शीर्षक,विवरण
चार मन्त्रीको सांसद पद खारेज हुँदै,"थापा राष्ट्रिय सभा सदस्य भएकाले उनको सम्बन्धमा छुट्टै पत्र पठाउने माओवादी नेताहरूले जनाएका छन् ।हाल ओली सरकारमा माओवादी केन्द्रको पृष्ठभूमिका सात नेता मन्त्री छन् । तीमध्ये खानेपानीमन्त्री मणि थापा र युवा तथा खेलकुदमन्त्री दावा लामा सांसद होइनन् । मन्त्री भएकासहित माओवादी केन्द्रबाट गएका २३ नेतालाई एमालेको केपी ओली समूह पक्षधर केन्द्रीय कमिटीको फागुन २८ को बैठकले केन्द्रीय सदस्यमा मनोनयन गरिसकेको छ । एमाले प्रवेश गरेका उनीहरूले कमिटीको जिम्मेवारीसमेत सम्हालिसकेका छन् ।तत्कालीन नेकपामा अन्तरसंघर्ष चुलिएपछि यी नेता ओली पक्षमा लागेका थिए । पुस ५ मा प्रतिनिधिसभा विघटन गरेपछि ओलीले आफूलाई समर्थन गर्ने माओवादीका थप ५ जनालाई मन्त्री पदमा नियुक्त गरेका थिए । फागुन २३ मा सर्वोच्च अदालतले दलको नामसम्बन्धी मुद्दामा पार्टीको एकीकरण प्रक्रिया खारेज गरिदिएपछि तत्कालीन एमाले र माओवादी केन्द्र ब्युँतिएका थिए । सर्वोच्च अदालतले पुरानै दल ब्युँताइदिएपछि माओवादी केन्द्रले आफ्नो दलमा रहेका मन्त्रीहरूलाई सरकार छोड्न निर्देशन दिएको थियो तर उनीहरूले एमालेमै बस्ने निर्णय गरे । त्यसपछि माओवादी केन्द्रले उनीहरूमाथिको कारबाही अघि बढाएको हो ।सर्वोच्च अदालतको २०७७ फागुन २३ को निर्णय र आदेशले पार्टी एकतालाई कायम नगरी साविककै छुट्टाछुट्टै पार्टी कायम भएको निर्णयबमोजिम निज टोपबहादुर रायमाझी, लेखराज भट्ट, प्रभु साह र गौरीशंकर चौधरीले नेपाल कम्युनिस्ट पार्टी (माओवादी केन्द्र) का तर्फबाट प्रतिनिधिसभा र राजनीतिक दलको प्रतिनिधित्व गर्नुपर्ने अन्य दल नेपाल कम्युनिस्ट पार्टी (एमाले) को राजनीतिक गतिविधिमा संलग्न भई, उक्त पार्टीको केन्द्रीय कमिटी सदस्य पद स्वीकारी यस दलको विधान र राजनीतिक दलसम्बन्धी ऐनले तोकेको दायित्व जानीजानी उल्लंघन गरेको अध्यक्ष दाहालले सचिवालयलाई लेखेको पत्रमा छ ।अध्यक्ष दाहालले ऐनको प्रावधानविपरीत गतिविधि गरेकामा पार्टीले स्पष्टीकरण माग गर्दा रायमाझी, भट्ट र चौधरीले तोकिएको समयमा स्पष्टीकरण नदिएको जानकारी गराएका छन् । साहले भने स्पष्टीकरण दिएका थिए तर उनको स्पष्टीकरण चित्तबुझ्दो नभएको दाहालले उल्लेख गरेका छन् । चारै जनाले दल त्याग गरेको देखिएकाले अब प्रतिनिधिसभामा त्यसअनुसारको प्रक्रिया अघि बढाउन दाहालले पत्रमा अनुरोध गरेका छन् । नेपाल कम्युनिस्ट पार्टी (माओवादी केन्द्र) प्रतिनिधिसभा संसदीय दलले राजनीतिक दलसम्बन्धी ऐन २०७३ को दफा ३४ बमोजिम प्रतिनिधिसभामा पेस गरेका छौं, ऐ दफा ३४ (२) ले तोकेको प्रक्रियाबमोजिम सम्बन्धित सदन तथा सभामा समेत पेस गर्नु हुन अनुरोध छ, संसदीय दलका नेतासमेत रहेका अध्यक्ष दाहालले भनेका छन् ।राजनीतिक दलसम्बन्धी ऐनको दफा ३४ मा दल त्याग गरेको सूचना दिनुपर्ने प्रावधान छ । उक्त दफाको उपदफा १ मा संघीय वा प्रदेशसभाको सदस्य रहेको दलको सदस्यले यस ऐनबमोजिम दल त्याग गरेमा वा निजलाई दलबाट निष्कासन गरिएमा त्यसको निर्णयसहितको सूचना सम्बन्धित संसदीय दलले सम्बन्धित सभाको सचिवालयलाई दिनुपर्नेछ भन्ने उल्लेख छ । यही प्रावधानअनुसार दाहालले चार जना सांसदले दल त्यागेको सूचना सचिवालयलाई दिएका हुन् ।माओवादी केन्द्रबाट यो सूचना दर्ता भइसकेपछि अब संसद् सचिवालयले त्यस्तो सूचना सम्बन्धित सभामुखसमक्ष पेस गर्नुपर्नेछ । मंगलबार सूचना दर्ता भएकाले अब यसको जानकारी सभामुखले १५ दिनभित्र प्रतिनिधिसभालाई दिनुपर्नेछ । अहिले प्रतिनिधिसभाको अधिवेशन चलिरहेकाले सभामुखले तत्कालै यो सूचना जानकारी गराउन सक्छन् । यदि सूचनाबारे जानकारी नगराउँदै संसद् अधिवेशन अन्त्य भए सचिवालयको सूचना पाटीमै टाँसेर अर्को अधिवेशनमा जानकारी गराउन सक्ने प्रावधान छ । प्रतिनिधिसभामा दल त्यागका बारेमा सभामुखले जानकारी गराएपछि औपचारिक रूपमा सांसद पद रिक्त हुन्छ । सांसद पद रिक्त भएपछि संसद् सचिवालयले १५ दिनभित्र निर्वाचन आयोगलाई जानकारी गराउनुपर्छ । निर्वाचित सांसदको पद रिक्त भएमा उपनिर्वाचनमार्फत पदपूर्ति गर्नुपर्ने प्रावधान छ । माओवादी केन्द्रको सूचनाअनुसार सांसद पद खारेज भए पनि मन्त्री पद भने तत्काल गइहाल्दैन । सांसद नभएको व्यक्ति ६ महिनासम्म मन्त्री बन्न पाउने व्यवस्था छ । त्यसैले यही सरकार निरन्तर रहेको अवस्थामा माओवादीको कारबाहीमा परेका चार जना आउँदो ६ महिनासम्म मन्त्री रहन सक्छन् ।माओवादी केन्द्रले नेकपाको एकीकरण खारेज भएपछि आफ्नो पार्टीको पक्षमा उभिने सबै निर्वाचित प्रतिनिधिहरूलाई पार्टीमा फर्कन निर्देशन दिएको थियो । निर्देशन नमान्नेलाई प्रक्रिया पुर्याउँदै पार्टी कमिटी र निर्वाचित पदबाट भटाभट कारबाही गरिरहेको छ । त्यसैको शृंखलाअन्तर्गत माओवादीले मंगलबार प्रतिनिधिसभाका सांसदको पद खारेज गर्न प्रक्रिया अघि बढाएको हो ।"
प्रदूषण फेरि विकराल,"केही वर्षयता हिमाली क्षेत्रहरूमा कात्तिकदेखि नै डढेलो लाग्न थालेको हो । मनाङ, गोरखा, लमजुङ, ताप्लेजुङ, बझाङलगायत जिल्लामा लगातार एक महिनासम्म डढेलो लागेको थियो । डढेलो नियन्त्रण गर्न सेना र प्रहरी परिचालन गर्नुपरेको थियो । चिसो याममा लामो समय डढेलो लाग्नुमा पनि जलवायु परिवर्तनको कारण हुन सक्ने जानकारहरूको मत छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी अध्यक्ष अनिल पोखरेल विगतका वर्षमा लाग्ने डढेलोभन्दा यो वर्षको डढेलोजन्य विपद् बढेकाले यसलाई जलवायु परिवर्तनसँग जोडेर हेर्नुपर्ने तर्क गर्छन् । अनुकूलन, जोखिम न्यूनीकरणसँगै अब डढेलोजन्य विपद् न्यूनीकरणका लागि गर्नुपर्ने कार्यमा पनि लगानी गर्न ढिलाइ गर्नॅ हुँदैन, उनले भने, डढेलोजन्य विपद् व्यवस्थापनमा ढिलो भए पनि हामीले काम थालेका छौं । प्राधिकरणले सबैखाले विपद्का घटनालाई एकीकृत गर्दै त्यसको क्षति, उद्धार र राहतलगायतलाई सहज बनाउने नीति लिएको छ ।प्राधिकरणका अनुसार २०६९ यता यो वर्ष सबैभन्दा बढी वन डढेलो देखिएको छ । कात्तिकदेखि अहिलेसम्म मुलुकभर ३ हजारभन्दा बढी डढेलोका घटना भएका छन् । २०६९ को कात्तिकचैतमा ३७९, २०७० को त्यही अवधिमा २६९, २०७१ सालमा १०७, २०७२ सालमा ९८९, २०७३ सालमा ३२४, २०७४ सालमा ६१७, २०७५ सालमा ८२९, २०७६ सालमा १८८ स्थानमा डढेलो लागेको थियो । केही वर्षयता विभिन्न कारणले वायु प्रदूषण विकराल बन्दै गएपछि गत वर्ष वन तथा वातावरण मन्त्रालयको प्रस्तावमा सरकारले काठमाडौं उपत्यकाका लागि वायु गुणस्तर व्यवस्थापन कार्ययोजना २०७६ ल्याएको थियो । तर एक वर्ष बितिसक्दा पनि उक्त कार्ययोजना कार्यान्वयनमा आएको छैन । के छ कार्ययोजनामा ?कार्ययोजनामा सवारीसाधनबाट हुने प्रदूषण नियन्त्रणका लागि गर्नुपर्ने क्रियाकलापको लामो सूची छ । नेपाल भित्रिने सवारीसाधनमा युरो४ मापदण्ड तत्कालै लागू गरी प्रदूषणसम्बन्धी मापदण्ड पास भएका सवारीसाधनलाई हरियो स्टिकर दिइने कार्ययोजनामा छ । अहिले जस्तोसुकै सवारीसाधनले पनि पैसा खर्च गरेर हरियो स्टिकर लिने गरेका छन् । राजधानीमा करिब १२ लाख सवारीसाधन गुड्छन् । वायु प्रदूषणको स्रोतमा सवारीसाधन पहिलो नम्बरमा आउँछ । अहिले युरो३ मापदण्डका सवारीसाधन भित्रिन्छन् । ठूलाखाले निर्माण उपकरण तथा सवारीसाधनका लागि अलग्गै युरो मापदण्डको सुरुवात एक वर्षभित्र गरिने कार्ययोजनामा उल्लेख छ । एक वर्ष बितिसक्दा पनि यसमा कुनै छलफलसम्म हुन सकेको छैन ।डिजेलबाट चल्ने सवारीसाधनमा डिजेल पार्टिकुलर फिल्टर वा कुनै पनि रसायन प्रयोग नगरी सञ्चालन गरिने मेकानिकल पाइप जडान गर्ने र त्यसको नियमित मर्मतसम्भार गर्ने कानुनी व्यवस्था गरिँदै छ । दुई वर्षभित्र वर्कसपहरूको प्रदूषण नियन्त्रणका सम्बन्धमा क्षमता विस्तारका कार्यक्रम कार्यान्वयन र तिनको प्रमाणीकरणको व्यवस्था गरिनेछ, कार्ययोजनामा भनिएको छ, यसको जिम्मेवारी यातायात व्यवस्था विभागलाई दिइनेछ । काठमाडौंभरि चल्ने सवारीसाधनको प्रदूषण जाँच गर्न एक वर्षभित्र कम्तीमा दुईवटा प्रदूषण मापन केन्द्र स्थापना गरिनेछ ।सरकारले विद्युतीय तथा स्वच्छ सवारीसाधन प्रवर्द्धनमा जोड दिने योजना बनाएको छ । विद्युतीय सवारीसाधनको आयातमा पूर्ण भन्सार छुटको व्यवस्था गरिनेछ, कार्ययोजनामा उल्लेख छ, अर्थ मन्त्रालय र भौतिक पूर्वाधार मन्त्रालयसँग सहकार्य गरी यसको टुंगो लगाइनेछ । विद्युतीय सवारीसाधनलाई प्रोत्साहन गर्न एक वर्षभित्र चार्जिङ सुविधा भएका बस टर्मिनल एवं चार्जिङ स्टेसनहरू विकास गर्ने, पर्यटकीय तथा सांस्कृतिक रूपमा संवेदनशील क्षेत्रमा धूवाँरहित सवारीसाधन, रिक्सा, साइकल मात्र चल्न दिइने भनिएको छ । अबको पाँच वर्षभित्र १० स्थानमा विद्युतीय सवारी रिक्सामात्र चलाइनेछ, कार्ययोजनामा छ, पुराना गाडीलाई विद्युतीय गाडीमा परिवर्तन गरिनेछ र विद्युतीय सवारीसाधन प्रवर्द्धन गर्न अनुदानको व्यवस्था हुनेछ ।सवारीसाधनको जाँच प्रणाली प्रभावकारी बनाउने र प्रदूषण जाँचका लागि पाँचवटा मोबाइल स्टेसन व्यवस्था गर्ने भनिएको छ । वातावरण, यातायात व्यवस्था विभाग र वाग्मती प्रदेशको उद्योग, पर्यटन, वन तथा वातावरण मन्त्रालयबीच सहकार्य गरी त्यसलाई प्रभावकारी बनाउने योजना छ । प्रदूषणरहित परिवहन प्रणालीको विस्तृत सम्भाव्यता अध्ययन गर्ने, दुई वर्षभित्र द्रुत परिवहन र ६ लेनभन्दा माथिका सडकमध्ये कम्तीमा कुनै एक स्थानमा परीक्षणका रूपमा बसका लागि छुट्टै लेन व्यवस्था गरिने पनि कार्ययोजनामा उल्लेख छ । काठमाडौं दिगो सहरी यातायात परियोजनाले तर्जॅमा गरेको सवारी रुट पुनः समायोजन योजना तत्कालै कार्यान्वयन गर्ने भनिएको छ ।मालवाहक गाडीलाई उपत्यकामा निश्चित समयावधिमा मात्र प्रवेश गर्न दिने, बिस्तारै चल्ने गाडीहरूलाई सडकको बायाँतर्फबाट व्यवस्था गर्ने, सडकपेटी निर्माण र सुधार गर्ने, निर्माण सामग्री थुपार्ने चलन रोक्नेलगायत योजना पनि छन् । ट्राफिक जाम बढी हुने ठाउँमा ओभरफ्लाई बनाउने, कालोपत्र नगरिएका सहायक सडकलाई मुख्य सडकमा जोड्ने, नदी किनारका सडक करिडोर निर्माणलाई प्राथमिकता दिने, थानकोट नजिक मालवाहकका लागि पार्किङस्थल बनाउने, अन्तरसहर बसहरूको बसपार्क चक्रपथबाहिर बनाउने, सहर छिर्ने मुख्य नाकासहित भित्र विभिन्न स्थानमा गाडीका टायर पखाल्न संरचना बनाउने र मेट्रो प्रणालीको विस्तृत डिजाइन गर्नेलगायत योजना छन् ।यस्तै आकाशे बाटो, सबवेलगायत वैकल्पिक आवागमनको व्यवस्था, जमिनमुनिबाट फोन, विद्युत्, पानी, ढलको व्यवस्था गर्ने र पैदल तथा साइकलमैत्री सहर बनाउनेलगायत कार्यक्रम पनि कार्ययोजनामा उल्लेख छन् ।"
लुम्बिनीका दुई सांसद पदमुक्त,"वाग्मतीका मुख्यमन्त्रीको राजीनामा मागमकवानपुर मुख्यमन्त्री डोरमणि पौडेलविरुद्धको अविश्वास प्रस्ताव टुंगो लगाउन मंगलबार बसेको वाग्मती प्रदेशसभाको बैठक कार्यसूचीमै प्रवेश नगरी स्थगित भएको छ । नेकपा माओवादी केन्द्रले मुख्यमन्त्री पौडेलको राजीनामालगायत माग राख्दै सदन अवरुद्ध गरेपछि सभामुख सानुकुमार श्रेष्ठले बैठक स्थगित गरेका हुन् । बैठकमा माओवादी संसदीय दलका नेता शालिकराम जम्मकट्टेलले प्रदेश सरकार पूर्णरूपमा असफल भइसकेको आरोप लगाए । अविश्वासको प्रस्ताव दर्ता गर्दा अल्पमतमा रहेकाले मुख्यमन्त्रीले तत्काल राजीनामा दिएर नयाँ सरकार गठनका लागि वातावरण निर्माण गर्नुपर्ने उनको भनाइ थियो । सरकार हरेक क्षेत्रमा असफल भएको छ । प्रदेशसभाका विभिन्न समितिहरूले दिएको निर्देशनसमेत नमानेर अगाडि बढिरहेको छ । सरकारले हामीलाई चित्तबुझ्दो जवाफ नदिएसम्म सदनको काम कारबाही अगाडि बढ्न दिँदैनौं, उनले भने । जम्मकट्टेलले सरकारलाई दिएको समर्थन पनि फिर्ता लिएको सदनमा जानकारी गराएका थिए । उनले विद्युतीय बस सञ्चालन, मदन भण्डारी फाउन्डेसनलाई ५० लाख रुपैयाँ दिनुको कारण र गुटका आधारमा बजेट वितरण भएको विषयलाई सदनमा स्पष्ट पार्नसमेत सरकारसँग माग गरे । कांग्रेसका सांसद छिरिङ दोर्जे लामाले कार्यसूचीमै प्रवेश नगरी बैठक स्थगित गर्दा प्रदेशसभा अनिर्णयको बन्दी भएको बताए । सभामुखले सरकारलाई जवाफ दिन आग्रह गरेर बैठक अगाडि बढाउनुपर्थ्यो । तर, त्यसो भएन, उनले भने । लामाका अनुसार कार्य व्यवस्था परामर्श समितिको बैठकमा तय गरिएको कार्यसूचीअनुसार अविश्वासको प्रस्ताव पहिलो बुँदामा थियो । विवेकशील साझाका सांसद रमेश पौड्यालले सभामुखले सदन सञ्चालनका लागि सबै दलसँग परामर्श नलिँदा समस्या भएको बताए । कार्यव्यवस्थाको बैठकमा चैत २७ गतेसम्मका लागि कार्यसूची तय गरिएको थियो । अविश्वासको प्रस्तावका कारण यसअघि पनि पटकपटक सूचना टाँसेर प्रदेशसभाको बैठक स्थगित हुँदै आएको थियो । अर्को बैठक बुधबार बिहान ११ बजेका लागि आह्वान गरिएको छ । बैठकमा माओवादीलाई प्रमुख प्रतिपक्षी दलको रूपमा सिट उपलब्ध गराइएको थियो ।"
कर्णालीमा एमालेका मन्त्रीले दिए राजीनामा,"वीरेन्द्रनगर (कास) कर्णाली प्रदेश सरकारमा नेकपा एमालेबाट सहभागी तीन जना मन्त्रीले मंगलबार सामूहिक राजीनामा दिएका छन् ।आर्थिक मामिला तथा योजनामन्त्री प्रकाश ज्वाला, सामाजिक विकासमन्त्री दल रावल र उद्योग, पर्यटन, वन तथा वातावरणमन्त्री नन्दसिंह बुढाले मुख्यमन्त्री महेन्द्रबहादुर शाहीसमक्ष राजीनामा पत्र बुझाएका हुन् ।राजीनामा दिएलगत्तै नेकपा एमालेको संसदीय दलको बैठकमा तीनै जना सहभागी भएका छन् । राजीनामा दिएको जानकारी पत्रकार सम्मेलनमार्फत गराउँदै उनीहरूले दलको बैठकमा नै आफ्ना अडानका विषयमा छलफल र बहस गर्ने जनाएका छन् ।गत आइतबार बसेको संसदीय दलको बैठकले माओवादी केन्द्रबाट निर्वाचित मुख्यमन्त्री शाही नेतृत्वको सरकारमा रहेका एमालेतर्फका मन्त्रीलाई तत्काल राजीनामा दिन निर्देशन दिएको थियो । यसअघि गत चैत ४ मा एमालेले कर्णाली प्रदेश सरकारलाई दिएको समर्थन फिर्ता लिने निर्णय गरेको थियो ।"
'प्रधानमन्त्रीविरुद्ध अविश्वास प्रस्ताव छिट्ट्रै,"गोरखा (कास) जनता समाजवादी पार्टीका संघीय परिषद् अध्यक्ष बाबुराम भट्टराईले छिट्टै प्रधानमन्त्री केपी शर्मा ओलीविरुद्ध अविश्वासको प्रस्ताव अघि बढाउने बताएका छन् । गोरखामा मंगलबार सञ्चारकर्मीसँग कुराकानी गदै उनले कांग्रेस, माओवादी केन्द्र, जसपा र एमालेभित्रको एक पक्षको सहकार्यमा अविश्वासको प्रस्ताव छिट्टै अघि बढ्ने दाबी गरेका हुन् ।प्रधानमन्त्रीको वैकल्पिक उम्मेदवार को भन्ने प्रश्न छ, जो पनि हुन सक्छ, कुनै पनि पार्टीको स्पष्ट बहुमत छैन, त्यति ठूलो अन्तर पनि छैन, उनले भने, कांग्रेस, माओवादी र जनता समाजवादी तीनै थरीको दाबीमा अन्यथा भन्न हुँदैन, तीनै पक्षको दाबी रहन सक्छ तर यही कारणले ओलीको लोकतन्त्रविरोधी अभियानलाई बल पुग्ने कामचाहिँ हुन दिँदैनौं । संविधानअनुसार अविश्वासको प्रस्ताव लैजाँदा प्रधानमन्त्रीको वैकल्पिक उम्मेदवार दिनुपर्ने भएकाले प्राविधिक हिसाबले माओवादीले समर्थन फिर्ता नलिएको उनले बताए । राजीनामा नैतिकता भएकाले गर्ने हो, उहाँ (ओली) बाट त्यो अपेक्षा गर्नु मूर्खता हो, उनले भने, अब उहाँलाई हटाउने अविश्वासको प्रस्तावमार्फत नै हो, त्यसको वातावरण बन्दै गएको छ, प्राविधिक ढंगले गृहकार्य गर्दा केही समय लागेको मात्र हो । केही दिनअघि कांग्रेसले पनि प्रधानमन्त्रीको राजीनामा माग गर्ने भनेपछि अविश्वासको प्रस्ताव लैजान ढोका खुलेको उनले बताए । जसपाले वार्ता र संवाद गरेर सरकारमा जाने चर्चामा सत्यता नरहेको उनले बताए ।"
नरभक्षी बाघ समात्दा,"(बर्दिया)  राष्ट्रिय प्रकृति संरक्षण कोषका फिरुलाल थारू र स्रोत सहायक उमेश पौडेल आइतबार साँझ सवा ५ बजे एकाएक रूखमा चढे । उनीहरू रूख चढेको करिब ३ मिनेटपछि बाघ आइपुग्यो । रूखनजिकै भर्खरै बाघको आक्रमणमा परी मारिएका ठाकुरबाबा९ का ३१ वर्षीय पुलिसराम थारूको शव थियो । उनी बर्दिया राष्ट्रिय निकुञ्जमा नौ वर्षदेखि पछुवाको काम गर्दै आएका थिए ।शव मानिसले नछोएको हुँदा फेरि एक पटक बाघ आउन सक्छ भन्ने आशंकाले नै हामी रूख चढेर बसेका थियौं, फिरुलालले भने । सुरुमा केहीबेर बाघले रूखलाई कोतर्न थाल्यो । बेलुका भएकाले अँध्यारोमा डार्ट गर्न सजिलो थिएन । एउटै डार्टगन भएकाले मिस फायर भए बाघ नियन्त्रणबाहिर पुग्न सक्थ्यो । त्यसैले आत्मविश्वासी भएर फायर गरें, फिरुलालले भने, करिब २ सय मिटरको दूरीमा रहेको बाघलाई फायर गर्दा हात्ती प्रयोग गरेको थिएँ । लठ्याउने औषधि लागेपछि बाघ छटपटाएर झाडीतर्फ भाग्यो । हिउँचितुवा र तराईमा चारवटा बाघ डार्ट गरी नियन्त्रणमा लिने काममा फिरुलाल सरिक भइसकेका छन् । त्यस दिन बेलुकी ५ बजेतिर सहकर्मी मुकुन्द न्यौपानेको फोन आएपछि फिरुलाल र उमेश अफिसमै केही समय रोकिएका थिए । निकुञ्जमा बाघले मानिसलाई आक्रमण गरेको खबर सुन्नासाथ मेरो मन आत्तियो, राष्ट्रिय प्रकृति संरक्षण कोषका प्रमुख डा रविन कडरियाले भने, लगत्तै गाडी लिएर गैंडा मचान आउनुपर्यो भनेर न्यौपानेले फोन गर्नुभयो । म गाडी चालकलाई लिएर कार्यालय आएँ । बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बाघ नियन्त्रण लिने तयारीका साथ आउन भनेकाले सोहीबमोजिम आफू हतारिँदै कार्यालयमा आएको कडरियाले सुनाए । निकुञ्जमा पशु चिकित्सक नभएपछि गुलरियास्थित कृष्णसार संरक्षण क्षेत्रबाट डार्टगन ल्याइएको थियो । वन्यजन्तु प्राविधिक टोलीसहित कर्मचारी घटनास्थलमा पुगेका थिए । बाघले मारेको थारूको शवलाई नछुनु भनेर त्यसअघि नै जानकारी गराइएको थियो । निकुञ्ज, प्रकृति संरक्षण कोष र नेपाली सेनाका प्रमुखसहितको टोली यसअघि नै घटनास्थल पुगेको थियो । पशु चिकित्सक डा चित्रबहादुर खड्का पनि पुगेका थिए । बाघ पूर्ण रूपमा बेहोस नभएका कारण जोखिम हुने भएकाले थप सातवटा हात्ती झिकाइएको कोषका प्रमुख कडरियाले बताए । थप पाँचवटासहित १३ वटा हात्ती उक्त बाघलाई निणन्त्रणमा लिन प्रयोग गरिएको थियो । रात परिसकेको थियो । घना जंगलमा बाघ खोज्न सम्भव थिएन, उनले भने, भाग्यवश खोजेको १० मिनटमा गैंडा मचान नजिकैको झाडीमा बाघ करिबकरिब बेहोस भएको अवस्थामा फेला पर्यो । नियन्त्रणमा लिएको बाघ करिब २ सय किलो छ । रात परेकाले दुई क्विन्टलको बाघलाई ट्रकको खोरभित्र राख्नुपर्ने र पुलिसराम थारूको शवलाई मुचुल्का उठाएर लैजानुपर्ने चुनौती थियो । राति ९ बजे बाघलाई लठ्याउने औषधि (सुईमार्फत) दिएर ट्रकको खोरमा राखियो । घटनास्थलबाट करिब ७ किमि दूरीमा रहेको निकुञ्जको मुख्यालय ठाकुरद्वारा लैजाने क्रममा थप २ वटा बाघ जंगलमा भेटिएको प्रमुख संरक्षण अधिकृत श्रेष्ठले बताए । जिउँदो बाघलाई बेहोस बनाएर लैजाँदै गर्दा थप बाघ देखिँदा मन त्यसै फुलेर आयो, उनले भने । सबै प्रक्रिया मिलाउँदा राति करिब १२ बजेको थियो । ठाकुरद्वारामा बाघलाई राखेपछि निकै जोरले कराएको थियो । बाघ कराएको आवाजले निकुञ्ज र आसपासका बासिन्दा त्रसित भएका थिए । निकुञ्जले आइतबार राति नियन्त्रणमा लिएको पाटेबाघ मंगलबार ललितपुरको जावलाखेलस्थित सदर चिडियाखानामा पुर्याइएको छ । निकुञ्जमा बाघ राख्ने खोरको अभाव भएकाले चिडियाखाना लैजानुपरेको निकुञ्जका प्रमुख संरक्षण अधिकृत विष्णुप्रसाद श्रेष्ठले बताए । चिडियाखानाका प्रमुख चिरन पोखरेलका अनुसार उक्त बाघलाई दैनिक करिब ७ किलो राँगाको मासु दिइनेछ ।"
वाग्मतीमा पनि खनालनेपालको समानान्तर कमिटी,"काठमाडौं (कास) प्रधानमन्त्री एवं अध्यक्ष केपी शर्मा ओलीले नेताहरूमाथि कारबाही प्रक्रिया सुरु गरेपछि आफ्नो शक्ति संगठित गर्ने अभियानमा जुटेको एमालेको झलनाथ खनालमाधवकुमार नेपाल समूहले मंगलबार वाग्मती प्रदेशका समानान्तर कमिटीहरू घोषणा गरेको छ । उक्त समूहले गत बिहीबार गण्डकी प्रदेशअन्तर्गतका जिल्ला र प्रदेश कमिटी सार्वजनिक गरेको थियो । खनालनेपाल समूहले मुलुकभर समानान्तर कमिटी गठन गर्ने र त्यसको बलमा ओली पक्षलाई झुकाउने योजना बनाएको छ । खनालनेपाल पक्षले वाग्मती प्रदेश संयोजकको जिम्मेवारी अष्टलक्ष्मी शाक्यलाई दिएको छ । ओली पक्षले शाक्यलाई हटाएर माओवादी केन्द्रबाट एमाले प्रवेश गरेका रामबहादुर थापालाई वाग्मती प्रदेशको जिम्मेवारी दिएको थियो । यो समूहले देवशंकर पौडेललाई रामेछाप, अरुण नेपाललाई सिन्धुपाल्चोक, कृष्ण खनाललाई चितवन, विरोध खतिवडालाई मकवानपुर, सोमप्रसाद मिश्रलाई भक्तपुर, कमलजंग राईलाई सिन्धुली, माधव अर्याललाई रसुवा, सावित्रा भुसाललाई काठमाडौं र जीवनराम श्रेष्ठलाई महानगरको इन्चार्ज तोकेको छ । अध्यक्ष ओलीले चार जना नेतामाथि कारबाहीको प्रक्रिया अघि बढाएपछि खनालनेपाल समूह मुलुकभर समानान्तर संगठन निर्माण गर्दै हिँडेको हो ।खनालनेपाल समूहले ओलीमाथि पार्टीको विधान उल्लंघन गरेको आरोप लगाउँदै आएको छ । सर्वोच्च अदालतले गत फागुन २३ मा तत्कालीन नेकपालाई एकतापूर्वको अवस्थामा पुर्याएपछि एमाले ब्युँतेको थियो । त्यहीअनुसार एकता गर्नुअघिको २०७५ जेठ २ सम्मका कमिटीहरू क्रियाशील हुनुपर्ने माग खनालनेपाल समूहको छ । खनालनेपाल पक्षलाई खबरै नगरी अध्यक्ष ओलीले गत फागुन २८ मा माओवादी केन्द्रबाट आएका २३ जना नेतालाई केन्द्रीय कमिटीमा मनोनयन गर्ने निर्णय गराएका थिए । उक्त निर्णय खारेज हुनुपर्ने र वैधानिक ढंगबाट पार्टीको केन्द्रीय कमिटी बैठक बोलाउनुपर्ने माग खनालनेपाल पक्षको छ ।"
'बीचमै छाड्ने छैन,"समानान्तर कमिटी घोषणासभामा नेता नेपालले निर्वाचन आयोगले वैधानिक रूपमा एमाले ओलीलाई दिए पनि नआत्तिन नेता, कार्यकर्तालाई आग्रह गरे । उनले आफ्नो पक्षमा लागेका कुनै पनि नेताकार्यकर्तालाई बीचैमा अलपत्र नपार्ने प्रतिबद्धता जनाएका थिए । एउटै डुंगामा यात्रा गर्नेहरूलाई आफूले सफलताका साथ वारिबाट पारि पुर्याइछाड्ने उनले उद्घोष गरे । भोलि वैधानिक रूपमा एमालेमा केपी ओली नै अध्यक्ष हो भनेर निर्वाचन आयोगले भन्यो भने के गर्नुपर्ला भनेर तपाईंहरूलाई परेको होला । नआत्तिनुहोस्, जहाँ समस्या छ, त्यहाँ समाधान छ । समाधान हामी निकाल्छौं । त्यसो हुनाले बीचमा तपाईंहरूलाई छाड्ने छैनौं । तपाईंहरू र हामी एउटै डुंगामा सवार भएका छौं । लक्ष्यसम्म पुगी छाड्छौं ।नेता नेपालले आफूहरू लोकतान्त्रिक कम्युनिस्ट शक्तिहरूसँग एकताबद्ध भएर जान चाहिरहेको उल्लेख गरे । त्यस क्रममा विभिन्न राजनीतिक दलका नेतृत्वसँग कुराकानी भइरहेको उनले जानकारी दिए । हामीले जनमोर्चासँग कुरा गर्यौं । मोहन वैद्यजीहरूको समूहसँग कुरा गर्यौं । उहाँहरू पनि सकारात्मक हुनुहुन्छ । अरू लोकतान्त्रिक पार्टीहरूले पनि हाम्रो कुरालाई सकारात्मक रूपमा लिइरहनुभएको छ, उनले भने, हाम्रो पार्टी अगाडि बढ्ने क्रममा कसैले बाधा अवरोध खडा गर्यो भने त्यसविरुद्ध जुध्न तयार छौं । उनले आफूलाई ओली पक्षले दाहालसँग मिल्न जाने ? कार्यकर्ता बन्न जाने ? भन्दै भावनात्मक ब्ल्याकमेल गरिरहेको आरोप लगाए । ओलीले दाहालसँग चोचोमोचो मिलाउँदा विरोध गर्ने व्यक्ति आफू नै भएको नेपालको भनाइ थियो । अहिले दाहाल र अन्य दलसँगको दूरी बढाउन र आफ्नो सत्ता जोगाउन ओलीले देशको हितमाथि कुठाराघात गरिरहेको उनले टिप्पणी गरे । ओलीले आफूहरूलाई ६ महिनाका लागि निलम्बन गरेर आफ्नो वास्तविक स्वरूप देखाएको पनि नेता नेपालले उल्लेख गरे । कारबाही गर्दा घुँडा टेक्न आउँछन् कि भन्ने भ्रम केपी ओलीमा छ, उनले भने । अहिले आफूहरूले पार्टी जोगाउन धेरै प्रयत्न गरे पनि ओली अगाडि नसरेको उनको भनाइ थियो ।"
आईएलओको सहयोग हिनामिनामा छानबिन,"काठमाडौं (कास) गैरआवासीय नेपाली संघ (एनआरएनए) को कोभिड१९ प्रभावित राहत तथा उद्धार परियोजनालाई उपलब्ध गराइएको आर्थिक सहयोग अपचलन भएको भन्दै उजुरी परेपछि अन्तर्राष्ट्रिय श्रम संगठन (आईएलओ) को जेनेभास्थित मुख्यालयले छानबिन सुरु गरेको छ । आईएलओले आप्रवासी नेपाली रहेको यूएई, कतार, साउदी अरब, मलेसियासहितका ९ मुलुकमा घरफिर्ती, उद्धार र राहतका लागि एनआरएनलाई १० करोड रुपैयाँ सहयोग उपलब्ध गराएको थियो । आईएलओका नेपाल निर्देशक रिचार्ड होवार्डले परियोजनाअन्तर्गत यूएईमा केही आर्थिक दुरुपयोग भएको भन्ने उजुरी आएपछि जेनेभास्थित मुख्यालयले छानबिन गरिरहेको जानकारी दिए । आईएलओमा जेनेभास्थित आर्थिक मामिला हेर्ने स्वतन्त्र इकाई अफिस अफ एक्सटर्नल अडिटरले यसबारे रिपोर्ट नदिइकन अहिल्यै केही भन्न सकिँदैन, उनले भने । गत सेप्टेम्बर पहिलो साता सुरु भएको परियोजनामा एनआरएनको यूएई राष्ट्रिय समितिले गत फेब्रुअरीसम्म गरेको आर्थिक कारोबारमा आशंका देखिएको भन्दै उजुरी परेको हो । यो सूचना बाहिर आउनासाथै एनआरएनएको अन्तर्राष्ट्रिय समिति (आईसीसी) ले सदस्य राजु केसीको संयोजकत्वमा छानबिन समिति गठन गरेको थियो । यो समितिले पनि यूएईमा पीडितको उद्धारका नाममा नक्कली बिल राख्नुका साथै खानेकुराको दाम बढाइएको र हवाई टिकट तथा पीसीआर शुल्कमा समेत हिनामिना गरिएको निष्कर्ष निकालेको छ । यूएईमा मात्रै झन्डै २० लाख रुपैयाँको हिनामिना भएको छानबिन समितिले जनाएको छ । विदेशी भूमिमा कुनै श्रमिक अलपत्र पर्दा वा उद्धारसमन्वय काममा आईएलओले काम गर्दै आएकामा उसले पहिलो पटक कोभिड महामारीमा पनि यस्तै समन्वयकारी काम गरेको हो ।आईएलओ नेपाल निर्देशक होवार्डले मानवीय संकट र आप्रवासी नेपालीले बेहोरेको कठिनाइमा राहतउद्धारका लागि आईएलओले सहयोग गरेको र यसमा एनआरएनएले सहयोग परिचालनको जिम्मेवारी लिएको बताए । हामीले किस्ताबन्दीका रूपमा आर्थिक सहयोग प्रदान गर्दै आएका छौं, अहिलेसम्म ३ किस्ता रकम पठाइएको छैन । हाम्रो आन्तरिक छानबिनबाट कुनै आर्थिक अपचलन वा हिनामिनाको निर्क्योल आई नसकेकाले बाँकी आर्थिक सहयोग रोक्ने कारण र अवस्था छैन, उनले भने । छानबिनमा कुनै त्रुटि पाइए एनआरएनएलाई जिम्मेवार बनाउने गरी रकम क्षतिपूर्ति वा अन्य कारबाही प्रक्रिया अघि बढ्न सक्ने उनले बताए ।"
आयोगमा नियुक्ति संविधानसम्मत रहेको दाबी,काठमाडौं (कास) सरकारले राष्ट्रिय मानवअधिकार आयोगमा संविधानसम्मत नियुक्ति गरेको दाबी गर्दै संयुक्त राष्ट्रसंघीय मानवअधिकार उच्च आयोग (ओएचसीएचआर) लाई जवाफ पठाएको छ । आयोगमा संवैधानिक परिषद्को मापदण्ड मिचेर र संसद्लाई छलेर सरकारले एकलौटी ढंगबाट पदाधिकारी नियुक्त गरेको भन्दै ओएचसीएचआरले केहीअघि पत्र पठाएको थियो । प्रधानमन्त्री तथा मन्त्रिपरिषद् कार्यालयले आइतबार आयोगलाई जवाफ लेखी जेनेभास्थित उच्च आयुक्तको कार्यालयमा पठाइदिन आग्रह गरेको थियो । आयोगका अध्यक्ष तपबहादुर मगरले सोमबार कार्यालय खुल्नेबित्तिकै ४ पृष्ठ लामो सरकारी जवाफ आयोगका तर्फबाट उच्च आयुक्तको कार्यालयमा इमेल गरेका हुन् । संवैधानिक निकायको हैसियत पाएको मानवअधिकार आयोगको स्वतन्त्रतामा आघात पुग्ने गरी योग्यतै नपुगेका आफ्ना मानिसलाई भर्ती गरेको भन्दै नेपालका मानवअधिकारवादी संस्थाले उच्च आयुक्तको कार्यालयमा उजुरी गरेका थिए । त्यस सम्बन्धमा के कसो भएको हो भन्दै उच्च आयुक्तको कार्यालयले सरकारलाई प्रश्न गरेको थियो । सरकारी कामको निष्पक्ष अनुगमन गर्न पाउने आयोगको स्वतन्त्रतामा आँच आए उच्च आयुक्तको कार्यालयले यसलाई दोस्रो दर्जाको आयोगमा झार्न सक्छ । प्रधानमन्त्री केपी शर्मा ओलीले संवैधानिक परिषद्सम्बन्धी अध्यादेश ल्याएर आयोग पदाधिकारीको सिफारिस गरेका थिए । प्रतिनिधिसभा विघटन गरिएकाले उनीहरूको संसदीय सुनुवाइबिना राष्ट्रपतिबाट नियुक्ति गरिएको थियो । संसदीय सुनुवाइ समितिले ४५ दिनभित्र अनुमोदन नगरे राष्ट्रपतिले सिफारिस भएकालाई नियुक्त गर्न मिल्ने संवैधानिक व्यवस्था छ । प्रतिनिधिसभा नै भंग रहेका बेला उक्त प्रावधान कार्यान्वयन नहुने अधिकारवादीहरूको तर्क छ । सरकारले भने मानवअधिकार आयोगका पदाधिकारी पदमुक्त हुनु एक महिनाअघि नै सिफारिस गरिसक्नुपर्ने संवैधानिक दायित्व पूरा गर्नुपर्ने अवस्थालाई ख्याल गरेर अध्यादेशमार्फत सिफारिस गरिएको र त्यसबाट आयोगको स्वतन्त्रता तथा संवैधानिक हैसियतमा कुनै पनि फरक नपर्ने जिकिर गरेको छ । सरकारको पत्रमा नियुक्त भएका पदाधिकारी सबै योग्य र सक्षम तथा निष्पक्ष रहेको पनि दाबी गरिएको छ ।
सडक विस्तारमा स्थानीयको अवरोध,"(बागलुङ)  सडकमा जोडिएका घरटहरा भत्काउन पत्राचार गरेको २ वर्ष बित्दासमेत कार्यान्वयनमा आएको छैन । बरु भत्काउनुपर्ने घर सजिसजाउ गरिएका छन् । कतिपय नक्सा पासै नगरी घर बनिरहेका छन् । पोखराबागलुङ राजमार्गको शून्य किमिस्थित बागलुङको ट्राफिक चोकदेखि मालढुंगासम्म दर्जनौं घर भत्काउनुपर्ने सूचीमा छन् । यी घर भत्काउनुको सट्टा उल्टै मर्मत गर्ने, नयाँ बनाउने काम भइरहेको छ । सडक ट्र्याक खुलेकै समयमा यहाँ १५ मिटर मापदण्ड कायम थियो । मध्यपहाडी लोकमार्गले यो मापदण्ड २५ मिटर पुर्याएको छ । सवारीसाधनको चाप बढी छ, तर मापदण्ड पालना गर्न सकिएन, बागलुङ नगरपालिका२ का अध्यक्ष जीवन आचार्यले स्विकारे, वडा तहले गर्न सक्ने काम रहेनछ, सिंगो नगरपालिका, सडक विभाग र संघीय सरकार नै लाग्नुपर्छ । आचार्यले मात्रै दुई वर्षअघि १८ वटा घरटहरा तत्काल भत्काउन सूचना जारी गरेका थिए । वडा १ मा पनि दर्जनभन्दा बढी घर र अन्य संरचना भत्काउनुपर्ने सूचना थियो । मध्यपहाडी लोकमार्ग कायम भएको वडा १ मा थप २ दर्जन घर भत्काउनुपर्नेछ । लोकमार्गको ट्र्याक अहिले ८ मिटर पनि छैन । मध्यपहाडी लोकमार्ग हाल बागलुङ१ को बांगेचौरदेखि वडा ४ को उपल्लाचौरतर्फ जाने तय भएको छ । मापदण्ड नपुगेको र साँघुरो सडक भएकाले नगरपालिकाले भने ट्राफिक चोक र समीक्षालय बाल उद्यान भत्काएर फराकिलो पारेको छ । व्यक्तिका टहरा भने नगरपालिकाले भत्काउन नसकेको हो । नगरपालिकाले दुईपटक पत्राचार गरे पनि कसैले टेरेनन्, अनि आफैं फिर्ता भयो, स्थानीय गणेश लम्सालले भने, नगरपालिकाले अव्यवस्थित टहरा भत्काएर काम थाल्नुपर्थ्यो तर गरेन । चौडा सडकका लागि साथ दिनुपर्नेमा स्थानीयले संघर्ष समिति बनाएर काममा अवरोध गरेका छन् । लोकमार्गको ट्र्याकमा ३ देखि ४ मिटरको एकतर्फी सडकमात्रै छ, वडा १ का सदस्य सूर्य लामिछानेले भने, दुई दर्जन घर जोगाउन चुप बस्दा दुईचार वर्षमा सयौं घर बनिसक्छन् ।"
भीरबाट लड्दा ज्यान गयो,रोल्पा (कास) लुंग्री गाउँपालिका७ का वडाध्यक्ष कर्णबहादुर रोकाको भीरबाट लडेर मृत्यु भएको छ । सोमबार दिउँसो छिमेकी गाउँ खुङमा जग्गा विवादको छलफलमा भाग लिई हार्जङस्थित वडा कार्यालय फर्कंदै गर्दा रोकाको लडेर मृत्यु भएको हो । ६५ वर्षीय उनी निकै साँघुरो बाटोबाट लडेर कुलोको पानीमा डुब्न पुगेका थिए । पानीमा डुबेको अवस्थामा उनको उद्धार गरिएको जिल्ला प्रहरी कार्यालयका प्रवक्ता प्रहरी निरीक्षक सन्तोष केसीले बताए । उनी नेकपा माओवादी केन्द्रबाट वडाध्यक्षमा निर्वाचित भएका थिए ।
आत्मसम्मान दिन द्वन्द्वपीडितको माग,"पोखरा (कास) अन्तरिम राहत दिइसकेकाले अब केही गर्नुपर्दैन भन्ने मानसिकतामा तीनै तहका सरकार रहेको भन्दै द्वन्द्वपीडितले आफूहरूको न्याय र आत्मसम्मानलाई तत्काल सम्बोधन गर्नुपर्ने माग गरेका छन् । द्वन्द्वपीडित समुदायका प्रतिनिधिको संक्रमणकालीन न्याय विषयक शान्ति संवादपछि मंगलबार गण्डकी प्रदेश सरकारसमक्ष ज्ञापनपत्र पेस गर्दै द्वन्द्वपीडितका मागको सम्बोधन गर्नुपर्नेमा जोड दिइएको हो । आन्तरिक मामिला तथा कानुनमन्त्री हरिबहादुर चुमानलाई बुझाइएको ज्ञापनमा बेपत्ता पारिएका व्यक्तिको स्थिति छिट्टै सार्वजनिक गर्नुपर्ने माग गरिएको छ । यसैगरी मानवताविरोधी तथा गम्भीर मानव अधिकार उल्लंघनका घटनाका पीडकलाई कानुनी कारबाही गर्नुपर्ने, यौनजन्य हिंसा तथा यातनापीडित महिलालाई द्वन्द्वपीडितका रूपमा स्विकार्दै न्याय र आत्मसम्मान हुने गरी नीति बनाउनुपर्ने उल्लेख छ ।उनीहरूले यौनजन्य हिंसाका सिकार, घाइते, अंगभंग तथा मानसिक रूपमा अशक्त बनाइएका व्यक्तिको निःशुल्क स्वास्थ्योपचारको व्यवस्था गर्न पनि माग गरेका छन् । सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगले पनि काम नगर्दा निराशा र पीडा दिएको जस्तो भएको छ, अपांगता भएका द्वन्द्वपीडितको राष्ट्रिय सञ्जाल गण्डकीका संयोजक दुदराज अधिकारीले भने, आयोगले द्वन्द्वपीडितको विश्वाससमेत जित्न नसक्नु दुःखको कुरा हो । उनले आयोगसँग झन्डै ६५ हजारको संख्यामा रहेका उजुरीमध्ये एउटा पनि गम्भीर मानव अधिकार उल्लंघनको घटनाको सत्यतथ्य उजागर गर्न नसक्नु, एक जना पीडितलाई पनि न्याय दिलाउन नसक्नुका पछाडिको रहस्य बुझ्न नसकिएको बताए ।द्वन्द्वपीडित राष्ट्रिय सञ्जाल र महिला राष्ट्रिय सञ्जालकी गण्डकी संयोजक सावित्री खड्काले द्वन्द्वपीडित समुदायका प्रतिनिधिको साझा भेला गरी संक्रमणकालीन न्याय प्रक्रियाको परिवेश तथा विकसित घटनाक्रमका बारेमा समीक्षा गरिएको बताइन् । गण्डकी प्रदेशस्तरीय संवादमा भएको छलफलबाट निष्कर्षका रूपमा आएका विषयलाई ज्ञापनपत्रका रूपमा प्रदेश मन्त्रीसमक्ष पेस गरिएको द्वन्द्वपीडित साझा चौतारीका प्रदेश संयोजक बद्रीबहादुर केसीले बताए । ज्ञापन बुझ्दै मन्त्री चुमानले पीडितको पक्षमा प्रदेश सरकारले काम गरिरहेको बताए ।"
आगलागी नियन्त्रणमा अगुवाइ गर्न सेनालाई निर्देशन,"काठमाडौं (कास) आगलागी नियन्त्रणमा नेतृत्वदायी भूमिका निर्वाह गर्न नेपाली सेनालाई प्रधानमन्त्री केपी शर्मा ओलीले निर्देशन दिएका छन् । प्रधानमन्त्रीको नेतृत्वमा मंगलबार बालुवाटारमा रक्षा मन्त्रालय र मातहतका निकायबाट चालु आर्थिक वर्षमा सञ्चालित विकास कार्यक्रम तथा आयोजनाको दोस्रो चौमासिक प्रगति समीक्षा तथा मन्त्रालयस्तरीय विकास समस्या समाधान समितिको बैठक बसेको थियो । बैठकमा रक्षामन्त्रीसमेत रहेका ओलीले मुलुकका विभिन्न स्थानमा भइरहेको आगलागीको कारण र बढ्दो प्रदूषणको अवस्थाबारे चिन्ता व्यक्त गरे । उनले आगलागी नियन्त्रणमा सेनालाई आवश्यक उपकरणको व्यवस्था गरी नेतृत्वदायी भूमिका निर्बाह गर्न निर्देशन दिएको रक्षा मन्त्रालयद्वारा जारी विज्ञप्तिमा उल्लेख छ ।प्रधानमन्त्री ओलीले सेनाले मुलुकमा कोभिड१९ संक्रमणको नियन्त्रण र रोकथामदेखि प्रकृति संरक्षण, विपद् व्यवस्थापन तथा सडक पूर्वाधारको निर्माण एवं राष्ट्रिय र ऐतिहासिक महत्त्वका गढीकिल्लाको संरक्षण र संवर्द्धनमा खेलेको भूमिकाको प्रशंसा गरे । सेनालाई आवश्यक सामग्री उत्पादनतर्फ जोड दिने भन्दै ओलीले सैनिक कल्याणकारी कोषको थप प्रभावकारी उपयोग गर्न पनि निर्देशन दिए । बैठकमा रक्षासचिव रेश्मिराज पाण्डेले मन्त्रालय र अन्तर्गतका निकायको दोस्रो चौमासिक अवधिको एकीकृत विवरण प्रस्तुत गरेका थिए । जसमा सेनाबाट भइरहेको राष्ट्रिय प्राथमिकता प्राप्त कालीगण्डकी करिडोर (रिडीमालढुंगा खण्ड), कर्णाली करिडोर (खुलालुलैफुसरिसल्ला खण्ड), बेनीघाटआरुघाटलार्के भन्जाङ सडक भौतिक प्रगति सय प्रतिशत रहेको उल्लेख छ । उनले दार्चुलाटिंकर सडक आयोजना, काठमाडौंतराई द्रुतमार्ग, खाँदबारीकिमाथान्का सडक, नेपाली सेनाको पश्चिम एयरबेस स्थापना तथा राष्ट्रिय प्रतिरक्षा विश्वविद्यालय स्थापनासम्बन्धी पूर्वतयारी कार्यक्रममा भएको भौतिक प्रगतिबारे जानकारी गराएका थिए । बैठकमा प्रधानसेनापति पूर्णचन्द्र थापाले सेनाले सरकारले दिएको जिम्मेवारीलाई एकपछि अर्को गर्दै पूरा गरिरहेको बताएका थिए ।"
पानी ट्यांकी फुटेर २ जनाको मृत्यु,बझाङ (कास) प्रधानमन्त्री कृषि आधुनिकीकरण परियोजनाले निर्माण गरेको पानी ट्यांकी फुटेर मंगलबार दुई जनाको मृत्यु भएको छ । बझाङको तलकोट गाउँपालिका१ चौडमा पानी ट्यांकी फुटेर स्थानीय ५२ वर्षीय गोकुल कुँवर र ४८ वर्षीया सुन्दरीदेवी कुँवरको मृत्यु भएको हो ।परियोजनाअन्तर्गतको लिफ्ट सिँचाइका लागि निर्माण गरिएको पानी जम्मा गर्ने ट्यांकी खोल्न खोज्दा गोकुलको घटनास्थलमै र सुन्दरीको उपचारका क्रममा मृत्यु भएको हो । परियोजनाको ट्यांकीबाट पानी चुहिन थालेपछि साताअघि मात्रै मर्मत गरिएको थियो । सेती नदीबाट तानेको पानी चौड गाउँमा रहेको ट्यांकीमा जम्मा गरेर खेत सिँचाइ गर्ने योजना बनाइएको थियो । मर्मत गरिएको ट्यांकीमा पानी जम्मा गर्न लागेका बेला एक्कासि फुटेको स्थानीय गोपाल कुँवरले बताए । कमजोर गुणस्तरको सामग्री प्रयोग गरी निर्माण गरिएकाले ट्यांकी फुटेर स्थानीयको ज्यान गएको भन्दै स्थानीय बासिन्दा आक्रोशित छन् । निर्माणमा संलग्न उपभोक्ता समिति र प्राविधिकहरूले आर्थिक प्रलोभनमा परी गुणस्तरहीन काम गरेको उनीहरूको आरोप छ ।
खस्यो ठिमुरा पुल,"(चितवन)  पुल तयार भएपछि त्रिशूली वारिपारि गर्न सजिलो हुन्छ भन्दै दीर्घबहादुर रिमाल खुसी थिए । पुल धमाधम ढलान हुन थालेपछि उनी बेला बेलामा हेर्न पनि जान्थे । तीन दिनअघि पनि लौरो टेक्दै पुल नजिक पुगेका थिए । यो वर्षभित्र पुलबाट गाडी वारपार हुने कुरा सुन्दा दंग परे । लौरो टेक्दै मंगलबार बिहान पनि उनी पुल छेउ पुगे । तर पुल त कामै नलाग्ने गरेर भत्केको देखे । अस्तिमात्र ल अब छिट्टै पुल तयार हुन्छ भन्दै थिए । के भएर भत्केछ यो पुल ?, भरतपुर१ ठिमुराका ९० वर्षीय रिमालले भने । उनको गाउँपारि तनहुँको देवघाट पर्छ । त्रिशूली तरे मात्रै वारिपारि गर्न सकिन्छ । नदीमाथि मोटरेबल पुल बनाउन २०७१ कात्तिकमा सम्झौता भएको थियो । सम्झौताअनुसार २०७४ कात्तिकमै निर्माण पूरा हुनुपर्थ्यो तर चार पटक म्याद थपे पनि तयार हुन बाँकी रहँदै पुल भत्केको छ । मंगलबार बिहान ४ बजेतिर पुल भत्केको जानकारी आएको र भत्किनुको कारणबारे अध्ययन हुने डिभिजन सडक कार्यालयका सूचना अधिकारी इन्जिनियर शिव खनालले बताए । छानबिनका लागि सडक विभागले टोलीसमेत गठन गरेको छ । यो पुलले चितवन र तनहुँ मात्रै नभएर वाग्मती र गण्डकी प्रदेशलाई पनि जोड्छ । पुल दुई सय मिटर लामो छ । डिजाइनअनुसार पुलका चार वटा स्पान हुन्छन् । कंक्रिटका ४०४० मिटरका तीन वटा र स्टिलको एउटा ८० मिटरको स्पान पुलमा रहन्छ । देवघाटतर्फ रहने एउटा स्पान र ठिमुरातर्फ रहने दुईवटा स्पानको ढलान भइसकेको छ । बीचमा रहने कंक्रिटको स्पान राख्न बाँकी थियो । ढलान भएको मध्ये ठिमुरातर्फका दुई वटा कंक्रिटको स्पान नदीमा खसेको हो, इन्जिनियर खनालले भने । डिभिजन सडक कार्यालयका अर्का इन्जिनियर प्रकाश दराई झन्डै ३५ दिनअघि ढलान भएको स्पान अचानक खसेको र त्यसले अर्को स्पानलाई पनि धक्का दिएर भत्काएको बताउँछन् । भर्खर ढलान भएको स्पानमा भार सहन सक्ने गरेर अड्काउने र कस्ने काम गर्न बाँकी नै रहेको उनले बताए । हिजो भूकम्प पनि गएको थियो । सतहमा भएको हलचल वा अन्य केही कारणले स्पान खसेको हुनुपर्छ । यसका बारेमा छानबिन गर्न सडक विभागको पुल महाशाखाको नेतृत्वमा टोली गठन भइसकेको छ । अध्ययन टोलीले कारणहरू खोतल्नेछ, उनले भने । २१ करोड ६८ लाख रुपैयाँ लागतको यो पुल बनाउने ठेक्का इलिट एडभेन्चर इन्द्रेणी जेभीले पाएको थियो । आउँदो जेठभित्र निर्मण सक्ने गरेर धमाधम काम भइरहेका बेलामा यस्तो घटना भएको डिभिजन सडक कार्यालयका प्रमुख कृष्णराज अधिकारीले बताए । यो पुललाई अघिल्लो वर्ष पनि बाढीले असर गरेको थियो ।"
बेपत्ता बालबालिकाको खोजी गर,"आँकडा नै आफैंमा अत्यासलाग्दो छ नेपालबाट दिनहुँ १० बालबालिका हराइरहेका छन् । पछिल्ला ८ महिनामा झन्डै २ हजार ४ सय बालबालिका हराएकामा करिब आधा फेला परेकै छैनन् । पहिलो त, यति धेरै बालिबालिका हराउनु नै डरलाग्दो तथ्यांक हो । दोस्रो, अंक जतिसुकै भए पनि सम्बन्धित परिवारका लागि त आफ्नो बच्चा स्वयंमा सर्वस्व हो । र, आफ्ना नागरिकको जीवनको सुरक्षा गर्नु राज्यको प्राथमिक दायित्व हो । त्यसैले, हतपत्त नभेटिने गरी कहाँ हराइरहेका छन् यी बालबालिका ? कहाँ पुर्याइन्छ उनीहरूलाई ? अनि, कसको हात छ यसमा ? यसबारे सरकारले गहन अनुसन्धान गर्न जरुरी छ । हराएका बालबालिकाको खोजी गर्नेदेखि थप बालबालिका बेपत्ता हुन नदिन अविलम्ब राज्यका निकायहरूले उचित अग्रसरता लिनुपर्छ । हराएका बालबालिकाको खोजतलासमा सक्रिय सरकारी निकाय राष्ट्रिय बालअधिकार परिषद्का अनुसार गत साउनदेखि फागुन मसान्तसम्मको ८ महिनामा मात्रै हराएका २ हजार ३ सय ८८ बालबालिकामध्ये १ हजार १ सय ६९ जना अझै बेपत्ता छन् । सबभन्दा धेरै बालबालिका प्रदेश २ बाट हराएका छन् । यस अवधिमा त्यहाँबाट ५ सय ३३ बालिकासहित ६ सय १२ बालबालिका बेपत्ता भएका छन् । तीमध्ये २ सय २१ बालिका भेटिए पनि ३ सय १२ को अत्तोपत्तो छैन । प्रदेश २ लाई वाग्मतीले पछ्याएको देखिन्छ, जहाँबाट ४ सय ५२ बालबालिका हराएका छन् । जानकारहरूका अनुसार यसबीचमा बेपत्ता भएका २ सय ५२ बालक र ९ सय १७ बालिका कहाँ छन् भन्ने अन्दाज पनि कसैसित छैन । उनीहरू कुन अवस्थामा छन् भन्ने यकिन हुने त झन् कुरै भएन । यो तथ्यांकको अर्को डरलाग्दो पक्ष, हराउनेमा बालकको तुलनामा बालिका झन्डै तेब्बर छन् । जबकि, फेला पर्ने बालकको प्रतिशत बालिकाको तुलनामा अलि बढी देखिन्छ । साउनयताका आठ महिनामा हराएका ५ सय २७ बालकमध्ये २ सय ७५ जना र १ हजार ८ सय ६१ बालिकामध्ये ९ सय ४४ जना फेला परेका छन् । हराएकामध्ये १५१८ वर्षका किशोरी ७६ प्रतिशत छन्, जुन अझ आतेसलाग्दो तथ्य हो । त्यसैले, उनीहरूको जोखिमको पाटोलाई हेरेर पनि खोजी तथा अनुसन्धान केन्द्रित गर्नुपर्ने देखिन्छ । यस्तै, परिषद्का अनुसार आर्थिक वर्ष २०७५७६ मा २ हजार ७ सय २९ बालबालिका हराएका थिए । यसपालि हराउने बालबालिकाको संख्या अबका महिनामा पनि उस्तै रहेमा अघिल्लो आर्थिक वर्षमा भन्दा थप ८ सय बालबालिका बेपत्ता हुने देखिन्छ । तसर्थ, थप बालबालिका हराउन नदिन सरकारको विशेष सक्रियताको खाँचो छ । हराएका बालबालिकाको गम्भीरतापूर्वक खोजी गर्नुपर्ने एउटा पक्ष त छँदै छ, थप हराउन नदिन के गर्ने भन्नेमा पनि सरोकारवाला निकायबीच उचित विमर्श हुनुपर्छ । र, त्यहीअनुसार रणनीति तथा कार्ययोजना बनाइनुपर्छ । खासरी, बालबालिका परिवारको चौघेरा अर्थात् सम्पर्कबाट कसरी बाहिर पुग्छन् अर्थात् उनीहरूलाई परिवारबाट कसरी फुत्काइन्छ भन्ने पाटोमै विशेष अध्ययन गरिनुपर्छ । उनीहरूलाई बेपत्ता बनाउन मानव तस्करहरूले कुन तरिकाले पहुँच बढाइरहेका छन् भनेर पनि पहिल्याउनुपर्छ । यस पाटोबारे केही तथ्य पत्ता लाग्न सक्यो भने बालबालिका र अभिभावकहरूलाई सचेत बनाउन सम्भव हुन्छ । हराएकामध्ये कतिपय बालबालिका कति कुरा बुझ्न सक्ने अर्थात् किशोरावस्थामा प्रवेश गरिसकेका छन् । त्यसैले जोखिममा रहेका बालबालिकालाई स्थानीय सरकारसहितका राज्यका निकायहरूले यो पाटोमा सचेत तुल्याउनुपर्छ । अभिभावकको प्रवृत्तिमा पनि फेरबदल आउनुल्याउनुपर्छ । बालिका हराएको केही दिनसम्म सूचना लुकाएर ढिलो मात्रै राज्यका निकायमा खबर गर्ने प्रचलन तोडिनुपर्छ, यो पाटोमा अभिभावक शिक्षाकै प्रबन्ध मिलाउनुपर्छ । बालबालिका हराएपछि यथासम्भव छिटो अभिभावकले स्थानीय वडापालिका, प्रहरी अर्थात् बालबालिका खोजतलास केन्द्रको निःशुल्क टेलिफोन नम्बर १०४ मा सम्पर्क गर्नुपर्छ । केन्द्रमा प्रत्येक दिन बालबालिका खोजिदिनुपर्यो भन्ने फोन आइरहेको हुन्छ । र, उसले हराएका बालबालिकाको खोजीमा सहयोग पुगोस् भनेर नेपाल टेलिभिजनमार्फत बालबालिकाको फोटोसहितको सूचना प्रसारण गरिरहेको हुन्छ । समयमै सबैको पहल भयो भने यस्ता बालबालिका भेटिने सम्भावना बढी हुन्छ । हराइरहेका बालबालिकाको खोजीमा राज्यका निकायसित जनशक्ति अभावको बहाना स्वीकार्य हुन सक्दैन । उनीहरूको हरहालत थाहा पाई उद्धार गर्नका खातिर सरकारले हरसम्भव सबै उपाय लगाउनुपर्छ । र, बालबालिका बेपत्ता हुन नदिन स्थानीय तहहरूले प्रभावकारी भूमिका खेल्नुपर्छ । यसका निम्ति उनीहरूले बालबालिकासम्बन्धी ऐन२०७५ ले प्रबन्ध गरेका संरचनाहरू निर्माण गर्नुपर्छ । ऐनअनुसार स्थानीय तहमा बालअधिकार समिति गठन गरी स्थानीय तहमै बालकल्याण अधिकारी नियुक्त गर्नुपर्छ । अहिलेसम्म अवस्था कस्तो छ भने, ७ सय ५३ स्थानीय तहमध्ये ३० वटाले मात्रै बालअधिकार समिति गठन गरेका छन् र जम्मा ५ वटाले मात्रै बाल कल्याण अधिकारी नियुक्त गरेका छन् । बालबालिकाको हकहित जोडिएको विषयमा स्थानीय सरकारहरूको यस्तो उदासीनता उदेकलाग्दो देखिन्छ । स्थानीय सरकारहरू मात्रै अग्रसक्रिय हुने हो भने पनि बालबालिका हराउने क्रममा कमी आउने मात्र होइन, हराएकाहरूको खोजी गर्न पनि सजिलो हुन्छ, यो यथार्थप्रति सम्बन्धित जनप्रतिनिधिहरू संवेदनशील बन्नैपर्छ ।"
कम्युनिस्टहरू बिग्रिए,"मदन भण्डारीको आकर्षक र जोसिलो भाषण अनि मनमोहन अधिकारीको आदर्शमय जनमुखी प्रवृत्ति एवं इमानदारीका कारण, नेकपा एमालेले नेपाली समाजमा लोकप्रिय भएको थियो । मनमोहन अधिकारी २०५१ सालमा प्रधानमन्त्री भएपछि सुरु भएको वृद्धभत्ताको चर्चा अझै पनि गरिँंदै छ, खासगरी प्रतिपक्षलाई गाली गर्दा र चुनावताका । देश विकासको वास्तविक सुरुआत आफ्नै पालामा भएको हो भनेर कम्युनिस्टहरूले उदाहरण दिने अर्को कार्यक्रम हो आफ्नो गाउँ, आफैं बनाऊँ । सस्तो लोकप्रियताका लागि भनिए पनि, त्यो बेला जनतालाई प्रत्यक्ष राहत दिलाउने कार्यक्रम नै थिए, ती । २०५२ माघ २१ गते तत्कालीन संयुक्त जनमोर्चा नेपालले सरकारसमक्ष राष्ट्रियता, जनतन्त्र र जनजीविकासँग सम्बन्धित ४० सूत्रीय माग राखेर ज्ञापनपत्र बुझाएको थियो । गणतन्त्र प्राप्तिपछि अहिलेसम्म सातवटा कम्युनिस्ट सरकार बनिसक्दा पनि आफैंले राखेका ती असल तथा जनमुखी मागहरू पूरा गर्न सकेका छैनन् । यसबाट के प्रस्ट हुन्छ भने, नेपालका कम्युनिस्ट नेताहरू खालि सिद्धान्त, भाषण र नारामा मात्र आकाशपातालका कुरा गर्छन् । उनीहरूको मुख्य ध्येय सत्ता र स्वार्थ भएको छ । परिणामतः जीवनशैली र दिनचर्याचाहिंँ बडो ऐयासी र विलासी बन्न थालेको छ । अझ यो सरकारका पालामा आएर त भ्रष्टाचारको ग्राफले ऐतिहासिक फड्को नै मार्यो । यति होल्डिङ, पीसीआर, वाइडबडी, बालुवाटार जग्गा, ओम्नी, नक्कली किट, ट्रस्ट, ७० करोडलगायतका भ्रष्टाचार काण्ड हामीले यो सरकारका पालामा भोग्यौं । सिन्डिकेटको संरक्षण, सांसद अपहरण, दल फुटाउने अध्यादेश, असंवैधानिक नियुक्ति, प्रतिनिधिसभा विघटनलगायतका थुप्रै जनविरोधी काम पछिल्ला तीन वर्षमा भए । अझै केपी शर्मा ओलीको अहम्ता र स्वेच्छाचारिताको चर्चा सर्वत्र भइरहेकै छ । गरिबी, बेरोजगारी र परनिर्भरताले सताइरहेको यो देशमा, जनताले विश्वास गरेका कम्युनिस्टहरू अति नै मात्तिए र नसप्रने गरी बिग्रिए । इन्द्रकुमार श्रेष्ठ, ओखलढुंगा"
पितृसत्ता र नागरिकताविहीन नागरिक,"मुलुकमा ठूलो संख्यामा नागरिकहरू नागरिकताविहीन छन् । नागरिकता नभएका नागरिकलाई राज्यले चिन्दैन । जन्मदर्ता, मृत्युदर्ता, बैंकिङ कारोबारलगायतका कामका लागि नागरिकता अनिवार्य चाहिन्छ । निजी क्षेत्रमा जागिर खान पनि नागरिकता नै चाहिन्छ । विश्वविद्यालयमा अध्ययन गर्न पनि नागरिकता अपरिहार्य छ । सरकारले नागरिकता नदिँदा लाखौं नागरिक राज्यसँगको सम्बन्धविच्छेद गरेर बस्नु जति पीडा अरू केही हुन सक्दैन । संविधानले नै कुनै पनि नागरिकलाई नागरिकताविहीन बनाउनु हुँदैन भनेको छ । आमाको नामबाट नागरिकता पाइने व्यवस्था संविधानमै गरिएको छ, तैपनि कानुन बनाएर यसको पालना गर्न राज्य किन तयार छैन ? विधेयक पास हुने मुख्य थलो संसद् हो । जबजब पद धरापमा पर्छ, तबतब प्रधानमन्त्री ओलीले संसद्लाई न्याक्दै गए । प्रतिनिधिसभा विघटनै गरिदिए । त्यसको प्रत्यक्ष असर जनताको दैनिकीमा परेको छ । यस्तो संवेदनशील कुरामा सरकार किन गम्भीर बन्न सकेन ? एउटा विधेयक ३ वर्षदेखि संसद्मा अड्किएपछि राज्यका संयन्त्रहरूले नागरिकका हितमा कसरी काम गर्न सक्छन् ? सरकारका लागि यो सामान्यै होला । तर नागरिकका लागि नागरिकता नपाउनु सामान्य हुँदै होइन । वंशजको नागरिकता छ भने आमाको नामबाट उक्त सन्तानले नागरिकता पाउने व्यवस्थासमेत संविधानले गरेको छ । राज्यको निरीहताका कारण आज बाबुको ठेगान नभएका कैयौं युवायुवती नागरिकताविहीन भएर बस्नुपरेको तीतो वास्तविकता छ । जनताको सरकार भएपछि नागरिकहरूले यसरी नै नागरिकताविहीन भएर बस्नुपर्ने हो र ? पितृसत्तात्मक सोचबाट ग्रसित भएकाहरूको भीडले आमाको नामबाट नागरिकता लिन रोकिरहेको बुझ्न गार्हो छैन । गोविन्द विक, बूढानीलकण्ठ१२, काठमाडौं"
वायु प्रदूषण र हामी,"बढी जनघनत्व, यातायात, कलकारखानासहितको काठमाडौं उपत्यकालाई प्रदूषणको पर्यायवाची मान्ने गरिएकोमा, मुगुमा समेत वायु प्रदूषण रहेको रेडियो नेपालबाट प्रसारित समाचारले अचम्मित बनाएको छ । उत्तरायणपछिको बढ्दो मौसमी तापक्रमलाई कलकारखाना, यातायातका साधनहरूमा प्रयोग गरिने इन्धनहरूबाट विसर्जित ग्यासले झनै बढी तातो बनाउने गरेको छ । छिमेकी उत्तर भारतमा उत्पादन गरिने गहुँबाट विसर्जित नल र डाँठमा लगाइने आगो र त्यसबाट उत्पन्न ग्यासलाई पश्चिमा वायुले हामीकहाँ थुपार्ने र अहिले वायु स्थिरताले उक्त ग्यास हाम्रो वायुमण्डलमा मडारिरहेकाले देशैभरिको वातावरण दूषित बनेको छ । त्यसमाथि हाम्रो लापरबाहीका कारण वनहरूमा लागेको डढेलोले स्थितिलाई अझै डरलाग्दो बनाइदिएको छ । यसबाट आँखा पोल्ने, श्वासप्रश्वास र छालासम्बन्धी विभिन्न रोग देखापर्न थालेका छन् ।यसको त्वरित् समाधानका लागि अत्यावश्यक कार्यबाहेक घरबाहिर ननिस्कनु र मास्कको अनिवार्य प्रयोग गर्नु हो । र, दीर्घकालीन रोकथामका लागि डढेलो नियन्त्रण गर्न विभिन्न खाले रणनीतिक कार्ययोजना निर्माण र त्यसको कार्यान्वयन गर्नुपर्छ । कृषिजन्य उत्पादनबाट निस्किने नलडाँठ आदिको हानिरहित विस्थापन गर्न समुदायले पहल गर्नु जरुरी छ । हाल चलिरहेका पेट्रोल, डिजेलमा आधारित यातायातका साधनलाई बिस्तारै विद्युत्चलित साधनद्वारा प्रतिस्थापन गर्ने योजना संघीय सरकारले अघि बढाउनुपर्छ । त्यसका लागि विद्युतीय यातायातका साधन प्रयोगलाई प्रोत्साहित गर्न सरकारले विभिन्न खाले छुटको घोषणा गर्नुपर्छ । घरेलु विद्युत् र जडित क्षमतालाई सुदृढ गर्दै, सबैका भान्सालाई विद्युतीय उपकरणयुक्त बनाउने र त्यसमा सरकारी अनुदानको व्यवस्था गर्नुपर्छ । यसबाट वायु प्रदूषण केही हदसम्म नियन्त्रण हुनेछ । बर्सेनि बढ्दै गरेको विद्युत्लाई घरेलु उत्पादन वृद्धिमा प्रयोग गर्न सक्नुका साथै इन्धन खरिदमा बिदेसिने ठूलो धनराशिलाई बचाउन सकिन्छ । महेन्द्रसिंह बम, टीकापुर१, कैलाली"
सत्तारथका थकित अश्व,"विचलित विद्रोहीवंशाणुगत होस् वा निर्वाचित, राष्ट्राध्यक्ष एवं कार्यकारी प्रमुख एउटै रहने शासन व्यवस्थाका संस्थाहरू बलिया छैनन् भने राजनीतिक परिवर्तनका लागि विद्रोहको विकल्प रहँदैन । राष्ट्रपतीय प्रणालीको शासकीय भारवहन क्षमता धेरै हुन्छ भने संसदीय व्यवस्थाको अन्तर्निहित लचकताले विविधतालाई सम्बोधन गर्न सघाउँछ । राष्ट्राध्यक्ष नै कार्यकारी प्रमुख हुने व्यवस्थामा सफल विद्रोह सत्तापलटमा गएर टुंगिन्छ र नयाँ अधिनायक पुरानो अधिपतिका प्रतिरूप भएर देखा पर्छ । संसदीय व्यवस्था अपेक्षाकृत संशोधनीय भएकाले परिवर्तनसहितको निरन्तरताले संस्थापनको स्थिरतालाई खलबलिन दिँदैन । सहज परिष्करण संसदीय व्यवस्थाको गुण मात्र नभएर दोष पनि हो । राजनीति मात्र नभएर समाजसमेत परिवर्तन गर्ने पुनीत उद्देश्यका लागि जीवन अर्पेका बीपी कोइराला नेपालको अस्मितालाई राजतन्त्रको भविष्यसँग जोड्ने अवस्थामा पुगेका थिए । सत्ताप्राप्तिबाहेक राजनीतिको अरू कुनै अभीष्ट नभएका मालेमण्डलेमसाले प्रवृत्तिको कुरा नगर्ने हो भने माओवादीका वैचारिक अगुवा रहेका बाबुराम भट्टराईलाई संसदीय परम्पराको उल्लेख्य विद्रोही भन्न मिल्छ । तर, आफ्ना नेता दाहालसँगसँगै भट्टराई पनि सशस्त्र द्वन्द्वको समाप्तिपछिका झन्डै १५वर्षदेखि सतावृत्तमा अल्झिएका छन् । त्यस अर्थमा उनी पनि स्थायी सत्तासँग अभिन्न तवरले जोडिन पुगेका छन् । दाहालले देखिने गरी आत्मसमर्पण गरेर सर्वेसर्वा शर्मा ओलीको राजनीतिक संरक्षत्व स्वीकार गरेका थिए । भट्टराईको आस्था संशोधन सुस्त तर अप्रत्यक्ष रहेकाले उनी आफ्नो विद्रोही छवि एक हदसम्म जोगाउन सफल भएका छन् । तर, माओवादी पंक्तिका यी दुई उपल्लो नेताको विचलनले गर्दा नेपाली राजनीतिमा लगभग पहिलोपटक जोडतोडसँग उठेको बहुराष्ट्रिय पहिचान एवं जनिय सम्मानको मुद्दा छिन्नभिन्न हुन पुगेको छ । जनजाति राजनीतिलाई अन्तर्राष्ट्रिय गैरसरकारी संस्थाहरूको जकडबन्दबाट मुक्त गरेर खसआर्य वर्चस्वको एकल जातीय राज्य व्यवस्थारूपी इनारमा खसाल्ने कर्मका लागि मूल रूपमा माओवादी नेतृत्व जिम्मेवार छ भन्दा फरक पर्दैन ।शास्त्रीय विमर्शमा सम्मानको राजनीति भनिने विचारधाराको सबभन्दा सशक्त नेपाली धारका रूपमा मधेसवाद अवधारणालाई सन् २००६ पछि माओवादी योद्धा मातृका यादवले जनवृत्तमा ल्याएका थिए । सन् २००७ मा त्यस प्रस्तावनाका संगठकजस्ता भएर राष्ट्रिय राजनीतिमा उदाएका उपेन्द्र यादव आफ्नो आन्दोलनको वैचारिक आधारलाई नयाँ वाद संज्ञा दिनबाट हचकिन्छन् । मार्क्सवाद एवं लेनिनवादबाट प्रारम्भिक प्रशिक्षण पाएकाले होला, उनी राजनीतिलाई शास्त्रको साटो विज्ञान मान्दछन् । वैज्ञानिक राजनीतिका अनुयायीहरूका लागि माओ अन्तिम पन्थप्रवर्तक थिए । विचार, नेतृत्व एवं जीवनशैलीमा एकात्मकता साम्यवादका सबै भंगालाहरूको साझा चरित्र हो । आफ्नो वर्चस्व रहने एक मधेस, एक प्रदेश भनिने सपना ध्वस्त भएपछि उनका प्रतिबद्धताहरू अब व्यक्तिगत महत्त्वाकांक्षामा सीमित भएका छन् । जातीय ऐक्यबद्धताका लागि राजनीतिक कार्यसूची परित्याग गर्न सक्ने दुस्साहसले उनको विद्रोही छवि प्रथम राष्ट्रपतीय निर्वाचनताका नै धूमिल भइसकेको थियो । राजनीतिक समझदारीको एउटा चिर्कटोले लाज छोपेर सर्वेसर्वा शर्मा ओलीको नृजातीय मन्त्रिमण्डलमा सामेल भएदेखि उनको विद्रोही ओज लगभग समाप्त भएको छ ।सम्मानका लागि निरन्तर संघर्ष गर्ने प्रतिबद्धताका बाबजुद महन्थ ठाकुरको राजनीतिक जीवन नेपाली कांग्रेसको समन्वयवादी वातावरणमा प्रस्फुटित भएको हो । सन् १९९० देखि निरन्तर सत्तावृत्तवरिपरि रहेका ठाकुरलाई नेपाली राजनीतिका कठोर यथार्थबारे पूर्ण जानकारी छ । उनलाई थाहा छ, खसआर्य वर्चस्वका कुनै पनि राजनीतिक दल बहुलतामैत्री छैनन् एवं यहाँ रामवरण बन्न हच्किनेलाई अदालत लगाएर भए पनि परमानन्द बनाइन्छ । रथका सवारी र सवार जोसुकै भए पनि विद्यमान संविधान कायम रहेसम्म अधीनस्थ समुदायका राजनीतिकर्मीहरूको नियति गाडी तान्ने तुरुगभन्दा बढी हुन नसक्ने वास्तविकता उनले आत्मसात् गरिसकेका छन् । महाभारतमा कृष्णको चरित्रले सारथि शब्दलाई बहुअर्थी बनाएको छ । सारथि नम्र चालक, असल साथी, समर्पित सहयोगी, समर्थ नायक एवं दूरदर्शी पथप्रदर्शकमध्ये जेसुकै वा सबै पनि हुन सक्छ । विद्यमान राजनीतिको निर्देशक सिद्धान्त रहेको १६बुँदे षड्यन्त्ररूपी रथका सारथि सर्वेसर्वा शर्मा ओली हुन् । जति नै थकित भए पनि त्यस वाहनलाई तानिराख्न बाँकी सबै राजनीतिकर्मी अभिशप्त छन् । समसामयिक राजनीतिको गतिरोध नयाँ निर्वाचनले पनि समाप्त गर्न सक्ने छैन ।"
राजनीतिक गतिरोध र आर्थिक पुनरुत्थान,"विश्व राजनीतिमा दार्शनिक, भाषाविद् तथा इतिहासकार नोम चोम्स्की चर्चित मात्र होइनन्, विवादास्पद पनि छन् । उनको निम्न भनाइले भने नेपालको वर्तमान राजनीतिलाई केलाउन सघाउँछ, तिमी कुनै नीति, सुधार, क्रान्ति, स्थिरता वा प्रतिगमनका पक्षपाती हौ भने त्यो कुराको औचित्य त्यतिबेला मात्र सही ठहरिन्छ जब तिम्रो निर्णय कम्तीमा पनि नैतिक धरातलमा उभिएको र जनताको हितमा हुन्छ । प्रतिगमन नेपालमा अहिले खुबै प्रचलित शब्द हो । प्रधानमन्त्री केपी शर्मा ओलीका प्रतिपक्षले उनलाई प्रतिगमनको आरोप लगाइरहेका छन् । सत्ता पक्षकै गृहमन्त्रीलगायतका नेताहरू भने सरकारविरोधीहरू प्रतिगमनकारी हुन् भन्ने गर्छन् । चुनाव हुनु प्रतिगमन हो कि होइन ? पार्टी फुट्नु प्रतिगमन हो कि होइन ? शक्ति सञ्चय वा स्थायित्वका नाममा सत्ता बचाउने खेल प्रतिगमन हो कि सत्ता परिवर्तनको खेल ? यस्ता बहसको पाटो एकातिर छ भने अर्कोतिर जनता समाजवादी पार्टीको एक तप्काका लागि हिजो कसले संघीयता मान्योमानेनभन्दा पनि वर्तमानमा जसले आफ्नो माग पूरा गर्दैन त्यही प्रतिगमनकारी भन्ने छ ।प्रधानमन्त्री ओली र उनको समूहका नेताका लागि पक्कै पनि सरकार ढालेर अस्थिरता ल्याउने काम प्रतिगमन हो । हुन पनि गत २ दशकमा नेपाल किन बनेन भन्ने बहसमा करिब ८८ महिनामा परिवर्तन हुने सरकार र र यसैसँग जोडिएको राजनीतिक अस्थिरतालाई धेरै हदसम्म दोषी ठहर्याइन्थ्यो । तर कस्तोखाले राजनीतिक स्थिरतालाई वास्तवमै देशको विकास र उन्नतिका लागि स्थिरता मान्ने भन्ने कुरा महत्त्वपूर्ण हुन जान्छ । जस्तो कि सिंगापुरका उपकारी तर नियन्त्रणमुखी नेता भनेर नाम कमाएका ली क्वान यिऊले आफ्नो देशलाई तेस्रो विश्वबाट प्रथम विश्व बनाइरहेका बेला नेपालमा स्थिर राजतन्त्र अस्तित्वमा थियो । अब प्रश्न उठ्छ, लीको स्थिरताले काम गर्दा हाम्रो राजतन्त्रले दिएको स्थिरता सिंगापुरमा झैं उत्तिकै प्रभावकारी किन भएन ? अफ्रिकाका दर्जनौं मुलुकले दशकौंदेखि राज गरेका र मरुन्जेल सत्ता नछोड्ने शासकहरू झेलेका छन् तर विकास र आर्थिक उन्नतिका हिसाबले ती मुलुकहरू गरिब देशको समूहमा पर्छन् ।एउटा तीतो सत्य कुरा के हो भने, विकास र आर्थिक उन्नतिका लागि कुनै पनि हालतमा सत्ता बचाउन वा सत्ता फाल्नुपर्छ भन्ने दुवै तर्क देशलाई हानिकारक हुन्छन् । जायजनाजायज हरेक रणनीति अवलम्बन हुने यी दुवै खेलमा विकास र जनसेवाभन्दा बढी व्यक्तिगत वा गुटगत राजनीतिक अभीष्टपूर्तिको लक्ष्य बढी मुखरित भएको हुन्छ ।कुनै देशमा भ्रष्टाचार कति विद्यमान छ भन्ने कुरालाई हेरेर सुशासनको मापन गर्ने हो भने निरंकुशतन्त्र (अटोक्रेसी) र शिशु प्रजातन्त्र भएका देश (न्यु डेमोक्रेसी) हरू खराब शासन हुने मुलुकहरूमा पर्छन् । निरंकुशतन्त्रले दिने स्थिरता वा भर्खरभर्खर लोकतन्त्र ल्याएका देशले पाएको स्थिरताले सुशासनमा खासै असर नपार्नुको कारण व्यवस्था फेरिए पनि नयाँ लोकतन्त्रमा शासन गर्ने नेतृत्व र राज्य प्रणालीका मुख्य अंगहरूको आचरण र चरित्र उही पुरातनवादी हुनु हो । यस्ता देशहरूले अक्सर आफ्नो सत्ता टिकाउन भाइभतिजावाद (क्रोनिजम्) अर्थात् राम्रालाई होइन कमसल आफ्नालाई सत्ता र शासनमा ल्याउने) र अपराध गरे पनि आफ्नालाई बचाउने (इम्प्युनिटी) को सहारा लिने गरेको देखिन्छ ।तसर्थ, कोही कति धेरै सत्तामा टिकेको छभन्दा पनि देशले प्राप्त गरेको राजनीतिक स्थिरता सुशासनमा बदलिन्छ कि बदलिँदैन भन्ने महत्त्वपूर्ण सवाल हो । राजनीतिक स्थिरताले यदि सुशासन दिन सकेन भने देशको विकास र आर्थिक समृद्धिमा खासै फरक ल्याउँदैन । अर्को महत्त्वपूर्ण कुरा, सुशासनका लागि देशको राजनीतिक वातावरण कत्तिको भविष्यवाणी गर्न सकिने खालको (प्रेडिक्टेबल) छ वा छैन ? ठीक त्यसरी नै देशका मुख्य नीतिहरू (जस्तो कि आर्थिक नीति, विदेश नीति आदि) स्थिर छन् कि छैनन् भन्ने पनि त्यत्तिकै महत्त्वपूर्ण हुन जान्छन् ।नेपालमा एक वर्षयता राजनीति कता जान्छ भनेर आकलन गर्न गाह्रो भैरहेको छ । नेकपाभित्रको शक्ति संघर्ष र त्यसपछि भएको उक्त पार्टी विघटनले एकपछि अर्को अस्थिरता थप्दै गएको देखिन्छ । राजनीतिज्ञहरू असफल भए भने मात्रै राजनीतिक मुद्दाहरू अदालत र निर्वाचन आयोगजस्ता संवैधानिक निकायमा पुग्ने हुन् । अर्कोतिर संविधान र कानुनको अलिकति मात्रै दायरा पार गर्दा संवैधानिक निकायहरू पनि राजनीतिमा तानिने नै भए । देशमा अब के हुन्छ भन्नेबारे अड्कलबाजी जारी छ । जसपाको एउटा समूहसँग मिलेर भए पनि यही सरकार टिक्छ, होइन ढिलोचाँडो प्रधानमन्त्री ओलीको विकल्प निस्किन्छ, होइन कसैको बहुमत पुग्दैन अब फेरि संसद् भंग गरेर निर्वाचन घोषणा हुन्छ आदि चर्चाले राजनीतिक बजार तातेको छ ।आर्थिक नीतिको स्थिरताको कुरा गर्दा नेकपाएमाले र माओवादी केन्द्रले संयुक्त चुनावी घोषणापत्र बनाएर झन्डै दुईतिहाइको बहुमतले निर्वाचन जितेका थिए । अहिले त्यो घोषणापत्र कता गयो ? त्यही घोषणापत्रमा टेकेर बनेको सरकारसित माओवादी केन्द्रले कि त आगामी नीति तथा कार्यक्रम र बजेटबारे सहकार्य गर्न सक्नुपर्यो, होइन भने समर्थन फिर्ता लिएर जनताप्रति जवाफदेही बन्नुपर्यो । माओवादी केन्द्रले राजनीतिक जोडघटाउका आधारमा वर्तमान सरकारलाई दिएको समर्थन फिर्ता गर्न गरेको विलम्बले समेत राजनीतिक अस्थिरतालाई लम्ब्याउने काम गरेको छ । विदेश नीतिको अस्थिरताको कुरा गर्दा नेकपाको सरकार हुँदा चीनतिर ढल्केको र त्यसपछि यो सरकार भारतसँग नजिकिएको कुराले देशभित्रको राजनीतिक अस्थिरताले दुई ठूला छिमेकीलाई खेल्ने ठाउँ दिएको भनेर आलोचना भइरहेको छ ।सत्ता पक्षलाई सन्तुलनमा राख्ने अर्थात् राम्रो कामको समर्थन र नराम्रो कामको विरोध गरेर उत्तरदायी बनाउने जिम्मेवारी प्रतिपक्षको हो । पहिलेको नेकपा वा अहिलेको एमाले फुट्यो भने आफूलाई फाइदा हुने आकलनका साथ प्रमुख प्रतिपक्षी कांग्रेस नेतृत्वले आफ्नो कित्ता गत २३ महिनामा स्पष्ट नगरेको होला । तर सिद्धान्त, नीति तथा कार्यक्रममा एकरूपताबिना कहिले प्रधानमन्त्री ओली त कहिले उनको विरोधी पक्षसँग कांग्रेस नजिक भएजस्तो देखिनुले समेत राजनीतिक अस्थिरतामा बल पुगेको बुझिन्छ । विरोधीहरूले नेपाली कांग्रेसलाई सत्तापक्षकै एउटा भाग (स्याट्लाइट्) भएको आरोप लगाएको र समर्थकहरूले कांग्रेसले अपरिपक्व निर्णय गर्दैन भनेर बचाउ गरेको पनि देखियो । तर ढिलै भए पनि कांग्रेसले केन्द्रीय समिति बैठकबाट संस्थागत निर्णय गरेर प्रधानमन्त्री ओलीको राजीनामा मागेको छ । यो निर्णयसँगै यदि माओवादी केन्द्रले वर्तमान सरकारलाई दिएको समर्थन फिर्ता गर्यो भने विद्यमान राजनीतिक गतिरोधको निकास निस्किनेछ ।मुख्य कुरा, विश्वको वर्तमान स्वास्थ्य र आर्थिक संकटलाई हेर्दा नेपालले धेरै लामो राजनीतिक गतिरोध धान्न सक्दैन । कोरोनाको कहरबाट देशको अर्थतन्त्र उकास्न नयाँ आर्थिक वर्षको बजेट बनाउनका लागि खर्च गर्नुपर्ने महत्त्वपूर्ण समय राजनीतिक गतिरोधमा खेर फालेमा देश धेरै वर्ष पछाडि धकेलिनेछ । त्यसमाथि संघीयता कार्यान्वयन, देशको शासन सञ्चालन र विकासका लागि महत्त्वपूर्ण विधेयकहरू पास गर्ने जिम्मेवारी बोकेको संसद्लाई निष्प्रभावी बनाउने कामसमेत भएको छ ।धेरै देशमा अहिले कोरोना भाइरसविरुद्धको भ्याक्सिन लगाउने काम सुरु भएको छ । योसँगै धेरै देशमा कोरोनाको दोस्रो र तेस्रो लहर पनि सुरु भएको छ । हामीसँग धेरै कुराले नजिक छिमेकी भारतमा एकै दिनमा एक लाख जति नयाँ संक्रमित देखिँदा कोरोनाको संक्रमण नियन्त्रणभन्दा बाहिर जाने खतरा छ । अहिले विश्वमा तीनवटा शब्दावली धेरै चर्चामा छन् पहिलो, भ्याक्सिन राष्ट्रियता (भ्याक्सिन नेस्नालिजम्) अर्थात् आफ्नो देशमा उत्पादन हुने खोप पहिला आफूले लगाएर मात्र निर्यात गर्ने । तर सबै देशका धेरै मान्छेले खोप लगाउन नपाए कोरोना समस्याको दीर्घकालीन समाधान निस्किने देखिँदैन । दोस्रो, खोपमा असमानता (भ्याक्सिन इनइक्वालिटी) अर्थात् अक्सर धनी र गरिब देशबीच कोरोना भ्याक्सिनको उपलब्धतामा देखिएको असमानता । तेस्रो, भ्याक्सिन कूटनीति (भ्याक्सिन डिप्लोमेसी) अर्थात् रुस, चीन र भारतजस्ता मुलुकले आफ्नो देशमा उत्पादित भ्याक्सिनलाई कूटनीति र परराष्ट्र सम्बन्ध बढाउने अस्त्रका रूपमा प्रयोग गरेका देखिन्छन् । खुला सिमाना भएका भारत र नेपाललाई सामाजिक रूपले एकआपसबाट छुट्ट्याउने नसकिने भएकाले यो यथार्थलाई केन्द्रमा राख्दै थप भ्याक्सिन भित्र्याउन नेपालले भारतसमक्ष बलियो तर्क र अनुरोध राख्न सकेको देखिँदैन । चीन र अरू देशबाट थप भ्याक्सिन ल्याउन पनि खासै प्रयास भएको देखिँदैन । समग्रमा विश्वको अहिलेको अवस्था हेर्दा अन्तर्राष्ट्रिय रूपमा सबै देशमा कोरोना भ्याक्सिनको पर्याप्त व्यवस्था भए मात्रै सन् २०२२ मा विश्व अर्थतन्त्रले गति लिन सक्छ । तर अहिले विश्वमा तीनथरी अर्थतन्त्र देखिएका छन् पहिलो, इजरायल, अमेरिका, बेलायत्, चिली, बहाराइन र सिंगापुरजस्ता देशहरू जसले आफ्नो देशमा धेरैभन्दा धेरैलाई कोरोनाको खोप लगाउने बन्दोबस्त मिलाएका छन् । दोस्रो समूहका देशहरू (दक्षिण कोरिया, जर्मनी र जापानलगायत) जसले खोप लगाउने बन्दोबस्त पर्याप्त गर्न नसके पनि महामारीको प्रभावबाट देशको अर्थतन्त्रलाई बचाउन विभिन्न कार्यक्रम ल्याएर अर्थतन्त्रमा परेको झट्का वा गिरावटलाई कमी गर्न सफल भएका छन् । तेस्रो समूहमा नेपालजस्ता गरिब र पिछडिएका मुलुक पर्छन् जसले न आवश्यक मात्रामा खोपको व्यवस्था गर्न सकेका छन् न त कोरोनाको आर्थिक कहरलाई प्रभावकारी रूपले सम्बोधन गर्न नै । नेपालमा सरकारको बजेट वा वित्तीय नीति (फिस्कल पोलिसी) भन्दा बरु मौद्रिक नीति (मोनिटरी पोलिसी) ले केही हदसम्म कोरोना कहरलाई सम्बोधन गर्ने काम गरेको देखियो । अर्कोतिर संघीयता नेपालले धान्दैन भन्ने बहस जारी छ, तर आम नागरिकमा गरिएको सर्वेक्षणले धेरै जनता स्थानीय सरकारसँग सन्तुष्ट भएको देखाएको छ । संघीयता आफैंमा खराब होइन, यसको विकास र सुधार कसरी गर्दै जाने भन्ने सवाल महत्त्वपूर्ण हो । विश्वका संघीय प्रणाली भएका देशहरूले एकदुई वर्षमै संघीयतालाई प्रभावकारी बनाएका होइनन् । समयसँगै केले काम गरेको छ र केमा सुधार गर्न खाँचो छ भन्ने कुराको पहिचान हुन जरुरी छ । नेपालको संघीयता विकासका लागि राजनीतिक र प्राविधिक दुवै कुरा महत्त्वपूर्ण छन् । राजनीतिक रूपले मुख्य पार्टीहरूको संघीयताप्रतिको प्रतिबद्धतामा कमी आउनु हुँदैन भने प्राविधिक रूपले स्थानीय र प्रदेश सरकारको क्षमता बढाउन जरुरी छ ।संयुक्त राष्ट्रसंघको एउटा रिपोर्टले के देखाउँछ भने दिगो विकासको लक्ष्य प्राप्तिमा गरिब देशहरू कोरोनाका कारण करिब १० वर्ष पछि धकेलिने खतरा छ । यसलाई रोक्न नेपालजस्ता देशहरूले तत्कालै कोरोनाको प्रभावलाई कम गर्ने बजेट ल्याउनुका अलावा गुणस्तरीय शिक्षा र स्वास्थ्य, दक्ष जनशक्ति उत्पादन, रोजगार अभिवृद्धि, सामाजिक सुरक्षा अनि दिगो र भरपर्दो पूर्वाधार र प्रविधि विकासमा लगानी बढाउन अत्यावश्यक देखिन्छ । राजनीति निरन्तर चलिरहने प्रक्रिया हो तर वर्तमान राजनीतिक गतिरोधले नेपालको समग्र विकास र आर्थिक पुनरुत्थानलाई असर पुर्याएको छ । तसर्थ, तीनवटा विकल्पको छिटो छिनोफानो हुन जरुरी छ । पहिलो, प्रधानमन्त्री ओलीको सरकारले विश्वासको मत लिएर नयाँ नीति तथा कार्यक्रम र बजेटमा ध्यान केन्द्रित गर्ने । दोस्रो, नेपाली कांग्रेस, माओवादी केन्द्र र जसपाले गठबन्धन बनाई न्यूनतम साझा कार्यक्रममा सहमत भएर नयाँ सरकार बनाउने । दुवै विकल्पमा देश जाँदा अहिलेको सरकारभन्दा सुशासन, विकास र आर्थिक तथा विदेश नीतिका हिसाबले नयाँ सरकार किन भिन्न छ भनेर प्रमाणित गर्ने चुनौती थपिनेछ । होइन भने, प्रधानमन्त्री ओली कायम रहँदा वा अरू कुनै नयाँ प्रधानमन्त्री आउँदा कुनै तात्त्विक फरक पर्ने छैन । तेस्रो, बहुमतको सरकार बनाउन नसक्ने हो भने धेरै समय राजनीतिक अन्योल र गतिरोधमा देशलाई राख्नुभन्दा मुख्य पार्टीहरूले नयाँ चुनावमा जानका लागि सहमति बनाउने । यसो गर्दा हरेक पार्टीलाई आफ्नो नीति तथा कार्यक्रम लिएर जनतामा जाने र ताजा जनादेश लिने मौका मिल्नेछ भने यही जनादेशले नेपालको राजनीतिको भविष्य निर्धारण गर्नेछ ।नोट ः उपर्युक्त विचारसँग लेखकसम्बद्ध संस्थाको केही सम्बन्ध छैन ।"
सत्ता र सडकमा अल्झेको भाषिक यात्रा,"बेनेडिक्ट एन्डरसन भन्छन् मानिसलाई भाषाले जोड्छ न कि रगतले । उनले भनेझैं भाषाले मानवीय भाव, विचार र संवेदनाको मात्र सम्प्रेषण नगरी सिंगो जातिकै संस्कृतिको संवाहक रूपमा काम गर्छ । यो कुनै जाति वा समुदायको जीवन्तताको परिचायकसमेत हो । त्यसैले भन्ने गरिन्छ, मातृभाषाले मानिसको मनलाई छुन्छ भने दोस्रो वा विदेशी भाषाले दिमागमा मात्र प्रभाव पार्छ । तमु ह्युल छयोंज धीं गुरुङ संस्थाका अध्यक्ष रेशम गुरुङले हालैको भाषिक कार्यक्रममा भनेका थिए हामीसँग भाषा संरक्षण, संवर्द्धन र विकासका लागि भावना त छ तर यसलाई कारगर बनाई मूर्तरूप दिने कालिगड छैन । सत्तामा रहेका नेतादेखि कर्मचारीसम्मलाई भाषा संरक्षण, संवर्द्धन र विकासका लागि नीति, स्रोत, जिम्मेवारी प्रदान गरिएको छ तर त्यसलाई मूर्तता दिने कालिगडीपना नहुँदा नेपालको तीन सय वर्षको भाषिक यात्रा सत्ता र सडकमै अल्झिएको छ, छिटपुट उपलब्धिबाहेक । भाषिक अधिकार कानुनी रूपमा प्राप्त गरे पनि त्यसलाई उपयोग गरी लाभांश लिन सक्ने सामर्थ्य विकास नहुँदा कस्तूरीले आफ्नै नाभिको सुगन्धित वीणा अन्यत्रै खोजेको कथानकको झल्को मिल्दो रहेछ । राणाकालदेखि जहानियाँ पञ्चायती शासनकालसम्म वा एक भाषा, एक भेष को नीति अवलम्बन गरिँदासम्म नेपालमा भाषिक अधिकारका लागि कैयन् विद्रोह, आन्दोलन मात्र भएनन्, थुप्रै भाषिक योद्धाहरू सहिद हुन पुगे । राजनीतिक आन्दोलन र परिवर्तनसँगै संविधान, कानुन र नीतिहरूमा भाषिक अधिकारको धारा, उपधारा, दफा, नियमहरू त थपिए तर ती प्रावधानहरूको कार्यान्वयन भई भाषिक संरक्षण, संवर्द्धन, विकास र प्रयोग गर्दै अपेक्षित मात्रमा लाभान्वित हुन सकिएको छैन । अहिले विश्वमा प्रत्येक दुई हप्तामा एक आदिवासी भाषाको मृत्यु भइरहेको छ । यो विश्वकैसामु चुनौतीको रूपमा खडा भएको छ । युनेस्कोले सन् २०१९ लाई आदिवासी भाषा वर्षका रूपमा मनायो भने सन् २०२२२०३२ लाई विश्व आदिवासी भाषा दशक घोषणा गरी रणनीतिसमेत तयार पार्दै छ । विश्वव्यापी भाषा दशक भाषिक क्षेत्रका लागि उज्यालो यात्रा हो तर राष्ट्रिय स्तरमा यसलाई ठोस रूपमा कार्यान्वयन गर्न नसके फेरि पनि शून्यदेखि शून्यको यात्रा वा सिसिफसको कथा बन्न के बेर ? नेपाल अधिराज्यको संविधान, २०४७ मा नेपालमा बोलिने सबै भाषालाई राष्ट्रिय भाषा घोषणा गरी समान मान्यता दिइयो, प्राथमिक तहसम्मको शिक्षा मातृभाषामा प्राप्त गर्न सकिने संवैधानिक अधिकारको सुनिश्चतता भयो । यसको कार्यान्वयनका लागि प्राथमिक शिक्षा पाठ्यक्रम (२०४९) मा प्राथमिक तहको तल्लो तहमा मातृभाषाको माध्यमबाट शिक्षा दिन पाउने प्रावधान राखियो भने प्राथमिक तहको कक्षा १५ सम्म एक विषय मातृभाषा वा स्थानीय विषय समावेश गरियो । बैरागी काइँलाको संयोकत्वमा राष्ट्रिय भाषा नीति सुझाव आयोग (२०५०) गठन भई यसले प्राथमिक तहमा माध्यम र विषयका रूपमा मातृभाषाको प्रयोग गर्न सक्ने सुझाव पेस गर्यो । त्यसपछि गठित सबै शिक्षा आयोगहरूका प्रतिवेदनहरूमा तल्लो तहको शिक्षामा मातृभाषालाई माध्यम र विषयका रूपमा अलवम्बन गर्ने सुझावहरू पेस गरिए । नेपालको अन्तरिम संविधान, २०६३ मा नेपालमा बोलिने सबै भाषालाई राष्ट्रिय भाषा घोषणा गरी आधारभूत तहसम्मको शिक्षा मातृभाषामा प्रदान गर्नुपर्ने संवैधानिक प्रावधान राखियो । त्यसैगरी नेपालको संविधान, २०७२ मा नेपालमा बोलिने सबै भाषाको संरक्षण र संवर्द्धनको अधिकार हरेक समुदायलाई प्रदान गरियो । साथै आधारभूत तहसम्मको शिक्षा मातृभाषामा दिने अधिकार मात्र होइन, समुदायले मातृभाषामा विद्यालय खोल्न सक्ने अधिकार पनि यो संविधानले सुनिश्चित गरेको छ । स्थानीय सरकार सञ्चालन ऐन (२०७४) ले स्थानीय भाषा नीति निर्माण र मातृभाषामा शिक्षाको अधिकारको कार्यान्वयनको जिम्मेवारी स्थानीय तहलाई प्रदान गरेको छ । अनिवार्य तथा निःशुल्क शिक्षा ऐन (२०७५) मा आधारभूत तहसम्मको शिक्षा मातृभाषामा दिन सकिने प्रावधान छ । आर्थिक वर्ष २०७३७४ देखि २०७७७८ सम्मको भाषा आयोगका सिफारिसमा भाषिक सवालहरूलाई सम्बोधन गर्न देहायको मार्गनिर्देश गरिएको पाइन्छ, १ शिक्षा ऐनको माध्यम भाषाको सन्दर्भमा पुनरावलोकन गर्नुपर्ने २ सरकारी र संस्थागत दुवै विद्यालयमा कानुनी प्रावधानको कार्यान्वयन गर्नुपर्ने, ३ वडा तहसम्म बहुभाषिक माध्यमबाट सेवा प्रवाह गर्नुपर्ने, ४ आधारभूत तह ०३ कक्षासम्म बहुभाषिक माध्यम र माथिल्लो कक्षामा विषय निरन्तरता गर्नुपर्ने, ५ विद्यालयको भाषिक नक्सांकन गरी बहुभाषिक शिक्षाको योजनाबद्ध कार्यान्वयन गर्नुपर्ने, ६ आधारभूत तहमा मातृभाषाका शिक्षक नियुक्ति गर्नुपर्ने, ७ मौजुदा पाठ्यक्रमको कार्यान्वयन (माध्यम र विषय) गर्नुपर्ने, बालबालिकाको स्थानीय मातृभाषा माध्यम वा विषय लागू गर्नुपर्ने, ८ नैतिक र सामाजिक विषयलाई माविसम्म नेपाली र तल्लो तहमा मातृभाषामा शिक्षण गर्नुपर्ने, ९ स्थानीय तहमा पाठ्यक्रम र पाठ्यपुस्तक विकासका लागि क्षमता विकास गर्नुपर्ने, १० मातृभाषामा जनशक्ति विकासका लागि छात्रवृत्तिको व्यवस्था गर्नुपर्ने ११ प्रदेश र स्थानीय तहमा भाषा शिक्षण विशेष कार्यक्रम गर्नुपर्ने, १२ भाषालाई एकाइ लागत मानी कार्यक्रम तथा बजेट तयार गर्नुपर्ने, १३ मातृभाषाको विकासस्तर मापन गरी प्रयोग सम्भाव्यता अध्ययन गर्नुपर्ने ।भाषिक आन्दोलनबाट प्राप्त उपलब्धि संस्थागत गर्न नसक्नुमा सत्ता र जनता (सडक) उत्तिकै जिम्मेवार छन् । अहिलेको संघीय संरचनामा भाषिक तथा शैक्षिक अधिकार स्थानीय तहलाई दिइएको छ । भाषिक, सामाजिक सांस्कृतिक रूपमा अल्पसंख्यकका लागि विशेष वा स्वायत्त क्षेत्र घोषणा गरेर ती जाति, वर्ग, क्षेत्रको पूर्णतः विकास गर्ने संवैधानिक जिम्मेवारी पनि स्थानीय तहमा हस्तान्तरण गरिएको छ । तर, तलकाले माथिबाट आउला र गरौंला भनेर आफ्नो अधिकार प्रयोग गरेको पाइँदैन भने माथिकाले तल्लो तहलाई कानुनी रूपमा सुम्पेको कार्य पूरा गर्न क्षमता विकास गरिदिएको छैन । कुनै पनि तहले भाषिक नीतिगत पक्षलाई कार्यान्वयन गर्न दायित्वबोध गरेकोगराएको छैन । एकखालको अकर्मण्यता वा अलमलिएको स्थिति छ । नेपालको भाषिक यात्रा कताकता संक्रमणको दोबाटोमा अल्झिएको भान हुन्छ । भाषिक नीतिगत प्रावधानहरू छिटपुट कार्यान्वयन भएबाहेक भाषिक आन्दोलनको कर्म वा धर्म निर्वाह काठमाडौंस्थित केन्द्रीय निकायहरूबाट तारे होटलमा हुने गरेका चुनौती, समस्या र समाधान विषयक छलफलमा सीमित हुँदै आएको छ । साथै मिडियामा पोखिने तिक्तता र आलेखहरूको चौघेरामा रुमलिएजस्तो देखिन्छ । केही दिनअघि नागरिक समाजले गरेको भाषिक आन्दोलनको मार्चपास पनि विगतकै आन्दोलनको निरन्तरताजस्तो बन्न पुगेको छ । स्थानीय तहमै भाषिक अधिकार दिइसकियो, त्यसको कार्यान्वयनका लागि क्षमता विकासमा सहजीकरण गर्नुपर्छर् भनेर त्यहीँ पुगेर खोइ मार्चपास गरेको ? स्थानीय तहहरू केन्द्रीय सत्ता र सडकको सहजीकरणको पर्खाइमा छन्, उनीहरू आफूलाई दिइएको अधिकारहरू किन कार्यान्वयन भएन भनी प्रश्न गरिरहने नागरिक अगुवाको खोजीमा छन् । तर तल्लो तहहरूमा कोही कसैलाई भाषिक अधिकारको बाल मतलब ? डोजरे विकासको एकछत्र राज चलेको छ, जसले गर्दा भाषा संस्कृति र शिक्षाजस्ता विषय ओझेलमा परेका छन् ।सत्ता र सडक वा जनताको मानसिकता अझै संघीय हुन सकेको पाइँदैन । भाषिक रूपान्तरणको गन्तव्य वा यात्रा काठमाडौंको चक्रपथ वा सिंहदरबारवरिपरि अल्झिनु वा अलमलिनुपरेको छ । जस्तो, एक जना मात्र वक्ता भएको कुसुन्डा भाषा मर्दै छ, राउटे, तिलुङ भाषाहरू मर्ने पालो कुरिरहेछन्, यस अर्थमा, हामी केवल अब हुने भाषिक मृत्युमा श्रद्धाञ्जलि व्यक्त गर्न समय र श्रम खर्चिरहनेछौं । त्यतिबेला अबेर भइसकेको हुनेछ । परिमाणतः हाम्रा अमूल्य भाषाहरू मृत्युवरण गरिसकेका हुनेछन् । अबको सत्ता र सडकको भाषिक अधिकारसम्बन्धी कर्तव्य निर्वाहको यात्रागत गन्तव्य स्थानीय तहकेन्द्रित हुनुपर्छ । स्थानीय तहहरू भाषासम्बन्धी सही मार्गदर्शनको अभावमा अन्योलमा छन्, शिक्षामा एकल माध्यम भाषा लगाइरहेछन्, अंग्रेजी माध्यम अनिवार्य गरिरहेछन्, भाषालाई माध्यम नभई विषय बनाउने पुरातनकर्मकाण्डी काममै चित्त बुझाइरहेछन् । केन्द्रीय सत्ता, विज्ञ, आन्दोलनकर्मी वा अभियानकर्मीलगायतले स्थानीय तहमा पुगेर सहजीकरणका साथै त्यहाँको सक्षमता विकास नगरिँदासम्म भाषिक विकासको रथले अपेक्षित दूरी पार गर्ला भन्ने विश्वास गर्न सकिँदैन । त्यसैगरी स्थानीय तहहरू आफैंमा विज्ञ पल्टिँदा उल्टो बाटो हिँडिएको छ, न कानुन टेकेको छ न त विज्ञताको उपयोग । यसो हुँदा गलत बाटो पक्रेर उपलब्धि गुम्ने हो कि भन्ने खतरा बढेको छ । यसको निराकरणका लागि केन्द्र (सत्ता र सडक) र स्थानीयहरूले सहकार्य गरेर अगाडि बढ्नुको विकल्प छैन । केन्द्र र स्थानीय तहले सम्बद्ध क्षेत्रको विज्ञको सल्लाह र मार्गदर्शनमा कार्यढाँचा बनाई उपयुक्त रणनीति र कार्यनीतिका साथ अगाडि बढेमा मात्रै हामीले प्राप्त गरेका भाषिक अधिकार र उपलब्धि संस्थागत गर्न सक्छौं । फलतः हरेक नेपालीले अपेक्षा गरेको भाषिक समता र समानता प्राप्त भई भाषिक समृद्धिको गन्तव्यमा पुगिने अपेक्षा गर्न सकिन्छ ।लोप्चन बहुभाषिक शिक्षा विषयमा विद्यावारिधि हुन् ।"
जेलबाट १८०० कैदी फरार,अबुजा (एजेन्सी) नाइजेरियाको एक जेलमा बन्दुकधारीहरूले आक्रमण गरेपछि १ हजार ८ सयभन्दा बढी कैदीहरू भागेका छन् । दक्षिणपूर्वी सहर ओवेरीस्थित जेलको प्रशासनिक भवनमा विस्फोट गरेपछि आक्रमणकारीहरू जेलभित्र पसेका थिए । भागेका कैदीमध्ये ६ जना फर्किएका अधिकारीहरूले जनाएका छन् । ३५ जना भने भाग्न अस्वीकार गरेका थिए । प्रतिबन्धित पृथकतावादी समूह द इन्डिजेनस पिपुल्स अफ बियाफ्रा ले जेलमा आक्रमण गरेको प्रहरीको दाबी छ । तर उक्त समूहले भने आक्रमणमा आफ्नो कुनै संलग्नता नरहेको जनाएको छ । अधिकारीहरूका अनुसार जेलबाट १ हजार ८ सय ४४ कैदी फरार भएका हुन् । एउटा ट्रक र बस चढेर भारी हतियारसहित आएका आक्रमणकारीहरू सोमबार बिहान ओवेरी जेलमा प्रवेश गरेका थिए ।
पुटिन २०३६ सम्म राष्ट्रपति !,मस्को (एजेन्सी) रुसी राष्ट्रपति भ्लादिमिर पुटिनले सन् २०३६ सम्म सत्तामा रहने बाटो खुल्ने विधेयकमा मंगलबार हस्ताक्षर गरेका छन् । विधेयकमा हस्ताक्षर गरेपछि उनी अझै दुई कार्यकाल राष्ट्रपति पदमा रहन सक्नेछन् । चौथो कार्यकाल राष्ट्रपति पदमा रहेका पुटिन संवैधानिक व्यवस्थाअनुसार सन् २०२४ मा सत्ताबाट बाहिरिनुपर्थ्यो । तर नयाँ कानुनअनुसार उनी थप दुई कार्यकाल सत्तामा रहिरहन पाउने भएका छन् । गत वर्षको जनमत संग्रहमार्फत संशोधन गरिएको संवैधानिक व्यवस्थाले उनलाई थप दुई कार्यकाल राष्ट्रपति बन्ने बाटो खोलिदिएको थियो । संवैधानिक सुधारसम्बन्धी जनमतसंग्रहमा पुटिनले करिब ७८ प्रतिशत मत पाएपछि उनले आफूअनुकूलको कानुन ल्याएका हुन् । नयाँ कानुनमा राष्ट्रपतिको कार्यकाल पनि ४ वर्षबाट बढाएर ६ वर्ष बनाइएको छ । गत मार्चमा रुसी संसद्ले राष्ट्रपतीय कार्यकालसम्बन्धी प्रावधान संशोधन गर्दै ४ वर्षबाट ६ पुर्याएको थियो । पुटिन पहिलोपटक सन् २००० मा रुसको राष्ट्रपति बनेका थिए । ४४ वर्षको दुई कार्यकाल पूरा गरेपछि पुटिनले आफ्ना सहयोगी दिमित्री मेदभेदेवलाई राष्ट्रपति बनाउँदै २००८ देखि २०१२ सम्म प्रधानमन्त्री बनेका थिए । सन् २०१२ मा पुनः राष्ट्रपति बनेका पुटिन २०१८ को चुनाव पनि विजयी भएका हुन् । तर उनका आलोचक तथा विपक्षीहरूले चुनावमा धाँधली भएको दाबी गरेका थिए । उनीमाथि विपक्षीहरूको आवाज दबाउने कार्य गरेको आरोप लाग्दै आएको छ । पछिल्लो समय पुटिनका कट्टर आलोचक तथा विपक्षी नेता एलेक्सी नाभाल्नीलाई लक्षित गरिएको विष हमलामा पुटिनमाथि आरोप लाग्दै आएको छ । नाभाल्नी तथा उनका समर्थकहरूले पुटिनको निर्देशनमा आक्रमण गरिएको दाबी गरेका छन् । जर्मनीमा स्वास्थ्य उपचारपछि रुस फर्केका नाभाल्नीलाई मुद्रा अपचलन मुद्दामा जेल सजाय काटिरहेका छन् । आगामी दुई कार्यकाल पनि पुटिन राष्ट्रपति पदमा निर्वाचित भएमा उनी रुसी इतिहासमा सबैभन्दा बढी लामो समय शासन गर्ने नेता बन्नेछन् । यसअघि जोसेफ स्टालिनले रुसमा २९ वर्ष शासन गरेका थिए । सन् २००० मा तत्कालीन राष्ट्रपति बोरिस यल्त्सिनले राजीनामा दिएपछि पुटिन रुसका शक्तिशाली नेताका रूपमा रहेका छन् ।दुई कार्यकालभन्दा बढी राष्ट्रपति बन्न नपाइने तत्कालीन संवैधानिक व्यवस्थाबमोजिम सन् २००८ मा मेदभेदेभलाई सत्ता हस्तान्तरण गरे पनि प्रधानमन्त्रीका रूपमा मुलुकमा शासन गरेपछि उनीमाथि पुटिनमाथि आरोप लाग्दै आएको छ ।
दिल्लीमा रात्रिकालीन कर्फ्यु,"नयाँदिल्ली (कास) भारतको राजधानी नयाँदिल्लीमा कोरोना भाइरसको संक्रमण तीव्र बनेपछि रात्रिकालीन कर्फ्यु लगाइएको छ । दिल्ली राज्य सरकारले मंगलबारदेखि लागू हुने गरी राति १० बजेदेखि बिहान ५ बजेसम्म लागि कर्फ्यु लगाउने निर्णय गरेको हो । तत्कालका लागि अप्रिल ३१ सम्मका लागि कर्फ्यु जारी गरिएको अधिकारीहरूले जनाएका छन् । विगत केही सातायता दिल्लीलगायत प्रमुख सहरहरूमा संक्रमण तीव्र बन्दै गएको छ । दिल्लीमा गएको २४ घण्टामा ५ हजार १ सय संक्रमित थपिएका छन् । जुन पछिल्लो चार महिनाकै सबैभन्दा धेरै हो । र, १७ जनाको संक्रमणका कारण ज्यान गएको छ । संक्रमण बढ्दै गएपछि केही दिनयता दिल्लीमा परीक्षण पनि बढाइएको छ । गएको २४ घण्टामा पीसीआर र एन्टिजेन गरी एक लाखभन्दा बढी परीक्षण गरिएको थियो । शुक्रबार मात्र दिल्लीका मुख्यमन्त्री अरविन्द केजरीवालले तत्काल लकडाउन वा कर्फ्यु लगाउने योजना नरहेको बताएका थिए । भारतको स्वास्थ्य तथा परिवार कल्याणका मन्त्रालयका अनुसार सोमबार ९६ हजार ९ सय ८२ मा संक्रमण पुष्टि भएको थियो । पछिल्लो एक दिनमा मात्र भारतमा १ लाखभन्दा बढी नयाँ संक्रमित थपिएका छन् । आइतबार भने त्यो संख्या १ लाख ३ हजार ५ सय ५८ थियो । जुन कोरोना महामारी सुरु भएयताकै सबैभन्दा बढी हो । यसअघि गत भदौ ३१ मा यो आकडा ९७ हजार ८ सय ९४ पुगेको थियो । सोमबार थपिएका संक्रमितसँगै भारतमा हालसम्म १ करोड २५ लाख ८९ हजारभन्दा बढी संक्रमित भइसकेका छन् । भारतमा गएको एक सातामै करिब साढे ६ लाख र गएको १५ दिनमै १० लाखभन्दा बढी संक्रमित थपिएका बताइएको छ । संक्रमणसँगै मृत्यु हुनेको संख्या पनि बढ्दो क्रममा छ । सोमबार मात्र कोरोनाका कारण ४ सय ६६ जनाको मृत्यु भएको छ । योसँगै संक्रमणबाट मृत्यु हुनेको संख्या १ लाख ६५ हजार ५ सय ६७ पुगेको छ । भारत सरकारले संक्रमण बढ्न थालेपछि विगत केही सातायता खोप अभियानलाई पनि तीव्रता दिएको छ । आइतबारसम्ममा ८ करोड ३१ लाख १० हजार ९ सय २६ जनाले खोप लगाइसकेका छन् ।"
कानुनसम्मत नभएको ठेक्का फेरि गुपचुपमा,समय रेखा२०७५ पुस ६ पहिलो पटक टेन्डर२०७६ साउन ७ दोस्रो पटक टेन्डर२०७६ माघ १४ दोसो पटक ठेक्का रद्द२०७६ माघ २० प्राधिकरणसमक्ष पुनरावलोकनको निवेदन२०७६ माघ २४ प्राधिकरणबाट जवाफ२०७६ फागुन २ तेस्रो पटक टेन्डर प्रकाशित२०७७ जेठ २२ टेकमाइन्ड्स नेटवर्क प्रालिसँग सम्झौता
जग्गाको कारोबार बढ्दै,"(काठमाडौं)  कोभिड१९ ले सुस्ताएको जग्गाको कारोबार संख्या बिस्तारै बढ्दै गएको छ । भूमि व्यवस्था विभागको तथ्यांकअनुसार आर्थिक वर्ष २०७६७७ र २०७७७८ का आठ महिनासम्म भएका जग्गा कारोबारको तुलना गर्दा जग्गा कारोबार बढेको छ । आर्थिक वर्ष २०७६७७ को साउनदेखि फागुनसम्म १० लाख ६६ हजार १ सय ४३ संख्या जग्गा कारोबार भएकामा आर्थिक वर्ष २०७७७८ को सोही अवधिमा ११ लाख ६३ हजार ६ सय ७० संख्या जग्गाको कारोबार भएको छ । कोभिड१९ ले रोकिएका जग्गाका कारोबार सामान्य अवस्था आएपछि बिस्तारै उकालो लागेकाले र लगानीकर्ता जग्गामा आकर्षित देखिँदा यसको संख्या बढेको नेपाल जग्गा तथा आवास विकास संघका प्रथम उपाध्यक्ष विदुर धमलाले जानकारी दिए ।अन्य क्षेत्रको तुलनामा जग्गामा लगानी गर्ने बढेका छन्, उनले भने, कोभिडपछि सुन, सेयरमा भन्दा जग्गा सुरक्षित हुन सक्ने कारणले कारोबार बढेको देखिएको हो । काठमाडौंलगायत सहरमा जग्गा किन्नेहरूको संख्यासमेत यो अवधिमा बढेको उनको भनाइ छ । आर्थिक वर्ष २०७६७७ मा सबैभन्दा बढी पुसमा १ लाख ५५ हजार ४ सय ६० संख्या जग्गाको कारोबार भएको विभागको तथ्यांक छ । फागुनमा १ लाख ४९ हजार ३ सय ६८, मंसिरमा १ लाख ४८ हजार ७ सय ४१, माघमा १ लाख ४८ हजार ३ सय ७१, कात्तिकमा १ लाख १० हजार ९ सय ४२ र असोजमा १ लाख २ हजार ४ सय ५६ संख्या जग्गाको कारोबार भएको पाइन्छ । आर्थिक वर्ष २०७७७८ को फागुनमा सबैभन्दा बढी २ लाख १४ हजार ४ सय ९१ संख्या जग्गाको कारोबार भएको छ । माघमा २ लाख ११ हजार ९ सय ८, पुसमा २ लाख १४ हजार ४ सय ६०, मंसिरमा १ लाख ६८ हजार ६ र असोजमा १ लाख ४ हजार ९ सय २८ संख्या जग्गाको कारोबार भएको विभागको तथ्यांक छ । विभागले आर्थिक वर्ष २०७६७७ को आठ महिनामा २९ अर्ब ४१ करोड १३ लाख ६२ हजार रुपैयाँ राजस्व संकलन गरेको छ । चालु आर्थिक वर्षको सोही अवधिमा ३७ अर्ब ९८ करोड ४५ लाख ४१ हजार रुपैयाँ राजस्व उठाएको छ । संकलित राजस्वअन्तर्गत रजिस्ट्रेसन दस्तुर, सेवा शुल्क, वाग्मती सभ्यता शुल्क, पुँजीगत लाभकर र छुट दिएको समेत समावेश हुने विभागले जानकारी दिएको छ ।कोभिड१९ का कारण पाँचसात महिना बन्दजस्तै भएकाले रोकिएका जग्गाको कारोबार बढेको विभागका प्रवक्ता गुरुदत्त सुवेदीले बताए । कोभिडका कारण अन्य व्यवसायमा असर पर्यो । सेयर बजार, होटल व्यवसाय शिथिल अवस्थामा पुगे, उनले भने, बजार गतिशील बनाउन बैंकबाट कर्जा लिनलाई जग्गा धितो राख्नुपर्यो । त्यो हिसाबले पनि कारोबार बढेको हो । वैदेशिक रोजगारीबाट फर्केकाहरूले पनि जग्गामा लगानी गरेकाले कारोबार बढेको उनले जानकारी दिए । जग्गा व्यवसायी व्यवस्थित बस्तीको विकास चाहन्छन्, धमलाले भने, एउटा घर एउटा डाँडामा र अर्को घर अर्को डाँडामा छ । यसले गर्दा मानिस सहरकेन्द्रित भएका हुन् । सरकारले निजी क्षेत्रलाई बस्ती विकासका लागि काम गर्न दिए गाउँहरूमा समेत सुविधायुक्त आवास निर्माण हुने उनको भनाइ छ । सरकारले भूमिसम्बन्धी ऐन र व्यवसायीहरूका योजनामा स्वीकृति दिए राम्रो हुन्थ्यो, धमलाले भने, बैंकले पनि हाइड्रोहरूमा मात्र बढी लगानी गरेको पाइन्छ । जग्गामा पनि लगानी गर्नुपर्छ । सरकारले नगर विकास योजना निजी क्षेत्रलाई दिए सबै क्षेत्रमा समानान्तर विकास हुन सक्ने उनको भनाइ छ ।"
अनुमतिबिना बिमा कम्पनीले हकप्रद सेयर निकाल्न नपाउने,"(काठमाडौं)  बिमा समितिको पूर्वस्वीकृतिबिना बिमा कम्पनीहरूले हकप्रद सेयर निष्कासन गर्न नपाउने भएका छन् । मंगलबार बिमा समितिले बिमा कम्पनी र पुनर्बिमा कम्पनीलाई यससम्बन्धी निर्देशन दिएको हो । बिमा कम्पनीहरूमा मनपरी रूपमा हकप्रद सेयर निष्कासन गर्ने प्रवृत्ति बढेपछि उक्त निर्देशन दिइएको समितिका अध्यक्ष सूर्यप्रसाद सिलवालले जानकारी दिए । हकप्रद सेयरले कम्पनीको पुँजीगत संरचना नै परिवर्तन हुन्छ, उनले भने, त्यसको जानकारी नियामक निकायलाई हुनुपर्छ । सोही कारण कम्पनीलाई निर्देशन जारी गरिएको हो ।यसअघि यस्तो व्यवस्था थिएन । बिमा कम्पनीको सञ्चालक समितिले गरेको निर्णय र साधारणसभाबाट पारित भएपछि हकप्रद सेयर निष्कासन गर्न पाउने व्यवस्था थियो । नयाँ व्यवस्थाअनुसार अब बिमा कम्पनीले हकप्रद सेयर निष्कासनसम्बन्धी विषय सञ्चालक समितिबाट निर्णय भएर साधारणसभामा लैजानुअघि बिमा समितिबाट अनिवार्य स्वीकृति लिनुपर्नेछ । समितिबाट अनुमति पाएपछि मात्र कम्पनीले उक्त प्रस्ताव साधारणसभामा पेस गर्नुपर्नेछ ।आफ्नो कार्यक्षेत्रअन्तर्गतका कम्पनीलाई सेयर निष्कासन अनुमति प्रदान गर्नुअघि बिमा समितिबाट अनुमति लिए, नलिएकोबारे सोधखोज गर्न पनि धितोपत्र बोर्डलाई भनिएको छ । समितिले सोमबार पत्र लेखेर बोर्डलाई उक्त आग्रह गरेको हो । गत साता अजोड इन्स्योरेन्सको हकप्रद सेयर निष्कासनको सूचना सार्वजनिक भएको अघिल्लो दिन बजारमा ठूलो कारोबार भएको थियो । भित्री सूचना चुहाएर कारोबार भएको भन्दै व्यापक जनगुनासो आएको छ । सोही कारण अर्थ मन्त्रालय, धितोपत्र बोर्ड र बिमा समिति सबैले सो कारोबार सम्बन्धमा चासो दिएका छन् । अर्थ मन्त्रालयले उक्त कारोबारबारे अध्ययन गरी अविलम्ब जानकारी दिन धितोपत्र बोर्डलाई निर्देशन दिएको छ । सोही निर्देशनबमोजिम धितोपत्र बोर्डले सोमबार नै एक अध्ययन समिति गठन गरेको छ ।यही कारण अजोड इन्स्योरेन्सले घोषणा गरेको ५० प्रतिशत हकप्रद सेयर निष्कासनमा समस्या पर्ने देखिएको छ । कम्पनीले नियामक निकायलाई जानकारी नै नदिएर हकप्रद सेयर निष्कासनसम्बन्धी निर्णय सार्वजनिक गरेको भन्दै बिमा समितिले सोमबार नै कम्पनीलाई पत्र काटेको हो । नियामक निकायबाट स्वीकृति लिएर मात्र सेयर निष्कासनसम्बन्धी सूचना सार्वजनिक गर्नुपर्नेमा त्यसो नगरेकाले सचेत गराइएको समितिका अध्यक्ष सिलवालले बताए ।हामीबाट अनुमति लिएर सञ्चालन भएका संस्थाले पुँजी वृद्धिसम्बन्धी जुनसुकै निर्णय सार्वजनिक गर्नुअघि बिमा समितिलाई जानकारी हुनुपर्छ, उनले भने, अजोड इन्स्योरेन्सको सेयर निष्कासन सम्बन्धमा हालसम्म समितिलाई जानकारी छैन । यसकारण कम्पनीले घोषणा गरेअनुसार हकप्रद सेयर जारी सम्बन्धमा अहिल्यै केही भन्न नसकिने उनले जानकारी दिए । पहिले औपचारिक रूपमा समितिमा आउनुपर्यो । त्यसपछि समितिले अध्ययन गर्छ । सबै पक्षबाट उपयुक्त देखिए अनुमति पाउँछ, नत्र पाउँदैन ।हाल १९ वटा जीवन बिमा, २० वटा निर्जीवन बिमा र १ वटा पुनर्बिमा कम्पनी छन् । समितिले ती सबै कम्पनीलाई निर्देशन जारी गरेको हो । गत मंगलबार कम्पनीले सेयरधनीलाई ५० प्रतिशत हकप्रद सेयर वितरण गर्ने सूचना सार्वजनिक गर्यो । सोमबार मात्र उक्त कम्पनीको ८ करोड ९५ लाख ६७ हजार रुपैयाँ बराबरको कुल १ लाख १७ हजार ५ सय ६६ कित्ता सेयर कारोबार भएको थियो । सोमबार यो कम्पनीको धेरै सेयर कुमारी बैंक र कुमारी क्यापिटलले खरिद गरेको खुल्न आएको छ । यस्तो कारोबारलाई भित्री कारोबार (इन्साइडर ट्रेडिङ) भनिन्छ । कानुनले यस्तो कारोबारलाई वञ्चित गरेको छ । यही कारण गत साता भएको अजोड इन्स्योरेन्सको कारोबारबारे सबैको चासो बढेको हो । अजोड इन्स्योरेन्सको हकप्रद सेयर निष्कासन गर्ने सूचना चैत १७ मा प्रकाशन भएको थियो । तर त्यसको एक दिनअघि नै कम्पनीको सेयर मूल्य १० प्रतिशतले बढेर सर्किट ब्रेकर लागेको थियो । यसको विवरण नेपाल स्टक एक्सचेन्जले चैत १९ मा बोर्डमा पेस गरेको बताइएको छ ।"
बैंक राख्न अग्निपीडितको माग,"(ताप्लेजुङ)  फागुन १८ गते बिहान मेरिङदेन गाउँपालिका३ दोभान बजारका गुरु पौडेल ब्याडमिन्टन खेल्न मैवाखोला नजिकैको खेलमैदानमा गए । श्रीमती रमा दोकान हेर्दै खाना बनाउन थालिन् । अरू दिन गुरु खेलेर आएपछि दोकानमा बस्थे र रमा खाना बनाउन भान्साघरमा जान्थिन् । त्यस दिन चाँडै खाना खाएर पौडेल सदरमुकाम फुङलिङ आउनु थियो । कारण, व्यापारमा जम्मा भएको पैसा बैंकमा जम्मा गर्नु । रमा खाना तयार पारेर दोकानमा बसिरहेकी थिइन्, सँगै जोडिएको भोला पौडेलको माथिल्लो तलामा आगोको मुस्लो देखियो । आगलागी सुरु भइसकेको रहेछ । मान्छेहरू भेला हुँदै गर्दा पैसा र सुनचाँदी निकाल्नुपर्छ भन्ने होस आयो । तर, रमा माथिल्लो तलामा जान सकिनन् । बैंकमा जम्मा गर्नका लागि १० लाख ९० हजार रुपैयाँ एउटै झोलामा राखेको उनी बताउँछिन् । गुरु घरमा फर्किनसक्दै झोलासँगै पैसा पनि जल्यो । चामल, पेय पदार्थ, स्टेसनरी, किराना पसलका सामान गरी उनले ४ करोड ६० लाखको क्षति बेहोरेको अनुमान छ । आगलागीमा यही बजारका लोकेन्द्र अधिकारीले १७ लाख नगदै गुमाए । तीनवटा पसलबाट आर्जन गरेको पैसा माथिल्लो तलामा राखेका थिए । हामीलाई आगोले जलाउला भन्ने चिन्ता थिएन, तर चोर, डाँका लाग्ला कि भन्नेचाहिँ हुन्थ्यो, लोकेन्द्रले थपे, त्यसैले सबै पैसा माथ्लो तलाको फरकफरक ठाउँमा राख्थ्यौं । फरकफरक ठाउँमा राखेको पैसा निकाल्न नसक्दा जलेको उनले सुनाए । काठ र जस्तापाताले बनाइएका घरमा चाँडै आगोले टिप्यो, उनले भने, हाम्रो त बैंक नै घरको माथिल्लो तला थिए । गुरु र लोकेन्द्रको सहित दोभान बजारमा भएको आगलागीमा १ करोड ६० लाख नगदै जलेको मेरिङदेन गाउँपालिकाले सार्वजनिक गरेको तथ्यांकमा उल्लेख छ । नजिकमा बैंक नभएकै कारण यति ठूलो मात्रामा नगदै नष्ट भएको गुरु पौडेलले बताए । यहाँ (दोभान) बाट सदरमुकाम फुङलिङ पुग्न १७ किलोमिटर छ, १० किलोमिटर कच्ची सडक छ, उनले भने, पुग्न एकडेढ घण्टा लाग्छ, दिनहुँ धाउन सम्भव नै हुँदैन । यहाँबाट पैसा जम्मा गर्न सदरमुकामको विकल्पमा आठराई त्रिवेणी गाउँपालिका या त मेरिङदेन गाउँपालिकाको केन्द्र सुलुम्फी पुग्नुपर्छ । कम मानिसको आवतजावत हुने ती मार्ग पनि असुरक्षित रहेको व्यापारी बताउँछन् । यी केन्द्रमा पुग्न पनि डेढदुई घण्टाभन्दा बढी समय लाग्छ । व्यापारिक केन्द्रमा बैंक नहुँदा ठूलो मात्रामा नगद जल्ने सम्भावना भएका बजार अरू पनि छन् । सिरिजंगा गाउँपालिकाको खाम्दिङगे बजार पनि यस्तै जोखिममा छ । दोभान बजारको जस्तै कारोबार हुने खाम्दिङ्गे बजारका व्यापारीले पैसा जम्मा गर्न तेल्लोक पुग्नुपर्छ । यातायात चल्दा एक घण्टामा पुगिन्छ तर दिनहुँ पैसा बोकेर हिँड्न निकै जोखिम र चुनौतीपूर्ण हुने व्यापारी बताउँछन् । लिंखिमको सिंवा बजार, पाँचथरको कावेली, सिंहपुरजस्ता दर्जनौं बजारका व्यापारीलाई पैसा घरमै राख्नुपर्ने बाध्यता छ । यस्ता व्यापारिक केन्द्रमा बैंकका शाखा राख्न उनीहरूले माग गरे पनि सुनुवाइ भएको छैन । हामीले दोभानमा बैंक राखिदिनुहोस् भन्यौं, पक्की घर पनि बनाइदियौं, दोभानका गुरु पौडेलले भने, गाउँपालिकाले हुन्छ भनेको थियो, पछि केन्द्रमै लग्यो ।"
हानिकारक कस्मेटिक उत्पादन गर्ने पक्राउ,"काठमाडौं (कास) सरकारले हानिकारक मेहेन्दी र कस्मेटिक उत्पादन गरी बिक्री गर्ने हबिब काला कोकिला हिनाज उद्योगमा सिलबन्दी गरेको छ । वाणिज्य, आपूर्ति तथा उपभोक्ता संरक्षण विभाग र महानगरीय प्रहरी अपराध महाशाखाको संयुक्त अनुगमनमा उक्त उद्योगको उत्पादनस्थल, भण्डारण तथा बिक्री स्थलहरू सिलबन्दी गरिएको हो । त्यसक्रमा संलग्न एक व्यक्तिलाई प्रहरीले पक्राउ गरेको छ । गोप्य सूचनाका आधारमा उद्योगमा अनुगमन गरिएको विभागका प्रवक्ता शिवराज सेढाईंले जानकारी दिए । विदेशीका ट्रेडमार्कब्रान्ड प्रयोग गरी जनस्वास्थमा हानिनोक्सानी पुग्ने गरी अप्रमाणित रसायन मिश्रण गरी मेहेन्दीलगायत तीन दर्जनभन्दा बढी प्रकारका कस्मेटिक वस्तु गोप्य भण्डारण, आयात र बिक्री गरेको फेला परेको थियो । उपभोक्ता संरक्षण ऐन २०७५ को दफा १६ विपरीत अनुचित व्यावसायिक क्रियाकलाप गरेको फेला परेपछि सिलबन्दी गरिएको विभागले जनाएको छ ।"
केन्टको नयाँ वर्ष अफरमा होन्डा जित्ने अवसर,"काठमाडौं (कास) नेपालमा केन्टको आधिकारिक बिक्रेता सीजी इलेक्ट्रोनिक्सअन्तर्गतको वितरक ईओएल प्रालिले नयाँ वर्षलक्षित अफर ल्याएको छ । केन्टले स्वच्छ पानी, सुन्दर जिन्दगानी, साथमा थुप्रै उपहार पनि ः यो नववर्ष मनाऔं केन्ट आरओसँग सहर्ष भन्ने नारासहित यो योजना ल्याएको हो । यो योजनामा केन्टको आरओ मोडलको खरिदमा हरेक महिना एउटा एलजीको कन्भेक्सन माइक्रोवेभ ओभन, एलजीको रेफ्रिजेरेटर, एलजी एलईडी टीभी र तीनवटा गोदरेज भाइरस सिल्ड जित्न सकिन्छ । योजनाको बम्पर लक्की ड्रमा होन्डा डियो डीएलएक्स स्कुटर जित्ने अवसर रहेको कम्पनीले जानकारी दिएको छ ।"
ईसेवाबाट टिकट काट्दा क्यासब्याक अफर,काठमाडौं (कास) ईसेवाबाट हवाइजहाजको टिकट काट्दा क्यासब्याक पाइने भएको छ । ईसेवामार्फत आन्तरिकतर्फको एयरलाइन्स्का कुनै पनि गन्तव्यको टिकट काट्दा क्यासब्याक पाइने कम्पनीले जानकारी दिएको छ । यो योजनामा हरेक दिन ३ जनाले ३ हजार रुपैयाँसम्मको टिकटमा शतप्रतिशत क्यासब्याक पाउँछन् । त्यसभन्दा माथिको टिकटमा ३ हजार रुपैयाँ छुट पाइने कम्पनीले बताएको छ । यो योजना चैत ३१ सम्म सञ्चालन हुनेछ ।
बुटवलमा साओमीको सर्भिस सेन्टर,"काठमाडौं (कास) सोओमी नेपालले बुटवलस्थित सिंह कम्प्लेक्समा आफ्नो नयाँ सर्भिस सेन्टर सञ्चालनमा ल्याएको छ । आफ्ना अन्य सर्भिस सेन्टर पोखरा, नारायणगढ, नेपालगन्ज, इटहरी, धनगढी र काठमाडौंमा रहेको साओमीले जानकारी दिएको छ । कम्पनीले ग्राहकमाझ सेवा पुर्याउन सर्भिस सेन्टर विस्तार गरिएको बताएको छ ।"
"सनराइज, मेगा र नबिलका क्यूआर भुक्तानी","काठमाडौं (कास) सनराइज बैंक, मेगा बैंक नेपाल र नबिल बैंकले विभिन्न स्थानमा क्यूआर कोड भुक्तानी प्रणालीको सुरुवात गरेका छन् । सनराइज बैंकले विराटनगरको टेम्पो तथा ईरिक्सामा क्यूआरबाट भाडा भुक्तानी सेवा सुरु गरेको छ । मेगा बैंकले पोखराका व्यावसायिक पसलमा क्यूआर कोड भुक्तानी प्रणाली थालेको छ । त्यस्तै नबिल बैंकले काठमाडौं धुम्बाराही तरकारी तथा फलफूल बिक्री केन्द्रमा क्यूआर भुक्तानी सुरु गरेको जनाएको छ ।"
माउन्टेन ड्युको नयाँ अभियान,"काठमाडौं (कास) माउन्टेन ड्युले डरका अगाडि जित छ भन्ने नाराका साथ आफ्नो नयाँ अभियान सुरु गरेको छ । कम्पनीले डरले हैसियत होइन, हिम्मत हेर्छ भन्दै नायक अनुपविक्रम शाहीको अभिनयमा यो अभियान सुरु गरेको जानकारी दिएको छ । यो अभियानले सामाजिक दबाबबाट स्वतन्त्र हुन र डरलाई जित्न प्रेरित गर्ने कम्पनीले जनाएको छ ।"
थ्रीस्टार स्तब्ध,"(पोखरा)  पोखरा रंगशालामा आहारारा गोल्डकप प्रतियोगितामा मंगलबार नेपाल पुलिस क्लबले चिरप्रतिद्वन्द्वी थ्रीस्टार क्लबलाई ४० ले हराउँदै सेमिफाइनल तय गरेको छ । अघिल्लो दिन सोमबार थ्रीस्टार टिम हेटौंडामा चौथो वाग्मती गोल्डकप च्याम्पियन भएर पोखरा खेल्न आएको हो ।पुलिसका लागि बुद्ध बल तामाङले २, तेज तामाङ र सौजन राई याख्याले ११ गोल गरेका थिए । बुद्ध बलले खेलको २९ औं मिनेटमा गोल गरी पुलिसलाई अग्रता दिलाएका थिए । तेज तामाङको पासमा पाएको बललाई बुद्ध बलले वानटचमै गोल गरेका थिए । पहिलो हाफमा १० ले पछाडि परेको थ्रीस्टार निकै दबाबमा परेको थियो । खेलको दोस्रो हाफको ६८ औं मिनेटमा नीरकुमार राईले उपलब्ध गराएको ब्याकपास बललाई तेज तामाङले बिनागल्ती क्रसबार च्याप्दै जाली चुम्न भ्याए । खेलको ७४ औं मिनेटमा बुद्ध बलले अर्को गोल थपे । यो टिमका लागि तेस्रो गोल थियो । सुमन लामाको क्रसपासमा बुद्ध बलले पाएको बललाई गोलमा परिणत गरेका थिए । खेलको ८६ औं मिनेटमा सौजन राईले पुलिसका लागि अर्को गोल थपेपछि पुलिसले थ्रीस्टारविरुद्ध ४० को एकपक्षीय जित निकालेको हो । पुलिसकै तेज तामाङ म्यान अफ द म्याच भए । बुधबार पोखरा रंगशालामा पहिलो सेमिफाइनल खेल संकटा र एपीएफ क्लबबीच हुनेछ । यसअघि आहारारा गोल्डकप पुलिसले ५ र थ्रीस्टारले दुईपटक जितेको छ । फाइनलका लागि पुलिसले अब अफ्रिकी रुट्स एसोसिएसन क्यामरुनसँग खेल्नेछ । यसअघिका क्वाटरफाइनलमा संकटाले मनाङ मर्स्याङ्दीलाई, क्यामरुनले मछिन्द्रलाई, एपीएफले आयोजक सहारालाई हराएर अन्तिम चार स्थान तय गरेका थिए ।"
कृष्ण र सुदीपको बराबरी,काठमाडौं (कास) गणेशमान सिंह स्मृति आठौं सहकारी कप फिडे रेटिङ बुद्धिचाल प्रतियोगिताको मंगलबार सेमिफाइनलको पहिलो खेल सुन्दर साकोस हेटौंडाका कृष्ण थापा र नोभा साकोस ललितपुरका सुदीप तामाङबीचको खेल बराबरीमा टुंगिएका छन् । कृष्णको क्विनपनको जवाफमा सुदीपले घोडा चालेर खेललाई इन्डियन डिफेन्स ओपनिङमा लगेर ३५ औं चालमा फोटोजेनिक पोसिजनको दाबीअनुसार खेल बराबरीमा टुंगिएको हो । दोलखा चेसका मिलन लामाले गजुरमुखी चेस क्लब राजन सुवेदीलाई हराए । रोयल लोपेज ओपनिङमा मिलनले फ्रिपनको फाइदा उठाउँदै ५२ औं चालमा राजनलाई खेल त्याग्न गर्न बाध्य पारे ।
गुल्मी र रोल्पा विजयी,"भैरहवा (कास) बलियो नेपाल कप ट्वान्टी२० प्रदेशस्तरीय यू१६ क्रिकेट प्रतियोगिताअन्तर्गत मंगलबार गुल्मी र रोल्पा विजयी भएका छन् । गुल्मीले रुकुमलाई ३३ रन र रोल्पाले अर्घाखाँचीलाई १५ रनले पराजित गरे । टस हारेर ब्याटिङको निम्तो पाएको गुल्मीले ४ विकेट गुमाई १ सय २७ रन बनाएको थियो । म्यान अफ द म्याच रहेका प्रशान्त श्रेष्ठले ५६ बलमा ६ चौका र ३ छक्का मद्दतमा ६१ रन बनाए । रुकुमका सनिश केसी र गणेश डँडेलले २२ विकेट लिए । जवाफी ब्याटिङमा रुकुम १६ ओभर ३ बलमा ९४ रनमै समेटियो । युवराज खत्रीले ३६ रन बनाए पनि अन्य ब्याट्सम्यानले दोहोरो अंक जोड्न सकेनन् । बलिङमा गुल्मीका नवीन हिताङले ३, सुमित गुरुङ र प्रशान्त श्रेष्ठले २२ विकेट लिए । दोस्रो खेलमा टस हारेर ब्याटिङको निम्तो पाएको रोल्पाले ६ विकेट क्षतिमा १ सय ३० रन बनायो । अंकित बुढामगरले ५३, हस्त माली पुनमगरले २२ र हिमाल सुहारले १० रन बनाए । अर्घाखाँचीका पदम मुखियाले ३ र विवेक पौडेलले १ विकेट लिए । प्रत्युत्तरमा अर्घाखाँची ९ विकेट गुमाई १ सय १५ रनमै सीमित भयो । सुमन खड्काले २२, सागर खत्रीले २१ र कमल घिमिरे १५ रन बनाए । रोल्पाका अजय डाँगीले ४ ओभरमा २ मेडन राख्दै ५ रन खर्चेर ४ विकेट लिए । किसन भारतीले २, हिमाल सुनार, हस्त माली र प्रवेश गिरीले ११ विकेट लिए । अंकित बुढामगर म्यान अफ द म्याच भए । प्रतियोगितामा लुम्बिनी प्रदेशका १२ टिम प्रतिस्पर्धी छन् ।"
उज्ज्वल र शुभश्री च्याम्पियन,"काठमाडौं (कास) उज्ज्वल मानन्धर र शुभश्री श्रेष्ठ राष्ट्रिय खुला यू१२ टेबलटेनिस प्रतियोगिताको सिंगल्समा च्याम्पियन भएका छन् । उज्ज्वल छात्र र शुभश्री छात्रातर्फ विजेता भए ।लैनचौरस्थित राष्ट्रिय टेबलटेनिस प्रशिक्षण केन्द्रमा भएको प्रतियोगिताको छात्रमा शंकर पहरी दोस्रो तथा सार्थक मानन्धर र आर्यन शाही तेस्रो भए ।काठमाडौं जिल्ला टेबलटेनिस संघद्वारा आयोजित प्रतियोगिताको छात्रामा नर्वदा खाइतु दोस्रो तथा कृष्टिना थापा र अनामिका तेस्रो भए ।विश्व टेबलटेनिस दिवसका अवसरमा आयोजित प्रतियोगिताको छात्रमा ३० र छात्रामा २० खेलाडी प्रतिस्पर्धी थिए । विजेता खेलाडीले विश्व टेटे दिवस मनाउने क्रममा केक पनि काटे । विजेतालाई अखिल नेपाल टेबलटेनिस संघका अध्यक्ष चतुरानन्द राजवैद्य, प्रथम उपाध्यक्ष तथा आयोजक संघका अध्यक्ष धर्ममान वज्राचार्य र मुख्य प्रशिक्षक सञ्जीव ढुंगेलले पुरस्कृत गरे ।"
फ्रन्टलाइनर श्रीलंकन पुलिसविरुद्ध आर्मी,"आर्मीको आफ्नै तर्कआर्मीका प्रशिक्षक नवीन न्यौपानेले जितसँगै नेपाली फुटबल समर्थकलाई खुसी दिन चाहेको बताए । सहिद स्मारक लिग ए डिजिभनको उपविजेता र क्लब लाइसेन्सिङ मापदण्ड पूरा गरेको आधारमा आर्मी यो प्रतियोगिताको छनोट खेल्न योग्य भएको हो । आर्मीले पनि एसियाली क्लब प्रतियोगितामा खेल्न लागेको यो नै पहिलोपल्ट हो ।प्रिम्याच कन्फरेन्समा प्रशिक्षक न्यौपानेले भने, हाम्रो तयारी राम्रो भएको छ । क्लब लाइसेन्सिङ पाएदेखि तयारी गर्न पाएका छौं । त्यसैले लामो तयारी पनि गर्न पाएका छौं । राष्ट्रिय टिमको तयारीमा पनि आर्मीका ९ खेलाडीले सहभागिता जनाउनु हाम्रा लागि राम्रो रह्यो । सेट टिमले एकै स्थानमा खेल्न भने धेरै पाएका छैनौं, तर सबै खेलाडीले एकअर्कालाई लामो समयदेखि चिनेको र बुझेको हुनाले खासै समस्या हुने छैन ।आर्मीले पछिल्लो सातामात्र किर्गिस्तानी ओलम्पिक टिमविरुद्ध खेलेको थियो र त्यो गोलरहित बराबरी रहेको थियो । न्यौपानेले थपे, त्यस खेलबाट टिमका केही कमी कमजोरी थाहा पाइयो । हामी बुधबारको खेललाई गम्भीर छौं । जितका लागि खेल्ने छौं । सबै खेलाडी शारीरिक र मानसिक रूपमा तयार छन् । हाम्रो उद्देश्य पहिलो चरण पार गर्ने उद्देश्य बताए । यस्तै कप्तान भरत खवासले पनि टिमको तयारी राम्रो रहेको सुनाए ।यो खेल एकै लेगको मात्र हुनेछ । श्रीलंकाली टिमको तुलनामा आर्मीको वरीयतामाथि भएको हुनाले उसले आफ्नो घरेलु मैदानको फाइदा उठाउने मौका पाएको हो । आर्मीको अन्तिम २३ खेलाडीको टिम भने अझै घोषणा भएको छैन । आर्मीले यस छनोट खेलका लागि भनेर २५ खेलाडीको सूची भने दर्ता गरेको छ । प्रशिक्षकका रूपमा न्यौपानेको भने यो दोस्रो एसियाली क्लब च्याम्पियनसिप हो ।यसअघि मनाङ मर्स्याङ्दी क्लब २०७१ को विजेताका रूपमा एएफसी प्रेसिडेन्ट्स कप खेल्दा पनि उनी नै प्रशिक्षक थिए । मंगोलियामा भएको पहिलो चरणको छनोट चरण पार गरेर अन्तिम चरण पुगेको थियो । अन्तिम चरण श्रीलंकामा भएको थियो । त्यसमा मनाङ समूह चरण काट्न भने असफल रह्यो । सहिद स्मारक लिग ए डिभिजन मछिन्द्र क्लबले जिते पनि क्लब लाइसेनिङको नभएको हुनाले उसले यो प्रतियोगिताको छनोट खेल्न पाएन ।बुधबार खेलको विजेताले सात दिनपछि अप्रिल १४ मा भारतको आईएसएल टिम बेंग्लुरु एफसीसँग खेल खेल्नेछ । गोवामा हुने यो खेल पनि एकै लेगको हुनेछ । त्यसको पनि विजेताले पनि अन्तिम समूह चरण पुग्न तेस्रो खेल खेल्नुपर्नेछ र त्यसको स्थानबारे निर्णय हुन बाँकी निर्णय हुनेछ । दशरथ रंगशालामा हुने खेलमा बढीमा सात हजार दर्शकले मात्र प्रवेश पाउनेछन् । सर्वसाधारणतर्फको टिकट मूल्य ३ सय र भीआईपीतर्फको टिकट मूल्य ५ सय रुपैयाँ राखिएको छ । एसियाली फुटबल महासंघ (एएफसी) अन्तर्गतको कार्यक्रम भएको हुनाले कोभिड१९ संक्रमणबाट जोगिन पूर्णतः कडा स्वास्थ्य आचारसंहिता लागू हुनेछ ।"
हेल्प नेपालको सनसनी,"(काठमाडौं)  त्रिभुवन आर्मी क्लबमाथि ३० को सोझो सेटको जितसहित टिपटप हेल्प नेपाल स्पोटर््स क्लब आरबीबीएनभीए राष्ट्रिय पुरुष तथा महिला क्लब लिग भलिबलको फाइनल पुगेको छ । स्पर्धामा दोस्रो हार भोगेको आर्मीका लागि फाइनल यात्रा कठिन बनेको छ । त्रिपुरेश्वरस्थित राखेप कभर्डहलमा आर्मीका खेलाडीहरू उच्च लयमा रहेको हेल्प नेपालका भारतीय स्टारद्वय विनीत कुमार र रोहित कुमारको आक्रमण रोक्न असफल रहे । भारतीय राष्ट्रिय टोलीका कप्तानसमेत रहेका विनीतले स्पाइकतर्फ झन्डै शतप्रतिशत अंक बटुलेका थिए । स्पाइकर विनीत, रोहित र सेटर विकास तमाकसहितको प्रदर्शनको तथ्यांक हेर्ने हो भने हेल्प नेपालको अंकमा ५० प्रतिशतभन्दा बढी यी तीन खेलाडीको योगदान रह्यो । त्यसबाहेक भारतीय सेनामा रहेर भलिबल खेलिरहेका अमृत थापाको उपस्थितिले पनि हेल्प नेपाल सशक्त बनेको छ ।हेल्प नेपालले ५ खेलबाट १५ अंक बनाएको छ । उसले प्रतियोगितामा १५ सेट जित्दा २ सेट गुमाएको छ । उसले प्रतियोगिताको अन्तिममा रहेको टोली नयाँबजार सामाजिक युवा क्लब र बुलबुले रारा क्लबसँगको खेलमा ११ सेट गुमाएको थियो । फाइनलमा पुगेपछि उत्साही देखिएका हेल्प नेपालका मुख्य स्पाइकर विनीत कुमारले नेपाली समर्थकको साथ र टिमको सफलतामा खुसी लागेको बताए । २०७४ सालमा विनीतसम्मिलित हेल्प नेपाल टिम क्लब लिग भलिबलमा तेस्रो भएको थियो । सन् २०१९ मा उनी नेतृत्वको भारतीय टोलीले दक्षिण एसियाली खेलकुदमा स्वर्ण पदक जितेको थियो । म अहिलेसम्म तीनपल्ट नेपाल आएँ । यहाँको भलिबल माहोल राम्रो लाग्छ, नेपाली खेलाडीको प्रदर्शनस्तरबारे उनले भने, नेपालका खेलाडीमा बेसिक ज्ञानकै कमी भएको मैले पाएँ । उनले भारतमा थुप्रै स्तरीय भलिबल खेलाडी रहेको र उनीहरू नेपाल आएर खेल्न इच्छुक रहेको पनि सुनाए । हेल्प नेपालका प्रशिक्षक रमेश केसीले हेल्प नेपाल शतप्रतिशत जितसहित उपाधि उचाल्ने लक्ष्यमा अडिग रहेको सुनाए । हामी फाइलमा पुगिसकेका छौं तर लिग चरणको एक खेल बाँकी छ । हामी सबै खेल जित्नका लागि खेल्नेछौं, उनले भने, हामीले अझै पनि रिसिभमा सुधार गर्ने ठाउँ छ । हाम्रा केही खेलाडी भारतीय सेनामा रहेर भलिबल खेल्दै आउनुभएको छ । उता र यताको बलको स्तरका कारण उहाँहरूको हात बलमा राम्ररी कनेक्ट भइरहेको छैन । रिसिभमा सुधार गर्ने हो भने हामीलाई कसैले हराउन सक्दैन । भारतीय भलिबल संस्कृतिमा हुर्किएका अग्ला कदका स्पाइकरलाई रोक्न आर्मीले सशक्त ब्लक रणनीति लिएको थियो । मुख्यतः त्यसमै असफल रह्यो । त्यसबाहेक रिसिभमा समस्या देखियो । पावर सर्भको चक्करमा पनि आर्मीले केही अंक गुमायो । हेल्प नेपाल हाम्रो लागि नयाँ टिम थिएन । हामीले उनीहरूलाई रोक्न बनाएको रणनीतिले काम गरेन, कभर्डहलमा २५१७, २५१९, २५१६ ले पराजित भएपछि आर्मीका प्रशिक्षक जगतबहादुर सिंहले भने, यो खेल एकपक्षीय रह्यो ।आर्मीको यो प्रतियोगितामा दोस्रो हार हो । यसअघि बुलबुले रारा क्लबसँग ३१ को सेटमा पराजित भए पनि आर्मी फाइनल लक्ष्य पूरा हुनेमा विश्वस्तजस्तै थियो । सोझो सेटको हारले आर्मीमा दबाब बढेको छ । लिग चरणको अन्तिम खेलका रूपमा नेपाल पुलिससँग खेल्दा आर्मीलाई सोझो सेटको जित अनिवार्य रहनेछ । त्यसबाहेक अन्य टिमको नतिजामा पनि भर पर्नुपर्छ ।लिग चरणका अन्तिम खेलमा बुधबार आर्मीले पुलिस र हेल्प नेपालले एपीएफसँग खेल्नेछ । त्यस्तै बुलबुले राराले नयाँबजार सामाजिक युथ क्लबसँग खेल्नेछ । फाइनलमा पुग्न एपीएफलाई हेल्प नेपालमाथि सोझो सेटको जित आवश्यक छ । एपीएफ हारेको वा ५ सेटमा जितेको अवस्थामा आर्मीले पुलिसलाई सोझो सेटमै हराउनुपर्नेछ । एपीएफ र आर्मीले अपेक्षाअनुसार नतिजा निकाल्न सकेनन् भने पाकिस्तानी राष्ट्रिय टोलीका तीन खेलाडीसम्मिलित बुलबुले राराले फाइनल खेल्नेछ । प्रतियोगिताकै सबैभन्दा कमजोर टोली नयाँबजारमाथि उसको जित अपेक्षा गर्न सकिन्छ । यसो भएमा क्लब लिगमा पहिलोपल्ट विभागीय टोलीको अनुपस्थितिको फाइनल हुनेछ । भारतपाकिस्तानका खेलाडीबीचको फाइनलजस्तै हुनेछ । मंगलबारै अर्को खेलमा नेपाल पुलिसले एपीएफमाथि ३२ को सेटमा रोमाञ्चक जित निकाल्यो । सुरुआती दुई सेट २५२१, २५२३ ले अग्रता लिएर जिततर्फ अग्रसर पुलिस त्यसपछिका दुई सेटमा रोकियो । एपीएफले २५२०, २५१७ ले जितेपछि खेल बराबरी भयो । अन्तिम तथा निर्णायक सेटमा पुलिस १५१३ ले अगाडि रहँदै जित निकाल्न सफल रह्यो । बुलबुले राराले मणिमुकुन्दलाई ३० को सोझो सेटमै हरायो । बुलबुलेले २५२१, २५१९, २५१६ ले सेट जितेर फाइनल सम्भावना जीवितै राखेको हो । महिलातर्फ भने फाइनल पुग्ने टोलीको छिनोफानो बुधबार हुने लिग चरणको अन्तिम खेलले लगाउने छ । बुभबार न्यु डायमन्ड स्पोर्ट्स क्लब र एपीएफ तथा त्रिभुवन आर्मी र नेपाल पुलिस आमनेसामने हुँदैछन् । मंगलबार आआफ्ना खेल जितेर एपीएफ र न्यु डायमन्ड समान १० अंकसहित क्रमशः पहिलो र दोस्रो स्थानमा छन् । एपीएफले भरतपुर मेट्रो खेलकुद परिषद्माथि ३० को सेटमा जित निकाल्यो । सहज जित निकाल्ने क्रममा एपीएफले २५१३, २५७, २५९ को सेटमा खेल आफ्नो पक्षमा पारेको हो । अर्को खेलमा न्यु डायमन्ड क्लब पुलिसमाथि हाबी रह्यो । उपाधिको मुख्य दाबेदार एपीएफमाथि सनसनी जित निकालेको पुलिस न्यु डायमन्डविरुद्ध भने कमजोर देखियो । सोझो सेटमा जित्नले क्रममा न्यु डायमन्डले २५२२, २५२२, २५१६ को जित निकालेको हो । महिलातर्फ समान ४ खेलबाट आर्मी र पुलिसको ८८ अंक भएको छ । लिग चरणमा भरतपुरले ५ खेलबाट ३ अंक जोड्दा ढोरपाटन अंकविहीन हुँदै घर फर्केको छ ।"
ग्रेट हिमालय विजयी,काठमाडौं (कास) चौथो नेक्सस कप क्रिकेटमा मंगलबार ग्रेट हिमालय क्रिकेट एकेडेमी ए ले वेस्टर्न क्रिकेट एकेडेमीलाई ५ विकेटले पराजित गरेको छ । ओसिस क्रिकेट एकेडेमीले तिलोत्तमा क्रिकेट एकेडेमीमाथि ५० रनको जित पायो । ग्रेट हिमालयका रूपेश यादव र ओसिसका आरम्भ तिमिल्सिना म्यान अफ द म्याच भए ।
मेयर क्रिकेट फाइनलमा एपीएफ,"(काठमाडौं)  नेपाल एपीएफ क्लब लगातार तेस्रो खेल जित्दै ललितपुर मेयर महिला च्याम्पियनसिप क्रिकेटको फाइनलमा पुगेको छ । एपीएफले मंगलबार ललितपुर मेयर११ टिमलाई १० विकेटले पराजित गरेपछि राउन्ड रोबिन लिगमा एक खेलअगावै फाइनल स्थान पक्का गरेको हो ।लगातार दोस्रो खेलमा १० विकेटको एकतर्फी नतिजा निस्किएको हो । अघिल्लो दिन प्रदेश १ ले लुम्बिनी प्रदेशलाई १० विकेटले पराजित गरेको थियो । तीन खेलमा दोस्रो हारसँगै ललितपुर मेयरको फाइनलमा पुग्ने सम्भावना कमजोर बनेको छ । बिनु बुढामगरले उत्कृष्ट बलिङ गरेपछि त्रिवि क्रिकेट मैदान कीर्तिपुरमा टस जितेर ब्याटिङ रोजेको ललितपुर मेयरले निर्धारित २० ओभरमा ९ विकेट गुमाई ६६ रनमात्र बनाउन सक्यो । बिनुले ४ ओभरमा ११ रन खर्चेर ४ विकेट लिइन् । उनी प्लेयर अफ द म्याचमा चुनिइन् । रेखा रावलले ४ ओभरमा १ मेडन राख्दै २१ रन खर्चेर २, सुमन विष्ट र करुणा भण्डारीले ११ विकेट लिए । करुणाले ४ ओभरमा १ मेडन राख्दै ३ रनमात्र खर्चिइन् । ललितपुर मेयरकी कञ्चन श्रेष्ठले ३० बल खेलेर सर्वाधिक १७ रन बनाइन् । सरस्वती चौधरी १३ रनमा अविजित रहिन् भने कप्तान सरस्वती चौधरीले १२ रन बनाइन् । अनुराधा चौधरी ८, विन्दा कटुवाल १, सुमन खतिवडा ३, अस्मिना कर्माचार्य २ र आरती बिडारी शून्यमा आउट भए । अर्को खेलमा सुदूरपश्चिम प्रदेशले प्रदेश १ लाई ४० रनले स्तब्ध पारी फाइनल प्रवेश गर्ने सम्भावना कायमै राखेको छ । प्रधानमन्त्री कप च्याम्पियन प्रदेश १ को तीन खेलमा दोस्रो हारपछि फाइनल पुग्ने सम्भावना पातलिएको छ । टस जितेको सुदूरपश्चिमले ४ विकेट गुमाई १ सय २९ रन बनाएको थियो । मञ्जु बोकटीलाई पहिलो बलमै सवनम राईले आउट गरे पनि बिन्दु रावलले ५२ रन बनाउँदै सुदूरपश्चिमलाई राम्रो स्कोरमा पुर्याइन् । बिन्दुले ५८ बल खेली ४ चौका प्रहार गरी रेवती धामीसँग दोस्रो विकेटमा ७४ रन जोडिन् । ३२ बल खेलेकी रेवतीले ३ चौका प्रहार गरिन् । कविता जोशी २ चौकासहित २१ रन बनाएर आउट भइन् । डली भट्ट ९ रनमा अविजित रहिन् । प्रदेश १ की सवनमले २ र ज्योति दनुवारले १ विकेट लिए । प्रदेश १ ले १८५ ओभर खेल्दै ८९ रनमा अलआउट भयो । रुबिना क्षेत्रीले २० बल खेली ५ चौका प्रहार गर्दै २७ रन बनाइन् । उनलाई कविता कुँवरले बोल्ड गरिन् । अप्सरी बेगम २२, संगीता राई १३ र निग्मा तामाङ १० रनमा आउट भए । लक्ष्मी साउदले ४ विकेट लिँदै प्रदेश १ लाई तहसनहस बनाइन् । लक्ष्मीले ३५ ओभरमा १९ रन खर्चेर ४ विकेट लिइन् । कविता कुँवर र कविता जोशीले २२ तथा सुनीता लुहारले १ विकेट लिए ।"

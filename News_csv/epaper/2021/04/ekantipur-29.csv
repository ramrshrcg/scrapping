शीर्षक,विवरण
संक्रमित स्वास्थ्यकर्मी नै सेवामा,"कोभिडले मृत्यु भएका शव हेर्दा उनको आँसु थामिँदैन । भक्कानो छाडेर रुन मन लाग्छ, उनले भनिन्, अनि झल्यास्स स्वास्थ्यकर्मी भएको सम्झिन्छु । स्वास्थ्यकर्मीको मन बलियो बनाउनुपर्छ, आफैं रोए बिरामीका आफन्तले कसरी मन सम्हाल्छन् ? भन्ने कुरा मस्तिष्कमा चल्ने उनले बताइन् । भेरी अस्पतालकी अर्की स्टाफ नर्स दैलेखको नारायण नगरपालिका७ की कमला नेपालीलाई पनि दोस्रोपटक कोरोना संक्रमण भएको छ । गत वर्ष उपचारमा खटिने क्रममा उनी संक्रमित भएकी थिइन् । यसपालि झन् तीव्र रूपमा फैलिरहेको कोरोनाबाट जोगिन नसकेको उनले बताइन् । आपत्कालीन अवस्थामा बिरामीलाई अक्सिजन दिनुपर्दा पीपीई र पन्जाको ख्याल भएन, उनले भनिन्, बिरामी जोगाउनु थियो, आफूलाई संक्रमण भए पनि सहन्छु भनेरै लागिरहेँ । गत वर्ष त्यति समस्या नदेखिए पनि यसपालि ज्यान दुख्ने, कमजोर बनाउने जस्ता समस्या देखापरेको उनले बताइन् । नेपालगन्जमा भाडामा बसेर काम गरिरहेकी कमलाले अहिले अस्पतालले उपलब्ध गराएको क्वार्टरमा बसेर संक्रमितको उपचार गर्ने र समय पाउँदा आराम गर्ने गरेको बताइन् । कर्मचारी अभाव हुन नदिन आफूहरू निरन्तर काममा खटिइरहेको उनले बताइन् । उनीसँगै बस्ने दुई जना साथीलाई पनि संक्रमण पुष्टि भएपछि तीनै जना आइसोलेसनमा बस्ने र काममा जाने गरिरहेका छन् । संक्रमित भएको ६ दिनमा बुधबार केही कमजोर महसुस भएको उनले बताइन् । दोस्रो लहर सुरु हुँदा डर लागे पनि अहिले सामान्य लागिरहेको छ, उनले भनिन् ।मंगलबारसम्म भेरी अस्पतालका ७३ स्वास्थ्यकर्मी संक्रमित भइसकेका छन् । केही निको भएका छन् । कोही होम आइसोलेसनमा बसिरहेका छन् । केहीले भने संक्रमित अवस्थामै बिरामीको सेवा गरिरहेको बताए । अस्पतालले संक्रमित सबै स्वास्थ्यकर्मीलाई १० दिन आइसोलेसनमा बसेर उपचार गराउने सुविधा दिएको छ । सुनिता र कमलाले आइसोलेसनमा भन्दा उपचारमा समय दिइरहेका छन् । उनीहरूले स्वेच्छाले संक्रमित बिरामीको हेरविचार गरिरहेका हुन् । कमला र सुनिता बुधबार अस्पतालमा रहेका संक्रमितको रगतको नमुना संकलनमा व्यस्त रहे । दुई सयभन्दा बढी नमुना संकलन गरेपछि केही थकान महसुस भएको उनीहरूले बताए । कोरोना लागेपछि अलि कमजोर महसुस हँॅदो रहेछ, कमलाले भनिन्, थकाइ लाग्छ, रिंगटा लाग्छ । केहीबेर बसेर काम थाल्छु ।भेरी अस्पतालकी नर्सिङ इन्चार्ज शिला शर्माका अनुसार कोभिड वार्डमा खटिएका ४२ नर्समध्ये १८ जनालाई संक्रमण भएको छ । बिरामीसँग प्रत्यक्ष सरोकार राख्ने भएकाले नर्सको खटन र आवश्यकता धेरै हुने उनले सुनाइन् । भेन्टिलेटरको संख्या कम र बेड अभाव हुँदा बिरामीको चाप थेग्न हम्मे भइरहेको उनले बताइन् । हामीले बिरामीको औषधि उपचारमात्रै गरेका छैनौं, उनले भनिन्, बिरामीको मनोबल बढाउन पनि भूमिका खेलिरहेका हुन्छौं । उनका अनुसार अस्पतालमा कोभिडका बिरामी बढ्दै छन्, जनशक्ति घट्दै छ । स्वास्थ्यकर्मीको साप्ताहिक बिदा कटौती गरेर काममा खटिएको उनले बताइन् । शर्माका पनि दुई वर्षका छोरा संक्रमित छन् । संक्रमित छोराको जिम्मा परिवारलाई लगाएर उनी निरन्तर अस्पतालमा खटिएकी छन् । यतिबेला हामीले एउटा बिरामी बचाउन सके पनि ठूलो जित महसुस गर्छौं, उनले भनिन्, काम गर्दागर्दै थकाइ लाग्छ तर स्वास्थ्यकर्मीले नै एकअर्काको मनोबल बढाउने गरेका छौं ।नेपालगन्ज मेडिकल कलेजमा कार्यरत चिकित्सक विनोद प्याकुरेललाई मंगलबार कोरोना संक्रमण पुष्टि भयो । सात दिनअघि लक्षण देखा परे पनि उनले संक्रमितको उपचार रोकेनन् । सात दिनपछि अलि अप्ठ्यारो भयो र टेस्ट गरें, उनले कान्तिपुरसँग भने, अहिले होम आइसोलेसनमा छु । उनका अनुसार ज्वरो आउने, खोकी लाग्ने, जोर्नी दुख्नेजस्ता लक्षण देखा परेका छन् । कोरोनाका सबै लक्षण देखिएपछि केही दिन आराम गर्नु बेस ठानेको उनले बताए । दिनमा ७० देखि ७५ बिरामीलाई वार्ड, आईसीयू र भेन्टिलेटरमा हेर्ने र औषधि दिने गरेको उनले बताए । सर्वसाधारणले लापरबाही गर्दा संक्रमण बढेको हुन सक्ने उनले बताए । यही अवस्था रहे तेस्रो लहर नआउला भन्न सकिंदैन, उनले भने, घरमा बसेर सावधानी अपनाएर मनोबल उचो राखेकाले सहज महसुस गरेको छु । अस्पतालमा आफूहरूका लागि समेत बेड नरहेको उनले बताए । त्यसैले संक्रमित भई आउने बिरामी, कुरुवा र हरेक नागरिकले धेरै सतर्कता अपनाउनुपर्नेमा उनले जोड दिए । गत वर्ष पनि संक्रमित भएका उनले यसपटक कोरोना भाइरस बढी डरलाग्दो र छिटो फैलिने खालको भएको बताए ।गत वर्ष संक्रमण सुरु भएपछि बुटवलस्थित लुम्बिनी प्रादेशिक अस्पतालकी २४ वर्षीया किरण चौधरीलाई कोरोना विशेष अस्पतालमा नर्स इन्चार्जको जिम्मेवारी दिइयो । आईसीयूमा उनको यो जिम्मेवारी र प्रवेश पहिलो थियो । लगातार कोरोना अस्पतालमा बिरामी हेरचाह र उपचारमा बिताइन् । सावधानी अपनाएकाले गत वर्ष कोरोना लागेन, उनले भनिन्, तर यसपालि संक्रमित भइयो । उनी संक्रमित भएको बुधबार ८ दिन भयो । रुघासँगै ज्वरो आएपछि सँगै बस्ने तीनै जना स्टाफ नर्सले पीसीआर परीक्षण गरे । सबैको रिपोर्ट पोजेटिभ आयो । मनमा एक किसिमको डर पस्यो, अरुलाई नआत्तिनूस् भन्ने बोली आफ्नै लागि भने ढाडस बनेन, उनले भनिन् । सावधानी अपनाएर बिरामी हेरिरहँदासमेत जोगिन नसकेपछि चौधरीलाई कोरोना सोचेजस्तो रहेनछ भन्ने लागेको छ । सुरुमा उनलाई र साथीहरूलाई श्वास प्रश्वासमा समस्या भयो । ज्वरो आउने, ज्यान दुख्ने, खोकी निरन्तर लागिरहने भयो । अहिले अन्य सबै दुखाइ निको हुँदै गए पनि खोकी लागिरहेको उनले बताइन् । अहिले तीनै जना कोठामा बस्ने, श्वासप्रश्वास सहज तुल्याउन योग गर्ने, पोषिलो खाने, आईसीयूमा खटिएका अन्य साथीलाई फोनबाटै हौसला दिने गरिरहेका छन् । आफूहरूलाई कहाँबाट सर्यो भन्ने थाहा नपाएका उनीहरूले अहिले धेरै राहत मिलेको सुनाए ।"
संक्रमित स्वास्थ्यकर्मी नै सेवामा,"कोभिडले मृत्यु भएका शव हेर्दा उनको आँसु थामिँदैन । भक्कानो छाडेर रुन मन लाग्छ, उनले भनिन्, अनि झल्यास्स स्वास्थ्यकर्मी भएको सम्झिन्छु । स्वास्थ्यकर्मीको मन बलियो बनाउनुपर्छ, आफैं रोए बिरामीका आफन्तले कसरी मन सम्हाल्छन् ? भन्ने कुरा मस्तिष्कमा चल्ने उनले बताइन् । भेरी अस्पतालकी अर्की स्टाफ नर्स दैलेखको नारायण नगरपालिका७ की कमला नेपालीलाई पनि दोस्रोपटक कोरोना संक्रमण भएको छ । गत वर्ष उपचारमा खटिने क्रममा उनी संक्रमित भएकी थिइन् । यसपालि झन् तीव्र रूपमा फैलिरहेको कोरोनाबाट जोगिन नसकेको उनले बताइन् । आपत्कालीन अवस्थामा बिरामीलाई अक्सिजन दिनुपर्दा पीपीई र पन्जाको ख्याल भएन, उनले भनिन्, बिरामी जोगाउनु थियो, आफूलाई संक्रमण भए पनि सहन्छु भनेरै लागिरहेँ । गत वर्ष त्यति समस्या नदेखिए पनि यसपालि ज्यान दुख्ने, कमजोर बनाउने जस्ता समस्या देखापरेको उनले बताइन् । नेपालगन्जमा भाडामा बसेर काम गरिरहेकी कमलाले अहिले अस्पतालले उपलब्ध गराएको क्वार्टरमा बसेर संक्रमितको उपचार गर्ने र समय पाउँदा आराम गर्ने गरेको बताइन् । कर्मचारी अभाव हुन नदिन आफूहरू निरन्तर काममा खटिइरहेको उनले बताइन् । उनीसँगै बस्ने दुई जना साथीलाई पनि संक्रमण पुष्टि भएपछि तीनै जना आइसोलेसनमा बस्ने र काममा जाने गरिरहेका छन् । संक्रमित भएको ६ दिनमा बुधबार केही कमजोर महसुस भएको उनले बताइन् । दोस्रो लहर सुरु हुँदा डर लागे पनि अहिले सामान्य लागिरहेको छ, उनले भनिन् ।मंगलबारसम्म भेरी अस्पतालका ७३ स्वास्थ्यकर्मी संक्रमित भइसकेका छन् । केही निको भएका छन् । कोही होम आइसोलेसनमा बसिरहेका छन् । केहीले भने संक्रमित अवस्थामै बिरामीको सेवा गरिरहेको बताए । अस्पतालले संक्रमित सबै स्वास्थ्यकर्मीलाई १० दिन आइसोलेसनमा बसेर उपचार गराउने सुविधा दिएको छ । सुनिता र कमलाले आइसोलेसनमा भन्दा उपचारमा समय दिइरहेका छन् । उनीहरूले स्वेच्छाले संक्रमित बिरामीको हेरविचार गरिरहेका हुन् । कमला र सुनिता बुधबार अस्पतालमा रहेका संक्रमितको रगतको नमुना संकलनमा व्यस्त रहे । दुई सयभन्दा बढी नमुना संकलन गरेपछि केही थकान महसुस भएको उनीहरूले बताए । कोरोना लागेपछि अलि कमजोर महसुस हँॅदो रहेछ, कमलाले भनिन्, थकाइ लाग्छ, रिंगटा लाग्छ । केहीबेर बसेर काम थाल्छु ।भेरी अस्पतालकी नर्सिङ इन्चार्ज शिला शर्माका अनुसार कोभिड वार्डमा खटिएका ४२ नर्समध्ये १८ जनालाई संक्रमण भएको छ । बिरामीसँग प्रत्यक्ष सरोकार राख्ने भएकाले नर्सको खटन र आवश्यकता धेरै हुने उनले सुनाइन् । भेन्टिलेटरको संख्या कम र बेड अभाव हुँदा बिरामीको चाप थेग्न हम्मे भइरहेको उनले बताइन् । हामीले बिरामीको औषधि उपचारमात्रै गरेका छैनौं, उनले भनिन्, बिरामीको मनोबल बढाउन पनि भूमिका खेलिरहेका हुन्छौं । उनका अनुसार अस्पतालमा कोभिडका बिरामी बढ्दै छन्, जनशक्ति घट्दै छ । स्वास्थ्यकर्मीको साप्ताहिक बिदा कटौती गरेर काममा खटिएको उनले बताइन् । शर्माका पनि दुई वर्षका छोरा संक्रमित छन् । संक्रमित छोराको जिम्मा परिवारलाई लगाएर उनी निरन्तर अस्पतालमा खटिएकी छन् । यतिबेला हामीले एउटा बिरामी बचाउन सके पनि ठूलो जित महसुस गर्छौं, उनले भनिन्, काम गर्दागर्दै थकाइ लाग्छ तर स्वास्थ्यकर्मीले नै एकअर्काको मनोबल बढाउने गरेका छौं ।नेपालगन्ज मेडिकल कलेजमा कार्यरत चिकित्सक विनोद प्याकुरेललाई मंगलबार कोरोना संक्रमण पुष्टि भयो । सात दिनअघि लक्षण देखा परे पनि उनले संक्रमितको उपचार रोकेनन् । सात दिनपछि अलि अप्ठ्यारो भयो र टेस्ट गरें, उनले कान्तिपुरसँग भने, अहिले होम आइसोलेसनमा छु । उनका अनुसार ज्वरो आउने, खोकी लाग्ने, जोर्नी दुख्नेजस्ता लक्षण देखा परेका छन् । कोरोनाका सबै लक्षण देखिएपछि केही दिन आराम गर्नु बेस ठानेको उनले बताए । दिनमा ७० देखि ७५ बिरामीलाई वार्ड, आईसीयू र भेन्टिलेटरमा हेर्ने र औषधि दिने गरेको उनले बताए । सर्वसाधारणले लापरबाही गर्दा संक्रमण बढेको हुन सक्ने उनले बताए । यही अवस्था रहे तेस्रो लहर नआउला भन्न सकिंदैन, उनले भने, घरमा बसेर सावधानी अपनाएर मनोबल उचो राखेकाले सहज महसुस गरेको छु । अस्पतालमा आफूहरूका लागि समेत बेड नरहेको उनले बताए । त्यसैले संक्रमित भई आउने बिरामी, कुरुवा र हरेक नागरिकले धेरै सतर्कता अपनाउनुपर्नेमा उनले जोड दिए । गत वर्ष पनि संक्रमित भएका उनले यसपटक कोरोना भाइरस बढी डरलाग्दो र छिटो फैलिने खालको भएको बताए ।गत वर्ष संक्रमण सुरु भएपछि बुटवलस्थित लुम्बिनी प्रादेशिक अस्पतालकी २४ वर्षीया किरण चौधरीलाई कोरोना विशेष अस्पतालमा नर्स इन्चार्जको जिम्मेवारी दिइयो । आईसीयूमा उनको यो जिम्मेवारी र प्रवेश पहिलो थियो । लगातार कोरोना अस्पतालमा बिरामी हेरचाह र उपचारमा बिताइन् । सावधानी अपनाएकाले गत वर्ष कोरोना लागेन, उनले भनिन्, तर यसपालि संक्रमित भइयो । उनी संक्रमित भएको बुधबार ८ दिन भयो । रुघासँगै ज्वरो आएपछि सँगै बस्ने तीनै जना स्टाफ नर्सले पीसीआर परीक्षण गरे । सबैको रिपोर्ट पोजेटिभ आयो । मनमा एक किसिमको डर पस्यो, अरुलाई नआत्तिनूस् भन्ने बोली आफ्नै लागि भने ढाडस बनेन, उनले भनिन् । सावधानी अपनाएर बिरामी हेरिरहँदासमेत जोगिन नसकेपछि चौधरीलाई कोरोना सोचेजस्तो रहेनछ भन्ने लागेको छ । सुरुमा उनलाई र साथीहरूलाई श्वास प्रश्वासमा समस्या भयो । ज्वरो आउने, ज्यान दुख्ने, खोकी निरन्तर लागिरहने भयो । अहिले अन्य सबै दुखाइ निको हुँदै गए पनि खोकी लागिरहेको उनले बताइन् । अहिले तीनै जना कोठामा बस्ने, श्वासप्रश्वास सहज तुल्याउन योग गर्ने, पोषिलो खाने, आईसीयूमा खटिएका अन्य साथीलाई फोनबाटै हौसला दिने गरिरहेका छन् । आफूहरूलाई कहाँबाट सर्यो भन्ने थाहा नपाएका उनीहरूले अहिले धेरै राहत मिलेको सुनाए ।"
जसपा मनाउन १२० जनाको मुद्दा फिर्ता,"ठाकुरले सरकारसँग संवादका लागि आफू पक्षीय नेताद्वय सर्वेन्द्रनाथ शुक्ल र लक्ष्मणलाल कर्णलाई कार्यदल सदस्य बनाएका थिए । प्रधानमन्त्री ओलीले पनि संसदीय दलका उपनेता सुवास नेम्वाङ, अर्थमन्त्री विष्णु पौडेल र सल्लाहकार राजन भट्टराईलाई कार्यदल सदस्य तोकेका थिए । दुवै कार्यदलको डेढ महिना लामो गृहकार्यपछि मुद्दा फिर्ताको निर्णय अघि बढेको हो ।प्र्रधानमन्त्री ओलीको विकल्पमा सरकार निर्माण गर्न निर्णायक चाबी बोकेको जसपामा अध्यक्ष यादव र संघीय परिषद् अध्यक्ष बाबुराम भट्टराईसहितको पूर्वसमाजवादी धार तत्काल वैकल्पिक सरकार बनाउनुपर्ने पक्षमा कायमै छ । उता प्रधानमन्त्री ओलीले जसपाकै ठाकुर र महतो पक्षको साथ लिएर आफू टिकिराख्ने, सम्भव नभए आफ्नै नेतृत्वमा चुनावमा जाने रणनीति बनाएका छन् । प्रधानमन्त्री ओलीविरुद्ध प्रमुख प्रतिपक्ष कांग्रेसको नेतत्वमा अविश्वास प्रस्ताव दर्ता गराउन केही दिनयता भइरहेको सक्रिय प्रयासकै बीचमा सरकारले मुद्दा फिर्ताको निर्णय सार्वजनिक गरेको हो । सरकारका प्रवक्तासमेत रहेका सूचना तथा सञ्चारमन्त्री पार्वत गुरुङले व्यक्तिको सूचीसहित मुद्दा फिर्ताको निर्णय भएको जानकारी गराएका छन् । सरकारको यो निर्णयपछि पनि यादव र भट्टराईसहितका पूर्वसमाजवादी धारको अडान बदलिएको छैन । सरकारको कदमलाई नियमित प्रशासनिक कामका रूपमा टिप्पणी गर्दै अध्यक्ष यादवले सबै मुद्दा फिर्ता गर्नुपर्ने तर यसैलाई लिएर ओलीको बहिर्गमन नरोकिने बताए । उनले मुद्दा फिर्तालाई आफैं धामी र आफैं झाँक्रीको संज्ञा दिए । यो सरकारले गर्ने नियमित प्रशासनिक काम हो । आफैं सरकारमा भएका बेला झूटा मुद्दा लगाउने र कार्यकर्तालाई जेलमा हाल्ने काम गरिएको थियो । अहिले आफैं धामी र आफैं झाँक्री बन्ने काम ओलीले गरेका छन् । यो राजनीतिक कदम होइन, यादवले कान्तिपुरसँग भने, सरकारले यो काम पहिल्यै गर्नुपर्थ्यो । अझै पूरा मुद्दा फिर्ता भएका छैनन् । सबै मुद्दा फिर्ता हुनुपर्छ भन्ने हाम्रो जोड हो ।विचार मिल्ने समूहसँग मात्रै राजनीतिक सहकार्य हुने भन्दै यादवले सरकारको निर्णयले आफूहरूको विचारमा परिवर्तन आउन नसक्ने बताए । राजनीतिक मुद्दा सम्बोधन भएको छैन । यथावत् छन् । ओली नेतृत्वकै सरकारबाट राजनीतिक मुद्दा सम्बोधन हुने विश्वास छैन । यो सरकारबाट समस्याको हल पनि हुन सक्दैन, उनले थपे, केही मुद्दा फिर्ताको बदलामा राजनीतिक ब्ल्याकमेलिङ र बार्गेनिङ गर्न मिल्दैन । अर्का अध्यक्ष ठाकुर र वरिष्ठ नेता महतोसहितको पूर्वराजपा धार भने मुद्दा फिर्ताको निर्णयबाट धेरै उत्साही छ । विगतका सरकारले गर्न नसकेको माग ओली नेतृत्वकै सरकारले पूरा गरेको भन्दै ठाकुर र महतोको धार सरकारको विकल्प खोज्ने आफ्नै पार्टीका यादव र भट्टराईको लाइनविपरीत उभिएका छन् । यो सकारात्मक कदम हो । हिजोका सरकारले मुखले गर्छु भन्ने तर नगर्ने, विश्वासघात गर्ने काम गरेका थिए । ओली नेतृत्वको सरकारले राम्रो कामको सुरुवात गरेको छ । राजनीतिक कार्यकर्तामाथि न्याय भएको छ, आन्दोलनकारीले न्याय पाएका छन्, महतोले भने, सरकारले सहयोग गरेपछि हामीले पनि सहयोग गर्नुपर्छ । कस्तो सहयोग त ? महतोले खुलाएनन् । तर, ओलीले ठाकुर र महतोसँग आफ्नै नेतृत्वको सरकारमा सहभागी हुने पहिलो विकल्प अघि सारेका छन् । त्यसमा सम्भव नभए बाहिरबाट समर्थन जनाउने र त्यो पनि हुन नसके सरकार बन्न नदिने तीनवटा विकल्प राखेका थिए । पहिलो चरणका माग पूरा हुँदै छन्, त्यसपछि संविधान संशोधन, नागरिकता र गिरीशचन्द्र लाल आयोगको प्रतिवेदन सार्वजनिक गर्ने विषय पनि छन् । यी मुद्दा पनि क्रमशः सम्बोधन हुन्छन्, महतोले थपे, त्यसपछि हाम्रो पनि दायित्व हुन्छ । कस्तो सहयोग गर्ने भन्ने निर्णय हामी गर्छौं ।ठाकुर र महतोकै कारण ओली नेतृत्वको सत्ताले अहिलेसम्म निरन्तरता पाउँदै आएको छ । कांग्रेसले चैत २० गते नै आफ्नो नेतृत्वमा सरकार बनाउन पहल गर्ने निर्णय लिइसकेको थियो । कांग्रेस नेतृत्वमा सरकार बनाउन माओवादी केन्द्र र जसपाको यादवभट्टराई समूह पहिल्यैदेखि तयार छन् । तर ठाकुर र महतो ओलीसँगै मिलेर माग पूरा गराउन जुटेपछि जसपा अनिर्णीत बन्दै आएको छ । संसद्को अंकगणितले जसपा एकढिक्का नभएसम्म वैकल्पिक सरकार बन्न सक्दैन । कांग्रेसले प्रधानमन्त्री ओलीविरुद्ध अविश्वास प्रस्ताव ल्याए वा माओवादीले सरकारलाई दिएको समर्थन फिर्ता लिए मात्रै सरकारको एजेन्डामा हामीले निर्णय लिनुपर्ने हुन्छ । तर, अहिले त सरकार बहुमतकै छ । सरकार बदल्ने एजेन्डा नै संसद्मा आएको छैन, महतोले थपे, पार्टीका नेता तथा कार्यकर्तामाथि बेइमानी गर्ने गरी हामी आफैं अविश्वासको प्रस्ताव ल्याउने र ओलीलाई हटाउने खेलमा सक्रिय हुँदैनौं । हाम्रो मुख्य ध्येय सरकार होइन । हामीले उठाउँदै आएको माग पूरा गराउने एजेन्डा हो ।"
चर्पीदेखि स्मार्ट फोनसम्मका प्रश्न,"विवरण सार्वजनिक गरे ६ महिनासम्म कैद जनगणनामा प्रत्येक परिवार र व्यक्तिबाट संकलित विवरण राष्ट्रिय योजना, नीति निर्माणका निम्ति प्रयोग गरिन्छ । तथ्यांक ऐन, २०१५ तथा राष्ट्रिय जनगणना सञ्चालन तथा व्यवस्थापन आदेश, २०७६ ले कुनै व्यक्ति वा परिवारको गोपनीयतालाई सुनिश्चित गरेको छ । तथ्यांक संकलन गर्न आउने कर्मचारीलाई घरमूलीले यथार्थ विवरण उपलब्ध गराउनुपर्ने हुन्छ । ऐनबमोजिम संकलित सबै विवरण गोप्य रहने भएकाले आमनागरिकले अपनत्व अनुभूत गरेर सहभागी हुन जरुरी छ, महानिर्देशक श्रेष्ठले भने, संकलित तथ्यांक सम्बन्धित व्यक्ति वा संस्था तथा अधिकारप्राप्त व्यक्तिको स्वीकृतिबिना कसैलाई देखाउन पाउने छैन । आफ्नो जिम्मामा रहेको तथ्यांक जानीजानी नष्ट वा हानि नोक्सानी गरे वा कसैलाई तथ्यांक नदिनु भनेर गलत प्रचारप्रसार गरे कसुरका आधारमा सजाय हुने व्यवस्था छ । कसुरअनुसार न्यूनतम एक सय रुपैयाँदेखि अधिकतम तीन सय रुपैयाँ जरिवाना वा एक महिनादेखि ६ महिनासम्म कैद सजाय वा दुवै हुने व्यवस्था ऐनमा छ ।"
दुई सातामै होला चेन ब्रेक ?,"(काठमाडौं)  बिहीबारदेखि काठमाडौं उपत्यका र विभिन्न सहरहरूमा लागू हुने दुई साताको निषेधाज्ञाले कोरोना संक्रमणको गतिमा कमी आउने सरकारले विश्वास लिएको छ । विज्ञहरूले भने यो अवधिमा संक्रमण विस्तार केही घट्न सक्ने भए पनि लापरबाही गरिए अवस्थामा सुधार नआउने बताएका छन् ।विज्ञहरूका अनुसार तत्कालको निषेधाज्ञासँगै सबैलाई खोप, अनिवार्य स्वास्थ्य मापदण्डको पालना, कन्ट्याक्ट ट्रेसिङ, व्यापक पीसीआर परीक्षण, बिरामीलाई उपयुक्त स्वास्थ्य उपचारको सुविधा नभएसम्म स्थितिमा सुधार आउने देखिँदैन । निषेधाज्ञाको प्रभाव दुई सातामा देखिन थाल्छ, अहिलेलाई यति समय पर्याप्तजस्तो लाग्छ, स्वास्थ्य मन्त्रालयका निमित्त सचिव डा रोशन पोखरेल भन्छन्, दुई सातामा कोभिडको केस घट्न थाल्यो भने लकडाउन प्रभावकारी भएको बुझिन्छ ।इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनी भने निषेधाज्ञा स्प्रिङ तानेजस्तै हुने र केही दिन संक्रमणमा कम आएको देखिए पनि पुनः चहलपहल बढे फैलिन सक्ने दाबी गर्छन् । निषेधाज्ञाले हाल स्वास्थ्य संरचनामा देखिएको अत्यधिक दबाब, बेडको अभाव, आईसीयू नपाउने अवस्थामा केही कमी भने आउने उनको आकलन छ । निषेधाज्ञाले गर्दा व्यक्तिव्यक्तिबीच घुलमिल र सम्पर्क हुन नपाउँदा संक्रमणको कडी तोडिएर रोगको विस्तार हुन पाउँदैन । यसकारण पनि निषेधाज्ञाले संक्रमण दर घटाउने विश्वास गरिएको हो । तर केही दिनयता नेपालमा देखिएको कोरोना संक्रमण अत्यधिक संक्रामक छ । यहाँ युके भेरिएन्ट, डबल म्युटेन्ट भेरिएन्ट देखिसकिएको छ भने भारतमा पुष्टि भइसकेको ट्रिपल म्युटेन्ट भेरिएन्टसमेत हुन सक्ने आशंका गरिएको छ । भारतमा डबल म्युटेन्ट मात्र नभई ट्रिपल म्युटेन्ट बढ्ने खतरा बढेको छ ।स्वास्थ्य मन्त्रालयको एक अध्ययनअनुसार अहिले कोरोना देखिएका एक व्यक्तिले यो संक्रमण दुईभन्दा बढी व्यक्तिलाई सारिरहेका छन् । संक्रमणको विस्तार ज्यामितीय दरमा भइरहेको छ, उनले भने । भाइरसको संक्रमणको चेन तोड्न अत्यावश्यक कामबाहेक मानिसलाई घरबाहिर निस्कन प्रतिबन्ध लगाउने निर्णयमा स्वास्थ्य मन्त्रालयका उच्च पदाधिकारीहरू दुई साताअघि नै पुगिसकेका स्रोत बताउँछ । केही दिन निषेधाज्ञा लगाउँदा संक्रमणमा कमी आउने र उपलब्ध स्वास्थ्य संरचनाले संक्रमितको उपचार गर्न सक्षम हुने डा पोखरेल दाबी गर्छन् । राजधानी, सहर र बजार क्षेत्रबाट गाउँ जानेहरूबाट संक्रमण फैलिने जोखिमलाई निषेधाज्ञाले बढावा दिएको वरिष्ठ जनस्वास्थ्यविद् डा राजेन्द्र बीसीको भनाइ छ । उनका अनुसार एकदुई साताको निषेधाज्ञाले फरक पार्दैन, बरु यसलाई एक महिना लम्ब्याए संक्रमणको ट्रेन्डमा फरक पार्छ र संक्रमणको कडीसमेत तोड्न सक्छ ।"
निषेधाज्ञा नटेरे सडकमै सजाय,"(काठमाडौं)  कोरोना महामारी रोकथाम तथा नियन्त्रण गर्न काठमाडौं उपत्यकामा आजदेखि १५ दिनसम्म निषेधाज्ञा सुरु हुँदै छ । वैशाख मसान्तसम्म तोकिएको निषेधाज्ञा कडाइका साथ लागू गर्न उपत्यकाभित्र र बाहिरबाट प्रवेश गर्ने नाका तथा गौंडामा नेपाल प्रहरी र सशस्त्र प्रहरी टोलीलाई बाक्लो रूपमा तैनाथ गरिएको छ । सडकमा गुडेका सवारी नियमन र अनुगमन गर्न महानगरीय ट्राफिक प्रहरी महाशाखाले १ सय ७२ ठाउँमा नियमित चेक प्वाइन्ट र ५६ स्थानमा ब्यारिकेट सहितको डेडिकेटेड चेक प्वाइन्ट स्थापना गरेको छ । ब्यारिकेट सडकमा बार लगाएर सवारी आवागमन नियमनका लागि गरिएको चेकिङ पद्धति हो ।ब्यारिकेट भएको स्थानबाट सहजै सवारीसाधन भाग्ने सम्भावना हुँदैन । अनुमतिबिना गुडेका सवारी र पैदल यात्रुलाई सडकमै कैद र जरिवाना गर्न प्रशासनले प्रहरीलाई निर्देशन दिएको छ । गृह मन्त्रालयका प्रवक्ता जनकराज दाहालले निषेधाज्ञाको पहिलो दिनका गतिविधि र आदेश पालनाबारे विश्लेषण गरी थप रणनीति बनाइने बताए । कोरोना महामारीविरुद्ध लिइएको निषेधाज्ञासम्बन्धी मन्त्रिपरिषद्का निर्णय र उपत्यकास्थित तीनवटै जिल्ला प्रशासनका आदेश कार्यान्वयनका लागि अत्यावश्यकबाहेकका बजार, आवागमन, यातायात र मानिस ओहोरदोहोरमा यो स्वाभाविक किसिमको बन्देज हो, प्रवक्ता दाहालले भने, पहिलो दिन कुन रूपमा आदेश पालना वा उल्लंघन हुन्छ, त्यसकै आधारमा आगामी रणनीति बन्छ । सशस्त्र प्रहरी प्रवक्ता डीआईजी राजु अर्यालले उपत्यकामा निषेधाज्ञालाई सफल पार्न करिब २ हजार जनशक्ति फिल्डमा खटिएको बताए । फिल्डमा खटिएका र ब्यारेकमा रिजर्भ रहेका फौजलाई एकअर्कामा संक्रमण जोखिम हुन नदिन छुट्टाछुट्टै मेस र बासस्थानको व्यवस्था मिलाइएको उनले जानकारी दिए । महानगरीय प्रहरी कार्यालयका प्रवक्ता एसएसपी सुशीलसिंह राठौरले निषेधाज्ञामा तीनवटै जिल्ला प्रहरी र रिजर्भ फोर्स गरी करिब ३ हजार ५ सय जति जनशक्ति खटाइएको बताए । राजधानी प्रवेश गर्ने नाकामा प्रहरी र सशस्त्रको संयुक्त चेक प्वाइन्ट स्थापना गरिएको छ । उपत्यकाभित्र भने एकअर्काबीच काममा दोहोरोपन नहुने गरी एरिया विभाजन गरी जिम्मेवारी बाँडफाँट गरिएको राठौरले बताए । उनका अनुसार सडकमा चेक प्वाइन्ट, पिकेट, मोबाइल गस्ती, स्ट्राइकिङ, रिजर्भ र सादा पोसाकका सुरक्षाकर्मीलाई फरकफरक भूमिकामा परिचालन गरिएको छ । पैदल र सवारीबाट उपत्यका प्रवेश गर्न थानकोट, फर्पिङ, जगाती, तीनपिप्लेमुड्खु भन्ज्याङ, जर्सिङ पौवा, कात्तिके, चिसापानी, गुर्जुभन्ज्याङलगायत नाका प्रयोग हुने गरेका छन् । त्यसमध्ये थानकोट, जगाती, फर्पिङ प्रमुख नाका हुन् । निषेधाज्ञा उल्लंघन रोक्न सडकगल्ली र चोकचोकमा सुरक्षाकर्मी खटिनेछन् । जनपद, ट्राफिक र सशस्त्र प्रहरीले आआफ्ना जिम्मेवारी क्षेत्रभित्र जनचेतनामूलक ब्यानर, निषेधाज्ञासम्बन्धी सन्देशलगायत लेखिएका पर्चा सामग्रीसहित सडकमा चेक प्वाइन्ट खडा गरेका छन् ।अनुमतिवाहकले पनि सवारीमा देखिने गरी सेवा दिने क्षेत्र उल्लेख गरी परिचयपत्र भिरेर हिँड्नुपर्नेछ । प्रहरी र सशस्त्रले निषेधाज्ञा उल्लंघन गर्नेलाई नियन्त्रणमा लिन काठमाडौं, भक्तपुर र ललितपुरका विभिन्न स्थानमा डोरी टाँगेर होल्डिङ सेन्टर बनाएका छन् । अत्यावश्यक सेवा र अनुमतिवाहकबाहेकका सवारी र पैदलै मानिसको आवागमन भएमा नियन्त्रणमा लिएर होल्डिङ सेन्टरमा राख्न तीनवटै प्रशासनले प्रहरी र सशस्त्रलाई निर्देशन दिएका छन् । आरआरटी परिचालननिषेधाज्ञा पालना भएनभएको अनुगमन गर्न तीनवटै प्रशासनले आआफ्ना क्षेत्रमा सहायक प्रजिअ र आवश्यकताअनुसार अन्य अधिकारीको संयोजकत्वमा र्यापिड रेस्पोन्स टिम (आरआरटी) अन्तर्गत संयन्त्र परिचालन गरेका छन् । त्यस्तै खाद्य सामग्री, स्वास्थ्य सामग्री, सुरक्षा, सवारी पास, इन्धनलगायत दैनिक उपभोग्य वस्तु आपूर्ति, खरिदबिक्री, कालोबजारी र कृत्रिम अभाव नियन्त्रणलगायतको अनुगमन र नियमन गर्न उद्योग, वाणिज्य तथा आपूर्ति मन्त्रालय, कृषि र गृहका सहसचिव तथा वाणिज्य विभागका महानिर्देशक सम्मिलित ५ सदस्यीय आरआरटी गठन भएको काठमाडौंका प्रजिअ कालीप्रसाद पराजुलीले बताए । आपूर्ति व्यवस्थापन सहसचिव प्रेमकुमार श्रेष्ठ, स्थानीय प्रशासनको सहयोग तथा आवागमन सहजीकरण गृह मन्त्रालयका प्रवक्ता जनकराज दाहाल, कृषि तथा पशुजन्य सामग्रीको आपूर्ति हेर्न कृषि मन्त्रालयका सहसचिव डा श्रीराम घिमिरे, उत्पादनशील उद्योग हेर्न उद्योगका सहसचिव नारायणप्रसाद दुवाडी, वैदेशिक व्यापारको हकमा सहसचिव डा नारायणप्रसाद रेग्मी रहेको टिम गठन गरिएको हो ।निषेधाज्ञाको मौकामा कालोबजारी र मूल्य वृद्धि गरेनगरेको बुझ्न राष्ट्रिय अनुसन्धान विभागको टोलीलाई पनि फिल्डमा खटाइएको छ । ललितपुरका प्रजिअ ढुण्डीप्रसाद निरौलाले ३ दिनअघिबाटै निषेधाज्ञा घोषणा गरिएको र पूर्वसूचना जानकारी गराउँदा गराउँदै आदेश उल्लंघन गर्नेलाई नरम नीति अपनाउन नसकिने चेतावनी दिए । उनले भने, निषेधाज्ञाबारे कसैले मलाई थाहै भएन भन्छ र जनस्वास्थ्य प्रतिकूल गतिविधि गर्छ भने उसलाई कैद र जरिवाना हुन्छ, नरम नीति अपनाउन सकिँदैन । भक्तपुरका प्रजिअ प्रेमप्रसाद भट्टराईले निषेधाज्ञा मानव जनस्वास्थ्य प्रतिकूलका गतिविधि नियन्त्रण र महामारी रोकथामका लागि लागू गरिएकाले यसको पालना गर्ने दायित्व पनि सबैको भएको बताए । महामारीको यो कठिन समयमा संक्रमणको चेन ब्रेक गर्नु छ, यो हामी सबैको एकीकृत पहलले मात्रै सम्भव छ, उनले भने, दैनिक उपभोग्य वस्तुको अभाव हुन दिँदैनौं ।"
हवाई यात्रुलाई पनि कडाइ,"काठमाडौं (कास) निषेधाज्ञाका बेला पनि आन्तरिक र अन्तर्राष्ट्रिय उडान हुने छन् तर जहाज चढ्न र ओर्लिनेबित्तिकै गन्तव्यमा पुग्न भने सजिलो हुने छैन । आन्तरिक उडानतर्फ जहाजमा पहिले जस्तो फेस सिल्डसहित मास्क, सेनिटाइजर अनिवार्य गरिएको छ । प्रत्येक उडानपछि जहाज तथा ब्यागेजलाई निसंक्रमित गर्नुपर्ने छ । चेकइन बोर्डिङ, ब्यागेज क्लेम, प्रतीक्षालयमा हुने भीडभाडमा रोक लगाइएको छ । नेपालबाट कुनै पनि विदेशीले सजिलै तेस्रो मुलुक जान पाउने छैनन् । भारतीय वा अन्य मुलुकबाट नेपाल आएकाले अर्को (तेस्रो) मुलुक प्रस्थानको अनुमति नपाउने अध्यागमन विभागका निर्देशक झकनाथ ढकालले बताए । त्रिभुवन अन्तर्राष्ट्रिय विमानस्थल भुटानलगायत केही मुलुकका लागि ट्रान्जिट विन्दु पनि हो । विभागले ट्रान्जिटमा रोक लगाइएको सूचना जारी गरेको छ । भारतीय र चिनियाँबाहेक अन्य विदेशीलाई स्थलमार्गबाट नेपाल प्रवेशमा रोक लगाइएको छ । स्थलमार्गबाट नेपाल आउनुपर्ने भारतीय नागरिकले यात्रा गर्नुअघि स्वाब संकलन भएको ७२ घण्टाभित्रको कोभिड१९ नेगेटिभ रिपोर्ट देखाउनुपर्नेछ । त्यस्तै १० दिन अनिवार्य होटल क्वारेन्टाइनमा बस्नुपर्ने छ । स्थानीय प्रशासनलाई यी दुई विषयको प्रमाण देखाएका आधारमा नेपालभित्र भारतीयले सडक मार्गबाट प्रवेश पाउनेछन् । सडकमार्ग हुँदै आउने चिनियाँले पनि ७२ घण्टाभित्रको पीसीआर नेगेटिभ रिपोर्ट र नेपाली होटलमा १० दिन बस्ने बुकिङ देखाउनुपर्नेछ । अन्य विदेशी र स्वदेशीले पनि यात्रा गर्नुअघि स्वाब संकलन भएको ७२ घण्टाभित्रको कोभिड१९ नेगेटिभ रिपोर्टको प्रमाण पेस गर्नुपर्नेछ ।"
माओवादीबाट २ नगरप्रमुख र ५ उपप्रमुख निष्कासित,"रौतहट (कास) एमालेमा लागेको भन्दै रौतहटका दुई नगरप्रमुख र पाँच उपप्रमुखलाई माओवादी केन्द्रले पार्टीबाट निष्कासन गरेको छ । माओवादी केन्द्रले उनीहरूलाई प्रमुख र उपप्रमुख पदबाट मुक्त गरिदिन निर्वाचन आयोगलाई पत्राचारसमेत गरेको छ । पार्टीको प्रदेश समिति सदस्य रहेका नगर प्रमुखहरू मौलापुरमा रिनाकुमारी साह र कटहरियाका सियाराम कुशवाहालाई पार्टीको साधारण सदस्यसमेत नरहने गरी निष्कासन गरेको माओवादी केन्द्रले जनाएको छ । यस्तै, उपप्रमुखहरू मौलापुर नगरपालिकाका गौरीशंकर प्रसाद जयसवाल, फतुवाविजयपुरकी कान्तिदेवी महतो, देवाही गोनाहीकी परनियादेवी पटेल, माधवनारायणकी सिमलकुमारी साह र यमुनामाई गाउँपालिका उपाध्यक्ष गीतादेवी साहलाई पार्टीबाट निष्कासित गरेको माओवादी केन्द्रका रौतहट जिल्ला सचिव देवेन्द्र पेटलले बताए । स्थानीय तह निर्वाचनमा माओवादी केन्द्रबाट विजयी उनीहरू एमालेको राजनीतिक गतिविधिमा संलग्न रहेकाले पार्टीको विधान र राजनीतिक दलसम्बन्धी ऐनअनुसार कारबाही गरिएको उनको भनाइ छ । पार्टीको विधानविपरीत काम गरेकाले उहाँहरूसित स्पष्टीकरण सोधियो, उनले भने, चित्तबुझ्दो जवाफ नआएपछि पार्टीले निष्कासन गरेको हो । २०७४ सालको स्थानीय तहको निर्वाचनमा माओवादी केन्द्रबाट निर्वाचित भएर दल त्याग गरेको भन्दै पार्टी केन्द्रीय समितिको बैठकले दुई प्रमुख र पाँच उपप्रमुखलाई पार्टीको साधारण सदस्यसमेत नरहने गरी निष्कासन गरिएको पार्टी अध्यक्ष पुष्पकमल दाहालद्वारा हस्ताक्षरित पत्रमा उल्लेख छ । वैशाख १० मा उनीहरूसित स्पष्टीकरण सोधिएको थियो । २०७५ जेठ ३ गते माओवादी र एमालेबीच एकीकरणपछि नेकपा बनेको थियो । एकीकरणको तीन वर्षमै सर्वोच्च अदालतले २०७७ फागुन २३ गते नेकपालाई एकतापूर्वको अवस्थामा रहने फैसला गरे एमाले र माओवादी केन्द्र ब्युँतिएका थिए । त्यसपछि माओवादीबाट निर्वाचित भएका उनीहरू एमालेमा प्रवेश गरेका हुन् । कुनै पनि निर्वाचित जनप्रतिनिधिले दल त्याग गरेको अवस्थामा स्वतः पदमुक्त हुने कानुनी व्यवस्था छ । प्रमुख र उपप्रमुखहरूको दल त्यागसम्बन्धी पत्र नेकपा माओवादी केन्द्रले वैशाख १४ गते निर्वाचन आयोगलाई पठाइसकेको सचिव पटेलले बताए । राजनीतिक दलसम्बन्धी ऐन २०७३ मा दल त्याग गर्न नहुने भनिएको छ । यसअघि माओवादी केन्द्रले एमालेका लागेका प्रदेश २ का चार सांसदलाई कारबाही गर्दै निष्कासित गरेको थियो । उनीहरू सांसदबाट पदमुक्त भइसकेका छन् । रौतहट क्षेत्र नम्बर ३ बाट तत्कालीन माओवादी केन्द्रबाट सांसदमा निर्वाचित प्रभु साह एमालेतिर लागेपछि पदमुक्त भएका छन् । मौलापुर नगरपालिका प्रमुख रिनाकुमारी उनकै पत्नी हुन् । कटहरियाका प्रमुख सियारामले माओवादीले कारबाही गर्दैमा वा दल त्याग गर्दैमा स्थानीय तहका जनप्रतिनिधिको पद जाने व्यवस्था नेपालको संविधानमा नरहेको जिकिर गरे ।"
जब सांसद आईसीयूमा भर्ना भए,"(पोखरा)  ण्डकी प्रदेशसभाको विशेष अधिवेशनको तेस्रो दिन बुधबार मुख्यमन्त्री पृथ्वीसुब्बा गुरुङविरुद्ध दर्ता गरिएको अविश्वासको प्रस्तावमाथि छलफल गर्ने कार्यसूची थियो । अविश्वासको प्रस्तावमाथि मतदान पनि बुधबारकै लागि तय थियो । कांग्रेस, माओवादी केन्द्र, राष्ट्रिय जनमोर्चा र जनता समाजवादी पार्टीका सांसद त्यही दिन एमाले सरकार ढल्नेमा ढुक्क देखिन्थे । घटनाक्रमले एकाएक कोल्टे फेर्यो जब जनमोर्चाका सांसद खिमविक्रम शाही देखा परेनन् । संसदमा कोरोना संक्रमण पुष्टि भएका एमाले सांसद राजीव पहारी, प्रभा कोइराला र कांग्रेस सांसद मनकुमारी गुरुङ उपस्थित थिएनन् । कोरोना परीक्षणमा पोजिटिभ देखिए बैठकमा केहीबेर उपस्थित भएर मतदान गर्न पाउने सहमति मंगलबार नै भएको थियो । पहारी, कोइराला र गुरुङबाहेक स्वतन्त्र सांसद राजीव गुरुङ (दीपक मनाङे) पनि प्रदेशसभामा उपस्थित भएनन् । दिउँसो ठीक १ बजेर ४० मिनेटमा बैठक सुरु भयो । त्यतिञ्जेलसम्म पनि गुरुङ र शाही बैठकमा नदेखिएपछि खोजी सुरु भयो । एमालेको सांसदका रूपमा लेबी बुझाएका स्वतन्त्र सांसद गुरुङले रकम फिर्ता माग्दै संसद् सचिवालयमा निवेदन दिएका थिए । अविश्वास प्रस्तावका पक्षमा मत दिने तर सरकारमा नजाने जनमोर्चाकै लाइनलाई समर्थन गर्ने अभिव्यक्ति दिएकाले पनि मुख्यमन्त्री इतरकाले उनलाई आफ्नो पक्षमा गणना गरेका थिए । कांग्रेस सांसदले उनका पाँचवटै मोबाइल नम्बरमा सम्पर्क गर्दा सबै स्विच्ड अफ थिए । त्यसपछि उनको उतिसारो खोजी भएन ।अविश्वासको प्रस्तावमा समर्थन गर्ने निश्चित भएको जनमोर्चाका सांसद खिमविक्रम शाही सम्पर्कमै नआएपछि विपक्षी समीकरणलाई सकस पर्यो । बैठक चल्दाचल्दै जनमोर्चाकै सांसद पियारी थापा, कांग्रेस सांसद मेखलाल श्रेष्ठ र जसपा सांसद धनमाया लामा संसद् भवनबाट बाहिरिए । उनीहरू एउटै गाडीमा शाहीको खोजीमा निस्किए । पोखरा जिरोकिलोमिटरमा रहेको डेरामा पुग्दा घरबेटीले मंगलबारदेखि नै उनी कोठामा नरहेको जानकारी दिए । ढोकामा चाबीसमेत नलगाई निस्कनुभएको रहेछ, घरबेटीलाई उद्धृत गर्दै सांसद थापाले भनिन् । स्वकीय सचिवसमेत सम्पर्कमा आएनन् । धुइपताल खोज्दासमेत नभेटिएपछि तीन सांसद निराश हुँदै बैठकमा फर्किए । दिउँसो ४ बजे सभामुखले आधा घण्टाका लागि बैठक स्थगन गरे । सचेतक समेत रहेकी सांसद थापाले शाहीको अवस्था अज्ञात रहेको भन्दै सभामुखलाई निवेदन दिइन् । शाहीको जीवनरक्षा गर्न र अवस्था सार्वजनिक नभएसम्म सदनको कारबाही अगाडि नबढाउन माग गरिन् । सभामुख नेत्रनाथ अधिकारीले सूचना टाँस गरी अनिश्चितकालका लागि बैठक स्थगन गरे । त्यसपछि सम्पर्कविहीन सांसद शाही पोखराकै चरक मेमोरियल अस्पतालको कोभिड आईसीयूमा भर्ना भएको पत्ता लाग्यो । उनलाई कोरोना पोजिटिभ देखिएको र चरकको ६१५ नम्बर क्याबिनमा उपचाररत रहेको गाइँगुइँ चल्यो । बिहानसम्म ठीकठाकै भएका र दलका नेता कृष्ण थापासँग १ बजेर ३७ मिनेटमा फोनमा समेत मतदानमा आउने बताएका सांसद शाही अचानक कोभिड आईसीयूमा भर्ना भएको खबरले सबैले अचम्म माने । मतदानमा शाही उपस्थित नहुँदा अविश्वास प्रस्तावमा ३० मत मात्रै पुग्थ्यो । ६० सांसद रहेको गण्डकी प्रदेशमा बहुमतका लागि ३१ सांसद चाहिन्छ । अविश्वास प्रस्तावको पक्षमा बहुमत जुटाउन नसक्दा पृथ्वीसुब्बा गुरुङको सरकार जोगिन्थ्यो । प्रदेशसभामा एमालेका २७, कांग्रेसका १५, माओवादी केन्द्रका १२, जनमोर्चाका ३, जसपाका २ र १ स्वतन्त्र सांसद छन् । कृष्णचन्द्र नेपालीलाई मुख्यमन्त्री प्रस्ताव गर्दै कांग्रेस, माओवादी र जसपाका २८ सांसदले मुख्यमन्त्री गुरूङविरुद्ध अविश्वासको प्रस्ताव दर्ता गरेका थिए । जनमोर्चाले प्रस्तावको समर्थन गर्ने निर्णय गरिसकेको थियो । बुधबारको बैठकमा एमालेका १८, कांग्रेस, माओवादी र जसपाका ११ जना र जनमोर्चाका २ जनाले बोल्न नाम टिपाएका थिए । सांसद शाहीको नाम पनि बोल्नेमा थियो । २३ सांसदले १०१० मिनेट बोल्दा संसद् लम्बिने र मतदान बिहीबार सर्ने निश्चित थियो । जनमोर्चाका सांसद शाही उपस्थित नहुने र सरकार जोगिने मेसो पाएको एमालेले बैठक सुरु हुनुअघि १३ सांसदको नाम काटेका थिए । सांसद शाहीलाई भर्ना गरेर राखिएको अस्पताललाई प्रहरीले बुधबार दिउँसोदेखि नै पहरा दिइरहेको छ । त्यहाँ प्रमुख जिल्ला अधिकारी थानेश्वर गौतमकै निर्देशनमा प्रहरीको बाक्लो उपस्थिति छ । सांसदलाई भेट्न जानेलाई अस्पतालले गेटमै रोक्ने गरिएको छ । अस्पतालमा सांसदलाई भेट्न पुगेका जनमोर्चाका प्रदेश अध्यक्ष शंकर बराल गेटबाटै फर्किनुपर्यो । यसबारे पाटीलाई आधिकारिक जानकारी छैन । मतदान हुने कुरामा उहाँलाई अनुपस्थित गराउने षड्यन्त्रभित्र जे पनि हुन सक्छ, उनले भने, उहाँ अविश्वास प्रस्तावको पक्षमा मतदान गर्ने सांसद भएकाले कसैलाई प्रयोग गरेर गरिएको षड्यन्त्र हुने सम्भावना देखेको छु ।जनमोर्चाका संसदीय दलका नेता कृष्ण थापाका अनुसार बुधबार बिहान सांसद शाहीले बैठकमा आफू नबोल्ने जानकारी गराएका थिए । उनले पछिल्लोपल्ट सम्पर्क गर्दासमेत शाहीले मतदान गर्ने बेला उपस्थित हुने बताएका थिए । संसद् स्थगनलाई भने उनले फोहोरी खेलको संज्ञा दिए । आफ्नो स्वार्थपूर्ति भए चाँडो गर्ने, स्वार्थपूर्ति नभए ढिलो गर्ने खेल रहेछ । यसैको एउटा अभ्यास होला, उनले भने । पीसीआर रिपोर्टमै शंकासबै सांसदको पीसीआर परीक्षणपछि मात्रै संसद् चलाउनुपर्ने माग राख्दै एमालेका सांसदले बैठक अवरुद्ध गरेपछि मंगलबार नै सबै सांसदको स्वाब संकलन गरिएको थियो । प्रदेश जनस्वास्थ्य प्रयोगशालाको बुधबार बिहान ७ः२० बजेको रिपोर्टअनुसार ३ सांसदमा कोरोना पोजिटिभ देखियो, जसमा शाहीको नाम थिएन । स्वकीय सचिव मिलन हमालका अनुसार बुधबार मध्याह्न १२ बजे सांसद शाही एक्कासि ढलेपछि अस्पताल पुर्याइएको थियो । सांसद शाही कोरोना संक्रमित भएर आईसीयूमा अक्सिजन दिँदै राखिएको खबर एकाएक फैलियो । कान्तिपुरलाई प्राप्त रिपोर्टअनुसार उनको स्वाब मंगलबार ४ बजे संकलन गरेको देखिन्छ । पोखराकै लाइफ केयर डायगोनोस्टिक एन्ड रिसर्च सेन्टर प्रालिमा गरिएको पीसीआर परीक्षणमा बुधबार बिहान ७ः३० बजे पोजिटिभ रिपोर्ट आएको बताइएको छ । यसरी हेर्दा, सांसद शाहीले मंगलबार एकै दिन दुईपल्ट स्वाब दिएको देखिन्छ भने १० मिनेटको फरकमा आएको रिपोर्टमध्ये पहिलोमा नेगेटिभ र दोस्रोमा पोजिटिभ छ । लाइफ केयरका सञ्चालक डाअमर नागिलाले आफूलाई प्राप्त स्वाबको रिपोर्ट पोजिटिभ नै आएको र उक्त स्वाब सुरक्षित नै रहेको बताए । उक्त स्वाब सांसद खिमविक्रम शाहीकै हो वा अरूको हो भन्ने विषयमा भने केही भन्न नसक्ने उनले जनाए । मंगलबार ४ बजेतिर फेवा सिटी अस्पतालका कर्मचारी हिमलाल गौतमले दुईवटा स्वाब लिएर आउनुभएको थियो । एउटा नाम खिमविक्रम शाहीको थियो, उनले भने, तर, हामीलाई उनी सांसद हुन् भन्ने थाहा थिएन । हामीलाई दिइएको स्वाबको रिपोर्ट पोजिटिभ नै आएको हो । शाहीलाई अक्सिजन लगाएर उपचार गरिरहेको चरक अस्पतालले जनाएको छ । अस्पतालकी कोभिड१९ फोकल पर्सन मीना थापाका अनुसार शाहीलाई कोरोना भएको रिपोर्टका आधारमा उपचार भइरहेको हो । उनले भनिन्, २ लिटर अक्सिजन लगाइरहेका छौं । उहाँको अक्सिजन स्याचुरेसन ९५, ९२ छ । सांसद शाहीलाई अस्पतालको कोरोना वार्डमा बुधबार दिउँसो ३ बजेतिर भर्ना गरिएको उनको भनाइ थियो । बुधबार नै अस्पतालले सांसद शाहीको पुनः पीसीआर परीक्षण गरेको छ । प्रदेश जनस्वास्थ्य प्रयोगशालामा गरिएको परीक्षणको रिपोर्ट भने पोजिटिभ आएको छ । सांसद शाहीका भाइ जुनविक्रमले १२ बजेतिर एक्कासि ढलेपछि आफैंले अस्पताल ल्याएको बताए । उनले भने, डाक्टरले अलि दिन आराम गर्नुपर्ने बताएका छन् ।"
बैठक अनिश्चितकालका लागि स्थगित,कास्की (कास) सांसद खिमविक्रम शाहीको जीवनरक्षा माग गर्दै राष्ट्रिय जनमोर्चाकी सचेतक पियारी थापाले निवेदन दिएपछि गण्डकी प्रदेशसभा बैठक अनिश्चितकालका लागि स्थगित गरिएको छ । मुख्यमन्त्री पृथ्वीसुब्बा गुरुङविरुद्ध अविश्वास प्रस्तावमाथि मतदान हुने दिन बुधबार एकाएक सांसद शाही सम्पर्कविहीन भएपछि थापाले निवेदन दिएकी थिइन् । प्रदेशसभा सचिवालयका सचिव हरिराज पोखरेलले सूचना जारी गर्दै संसद् स्थगित भएको जनाएका हुन् ।दिउँसो १ बजेर ४० मिनेटमा सुरु प्रदेशसभा बैठकमा सत्तापक्ष र विपक्षी सांसदले अविश्वास प्रस्तावमाथि छलफल गरेका थिए । सबै दलका नेताको बोल्ने क्रम बाँकी छँदै सभामुखले आधा घण्टाका लागि संसद् स्थगित गरेका थिए । दलका नेताले बोलिसकेपछि मुख्यमन्त्री पृथ्वीसुब्बा गुरुङले बैठकलाई सम्बोधन गर्ने कार्यक्रम तय भएको थियो । त्यसपछि अविश्वास प्रस्तावमा मतदानको कार्यसूची थियो । आधा घण्टाका लागि बैठक स्थगित हुनुअघि मुख्यमन्त्री गुरुङ बाहिरिएका थिए । सांसद शाही बैठकमा उपस्थित नभएपछि जनमोर्चाकी सचेतक थापाले उनको जीवनरक्षा गर्न र अवस्था सार्वजनिक नभएसम्म सदनको कारबाही अगाडि नबढाउन भन्दै निवेदन दिएकी थिइन् । एमाले सांसद कृष्णबहादुर थापाले सभामुखले नियतबस संसद् स्थगन गरेको बताए । माओवादी सांसद दीपक कोइरालाले शाहीलाई योजनाबद्ध सम्पर्कविहीन बनाइएको बताएका छन् । जसपाका हरिशरण आचार्यले शाही उपस्थित नभएसम्म संसद् स्थगित रहने दाबी गरे ।
चार मन्त्री थपिए,"मकवानपुर (कास) वाग्मती प्रदेशका मुख्यमन्त्री डोरमणि पौडेलले बुधबार रिक्त रहेका मन्त्रालयमा मन्त्री तथा राज्यमन्त्री नियुक्त गरेका छन् । मुख्यमन्त्री पौडेलले तीन जनालाई मन्त्री र एक जनालाई राज्यमन्त्रीको जिम्मेवारी दिएका हुन् । नवनियुक्त चारै जना मन्त्री तथा राज्यमन्त्री सत्तारूढ एमाले अध्यक्ष एवं प्रधानमन्त्री केपी शर्मा ओलीनिकटका सांसद हुन् । एमाले मुख्य सचेतक केशवराज पाण्डेलाई आन्तरिक मामिला तथा कानुनमन्त्री, अर्थ तथा विकास समितिका सभापतिसमेत रहेका सुरेश नेपाललाई उद्योग, पर्यटन, वन तथा वातावरण मन्त्री र दोलखाकी सांसद सरस्वती बस्नेतलाई सामाजिक विकासमन्त्रीको जिम्मेवारी दिइएको छ । धादिङका सांसद रामकुमार अधिकारीलाई सामाजिक विकास राज्यमन्त्री बनाइएको छ । नवनियुक्त मन्त्री तथा राज्यमन्त्रीले आजै पद तथा गोपनीयताको शपथ लिएका छन् ।तत्कालीन नेकपाका दाहालनेपाल समूहका ४५ जना सांसदले पुस १० मा प्रदेशसभामा मुख्यमन्त्री पौडेलविरुद्ध अविश्वास प्रस्ताव दर्ता गराएका थिए । मुख्यमन्त्रीविरुद्धको अविश्वासको प्रस्तावमा हस्ताक्षर गरेका तत्कालीन आन्तरिक मामिला तथा कानुनमन्त्री शालिकराम जम्मकट्टेल, सामाजिक विकासमन्त्री युवराज दुलाल र उद्योग, पर्यटन, वन तथा वातावरणमन्त्री अरुण नेपालले राजीनामा दिएपछि ती पद रिक्त थिए । त्यसयता तीनैवटा मन्त्रालयको जिम्मेवारी मुख्यमन्त्री पौडेलले सम्हालिरहेका थिए । सामाजिक विकासमन्त्री बस्नेत प्रदेशकी पहिलो महिला मन्त्रीसमेत बनेकी छन् । यसअघि प्रदेशसभामा महिला सांसदहरूलाई मन्त्री नबनाइएको भन्दै मुख्यमन्त्री पौडेललाई ध्यानाकर्षण गराउँदै आएका थिए । एमालेका वरिष्ठ नेता माधवकुमार नेपाल समूहका सांसदहरूले भने आफूहरूसँग मन्त्री नियुक्तिको विषयमा छलफलै नभएको बताए ।"
जसलाई प्रेमीले मट्टीतेल छर्केर जलाउन खोजे,"(काठमाडौं)  ठ्याक्कै एक महिनायता पूजा कार्की कीर्तिपुर अस्पतालको प्लास्टिक सर्जरी वार्डमा डिस्चार्जको दिन कुरेर बसिरहेकी छन् । प्रेमी जीवन श्रेष्ठले मट्टीतेल छर्केर जलाउन खोजेको चैत ८ गतेको त्यो घटनालाई बिर्सिदिने हो भने उनी पुरानै दिनमा रमाइरहेकी हुने थिइन् । तर फेसबुकबाट चिनाजानी सुरु भएर प्रेममा बदलिएको सम्बन्धले उनलाई झन्डै मृत्युको मुखमा पुर्याइदियो । समयमै अस्पताल पुर्याइएकै कारण उनले जीवन पाइन् ।सामान्य मजदुर परिवारकी माइली छोरी पूजा १२ कक्षामा पढ्दै थिइन् । आफ्नै खुट्टामा उभिने सपना देखेर उनी बुबाआमाको डेराबाट बाहिरिएकी थिइन् । अनि साथीसँग डेरामा अलग्गै बस्ने र आफ्नो खर्च आफैं कमाउने बाटोमा हिँड्न थालेकी थिइन् । ठमेलको एक लाउन्जमा उनले काम सुरु गरेको महिना दिन पनि भएको थिएन । उनको काम साँझ ढल्केपछि बल्ल सुरु हुन्थ्यो । अनि राति २ बजेतिर काम सकेर उनी डेरा फर्कन्थिन् ।चैत ७ गतेको राति उनी काम सकिएपछि साथीहरूसँग पबमा गइन् । भोलिपल्ट बिहान कोठामा फर्किंदा उनका प्रेमी जीवन डेरामा उनैलाई कुरेर बसेका थिए । पूजाका अनुसार उनले काम सुरु गरेयता प्रेमी निकै शंकालु भएका थिए । अस्पतालको बेडबाट उनले सुनाइन्, म ढिलो आएको, अरू मान्छेसँग बोलेको जे कुरामा पनि उसलाई शंका थियो । त्यही शंकाकै कारण हाम्रो सम्बन्ध बिग्रिरहेको थियो ।नारायणटार घर भएका जीवन त्यो बिहान पूजासँग निकै रिसाएका थिए । काम गर्न थालेको, राति फर्किने गरेको र कामबाट एडभान्स तलब बुझेको केही पनि उनलाई मन परिरहेको थिएन । पूजाले भनिन्, त्यो बिहान उसले मलाई दुर्व्यवहार गर्न खोज्यो । त्यही विषयमा हाम्रो झगडा भयो । उसले कुटपिट गर्यो अनि मैले हाम्रो सम्बन्ध यसरी अघि बढ्दैन भनिदिएँ । आवेशमा आएका जीवनले आफ्नो घाँटीमा चक्कु राखेर पूजालाई तर्साउन खोजे । चक्कु खोस्न खोज्दा उनले त्यही चक्कुले पूजालाई टाउकोमा प्रहार गरे । रगत बग्यो । पूजाले भनिन्, रातभरको काम, बिहानको कुटपिटले म थकित थिएँ । त्यहीमाथि चक्कु हानेपछि म बेहास जस्तै भएँ । त्यही मौकामा जीवनले ग्यालिनबाट मट्टीतेल निकालेर पूजाको टाउकोमा खन्याए र आगो लगाइदिए ।पूजाका अनुसार आगो लगाएको एकैछिनमा उनी कराउन र चिच्याउन थालेपछि जीवनले आगो निभाउन खोजे । त्यही बेला जीवनको पनि पेटमा आगोको लप्काले पोल्यो । पानी खनाएर निभाए पनि पूजाको घाँटीको माथिको भागमा धेरै पोलिसकेको थियो । उनी गुहार माग्न कराउन खोजिन् तर जलनको पीडाले स्वर झन्झनै भासिँदै गएजस्तो भयो । उनले कसो कसो साथी युनिशा राईलाई फोनबाट घटनाबारे बताइन् । युनिशा आएर उनलाई साँखुको सुष्मा कोइराला मेमोरियल अस्पताल पुर्याइन् । सोही राति ९ बजेतिर पूजालाई थप उपचारका निम्ति कीर्तिपुर अस्पताल लगियो । घटनाका दोषी जीवनलाई भने प्रहरीले तुरुन्तै पक्रियो । आंशिक जलन भोगेका जीवनको प्रहरी निगरानीमा साँखुको सुष्मा कोइराला मेमोरियल अस्पतालमै उपचार चलिरहेको छ ।दैनिक ज्याला गर्ने पूजाका बुबा चक्रबहादुर घटनाको दिन आरुबारीमा काममा जाँदै थिए । छोरीको घटनाबारे थाहा पाएपछि उनको होसहवास उडेजस्तो भयो । अस्पताल पुग्दा छोरीको अनुहारभरि पट्टी लगाइएको थियो । आँखाको भाग खुलै त थियो तर पूजाले आँखा देख्न सकिरहेकी थिइनन् । चक्रका अनुसार कीर्तिपुर अस्पताल पुर्याएपछि ६ दिनसम्म छोरीलाई सघन उपचार कक्ष (आईसीयू) मा राखेर उपचार सुरु भयो । पूजाले सुनाइन्, १५१६ दिनपछि मात्रै म बोल्न सक्ने भएकी थिएँ । अहिले पनि पहिलेजस्तो भइसकेको छैन । बोल्दाबोल्दै स्वर भासिएजस्तो हुन्छ । आगोले उनको टाउको, कान र गर्धनको भाग नराम्ररी जलेको छ । उपचारका लागि लकडाउनका बेला निःशुल्क भोजनको प्रबन्ध गर्ने बब्लु गुप्ताले मनकारीबाट संकलन गरेर एक लाख रुपैयाँ बढी नगदै सहयोग गरे । एसिड र आगोको जलनबाट पीडामा परेकाहरूको सहयोगमा खटिराख्ने उज्ज्वलविक्रम थापाले पनि आर्थिक सहायता जुटाइदिए । आफूलाई मृत्युको दोसाँधमा पुगेर फर्केको मान्छे ठान्ने पूजालाई पनि यो घटनाले धेरै कुरा सिकाएको छ । घटनाअघि उनलाई लाग्थ्यो, संसार कति धेरै स्वार्थी छ । तर उनले घटनापछि उपचारमा आफूलाई नचिनेका कैयन् मान्छेले आर्थिक सहयोग गरिदिएको देखेपछि आफ्नो बुझाइ गलत रहेछ भन्ने लाग्यो । उनले भनिन्, संसारमा स्वार्थी मान्छेमात्रै रहेनछन् । मानवता भएका र अरूको दुःखमा सहयोग गर्न खोज्ने पनि रहेछन् ।आगोको लप्कासँग जुधेकी उनलाई यो घटनाले जीवनको मूल्य सिकाइदिए जस्तो भएको छ । उनले आफू पूरै निको भएपछि किशोरीहरू कसरी दुर्व्यवहारको सिकार हुन्छन् र समयमै बोल्न नसक्दा केटाहरूले केसम्म गर्न सक्छन् भनेर अरूलाई पनि बताउने विचारमा छिन् । उनले अनुभवको सार खिचेझैं गरेर भनिन्, धम्काएर, तर्साएर आफ्नो वशमा राख्न खोज्ने केटा धेरै हुन्छन् । त्यसलाई प्रेम सम्बन्धको नाम दिइए पनि यस्तो सम्बन्धबाट बाहिरिएकै राम्रो हुँदोरहेछ ।पूजाको अनुभवमा एकअर्कासँग रिसारिस गरेर र नक्कली हाँसो र नक्कली सम्बन्धमा बाँधिएर बस्नुभन्दा अलग्गै बसेको धेरै राम्रो हो । उनले भनिन्, मेरो जिन्दगीमा त यस्तो घटना भयो । अब म लजाएर बस्दिनँ । बरु म जस्तै कोही पनि किशोरीहरू पीडित बन्नु नपरोस् भनेर बोल्छु ।पूजाले अस्पतालमा उपचार गरिरहँदा प्रेम सम्बन्ध अस्वीकार गरेकै कारण एसिडको जलन भोगेकी मुस्कान खातुन र जेनी खड्काको कथा पनि सुनिन् । त्यसो त कात्तिक १९ गते धादिङ नीलकण्ठ११, ज्यामरुङकी २३ वर्षीया पूजा परियार पनि पूजा कार्कीजस्तै घटनाका कारण अस्पतालमा भर्ना भएकी थिइन् । कारण थियो, पूजा कार्कीलाई प्रेमीले मट्टीतेल छर्केर आगो लगाएजस्तै पूजा परियारलाई श्रीमान्ले भकभक उम्लिएको तेल टाउकोमा खन्याइदिएका थिए । धादिङकी पूजा महिनौं लामो उपचारपछि निको भएर फर्किइन् । अनि काठमाडौंकी पूजा फेरि उस्तै खाले अपराधको सिकार भइन् र फेरि यही अस्पतालमा आइपुगिन् ।प्रहरीका अनुसार नेपालमा मासिक एक हजारको हाराहारीमा महिला हिंसाका घटना हुने गरेका छन् । आर्थिक वर्ष २०७६७७ मा ११ हजार ७ सय ३८ वटा महिला हिंसाका घटना भएका थिए । जलनविरुद्धको सामाजिक अभियान चलाइरहेका उज्ज्वलविक्रम थापा एसिड प्रहारका घटनामा सरकारले कडा कानुनी व्यवस्था गरेपछि मट्टीतेलको प्रयोग गरेर जलाउने खालका अपराधका घटना बढेका हुन् कि भन्ने शंका गर्छन् ।"
चितवनमा १५ दिने निषेधाज्ञा,"चितवन (कास) कोरोना संक्रमण तीव्र भएसँगै चितवनमा पनि निषेधाज्ञा जारी भएको छ । प्रमुख जिल्ला अधिकारी प्रेमलाल लामिछानेको अध्यक्षतामा बुधबार बसेको जिल्ला कोभिड१९ संकट व्यवस्थापन केन्द्र (डीसीसीएमसी) को बैठकले बिहीबार मध्यरातदेखि वैशाख ३१ सम्म कायम रहनेगरी निषेधाज्ञा लगाउने निर्णय गरेको हो ।जसअनुसार सबैखाले सभा, सम्मेलन, जात्रा र महोत्सवमा रोक लगाइएको छ । तर स्वास्थ्य मापदण्ड पालना गरी राष्ट्रिय जनगणनाका कार्यक्रम गर्न भने छुट दिइने भएको छ । सिनेमा हल, पार्टी प्यालेस, दोहोरी रेस्टुरेन्ट, फनपार्क, फुटसल, पुस्तकालय, संग्रहालय, फिटनेस सेन्टर, जिमखाना, हेल्थ क्लब, स्पा, ब्युटिपार्लर, सैलुन, टेलर, स्विमिङ पुल, फुटपाथ पसल पनि सञ्चालन गर्न नपाइने भएको छ । विश्वविद्यालय, क्याम्पस र विद्यालयमा भौतिक रूपमा उपस्थित भएर परीक्षा, पठनपाठन र अन्य शैक्षिक गतिविधि पनि गर्न नपाइने आदेशमा उल्लेख छ । विवाह, व्रतबन्धजस्ता कार्य घरमै गर्नुपर्ने र स्वास्थ्य मापदण्ड पालना गर्दै बढीमा १५ जना मात्रै सहभागी हुन पाउने निर्णयमा उल्लेख छ । मृत्यु संस्कारमा सवारीसाधन उपयोग गर्नुपरे प्रशासनबाट स्वीकृति लिनुपर्ने व्यवस्था गरिएको छ । लामो तथा छोटो दूरीका सार्वजनिक र छोटा सबै सवारी सञ्चालनमा रोक लगाइएको छ । विभिन्न धार्मिक स्थलमा दैनिक नित्यपूजाबाहेक अन्य जमघट गर्न पाइने छैन ।"
पाँच सयमै पीसीआर,काभ्रे (कास) धुलिखेल अस्पतालले पाँच सय रुपैयाँमा नै पीसीआर परीक्षण सुरु गरेको छ । कोरोना रोकथामका लागि धेरैको परीक्षण गर्ने उद्देश्यले वैशाख १५ देखि जेठ १५ गतेसम्म न्यूनतम शुल्कमा परीक्षण थालिएको अस्पतालका प्रशासकीय निर्देशक डा रमेश माकाजूले जानकारी दिए । आर्थिक क्षमता कमजोर भएको स्वघोषणा गर्ने व्यक्तिलाई निःशुल्क परीक्षण गर्ने व्यवस्था पनि मिलाएको उनले बताए ।
बैंक तीन दिन खुल्ने,हेटौंडा (कास) कोरोना संक्रमण रोकथाम तथा नियन्त्रणका लागि जिल्ला प्रशासन कार्यालय मकवानपुरले बैंक तथा वित्तीय संस्थालाई आलोपालो गरेर सञ्चालन गर्न निर्देशन दिएको छ । प्रशासनको मंगलबार बसेको बैठकले आलोपालो गर्दै साताको तीन दिन बिहान ११ बजेदेखि दिउँसो २ बजेसम्म सञ्चालन गर्न निर्देशन दिएको हो ।
टीकापुर घटनाको मुद्दा फिर्ता हुँदैन : महान्यायाधिवक्ता,"(काठमाडौं)  सरकारले जनता समाजवादी पार्टी (जसपा) का निलम्बित सांसद रेशम चौधरीविरुद्ध सर्वोच्च अदालतमा विचाराधीन मुद्दा फिर्ता लिन नसक्ने जनाएको छ । महान्यायाधिवक्ता रमेश बडालले संविधान र कानूनमा भएको व्यवस्था हेर्दा चौधरीको मुद्दा फिर्ता लिन नसक्ने अवस्था रहेको बताएका हुन् । रेशम चौधरी जोडिएको मुद्दा फिर्ता गर्न संविधान र कानुनले दिँदैन, बडालले महान्यायाधिवक्ता कार्यालयमा बुधबार पत्रकारसँग भने, संविधान र कानुनले मिल्ने अरू जेजे मुद्दा छन्, तिनलाई मिल्छ भन्छौं । जुन केस मिल्दैन, उहाँहरूले रायका लागि पठाउनुभएछ भने पनि यो मिल्दैन भनेर हामीले संवैधानिक दायित्व पूरा गर्छौं । जसपाको एउटा खेमाले प्रधानमन्त्री केपी शर्मा ओलीलाई समर्थन गर्न चौधरीलगायत मधेस आन्दोलनका क्रममा जोडिएका कतिपय फौजदारी मुद्दा फिर्ताको आवाज उठाइरहेको छ । सत्तारूढ एमालेले त्यसमा सम्भव भएसम्म सहयोग गर्ने आश्वासन दिइरहेका बेला नवनियुक्त महान्यायाधिवक्ता बडालले स्पष्ट रूपमा रेशम चौधरीको मुद्दा फिर्ता लिन नमिल्ने बताएका छन् । उनले मुद्दा फिर्ताको विषयमा आफूहरूले दिएको राय अहिलेको राजनीतिक घटनाक्रमसँग प्रभावित नभएको दाबी पनि गरे । उनले भने, राजनीति अर्कै रूपमा अघि बढेको भए पनि महान्यायाधिवक्ता कार्यालयले मेरिटका आधारमा यही निर्णय गर्ने थियो । २०७२ भदौ ७ गते कैलालीको टीकापुरमा भएको थरुहट आन्दोलनमा आठ सुरक्षाकर्मी र एक शिशुको ज्यान गएको घटनामा चौधरीलगायतमाथि मुद्दा थियो । प्रतिनिधिसभा विघटन हुनुभन्दा तीन दिनअघि उच्च अदालत दिपायलले चौधरीमाथि व्यक्ति हत्या गरेको अभियोगमा जन्मकैद हुने भनी जिल्ला अदालतले गरेको फैसला सदर गरेको थियो । चौधरीलगायतका आरोपितहरूले सर्वोच्च अदालतमा पुनरावेदन दर्ता गरिसकेका छन् । सरकारी वकिल टीकापुर घटनामा सफाइ पाएका आरोपितहरूका हकमा उनीहरूलाई दोषी ठहर गर्नुपर्ने मागदाबी राखी पुनरावेदन गएनन् । पुनरावेदनमा जानुअघि मुद्दाको विषयवस्तु हेर्दा माथिल्लो अदालतबाट फैसला उल्टिने सम्भावना नदेखेकाले पुनरावलोकन नगरिएको महान्यायाधिवक्ता बडालले बताए । चौधरीलगायतकै हकमा पनि चोरी र डाँका मुद्दामा पुनरावेदन नगरिएको उनको भनाइ छ । जिल्ला तहमा विचाराधीन विषयमा मात्रै मुद्दा फिर्ता लिन मिल्छ । फौजदारी न्याय प्रणालीसँग सम्बन्धित पछिल्ला संहिताअनुसार मुद्दा फिर्ताका लागि हालै सरकारले मापदण्ड बनाएको छ । मुद्दा फिर्तासँग सम्बन्धित नजिरहरूले गम्भीर प्रकृतिको फौजदारी अभियोगमा पीडितलाई थप आहत हुने गरी मुद्दा फिर्ता लिने सुविधा दिएका छैनन् । त्यसैगरी सर्वोच्च अदालतमा विचाराधीन विषयमा पनि कैद मिनाहा र माफी दिन सम्भव देखिँदैन । चौधरीको मुद्दा जिल्लामा मात्रै होइन, उच्च अदालतबाट पनि कसुर ठहर भएको छ । न्यायिक निकायले पीडितको न्याय स्थापित गर्ने दायित्वबाट विमुख हुने हो भने जनताको न्यायप्रतिको धारणामा वितृष्णा भई न्याय व्यवस्थाप्रति अनास्था फैलिने सम्भावना रहन्छ, फैसलामा गरिएको न्यायिक टिप्पणीमा भनिएको छ, कानुनले अपराधमा संलग्न भइसकेपछि कसैलाई पनि कुनै दयाभाव देखाउन मिल्दैन, सक्दैन । फैसलाअनुसार सर्वसाधारणलाई भ्रममा पारी अन्य प्रतिवादीलाई हातमा लाठा, भाला, रडजस्ता घरेलु हातहतियार ल्याउन लगाई घटनामा उतारेको भन्ने देखिन्छ । बकपत्र परीक्षण र फोनको लोकेसनले पनि उनी घटनास्थलमा भएको पुष्टि हुने भन्दै दोषी ठहर गरिएको थियो ।सरकारका प्रवक्ता पार्वत गुरुङले नेत्रविक्रम चन्दका कार्यकर्ताविरुद्धको मुद्दा पनि फिर्ता हुने चरणमा रहेको जनाएका छन् ।"
मुद्दा फिर्ता हुने आगजनीका आरोपित,"कपिलवस्तुका पनि आगजनीकै आरोपितकपिलवस्तु सरकारले कपिलवस्तुका सात जनाको मुद्दा फिर्ता गर्ने निर्णय गरेकामा दुई जनाको मृत्यु भइसकेको छ । मधेस आन्दोलनका बेला हाल शुद्धोधन गाउँपालिकामा पर्ने लबनी र जमुनी प्रहरी चौकीमा आगजनी गरेको आरोपमा मुद्दा परेका सातमध्ये पाँच जना तारेखमा थिए ।मुद्दा फिर्ता लिइएका प्रतिवादीमा साविक बिठुवा गाविस८ का तत्कालीन संघीय समाजवादी फोरम नेपालका क्षेत्रीय सदस्य रामनयन यादव, सोही ठाउँका जुम्मन मुसलमान र छोट्की गनौरियाका बबी भन्ने इस्तखार मुसलमान रहेका छन् । त्यस्तै साविक लबनी गाविस वडा नम्बर १ का भूपू प्रहरी हवल्दार गणेश शंकर पाण्डे र साविक हथिहवा गाविस९ शिवलवाका लाला भन्ने ओमप्रकाश चौधरीको पनि मुद्दा फिर्ता लिइएको हो । मुद्दा फिर्तामा परेका बिठुवाका दीपेन्द्रकुमार चौधरी र रेखा यादवको भने मृत्यु भइसकेको छ ।"
अत्यावश्यकीय सामग्री बिक्रीवितरणका सवाल,"कोरोना संक्रमण दर अकासिएपछि काठमाडौं उपत्यकामा लगाइएको निषेधाज्ञाका क्रममा सरकारले अत्यावश्यकीय वस्तुका पसलहरूलाई समय तोकेर सञ्चालन अनुमति दिएको छ । त्यस्ता सामग्री ढुवानी गर्ने सवारी साधन पनि चल्न दिने बताइएको छ । तैपनि यस्ता पसल सञ्चालन गर्नेहरूका आफ्नै गुनासा छन् । खासगरी पसल सञ्चालन गर्न जाने क्रममा गत वर्षजस्तै प्रहरीले अवरोध गर्ने हो कि भन्ने चिन्ता उनीहरूमा पाइन्छ । यस्तै दुखेसो पसलका कामदार तथा सामग्री ढुवानी गर्ने चालकहरूको पनि छ । यसै गरी, एकातिर बिक्रीका लागि छुट्ट्याइएको समय पनि अपुग देखिन्छ भने अर्कातिर उपभोक्तामा महँगी बढ्ने चिन्ता त्यत्तिकै छ । त्यसैले, सरकारले यी सवालहरूको सम्बोधन गर्नुपर्छ, खालि सर्त यति हो जनस्वास्थ्यका मापदण्ड भने कसैबाट पनि मिचिनु हुन्न । निषेधाज्ञाका क्रममा अत्यावश्यक सामग्री खाद्यान्न, तरकारी, फलफूल, दूध तथा दुग्ध पदार्थका पसलहरू बिहान १० बजेसम्म र बेलुका ५ देखि ७ बजेसम्म खोल्न पाइनेछ । कति यस्ता व्यवसायीको पसल र बसोबास अलगअलग स्थानमा छन् । खुद्रा व्यवसायी संघका अनुसार भक्तपुर र ललितपुरका करिब ८ सय खुद्रा व्यवसायीमध्ये २० प्रतिशत र काठमाडौंका १८ सय यस्ता व्यवसायीमध्ये ४० प्रतिशतजति भाडामा बस्छन् । पसल र कोठा टाढा भएकाहरूले समस्या खेप्नुपर्छ कि भन्ने चिन्ता पाइन्छ । सरकारले यो समस्याको व्यावहारिक समाधान खोज्नुपर्छ, र तोकिएको समयमा निर्बाध पसल सञ्चालन गर्नेगराउने वातावरण तयार पार्नुपर्छ । एउटा त, यस्ता व्यवसायी तथा कामदारका लागि प्रशासन तथा वडा कार्यालयले पास वितरण गर्न सक्छन् । अर्को, सम्बद्ध संघसंस्थाले बनाएका कार्डलाई मान्यता दिएर पनि यो समस्याको हल गर्न सकिन्छ । कथं त्यस्तो कार्डको दुरुपयोग भए सम्बन्धित संस्थालाई दण्डित गर्न सकिन्छ । गत वर्ष निषेधाज्ञा र लकडाउन मा प्रहरी प्रशासनबाट अवरोध भएकाले पनि व्यवसायीहरूको चिन्ता जायज छ । यस्तो सेवा प्रत्यक्षतः आम नागरिक तथा उपभोक्ताका लागि अत्यावश्यक भएकाले प्रशासनले यसलाई त्यही रूपमा लिनुपर्छ । सडकमा तैनाथ प्रहरीले उनीहरूको समस्या बुझेर जायज आवागमनमा कुनै अवरोध सिर्जना गर्नु हुँदैन । झट्ट हेर्दा सामान्य लागे पनि निषेधाज्ञामा अनुमतिप्राप्तै व्यवसाय चलाउन पनि त्यति सहज देखिँदैन । निश्चय पनि निषेधाज्ञा भनिएपछि अरू बेलामा जस्तो सामान्य अवस्था हुँदैन । यो समयमा सबैलाई केही न केही कठिनाइ परिरहेको हुन्छ । यस्तो अवस्थामा सबै पक्षले केही न केही सम्झौता गर्नैपर्छ । तैपनि तोकिएको समयमा अत्यावश्यकीय वस्तु तथा सेवा बिक्रीवितरणको बन्दोबस्त निर्बाध रूपमा मिलाउन सबैको व्यवहार सहयोगी हुनुपर्छ । यसमा के ध्यान दिनुपर्छ भने, व्यवसायसम्बद्ध व्यक्तिहरू पनि जरुरी कामबाहेक घरबाहिर निस्कनु हुन्न । कामका कारण निस्कँदा पनि जनस्वास्थ्यका मापदण्डहरूको अनिवार्य पालना गर्नुपर्छ । अर्को, प्रहरीले पनि यान्त्रिकभन्दा व्यावहारिक रूपमा निगरानीका कार्यहरू गर्नुपर्छ । यसको मतलब प्रहरीले कडीकडाउ नै गर्नु हुँदैन भनिएको होइन । खालि यस क्रममा सुरक्षाकर्मीको व्यवहार मर्यादित भने हुनुपर्छ । र, जायज काममा आवागमन गरेकाहरूले पनि दुर्व्यवहार महसुस गर्ने स्थिति निम्तिनु हुँदैन । समस्या समाधानको अर्को विकल्प बिहान अलि चाँडो पसल बन्द गरेर हिँड्नु र बेलुकी ढिलो पसल खोलेर छिट्टै हिँड्नु हो । तर अहिल्यै छुट्ट्याइएको समयावधि त छोटो छ, त्यसमाथि अझ थोरै बेर पसल खोल्दा ग्राहकको भीडभाड मात्रै बढ्न जान्छ, जसले निषेधाज्ञाको घोषित लक्ष्यमै बाधा पुर्याउँछ । त्यसैले, सरकारले नै पसल सञ्चालन गर्ने समयावधि बढाउनु धेरै हिसाबले उचित देखिन्छ । किनभने, पसल जति धेरै समय खुल्यो, ग्राहकहरूको भीड त्यति नै कम हुन्छ र भौतिक दूरी कायम राखेर सामान किन्न सहज हुन्छ । अर्को सवाल खाद्यान्नको मौज्दात र आपूर्ति प्रणालीको हो । व्यवसायीहरूका अनुसार, अहिले करिब चार महिनालाई पुग्ने खाद्यान्न मौज्दात छ । खुद्रा तथा थोक पसलहरूका अतिरिक्त, खाद्य व्यवस्था तथा व्यापार कम्पनीसँग २ लाख ९० हजार क्विन्टल चामल र साल्ट ट्रेडिङसँग ११ महिनालाई पुग्ने नुन र ६ महिनालाई पुग्ने चिनी बाँकी छ । उचित आपूर्ति व्यवस्थापन भए समस्या नहुने व्यवसायीहरूको भनाइ छ । यहाँ के ख्याल गर्नुपर्छ भने, उपभोक्ताले पनि अनावश्यक सञ्चित गर्नु हुँदैन । संकटका बेला अलि धेरै समयलाई पुग्ने गरी आवश्यक सामग्री सञ्चय गर्नु पक्कै पनि मानवीय स्वभाव हो, तर आवश्यक सामग्रीबाट अरू वञ्चित नहोऊन् भन्ने मानवीय भावना पनि सबैसँग हुनुपर्छ । बजारमा मौज्दात अभाव नभएकाले अनावश्यक संग्रह गर्न आवश्यक पनि छैन । अधिक सञ्चय गर्न खोज्दा व्यर्थै एकातिर आपूर्ति प्रणाली असहज हुन सक्छ भने अर्कोतिर अनुचित भाउ बढाउनेहरूले मौका पाउँछन् । त्यसैले, यो बेला निषेधाज्ञाको बहानामा अस्वाभाविक मूल्यवृद्धि नहोस् भनेर पनि नियामक निकायहरूले ध्यान पुर्याउनुपर्छ । मुख्य कुरा, निषेधाज्ञालाई उद्देश्यअनुसार सफल बनाउनु सबैको दायित्व हो, तर यस क्रममा तोकिएको समयमै सही, अत्यावश्यकीय वस्तु तथा सेवाको बिक्रीवितरण र आपूर्ति पनि अक्षुण्ण रहनुपर्छ ।"
"वृद्धवृद्धालाई पैसा होइन, सुविधा","ओली सरकारको ध्यान मुलुकको स्वरूप परिवर्तन गर्ने दीर्घकालीन योजनाभन्दा पनि सस्तो र लोकप्रिय योजनामा केन्द्रित छ । १०० रुपैयाँबाट सुरु भएको वृद्धभत्ता ३ हजारमा आइपुगेको छ । अब यो बढेर कम्तीमा ५ हजार पुग्ने निश्चित छ । यसरी वितरण गरेको भत्ताले आगामी निर्वाचनमा केही सिट बढ्ला तर ज्येष्ठ नागरिकप्रतिको राज्यको दायित्व पूरा हुँदैन । अहिले छरेको ३ हजार भत्ता साँच्चिकै आवश्यक परेकाहरूले पाइरहेका छन् ? भन्ने प्रश्नमा पनि सरकारले ध्यान दिनुपर्छ । सरकार जिम्मेवार हुनैपर्छ, अन्यथा समस्या विकराल बन्दै जाने निश्चित छ । ज्येष्ठ नागरिकलाई भोट बैंक मात्र ठान्ने प्रवृत्तिको अन्त्य हुनुपर्छ । यस्तो प्रवृत्तिले उनीहरूलाई अपमान गरिरहेको छ । खुरुखुरु पैसा बढाएर चुनावी राजनीति गर्नुभन्दा पनि सरकारले ज्येष्ठ नागरिकको उपचारको व्यवस्था मिलाउन आवश्यक काम गर्नुपर्छ । ज्येष्ठ नागरिकलाई गाँस, बास र कपासको प्रत्याभूति सरकारले दिलाउनुपर्छ । ज्येष्ठ नागरिकलाई पैसाबाहेकका अन्य आवश्यकता पूर्तिका लागि योजनाहरू बनाउन सरकारले ध्यान दिनुपर्छ । राजनीतिक अभिप्रायले खन्याइएको पैसा अर्थहीन हुने निश्चित छ । रामकृष्ण बराल, जोरपाटी५, काठमाडौं"
कोरोनासम्बन्धी निर्णयमा अलमल,"गत वैशाख २ गते अति जोखिममा परेका १४ जिल्लामा भीडभाड हुने सबै क्षेत्र तथा सेवाहरू बन्द गर्न र सभा सम्मेलन, बैठक तथा भेलाहरूमा सहभागी नहुन स्वास्थ्य तथा जनसंख्या मन्त्रालयले अपिल गरेको थियो । साथै मन्त्रालयले पहिलेको दाँजोमा यसपालि कोरोना मृत्युदर बढी भएको र यसलाई समुदायमा फैलनबाट रोक्नुपर्छ भनेको थियो । सीसीएमसीको वैशाख ५ को बैठकमा काठमाडौं उपत्यकाका तीनै प्रमुख जिल्ला अधिकारीले महामारीको जोखिम कम नभएसम्म शैक्षिक संस्था बन्द गर्न सुझाव दिए । संरचनाले धान्नै नसक्ने गरी संक्रमित बढ्दै गएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले वैशाख ८ मा बताए । वैशाख १२ मा सीसीएमसीले देशैभरि भौतिक उपस्थितिमा हुने पठनपाठन र परीक्षामा रोक लगाउने निर्णय गरे पनि भोलिपल्टको परीक्षा विश्व विद्यालयले रोकेनन् । स्वास्थ्य तथा जनसंख्या मन्त्रालयले चैतदेखि नै विद्यालय बन्द गरेर भीडभाड हुने सम्पूर्ण कार्य बन्द गर्न सिफारिस गरे पनि सरकारले यथोचित निर्णय नगर्दा स्थिति भयावह बन्दै गएको छ । उपत्यकाका तीनै जिल्ला प्रशासनले बिहीबार, वैशाख १६ देखि साताव्यापी निषेधाज्ञा जारी गर्ने निर्णय गरे । यही दिन बसेको मन्त्रिपरिषद्को बैठकले उपत्यकासहित कोरोना संक्रमण बढेका जिल्लामा १५ दिने निषेधाज्ञा गर्ने, सबै विद्यालय बन्द गर्ने, परीक्षा रोक्नेलगायतका निर्णय गर्यो । कोरोना संक्रमणको भयावह स्थितिमा निर्णय प्रक्रियामा देखिएको यस्तो भद्रगोल र स्वास्थ्य मन्त्रालयकै निरीहता देख्दा आमजनता खिन्न छन् । विषयको गाम्भीर्य एकातिर र सरकारको ध्यान अर्कातिर हुनु दुर्भाग्यपूर्ण छ । महेशप्रसाद ढुंगाना, नयाँ वानेश्वर, काठमाडौं"
निषेधाज्ञामा बजार अनुगमन जरुरी,"निषेधाज्ञामा अति आवश्यक दैनिक उपभोग्य सामग्रीलगायत औषधिको हाहाकार नहोस् र जनताले महँगोमा सामान किन्नु नपर्ने वातावरण बनाउन सरकारले बजार अनुगमन गर्नु जरुरी छ । कोरोनाको दोस्रो लहरका कारण आत्तिएका जनतालाई सहजै खाद्य सामग्री उपलब्ध गराउनु सरकारको जिम्मेवारीभित्रै पर्छ । निषेधाज्ञाको फाइदा उठाई महँगोमा सामान बेच्ने व्यापारीको निगरानी गर्न सम्बन्धित निकायले आवश्यक योजना ल्याउनुपर्छ । महँगी र अभावबाट जनतालाई बचाउनु पनि कोराना रोकथाम र नियन्त्रणजत्तिकै महत्त्वपूर्ण काम हो । सरकारले अति आवश्यक सामग्रीको आपूर्ति सहज गरेर जनतालाई राहत दिनुपर्छ । बलराम थापा, क्षेत्रपाटी, काठमाडौं"
जसपाको द्वन्द्वले राजनीति स्थिर,"जसपाभित्रको द्वन्द्वले यतिखेर नयाँ सरकार गठन हुन सकिरहेको छैन । ओली सरकारलाई नै समर्थन गर्ने कि यसविरुद्ध बन्ने गठबन्धन सरकारमा जाने भन्नेमा जसपाभित्र दुई पक्षबीच मतभेद छ । यस मतभेदलाई समय छँदै तर्कपूर्ण तरिकाले हल नगरे जसपा विभाजित हुन बेर छैन । महन्थ ठाकुर र राजेन्द्र महतो पक्षका नेताहरू ओलीले आफ्नो माग पूरा गर्न सक्ने भएकाले यसै सरकारलाई समर्थन गर्नुपर्ने तर्क गरिरहेका छन्, जसमा कुनै दम छैन । ओली सरकारले गर्न सक्ने काम नयाँ सरकारले किन नसक्ने ? के ओली सरकारलाई कानुनले बढी अधिकार दिएको छ ? ओली सरकारले चाहँदैमा संविधान संशोधन गर्न सक्दैन । त्यसका लागि दुईतिहाइ चाहिन्छ । रेशम चौधरीलाई रिहाइ गर्न सरकारले सक्दैन, सर्वोच्च अदालतले मात्र सक्छ । ससाना राजबन्दी रिहाइ गर्ने, मुद्दामामिला फिर्ता गर्ने काम जति ओली सरकारले गर्न सक्छ, त्यति अब बन्ने सरकारले पनि गर्न सक्छ । यसर्थ जसपाले ओली सरकारलाई नै समर्थन गर्नुपर्छ भन्नेमा कुनै चित्तबुझ्दो तर्क र आधार छैन । त्यही ओली सरकारले पार्टी विभाजन गर्ने विधेयक ल्याउँदा, त्यसको विरोध गर्दै रातारात पार्टी एकता गरेका नेताहरूले आज उनैलाई समर्थन गर्ने भन्दै छन् । प्रतिनिधिसभा विघटनविरुद्ध सडकमा ओर्लेको जसपा ओली सरकारलाई नै साथ दिन्छु, भन्दै छ । संवैधानिक परिषद्मा प्रतिपक्ष नेता नभए पनि बैठक बस्न मिल्ने, बिनासंसदीय सुनुवाइ संवैधानिक पदहरूमा नियुक्ति दिनेजस्ता लोकतान्त्रिक मूल्य मान्यताविपरीतका गतिविधि गर्ने ओलीलाई नै टिकाइराख्न सहयोग गर्ने जसपाको महन्थराजेन्द्र समूहलाई कुन मुखले लोकतान्त्रिक नेता मान्ने ? ओली, माओवादीले समर्थन फिर्ता लिए पनि महन्थहरूलाई फकाएर सरकारमा बसिरहने दाउमा छन् । उनले जसपा फुटाएर भए पनि समर्थन लिने र त्यही समूहसँग मिली प्रदेश२ को सरकार पनि परिवर्तन गर्ने रणनीति लिएका छन् । जबसम्म जसपाले ओलीको प्रतिगामी चालहरूलाई बुझ्दैन तबसम्म यो सरकार मज्जाले चलिरहन्छ । ओली सरकार टिकाउन सबैभन्दा ठूलो भूमिका जसपाको छ । जनता ओलीको निरंकुशतन्त्रबाट मुक्ति चाहिरहेका छन् भन्ने जसपा नेताहरूले छिटोभन्दा छिटो बुझून् । गोपाल देवकोटा, गौरीनगर, कामनपा७"
घ्याङफेदीको अत्यासलाग्दो वास्तविकता,"कहाँ होलान् छोरीहरू ! समाचारले निकै भावुक बनायो । घ्याङफेदी, नुवाकोटको वास्तविक चित्र यस समाचारले उतारेको छ । यहाँ मात्र होइन, देशैभरि मानव तस्करहरूको जालो फैलिएको छ र तिनले दूरदराजका छोरीहरू बेचिरहेकै छन् । नेपालका छोरीहरू विभिन्न मुलुकका कोठीमा यसरी बेचिइरहेको खबर आइरहनुले हाम्रो समाज कति पिछडिएको छ भन्ने देखाइरहेको छ । १५ देखि १८ वर्षका किशोरीहरू धेरै हराउँछन्Ù कता जान्छन्, कसैलाई थाहा छैन । हराएको समाचार आइरहन्छ, भेटिएको भने आउँदैन । मुख्यतः छिमेकी मुलुक भारतमा ती किशोरीहरू बेचिएको अनुमान गरिन्छ, तर अहिले खाडी मुलुकसम्मै पुर्याइन्छन् रे । गरिब र अशिक्षित अभिभावकलाई तस्करहरूले सजिलै आर्थिक प्रलोभनमा पारेर तिनका छोरीहरूलाई नेपालको सिमाना कटाउँछन् । भारतसँगको खुला नाकाले गर्दा पनि तस्करहरूलाई सजिलो भएको छ । मुलुकमा स्थानीय सरकार बनिसकेको परिप्रेक्ष्यमा यस्ता आपराधिक क्रियाकलापमा कमी आउला भन्ने सबैको अपेक्षा थियो, तर सोअनुरूप काम हुन सकेन । अपराध न्यूनीकरणमा पालिकाकै भूमिका महत्त्वपूर्ण हुन्छ किनभने जनताका बारेमा उसैलाई बढी जानकारी हुन्छ । स्थानीय सरकार सञ्चालन ऐनले नै जनताका पक्षमा काम गर्न पालिकाहरूलाई मार्गप्रशस्त गरेको छ । उनीहरूलाई आफ्ना क्षेत्रका पिछडिएका समुदायहरूको उत्थान गर्न कसैले छेक्दैन । अहिले आर्थिकसामाजिक रूपमा पछाडि परेका समुदायका लागि भनेर पालिकाहरूले संघीय सरकारको सहयोगमा विभिन्न कार्यक्रम चलाइरहेका छन् । प्रत्येक ग्रामीण समुदायमा युवा, आमालगायतका समूह सक्रिय छन् । यस्ता समूहमा आबद्ध हुनेहरूलाई समुदायमा भएको हरेक गतिविधिबारे थाहा हुन्छ । मानव तस्करहरूको निगरानी उनीहरूले सजिलै गर्न सक्छन् । उनीहरूको सहयोगमा आर्थिक प्रलोभनमा परेर आफ्ना छोरीहरूलाई तस्करको जिम्मा लगाउने अभिभावकलाई स्थानीय प्रशासनले तत्काल नियन्त्रणमा लिनुपर्छ । गरिब भइयो भन्दैमा छोरी बेचेर पैसा कमाउने होइन, स्थानीयस्तरमा पाइने काम गरेर परिवार चलाउनुपर्छ भनेर त्यस्ता अभिभावकहरूलाई सचेत बनाउनु जरुरी छ । स्थानीय तहमा नयाँ अनुहार देख्नेबित्तिकै सम्बन्धित वडामा खबर गर्ने वातावरण बनाउनुपर्छ । स्थानीय सरकार गम्भीर भएर लाग्ने हो भने छोरीहरूलाई बेचिनबाट रोक्न सकिन्छ । कसैले पनि छोरीहरूलाई फकाएर कोठीमा पुर्याउन सक्दैन । मानव बेचबिखन, सामाजिक तथा लैंगिक हिंसा, पारिवारिक कलहलगायतका समस्या अन्त्य गर्न स्थानीय जनप्रतिनिधि दत्तचित्त भएर लाग्नुपर्छ । गोविन्द विक, बूढानीलकण्ठ१२, काठमाडौं"
नेपाली स्वादको प्रजातन्त्र !,"शक्ति सन्तुलनको अवसानप्रजातान्त्रिक शासनमा संवाद, सहकार्य र सहअस्तित्वको विकल्प छैन । तर जब प्रजातन्त्रभित्र अधिनायकतन्त्र खोज्ने संस्कार र आकांक्षा प्रमुख हुन्छ, त्यस बखत प्रजातन्त्रभित्र रहेको शक्ति सन्तुलनको अवसान अवश्यम्भावी हुन आउँछ । आज देश यो बाटामा धेरै अगाडि गइरहेछ । अब शक्ति एकत्रीकरण नेस्वाप्रको दोस्रो जबर्जस्त विशेषता भएको छ । कार्यकारी शक्तिको दुरुपयोगलाई चुनौती दिने संसद् र संसदीय समितिहरू बेकार हुँदै छन् । हालै मात्र लेखा समितिले भ्रष्टाचार भएको भनी जसका विरुद्ध अनुसन्धान गर्न अख्तियारमा फाइल पठायो, त्यही मानिसलाई लेखा समितिमा पठाएर वास्तवमा सरकारले लेखा समितिको चीरहरण गरेको छ । अब संसद्को कुनै समितिले भ्रष्टाचारबारे आवाज उठाउनु हास्यास्पद हुँदै गएको स्पष्ट छ । जहाँसम्म संसद्को प्रश्न छ, ४६ दिन संसद् चल्दा एक दिन पनि प्रधानमन्त्री उपस्थित नहुनुबाट संसद्लाई कति तिरस्कार गरिएको छ भन्ने स्पष्ट हुन्छ । यो व्यवहार गैरकानुनी नहोला तर यसबाट संसद् र संसदीय व्यवस्थाप्रति आस्था देखिन्छ र ?वास्तवमा संसद् मात्र होइन, संवैधानिक सन्तुलन र नियन्त्रणका एकाइहरू पनि हावा खुस्केको बेलुनजस्ता निरीह भएका छन् । तिनीहरू रूपमा भव्य भवनमा छन्, भित्र सारमा निरर्थक साबित हुँदै छन् । संसदीय प्रजातन्त्रमा हुनुपर्ने जीवन्तता हराएको छ र यही नै हाम्रो प्रजातन्त्रको नेपाली स्वाद हुँदै छ ।भ्रष्टाचार, राजनीति र लम्पसारवादबीच सहकार्यनेस्वाप्रमा भ्रष्टाचार र राजनीति एकअर्काका पूरक र सहयोगी भएका छन् । हाम्रो समाजवादउन्मुख शासनमा परराष्ट्रमन्त्रीले भनेको नेस्वाप्रमा काम कानुनी होस् या गैरकानुनी, माल पाए पुग्छ भन्ने सिद्धान्तले राम्रै जरो गाडेको छ । यसका लागि राजनीतिक खेलमा हुन सक्ने भ्रष्टाचारलाई रोक्ने रेफ्र्री हरू स्वतन्त्र संवैधानिक निकायहरू, अदालतमा नियुक्ति र संसदीय समितिहरूको क्रियाकलाप, स्वतन्त्र पत्रकारिता लाई अंकुश लगाउने सरकारी प्रयासले गति लिएको छ । अभिव्यक्ति स्वतन्त्रता अहिलेसम्म सरकारको नियन्त्रणभन्दा बाहिर छ तर यसलाई पनि बाँध्ने प्रयास विभिन्न विधेयकमार्फत गरिँदै छ । यद्यपि सरकार अहिलेसम्म सफल भएको छैन । यसरी राजनीतिक खेलका रेफ्री हरूलाई आफ्नो नियन्त्रणमा राख्ने प्रयास जारी छ । स्वभावतः खेलमा रेफ्री लाई क्याप्चर गरेपछि जति गोल हाने पनि भयो । यही रोग अब नेपाली प्रजातन्त्रको नयाँ स्वादका रूपमा देखा परेको छ । भ्रष्टाचार र राजनीतिको सहकार्यले राज्यको क्षमतामा ह्रास ल्याउँछ र उर्लिंदो जनआकांक्षाको सामना गर्न सक्दैन । यस अर्थमा सरकार कमजोर भएर जान्छ र आफ्नो अस्तित्व कायम राख्न दुई अस्त्र अपनाउँछ । पहिलो, कमजोर हुँदै गएको सरकार जनतासँग लाजै नमानी झुटो बोल्न थाल्छ । दोस्रो, नेपालको भूराजनीतिक परिवेशमा कमजोर हुँदै गएको सरकारले परराष्ट्रनीतिलाई नेपाल र नेपालीको हितका लागि प्रयोग नगरी आफ्नो सत्ता जसरी पनि बचाउने लम्पसारवादी प्रयासमा लाग्छ । नेपाली सुरक्षाको प्रमुख अस्त्रका रूपमा रहेको परराष्ट्रनीति घडीको सुईजस्तो कहिले उत्तर त कहिले दक्षिणतर्फ असन्तुलित हुन थाल्छ । यस्तै परिस्थितिले अन्ततोगत्वा देशलाई विदेशीको क्रीडास्थल बनाउँदै छ । माथि उल्लिखित दुवै विशेषता वर्तमान सरकारको नेस्वाप्रको अभिन्न अंग भएका छन् । यस परिवेशमा आजको नेस्वाप्रमा भ्रष्टाचारमा चुर्लुम्म डुबेको राजनीति, संविधानले तोकेको बारबन्देज भत्काउने सरकारी मनस्थिति र लम्पसारवादमा अडेको परराष्ट्रनीति तीनखम्बे नीतिका रूपमा देखिएका छन् । यस्तो तीनखम्बे नेस्वाप्रले सरकारलाई कहाँ पुर्याउला भन्ने होइन, नेपाल राष्ट्रलाई कुन भीरमा लगेर खसाल्ने हो भन्ने चिन्ता आज धेरै नेपालीमा आएको छ । नेपालको संविधानमा निहित संसद्वादी दर्शन र सोअनुरूपको मान्यतालाई देशका गरिब किसान, मजदुर र उद्यमीहरूका पक्षमा प्रयोग गर्न सरकार असफल छ । राजनीति विकासका लागि प्रयोग हुन सकेन । राजनीति दलीय सत्ता र कुत असुल्ने काममा मात्र सीमित हुँदै गइरहेछ । देङले प्रतिपादन गरेको चिनियाँ विशेषतासहितको समाजवाद र वर्तमान नेपाली सत्ताले पेस गरेको नेपाली स्वादसहितको प्रजातन्त्रमा यही आधारभूत फरक छ । चीनमा शासन एकदलीय भए पनि विकासका लागि राजनीतिको प्रयोग भयो, हाम्रो देशमा शासन बहुदलीय र मानवअधिकारका नाराले परिपूर्ण भए पनि राजनीति विकासका लागि नभएर एउटा सानो भुइँफुट्टा दलीय भारदारी समूहको स्वार्थमा केन्द्रित नवसामन्तवादी राजमार्गमा पुगेको छ । अब जनताको दबाबबाट यसमा सुधार र रूपान्तरण नहुन्जेल देश दुर्घटनाउन्मुख नै रहने स्पष्ट छ ।"
कोरोनालाई कम आँक्नेले खाएका छन् मार,"अबको बाटो कोरोना अस्पतालहरू भरिएपछि मात्र हामी बल्ल ब्युँझिएजस्ता भएका छौं । अहिले पनि हाम्रो ध्यान कसरी अस्पताल र उपचारको क्षमता बढाउने भन्नेतिर मात्रै केन्द्रित छ । भएका अस्पतालहरूको क्षमता अभिवृद्धि गर्नु त जरुरी छ तर सबै स्रोत र साधन यता मात्रै खर्च गरेर कोरोना भाइरससँग लड्न सकिँदैन । संक्रमणको दर कसरी घटाउने भन्नेतिर व्यक्तिगत सुरक्षाको मापदण्डका लागि आह्वान गर्नेभन्दा खासै पहल भएको देखिँदैन । स्मरण रहोस्, कोरोनाको अहिलेसम्म प्रभावकारी औषधि छैन । हाम्रोभन्दा धेरै गुणा ठूलो क्षमता भएको भारतले त अक्सिजन पुर्याउन सकेको छैन भने, नेपालले तत्कालै उपचार क्षमता वृद्धि गर्न सक्छ भन्नु दिवास्वप्नबाहेक केही होइन । अर्कातिर, अक्सिजनको उत्पादन, भण्डारण र वितरणमा धेरै सुरक्षा अपनाउनुपर्छ । भारत र इराकमा अक्सिजन ट्यांकहरू विस्फोट हुँदा सयौं मानिस हताहत भएका छन् । उता, भौतिक सामान जेनतेन जोडे पनि हाम्रोमा दक्ष जनशक्तिको चरम अभाव छ ।यस्तो अवस्थामा जोड दिने भनेकै संक्रमण एक व्यक्तिबाट अर्को व्यक्तिमा सर्न नदिन हदैसम्मको प्रयासमा हो । यसका लागि गत वर्ष नै प्रयोगमा आएका जनस्वास्थ्यका स्थापित रणनीतिहरू कन्ट्याक ट्रेसिङ, क्वारेन्टिन, परीक्षण र आइसोलेसनलाई नै प्रभावकारी रूपमा लागू गर्नुपर्छ । साथै एक व्यक्तिठाउँबाट अर्को व्यक्तिठाउँमा फैलन नदिन मानिसहरू भेला हुने स्कुल, भोजभतेर, सभा, जुलुस र सार्वजनिक यातायातको प्रयोगमा कमी ल्याउनुपर्छ । संक्रमण दर कम गर्न राज्यले कठोर रणनीतिहरू पनि लागू गर्नुपर्छ । लकडाउनको कर्मकाण्डबाट मात्र कोरोना नियन्त्रण हुँदैन । परीक्षण, कन्ट्याक ट्रेसिङ, क्वारेन्टिन र आइसोलेसनलाई पनि लकडाउनसँगसँगै अगाडि बढाउनुपर्छ । लकडाउनले प्रत्यक्ष असर गर्ने समूहका लागि राहतका कार्यक्रमहरू पनि सँगै ल्याउनु आवश्यक छ । सरकारले कडा कार्यक्रमहरू घोषणा गर्दै जाने र जनताले उल्लंघन गर्दै जाने परिस्थिति उत्पन्न भयो भने कोरोना नियन्त्रण गर्न सकिन्न । कोरोनाविरुद्ध लड्नका लागि यो वर्ष थपिएको बिलकुल नयाँ उपाय हो खोप । खोपको कभरेज जतिसक्दो छिटो बढायो, त्यति राम्रोसँग कोरोनालाई नियन्त्रणमा लिन सकिन्छ । भारतलगायत अरू ठाउँबाट सोचेभन्दा छिटै अनुदानका खोप भित्रिए पनि कभरेज अहिलेसम्म निकै कम छ । अहिले पनि हामी अनुदानमै आएको वा आउने खोपमा भर परिरहेका छौं । फाइजर र बियोनटेकजस्ता अति चिसो तापक्रममा भण्डारण र ढुवानी गर्नुपर्ने खोपहरूका लागि चाहिने आवश्यक पूर्वाधार निर्माणमा खासै प्रगति भएको देखिँदैन । कोरोना खोपको खरिदमा बाह्य कारणहरूले भूमिका खेल्ने भए पनि आन्तरिक तयारी फितलो नै देखिन्छ । अरू खोप कार्यक्रमहरूमा खोपको गलत प्रचार गर्ने समूह खासै सक्रिय नदेखिए पनि कोरोनाको खोपबारे सामाजिक सञ्जाल र आमसञ्चार माध्यम प्रयोग गरेर जनमानसमा भ्रम छर्ने काम भइरहेको छ । यस्ताहरूको भन्डाफोर गर्दै जनतालाई सही सूचना दिन अझ सशक्त कार्यक्रम ल्याउनु जरुरी छ । यहाँनेर हामीले बुझ्नुपर्ने कुरा के छ भने, विकसित देशहरूले यति बेला धमाधम आफ्ना नागरिलाई खोप लगाउँदै छन् । इजरायलले त आफ्नो ठूलो जनसंख्यालाई खोप दिइसकेको छÙ छिटै आफ्ना नागरिकहरूलाई खोप लगाइसकेपछि उसले भ्याक्सिन निर्यात गर्ने देखिन्छ । आफ्ना संरचनाहरू निर्माण गर्न सकिएन भने अरूले खोप दिन्छु भन्दा पनि लिन नसकिने अवस्था आउन सक्नेतर्फ नेपाल सरकारको विशेष ध्यान जानु जरुरी छ । कोरोना रोकथाममा कुन बेला कुन रणनीति लिने भन्ने प्राविधिक विषय हो । संक्रमण फैलिने दर, संक्रमितको संख्या, स्वास्थ्य प्रणालीको क्षमताजस्ता पक्षहरूलाई आधार मानेर देशको स्रोत र सामर्थ्यका आधारमा सही समयमा सही निर्णय गरी कार्यान्वयन गरिएन भने कोरोना नियन्त्रण हुन्न । सस्तो लोकप्रियता, अल्पज्ञान र क्षणिक फाइदालाई प्रधान मानेर मात्र काम गरियो भने कोरोना भाइरसलाई परास्त गर्न सकिन्न । स्पेनिस फ्लुकै अनुभवका आधारमा पनि, यस्ता संक्रमित रोगले कुन ठाउँमा कति बेला कुन स्तरको क्षति पुर्याउँछन्, अनुमान गर्न गाह्रो हुन्छ । स्पेनिस फ्लु फैलिँदा पनि पहिलोभन्दा दोस्रो लहर झन् आक्रामक भएको थियो । कोरोना भाइरस विश्वबाट पूर्ण रूपमा निर्मूल नभइन्जेल यस्ता लहरहरूको सम्भावना जीवितै रहन्छ र जुनसुकै बेला पनि ठूलो क्षति गराउने जोखिम रहन्छ । त्यसैले केही समयलाई अरू विकास कार्यलाई थाती राखेर भए पनि हाम्रो सबै स्रोत र साधन कोरोना रोकथाममा केन्द्रित गर्नुपर्ने देखिन्छ । न्यौपाने अमेरिकास्थित जोन हप्किन्स विश्वविद्यालयमा जनस्वास्थ्यविद्का रूपमा कार्यरत छन् ।"
खोजी राज्यको भरोसाको,"संस मकालीन नेपाली राजनीतिमा प्रधानमन्त्री खड्गप्रसाद शर्मा ओली नै यस्ता नेता हुन्, जसको मखुन्डो उनको वास्तविक अनुहारसँग ज्यादै मेल खान्छ । उनी जे गरिरहेका छन्, जे गर्न खोजिरहेका छन्, त्यसमा प्रस्ट छन् । उनी नेपालका पहिलो यस्ता कम्युनिस्ट नेता हुन्, जसलाई आफू दक्षिणपन्थी भएकामा कुनै संकोच छैन । कम्युनिस्ट राजनीतिको विसंगत पक्ष के हो भने, नेताहरूले देब्रेतिर संकेत गरेर दाहिनेतिर मोडिने पाखण्ड रच्छन् । उसो त नेपाली राजनीतिमा कुनै पनि धारका खिलाडी हुन्, तिनका लागि मखुन्डो एउटा अनिवार्य उपकरण रहँदै आएको छ ।खड्गप्रसादले ल्याएको विकासको बहसमा जनमुखी संरचनालाई स्थान छैन । हतारमा धरहराको उद्घाटन गरे पनि अस्पतालमा बेड नपाएर बिरामीहरू भौंतारिँदै हिँड्नुपर्ने अवस्था कायम रहेसम्म उनको राष्ट्रगौरवको दाबी खोक्रो नाराभन्दा बढी केही ठहरिँदैन । जबसम्म सिद्धान्त, विचार र व्यवहारमा तालमेल हुन सक्दैन, तबसम्म कोरोना कहरबाट सम्हालिन गाह्रो हुन्छ । यो यथार्थ प्रधानमन्त्रीले नबुझेका होइनन्, तर उनको अभीष्ट राष्ट्रिय संकटलाई आफ्नो वैयक्तिक राजनीतिक शक्ति आर्जनमा पुँजीकृत गरिनु रह्यो । उनले आफूलाई चमत्कारी नेताका रूपमा स्थापित गर्न चाहेका छन् । त्यसैले उनको प्राथमिकता न अस्पताल भयो न त रोजगारी सिर्जना रह्यो । उनले पछिल्लो एक वर्ष तामझाममा बिताए । र, राजनीतिमा आफू शक्तिशाली बन्न अनेक दाउपेच गर्दै रहे ।शासनको उपल्लो तहमा पहुँच राख्ने सीमित परिवार र व्यक्तिहरूको कठपुतली बन्यो राष्ट्र । प्रदेशहरूमाथि हुने सबै प्रकारका हस्तक्षेप र निर्णयमा पारिने प्रभाव रोक्न एवं केन्द्रीकृत शासनको परम्परागत अहंकारको छायामुक्त संरचना निर्माण गर्नपट्टि कुनै चेष्टा गरिएन । बरु समाज र राजनीतिमा ध्रुवीकरण ल्याउन नवनव कामहरू गर्नमा उनले आफूलाई लिप्त राखे । कोरोनाको दोस्रो लहर आइसक्दा पनि उनले छेवैको वीर अस्पतालको निरीक्षण गर्नुभन्दा धरहरामा भीड जम्मा गर्नुलाई आफ्नो पराक्रम ठाने ।खड्गप्रसाद जे गर्दै छन्, बिनाहिचकिचाहट गर्दै छन् । सत्तापालित बुद्धिजीवी एवं विचारनिर्माताहरूको लालच, कायरता र सम्झौतापरस्त प्रवृत्तिले अहिले कोरोना संकटको सुरुआतमै राज्य लाचार देखिन थालेको जनगुनासो छ । उनीहरूले बेलैमा चेताएका भए खड्गप्रसाद बेलगाम हुने थिएनन् । उनले नेपाललाई सम्भावनायुक्त, आधुनिक र आत्मनिर्भर मुलुकमा रूपान्तरण गर्ने अवसर गुमाए । कोरोनाको पहिलो लहर अलार्मिङ कल हो भनी बिर्से । उनका लागि जनताको पीडा वा जनउत्तरदायित्व मूल चासोको विषय रहेन ।आज सिंगो मुलुक महाव्याधिका सामु किंकर्तव्यविमूढ छ । हामी यति निस्सहायनिरुपाय सायदै कहिल्यै थियौं । पाँच वर्षअघिको विनाशकारी भूकम्प एउटा निश्चित क्षेत्रमा आएको थियो र त्यसबाट सम्हालिने समय पनि थियो । तर कोरोना कहर सर्वत्र फैलिएको छ । एक वर्षपहिला संक्रमण हामीमाझ आइपुग्दा त्यतिखेर जुध्न तयार थिएनौं । पछिल्लो एक वर्ष पाठसिकाइका दृष्टिले लामो यात्रा थियो । हामी कसरी अघि बढ्ने, त्यो निर्क्योल गर्नुपर्ने बेला थियो । तर फेरि हामी उही प्रश्नसँग जुध्दै छौं, जसले निकट अतीतमा पछ्याएको थियो । यहाँनिर दुइटा कुरा छन् एउटा, तयारीमा चूकÙ अर्को, विगतका निर्णयहरूमा रहेको त्रुटिलाई सच्याउनमा बेवास्ता ।कोरोना संकट इतिहास होइन, वर्तमान हो । विगतमा जुन भावभूमिमा टेकेर भुइँमान्छेहरू घरफिर्ती भए, त्यससँग गाँसिएका प्रश्नहरू आज पनि ज्युँदा छन् । अहिले त धेरै विषय कोरोना क्रन्दनमा ओझेल परेका छन् । गत वर्ष मुलुककै अर्को भूगोल वा विशेष गरी भारतका विभिन्न प्रदेशबाट, रोजगारीव्यवसायका लागि गएकाहरू, जसरी बाध्यात्मक अवस्थामा फर्के, त्यतिखेर गाउँघरमा यो लोकगीत खूब सुनियो सेर भरी सतुवा बरिस दिन खईबो, सैया के जाए नदेबो विदेशवा । अर्थात्, मितव्ययी भएर जीवन धानौंला, आफ्नै थातथलोमा रोजीरोटी गरौंला । सेरभरि सातुले सालभरि खाउँला जुन भावभूमि र सोचबाट उत्पन्न भएको हो, त्यसलाई नबुझी यसको अर्थमर्मको पहिचान कठिन थियो । भयो पनि त्यस्तै । पहिलो लहर अलि मत्थर नहुँदै फेरि थातथलो छोड्नेहरू बढे । उनीहरूले आफ्नै थातथलोवरिपरि श्रम र सीप खर्चिने परिवेश रहेन । रिभर्स माइग्रेसन लाई कुनै पनि तहको सरकारले अवसरका रूपमा लिएन, बरु फेरि ती पलायन हुनुलाई आफ्ना लागि अनुकूल ठान्यो । रोजगारीका बारेमा अर्थशास्त्री जोन मेनार्ड केन्सको एउटा कथन छ, खाल्डो खन्ने र पुर्ने काममा लगाएर भए पनि सरकारले अर्थव्यवस्थाको गाडीलाई चलाइराख्नुपर्छ । प्रदेश र स्थानीय सरकारबीच तालमेलको अभाव अनि संघीय जालझेलले गर्दा अपेक्षित स्थानीय रोजगारी सिर्जना भएन । कोरोना संक्रमणमाझ जसले फेरि थातथलो छाडे, उनीहरू मूलतः राज्यद्वारा धपाइएकाहरू हुन् । राज्यले चासो नलिँदा उनीहरूले भोकै मर्नुभन्दा महामारी छल्नु मनासिब ठाने । दुर्भाग्य, उनीहरू फेरि रित्तो हात फर्किंदै छन् । उद्धार र राहतका अनगिन्ती विसंगति र निराशाजनक परिदृश्यहरू मनमा सँगालेर यसपटक पनि उनीहरूको घरफिर्ती हुँदै छ । यो मुलुकलाई फेरि जेनतेन निर्वाहमुखी बनाउने चुनौती साह्रै ठूलो थिएन । प्रदेश र स्थानीय सरकार नै लोकतन्त्रको मूल जग हुन् । जननिर्वाचित सरकारलाई समन्वयकारी सक्रियता देखाउने मौका दिएको भए स्थिति यस्तो भयावह हुँदैनथ्योÙ घर फर्किनेहरूको उद्धार, राहतदेखि भविष्यको पुनर्निर्माण र पुनःस्थापनासम्मका कार्यलाई आकार दिन सकिन्थ्यो । संघीय सरकारले एउटा प्रदेशको जननिर्वाचित मुख्यमन्त्रीभन्दा जिल्लाजिल्लामा रहेका सीडीओहरूलाई बढी भरोसा गर्यो र तिनबाट विपत् पार लाउन तम्सियो । जनप्रतिनिधिको अवमूल्यनले गर्दा संकट व्यवस्थापन हुँदैन । प्रधानमन्त्रीले अहिलेसम्म महाव्याधि व्यवस्थापन गर्न मुख्यमन्त्रीहरूसँग भर्चुअल संवाद पनि गरेका छैनन् । यस अर्थमा खड्गप्रसादले संघीय लोकतन्त्रलाई नोकरशाहीतन्त्रमा रूपान्तरित गरिदिएका छन् ।कोही थातथलो छाडेर पलायन हुनुलाई लामो समयसम्म राम्रो मानिएन । पछि राज्य नै पलायनका लागि उत्प्रेरक र सहजकर्ता बन्यो अनि थातथलो छाडेर हिँड्नु भुइँमान्छेहरूको सपना बन्न थाल्यो । कामको खोजीमा बाहिरिनेहरू परिवारको भरोसा मानिए । पारिवारिक अर्थचक्रको बैसाखी । गत वर्ष घर फर्किंदा एक प्रकारको आत्मीय र भरपर्दो परिवेश पाइएला भन्ने आस थियो । गाउँले थेग्न नसकेपछि उनीहरू मृत्युलाई टाउकामा बोकेर बाहिरिए । यसर्थ जानु र फर्किनु केवल विपरीतार्थक क्रिया नभएर दुई फरक मनोविज्ञान र पृष्ठभूमि हुन् । दसैं, रमजान वा छठमा घर फर्किएजस्तो होइन यो । यस पटकको घरफिर्ती मनोविज्ञान गत वर्षको भन्दा भिन्न छ । फर्किनेहरू गहन निराशा र दिग्भ्रममा छन् । कोरोना कहरमाझ उनीहरूमा भरोसा कसरी ल्याउने ?सहर छाडेर फर्किनेहरू आफ्नो गन्तव्यमा सुरक्षित कसरी पुग्ने ? जो भारततिरबाट फर्किंदै छन्, उनीहरूलाई सीमाबाट स्वास्थ्य निगरानीमा कसरी ल्याउने ? गत वर्ष अचानक नेपालभारत खुला सीमा सिल गरियो, जसले गर्दा दशगजामा लाखौं नेपालीले दुःख पाए । यसपटक फेरि त्यही गल्ती गर्नु हुन्न । सीमावर्ती प्रत्येक पालिकामा नाका राख्नुपर्छ, त्यहाँ स्वास्थ्य जाँच र अन्य आवश्यक सूचनाहरूको अभिलेखीकरण गरिनुपर्छ । यो काम स्थानीय पालिकाको संयोजनमा गरिनुपर्छ । पालिकाहरूले नै आफ्नो सीमावर्ती पालिकासँग समन्वय गरेर एकअर्का मुलुकका नागरिकको घरफिर्तीलाई सहज बनाइदिनुपर्छ । भारतमा अझै फसिरहेका नेपालीलाई त्यहाँ नागरिकताका कारण कुनै भेद गरिनु हुन्न, ठीक त्यसै गरी नेपालमा रहेका विदेशी नागरिकलाई राहत, उद्धार एवं उपचारमा नागरिकताको निहुँ गरेर पन्छिनु हुन्न । कोरोना संक्रमण गाउँदेहाततिर पनि फैलिँदै छ । यस्तोमा नेपालको भूमिमा रहने सबैले मानवताका आधारमा आधारभूत सहयोगहरू पाउनुपर्छ । गत वर्ष गाउँसहर, हाम्रो प्रदेशअर्को प्रदेश भनेर राहत र उद्धारमा हेलचेक्य्राइँ गरिएको थियोÙ त्यो फेरि दोहोरिनु हुँदैन । राष्ट्रिय आत्मीयता कायम गर्ने अवसरसमेत हो यो ।कोरोनाको दोस्रो लहरमा मान्छे बढी त्रस्त देखिएका छन । प्रत्येकले अस्पताल पाउन सम्भव पनि छैन । राम्रोसँग देखभाल हुन सके आफ्नो घरमा पनि संक्रमणमुक्त हुन सकिन्छ, धेरैले त्यस्तै गरेका पनि छन् । जुन किसिमले गाउँघरतिर संक्रमणको डढेलो फैलिँदै छ, यस्तोमा जिल्ला सदरमुकामका केही अस्पतालले मात्र थेग्न सक्दैनन् । प्रत्येक पालिकाका स्वास्थ्य केन्द्रहरूमा न्यूनतम साधन उपलब्ध गराउनमा विलम्ब गर्नु हुँदैन । भविष्यका विपत् झेल्न सक्षम बन्नुको एउटै उपाय हो पालिका तहको सार्वजनिक स्वास्थ्य सेवालाई प्रभावकारी बनाउनु ।हामी असन्तुलित परिस्थितिको अँध्यारो सुरुङभित्र छिरेका छौं । यस्तोमा राज्यले भुइँतहका मान्छेहरूको भोक, भय र भ्रमबारे चासो लिनुपर्छ । राज्यले संघीय राजधानी काठमाडौंको मात्र बढी ध्यान राख्छ भन्ने भ्रम छ भुइँतहमा । यही अवधारणालाई यस पटकको अनुभवले पुनर्पुष्टि गरेको छ । यस खालको भ्रम निवारणका लागि पनि प्रादेशिक सरकारहरूलाई गति लिन दिनुपर्छ । कतिपय प्रदेशमा मुख्यमन्त्री बदल्ने खेल चल्दै छ, त्यो चल्दै रहलाÙ मूल कुरा हो, त्यहाँको संयन्त्रले जनआकांक्षालाई आवाज र वैधानिकता दिने परिस्थिति बनाउनुपर्छ । स्थानीय सरकारहरूसँगको समन्वयमा प्रदेशहरूको सक्रियताले भुइँतहमा वर्तमानप्रति भरोसा जगाउँछ । कोरोना कहरबाट जोगिन सकिएला तर राज्यप्रतिको भरोसा हरायो भने त्यसपछिको अराजकताको कल्पनासम्म गर्न सकिँदैन । संघीय सरकारले जनताका अपेक्षाहरूको हरण गरिरहे भुइँतहमा आशंका र अविश्वास बढ्नेछ, शासक वर्गले भुइँतहसँग तारतम्य मिलाउन नसके लोकतन्त्र लुरे हुनेछ ।"
कान्तिपुरकर्मी बञ्जाडेलाई मातृशोक,काठमाडौं (कास) कान्तिपुर दैनिकका पत्रकार यज्ञ बञ्जाडेलाई मातृ शोक परेको छ । उनकी आमा रम्बादेवी बञ्जाडेको ८४ वर्षको उमेरमा निधन भएको हो । दमकी रोगी रम्बादेवीको बुटवलस्थित घरमै मंगलबार निधन भएको हो । उनको देवघाटमा अन्त्येष्टि गरिएको छ । रम्बादेवीका ७ छोरा र ४ छोरी छन् ।
सक्रिय संक्रमित ३० हजार नाघे,"काठमाडौं (कास) नेपालमा सक्रिय संक्रमितको संख्या ३० हजार नाघेको छ । हालसम्म सक्रिय संक्रमितको संख्या ३० हजार २०९ रहेको छ । पछिल्लो २४ घण्टामा १३ हजार ८७९ पीसीआर परीक्षणबाट देशभर ४ हजार ७७४ जनामा संक्रमण पुष्टि भएको छ । त्यसैगरी ९५५ एन्टिजेन परीक्षणमा १२३ जनामा पोजिटिभ देखिएको छ । पीसीआर र एन्टिजेन गरी संक्रमितको संख्या ४ हजार ८९७ पुगेको छ । स्वास्थ्य मन्त्रालयका अनुसार यही अवधिमा १७ जनाको कोरोनाबाट मृत्यु भएको छ । काठमाडौंमा १ हजार ४६४, भक्तपुरमा २३२ र ललितपुरमा ३५१ जनामा संक्रमण पुष्टि भएको छ ।"
रुसले ८० लाख डोज खोप बेच्ने,"काठमाडौं (कास) रुसले आगामी डिसेम्बरसम्ममा नेपाललाई ८० लाख डोज खोप किन्न दिने प्रतिबद्धता जनाएको छ । स्वास्थ्य तथा जनसंख्यामन्त्री हृदयेश त्रिपाठी र मस्कोबाट आएको उच्चस्तरीय टोलीबीच बुधबार भएको छलफलमा खोप बिक्रीको प्रतिबद्धता आएको हो । दुई पक्षबीच मूल्यको विषयमा भने सहमति भइसकेको छैन । रुसबाट सरकारसरकार (जीटूजी) प्रक्रियाबाट त्यहाँ उत्पादित खोप स्पुतनिकभी ल्याउने निर्णय गरेर सरकारले छलफल अघि बढाएको थियो । छलफलका क्रममा मन्त्री त्रिपाठीले ४० लाख डोज खोप तत्काल आवश्यक पर्ने जानकारी गराएका थिए । रुससँग सहुलियतमा खोप उपलब्ध गराउन र अनुदानमा समेत दिन आग्रह गरिएको छ । रुसी खोप ल्याउने करिबकरिब तय भइसकेको छ । दुईचार दिनमा यो विषयमा टुंगो लाग्छ, मन्त्री त्रिपाठीले भने । उनले अनुदानका लागि चिठी लेखिसकेको बताए । नेपालस्थित रुसी दूतावासका एक प्रतिनिधिले नेपालको चाहनाअनुसार रुसले पर्याप्त खोप निर्यात गर्न सक्ने बताए । औषधि व्यवस्था विभागले वैशाख ७ गते आपत्कालीन प्रयोगका लागि रुसी खोपलाई स्वीकृति दिइसकेको छ । उक्त खोप नेपालमा आयात गर्न लोमस फर्मास्युटिकल्सले अनुमति पाएको छ । तर सरकारले भने जीटूजी प्रक्रियाबाटै खोप ल्याउने तयारी गरेको हो ।"
गम्भीर बिरामी मात्रै आउन अपिल,"सुनसरी (कास) प्रदेश १ र प्रदेश २ को रिफरल सेन्टर मानिएको धरानस्थित बीपी कोइराला स्वास्थ्य विज्ञान प्रतिष्ठानले आकस्मिक उपचार सेवा लिनुपर्नर्बोहेक सामान्य बिरामीलाई अस्पताल नआउन अपिल गरेको छ । प्रतिष्ठानले बुधबार अपिल जारी गर्दै स्वास्थ्यकर्मीहरूमा समेत संक्रमण बढेकाले जनशक्ति सीमित भएको जनाएको छ । उपलब्ध जनशक्ति कोभिड अस्पतालमा केन्द्रित भएकाले गम्भीर किसिमका बिरामीलाई मात्र उपचारका लागि आउन आग्रह गरेको हो । एक सातायता प्रतिष्ठानमा कार्यरत चिकित्सक, नर्स गरी १६ जना संक्रमित भइसकेका छन् । कोभिड अस्पतालमा गम्भीर किसिमका ३० जना संक्रमित भर्ना छन् । पाँच जनाको मृत्यु भइसकेको छ । बहिरंग सेवा (ओपीडी) भने तत्काललाई बन्द नगरिएको अस्पतालका सहायक निर्देशक डा प्रमोद बरालले बताए । अस्पतालबाटै संक्रमण फैलन सक्ने भन्दै गम्भीर बिरामीलाई मात्र आउन भनिएको प्रतिष्ठानका अस्पताल निर्देशक डा गौरीशंकर साहले बताए ।प्रतिष्ठानले केही महिनापछि शल्यक्रिया गर्दा पनि हुने बिरामीको नाम सूचीबाट हटाउन थालेको छ । रुटिन अप्रेसन मा ६ महिनासम्मका लागि बिरामीले नाम दर्ता गराइसकेका छन् ।"
डेढ अर्ब महँगो ठेक्का स्वीकृत गर्न सर्वोच्चको आदेश,"के हो अन्तर्राष्ट्रिय कल मनिटरिङ सिस्टम ?प्राधिकरणले नेपाल भित्रिने अन्तर्राष्ट्रिय कल नियमनसहित दूरसञ्चार सेवा प्रदायकको आम्दानी विवरणसमेत अनुगमन गर्न मिल्ने खालको प्रणाली जडानका लागि ठेक्का आह्वान गरेको थियो । परामर्शदाता कम्पनीले अन्तर्राष्ट्रिय दूरसञ्चार ट्राफिक नियमन, मापन र फ्रड कल व्यवस्थापनका लागि प्रणालीको डिजाइन, हार्डवेयर र सफ्टवेयर जडान र सञ्चालन तथा व्यवस्थापनको जिम्मा लिनुपर्ने गरी ठेक्का आह्वान गरिएको थियो । यो प्रणालीमा दूरसञ्चार प्रविधिको परीक्षण, ट्राफिक व्यवस्थापन, दूरसञ्चार सेवा प्रदायकको आम्दानीको अनुगमन गर्नुपर्ने व्यवस्था राखिएको थियो । यसबाट भीओआईपी कल र मिसकल फ्रडको पनि अनुगमन गर्न सकिने व्यवस्था प्रस्ताव गरिएको थियो । यसमा विदेशी मुलुकका टेलिकमको पनि स्वार्थ बाझिने सम्भावना भएकाले उनीहरूसँग काम गरेको भए प्रतिस्पर्धामा अयोग्य हुने सर्त राखिएको थियो ।"
टाइगर प्यालेसमाथि सम्पत्ति शुद्धीकरणको अनुसन्धान,"अदालतको आदेश थातीटाइगर प्यालेस रिसोर्टबारे रूपन्देही जिल्ला अदालतले गरेको पछिल्लो आदेश डेढ वर्षदेखि कार्यान्वयन हुन नसकेर यथास्थितिमा छ । रिसोर्टले ३ हजार २ सय ५४८ वर्गमिटर (साढे ९ कट्ठा) जमिन कब्जा गरेको भन्दै दुई वर्षअघि रिट परेको थियो । रूपन्देही अदालतले रिसोर्टले प्रयोग गरेको विवादित जग्गाको नापनक्सा, क्षेत्रफललगायत सम्पूर्ण संरचनाको स्पष्ट भौतिक अवस्था देखिने गरी प्रतिवेदन गर्न आदेश दिएको थियो । अदालतले आदेशको कार्यान्वयन गर्न जनशक्ति अभाव भएको जनाएको छ । नापनक्सांकन कार्य गर्न अदालतमा अमिन नभएकाले कार्यान्वयनमा ढिलाइ भएको रूपन्देही जिल्ला अदालतका स्रेस्तेदार शोभाकर खरेलले बताए । उनका अनुसार अदालतमा कार्यरत दुई जना अमिन अख्तियार दुरुपयोग अनुसन्धान आयोगको कारबाहीमा परेपछि अदालतमा अमिनको अभाव भएको हो । एक जना अमिनलाई काजमा खटाएर ल्याउने पहल भएको छ । अमिन आउनासाथ प्राथमिकतासाथ आदेश कार्यान्वयन गरिनेछ, उनले भने ।सामुदायिक प्रयोजनको सरकारी सम्पत्तिमा निर्मित संरचना भत्काई सरकारी सम्पत्तिको संरक्षण गरी पाऊँ भनी २०७५ जेठमा टाइगर वान प्रालिसहितको विरुद्धमा जिल्ला अदालत रूपन्देहीमा रिट निवेदन परेको थियो । लुम्बिनी नलकुप जल उपभोक्ता संघ रूपन्देहीका तर्फबाट संघका अध्यक्ष थानेश्वर घिमिरेले रिट दायर गरेका हुन् ।२०७६ असारमा त्यो संरचनासँग जोडिएका अन्य जग्गासमेत रोक्का राख्न जिल्ला अदालत रूपन्देहीमै अर्को निवेदन परेको थियो । तत्कालीन जिल्ला न्यायाधीश नरीश्वर भण्डारीको इजलासले २०७३ असार २० मा टाइगर वान प्रालि र सिल्भर हेरिटेज इन्भेस्टमेन्ट प्रालिका नाममा आदेश जारी गर्दै विवादित जमिन यथास्थितिमा राख्न अन्तरकालीन आदेश गरेको थियो ।उक्त आदेशउपर विपक्षीका नाममा रहेको सम्पूर्ण जग्गा (रिसोर्ट बनेको सम्पूर्ण संरचना) समेत रोक्का गर्न २०७३ असार २२ मा उच्च अदालत बुटवल इजलासमा निवेदन परेको थियो । यस निवेदनमाथि बुटवल उच्च अदालतमा कारबाही चल्दाचल्दै रूपन्देही अदालतमा सरुवा भई आएका अर्का न्यायाधीश रमेश पोखरेलले २०७६ साउन २९ मा वादीको मागबमोजिम जग्गा रोक्का गर्ने आदेश दिए । यसपछि बुटवल उच्च अदालतका न्यायाधीश नारायणप्रसाद पोखरेल र दीपेन्द्रबहादुर बमको संयुक्त इजलासले २०७६ असोज ९ मा वादीले माग गरेबमोजिमको आदेश जिल्ला अदालतबाट भइसकेकाले अब केही गर्न नपर्ने भन्दै आदेश गर्यो । उता प्रतिवादीले जिल्ला अदालतले सम्पूर्ण जग्गा रोक्का गर्ने गरी जिल्ला अदालतले २०७६ साउन २९ को आदेशलाई बदर गराउन रूपन्देही जिल्ला अदालतमै २०७६ कात्तिक १३ मा अर्को निवेदन दियो । यो निवेदन प्रतिवादीका तर्फबाट अदालतमा परेपछि प्रतिवादी पक्षले रिसोर्ट नै बिक्री गर्ने प्रस्ताव सार्वजनिक आह्वान गरेको र त्यसको प्रमाणसहित जिल्ला अदालतमा पेस गरिएपछि २०७६ मंसिर १३ मा जिल्ला अदालतले २०७६ असोज ९ मा गरेको आदेशलाई नै सदर गर्दै होटल बिक्री गर्ने कामलाई समेत रोक्का गरेको रिट निवेदकका पक्षबाट बहस गरेका अधिवक्ता तुलसीराम ढकालले बताए ।उनका अनुसार यस आदेशउपर प्रतिवादीले बुटवल उच्च अदालतमा २०७६ मंसिर २७ मा निवेदन दिए । त्यस निवेदनमाथि पेसी हुँदै गएपछि २०७६ माघ १५ मा न्यायाधीश अग्नि थपलिया र राजुराम सिलवालको संयुक्त इजलासले जिल्ला अदालतल रूपन्देहीले २०७६ मंसिर १३ मा गरेको आदेश (न्यायाधीश लीलाराज अधिकारीले गरेको आदेश) लाई सदर गर्ने आदेश दिएको थियो । यसपछि न्यायाधीश लीलाराज अधिकारीले रिसोर्टले प्रयोग गरेको विवादित जग्गाको नापनक्सा, क्षेत्रफल लगायतका सम्पूर्ण संरचनाको स्पष्ट भौतिक अवस्था देखिने गरी प्रतिवेदन गर्न आदेश दिएका हुन् ।"
स्वच्छ हिमाल कार्यक्रममा खुकुरीको साझेदारी,"काठमाडौं (कास) खुकुरी रमको उत्पादक द नेपाल डिस्टिलरिज प्रालिले नेपाली सेनाको अगुवाइमा सम्पन्न हुन लागेको स्वच्छ हिमालय कार्यक्रम २०२१ मा साझेदार गर्ने भएको छ । यो कार्यक्रमले ल्होत्से, मकालु, धवलागिरि, पुमोरी, अमादब्लम र सगरमाथाको आधार शिविरको सरसफाइ गर्ने लक्ष्य राखेको छ । अप्रिल ११ मा सुरु भएको अभियान जुन ५ मा समापन हुनेछ ।"
समतालाई सनराइजको ३ लाख,काठमाडौं (कास) सनराइज बैंकले समता शैक्षिक गुठीलाई तीन लाख रुपैयाँ सहयोग गरेको छ । बैंकले आफ्नो सामाजिक उत्तरदायित्वअन्तर्गत गुठीलाई उक्त सहयोग गरेको जानकारी दिएको छ । बुधबार एक समारोहबीच बैंकका नायब प्रमुख कार्यकारी अधिकृत आरती राज्यलक्ष्मी राणाले गुठीका निर्देशक दीपक सन्जेललाई उक्त रकमको चेक हस्तान्तरण गरिन् ।
नर्भिकको निःशुल्क एम्बुलेन्स,"काठमाडौं (कास) थापाथलीस्थित नर्भिक इन्टरनेसनल हस्पिटलले निषेधाज्ञा अवधिभर गम्भीर अवस्थाका बिरामीहरूका लागि निःशुल्क एम्बुलेन्स सेवा सञ्चालन गर्ने भएको छ । निषेधाज्ञामा सार्वजनिक तथा निजी यातायात ठप्प भएकाले स्वास्थ्य जटिलताका कारण सर्वसाधारणलाई समस्या नपरोस् भन्ने उद्देश्यले उक्त सेवा सञ्चालन गर्न लागिएको अस्पतालका कार्यकारी निर्देशक राजेन्द्रबहादुर सिंहले बताए । यो सुविधाका लागि गम्भीर अवस्थाका बिरामी, आफन्त तथा नजिकका व्यक्तिले अस्पताललाई फोन गरेर जानकारी गराउनुपर्नेछ ।"
विज्ञापन संघ सदस्यमा सुवेदी,काठमाडौं (कास) नेपाल विज्ञापन संघको कार्यसमिति सदस्यमा हरिचरण सुवेदी चुनिएका छन् । संघको ४८९औं बैठकले सुवेदीलाई सर्वसम्मत रूपमा कार्यसमिति सदस्य चुनेको हो । सुवेदी करिब दुई दशकदेखि विज्ञापन क्षेत्रमा क्रियाशील छन् । यस क्षेत्रका बेथिति समाधान गरी सुशासन र विकासमा उनको भूमिका महत्त्वपूर्ण रहेको संघले बताएको छ ।
चीनको सक्रियतामा 'सहयोग संयन्त्र,"(काठमाडौं)  चीनले नेपालसहित दक्षिण एसियाका अन्य ५ मुलुकसँग मिलेर विभिन्न एजेन्डामा संयुक्त रूपमा काम गर्ने भन्दै ६ देशीय सहयोग संयन्त्र को अवधारणा अघि सारेको छ । उक्त मुलुकहरूसँगको मंगलबारको भिडियो कन्फरेन्सपछि यो कुरा बाहिर आएको हो । चीनले दक्षिण एसियाका भारत, माल्दिभ्स र भुटानलाई छाडेर बाँकी ५ मुलुकहरूसँग मिलेर उक्त संयुक्त संयन्त्रको अवधारण अघि सारेको हो । चीनका स्टेट काउन्सिलर तथा विदेश मन्त्री वाङ यीले मंगलबार वेइजिङबाट एक भिडियो कन्फरेन्स गर्दै नेपाल, पाकिस्तान बंगलादेश, श्रीलंका र अफगानिस्तासँग मिलेर ६ देशीय संयन्त्रण निर्माण गरेका हुन् । उक्त कुरा चीनको सरकारी समाचार संस्था सिन्ह्वाले बुधबार प्रकाशित गरेको छ । उक्त संयन्त्रबारे जानकारी दिन त्यसमा आवद्ध ६ मुलुकले बैठकफछि संयुक्त वतव्य फनि जारी गरेका छन् । वतव्यलाई पाकिस्तानको विदेश मन्त्रालयले आफ्नो वेबसाइटमा सार्वजनिक गरेको छ । समाचार संस्था सिन्ह्वाका अनुसार वाङले चीन ६ देशीय सहयोग संयन्त्रको रूपरेखा अन्तरगत निःशुल्क सहायता, व्यवसायका लागि खरिद र खोपहरूको उत्पादन र भरण तथा अन्य मुलुकलाई लचिलो प्रक्रियामार्फत खोप सहयोग प्रवर्द्धन गर्न इच्छुक रहेको बताएका छन् । सबै पक्षसँग सल्लाह गरेर चीनदक्षिण एसिया आपतकालीन आपूर्ति भण्डारण खोल्ने चाहना आफूहरूको रहेको वाङको भनाइ छ । दक्षिण एसियाली मुलुकहरूले कोरोना महामारीको नयाँ लहर सामना गरिरहेकाले चीनले थप सहयोग गर्ने कुरामा पनि सहमति जनाएको उल्लेख छ । वाङले महामारीपछिको सुधारलाई ध्यान दिँदै चीनले अन्य देशहरूसँग गरिबी न्यूनीकरण अनुभव आदानप्रदान गर्न चीनदक्षिण एसिया गरिबी न्यूनीकरण र विकास सहयोग केन्द्र स्थापना गर्ने प्रस्ताव पनि राखेको छ । संयुक्त वक्तव्यमा पनि यी विषयहरूलाई चीन र दक्षिण एसियाली मुलुकहरू मिलेर सम्पन्न गर्ने उल्लेख गरिएको छ । बैंठकमा चीनले यस क्षेत्रका देशहरूसँग मिलेर संयुक्त राष्ट्रसंघीय अन्तर्राष्ट्रिय प्रणालीको रक्षा गर्ने समेत जनाएको छ । जसमा कानुनहरू र अन्य देशहरूको आन्तरिक मामिलामा हस्तक्षेप गर्ने र अन्य देशहरूलाई पक्ष छनोट गर्न बाध्य पार्ने अवैध कार्यहरूको प्रतिरोध गर्ने भनिएको छ । वाङको प्रस्तावलाई ५ वटै मुलुकका विदेशमन्त्रीहरूले समर्थन गरेका सिन्ह्वाले जनाएको छ । अन्य मुलुकका विदेश मन्त्रीहरूले विकासोन्मुख देशहरूमा खोपको उपलब्धताका लागि चीनको प्रयास उच्च रहेको बताएका थिए । उनीहरूले बेल्ट एन्ड रोड इनिसिएटिभ (बीआरआई) लाई अझ गहिराई दिन, औद्योगिक र आपूर्ति शृंखलाको स्थायित्व र सुरक्षा गर्न, पारस्परिक सुरक्षाका क्षेत्रमा गरिबी न्यूनीकरणलाई प्राथमिकता दिन चीनसँग मिलेर काम गर्न इच्छुक रहेको बताएका जनाइएको छ । संयुक्त वक्तव्यमा भारतमा भइरहेको कोरोना संक्रमणलाई नजिकबाट नियाल्ने र भारतसँग सहकार्य गरेर आवश्यक सहयोग गर्ने इच्छा रहेको भनिएको छ । सिन्ह्वाका अनुसार वाङले भारतलाई बैठकमा बोलाइएको दाबी गरेका छन् । वाङले अन्य ५ मुलुकका आफ्ना समकक्षीहरूलाई कोरोना भाइरसविरुद्ध लड्न आह्वान गरेका थिए । उनले अन्तर्राष्ट्रिय रूपमा महामारीको विरुद्ध सहयोगमा हस्तक्षेप हुन नदिन देशहरूले भाइरसको आरोप लगाउने र महामारीले राजनीतिकरण गर्ने प्रयासको विरोध गर्नुपर्ने बताएका थिए । चीनले यसअघि पनि भारतलाई छाडेर नेपाल, पाकिस्तान, अफगानिस्तान र आफू मिलेर कोरोना मा क्षेत्रीय सहकार्य गर्ने भन्दै वाङकै नेतृत्वमा भिडियो कन्फरेन्स गरेको थियो । उक्त कन्फरेन्स सन् २०२० को जुलाई २७ मा भएको थियो । जहाँ चार देशका विदेश मन्त्रीले सहभागिता जनाएका थिए ।चीनले दक्षिण एसियाली क्षेत्रमा भारतलाई एक्लाउन यो योजना बनाएको भन्ने आरोपसमेत कन्फरेन्सका क्रममा उठेको थियो । साउथ चाइना मर्निङ पोस्ट ले समाचार प्रकाशित गर्दै नेपाल, पाकिस्तान, अफगानिस्तान र चीन सम्मिलित उक्त बैठकलाई हिमालयन क्वाड को समेत संज्ञासमेत दिएको थियो । तर यसलाई भने चीनले नकार्दै आइरहेको छ । मंगलबारको कन्फरेन्समा बोल्दै परराष्ट्रमन्त्री प्रदीपकुमार ज्ञवालीले कोरोना भाइरसविरुद्ध प्रतिकार्य र आर्थिक पुरुत्थान गर्न क्षेत्रीय र अन्तर्राष्ट्रिय स्तरमा सहकार्यमा हुनुपर्नेमा जोड दिएका जनाइएको छ । तर यसबारे नेपालको परराष्ट्र मन्त्रालयले भने हालसम्म केही बोलेको छैन । कूटनीतिज्ञ दिनेश भट्टराई कोरोनाका कारण दक्षिण एसियामा चीनको प्रवेशलाई ठूलो अवसर भएको मान्छन् । छलफलमा भारतलाई पनि बोलाएको रहेछ, तर भारत आएन । यो त संयन्त्र नै बनिसकेको रहेछ । चीन दक्षिण एसियामा बाटो खोल्ने तयारीमा थियो, कोरोना उचित समय भयो, उनले भने । उनले दक्षिण एसियामा चीनलाई कूटनीतिक र राजनीतिक फुटप्रिन्ट विस्तार गर्न राम्रै अवसर भएको बताए । चीनले आफ्ना विषयहरू एकपछि अर्को गरी संयुक्त वक्तव्यमा हालेको देखिने भट्टराईको दाबी छ । परराष्ट्र मामिला अध्ययन प्रतिष्ठानका उपकार्यकारी निर्देशक रुपक सापकोटा ६ मुलुकबीचको सहकार्यलाई दुइटा पाटाबाट हेर्नुपर्ने ठान्छन् । पहिलो कोरोनाको संक्रमणसँगै चीनले दक्षिण एसियाली मुलुकहरूलाई सहयोग गर्दै आइरहेको छ भने दोस्रो भाइरसको लहरले भारतमा ठूलो असर गरेपछि यो असर अन्य छिमेकीमा पनि पर्न सक्ने अनुमान गरिएको छ । त्यसलाई रोकथाम गर्न चीनले सहयोग गर्ने भन्ने हो । किनकि चीनले कोरोना नियन्त्रणमा एक हिसाबले महत्त्वपूर्ण भूमिका खेलिसकेको छ, उनले भने ।"
अमेरिकामा खोप लगाएकाले मास्क लगाउन नपर्ने,"वासिङ्टन (एजेन्सी) अमेरिकामा कोरोना भाइरसविरुद्धको खोप लगाइसकेका व्यक्तिहरूले खुला स्थानमा मास्क लगाउन नपर्ने भएको छ ।सेन्टर फर डिजिज कन्ट्रोल एन्ड प्रिभेन्सन (सीडीसी) ले पूर्ण खोप लगाइसकेकाहरूले घरबाहिर खुला क्षेत्रमा हिँडडुल गर्दा मास्क लगाउन नपर्ने घोषणा गरेको हो । खोप लगाइसकेको व्यक्ति एक्लै हुँदा वा खोप लगाइसकेका अन्य व्यक्तिहरूको सानो समूहमा हुँदा सुरक्षित हुने भएकाले मास्क लगाउन नपर्ने सीडीसीको नयाँ मापदण्डमा उल्लेख गरिएको छ । नयाँ मापदण्डअनुसार कोठाभित्र वा भीडभाड रहेका स्थानमा भने अझै पनि सबै जनाले मास्क लगाउनुपर्ने उल्लेख गरिएको छ । अमेरिकामा बुधबार साँझसम्म करिब १० करोडले खोपको पूर्ण मात्रा लगाइसकेका छन् । करिब १५ करोड अमेरिकीले खोपको कम्तीमा एक मात्रा लगाइसकेका छन् ।सीडीसीले सार्वजनिक गरेको नयाँ मापदण्डप्रति अमेरिकी राष्ट्रपति जो बाइडेनले खुसी व्यक्त गरेका छन् । बाइडेनले भाइरसविरुद्धको खोपको मात्रा पूरा गरेका मानिसले खुला स्थानमा मास्क लगाउन आवश्यक नभएको घोषणा गरेका छन् । त्यसलगत्तै उनी राष्ट्रपति कार्यालय ह्वाइटहाउसमा केही समय मास्क खोलेर हिँडेका थिए । यदि तपाईंले खोपको मात्रा पूरा गरिसक्नुभएको छ भने साथीहरूसँग पार्कमा भेट्दा वा पिकनिक गर्दा वा बाहिर खुला स्थानमा हुनुहुन्छ भने आजदेखि मास्क लगाउनु पर्दैन, बाइडेनले भनेका छन् । उनले अमेरिकी वैज्ञानिकहरूलाई उद्धृत गर्दै उपलब्ध तथ्यांकका आधारमा खुला हावामा खोप लगाइसकेकाहरू भेट्दा भाइरसको संक्रमण हुने सम्भावना निकै कम रहेको समेत बताए । महामारीविरुद्ध लडाइमा अमेरिकाले निकै ठूलो प्रगति गरेको बाइडेनको दाबी छ । जनवरी २० मा आफूले कार्यभार सम्हालेयता कोरोनाबाट संक्रमित हुने तथा ज्यान गुमाउनेको संख्या निकै घटिरहेको बताए । बाइडेनले खोप नलगाएका अमेरिकीहरूलाई खोप लगाउन पनि आग्रह गरेका छन् । खोप लगाएर देशभक्तिपूर्ण कार्य गर्नुहोस्, उनले भने । खोप लगाउनुको अर्थ आफूमात्र नभई परिवार, साथीभाइ आफन्त वा वरपरका मानिसहरूलाई पनि सुरक्षित पार्न सकिने बाइडेनको भनाइ छ । खोपले तपाईंको ज्यान जोगाउने काम गर्छ । साथै यसले तपाईंका आफन्त, साथीभाइ तथा वरपरका अन्य मानिसलाई पनि जोगाउँछ, बाइडेनले भने, त्यसका साथै यसले हामीलाई सामान्य जीवनशैलीमा फर्कन पनि मद्दत गर्छ । ह्वाइटहाउसमा नया सुरक्षा मापदण्ड सार्वजनिक गर्दै सीडीसीका निर्देशक डा रोसेल वालेन्स्कीले ठूला जमघट वा भीडभाडयुक्त स्थानमा भने अझै मास्क लगाउन तथा सतर्कता अपनाउन आग्रह गरिन् । नया मापदण्डअनुसार खोपको मात्रा पूरा गरेको भन्नाले खोपको दुवै मात्रा लगाएको दुई साता कटिसकेको हुनुपर्छ । बाहिरी खुलास्थलमा हुने साना तथा मध्यमस्तरका जमघटमा खोप लगाएका मानिस मास्क नलगाए पनि सुरक्षित हुन्छन्, वालेन्स्कीले भनिन्, तर बाहिरै भएको जमघट पनि यदि ठूलो छ भने सतर्कता अपनाउनुपर्छ । त्यस्तो जमघटमा मास्क लगाउने कि नलगाउने भन्ने विषय हावाको बहाव तथा मानिसहरूबीच दूरीका आधारमा निर्क्यौल गर्नुपर्ने उनले बताइन् ।"
भारतीय स्वरूपविरुद्ध कोभ्याक्सिन प्रभावकारी,"वासिङ्टन (एजेन्सी) अमेरिकी सरकारका प्रमुख मेडिकल सल्लाहकार तथा संक्रामक रोग विशेषज्ञ डा एन्थोनी फाउचीले कोभ्याक्सिन खोप कोरोना भाइरसको भारतीय स्वरूप (बी१६१७) विरुद्ध प्रभावकारी देखिएको बताएका छन् ।एक पत्रकार सम्मेलनमा बोल्दै डा फाउचीले घातक स्वरूपको बी१६१७ लाई निष्क्रिय पार्न कोभ्याक्सिन सफल भएको अध्ययनहरूले देखाएका बताए । हामी दैनिक रूपमा तथ्यांकहरूको विश्लेषण गरिरहेका छौं । त्यसका आधारमा कोभ्याक्सिन प्रयोग गर्ने बढी सुरक्षित देखिएका छन् र यो बी१६१७ स्वरूपविरुद्ध पनि प्रभावकारी देखिएको छ, उनले भने । खोपको उत्पादन बढाउन अमेरिकाले भारतमा कच्चा पदार्थ पठाइरहेको फाउचीको भनाइ छ । हामीले खोप निर्माणका लागि आवश्यक पर्ने कच्चा पदार्थ भारत पठाइरहेका छौं । यो सहयोग निकै महत्त्वपूर्ण छ, उनले भने ।त्यसैगरी, अमेरिकी अखबार न्युयोर्क टाइम्समा प्रकाशित एक रिपोर्टमा पनि प्रतिरोधात्मक क्षमता तथा एन्टिबडी बढाउन कोभ्याक्सिन प्रभावकारी देखिएको उल्लेख गरिएको छ । भारत बायोटेकले इन्डियन काउन्सिल अफ मेडिकल रिसर्च (आईसीएमआर) सँग मिलेर कोभ्याक्सिन खोप तयार गरेको हो । भारत सरकारले जनवरी ३ देखि आपत्कालीन प्रयोगका लागि कोभ्याक्सिनलाई अनुमति दिएको हो । खोप निर्माताहरूका अनुसार यो खोप ७८ प्रतिशत प्रभावकारी छ । सन् २०१९ को डिसेम्बरमा चीनको वुहानबाट फैलिएको कोरोना भाइरसले पछिल्लो समय स्वरूप परिवर्तन गरिरहेको छ । हाल विश्वमा यो भाइरसका करिब आधा दर्जन स्वरूपहरू सक्रिय रहेका ठानिएको छ । बेलायत, ब्राजिल, दक्षिण अफ्रिका, भारतलगायत देशमा छुट्टै स्वरूपका कोरोना भाइरस देखिएका हुन् । बेलायती स्वरूपको कोरोना भाइरस बी११७ वा यूके भेरियन्टका नामले चिनिन्छ । त्यस्तै दक्षिण अमेरिकी स्वरूपको भाइरस बी१३५१ र ब्राजिली स्वरूपको भाइरस पी१ हो । त्यस्तै भारतको महाराष्ट्रमा केही महिनाअघि दुईपटकसम्म स्वरूप परिवर्तन गरेको भाइरस देखिएको हो । यसलाई भारतीय स्वरूप वा बी१६१७ ले चिनिन्छ ।"
"अक्सनमा बिकेनन्, डेब्यूमै गोल","चितवनलाई चोटउद्योगीव्यापारिक घरानाको आगमनले एनएसलमा विदेशी खेलाडीको भूमिका निर्णायक हुनसक्ने अनुमान गरिएको थियो । तर, दोस्रो चरणसम्म त्यस्तो ठूलो फरक देखिएन । दुई सेन्टरब्याक गुमाएको चितवनले कप्तान भरतलाई पनि ह्यामस्ट्रिङको कारण बुटवल लुम्बिनीविरुद्ध खेलाउन सकेन । इजिप्टबाट ल्याएका सेन्टर मिडफिल्डका दुई खेलाडीलाई पनि गुमायो ।प्रशिक्षक मेघराज केसीका अनुसार मोहमद अहमदलाई कम्तीमा तीन साता उपचार गराउनुपर्ने भएको छ । उनी (अहमद) आउनसाथ बिमारी भए । एङकल र काल्फमा समस्या देखियो । उनको स्थानमा अर्को खेलाडी ल्याउँदै छौं, केसीले बताए । अर्का मिडफिल्डर सावन एलसादबारे भने, उनलाई अघिल्लो खेलमा विपक्षीले कुल्चिए । अर्को खेलमा फर्किनेछन् । भरत पनि अर्को खेलमा उपलब्ध हुने उनले बताए । ललितपुर सिटीविरुद्ध ११ भएको खेलमा अहमद आठौं मिनेटमै बाहिरिएका थिए भने एलसाद पहिलो हाफमात्रै मैदानमा थिए ।दुई विदेशी नहुनु ठूलो घाटा हो, दुई खेलमा २ अंक जोडेका प्रशिक्षक केसीले भने, त्यसैले ४ अंक गुमाएको भन्दा पनि २ अंक हात पारेकोमा खुसी छौं । हामी खाली हात गएका छैनौं । लिगमा पहिलो हुनु र चौथो हुनुमा त्यति फरक छैन । विस्तारै टिम सेट हुँदै छ । उनले जर्जप्रिन्सको प्रदर्शनबारे भने, उनले आफैंलाई प्रमाणित गरे । एउटा पोजिसनमा न्याय गरे । नवयुगको हेडरएनएसएलको पाँचौं दिन आर्मीकै खेलाडीहरूको दिन रह्यो भने पनि फरक पर्दैन । जर्जप्रिन्स र टेकबहादुर बुढोथोकीको गोलमा चितवनले बुटवल लुम्बिनीविरुद्ध अंक जोडेको दिन दोस्रो खेलमा आर्मीकै फरवार्ड नवयुग श्रेष्ठले निर्णायक गोल गरे । उनले ८३ औं मिनेटमा हेडर गोल गरेपछि पोखरा थन्डर्सले विराटनगर सिटी एफसीविरुद्ध १० को जित रच्यो । त्यसमा नवयुगले मोउसा अब्बाको फ्रिकिक उपयोग गरेका थिए ।पहिलो खेलमा धनगढी एफसीविरुद्ध ३० को ािनदार जित निकालेको विराटनगर बुधबार भने पोखराविरुद्ध सबै पोजिसनमा कमजोर देखियो । अन्त्यतिरमात्रै गोल गरे पनि पूरा खेलमै पोखरा हाबी भयो । पोखराले पहिलो खेल ०२ ले बुटवल लुम्बिनीसँग गुमाएको थियो । दोस्रो चरणको समाप्तिमा बुटवल लुम्बिनी ४ अंकसहित शीर्षस्थानमा छ । विराटनगर, धनगढी, पोखरा र काठमाडौंले ३३ अंक बनाएका छन् । चितवनको २ र ललितपुर सिटीको १ अंक छ ।"
चेन्नई शीर्षस्थानमा,नयाँदिल्ली (एजेन्सी) चेन्नई सुपर किंग्सले बुधबार इन्डियन प्रिमियर लिगमा सनराइजर्स हैदराबादलाई ७ विकेटले हराएको छ । जितका लागि १ सय ७२ रनको लक्ष्य पाएको चेन्नईले १८३ ओभरमा तीन विकेट गुमाएर विजयी रन बटुलेको हो । यो जितपछि चेन्नई अंक तालिकाको शीर्षस्थानमा पनि उक्लेको छ । टोलीको १० अंक भएको छ । रोयल च्यालेन्जर्स बेंग्लोर समान १० अंकमा दोस्रो स्थानमा छ । चेन्नईले ठोस सुरुआत लिएको थियो । त्यसमा प्रारम्भिक ब्याट्सम्यान रुतुराज गायकवाडले ७५ रन बनाए । उनले ४४ बलको सानदार इनिङ्समा १२ चौका प्रहार गरे । उनले फाफ डु प्लेसिससँग पहिलो विकेटका लागि १ सय २९ रनको साझेदारी गरे । हैदराबादका लागि रशिद खानले तीन विकेट लिए । यसअघि टस जितेर पहिले ब्याटिङ गरेको हैदराबादले तीन विकेट गुमाएर १ सय ७१ रन बनायो । त्यसमा मुख्य दुई ब्याट्सम्यानको गतिलो योगदान रह्यो । प्रारम्भिक ब्याट्सम्यान तथा कप्तान डेविड वार्नरले ५७ रन बनाए । उनले ५५ बलको उपयोग गरेर तीन चौका र दुई छक्का प्रहार गरे । त्यसपछि मनीष पाण्डेले ६१ रन बनाए । उनले ४६ बलमात्र सामना गरे । उनको ब्याट्बाट पाँच चौका र एक छक्का निस्केको थियो । केन विलियम्सन १० बलमा २६ रन बनाएर नटआउट रहे । उनको यसमा चार चौका तथा एक छक्का सामेल थियो । चेन्नईका बलरमध्ये लुन्गी एनगिडीले २ विकेट लिए ।
आधा बाटोमा चेल्सी,"द गार्डियन (म्याड्रिड) चेल्सी आफ्नो इतिहासमा तेस्रोपल्ट युरोपेली च्याम्पियन्स लिग फुटबल फाइनल पुग्ने संघारमा पुगेको छ । तर इस्तानबुलको यात्राका लागि चेल्सी आधा बाटोमा मात्र पुगेको छ । चेल्सीका लागि ११ को बराबरी खुसी हुने नतिजा नै हो । त्यो पनि रियल म्याड्रिड जत्तिको टिमविरुद्ध । चेल्सीका लागि अवे गोल निकै महत्त्वपूर्ण हुन सक्नेछ । जतिबेला चेल्सी लन्डन पुगिसक्ने छ, व्यवस्थापक थोमस टचेलले सोच्नुपर्नेछ, आधा काम त अझै बाँकी छ । अझ चेल्सीले आफूले लिएको अग्रता गुमाएको दुःख पनि रहनेछ । खेलका क्रममा जतिबेला पानी पर्न सुरु भयो, आकाश गज्रिन सुरु भएको थियो, रियलका लागि करिम बेन्जेमाले उत्कृष्ट गोल फर्काए । तर रियलको दृष्टिकोणबाट भन्न हो भने दुई टाइको सेमिफाइनलमा टोलीको पकड कमजोर भएको छ । त्यसैले रियलले आफैं पनि दुःख मान्न सक्छ । चेल्सीको दृष्टिकोणबाट भन्दा रियल युरोपमा यस्तो प्रतिद्वन्द्वी टिम हो, जसलाई कहिले पनि कुनै स्थितिमा कमजोर मान्न सकिन्न । त्यसैले जतिबेला चेल्सीको घरमा सेमिफाइनलको दोस्रो लेगको खेल हुनेछ, त्यतिबेला रियललाई रोक्न उसले निकै कडा संघर्ष गर्नुपर्नेछ । लाग्न सक्छ, चेल्सीको हात पक्कै माथि छ, तर अर्को साता रियलको सामना गर्दा पक्कै सजिलो हुने छैन । रियल कति बलियो विपक्षी टिम हो भने चेल्सीले पर्याप्त आक्रमण बुने पनि एकै गोलमात्र गर्न सक्यो, त्यो पनि १४ औं मिनेटमा । यो भने क्रिस्टियन पुलिसिचको नाममा रह्यो । उनले दुई रियल डिफेन्डरलाई उछिनेर गोल गरे । बेन्जमाको गोल जति राम्रो थियो, पुलिसिचको गोल पनि कम्तीको थिएन । यो चेल्सीले सुरु गरेको आकर्षक मुभका कारण सम्भव भएको थियो । चेल्सीले अन्तिम पटक सन् २०१२ मा युरोपेली क्लब फुटबलको सबैभन्दा ठूलो उपाधि जितेको थियो । फेरि यसलाई दोहोर्याउन सक्ने मोडमा पुग्न सबैभन्दा पहिले रियललाई नै पन्छाउनुपर्नेछ । यस्तोमा चेल्सीका व्यवस्थापक टचेल मान्छन्, सबै प्रकारको सम्भावना र नतिजा कायम छन् । उनी भन्छन्, हामीले रियललाई हराएको भए पनि हामीलाई पक्कै सजिलो हुने थिएन, किनभने सबै सम्भावना वास्तवमै जीवन्त छन् । खासमा टाइको मध्यान्तर मात्र भएको छ । हामीले प्रत्येक सेन्टिमिटरका लागि संघर्ष गर्नुपर्नेछ । यस्तो दुई लेगको टाइमा निर्णायक हुन अन्तिम क्षणसम्म मिहिनेत गर्नुपर्नेछ । जहाँसम्म मलाई लाग्छ, आजको खेलमा पहिलो हाफ हाम्रो अनुकूल रहेको भए जित हाम्रो नै हुनुपर्ने थियो । हामीले पहिलो हाफमा निकै राम्रो खेल्यौं ।अर्कोतर्फ रियलका प्रशिक्षक जिनेदिन जिदान यो बराबरीलाई दुवै टिमको दृष्टिकोणबाट ठीक नतिजा मान्छन् । उनले भनेका छन्, पक्कै पनि आजको खेलमा पहिलो हाफमा हाम्रो प्रदर्शन राम्रो रहेन । तर दोस्रो हाफमा हामीले धेरै सच्चिएर खेल्यौं । बेन्जेमाको प्रदर्शनका लागि म खुसी छु र मलाई उनको प्रदर्शनमा कुनै पनि आश्चर्य छैन, किनभने उनी कत्तिका खेलाडी हुन् भनेर मलाई थाहा छ । यो सेमिफाइनलको टाइ अहिले नाजुक मोडमा छ ।"
कुशल ६१ औं स्थानमा,(काठमाडौं)  अन्तर्राष्ट्रिय क्रिकेट काउन्सिल (आईसीसी) ले बुधबार जारी गरेको ट्वान्टी२० वरीयतामा नेपालका प्रारम्भिक ब्याट्सम्यान कुशल भुर्तेल ६१ औं स्थानमा उक्लेका छन् । यसअघि उनी पहिलोपल्ट वरीयतामा प्रवेश गर्दा ९३ औं स्थानमा थिए । उनले हालै नेपालमा भएको त्रिकोणात्मक सिरिजमा उत्कृष्ट प्रदर्शन गरेका थिए । उनले सिरिजमा २ सय ७८ रन बनाएका थिए । उनले नेदरल्यान्ड्स र मलेसियासम्मिलित सिरिजमा लगातार तीन अर्धशतक बनाएका थिए । उनले कुल ५ खेलमा चार अर्धशतक बनाए । नेपाली टिमका कप्तान ज्ञानेन्द्र मल्ल वरीयताको ९४ औं स्थानमा छन् भने उपकप्तान दीपेन्द्रसिंह ऐरी १ सय ८ औं स्थानमा छन् । नेपाली बलरमध्ये लेग स्पिनर सन्दीप लामिछाने ७७ औं स्थानमा छन् । त्रिकोणात्मक सिरिजमा नेपालका लागि सबैभन्दा राम्रो प्रदर्शन गर्नेमा उनी पनि एक थिए । उनले सर्वाधिक १३ विकेट लिएका थिए । नेपालका पूर्व कप्तान पारस खड्का भने ८८ औं स्थानमा छन् । उनले त्यो सिरिज खेलेका थिएनन् ।
जोयसा ६ वर्ष प्रतिबन्धित,"कोलम्बो (एएफपी) श्रीलंकाली पूर्व सिमर तथा प्रशिक्षक नुवान जोयसालाई अन्तर्राष्ट्रिय क्रिकेट काउन्सिल (आईसीसी) ले बुधबार सबै प्रकारको क्रिकेटबाट ६ वर्ष प्रतिबन्ध लगाएको छ । खेल मिलेमतो गरेको र भारतीय सट्टेबाजसँगको सम्पर्कबारे आईसीसीलाई केही पनि जानकारी नदिएको आरोपमा उनलाई यो प्रतिबन्ध लगाइएको हो । बायाँहाते सिमरको यो प्रतिबन्ध सन् २०१८ को अक्टोबर ३१ बाट सुरु भएको मानिनेछ । त्यस दिन उनलाई आईसीसीले आंशिक प्रतिबन्ध लगाएको थियो । आईसीसीको इन्टिग्रेटी युनिटका प्रमुख व्यवस्थापक एलेक्स मार्सलले भनेका छन्, श्रीलंकाली क्रिकेटको राष्ट्रिय प्रशिक्षकका रूपमा उनले सबैलाई उदाहरणीय हुने काम गर्नुपर्ने थियो । तर उनी आफैंमात्र भ्रष्ट भएनन्, अरूलाई पनि भ्रष्ट बनाउन प्रयासरत रहे । खेल मिलेमतो क्रिकेटको सिद्धान्त विपरीत छ । विश्व क्रिकेटमा यस्तो कामलाई कुनै पनि अर्थमा स्वीकार्य छैन ।श्रीलंकाका लागि ३० टेस्ट र ९५ एकदिवसीय खेलेका ४२ वर्षीय जोयसालाई सन् २०१८ मा सबैभन्दा पहिला दोषी पाइएको थियो । त्यसको ठीक एक वर्षअगाडि श्रीलंकाले यूएईमा खेलेको टी१० प्रतियोगितामा उनी बलिङ प्रशिक्षक थिए । श्रीलंकाली ए टिमका बलिङ प्रशिक्षक रहेका बेला नै जोयसाले कोलम्बोमा भारतीय सट्टेबाजसँग भेटेका थिए । जोयसाले आईसीसीको खेल मिलेमतोविरुद्धको आचारसंहिताको तीन बुॅदा उल्लंघन गरेको प्रमाणित भएको थियो । उनी आईसीसीबाट खेल मिलेमतोमा प्रतिबन्धमा पर्ने श्रीलंकाका पछिल्ला खेलाडी हुन् । यसअघि आईसीसीले खेल मिलेमतोकै आरोपमा पूर्व पेसर दिलहारा लोकुहेटिगलाई सबै प्रकारको क्रिकेटबाट ८ वर्ष प्रतिबन्ध लगाएको थियो । श्रीलकाली क्रिकेटलाई यो खेलको सबैभन्दा भ्रष्ट देश मानिन्छ । आईसीसीले खेल मिलेमतोकै आरोपमा सन् २०१९ मा सनथ जयसूर्यामाथि दुई वर्षको प्रतिबन्ध लगाएको थियो । सन् २०१६ मा पूर्व अफ स्पिनर जयनन्द वार्नविरलाई पनि प्रतिबन्ध लगाइएको थियो ।"

शीर्षक,विवरण
संक्रमण बढेका ९ जिल्लामा निषेधाज्ञा,"केकेमा निषेध ? सार्वजनिक तथा निजी सवारीसाधन सञ्चालन अत्यावश्यक सेवाका सवारीबाहेकलाई काठमाडौं प्रवेश खाद्य र स्वास्थ्य सामग्रीबाहेकका व्यवसाय सबै किसिमका सभासम्मेलन, गोष्ठी, तालिम, सेमिनार सिनेमा हल, पार्टी प्यालेस, स्विमिङ पुल, सपिङ मल, मनोरन्जन स्थल सैलुनब्युटीपार्लर, जिमखाना, समूहमा खेलिने खेल, पुस्तकालय, संग्रहालय, चिडियाखाना अत्यावश्यकबाहेकका सरकारी र निजी कार्यालय"
अक्सिजनको माग तेब्बर,अक्सिजन सिलिन्डरलाई भन्सार छुट सरकारले अक्सिजन सिलिन्डर आयातमा लाग्ने भन्सार महसुल छुट दिने निर्णय गरेको छ । सोमबार साँझ बसेको मन्त्रिपरिषद् बैठकले अक्सिजन सिलिन्डरमा लाग्दै आएको भन्सार महसुल पूरै छुट दिने निर्णय गरेको अर्थमन्त्री विष्णु पौडेलले बताए । कोरोनाको दोस्रो लहर बढेसँगै अक्सिजन सिलिन्डरको माग बढेको छ । सोमबार नै नेपाल चेम्बर अफ कमर्स र नेपाल उद्योग परिसंघले अक्सिजन सिलिन्डर आयातमा भन्सार छुट दिन माग गरेका थिए । अर्थमन्त्री पौडेललाई आगामी आर्थिक वर्षको बजेट तर्जुमाका लागि चेम्बरका तर्फबाट सुझाव पेस गर्ने क्रममा अक्सिजन सिलिन्डरको आयातमा भन्सार महसुल छुट दिन आग्रह गरिएको थियो । परिसंघले भने विज्ञप्ति जारी गरी सिलिन्डरमा भन्सार छुटको माग गरेको हो ।
रोकिए परीक्षा,"(काठमाडौं)  कोरोना महामारीका कारण मंगलबारदेखि विद्यालय र विश्वविद्यालयका परीक्षा रोकिएका छन् । कोभिड१९ संकट व्यवस्थापन केन्द्र (सीसीएमसी) ले आइतबार शिक्षण संस्थाहरूका परीक्षा अर्को आदेश नभएसम्मका लागि स्थगित गर्ने निर्णय गरेको थियो । त्रिभुवन विश्वविद्यालले सोमबार परीक्षा लिए पनि मंगलबारदेखि हुने परीक्षा रोकिएका छन् । त्रिवि केन्द्रीय परीक्षा सञ्चालन समितिको बैठकले वार्षिक र सेमेस्टर प्रणालीका सबै परीक्षा अर्को सूचना नभएसम्मका लागि स्थगित गर्ने निर्णय गरेको परीक्षा नियन्त्रक पुष्पराज जोशीले बताए । त्रिविमा स्नातक र स्नातकोत्तर तहका विभिन्न परीक्षा सञ्चालित थिए । सीसीएमसीले देशभर भौतिक उपस्थितिमा हुने पठनपाठन र परीक्षामा रोक लगाउने निर्णय गरेको प्रधानमन्त्री कार्यालयका सचिव खगराज बरालले जानकारी दिए । विद्यालय तहका परीक्षा पनि रोकिएको शिक्षा मन्त्रालयले जनाएको छ । स्थानीय तहहरूले सूचना जारी गरेर पठनपाठन र परीक्षा स्थगित गरेका छन् । सचिव बरालले भौतिक उपस्थितिमा हुने कक्षा स्थगित गरे पनि वैकल्पिक माध्यमबाट कक्षा पठनपाठन जारी राख्नुपर्ने बताए । शिक्षा मन्त्रालयले वैकल्पिक माध्यमबाट पठनपाठनका लागि फेरि टेलिभिजनमा कक्षा सञ्चालन गर्ने र अनलाइन कक्षाका लागि आफ्नै डाटा सेन्टर स्थापना गर्ने गृहकार्य थालेको छ । गत वर्ष कोरोना महामारीको असरका कारण जेठसम्म शैक्षिकसत्र सारिएको थियो । संक्रमणको दोस्रो लहरले शैक्षिकसत्र डामाडोल भएको छ । जेठमा तय भएको एसईई र कक्षा १२ को परीक्षा पनि अनिश्चित बनेको छ । यी परीक्षाबारे अवस्था हेरेर केही दिनमा नै निर्णय लिने शिक्षा मन्त्रालयका प्रवक्ता दीपक शर्माले जनाए । मध्यपश्चिम, पोखरा विश्वविद्यालयलगायतले पनि परीक्षा स्थगित गरेका छन् । मध्यपश्चिमाञ्चल विश्वविद्यालयको परीक्षा व्यवस्थापन कार्यालयले परीक्षा स्थगित गर्ने निर्णय गरिसकेको छ । मध्यपश्चिममा सोमबार पनि परीक्षा सञ्चालन हुन सकेन । विज्ञान तथा प्रविधि संकायअन्तर्गत स्नातक तहको सत्रान्त परीक्षा अर्को सूचना प्रकाशित नहुञ्जेलसम्मका लागि स्थगित गरिएको परीक्षा व्यवस्थापन प्रमुख आनन्दप्रसाद सुवेदीले जानकारी दिए । पोखरा विश्वविद्यालय परीक्षा समितिले पनि सूचना जारी गरेर पूर्वनिर्धारित सबै परीक्षा स्थगित गरिएको जनाएको छ । जारी रहेका र तयारीमा रहेका परीक्षाहरू स्थगित गरिएको परीक्षा नियन्त्रक टेकराज ज्ञवालीले जनाए । गत साता सीसीएमसीले अति प्रभावित १४ जिल्लाका २५ सहरमा अनलाइन पठनपाठन गर्ने र परीक्षा भने स्वास्थ्य मापदण्डसहित सञ्चालन गर्ने निर्णय गरेको थियो । परीक्षा सञ्चालन गरिरहेका विद्यालय र विश्वविद्यालयले पनि उक्त निर्णयअनुसार परीक्षा रोकेका हुन् । प्याब्सन र एनप्याब्सनले पनि परीक्षा स्थगित गरिएको जनाएका छन् । काठमाडौं विश्वविद्यालयले पनि तयारीमा रहेका परीक्षाहरू स्थगित गरिएको जनाएको छ । अनलाइनमा पठनपाठन थालेर आलोपालो कार्यालय आउने व्यवस्था मिलाएका थियौं, रजिस्ट्रार सुबोध शर्माले भने, परीक्षाहरू सरकारको निर्णयअनुसार नै रोकिएको छ ।यसैबीच, मन्त्रिपरिषद्को सोमबार साँझ बसेको बैठकले मुलुकभरका सबै विद्यालय बन्द गर्ने निर्णय गरेको छ । कोरोना भाइरसको संक्रमण बढ्दै गएको र त्यो नियन्त्रणबाहिर जाने लागेको भन्दै सरकारले अर्को निर्णय नभएसम्म विद्यालय बन्दको निर्णय लिएको हो ।"
भित्री नाकाबाट खुलेआम आउजाउ,सुरक्षाकर्मी छलेर आउजाउभारतको रूपैडिया बजार पुगेकी बाँकेकी ६१ वर्षीया इस्लाम अलिलाई प्रहरीले पारि जान दियो तर फर्किन दिएन । तरकारी किनेर आएकी उनी केहीबेर दशगजाको स्तम्भ नजिक उभिइन् । त्यसपछि सुरक्षाकर्मीलाई छलेर दशगजा हुँदै मुलुक प्रदेश गर्ने जुक्ति लगाइन् । प्रहरीले देख्नेबित्तिकै लखेट्दै भारततिरै पुर्यायो । केही घण्टापछि प्रहरीको आँखा छलेर दशगजाबाटै घरतर्फ आइन् । खुला सीमा भएका कारण भारतबाट आउने र त्यसतर्फ जाने क्रम रोकिएको छैन । नेपालगन्जस्थित मूल नाका जमुनाहबाट अहिले अति आवश्यक औषधि उपचारबाहेक भारत जान रोक लगाइएको छ । सीमावर्ती क्षेत्रमा बसोबास गर्ने नेपाली र भारतीय दुवैको दोहोरो परिचयका कारण पनि लकडाउन प्रभावकारी बनाउन नसकिएको सुरक्षाकर्मीले बताए । बीओपीका सशस्त्र प्रहरी निरीक्षक जीवनलाल बुढाका अनुसार बाँकेको ६५ किलोमिटर क्षेत्रफल भारतसँग सीमा जोडिएको छ ।
बेडको जोहो गर्दै सरकार,"३५५६ थपिए, १२ को मृत्युपछिल्लो २४ घण्टामा देशभर ३ हजार ५ सय ५६ जनामा कोरोना संक्रमण पुष्टि भएको छ । स्वास्थ्य तथा जनसंख्या मन्त्रालयका अनुसार १२ हजार ४ सय पीसीआर परीक्षणबाट ३ हजार ४ सय ४२ र ८ सय ९३ एन्टिजेन परीक्षणबाट १ सय १४ जनामा संक्रमण पुष्टि भएको हो । सोही अवधिमा १२ जनाको मृत्यु भएको मन्त्रालयको तथ्यांक छ । कोरोनाबाट ज्यान गुमाउनेको संख्या ३ हजार १ सय ७६ पुगेको छ भने कुल संक्रमित ३ लाख ३५ हजार ६१ जना छन् । सक्रिय संक्रमितको संख्या २२ हजार नाघेको छ ।"
एकै कक्षाका १३ विद्यार्थी संक्रमित,"धनकुटा (कास) इन्स्टिच्युट अफ हेल्थ साइन्सको एउटै कक्षाकोठाका १३ विद्यार्थी संक्रमित भएका छन् । आवासीय रूपमा पढ्न बसेका सबै हेल्थ असिस्टेन्ट (एचए) तेस्रो वर्षमा अध्ययनरत हुन् । यहाँ एचए तेस्रो वर्षमा ४० जना अध्ययनरत रहेको इन्स्टिच्युटका सञ्चालक रामनारायण प्रसादले बताए । उच्च सावधानी कायम गरिएको थियो, उनले भने, अकस्मात विद्यार्थीहरू बिरामी हुन थालेपछि परीक्षण गराउँदा यस्तो नतिजा आयो । पहिलो र दोस्रो वर्षका विद्यार्थीको परीक्षणको नतिजा भने नेगेटिभ आएको उनले बताए । त्यहाँ कार्यरत प्रशिक्षक तथा कर्मचारी होम क्वारेन्टाइनमा छन् । पोजिटिभ नजिता आएकामध्ये अधिकांश लक्षणसहितका बिरामी रहेको स्वास्थ्य कार्यालय प्रमुख तुलसीप्रसाद गुरागाईंले जनाए । संक्रमितमध्ये ८ जनालाई औद्योगिकग्राम आइसोलेसन सेन्टरमा राखिएको छ । दुई जना धरान र ३ जना घरैमा छन् ।"
भारतमा ५ नेपालीको मृत्यु,"नयाँदिल्ली (कास) कोरोना संक्रमणबाट भारतमा पछिल्लो २ दिनमा ५ प्रवासी नेपालीले ज्यान गुमाएका छन् । रोजगारीका लागि डेढ दशकदेखि दिल्लीमा बस्दै आएका बुटवलका ५४ वर्षीय विष्णु पौडेलको सोमबार मृत्यु भएको छ । आफन्त शिवलाल गौतमका अनुसार उनको सफदरजंग अस्पतालमा उपचारका क्रममा मृत्यु भएको हो । पौडेललाई साताअघि ज्वरो आउने, सास फेर्न गाह्रो, अक्सिजनको लेभल घट्नेजस्ता समस्या देखिएको थियो । सुरुमा अस्पताल पुर्याए पनि भर्ना नपाएको गौतमले बताए । बेड नपाएर चार दिनसम्म धाउनुपरेको थियो । सोमबार नै अर्का नेपाली चन्द्र घर्ती मगरको पनि मृत्यु भएको छ । उत्तरभारत नेपाल तरुण दलका कोषाध्यक्ष चन्दरहम्जाली मगरका अनुसार घर्ती दिल्लीको अलीगाउँमा रेस्टुराँ व्यवसाय गर्दै आएका थिए । उनलाई १० दिनअघि संक्रमण देखिएको थियो । दिल्लीकै होली फेमिली अस्पतालमा पुर्याए पनि बेड नपाएपछि आइतबार बिहान अक्सिजन सिलिन्डरसहित हरियाणाको फरिदाबाको सोनारोड अस्पताल पुर्याइएको थियो । त्यहाँ अवस्था सुधार नभएपछि दिल्लीकै अपोलो लगियो । तर, अस्पताल छिर्नुअघि नै उनको मृत्यु भएको चन्दरहम्जालीले बताए । अर्घाखाँचीका ३५ वर्षीय दीपक विकको पनि संक्रमणकै कारण मृत्यु भएको छ । नोयडास्थित जिम्स अस्पतालमा सोमबार उनको मृत्यु भएको छिमेकी विष्णु केसीले बताए । कोरोना पुष्टि भएपछि सुरुमा दिल्लीकै एक नर्सिङ होममा १२ दिन उनको उपचार गरिएको थियो । दिल्लीबाहेक अन्य सहरमा पनि कोरोनाले नेपालीहरूको मृत्यु भइरहेको खबर छ । गोवामा कैलालीकी ३० वर्षीया राधा तिरुवाको उपचारकै क्रममा सोमबार मृत्यु भयो । अखिल भारत नेपाली एक समाजका आरबी खड्काका अनुसार उनका श्रीमान्को आईसीयूमा उपचार भइरहेको छ । रुकुमको मुसीकोटका ५७ वर्षीय शिवप्रसाद महतको संक्रमणकै कारण नासिकमा आइतबार मृत्यु भयो ।"
अस्पताल भर्ना हुने बढे,विराटनगर (कास) विराटनगरमा अस्पताल भर्ना हुने संक्रमितको संख्या बढेको छ । एक सरकारी र दुई निजी अस्पतालमा पछिल्लो १२ घण्टामा ४८ संक्रमित भर्ना भएका छन् । तीमध्ये सोमबार बिहान एक जनाको मृत्यु भएको छ । सामाजिक विकास मन्त्रालयका अनुसार प्रदेश १ मा दुई सातामा १ हजार २७ जनामा कोरोना पुष्टि भएको छ । विराटनगर महानगरपालिकामा मात्र ५ सय ९ जना संक्रमित भेटिएका छन् । पछिल्लो १२ घण्टामा प्रदेशभर १ सय २२ जनामा कोरोना संक्रमण पुष्टि भएको छ । तीमध्ये ७५ जना महानगरवासी छन् । कोसी अञ्चल अस्पतालको कोभिड अस्पतालमा सोमबारसम्म ३० जना संक्रमित उपचारका लागि भर्ना भएका छन् । अस्पतालका मेडिकल सुपरिन्टेन्डेन्ट डा चुमनलाल दासका अनुसार भर्ना भएकामध्ये दुई जनाको उपचारका क्रममा र एक जनाको अस्पतालको गेटमा ल्याइपुर्याउँदा मृत्यु भएको थियो । नोबेल मेडिकल कलेज र विराट मेडिकल कलेजले आइतबारदेखि संक्रमितको उपचार सुरु गरेका छन् । पहिलो दिन नै विराटमा २८ जना भर्ना भएका छन् । विराजका कोभिड विभाग प्रशासन प्रमुख सुनील देवका अनुसार भर्ना भएकामध्ये २२ जना जनरल वार्डमा र ६ जना आईसीयूमा छन् । नोबेलको कोभिड शय्यामा पछिल्लो १२ घण्टामा भर्ना भएका ७ मध्ये सोमबार बिहान एक जनाको मृत्यु भएको अस्पतालका कोभिड प्रशासन प्रमुख दीपेश न्यौपानेले बताए ।
भत्केको पुलले बाढीको त्रास,"(चितवन)  चार पटक म्याद थपे पनि निर्माण नसकिँदै २० दिनको फरकमा दुई पटक पुल भत्केपछि ठिमुरावासीलाई अर्को चिन्ता पनि थपिएको छ । गाडी चढेर पुलमा ओहोरदोहोर गर्ने समय कहिले आउने हो अनिश्चित छ । तर वर्षायाम नजिकिँदै छ । त्रिशूली नदी उर्लन थाले यो वर्ष बाढी गाउँ पस्ने हो कि भन्ने डर उनीहरूलाई भएको हो । पुलको स्ल्याब ढलान गर्ने बेलामा नदीमाथि बनाएको ढिस्को हटाउने काम नहुँदा ठिमुरावासी चिन्तित छन् ।पुष्प देवकोटाको केराबारी त्रिशूली नदी किनारसँगै जोडिएको छ । केराबारीमा औषधि छर्दा उनले नदीकै पानी प्रयोग गर्छन् । आइतबार नदीको पानी औषधि ट्यांकीमा भर्दै गर्दा उनकै आँखाअघि पुल भत्केको थियो । पुलको यो अवस्था देख्दा आउँदो वर्षामा त्रिशूली कतै केराबारीमै छिर्ने पो हो कि भन्ने उनलाई डर लागेको छ । पुल निर्माणमा ढिलासुस्ती र लापरबाही पनि भएको उनी बताउँछन् । गत चैत २४ मा ठिमुरातिरका कंक्रिट स्पानका दुईवटा स्ल्याब भत्किए । दोस्रो स्ल्याबको ढलान गरेको सेन्ट्रिङ पनि खोलेको थिएन । ढलान गर्दा नदीमाथि ढिस्को बनाएर सेन्ट्रिङ राखिएको थियो । त्यही ढिस्कोमा स्ल्याब पनि आएर बसेको छ । नदीबीचमा ४० मिटर चौडा बलियो बाँध बनेको छ, देवकोटाले भने, यहाँ नदी अलि घुमेर बगेको छ । यो संरचना तत्काल नहटाउने हो भने वर्षाको पानी यहाँ आएर थुनिए जस्तै हुनेछ । अनि ठेलिएर बारीतिर लाग्छ । गाउँलाई पनि खतरा छ ।ढलान खोल्न बाँकी स्ल्याबका साथै त्यसअघि ढलान खोलेको स्ल्याब पनि नदीको बहावलाई असर पार्ने गरेर अड्केर बसेको छ । यी स्ल्याब तत्काल हटाउन स्थानीयको माग छ । चैत २४ मा खसेका यी स्ल्याबहरू नपन्छाई स्टिलको स्पानतिरको काम सुरु गरे । आखिर त्यो स्पान पनि खसेर बर्बाद भयो । काममा हेलचेक्र्याइँ छ, अर्का स्थानीय देवेन्द्र पौडेलले भने, नदीको बहाव थुन्ने खतरा रहेका स्ल्याब खै कहिले हटाउने हो प्रस्ट जवाफ दिँदैनन् । घटनापछि निर्माण कम्पनीका प्रतिनिधि सम्पर्कमा नआएको र डिभिजन सडक कार्यालयका कर्मचारी पनि गम्भीर नभएको उनको आरोप छ । ठिमुरा पुल निर्माणको रेखदेख र अनुगमन गर्न स्थानीय स्तरमा गठन भएको समितिको पौडेल सदस्य पनि हुन् । सुरुको सम्झौताअनुसार तीन वर्षअघि नै काम सकिनुपर्ने पुल पटकपटक म्याद थप्दा पनि तयार नभएको, निर्माण नसकिँदै दुई पटक भत्केर कामै नलाग्ने अवस्थामा पुग्दा पनि सम्बन्धित निकायले जिम्मेवारी पूरा नगरेको उनको आरोप छ । त्यसमाथि भत्केको पुलले वर्षायाममा बाढीको खतरा निम्त्याउने त्रास बढेको उनले बताए ।पुल निर्माण गर्ने डिभिजन सडक कार्यालयका सूचना अधिकारी इन्जिनियर शिव खनाल भत्केका स्ल्याबहरू हटाउने काम सुरु हुने बताउँछन् । निर्माण व्यवसायीहरू साइट इन्जिनियरको नियमित सम्पर्कमा हुनुहुन्छ । भत्केको भाग बिमा कम्पनीका मान्छेहरू निरीक्षण गर्न नआउँदासम्म हटाउन नमिल्ने रहेछ । बिमाका अधिकारीहरू आउने क्रममा छन् । त्यो हट्छ । वर्षायाममा संकट पर्दैन, इन्जिनियर खनालले भने ।यो पुल निर्माणको ठेक्का इलाइट, एड्भेन्चर इन्द्रेणीले संयुक्त रूपमा लिएका छन् । पुल बनाउन २०७१ को कात्तिक २० मा निर्माण कम्पनीसँग सम्झौता भएको थियो । सम्झौताअनुसार तीन वर्षभित्र २०७४ को कात्तिक १९ मा पुल बन्नुपर्थ्यो । तर काम अधुरै भएपछि २०७५ जेठ ४ सम्म सक्ने गरेर पहिलो पटक म्याद थप भएको सडक कार्यालयका इन्जिनियर खनालले बताए ।त्यसपछि पुलको काम सक्ने नभई म्याद थप्ने सिलसिला चल्यो । २०७६ वैशाख ९ मा सक्ने गरेर दोस्रो पटक म्याद थपिए पनि लम्ब्याएर २०७७ फागुन १३ मा सक्ने गरेर फेरि म्याद थप भयो । यो समयमा पनि काम फत्ते नभएपछि चौथो पटक म्याद थपेर निर्माण सम्पन्न गर्ने मिति आगामी असार १२ कायम गरियो । तर काम नसकिँदै २० दिनको अन्तरालमा चैत २४ र वैशाख १२ मा दुई पटक पुल भत्कियो ।दुई सय मिटर लम्बाइको पुलमा चारवटा स्पान छन् । ४०४० मिटरका कंक्रिटका तीनवटा र ८० मिटरको स्टिलको एउटा स्पान पुलमा रहनेछ । दुई पटक भत्के पनि पुलको पिलर र देवघाटतर्फको कंक्रिटको ४० मिटर स्ल्याब भने क्षतिग्रस्त भएको छैन । पुलको अरू संरचना भने नष्ट भएको छ । दोस्रो पटक भत्किँदा त मानवीय क्षतिसमेत भयो । एक जना मजदुरको मृत्यु भएको हो । दुई जना त्रिशूली नदीमा बेपत्ता छन् । ठेकेदार र सरकारी निकायको बेवास्ताले यस्तो भएको स्थानीयको आरोप छ ।"
पहिरोको जोखिममा गाउँ,"(सिन्धुपाल्चोक)  माथिल्लो भूभाग सिमसिमे वर्षातसँगै भास्सिएर खसिरहन्छ । तल्लो भागमा भोटेकोसी नदीले क्रमशः कटान गर्दै छ । भूकम्प र पराकम्पनले कमजोर बनेका वरिपरिका कुनै डाँडा सग्ला छैनन् । सबैतिर पहिरोले क्षतविक्षत छ । वरिपरिको त्यही पहिरो हेर्दै बेलाबेला तर्सिन्छिन् भोटेकोसी गाउँपालिका१ लिस्तीकोट बोसिसा नमानङ गाउँकी ७० वर्षकी सोमती विक । पहिरोले गाउँ पुरै घेरिएको छ, अन्यत्र जान एक इन्च पनि जग्गा छैन्, लिदी र घुम्थाङ बासीको जस्तै अवस्था होला भनेर सातो जान्छ, उनले भनिन् । सरकारलाई बस्ती सारिदिन गुहार्दागुर्हार्दै लिदी र घुम्थाङमा पहिरो गएको थियो । पहिरोले पुरिएर बेपत्ता र ज्यान गुमाएका लिदीका ३९ र घुम्थाङ ३१ परिवारबारे रेडियोबाट खबर सुन्दा आफूलाई सम्हाल्न नसकेको सोमतीले सुनाइन् । बोसिसा नमानङमा एक सय परिवार बस्छन् । गएको बर्खामा पहिरोले बस्तीको छेउमा पर्ने केही घरलाई एकैसाथ छोप्यो, वरीपरी खैलाबैला मच्चियो, रातारात भागभाग गरेर स्थानीयले ज्यान जोगाए । आफ्नो नौ जनाको परिवार लिएर केही पर रहेको तातोपानी सुक्खा बन्दरगाह र पल्लो छिमेकी गाउँमा गएर आश्रय लिएको उनलाई हिजैजस्तो लाग्छ । अध्यक्ष, उपाध्यक्ष, वडाध्यक्षदेखि अरू सबैलाई गुहारेका छौं, तर भएको केही छैन्, कतै सुरक्षित जग्गा दिए पनि त्यही गएर बस्नुहुन्थ्यो, उनले भनिन् ।त्यस्तै अनुभव गर्ने बोसिसा तल्लो टोलका ६५ वर्षका राम विकलाई मनसुन नजिकिँदै गर्दा आफ्नो परिवारभन्दा पनि बोसिसा नमानङ गाउँको चिन्ता लाग्छ । घुम्थाङको नागपुजे र भीरखर्कमा हाम्रोजस्तै डाँडा खेत सबै भास्सिएको धाँजा फाटेको थियो, लिदीमा त्यस्तै थियो, त्यसलाई सबैले खेलाँची गरे, अनि बस्ती बग्यो । त्यत्रो मान्छे मरे, हाम्रो अवस्था त्यस्तो नहोस् भन्नु हो, विकले भने । स्थानीय अगुवा रामकृष्ण विकका अनुसार गाउँका ५१ परिवारलाई पहिरोले घेरेपछि जनप्रतिनिधि, प्रशासन, मन्त्रालय सबैलाई बस्ती सारिदिन आग्रह गरिएको छ । कहिले पहिरोले छोप्छ थाहा छैन, दर्जनौं पटक जनप्रतिनिधि, मन्त्री, नेता सांसद सबैकहाँ धाइसकेका छौं, सबैले आश्वासन मात्रै दिएर फर्काएका छन्, उनले भने । गाउँमा ३२ परिवार दलित, बाँकी शेर्पा र तामाङ परिवार बसोबास गर्छन् । लिदी र घुम्थाङको जस्तै यहाँ पनि भूगर्भविद्को टोलीले बस्न अयोग्य भन्दै रातो चिह्न लगाएर गाउँवासीलाई सचेत गराएर फर्केको उनले बताए । भोटेकोसी गाउँपालिकाका अध्यक्ष राजकुमार पौडेलले भने भोटेकोसी क्षेत्रभर पहिरोमय र जोखिममय स्थानलाई पहिचान गरेर उद्धारार्थ तयार रहेको दाबी गरे । सबैतिर पहिरोको समस्याबारे हामी जानकार छौं, त्यसैले त विस्थापितलाई एकीकृत बस्तीको अवधारणा ल्याएका छौं, आर्थिक स्रोत बलियो नभएकाले माथिल्लो निकायलाई गुहार्दै छौं, पौडेलले भने । जिल्लाको बाह्रबिसे, मेलम्ची नगरपालिका र भोटेकोसी, जुगल क्षेत्रमा भूकम्पपछि भूगर्भविद्ले बस्न अयोग्य ठहराएका चार दर्जनभन्दा बढी गाउँ र बस्ती छन् । भोटेकोसीको पाउँगुम्बामा ६८, धनपालमा ७, फाल्डुङमा ४४, अन्थलीमा ७, लार्चा फुमाचेमा ५८, हिन्दी बजारमा १०, नयाँ बस्तीमा १२ र कोदारीमा ३० परिवार पहिरोको जोखिममा छ । बुल्कुटे माथिल्लो कुनाको बस्तीसहित बोक्चेन, फाल्डुङ, चाकु माख्लो गाउँ पहिरोले तहसनहस बनाएको छ । जुगल गाउँपालिकाको वडा २ नाम्फा, लिदी, चौतारा साँगाचोकगढी नगरको बतासे र माख्लो गाउँ पहिरोको जोखिममा छन् । त्यसैगरी बाह्रबिसे नगरको सिर्गाचे, कसेरी, बुकाम, कुखुरे, कर्थली गाउँ पहिरो छियाछिया बनाएपछि ७ सय परिवार कहाँ जाने अन्योलमा छन् ।"
फर्काइँदै कोभिडका बिरामी,"ललितपुर (कास) कोभिड अस्पतालका रूपमा सञ्चालन गर्न सरकारसँग एमओयू गरेको ग्वार्कोस्थित किस्ट मेडिकल कलेज शिक्षण अस्पतालले तयारी पूरा नगर्दा उपचारका लागि आएका बिरामी फर्कन थालेका छन् । संक्रमित प्रत्येक दिन बढ्दै गए पनि व्यवस्थापनप्रति अस्पतालको ध्यान पुगेको छैन । श्वासप्रश्वासमा गम्भीर समस्या देखा परेकाहरू बढी समस्यामा छन् । ज्वरोले बिरामी भएकी श्रीमतीलाई लिएर जाँदा अस्पतालले भर्ना नलिएको जनकपुरका रमेश खातुनले बताए । इमाडोलमा स्टेसनरी पसल गर्ने उनकी श्रीमतीलाई कन्ट्याक्ट ट्रेसिङमा परेपछि जाँच गर्दा पोजिटिभ देखिएपनि अस्पतालले भर्ना नलिएको हो ।अस्पताल प्रशासनका अनुसार किस्टमा २० आईसीयू बेड र ६ भेन्टिलेटर छन् । कोभिडका चार जना सिकिस्त बिरामीबाहेक सबै पहिलेकै बिरामीले भरिएका छन् । किस्टका चिफ अपरेटिङ अफिसर अमिस पाठकले सरकारी रेटमै १५ दिनभित्र कोभिड बिरामीका लागि एक सय बेड चलाउने तयारी भइरहेको बताए । पोजिटिभ भएकालाई रेड जोन, पीसीआर जाँच गरेर रिपोर्ट आउन बाँकीलाई ओरेन्ज जोन र नेगेटिभ आएकालाई ग्रीन जोनमा राखेर उपचार गर्छौं, उनले भने । जिल्लाका अन्य निजी अस्पतालले पनि आईसीयूमा भर्ना गरेर उपचार गर्नुपर्ने बिरामी फर्काउन थालेका छन् । नक्खुस्थित मेडिसिटी, पुल्चोकको अल्का, सुमेरु, सानेपाको स्टार अस्पतालमा संक्रमितका लागि छुट्याइएका आईसीयू र भेन्टिलेटर भरिएका छन् । स्टारका डा शैल रूपाखेतीले १० भेन्टिलेटर र ८ आईसीयू थप्ने तयारीमा रहेको बताए । ग्वार्कोको बीएन्डबी अस्पतालको आईसीयू र भेन्टिलेटर पनि भरिएका छन् । पाटन अस्पतालको भेन्टिलेटर १७ वटा र आईसीयू २१ वटा नै भरिएका छन् । यहाँ कोभिडको उपचार गर्न २६० बेड छुट्याइएको छ । आवश्यकताअनुसार बेड संख्या बढाउन सकिने अस्पतालका निर्देशक डा रवि शाक्यले बताए । अस्पतालमा हाल ६ सय ५० बेड छन् ।"
पत्रकार पक्राउविरुद्ध रिट,काठमाडौं (कास) गैरकानुनी रूपमा पत्रकारलाई पक्राउ गरिएको भन्दै सर्वोच्च अदालतमा रिट दर्ता भएको छ । उज्यालो नेटवर्क डटकमका दुर्गालाल लामालाई प्रहरीले गैरकानुनी रूपमा पक्राउ गरेको भन्दै सर्वोच्चमा बन्दी प्रत्यक्षीकरणको रिट दर्ता भएको हो । प्रधानमन्त्री र भारतीय गुप्तचर निकाय प्रमुखबीच भएको भनिएको विवादास्पद सम्झौताको प्रति र सम्बन्धित समाचार उज्यालो नेटवर्क डटकमले प्रकाशित गरेको थियो । फर्जी भनिएको उक्त सम्झौतापत्र प्रकाशित भएलगत्तै उसले माफी मागेको थियो । त्यसपछि प्रहरीले धरपकड गर्न खोजेको भन्दै उज्यालो नेटवर्कका सञ्चालकहरू उच्च अदालत पाटन पुगेका थिए । उच्चले तत्काल उनीहरूलाई नपक्रन अन्तरिम आदेश दिएपनि प्रहरीले पक्रेको हो । मंगलबार बन्दी प्रत्यक्षीकरणको निवेदनमाथि सुनुवाइ हुनेछ ।
भक्तपुरमा ६४ शय्याको आइसोलेसन,"भक्तपुर (कास) भक्तपुर अस्पतालमा कोरोना संक्रमितको उपचार गर्न २५ शय्याको हाइकेयर युनिटसहित ६४ शय्याको आइसोलेसन सञ्चालनमा आएको छ । अस्पतालकी मेडिकल सुपरिन्टेन्डेन्ट डासुमित्रा गौतमका अनुसार आइसोलेसनमा ६ शय्याको आईसीयू, २५ शय्याको हाइकेयर र ३३ शय्याको जनरल युनिट छ । यहाँ उपचाररत २३ संक्रमितमध्ये ४ जना आईसीयूमा छन् । महामारीकै अवधिमा प्रदेश अस्पतालमध्ये सेवा र पूर्वाधारमा यो अस्पताल उत्कृष्टमा परेको थियो ।"
नेपाल समूहको माग अस्वीकार,"काठमाडौं (कास) सर्वोच्च अदालतले एमालेको असन्तुष्ट समूहका चार सांसदले दायर गरेको रिटमा अन्तरिम आदेश दिन अस्वीकार गरेको छ । पार्टीले स्पष्टीकरण सोधेर सुरु गरेको कारबाही प्रक्रिया रोक्न माग गर्दै उनीहरूले रिट दायर गरेका थिए । पार्टीले सांसद पदबाट किन नहटाउने ? भनी सोधेको स्पष्टीकरणमा न्यायाधीश प्रकाशकुमार ढुंगानाको इजलासले मुद्दालाई प्राथमिकता (अग्राधिकार) दिए पनि सांसद पदबाट नहटाउनु भनी अन्तरिम आदेश दिन अस्वीकार गरेको हो । सर्वोच्चले प्रधानमन्त्री केपी शर्मा ओलीको निर्देशनमा महासचिव ईश्वर पोखरेलले पूर्वप्रधानमन्त्री एवं वरिष्ठ नेता माधवकुमार नेपालसहित भीम रावल, घनश्याम भुसाल र सुरेन्द्र पाण्डेलाई सांसदबाट हटाउने तयारीका साथ सोधेको स्पष्टीकरणलाई पार्टीको आन्तरिक कारबाही भन्दै अन्तरिम आदेश दिन अस्वीकार गरेको हो । आदेशमा भनिएको छ, हालको प्रारम्भिक अवस्थामा पार्टीको आन्तरिक कार्य व्यवस्थापनको सिलसिलामा स्पष्टीकरण सोधिएकै भरमा मात्रै माग गरेबमोजिम अन्तरिम आदेश जारी गरिरहनुपर्ने अवस्था नदेखिएकाले अन्तरिम आदेश जारी गर्नु परेन । तर, सर्वोच्चले विवादको विषयवस्तु हेर्दा छिटो निर्णय गर्नुपर्ने देखिएको भन्दै त्यसलाई प्राथमिकता दिन आदेश गरेको छ । गत वैशाख ६ मा एमाले संस्थापन पक्षले नेपाल पक्षका चार नेतालाई तपाईंलाई संघीय संसद्को सदस्य पदबाट किन नहटाउने ? आधार कारणसहित दुई दिनभित्र स्पष्टीकरण पेस गर्नु हुन भनी निर्देशन गरेको थियो । राजनीतिक दलसम्बन्धी ऐनको दफा २८ मा सांसदहरूले आफ्नो दलको सचेतकले जारी गरेको निर्देशन (ह्वीप) मान्नुपर्ने र नमानेमा दलको केन्द्रीय समितिमार्फत दलबाट निष्कासन गर्न सक्ने कानुनी व्यवस्था छ । अहिलेसम्म नेकपाका असन्तुष्ट सांसदले पार्टीको ह्वीप उल्लंघन गरेका छैनन् । ह्वीप नै उल्लंघन नगरेको अवस्थामा आफूहरूको सांसद पद नरहने गरी कारबाही गर्न नमिल्ने दाबी गर्दै उनीहरूले सर्वोच्चमा निवेदन दिएका थिए ।सर्वोच्च अदालतले यी चार सांसदलाई पार्टी अध्यक्षले कारबाही गर्न सक्ने वा नसक्ने, ओलीको स्पष्टीकरण विधिसम्मत रहेको वा नरहेको भन्ने विषय मुद्दाको अन्तिम टुंगो लगाउने क्रममा नै व्याख्या हुने आदेश गरेको छ । मुद्दामा विपक्षी बनाइएकाहरूलाई १५ दिनभित्र लिखित जवाफ पेस गर्न पनि सर्वोच्चले आदेश गरेको छ । रिट निवेदनमा माधव नेपाल पक्षधरले एमालेको नवौं महाधिवेशनबाट निर्वाचित केन्द्रीय कमिटीलाई पुरानै अवस्थामा काम गर्न दिनु भनी आदेशको माग गरेका थिए ।"
गण्डकीमा अविश्वास प्रस्ताव पेस,"(कास्की)  प्रदेशसभाको सोमबार सुरु विशेष अधिवेशनमा गण्डकी सरकारविरुद्ध अविश्वास प्रस्ताव पेस भएको छ । अविश्वास प्रस्तावमा हस्ताक्षर गर्ने २८ सांसदका तर्फबाट कांग्रेस संसदीय दलका नेता कृष्णचन्द्र नेपालीले प्रस्ताव पेस गरेका हुन् । नेपाली नयाँ मुख्यमन्त्रीमा प्रस्तावित छन् ।कांग्रेस, माओवादी केन्द्र र जनता समाजवादी पार्टीले वैशाख २ मा सरकारविरुद्ध अविश्वास प्रस्ताव दर्ता गराएका थिए । संविधानको धारा १८८ को उपधारा ४ तथा प्रदेशसभा नियमावलीको नियम १४४ को उपनियम १ बमोजिम मुख्यमन्त्री पृथ्वीसुब्बा गुरुङमाथि प्रदेशसभाको विश्वास छैन भन्ने प्रस्ताव पेस गर्दै नेपालीले अविश्वास प्रस्तावको पक्षमा मतदान गर्न आह्वान गरे । उनले मुख्यमन्त्री पृथ्वीसुब्बा गुरुङले प्रदेश र प्रदेशवासीको हितमा काम गर्न नसकेको र प्रधानमन्त्री केपी ओलीको असंवैधानिक कदम र प्रतिगमनको समर्थन गरेको बताए । साथै सत्ताका सहयात्री (माओवादी केन्द्र) लाई समेत अपमान र उपेक्षा गरेको, नेकपा विभाजित भएर एमाले र माओवादी केन्द्र बनेपछि संविधानको धारा १८८ (२) अनुसार मुख्यमन्त्री गुरुङले विश्वासको मत लिनुपर्नेमा एक महिनाको समयसीमा नाघ्दासमेत मत नलिएर संविधानको अवज्ञा गरेकाले अविश्वास प्रस्ताव ल्याउनुपरेको उनको भनाइ थियो । प्रदेश सरकार असंवैधानिक छ, संविधानको अवहेलना गरेको छ, संविधानको मूल्य र मान्यताविपरीत सरकारमा टाँसिइरहनु आपत्तिजनक छ, उनले भने ।बजेट खर्च गर्न असक्षम रहेको कोरोना व्यवस्थापनको विषयमा पनि सरकार पछि परेको उनको आरोप थियो । उनले सरकार असक्षम भएपछि जनताको भावनालाई कदर गर्दै अविश्वास प्रस्ताव ल्याइएको बताए । अविश्वास प्रस्तावमा कांग्रेसका १५, माओवादी केन्द्रका ११ र जसपाका २ सांसदको हस्ताक्षर छ । राष्ट्रिय जनमोर्चाका ३ सांसदले पनि अविश्वास प्रस्तावको पक्षमा मतदान गर्ने निर्णय गरेको नेपालीले जानकारी गराएका थिए । अविश्वासको प्रस्तावमाथि सोमबारबाटै छलफल सुरु भएको छ । छलफलमा भाग लिने सत्तापक्षका सांसदले सरकारको बचाउ र प्रतिपक्षका सांसदले बिरोधमा बोलेका थिए ।सर्वोच्चले नेकपा एमाले र माओवादी केन्द्र ब्युँताइदिएपछि पनि गण्डकीमा दुवै पार्टीको सरकार थियो । राष्ट्रिय जनमोर्चाले पनि विश्वासको मत दिइरहेको थियो तर माओवादी केन्द्र चैत २५ मा सरकारबाट बाहिरिएर वैशाख २ मा सरकारलाई दिएको समर्थन फिर्ता लिएको थियो । अविश्वास प्रस्ताव ल्याउने तयारीपछि सरकारले चालु हिउँदे अधिवशेन बैशाख १ गते मध्यरातिबाट अन्त्य गरिदिएको थियो । त्यसको भोलिपल्टै मुख्यमन्त्री पृथ्वीसुब्बा गुरुङविरुद्ध अविश्वास प्रस्ताव दर्ता गरेका दलहरूले प्रदेश प्रमुख अमिक शेरचनसमक्ष गण्डकी प्रदेशसभाको विशेष अधिवेशन माग गर्दै समावेदन गरेका थिए । शेरचनले वैशाख १३ का लागि विशेष अधिवेशन आह्वान गरेका थिए । ६० सदस्यीय गण्डकी प्रदेशसभामा सरकार बनाउन ३१ सांसद चाहिन्छ । अहिले कांग्रेसका १५, सभामुखसहित माओवादी केन्द्रका १२ र जनता समाजवादीका २ सांसद छन् । राष्ट्रिय जनमोर्चाका ३ सांसदले पनि अविश्वासको प्रस्तावको पक्षमा मतदान गर्ने जनाएका छन् ।"
कर्णालीका चार सांसद पदमुक्त,"सुर्खेत (कास) कर्णाली प्रदेशसभामा एमालेका ४ सांसद पदमुक्त भएका छन् । वैशाख ३ गते पार्टी संसदीय दलको निर्देशनविपरीत फ्लोर क्रस गर्दै मुख्यमन्त्री महेन्द्रबहादुर शाहीलाई विश्वासको मत दिएका सांसद पदमुक्त भएको जानकारी सोमबारको प्रदेशसभा बैठकमा दिइएको छ ।पदमुक्त हुनेमा सल्यान (ख) बाट निर्वाचित प्रकाश ज्वाला, कालीकोट (क) बाट निर्वाचित कुर्मराज शाही, डोल्पा (क) बाट निर्वाचित नन्दसिंह बुढा र दैलेख१ (ख) बाट निर्वाचित अमरबहादुर थापा रहेका छन् । सभामुख राजबहादुर शाहीले राजनीतिक दलसम्बन्धी ऐन र कर्णाली प्रदेशसभा नियमावली अनुसार उनीहरू आबद्ध पार्टीको पत्रका आधारमा पदमुक्त भएको जानकारी गराएका थिए । नेकपा एमाले महाधिवेशन आयोजक समितिले शुक्रबार चार जना सांसदलाई सांसद र साधारण सदस्यबाट निष्कासन गर्ने निर्णय गरेको थियो । सोसम्बन्धी पत्र आइतबार संसद् सचिवालयमा दर्ता भएको थियो । वैशाख ३ गते ती ४ सांसदको फ्लोर क्रस गरेर शाही नेतृत्वको सरकारलाई विश्वासको मत दिएका थिए ।"
खोपको व्यवस्था मिलाउन देउवाको आग्रह,काठमाडौं (कास) कांग्रेस सभापति शेरबहादुर देउवाले कोरोना संक्रमणबाट आमनागरिकलाई सुरक्षित राख्न खोप सबैभन्दा भरपर्दो उपाय रहेको उल्लेख गर्दै आवश्यक खोपको व्यवस्था गर्न सरकारसँग माग गरेका छन् । देउवाले सोमबार विज्ञप्तिमार्फत खोपको उपलब्धताका लागि सरकारलाई सुझावसमेत दिएका छन् । ठोस योजनासहित कूटनीतिक सक्रियतामार्फत खोपको आपूर्ति बढाउन देउवाले सरकारको ध्यानाकर्षण गराएका छन् । विकसित मित्रराष्ट्रहरूले आफ्ना देशहरूको आवश्यकताभन्दा बढी संख्यामा खोप बुकिङ गरेको उल्लेख गर्दै देउवाले अग्रिम बुकिङ गर्न नसकेका नेपालजस्ता देशलाई बुकिङ भएको संख्यामध्येबाट सुविधा दिन सम्बन्धित मित्रराष्ट्रसँग अनुरोध पनि गरेका छन् ।
अक्सिजन लगायतका पूर्वाधारको प्रबन्ध गर,"पछिल्ला दिनहरूमा मुलुकमा कोभिड१९ संक्रमण दर मात्र होइन, सिकिस्त बिरामी हुने अनुपात र ज्यान गुमाउनेको संख्या पनि उत्तिकै बढिरहेको छ । अस्पतालहरूमा जुन रूपमा पूर्वाधार अभाव देखिन थालेको छ, यसले झनै कहालीलाग्दो भविष्यको संकेत गरेको छ । सरकारले अस्पतालका पूर्वाधारहरू यथाशीघ्र थपेर व्यवस्थापन गर्न सक्यो भने मात्रै सम्भावित संकट टर्न सक्ने अवस्था छ । अस्पताल सुविधाको सामान्य टेको मात्रै पाउँदा पनि धेरैको जीवन जोगिने भएकाले सरकारले यो पक्षमा गम्भीरता प्रदर्शन गर्नैपर्छ । यसका निम्ति, अस्पतालहरूमा आवश्यक शय्या थप्ने र जनशक्ति व्यवस्थापन गर्ने पक्ष त छँदै छ, सघन उपचारकक्ष, भेन्टिलेटर, अक्सिजन लगायतका प्रबन्ध पनि बढाउनुपर्छ । यस मामिलामा सबभन्दा बढी खाँचो अक्सिजनको पर्न सक्ने भएकाले मुलुकलाई आवश्यक अक्सिजन र त्यसका सिलिन्डरहरूको जोहो तुरुन्त मिलाउनुपर्छ । अहिले छिमेकी भारतमा जुन खालका अत्याशलाग्दा तथा हृदयविदारक दृश्यहरू देखिएका छन्, उचित तयारी गरिएन भने हामीले पनि त्यस्तै दुर्दशा भोग्नु नपर्ला भन्न सकिँदैन । किनभने, पछिल्लो साता नेपालमा कोभिड१९ संक्रमण वृद्धिदर दक्षिण एसियामै उच्च देखिएको छ । भयावह स्थिति भएको भारतमै पनि यस अवधिमा संक्रमितको संख्या ६० प्रतिशतले वृद्धि हुँदा नेपालमा झन्डै अढाई सय प्रतिशतले बढेको छ । पछिल्लो साता मात्रै १५ हजारभन्दा बढी संक्रमित भएकामा कम्तीमा ८१ जनाले ज्यान गुमाएका छन् । आइतबार एकै दिन २८ जनाको निधन भएको छ । यो त परीक्षणका कारण थाहा भएको तथ्यांक भयो, भित्रभित्रै कोभिड कुन रूपमा फैलिरहेको छ भन्ने पाटो अज्ञातै छ । फेरि, नयाँ स्वरूपको भाइरसका कारण संक्रमितहरूमा पहिलेभन्दा बढी जटिलता देखिएको छ । यसपटक युवा र बालबालिकासमेत ठूलो संख्यामा संक्रमित भइरहेका छन् । त्यसकारण पनि नागरिक होसियार बन्न र सरकार तम्तयार रहन आवश्यक छ ।संक्रमणको साङ्लो तोड्न संघीय राजधानीसहित विभिन्न ठाउँमा विभिन्न मितिबाट निषेधाज्ञाको घोषणा गरिएको छ । संक्रमण भुसको आगोसरि नफैलियोस् र यसको सिक्री कतै टुटोस् भनेर सरकारले यसो गर्नु अनिवार्यजस्तै भइसकेको पनि थियो । अब नागरिकले पनि आफ्ना तर्फबाट पर्याप्त सतर्कता अपनाउन भुल्नु हुन्न । हिजोका दिनमा राजनीतिक दलका नेताकार्यकर्तासहित सर्वसाधारणले समेत चरम लापरबाही नगरेका भए अहिले यो अवस्था आउने नै थिएन । त्यसैले अबका दिनमा नागरिक र सरकार आआफ्नो ठाउँमा जिम्मेवार भएमा मात्रै जोखिमको पारो ओर्लिन सक्छ । तथापि सरकार निषेधाज्ञा मात्रै लगाएर त्यसै ढुक्क भएर बस्न भने मिल्दैन । सम्भावित जोखिमअनुसारका तयारीहरू गर्नैपर्छ ।कति बिरामीलाई सघन उपचारकक्ष नचाहिए पनि अक्सिजन भने आवश्यक पर्न सक्छ । अक्सिजन नभए ज्यानै जाने स्थिति हुन सक्छ । त्यस्ता बिरामीको हकमा शय्याको बरु विविध तरिकाले जेनतेन व्यवस्थापन हुन सक्ला, अक्सिजनको भने सितिमिति प्रबन्ध नहुन सक्छ । अक्सिजन चाहिने तथा अरू अवस्था सामान्य भएका लगायत बिरामीका लागि सरकारले सुविधाजनक होटलहरूलाई पनि आइसोलेसन सेन्टर तथा अस्थायी उपचार केन्द्र बनाएर प्रयोग गर्न सक्छ । त्यसैले, अक्सिजन लगायतका पूर्वाधारको व्यवस्थापनमा सरकार आजैदेखि जुट्नुपर्छ । यसका निम्ति मुलुकभित्र भएको अक्सिजनको उचित वितरण व्यवस्था मिलाएर आवश्यकताअनुरूप सिलिन्डरको जोहो गर्नुपर्छ । नेपालमा अक्सिजन भर्नका लागि सिलिन्डर अभाव हुने आकलन स्वास्थ्य तथा जनसंख्या मन्त्रालयले अहिल्यै गरिसकेको छ । उसले यससम्बन्धी सहयोगका निम्ति अर्थ र परराष्ट्र मन्त्रालयसित पनि आग्रह गरिसकेको छ । तसर्थ, सरोकारवाला मन्त्रालयसहित मुलुककै नेतृत्वले पनि यसबारे उचित अग्रसरता लिनुपर्छ ।स्वास्थ्य मन्त्रालयले अक्सिजन प्रयोग गरिने उद्योगधन्दा केही समयका लागि बन्द गर्न उद्योग, वाणिज्य तथा आपूर्ति मन्त्रालयलाई आग्रह पनि गरेको छ । स्वास्थ्य संवेदनशीलतालाई ध्यानमा राखेर उद्योगहरूले यो अनुरोधको पालना गर्नुपर्छ । मन्त्रालयको आग्रहबमोजिम अक्सिजनसहित अक्सिजन सिलिन्डरको कालोबजारी र विदेश पैठारी पनि हुनु हुँदैन । यसबाहेक, सरकारले मुलुकभित्रका अक्सिजन उद्योगहरूलाई पूर्ण क्षमतामा उत्पादन गर्न लगाउनुपर्छ । र, वितरण व्यवस्थापनमा पनि ध्यान दिइनुपर्छ, यसका निम्ति अस्पताल तथा स्वास्थ्य संस्थाहरूबीच उचित समन्वय हुनुपर्छ । कतै अक्सिजन सिलिन्डर थुप्रिने तर कतै अभाव भएर बिरामी छटपटाउने अवस्था आउनु हुँदैन । अक्सिजन, सिलिन्डरजस्ता पूर्वाधारका लागि खासगरी प्रधानमन्त्री केपी शर्मा ओलीकै स्तरबाट अग्रसरता लिन किन आवश्यक छ भने यसका निम्ति मित्रराष्ट्रहरू लगायतसितै सहायता माग्नुपर्ने खाँचो देखिइसकेको छ । अहिले सरकारले भारतसित अक्सिजनलगायत सामग्री माग गरिसकेको बताइएको छ । एकातिर भारत आफैंले अक्सिजनको चरम अभाव खेप्नुपरेका कारण अरू देशबाट सहयोग लिइरहेको छ भने, अर्कातिर यसको निर्यातमा पनि प्रतिबन्ध लगाएको छ । यस्तो अवस्थाका बावजुद नेपाललाई तुलनात्मक हिसाबले कम मात्रै अक्सिजन चाहिने भएकाले भारतले दिन पनि सक्ला, तैपनि उसको मात्रै भर परेर बस्नु हुँदैन । नेपालले छिमेकी चीनलगायत अरू मित्रराष्ट्रसित पनि यसका निम्ति पहल गर्नुपर्छ । मुलुकको नेतृत्वले नै अग्रसरता लिएमा यो काम असम्भव पनि देखिँदैन । यस्तो संकटको घडीमा यति पहल प्रधानमन्त्रीले लिनैपर्छ । र, जसरी हुन्छ, अस्पताल सुविधाकै अभावमा संक्रमितहरूको ज्यान जाने अवस्था आउन दिनु हुँदैन ।"
असुविधाबीच क्रिकेटमा सफलता,"घरेलु भूमिमा ११ वर्षपछि च्याम्पियन समाचारले खेलप्रेमी खुसी भएका छन् भने सर्वसाधारण क्रिकेटको भविष्यप्रति आशावादी बनेका छन् । अन्य खेलको तुलनामा नेपाली क्रिकेटको इतिहास अत्यन्त छोटो रहेको मान्नुपर्छ । राजनीतिक उथलपुथल, अस्थिरता उच्चविन्दुमा पुगेकै समयमा अर्थात् झन्डै २ दशकअघि मात्र अन्तर्राष्ट्रिय क्षेत्रमा पहिचान बढाउन सफल नेपाली क्रिकेटले अब नाम चलेका विदेशी टिमसँग प्रतिस्पर्धामा उत्रन सक्नुले यसको भविष्य उज्ज्वल छ भन्ने देखाउँछ । मलेसिया, नेदरल्यान्ड्स र नेपाल सम्मिलित त्रिदेशीय ट्वान्टी२० क्रिकेटअन्तर्गत शनिबार सम्पन्न फाइनलमा उत्कृष्ट सफलता हासिल गर्नु यसको ज्वलन्त उदाहरण हो । नेदरल्यान्ड्ससँगको फाइनलमा नेपालले बनाएको २ सय ३८ रनलाई निकै ठूलो अंक मान्नुपर्छ । बलियो प्रतिस्पर्धी मानिएको नेदरल्यान्ड्स भने १७२ ओभरमा सबै विकेट गुमाएर मात्र ९६ रन बनाउन सक्यो । यसरी १ सय ४२ रनको फराकिलो अन्तरले सो मुलुकलाई पराजित गर्न कुशल भुर्तेलले ७७, कुशल मल्लले ५०, दीपेन्द्रसिंह ऐरीले ४८ र कप्तान ज्ञानेन्द्र मल्लले बनाएको ३३ रनको योगदान महत्त्वपूर्ण रह्यो । समग्रमा भन्नुपर्दा, नेपाली खेलाडीमा टिम स्पिरिट को भावनाका साथै ब्याटिङ, बलिङ र फिल्डिङ सबै उत्कृष्ट रहेकै कारण विजय प्राप्त भएको हो । कप्तान ज्ञानेन्द्र मल्लले नेपालका युवा खेलाडीले आगामी दिनमा अझ उत्कृष्ट प्रदर्शन गर्ने पक्का भएकाले यथोचित सुविधा बढाउनु आवश्यक छ भनेका छन् । उनको कुरा सुनियोस् । उपाधि जितेपछि प्रशिक्षक डेव ह्वाटमोरले भने, नेपाली खेलाडी ठूला खेलका लागि पनि तयार छन् । राम्रो मैदान नहुनु, प्राकृतिक मैदानमा खेल्नुपर्ने बाध्यता हाम्रो यथार्थ हो । यस्ता यावत् उल्झनलाई तोड्दै निजी प्रयासबाट प्राप्त सफलताले नेपालीको शिर उँचो बनाएको छ । भुवनेश्वर शर्मा, चन्द्रागिरि२, काठमाडौं"
आसन्न कोरोना सुनामी र कमजोर तयारी,"कोरोना संक्रमणको ग्राफ उकालोमा लाग्दै गर्दा पनि सरकारले यसको रोकथाम तथा नियन्त्रणका लागि कुनै तदारुकता देखाएको छैन । अघिल्लो वर्ष पनि सूचना दिने, स्वास्थ्य मापदण्ड अपनाउन आह्वान गर्ने र लकडाउनबाहेकका भरपर्दा योजना सरकारले बनाउन सकेन । लामो लकडाउनले रोजगारी र अन्य क्षेत्र प्रभावित भएर निमुखाहरूको बिचल्ली भएको थियो । अघिल्लो वर्ष संक्रमण फैलिरहँदा संघीय सरकार, आफ्नै दलभित्रको रडाकोमा रुमलिइरहेको थियो । प्रदेश सरकार कता थियो, कसैलाई पत्तो नै भएन । स्थानीय सरकार बलबुताले भ्याएसम्म संक्रमण रोकथामका लागि लागेकै थियो । तर, तिनलाई काम गर्न हम्मेहम्मे परेको थियो । विगतको अनुभवबाट सिकेर तीनै तहका सरकारले के तयारी गरे, अहिले ? आफैंले भ्याक्सिन बनाएको भारतमा अहिले कोरोनाको सुनामी नै छ । भारत अत्तालिँदै छ । त्यस्तै स्थितिमा नेपाल पुगे हाम्रो हालत के होला ? अझै पनि सरकार संक्रमण रोकथामका लागिभन्दा पनि कुन राजनीतिक पार्टीले कतिखेर कस्तो अप्रिय निर्णय गर्ने हुन् भन्ने लेखाजोखामा व्यस्त छ । सरकार ढाल्छ कि भन्ने त्रासमा छन्, प्रधानमन्त्री केपी शर्मा ओली । संक्रमण नियन्त्रणका लागि भ्याक्सिन ल्याउने काम मात्र नगरेर आईसीयूभेन्टिलेटरसहितको अस्पतालहरूको व्यवस्था गर्नपट्टि पनि सरकार लाग्नुपर्यो । संघीय सरकारले आवश्यक बजेटको व्यवस्था गरी प्रदेश तथा स्थानीय सरकारहरूलाई कोरोना रोकथामका कार्यक्रम बनाउन सहयोग गर्नुपर्यो । विज्ञहरूले सरकारले हेलचेक्र्याइँ गरे, स्थिति नियन्त्रण बाहिर जान सक्ने चेतावनी दिइरहेका छन् । संक्रमण फैलिनुमा जनस्तरबाट पनि त्यत्तिकै लापरबाही भएको छ । कोरोना लागिहाले यसै निको भइहाल्छ भन्ने मानसिकता आम जनतामा छ । जसले गर्दा सार्वजनिक स्थानमा मास्क नलगाउनेहरू धेरै छन् । विवाह, सभा, समारोहहरू पनि निर्बाध चलिरहेका छन् । राजनीतिक संकटमा रुमलिएको सरकारले कोरोनामा ध्यान देला भन्ने विश्वास जनतालाई छैन । बन्द भएका उद्योग, कलकारखानाहरू तंग्रिन थालेका थिए । हुँदा खानेहरूको चुलो बल्न थालेको थियो । तर, कोरोनाको दोस्रो लहरले स्थिति भयावह हुन थालेको छ । सरकारले भारतीय सीमानाकामा कडाइ गर्नुपर्ने हो । कम्तीमा क्वारेन्टिनको व्यवस्था गरी स्थानीय सरकारले कडाइका साथ आवागमनलाई निगरानी गर्ने हो भने, केही हदसम्म रोकथाममा सहयोग पुग्न सक्छ । गोविन्द विक, बूढानीलकण्ठ१२, काठमाडौंआइतबार एकै दिन नेपालमा २८ जनाको कोरोनाका कारण मृत्यु भएपछि आमजनता भयग्रस्त छन् । बिरामी भएपछि अस्पतालमा बेड र भेन्टिलेटर अनि पर्याप्त अक्सिजन पाउने हो कि होइन भन्ने चिन्तामा छन् । उता अक्सिजनको अभावमा भारतमा भटाभट मान्छे मरेको समाचार आइरहेको छ भने, यता नेपालको ७५ प्रतिशत अक्सिजन प्लान्टहरू बिग्रेको छापाहरूमा आइरहेको छ । जसले आमनागरिक झनै चिन्तित बनेका छन् । उनीहरूलाई कसरी चिन्तामुक्त बनाउने, कसरी आडभरोसा दिलाउने भनेर लाग्नुपर्ने सरकार प्रमुख नै शिलान्यास र उद्घाटनमै रम्न पुगेका छन् । त्यसैको पछिल्लो उदाहरण हो ९ महिना पूर्व नै धरहराको उद्घाटन । यो जस्तो विडम्बना अरू के होला ? कोभिड महामारीमा संसारकै सरकार प्रमुखहरूले आफ्नो नागरिकको स्वास्थ्य र जनस्वास्थ्यका पूर्वाधारहरूलाई प्राथमिकता दिइरहेका छन् । भारतले आफ्नो नागरिकलाई बचाउन साउदी अरब र सिंगापुरबाट हवाईजहाजमार्फत अक्सिजन मगाउन सुरु गरेको छ । तर, हाम्रो सरकार प्रमुख भने धरहराको उद्घाटनमै व्यस्त छन् । योजस्तो विडम्बना अरू के होला ? यस्तो काममा समय बर्बाद गर्नुसट्टा अस्पतालहरूमा कसरी सेवा दिने भन्नेबारे ध्यान दिनुपर्छ । नेपालमा अक्सिजनको मात्रा र प्लान्टहरूको स्थिति के छ ? ती प्लान्टहरूले काम गरिरहेका छन् कि छैनन् ? कोभिड बिरामी बढेमा नेपालकै अक्सिजन प्लाट र भेन्टिलेटरहरूले थाम्न सक्छन् कि सक्दैनन् भनेर निरीक्षण गर्नुपर्छ । गोपाल देवकोटा, गौरीनगर, कामनपा७"
"असन्तुलित नीति, असफल कूटनीति","निष्कर्षभारत, चीन, अमेरिका लगायतसँंग सन्तुलित कूटनीतिक तथा रणनीतिक सम्बन्ध र घनिष्ठ आर्थिक साझेदारी नेपालको सार्वभौमिकताको संवर्द्धन, राष्ट्रहितको संरक्षण र आर्थिक विकासका दृष्टिले उपयुक्त र अपरिहार्य नीति हो । नेपालको भूराजनीतिक यथार्थता र विदेशनीतिको आधारभूत सिद्धान्त पनि यही हो । तर सत्तास्वार्थअनुरूप ओली कहिले चीननिकट भए त कहिले भारत वा अमेरिकानिकट । नेपालको भूराजनीतिक यथार्थविपरीत स्थापनाकालदेखि अंगीकार गर्दै आएको स्वतन्त्र, सन्तुलनकारी र यथार्थवादी विदेशनीतिलाई ओलीले तिलाञ्जली दिए । यो सामान्य कूटनीतिक कमजोरी मात्रै होइन, गम्भीर नीतिगत विचलन हो । त्यसैले ओलीको विदेशनीति अदूरदर्शी र असन्तुलित छ भने, कूटनीतिक दृष्टिले सरकार पूर्ण असफल भएको छ । ओलीको असन्तुलित विदेशनीति र कूटनीतिक असफलताको मूल्य देशले सम्भवतः भविष्यमा चुकाउनुपर्नेछ ।"
यस कारण विषयान्तर हुन्छ बहस,"प्रस्तुत लेखोट यसै स्तम्भको अघिल्लो लेख यौन हिंसाको प्रतिवादमा प्रकाशित भएपछि आएका केही सार्वजनिक टिप्पणी र व्यक्तिगत स्तरमा विभिन्न माध्यमबाट पंक्तिकारलाई प्राप्त प्रतिक्रियापछि तिनको यथोचित प्रत्युत्तरको प्रयास हो । प्रख्यात चिलियन कवि पाब्लो नेरुदा र कम्युनिस्ट विचारधाराका संस्थापक कार्ल मार्क्ससँग जोडिएका यौन प्रकरणबाट विषयप्रवेश गरिएको उक्त लेखमार्फत पंक्तिकारले उठान गर्न चाहेको मुद्दा थियो राजनीति, पत्रकारिता, लेखन लगायत बौद्धिक क्षेत्रका पुरुषहरूबाट हुने यौन हिंसा । र, त्यसको प्रतिरोधस्वरूप तात्कालिक कारबाहीका रूपमा युवा स्त्रीहरू (र, केही ऐक्यबद्ध पुरुषसमेत) ले उठाउन थालेको तुलनात्मक सानो घेराको तर उपेक्षा गर्न नसकिने स्तरको सामूहिक आवाज । सबभन्दा पहिले त, उक्त लेख कसैलाई बलात्कारी साबित गर्न या नगर्नका लागि लेखिएको होइन भन्ने स्पष्ट गर्न चाहन्छु । लेख्दै गर्दा पंक्तिकारको मथिंगलमा घुमिरहेका पात्र मार्क्स या नेरुदा थिएनन्, बरु उनीहरूका विचार, कवित्व र राजनीतिको लिगेसी दाबी गर्ने नेपाली राजनीतिकबौद्धिक वृत्तका नयाँपुराना अनुहारहरू थिए । सप्रसंग ती नाम लिनुपर्ने कारण अरू केही होइन, त्यही लिगेसी हो । लेखमा प्रयुक्त एकादुई शब्द सापेक्षित रूपले कडा छन्, त्यसतर्फ ध्यान नपुगेको हो नै, तर यसको अर्थ पंक्तिकारले उठाएको सवाल सर्वथा पहिलोपल्ट उठेको र तथ्यहीन भने होइन ।उक्त लेखको सरोकार यौनजन्य हिंसाप्रतिको सावधानी र खबरदारीमा थियो । लेखले यौन हिंसाको समाजसंरचनात्मक कारक र पितृसत्तात्मक प्राधिकृत उत्तरदान लाई बेवास्ता गरेको र सबै पुरुषलाई दुस्मन भनेको छैन । लेखको समग्र आशय र सरोकारलाई पूर्णतः उपेक्षा गरेर प्रकट प्रतिक्रियाहरू देखेपछि नै लागेको थियो बहस अब विषयान्तर भयो । यद्यपि, पंक्तिकारलक्षित कतिपय कठोर आरोप र टिप्पणी भने साँच्चै इमानदार र भावुक प्रतिक्रियासमेत हुन् भन्ने लाग्छ । म तिनको पूर्ण सम्मान गर्छु । केही दिनको अन्तरालसम्म आइपुग्दा पंक्तिकारलाई प्राप्त चेतावनी र नसिहत हरूले चाहिँ प्रस्ट बनाएका छन्, साथीहरूको चिन्ताको केन्द्र मार्क्स या मार्क्सवाद दुवै होइनन्, नेपालमा मार्क्सको लिगेसी दाबी गर्ने पुरुष मित्र मण्डलीको निसर्त रक्षा हो । यसले अरू जेसुकै होस्, हाम्रालाई चाहिँ रक्षा गर्नुपर्छ भन्ने आम नेपाली चरित्रको प्रगतिशील संस्करण उजागर गरिदिएको छ । यसले माडी (मजुवापोखरी) हत्या प्रकरण, नमितासुनिता, निर्मला पन्त या नवराज विकहरूको हत्याकाण्डमा आफ्नाहरू जोगाउने सत्ताधारीतर्कको मजबुन पनि याद दिलाएको छ । बहस विषयान्तर हुनुको आधारभूत कारण यही हो । कुनै किताबमाथिको विमर्शमा एक समीक्षकले उक्त पुस्तकका लेखकको निजी जीवनमाथि उठेका प्रश्नको उत्तर दिँदै भनेको सम्झन्छु, हुन त स्वयं मार्क्स नै पनि जँड्याहा थिए । परस्त्रीगामी थिए । आफ्नै घरेलु सहयोगीलाई प्रेग्नेन्ट बनाइदिएर जन्मेको बच्चालाई पितृत्वसमेत दिएनन् भनिन्छ । तर, उनले मानव समुदायलाई गरेको योगदानको मूल्यमा उनका सानातिना कमजोरीहरू बिर्सनुपर्छ ।मार्क्सको जीवनको यो पाटोबारे यसरी पहिलोपल्ट सुन्दै थिएँ । मेरो विचार पाठशालाका प्रियतम गुरु र संसारभरिका तन्नम वर्गलाई सपनाको एउटै मियोमा नार्न सक्षम ती ज्ञानी मान्छे आफ्नै आश्रयमा बसेकी महिलालाई अलपत्र पार्ने पात्र थिए ? मेरा लागि त्यो सानोतिनो शक थिएन । त्यसयता पनि नेपाली छापामा मार्क्स र ती घरेलु सहयोगी हेलेन डेमुथ (लेन्चेन) बीच भएको यौनसंसर्ग र त्यसपछि लेन्चेनको कोखबाट जन्मेको सन्तानलाई पितृत्वको हक नदिइएको विषयबारे लेखसमीक्षाहरू पढिएका हुन् । अनौपचारिक कुराकानीका क्रममा जिज्ञासा राख्दा कतिपय मित्रले माथि उल्लेख गरिएका पुस्तक समीक्षककै शैलीमा विचार राख्थे । एक कवि मित्रको लेख सम्झना छ । त्यसमा पूर्वमन्त्रीसमेत रहेका, जनयुद्ध को उद्गम भूमितिरका एक कमरेडले सहयोद्धा कमरेडको बलात् शैलीमा मैलो चोलो मडमडी माडेझैं स्तनमर्दन गरेपछि, यो हर्कतलाई असामान्यताभित्रको सामान्यता का अर्थमा बुझ्न आग्रह गरेको प्रसंग छ । उक्त लेखमा मैलो चोलोवाला रूपक प्रयोग नगरिएको भए अहिले सम्झन गाह्रो हुन्थ्यो । मार्क्स र लेन्चेनबीचको संसर्गलाई त्यस्तै असामान्यताबीचको सामान्यता भनेरै बुझ्नुपर्ने र यसबारे पूरै चुप लाग्नुपर्ने हो या त्यतिखेर बलात्कार भएको हुन सक्ने मुख्य र परिधीय आधारबारे पनि विचार गर्नुपर्ने हो ? यो छलफललाई टार्न सकिएला तर यसबाट भाग्न भने सकिँदैन ।गान्धीको सत्यता, नेपोलियनको नायकत्व, पृथ्वीनारायण शाहले गरेको एकीकरण, भीमसेन थापाको शौर्य या भानुभक्त आचार्यको आदिकवित्व लगायत अनेकौं प्रसंगमा आलोचनात्मक हुन सक्ने या हुनैपर्ने चिन्तन राख्नेलाई यति हेक्का त हुनैपर्छ हाम्राहरू माथि पनि प्रश्न उठ्छ या उठ्नुपर्छ । यसको अर्थ जबर्जस्ती प्रश्न उठाइनुपर्छ भन्ने होइन । तर, उठ्दै आएका विषयलाई प्रश्नले ट्रिगर गर्नेबित्तिकै त्यसलाई पुँजीवादी षड्यन्त्रको लेबल लगाइदिएर या प्रश्नकर्ता मार्क्सवादबाट पथभ्रष्ट (डेभियन्ट) भएको आरोप लगाएर मात्रै सुख पाइँदैन ।हाम्रा मार्क्स अप्रश्नेय हुन् र तिनलाई छुन, हल्लाउन पाइँदैन भन्ने आशयले व्यक्त सार्वजनिक टिप्पणीहरूले एकाएक ब्रह्मासरस्वती प्रसंग सम्झाउँछन् । यो प्रसंग उठाउँदा अन्धधर्मी र पन्थीहरू जसरी आगो हुन्छन्, हाम्रो आगोछुटाइ त्योभन्दा फरक छैन । पौने दुई सय वर्षअघिको जीवित इतिहासका पात्र र घटनाका कुरा उठ्नासाथ उत्तेजित हुँदै औडाहा छुट्नुपर्ने हामी पुराणमा वर्णित र कुनै ठोस तथ्यइतिहास नभएका विषयसम्म पुगेर किन आलोचक भएका हौं भन्ने कारण खोज्ने उद्यम नै गर्दैनौं भने, धिक्कार छ हाम्रो आलोचना ग्रन्थिलाई ! ब्रह्मालाई बलात्कारी भन्दै ब्रह्मापुत्री भनिने सरस्वतीको अस्मिता र आत्मसम्मानको वकालत गर्नुको अर्थ ब्रह्मा नामका कुनै महापुरुष को नेमिङसेमिङ भन्दा बढी कथा र पुराणमा विश्वास गर्दै आएको लौकिक जगत्को विचार संरचना र अन्धभक्तिमाथि प्रश्नचिह्न खडा गर्नु हो । आज मार्क्समाथि उठेको प्रश्न पनि यही अर्थमा नेमिङसेमिङ भन्दा पर्तिर मार्क्सको अनुयायीवृत्तका कतिपयले असामान्यताभित्रको सामान्यता जस्ता कुतर्कका बलमा गर्ने यौन दुर्व्यवहारलाई सच्याउने आग्रह र प्रयत्न हो । िििउक्त लेखले चिहानमा निदाइरहेका दुई पुरुषलाई विवादको विषय बनाएर लोकरञ्जनको सिँढी चढ्ने दुर्नियत राखेको होहोइन ? यतिखेर त्यसको फैसला गरिहाल्ने हतारो या खाँचो तपसिल मात्र हो । विषय पंक्तिकारको वैचारिक उभ्याइप्रति शंका गर्ने या त्यसको प्रतिरक्षा गर्ने भन्ने पनि होइन । तर प्रश्न उठेपछि उत्तरको प्रयत्न अनिवार्य छ । कसै गरी मार्क्सलाई बलात्कारी साबित गरेरै छोड्ने जिद्दीजिरहको ध्येयले होइन, आधारभूत कार्यकारण, तिनका परिधीय तत्त्व र परिणामको ठहरले मलाई लागेको छ मार्क्स र लेन्चेनबीच आपसी सहमतिमा यौनसम्बन्ध हुन सक्ने आधार झन्डै शून्य छन् । यति भन्नका लागि लेखक खगेन्द्र संग्रौलाले कार्ल मार्क्सलाई आकाशमा पुर्याउने वा जमिनमा धस्याउने दुवै अतिबाट मुक्त भनी समीक्षा गरेको (हेर्नुस्, रातो झिल्को, २०७६ वैशाखअसोज) मेरी ग्याब्रिअलको पुस्तक लभ एन्ड क्यापिटल (प्रकाशक ः लिटल ब्राउन एन्ड कम्पनी) र पौल जोन्सनको इन्टेलेक्चुअल्स (हार्पर एन्ड रो पब्लिसर्स) का ईसंस्करण साक्षी छन् । ख्याल गर्नुपर्ने कुरा के छ भने, यी दुवै किताब सन् १९८९ मा सोभियत रूसी समाजवादको औपचारिक अन्त्यपछि आएका हुन् । गुगलको महासागरभित्र छिर्दा भेटेका सूचनाहरू आफैंमा कति आधिकारिक छन्, तिनमाथि कति भर पर्न सकिन्छ, यो आफैंमा छलफलको विषय होÙ तर तीमध्ये पनि मलाई सबभन्दा बढी गम्भीर बनाएको चाहिँ वर्ल्ड प्रेस डट कममा प्रकाशित द स्याड स्टोरी अफ फ्रेडी देमुख ले हो । मार्क्सकी छोरी एलेनोर मार्क्सको प्रयत्न नहुँदो हो त एंगेल्सको निधनभन्दा ठीक अघि मात्रै आएर फ्रेडी एंगेल्सको होइन, मार्क्सको छोरा हो भन्ने कुराले आधिकारिकता पाउँथ्यो होला भन्नेमा शंका छ । उल्लिखित तथ्यले भन्छन् श्रीमती जेनीको केही दिनको अनुपस्थितिमा मार्क्स र लेन्चेनबीच यौनसम्बन्ध भयो । पछि जेनीले यो कुरा थाहा पाइन् र मार्क्ससँग जवाफ मागिन् । उनी आफूबाट त्रुटि भएकामा जति बेचैन थिए, त्योभन्दा बढी तनाव गर्भवती लेन्चेनलाई पत्नी र क्रान्तिकारी साथीहरूबाट समेत कसरी लुकाउने भन्नेमा थियो । बच्चा जन्म्यो, तर मार्क्सले त्यसलाई सन्तानको दर्जा दिएनन् । बरु नेपालीमा प्रचलित बोलीचालीको शब्द हिल्ला लगाउने भनेझैं पितृत्वका लागि एंगेल्सलाई आग्रह गरे । विडम्बना, एंगेल्सले आफ्ना परम मित्रको आग्रह त टार्न सकेनन्, तर सन्तानसरहको प्रेम र सुरक्षा पनि दिएनन् । बरु त्यो बच्चोलाई पूर्वी लन्डनको फोस्टर परिवारको जिम्मा लगाएर बसे । एउटा दुःखद सत्य नै भनौं, सर्वहारा वर्गका प्रिय कमरेडहरूले आफ्नै सन्तान (मार्क्स जन्मका पिता र एंगेल्स नामका पिता भएको अर्थमा) लाई भने खास न्याय गर्न सकेनन् । यो त्रासदी समेतका विन्दुबाट हेर्दा मार्क्सले लेन्चेनसँग सहमतिमा यौनसम्बन्ध राखेका थिए भन्न सकिने ठाउँ छैन ।लभ एन्ड क्यापिटल ईसंस्कणको पृष्ठ २८६ मा भनिएजस्तै यो अक्षम्य (किताबमा भनिएको शब्द) कार्यका लागि मार्क्स एक्लै दोषी थिए कि समयको संयोग नै त्यस्तै थियो ? शक्ति, संरचना र त्यसको सम्बन्धको आयामबाट हेर्ने हो भने, कामलाई ठूलोसानो भनेर हेर्नु हुँदैन, मन मिल्यो त्यस्तो भयो भन्ने कुराको तुक देखिँदैन । काम काम नै हो, घरेलु होस् या बौद्धिक भन्ने कुरा आदर्श हो । हामीले मान्ने र ठान्ने कुरा हो । घटनालाई तत्कालीन र परिधीय उत्प्रेरक विन्दुबाट हेर्दा, मार्क्स कुलीन वेस्टफालेन परिवारका ज्वाइँ, पुरुष, लेखपढ गर्ने विद्वान् र समग्रमा संरचनागत लाभले विशेषाधिकारप्राप्त व्यक्ति थिए । लेन्चेन उनैका गृहस्थीभित्र आश्रित, उही वेस्टफालेन परिवारबाट निर्देशित भएर कामदारका रूपमा आइपुगेकी अधीनस्थ, गरिब, असहाय महिला थिइन् । आजका अधिकांश मुलुकले बलात्कार, जबर्जस्ती करणी, सेक्सुअल अफेन्स, सेक्सुअल एसल्टजस्ता नामबाट जारी गरेका कानुनी व्यवस्थामा कुनै यौनसम्बन्ध बलात्कार हुनका लागि सम्बन्धित व्यक्तिको मन्जुरीको अभाव मौजुद हुनुपर्छ भन्ने मानेका छन् । लेन्चेनको हकमा त्यस्तो सहमति लिइन सक्ने नैतिक आधार र आवश्यकता नै देखिँदैन । यदि मन्जुरी लिइएकै अवस्था हुन्थ्यो भने बच्चाको पितृत्वको सवालमा त्यति ठूलो संकट पक्कै देखिन्नथ्यो । मार्क्स इतिहासका यति प्रभावशाली व्यक्ति हुन्, साम्राज्यवादी सूचनासत्ताको अग्रणी बीबीसीले गरेको सहस्राब्दीका महान् विचारक (मिलेनियम्ज ग्रेट थिंकर) को सर्भे मा समेत मार्क्स एक नम्बरमा चुनिएका थिए भन्ने धेरैलाई थाहा होला । उनको प्रभाव समर्थकले मात्रै होइन, विरोधीले पनि नकार्न सक्दैनन् । तर इतिहास बनाइसकेको व्यक्ति केवल एउटो व्यक्ति मात्रै रहँदैन, ऊ विचार र लिगेसीको ब्रान्ड बन्छ । त्यसकारण त्यस्ता व्यक्तिमाथि छलफल हुन्छ । जुनसुकै व्यक्तिमाथि सार्वजनिक छलफल हुने भए मेरा हजुरबामाथि पनि यसै गरी छलफल हुँदो हो ।जीवनका समस्त त्रासदीबीच मैले भेटेका मार्क्स अन्धकारपूर्ण समुद्रयात्रामा प्रकाशस्तम्भजसरी आएका थिए । मेरा लागि उनी को हुन्, दुनियाँसँग स्पष्टीकरण जाहेर गर्नु जरुरी छैन । यति कुरा हो, मार्क्समाथि औंला उठाउन आँट दिनेसमेत अरू कोही होइन, स्वयं मार्क्स नै हुन् । इतिहासकार एरिक जे हब्सबाम (अन हिस्ट्री, १९९७) भन्छन्, यदि म मार्क्सका विचारहरू डम्प गरिनयोग्य छन् नै भन्थें भने पनि उनीप्रति मेरो आदरभाव रहन्थ्यो, गहिरो आदरभाव ! तर त्यो आलोचनारहित चाहिँ हुन्नथ्यो । सम्भवतः पूर्ववर्तीहरू, गुरुहरूलाई हेर्ने, ग्रहण गर्ने यही दृष्टि नै सबभन्दा सम्यक् दृष्टि हुनुपर्छ । क्रान्ति र बलिदानका ओझेलमा नरसंहार, देशनिकाला र निर्वासनका दुःखान्तहरू छोपिएजस्तै व्यक्तिइतिहासका त्रुटिहरू छोपिनु कम्युनिस्ट साहित्यमा आम विषय नै हो भन्ने दुनियाँ जान्दछ । हामी छोप्नुलाई आन्दोलनको रक्षा मान्छौं र प्रश्न गर्नुलाई गद्दारी । यो पनि हामीलाई भन्दा बढी कसलाई थाहा होला ? विषयान्तर नै भएर वा पंक्तिकारको मनोविज्ञान र वैचारिक स्टाटस माथि नै सन्देह गर्ने हिसाबले नै किन नहोस्, प्रतिक्रिया र टिप्पणी गर्ने सबैप्रति आभारी हुनैपर्छ । यस्ता मौका अरूलाई मात्रै होइन, आफूलाई समेत आफैंसँग चिनाउने गरी आउँछन् । तर, यसबीच नेपाली र छिमेकी देशको समेत मार्क्सवादी विद्वान्विदुषीवृत्तले एउटी सामान्य लेखकको आलोचनात्मक विवेकसँग हतासिएर जुन विवेक प्रदर्शन गरेको छ, यसको सम्झना रहिरहनेछ ।"
"आई मिस यु, मुमा !","माफ गर्नुहोला, तपार्इंको बिरामी राख्ने बेड छैन । स्वास्थ्यकर्मीको धर्मअनुसार यस्तो तीतो जवाफ फर्काउन मिल्दैन । तर अहिलेको परिस्थिति नै यस्तै छ, नचाहँदानचाहँदै रुखो बोल्नुपर्ने । स्वास्थ्यकर्मीहरूका आँखावरिपरिको कालो घेरोले निद्रा नपुगेको संकेत गर्थ्यो । ढुंगाले थिचेजस्तो भारी शरीर लिएर बिरामीको सेवामा खटिएका नर्सहरूलाई के भयो भनेर सोध्ने कोही थिएनन् । उल्टै बिरामीका आफन्तले टोकसेकोटोकस्यै थिए । तैपनि नेपालगन्जस्थित भेरी अस्पतालकी डा प्रतिज्ञा आचार्य संयमपूर्वक भन्दै थिइन्, हेरौंला, नआत्तिनुस् । भेरी अस्पतालमा लगातार दुई दिन रिपोर्टिङका लागि पुग्दा मेरा पनि गह भरिए । कोभिड विशेष अस्पतालभित्र पुग्ने बाटामा चारवटा शव कालो प्लास्टिकले बेरेर स्ट्रेचरमा लस्करै राखिएका थिए । मानौं, ती कुनै सामान हुन् । ती शवअगाडि बसेर रुने कोही थिएनन् । आफन्तहरू एक मिटर वरैबाट शवको फोटो खिच्दै थिए । अचेल मास्कभित्र हाम्रो मुस्कान लुकेको छ, सँगै यसले हाम्रो चीत्कार पनि बन्द गर्न खोजेको छ, आफन्त मर्दा खुलेर रुनसम्म पाइँदैन । पत्रकार सुदीप मल्ल मास्कभित्र आफ्नो पीडा गुम्साउँदै अस्पताल परिसरमा उभिएका थिए, नाकमुख ढपक्कै छोपिने गरी पोको पारिएको शवमा आँखा डुलाइरहेका थिए । दुई दिनअघि अस्पताल भर्ना गरिएकी आमालाई उनले अचानक गुमाउनुपरेको थियो । र, गुमाएका थिए आमालाई अँगाल्दै भक्कानिने स्वतन्त्रता । आमालाई छुनै नपाई बिदा गर्नुपर्ने, कस्तो दिन आइपर्यो ! उनी रुँदै बेलाबेला भनिरहेका थिए, आई मिस यु, मुमा !सुदीपजस्ता धेरै नागरिक भेरी अस्पतालमा आफन्त जोगाइदिन स्वास्थ्यकर्मीसँग हारगुहार गरिरहेका थिए । अस्पताल परिसरमा गाइँगुइँ चलिरहको थियो अक्सिजन फुस्केकाले अस्तिको मान्छे गयो, पानी पनि खान पाएन  । एकातिर बिरामीको बिजोग देखेर अस्पताल व्यवस्थापनप्रति झनक्क रिस उठ्ने, अर्कातिर स्वास्थ्यकर्मीको व्यथा बुझ्दा माया पनि लाग्ने ! यो भयावहको व्यवस्थापन कसले गर्ने ? स्वास्थ्यकर्मी र बिरामी दुवैका अनन्त गुनासाहरूको सम्बोधन कसले गर्ने ?कति कुरुवाहरू हे भगवान् भन्दै सुस्केरा हालिरहेका थिए । ६० वर्षीया सत्या केसीको मन भतभती पोलेको थियो । उनका छोरा पाँच दिनदेखि भेन्टिलेटरमा राखिएका थिए । उनले सुनेकी थिइन् कोरोना वृद्धवृद्धालाई छिट्टै सर्छ, युवालाई ढिलो सर्छ । तर, उनको हकमा उल्टो भयो । छोराको सट्टा आफूलाई किन भाइरस लागेन भन्दै बर्बराउँदै थिइन् उनी । डाक्टरले छोरालाई जे पनि हुन सक्छ भन्दा उनले कसरी सहिरहेकी होलिन् ! तर, सहनुबाहेक विकल्प पनि के छ र ?भेरी अस्पतालमा बिरामीको चाप थेग्नै नसक्ने हुन थालेकाले डा राजन पाण्डे आक्रोश पोख्दै थिए, यस्तै अवस्था आउँछ भनेरै हामीले एक महिनाअघि नै नाकामा कडाइ गर भनेको, तर कसैले टेरपुच्छर लगाएनन् । यस्तो भयावह स्थिति आउनुमा उनले जमुनाह नाकामा भएको चरम लापरबाहीतिर औंल्याए । साथै, सर्वसाधारण आफैं पनि महामारी फैलाउन जिम्मेवार रहेको उनको ठम्याइ थियो । हुन पनि आमनागरिक स्वास्थ्य सुरक्षाका मापदण्ड पालना नगरी निर्धक्क घुमफिर गर्दाको परिणाम हो यो । बाँकेका स्वास्थ्यकर्मी, प्रशासन, स्थानीय सरकार, नागरिक समाज सबै भगवान् भरोसामा छन् । संघ, प्रदेश र स्थानीय सरकारले छटपटाइरहेका बिरामीको उपचारका लागि आवश्यक जनशक्ति, बजेट र स्वास्थ्य उपकरणहरूको तत्काल व्यवस्था गर्नुपर्छ । अस्पताल प्रशासनले पनि सरकारहरूलाई झकझकाउनुपर्छ । बेड नपाएर, जनशक्ति नपुगेर बिरामीको मृत्यु भइरहेछ भनेर मात्र अस्पताल प्रशासन उम्किन पाउँदैन । हुँदै छ, गर्दै छौं, छिट्टै हुन्छ जस्ता मीठा कुराले कोरोना महामारी नियन्त्रण हुने भए सुदीप मल्ल र सत्या केसीहरूले बिलौना गाइरहनुपर्ने थिएन ।"
आममाफी कस्तोमा हुन्छ ?,"सर्वोच्च अदालतले फैसला भइसकेको मुद्दा फिर्ता लिन नपाउने सिद्धान्त प्रतिपादन गरिसकेको भए पनि थरूहट आन्दोलनका नेता रेशमलाल चौधरीलाई सरकार माफी दिलाउनेतिर लागेको छ । टीकापुर घटनाका आरोपी, जसपा नेता तथा सांसद चौधरीलाई ओली सरकारले राजनीतिक र सत्ताको लेनदेनमा माफी दिलाउने प्रक्रिया सुरु गरिसकेको खबर छ । प्रजातान्त्रिक देशमा व्यापक राष्ट्रिय हितका लागि आममाफी दिने प्रचलन पाइन्छ । अधिनायकवादी शासकले भने, त्यो अधिकारको दुरुपयोग गर्नु स्वाभाविक देखिन्छ । हाम्रो देशमा पहिलेदेखिका संविधानमा यस्तो प्रावधान राखिँदै आएको थियो । आममाफी सम्बन्धमा नेपालको अन्तरिम संविधान, २०६३ को धारा १५१ मा मन्त्रिपरिषद्को सिफारिसमा राष्ट्रपतिले माफी दिन सक्ने प्रावधान थियो । हालको संविधानको धारा २७६ मा पनि माफी दिने प्रावधान छ । संविधानका यी दुवै प्रावधानले राष्ट्रपतिलाई जुनसुकै अदालत वा न्यायिक वा अर्धन्यायिक निकाय वा प्रशासकीय पदाधिकारीले गरेको सजायलाई माफी दिने एवं मुल्तबी, परिवर्तन वा कम गर्न सक्ने विशेषाधिकार प्रदान गरेका छन् । सारभूत रूपमा यी प्रावधानमा भिन्नता पाइँदैन । राष्ट्रपतिलाई ती अधिकार प्रयोग गर्न सक्ने अधिकार छ, तर कार्यान्वयनको तहमा भने भिन्नता छ ।हालको संविधान जारी भइसकेपछि सर्वोच्च अदालतका पाँच न्यायाधीशको संवैधानिक इजलासले सावित्री श्रेष्ठविरुद्ध प्रधानमन्त्री बाबुराम भट्टराईसमेत भएको मुद्दामा २०७२ पुस २३ मा हालको संविधानबमोजिम राष्ट्रपतिले कार्यकारीको सिफारिसमा सीधै आममाफी दिन मिल्दैन, निजमा अधिकारै छैन भनी फैसला गरेको छ (नेकाप, संवैधानिक इजलास, खण्ड भाग १, २०७५, अंक १, निनं२, पृ१३) । तत्कालीन माओवादीका नेता बालकृष्ण ढुंगेललाई माफी दिएउपरको मुद्दामा यो फैसला भएको हो । कैलालीको टीकापुरमा २०७२ भदौ २७ मा थरूहट आन्दोलनका क्रममा नेपाल प्रहरीका सेती अञ्चल प्रमुख एसएसपी लक्ष्मण न्यौपाने, निरीक्षक बलराम विष्ट र केशव बोहरा, हवल्दार लक्ष्मण खड्का तथा जवान लोकेन्द्र चन्दÙ सशस्त्र प्रहरीका हवल्दार ललित साउद र जवान रामविहारी चौधरीसहित सात सुरक्षाकर्मी र प्रहरी हवल्दारकै दुई वर्षीय छोरासहित आठ जनाको ज्यान गएको थियो । त्यस घटनाका मुख्य अभियुक्त भनिएका रेशमलाल चौधरीसमेतलाई जिल्ला र उच्च अदालतबाट जन्मकैदको सजाय ठहरिई फैसला भएर हाल सर्वोच्च अदालतमा पुनरावेदन चलिरहेको छ । २०७४ फागुन १४ देखि चौधरी थुनामा छन् । कारागारमा रहेकै बेला २०७५ पुस १९ मा उनलाई सांसदको शपथ गराइएको थियो । माफीका सम्बन्धमा सर्वोच्च अदालतले सो फैसलामा बोलेको छ अदालतको अन्तिम फैसलाबाट ठहरिएको दण्डसजायलाई माफी दिनेजस्तो गम्भीर विषयमा विशेषाधिकार प्रयोग गर्दा ज्यादै सचेत र संवेदनशील बन्नुपर्छ । कानुन र न्यायका मान्य सिद्धान्तहरूको किञ्चित् मात्र पनि उपेक्षा गरी माफीको अधिकार प्रयोग हुन सक्दैन । सामान्य नागरिकले अदालतको अन्तिम फैसलाबमोजिम ठहर भएको सजाय भुक्तान गर्नुपर्ने, तर उच्च प्रशासक, राजनीतिक दलका नेता, सभासद् वा मन्त्रीलाई सो गर्न नपर्ने छुट हुन्छ भन्ने हो भने घोर असमानताको स्थिति सिर्जना भई कानुनी राज्यको उपहास मात्र हुन पुग्छ । यसबाट ठूलालाई चैन, सानालाई ऐन भन्ने लोकोक्ति चरितार्थ बन्न पुग्छ र समाज पुनः द्वन्द्वमा धकेलिन्छ । त्यस्तो असमान र भेदभावपूर्ण अवस्थालाई प्रोत्साहित गरिरहँदा न्यायपूर्ण समाज निर्माणको जग नै भत्कन सक्नेतर्फ सम्बन्धित सबै संवेदनशील बन्नुपर्छ । संविधानको संरक्षक र पालनकर्ताका रूपमा रहेका राष्ट्रप्रमुखबाट संविधान र कानुनबमोजिम अदालतबाट भएको फैसलाले ठहर भएको सजाय कानुनी आधारबेगर माफी हुन सक्दैन । माफीसम्बन्धी कानुन बन्नुपर्छ । न्यायका मान्य सिद्धान्तभन्दा बाहिर गएर सो कानुन बन्न नहुनेसमेत सो फैसलाले संकेत गरेको छ । २०६३ सालको अन्तरिम संविधानमा मन्त्रिपरिषद्को सिफारिसमा माफीको अधिकार प्रयोग हुने भनिएको थियो, तर अहिलेको संविधानमा कसको सिफारिसमा सो अधिकार प्रयोग हुने भन्ने खुलेको पाइँदैन । बरु कानुनबमोजिम मात्र सो अधिकार प्रयोग हुने शब्दावली प्रयोग भएको पाइन्छ । यो फैसला हुँदा राष्ट्रपतिले माफी दिने सम्बन्धमा कुनै कानुन बनेको पाइँदैन । माफीसम्बन्धी छुट्टै कानुनको अभावमा बालकृष्ण ढुंगेललाई दिएको माफी असफल भएकाले पछि कानुनी व्यवस्था गरियो ।त्यसैबीच २०७४ असोज ३० मा जारी भएको मुलुकी अपराध (संहिता) ऐनको दफा १५९ मा माफीसम्बन्धी व्यवस्था छ । त्यसका लागि फैसलाबमोजिम सजाय पाएको व्यक्तिले गृह मन्त्रालयमार्फत राष्ट्रपतिसमक्ष निवेदन दिनुपर्छ । गृह मन्त्रालयले माफी सम्बन्धमा निर्णयका लागि नेपाल सरकारसमक्ष कारण खुलाएर सिफारिस पेस गर्नुफर्छ । यातना, त्रूर तथा अमानवीय तरिकाले वा नियन्त्रणमा लिई ज्यान मारेको, जातिहत्यालगायत अन्य केही कसुरमा भने माफी दिने कारबाही गर्न नसकिने प्रावधान दफा १५९ कै उपदफा (४) मा छ । माफी दिलाउनुपर्ने मनासिव कारण देखेमा नेपाल सरकारले त्यसका आधार खुलाएर रायसाथ राष्ट्रपतिसमक्ष सिफारिस गर्नुपर्छ । माफी दिलाउने सम्बन्धमा अन्यत्र जुनसुकै कुरा लेखिएको भए पनि कुनै अदालतमा पुनरावेदन, साधक जाँच वा पुनरवलोकन वा मुद्दा दोहोर्याउने अवस्थामा विचाराधीन रहेको वा जुन अदालतको फैसलाबाट सजाय तोकिदिएको हो, त्यस्तो सजाय अन्तिम भई नसकेको अवस्थामा गृह मन्त्रालयले माफीसम्बन्धी कारबाही गर्न सक्ने छैन भनी उपदफा (५) ले विशेष बाध्यकारी प्रावधान राखेको छ । संविधानको धारा २७६ मा कानुनबमोजिम मात्र राष्ट्रपतिले माफी दिन सक्ने प्रावधान छ । यस प्रावधानअनुसार तत्कालीन माओवादीका नेता बालकृष्ण ढुंगेललाई दिएको माफीलाई संवैधानिक इजलासले बदर गरिदियो । संविधानविपरीत भनिदियो । त्यस घटनाबाट चेतेको सरकारले २०७४ मा जारी भएको फौजदारी अपराध संहिताको दफा १५९ मा माफीसम्बन्धी प्रावधान राख्यो । माफी दिन कारण खुलाई गृह मन्त्रालयले नेपाल सरकारलाई सिफारिस गर्ने, नेपाल सरकारले राष्ट्रपतिसमक्ष सिफारिस गराएर माफी गराउन सक्ने प्रावधानको कानुनी व्यवस्था गरियो । कानुनी प्रक्रिया पुर्याएर सरकारले रेशम चौधरीलगायतलाई माफी दिलाऊन सक्छ । एकातिर यातना, त्रूर तथा अमानवीय तरिकाले वा नियन्त्रणमा लिई ज्यान मारेको, जातिहत्या गरेको कसुरमा माफी दिलाउने कारबाही नै गर्न नसकिने कानुनी प्रावधान छ भने, अर्कातिर माफी दिलाउने प्रावधान रहेको अपराध संहिताको दफा १५९ कै उपदफा (५) ले भने पुनरावेदन चलिरहेको वा मुद्दा अन्तिम भई नसकेको अवस्थामा चाहिँ माफी दिलाउने कारबाही गर्नै नसक्ने भनी बाध्यकारी कानुनी व्यवस्था गरेको छ । यस कानुनी व्यवस्थाअनुसार चौधरीलगायतको मुद्दा अन्तिम भइसकेको अवस्थामा मात्र माफीको कारबाही गर्न सकिन्छ । अन्यथा कारबाही नै गर्न सकिँदैन । गृह मन्त्रालयले अपराध संहिताको दफा १५९ को उपदफा (४) बमोजिम कारबाही गर्नै नसक्ने कानुनी प्रावधान छ । अब ओली सरकारले आफैंले बनाएको मुलुकी संहिताको यस्तो प्रावधानविपरीत माफी दिलाउने कारबाही कुनै हालतमा अगाडि बढाउन सक्दैन । तथापि सरकारले माफी दिलाउन सक्दैन भन्न सकिने अवस्था भने छैन । सरकारको सिफारिस कानुनी प्रक्रिया पुर्याएर भएको होहोइन भनी सर्वोच्च अदालतबाट प्रतिपादितमाथि उल्लिखित सिद्धान्तसमेतलाई ध्यानमा राखेर राष्ट्रपतिले माफीको निर्णय गर्नुपर्ने हुन्छ । संविधान र कानुनको पालना कसरी हुँदो रहेछ, हेर्दै जाऔं ।कार्की विशेष अदालतका पूर्वअध्यक्ष हुन् ।"
विद्यार्थीलाई छात्रावास छाड्न साउको 'उर्दी,"(नयाँदिल्ली)  दिल्लीस्थित साउथ एसियन युनिभर्सिटी (साउ) ले कोरोना महामारीका कारण दिल्लीमा गम्भीर स्वास्थ्य संकट देखा परेको भन्दै त्यहाँ अध्ययनरत आवासीय विद्यार्थीहरूलाई छात्रावास छाड्न आदेश दिएको छ । साउ प्रशासनले सोमबार एउटा सूचना जारी गर्दै दिल्लीको चाणक्यपुरीस्थित अकबर भवनको छात्रावासमा रहेका सबै विद्यार्थीहरूलाई मे १० भित्र खाली गर्न आदेश दिएको हो । सबै विद्यार्थीलाई उनीहरूको व्यक्तिगत सुरक्षाका लागि मे १० भित्र अकबर भवनस्थित होस्टल कोठा र परिसर खाली गरेर आआफ्नो घर र बस्ने ठाउँका लागि प्रस्थान गर्नुपर्नेछ साउद्वारा जारी सूचनामा भनिएको छ । साउले महामारीका कारण दिल्ली गम्भीर स्वास्थ्य संकटमा रहेको र विद्यमान स्वास्थ्य पूर्वाधारले बिरामीहरूको चाप थेग्न नसक्ने र आगामी दिनमा परिस्थिति थप भयावह बन्न सक्ने देखेर छात्रावास खाली गर्ने निर्णय लिएको दाबी गरेको छ । सञ्चारमाध्यम, राज्य सरकार एवं अस्पतालहरूद्वारा जारी प्रेस विज्ञप्तिमा अक्सिजन, बेड र औषधिको चरम संकट देखाएको र साउका केही विद्यार्थीले पनि त्यस्तै परिस्थितिको सामना गर्नुपरेकाले छात्रावास खाली गर्ने निर्णयमा पुगेका हौं, विज्ञप्तिमा भनिएको छ । साउमा सबै सार्क मुलुकका गरी ७ सयभन्दा बढी विद्यार्थीर् अध्ययनरत छन् । त्यसमध्ये चालीस जना नेपाली विद्यार्थी छन् । हाल छात्रावासमा भने दुई सयभन्दा बढी विद्यार्थी रहेका वरिष्ठ वार्डेन तथा उपप्रध्यापक युवराज पोखरेलले बताए । तीमध्ये २० जना विद्यार्थी नेपाली हुन् । प्रशासनले एकाएक छात्रावास खाली गर्न सूचना जारी गरेपछि महामारीको त्रासमा रहेका नेपाली विद्यार्थीलाई कसरी घर जाने भन्ने चिन्ता थपिएको छ । उनीहरूको भनाइमा प्रशासनले छात्रावास छाड्न भने पनि एकातिर हवाई टिकटको अभाव र अर्कोतर्फ सडकमार्गबाट जाँदा संक्रमणको अत्यधिक जोखिम भएकाले नेपाल जान सहज छैन । सम्भव हुनेजति गएको राम्रो हो । तर, सम्भव नहुनेका लागि क्याम्पस प्रशासनले सुरक्षित रूपमा बस्ने र आपत्कालीन अवस्थामा औषधोपचारको व्यवस्था गर्नुपर्छ, साउमा पीएचडी अध्ययनरत नेपाली विद्यार्थी महेश्वर गिरीले भने । तर, केही विद्यार्थीहरूले भने प्रशासनले उर्दीको शैलीमा सूचना गरेर विद्यार्थीप्रतिको दायित्वबाट पन्छिन खोजेको आरोप लगाए । आफ्ना विद्यार्थीलाई क्याम्पस हाताभित्रै सुरक्षित राख्न सावधानीका न्यूनतम उपायमा जोड दिनुको साटो असुरक्षित र जोखिमपूर्ण यात्राका लागि बाध्य बनाउनु दायित्वबाट भाग्न खोजेको प्रष्ट हुन्छ, आक्रोशित एक नेपाली विद्यार्थीले भने । तर, छात्रावासका वरिष्ठ वार्डेन पोखरेलले भने विद्यार्थीहरूको सुरक्षाका लागि भनेर नै विश्वविद्यालयले पछिल्लो निर्णय लिएको दाबी गर्छन् । अहिले नै करिब पैंतीस जना संक्रमित भइसकेका छन् । छात्रावास भवन तथा मेस एउटै छ । कुनै बेला संक्रमणले विस्फोटक रूप लिन सक्छ, पोखरेलले भने । तर, सूचना जारी भयो भन्दैमा प्रशासनले जीवन नै खतरामा पारेर विद्यार्थीलाई जाऊ भन्न नखोजेको उनको भनाइ छ । दिल्लीको पछिल्लो अवस्था सबैलाई थाहा छँदै छ । नेपाली विद्यार्थीलाई केही भइहाल्यो भने दूतावास र सरकारले पनि केही नगर्ने हुँदा त्यस्तो आग्रह गरिएको हो, पोखरेलले भने । बंगलादेशको राजधानी ढाकामा सन् २००५ को नोभेम्बरमा सम्पन्न १३ औं सार्क शिखर सम्मेलनमा विश्वस्तरीय शैक्षिक जनशक्ति उत्पादन गर्ने उद्देश्यसहित साउ स्थापना गर्ने निर्णय भएको थियो ।"
क्लोईले रचिन् इतिहास,९३ औं ओस्कार अवार्डमा उत्कृष्ट निर्देशक घोषित क्लोई चाउ । फिल्म जगत्को सर्वोत्कृष्ट अवार्ड जितेर चाउले दोस्रो महिला निर्देशक र एसियाकी पहिलोको इतिहास बनाएकी छन् । सन् २०१० मा ॅद हर्ट लकर का लागि क्याथरिन बिगोलोपछि ओस्कार जित्ने उनी दोस्रो महिला निर्देशक हुन् । चिनियाँ मूलकी ३९ वर्षीया चाउद्वारा निर्देशित ॅनोम्याडल्यान्ड ओस्करमा उत्कृष्ट फिल्म घोषित भएको छ । यही फिल्मबाटै फ्रान्सेस म्याकडोरमेन्डले उत्कृष्ट अभिनेत्रीको अवार्ड जितेकी छन् । यसपटकको ओस्कारमा ॅद फादर बाट एन्थोनी होप्किन्स अभिनेतातर्फ उत्कृष्ट दरिए । डेनमार्कको ॅएनोदर राउन्ड उत्कृष्ट अन्तर्राष्ट्रिय फिचर फिल्म घोषित भयो । तस्बिर ः एएफपी
स्विट्जरल्यान्ड पुग्यो भारतीय स्वरूपको कोरोना,पेरिस (कास) भारतीय स्वरूपको कोरोना भाइरस स्विट्जरल्यान्डमा पनि फेला परेको छ । स्विस संघीय जनस्वास्थ्य कार्यालयले भारतीय स्वरूपको भाइरस पहिलोपटक फेला परेको ट्वीटरमार्फत जनाएको हो । स्विस जनस्वास्थ्य कार्यालयका अनुसार भारतीय स्वरूपको भाइरसबाट संक्रमित हुने व्यक्ति विमानस्थलको ट्रान्जिटमा भेटिएका हुन् । कार्यालयले विमानस्थल र संक्रमित व्यक्तिबारे भने केही खुलाएको छैन ।नयाँ स्वरूपका कोरोना भाइरस रहेको र आफ्नो देशलाई जोखिममा पार्न सक्ने देशहरूको सूचीमा भारतलाई पनि समावेश गर्नुपर्ने भन्दै स्विट्जरल्यान्डको जनस्वास्थ्य कार्यालयमा छलफल भइरहेको किस्टोन न्युजले जनाएको छ । हाल स्विस नागरिक वा भारतबाट आवासीय अनुमति प्राप्त व्यक्तिलाई भारतबाट स्विट्जरल्यान्ड प्रवेश गर्न अनुमति छ ।स्विस स्वास्थ्य अधिकारीहरूले भारतमा उत्परिवर्तन भएको भाइरसको नमुना मार्चको अन्त्यबाट देखिएको र यो युरोपमा व्यापक मात्रामा भित्रिन सक्ने औंल्याएका छन् । भारतीय स्वरूपको भाइरस यसअघि बेलायत र बेल्जियममा फेला परिसकेको छ । फ्रान्सको राजधानी पेरिसस्थित चार्लस द गोल विमानस्थलमा ओर्लिएर बेल्जियम पुगेका भारतीय विद्यार्थीमा मध्य अप्रिलमा भारतीय स्वरूपको भाइरस भेटिएको थियो । उनीहरूलाई क्वारेन्टाइनमा राखिएको थियो । ती विद्यार्थीहरू पेरिस क्षेत्रबाट बेल्जियम जाँदा बस यात्राका क्रममा उनीहरूले व्यापक रूपमा संक्रमण फैलाएको हुन सक्ने विज्ञहरूको भनाइ छ ।
माथिल्लो तामाकोसीको जलाशय भरियो,"(चरिकोट)  उत्पादनको अन्तिम तयारीमा रहेको स्वदेशी लगानीको ४५६ मेगावाटको माथिल्लो तामाकोसी आयोजनाको जलाशय भरिएको छ । वैशाख मसान्तमा उत्पादनको तयारीमा जुटेको आयोजनाले मुख्य सुरङ र पेनस्टक परीक्षणका लागि बाँधमा पानी भरेको हो । जलाशय भरिएकाले बुधबारबाट पानी सुरुङमा पठाइने आयोजनाका प्रवक्ता गणेश न्यौपानेले जानकारी दिए । आयोजनाको काम लगभग सकिएकाले परीक्षणका लागि काम सुरु भएको हो, उनले भने, मुख्य सुरुङमा पानी पठाएर परीक्षणको काम हुन्छ । जलाशय भरिएकाले मुख्य सुरुङको परीक्षण हुने उनको भनाइ छ । सुरुङमा पानी पठाएपछि मुख्य सुरुङ र पेनस्टकको परीक्षण हुनेछ । १० देखि १२ दिनमा उत्पादन थाल्ने गरी परीक्षणको काम भइरहेको छ, न्यौपानेले भने, सुरुङ र पेनस्टकको परीक्षणपछि मात्रै उत्पादनको दिन भन्न सकिन्छ ।आयोजनाले वैशाख मसान्तसम्म पहिलो युनिटबाट ७६ मेगावाट विद्युत् उत्पादनको तयारी थालेको छ । ठाडो सुरुङ र तल्लो ठाडो सुरुङमा पेनस्टक जडानको काम अन्तिम चरणमा छ । जलाशय र बालुवा थिग्य्राउने पोखरीमा पानी भरी बाँध, इन्टेकलगायत सिभिल संरचना र त्यहाँ जडित गेट, स्टपलगजस्ता हाइड्रोमेकानिकल उपकरणको सफलतापूर्वक प्राविधिक परीक्षण सकिएको छ । आयोजनाबाट वार्षिक २ अर्ब २८ करोड युनिट बिजुली उत्पादन हुनेछ । आयोजनाले बिजुली बिक्रीबाट वार्षिक ९ अर्ब रुपैयाँ आम्दानी गर्ने लक्ष्य छ । ३५ अर्ब ३३ करोडमा निर्माण सकिने भनिएको आयोजनाको लागत बढेर ८० अर्ब पुग्ने अनुमान छ ।"
कोरोना तीव्र बनेपछि क्षमता बढाउँदै स्वदेशी मास्क उद्योग,"दीर्घायु केएन ९५ मास्कको थोक मूल्य १५ र २० रुपैयाँ रहेको उद्योगका प्रशासक निर्मल वाग्लेले जानकारी दिए । बजारमा २५ रुपैयाँसम्ममा पाइन्छ, उनले भने, पहिला यो मास्क १ सय ५० रुपैयाँसम्म बजारमा पाइन्थ्यो । अहिले सहज उपलब्ध हुने भएकाले मूल्य घटेको छ । चीनबाट आउने मास्कको तुलनामा यहाँ उत्पादित मास्कको गुणस्तर पनि राम्रो भएकाले माग बढेको उनी सुनाउँछन् ।मेल्टब्लोन पेपर, प्याबरिक, इयर लुप, फिल्टर भल्ब र नोज लुप मास्कका कच्चा पदार्थ चीनबाट आयात हुन्छन्, वाग्लेले भने, मास्कमा मेल्टब्लोन पेपर प्रमुख हो । किनभने यसले कीटाणुहरूलाई फिल्टर गर्ने काम गर्छ । मास्कका लागि चाहिने कच्चा पदार्थहरूमा सरकारले भन्सार कर लिने भएकाले यसमा छुट गरिनुपर्ने उद्योगीहरू बताउँछन् । मास्क र स्वास्थ्यसँग सम्बन्धित सामग्री अत्यावश्यक भएकाले करहरूमा छुट गरिनुपर्ने वाग्लेको भनाइ छ । कोभिड१९ को संक्रमणपछि कच्चा पदार्थ आयात गरी यहाँ मास्क उत्पादन गर्ने उद्योगको संख्या बढेको छ । सानाठूला कम्पनीले मास्क उत्पादन गरिरहेको निर्यात व्यवसायी महसंघ नेपालका उपाध्यक्ष चण्डीप्रसाद अर्यालले जानकारी दिए । १४१५ वटा गार्मेन्ट उद्योगले मास्क बनाइरहेको गार्मेन्ट एसोसिएसन अफ नेपालका महासचिव अशोक अग्रवालको भनाइ छ ।"
कृत्रिम अभाव गराएर मूल्यवृद्धि,"(विराटनगर)  कोरोना संक्रमण बढिरहेका बेला कृत्रिम अभाव सिर्जना गरी विराटनगरका औषधि व्यवसायीले मास्कको मूल्यमा दुईदेखि १० गुणासम्म वृद्धि गरेका छन् । साधारण खालको सर्जिकल मास्कको खुद्रा मूल्य प्रतिप्याकेट २ सय रुपैयाँ पुगेको छ । एउटा प्याकेटमा ५० थान मास्क हुन्छन् । साताअघिसम्म प्रतिप्याकेट मास्कको मूल्य १ सय १० रुपैयाँ थियो । सेवा र सहयोग गरौं भन्ने भावना नै छैन, संकटका बेलामा घटाएर दिनुपर्नेमा बढाएर बेच्छन्, मास्क किन्न आएकी लक्ष्मी परियारले भनिन् ।डिलरले एकएक घण्टामा मूल्य बढाउँदै आफूहरूलाई नै प्रतिपोका १ सय ६०७० रुपैयाँमा बिक्री गरिरहेको एक औषधि व्यवसायीले बताए । सबै खाले खर्च एवं नाफा राखेर प्रतिप्याकेट १ सय ८० देखि २ सय रुपैयाँमा बेच्नैपर्छ । गत वर्ष ४०४५ रुपैयाँमा बिक्री भएको केएन९५ मास्क यहाँको बजारमा अहिले साढे चार सयदेखि ५ सय रुपैयाँमा बिक्री भइरहेको छ । पाँच रुपैयाँ प्रतिगोटामा सहजै पाउने सर्जिकल मास्कको मूल्य अहिले नै १५ रुपैयाँ पुगेको छ । बढी मूल्य लिनेलाई दुई लाख रुपैयाँ जरिवाना गर्न मोरङका प्रमुख जिल्ला अधिकारीले सरोकारवाला निकायलाई आदेश दिए पनि कार्यान्वयन भएको छैन । गत वर्षदेखि प्रतिगोटा ४०५० रुपैयाँमा बिक्री भएको फेससिल्ड अहिले सयदेखि डेढ सय रुपैयाँसम्म बिक्री भइरहेको छ । गत वर्ष सामान्य खाले फेस सिल्ड मास्क प्रतिगोटा ३०४० रुपैयाँ र चस्मावाला ५०६० रुपैयाँसम्ममा बिक्री भएको औषधि व्यवसायी बताउँछन् । भारतमा मास्क, फेससिल्ड र हेयर क्यापको अभाव भएर माग बढेको उनको भनाइ छ । कोरोना भाइरस रोकथाममा प्रयोग हुने सामग्री विराटनगरबाट भारत गइरहेकाले अभाव भएको खुद्रा औषधि व्यवसायी आनन्द सारडाले बताए ।"
दुई दिनमा १४१ अंक घट्यो नेप्से,"(काठमाडौं)  सेयर कारोबार मापक नेप्से परिसूचक सोमबार ६५५८ अंक घट्यो । अघिल्लो दिनको तुलनामा २५५ प्रतिशतले घटेर नेप्से २ हजार ५ सय ६६१ विन्दुमा बन्द भएको हो । आइतबार पनि उच्च अंकले घटेको नेप्सेले सोमबार पनि सोही प्रवृत्ति पछ्यायो । सोमबार सुरुदेखि घटेको नेप्से मध्याह्नमा केही सुधारिए पनि अन्तिम समयमा निरन्तर घटेर बन्द भएको हो । कारोबारमा आएको सबै उपसमूहको परिसूचक घटेपछि समग्र नेप्सेमा दबाब परेको हो ।नेप्से घटेपछि क वर्गका कम्पनीको सेयर कारोबार मापक सेन्सेटिभ परिसूचक २४२ प्रतिशत र व्यापारमा रहेका सबै कम्पनीहरूको सेयर कारोबार मापक फ्लोट परिसूचक २५५ प्रतिशतले घटेको छ । कुल बजार पुँजीकरण पनि घटेर ३४ खर्ब ७० अर्ब रुपैयाँ कायम भएको छ । सोमबार करिब ८६ हजार ९२ वटा कारोबारबाट २ सय २० कम्पनीका १ करोड २९ लाख कित्ता सेयर किनबेच भए । ती कारोबारमा ६ अर्ब ५९ करोड ९ लाख २८ हजार रुपैयाँ परिचालन भएको छ ।आइतबार नेप्से करिब ७६ अंकले घट्दा २ हजार ५ सय ७२ विन्दुमा बन्द भएको थियो । सो दिन ७ अर्ब २८ करोड ४१ लाख रुपैयाँ बराबरका १ करोड ४६ लाख ९० हजार ७ सय २० कित्ता सेयर किनबेच भए । सोमबार बैंकिङ उपसमूहको परिसूचक २२९, व्यापारको ३५८, होटल्स तथा पर्यटनको २१२, विकास बैंकको ३१३, वित्त कम्पनीको २२४ र निर्जीवन बिमाको ३०२ प्रतिशतले घट्यो । यसैगरी उत्पादन तथा प्रशोधनको १७७, अन्यको २७५, लघुवित्तको २२, जीवन बिमाको २१५, सामूहिक लगानी कोषको ०८१ र लगानी समूहको परिसूचक २८६ प्रतिशतले घटेको नेप्सेले जनाएको छ ।यसैबीच कोभिडको दोस्रो लहरको संक्रमणबाट बच्न काठमाडौं उपत्यकामा सरकारले लकडाउन (निषेधाज्ञा) गर्ने निर्णय गरेसँगै नेप्सेले पनि ब्रोकरहरूलाई सातबुँदे निर्देशन दिएको छ । निर्देशनमा विश्व स्वास्थ्य संगठनले तोकेको सुरक्षणका उपाय प्रभावकारी रूपमा अवलम्बन गर्न भनिएको छ । साथै अनलाइनमार्फत कारोबार गर्नुपर्नेमा जोड दिइएको छ । संक्रमणको जोखिम बढ्दै गएकाले सम्भव भएसम्म भौतिक उपस्थिति कम गर्न पनि भनिएको छ । धितोपत्र दलाल तथा धितोपत्र व्यापारीले नेप्सेसँग गर्नुपर्ने कामकारबाहीका लागि सकेसम्म भौतिक उपस्थिति सम्भव भएसम्म कम गर्ने, निर्देशनमा भनिएको छ, नेप्सेमा बुझाउनुपर्ने कागजात विद्युतीय माध्यम इमेलमार्फत पठाउने । सदस्य दलाल तथा व्यापारीलाई यथासम्भव भौतिक आवगमनलाई कम गर्न आग्रह गरिएको छ । कोरोना संक्रमण जोखिमलाई दृष्टिगत गरी सेयर बिक्रीको रकम लिन भौतिक रूपमा ब्रोकर कार्यालय उपस्थित हुनुपर्दैन ।ब्रोकरहरूले पेस गर्ने बैंक ग्यारेन्टी आफ्नो बैंकमार्फत इमेल पठाउन लगाउने र त्यसको जानकारी यी दुई नेप्सेलाई दिन पनि निर्देशनमा भनिएको छ । संस्थापक सेयर कारोबार गर्न तथा गराउन सदस्य दलालले आवश्यक सम्पूर्ण कागजात संकलन गरिसकेपछि मात्र नेप्सेमा पेस गर्नुपर्ने पनि निर्देशन छ । सदस्यले नेप्सेबाट पाएका पत्रको प्रत्युत्तर एवं सदस्यसँग सम्बन्धित अन्य कुनै पनि विवरण एवं जानकारी गराउँदा वा पत्राचार गर्दा नेप्सेको आधिकारिक इमेलमा पठाउनुपर्ने नेप्सेले जनाएको छ ।"
इन्भेस्टमेन्टको 'एनआईबीएल म्युचुअल फन्ड २,"काठमाडौं (कास) नेपाल इन्भेस्टमेन्ट बैंक लिमिटेडले एनआईबीएल म्युच्युअल फन्ड २ नामक योजना ल्याएको छ । १ अर्ब २० करोड रुपैयाँ आकारको योजना १० वर्षसम्म सञ्चालनमा रहने बैंकले जनाएको छ । प्रतिइकाइ मूल्य १० रुपैयाँ दरले १२ करोड इकाइमध्ये बीज पुँजीबापत १० लाख इकाइ योजना व्यवस्थापक, २ करोड ३० लाख इकाइ कोष प्रवर्द्धकका लागि गरी र २ करोड ४० लाख इकाइ सुरक्षित राखी बाँकी न्यूनतम ९ करोड ६० लाख इकाइ सर्वसाधारणका लागि खुलाइने बैंकले बताएको छ । यो योजना वैशाख १३ देखि २७ सम्म बिक्री खुला हुनेछ । योजनामा न्यूनतम १ हजारदेखि अधिकतम १२ करोड रुपैयाँसम्म लगानी गर्न सकिने बैंकले जनाएको छ ।"
हिमालयन बैंकको पे कार्ड,काठमाडौं (कास) हिमालयन बैंकले हिमालयन एससीटी युनियन पे कार्ड सेवा सुरु गरेको छ । बैंकले युनियन पेको सहकार्यमा उक्त कार्ड सेवा सञ्चालनमा ल्याएको हो । यो कार्ड नेपाल र भारतका एटीएममा चल्ने बैंकले जानकारी दिएको छ । भ्रमण गर्न तथा व्यावसायिक सिलसिलमा भारत गएका व्यवसायी र अध्ययनका लागि भारत गएकाहरूलाई कार्डबाट भुक्तानी गर्न सहज हुने बैंकले जनाएको छ ।
बल्खुमा बजाजको नयाँ सोरुम,काठमाडौं (कास) बजाज मोटरसाइकलको अधिकृत वितरक हंसराज हुलासचन्द एन्ड कम्पनी प्रालिले काठमाडौंको बल्खुमा नयाँ सोरुम सञ्चालनमा ल्याएको छ । कम्पनीले बजाजको नयाँ सोरुमका लागि आरएस अटो हब प्रालिका प्रोप्राइटर राजेश देशारलाई डिलरसिप प्रदान गरेको जानकारी दिएको छ । नयाँ सोरुमले ग्राहकलाई बाइकका स्पेयर्स पार्ट्स तथा एक्सेसरिज खरिदका लागि सहज बनाउने कम्पनीले बताएको छ ।
लक्ष्मीको एलएक्सबी कनेक्टमा साझेदारी आह्वान,"काठमाडौं (कास) लक्ष्मी बैंकले एपीआई बैंकिङका माध्यमबाट एलएक्सबी कनेक्ट नामक एपीआई डेभलपर प्लाटफर्म घोषणा गरेको छ । यो प्लाटफर्ममा साझेदारहरूलाई आह्वान गरिएको बैंकले बताएको छ । साझेदारीअन्तर्गत फिनटेक, नवप्रवर्द्धन र डेभलपरहरूले आफ्नो क्षेत्रसँग सम्बन्धित बैंकका साझा ग्राहकलाई विविध डिजिटल सेवा प्रदान गर्न सक्ने बैंकले जनाएको छ ।"
त्यो डेढ इन्च,"ओहो यो फोटो देख्नेबित्तिकै कुशलको प्रतिक्रिया यही थियो । मलेसियामा रहँदै आएका पूर्वपत्रकार पुरुषोत्तम कट्टेलले केही दिनअघि यो तस्बिर पठाइदिएका थिए । २०१२ मा यू१६ कप खेल्न नेपाल क्वालालम्पुर गएको थियो । पहिलो खेल कुवेतसँग थियो, जसमा कुशलले ३५ रन बनाएका थिए । बहराइनसँगको खेलको ठीक अगाडि कहानी अर्कै बन्यो । टस हुनुअगाडि फिल्डिङ प्रशिक्षण भइरहेको थियो । देब्रेतिर डाइभ हान्दा कुशलको हात फ्याक्चर भयो । त्यतिखेर अलिअलि दुखेको जस्तो भएको थियो । म पछाडि क्युमा गएँ र थ्रो फाल्दा एकदमै दुख्यो । टस हुन ५ मिनेट अगाडि मात्र मलाई यस्तो भएको थियो । अनि अस्पताल लगिएको थियो, मैदान फर्किंदा मेरो हातमा प्लास्टर थियो, आफ्नो पहिलो अन्तर्राष्ट्रिय भ्रमणको स्मरण गर्दै थिए उनी, म एक खेलमात्र खेलेर नेपाल फर्किएँ । ३४ महिनै त्यही हातको चोटका कारण खेल्न नसक्ने भएँ । एसएलसीका लागि तयारी गर्ने समय त मिल्यो, तर मेरो पढाइ कहिल्यै राम्रो भएन । ६८ प्रतिशत ल्याएको थिएँ एसएलसीमा । प्लस टु गरेपछि चार वर्ष त्यत्तिकै गयो । अहिले बीबीए पढ्दै छु । उनी नभएपछि नेपालको प्लेइङ परिवर्तन गरियो । उनको स्थानमा रविन गुप्ताले मौका पाए । कुशल प्रतियोगिताभरि नै खेल्न नसकेपछि अजय सहानीलाई नेपालबाट मलेसिया बोलाइएको थियो । नेपाल उपाधिसहित घर फर्किएको थियो ।"
क्रिकेट खेलाडीलाई प्रशंसकको सम्मान,"काठमाडौं (कास) दुई दिनअघि सम्पन्न त्रिकोणात्मक ट्वान्टी२० अन्तर्राष्ट्रिय शृंखलामा नेपालबाट उत्कृष्ट प्रदर्शन गर्ने खेलाडी सोमबार पुरस्कृत भएका छन् । प्रतियोगितामा म्यान अफ द सिरिज बनेका कुशल भुर्तेलसहित करण केसी, सोमपाल कामी, आसिफ शेख र दीपेन्द्रसिंह ऐरी पुरस्कृत भएका हुन् ।इंग्ल्यान्ड र अमेरिकामा रहेका नेपाली क्रिकेट समर्थकले नेपाल क्रिकेट फ्यान क्लब, शालोट नर्थ क्यारोलिना नेपाली क्रिकेट ग्रुपमार्फत व्यक्तिगत रूपमा उत्कृष्ट प्रदर्शन गर्ने नेपाली खेलाडीलाई नगदले पुरस्कृत गरिएको हो । प्रतियोगितामा गिफ्ट हृयाम्पर भए पनि म्यान अफ द म्याचलाई कुनै पुरस्कार दिइएको थिएन । यसले प्रशंसकहरूलाई आघात पुर्याएको जनाउँदै सोही कारण आफूहरूले व्यक्तिगत रूपमा उत्कृष्ट खेलाडीलाई पुरस्कृत गर्न रकम संकलन गरेको नेपाल क्रिकेट फ्यान क्लबका अध्यक्ष विनोदविकास सिंखडाले प्रेस विज्ञप्तिमार्फत जनाएका छन् । नेपाल क्रिकेट फ्यान क्लब र शालोट नर्थ क्यारोलिना नेपाली क्रिकेट ग्रुपले मिलेर संकलन गरेको ९० हजार रुपैयाँ नेपाल क्रिकेट संघका सदस्य छुम्बी लामा, त्रिकोणात्मक शृंखलामा नेपाली टोलीका म्यानेजर प्रकाश पौडेल, नेपाली राष्ट्रिय क्रिकेट टोलीका कप्तान ज्ञानेन्द्र मल्ल र पूर्वकप्तान पारस खड्काले उक्त रकम विभिन्न विधाका उत्कृष्ट खेलाडीलाई प्रदान गरेका थिए ।नेपालबाट हरेक खेलमा म्यान अफ द म्याच हुनेलाई १२ हजार रुपैयाँ प्रदान गरिएको थियो । जसअनुरूप करण केसीले दुई खेलको म्यान अफ द म्याचबापत २४ हजार, कुशल भुर्तेल र सोमपालले १२१२ हजार रुपैयाँ पाएका थिए । नेदरल्यान्ड्सविरुद्ध राउन्ड रोबिन लिगमा नेपाल पराजित भए पनि उक्त खेलमा नेपाली टोलीबाट उत्कृष्ट खेलेको भनी दीपेन्द्रलाई १२ हजार रुपैयाँ प्रदान गरिएको थियो । उनले उक्त खेलमा ३० बलमा ६० रन बनाएका थिए । त्यस्तै कुशल भुर्तेल र आसिफलाई उत्कृष्ट ओपनिङ जोडी र असाधारण प्रदर्शन गरेको भन्दै जनही १५ हजार प्रदान गरिएको थियो । आफ्नो डेब्यु को पहिलो तीन खेलमा अर्धशतक बनाउँदै विश्व कीर्तिमान बनाएका कुशल भुर्तेलले ५ खेल खेल्दै चारमा अर्धशतक बनाएका थिए । कप्तान ज्ञानेन्द्रले प्रशंसकको माया सधैं विशेष हुने जनाए ।"
केबीएमा उदयकुमार,"काठमाडौं (कास) काठमाडौं ब्याडमिन्टन एकेडेमी (केबीए) ले राष्ट्रिय खेलकुद परिषद्का मुख्य प्रशिक्षक भइसकेका उदयकुमार श्रेष्ठलाई खेलाडी विकास विभाग प्रमुख बनाएको छ ।परिषद्मा ब्याडमिन्टनको मुख्य प्रशिक्षकका रूपमा सन् २००२ देखि २०१२ सम्म काम गरेपछि सेवानिवृत्त भएका श्रेष्ठको आगमनसँगै उत्कृष्ट खेलाडी उत्पादन गर्ने लक्ष्यमा पुग्नेमा विश्वस्त भएको केबीएकी अध्यक्ष रीता विष्ट अधिकारीले बताइन् । ६५ वर्षीय श्रेष्ठले भारतको नेसनल इन्स्टिच्युट अफ स्पोटर््स (पटियाला) सहित विश्व ब्याडमिन्टन महासंघ र एसियाली ब्याडमिन्टन महासंघका प्रशिक्षकको विभिन्न कोर्स गरेको केबीएले जनाएको छ ।सन् १९८० यता प्रशिक्षकका रूपमा निरन्तर सक्रिय श्रेष्ठले एसियाली खेलकुद, दक्षिण एसियाली खेलकुद, विश्व ब्याडमिन्टन च्याम्पियनसिप, एसियन च्याम्पियनसिप, थोमस, सुधीरमान कपलगायत ठूला २२ प्रतियोगितामा नेपाली टिम सम्हालिसकेका छन् । उनले खेलाडीका रूपमा एसियाली खेलकुद र एसियन ब्याडमिन्टन च्याम्पियनसिपमा प्रतिस्पर्धा गरेका थिए ।गत पुसमा स्थापित केबीएले दुई प्रशिक्षक नियुक्त गरी बुल्स इन्डोर स्पोर्ट्स हल, नख्खु र देवीनगर क्लब, बानेश्वरमा ट्रेनिङ सञ्चालन गरिरहेको छ । भविष्यमा विदेशीसहित थप प्रशिक्षक ल्याएर विद्यार्थी, खेलाडीहरूलाई ट्रेनिङ दिने केबीएका सचिव दीपक थापाले बताए । केबीएले आठ लाख रुपैयाँ पुरस्कारको कुमारी बैंक काठमाडौं टिम च्याम्पियनसिप कर्पोरेट ब्याडमिन्टन प्रतियोगिता जेठ २० देखि २२ सम्म आयोजना गर्ने घोषणा गरिसकेको छ ।"
लिग कप जितेपछि सिटीको नजर ईपीएलमा,"द गार्डियन (लन्डन) म्यानचेस्टर सिटीले लय समातेको छ । उसले आइतबार लिग कप जित्यो । व्यवस्थापक पेप ग्वार्डिओला चाहन्छन्, यो लय कायम होस् । उनी सिटीले सिजनको सबैभन्दा ठूलो उपाधि जितेको हेर्न चाहन्छन् । त्यो भनेको इंग्लिस प्रिमियर लिग (ईपीएल) । लिगका अबका दुई खेल जिते सिटी च्याम्पियन हुनेछ । वेम्बलीमा भएको फाइनलमा आयचेरिक लापोर्टेले ८२ औं मिनेटमा निर्णायक गोल गरे । यो हेडिङबाट सम्भव भएको थियो । सिटी टोटेनहममाथि १० ले विजयी रह्यो । कुल ७ हजार ७ सय ७३ दर्शकले यो खेल हेरे । लगभग १३ महिनापछि दर्शकले घरेलु फुटबल प्रत्यक्ष हेर्न पाए । सिटीले भने लिग कप जितेको यो लगातार चौथोपल्ट हो । त्यही दिन सिटीले अर्को खुसीको समाचार पनि सुन्न पायो । ईपीएलमा म्यानचेस्टर युनाइटेड गोलरहित बराबरीमा रोकियो, लिड्स युनाइटेडविरुद्ध । त्यसको अर्थ लिगका बाँकी पाँच खेलबाट ६ अंक बटुले उपाधि निश्चित हुनेछ ।ग्वार्डिओलाले भने, अब हामी युरोपेली च्याम्पियन्स लिगको तयारी गर्नेछौं । सेमिफाइनल पहिलो लेगमा पेरिस सेन्ट जर्मेनविरुद्ध खेल्नु छ । त्यसपछि हामीले सिजनकै सबैभन्दा ठूलो उपाधि चुम्न दुई खेल जित्नुपर्ने हुन्छ । ईपीएल सबैभन्दा ठूलो हो । यो जित मेरो लागि सबैभन्दा गर्वको उपलब्धि हुनेछ । हामी १० अंकले अगाडि छौं । खालि दुई जित आवश्यक छ । सबैभन्दा पहिलो व्यस्त तालिकाबीच क्रिस्टल प्यालेसको सामना गर्नेछौं ।सिटी सेलहर्स्ट पार्कमा जानेछ । अनि निर्णायक हुन सक्ने खेलका लागि पेरिस जानेछ । टोटेनहमविरुद्ध भने ग्वार्डिओलाले सिटीको मजबुत टिम नै उतारेको थियो । त्यसैले यसमा केही प्रश्न गर्ने पनि रहे । तर उनी भन्छन्, हाम्रो एक नजर पक्कै पनि च्याम्पियन्स लिगमा छ । तर पनि म सिटीको यही बलियो टिम उतार्न तयार थिएँ । हामी प्रत्येक खेललाई लिएर गम्भीर छौं । नत्र हामीले लगातार चौथो पटक लिग कप जित्ने पनि हुने थिएनौं ।ग्वार्डिओला टोटेनहममाथि प्राप्त जितमा खुसी त थिएनन् नै, मान्छन्, उपाधिका लागि टिम पूर्णतः हकदार थियो । टोटेनहमले सिटीविरुद्ध जम्मा दुई आक्रमण बुनेको थियो । जबकि सिटीले २१ । त्यसैले उनी थप्छन्, म आफ्ना खेलाडीका लागि निकै खुसी छु । आजको खेलबाट आफ्ना समर्थकमाझ खुसी साट्न सकेकामा म अझ बढी खुसी छु । टोटेनहमले भने आफ्ना नयाँ निमित्त व्यवस्थापक रायन मेसनको नेतृत्वमा खेलेको थियो ।जम्मा ६ दिन अगाडि मात्र उनले टिम सम्हालेका थिए । उनी फाइनललाई लिएर के मान्न तयार छैनन् भने लापोर्टेले दुई पहेँलो कार्ड खाएर मैदान छाड्नुपर्ने थियो । लापोर्टेले दुई अवसरमा आक्रामक लुकास मउराविरुद्ध फल खेलेका थिए । मेसनले भने, अब आएर यो विषयमा धेरै चर्चा गर्नुको कुनै अर्थ छैन । हामीले फाइनल गुमाएका छौं र यो तथ्य सत्य हो । यसलाई स्विकार्न पक्कै सजिलो हुन्न । तर हामी यसबाट अगाडि बढ्नु छ ।"
विशालको शृंखलाबद्ध बचाउ,"ॅटिमप्रति विश्वासपेनाल्टीमा अञ्जनको असफलबारे ललितपुर सिटी एफसीका मुख्य प्रशिक्षक प्रदीप हुमागाईंले भने, कहिलेकाहीँ गल्ती हुन्छ । यसलाई सहज नै मानेको छु । गोल नहुन पनि सक्थ्यो, हुन पनि सक्थ्यो । अञ्जन शतप्रतिशत पेनाल्टी हान्ने मान्छे हुन् । उनले न्याय गर्न खोजे । गेममा यस्तो भइरहन्छ । राम्रै खेलेको, खेल्न खोजेको हो, दुई खेलमा पाँच अंक गुमाएपछि उनले भने, अझै धेरै खेल बाँकी छन् । खेलाडी अझै सकारात्मक छन् । हामी सकारात्मक छौं । राम्रो नतिजा निकाल्न तयार छौं । विश्वास र कौशलको बुझाइलाई लिएर अगाडि बढ्नेछौं । लिग चरणमा चार खेल बाँकी रहेको अवस्थामा उनले थपे, कुनै दबाब छैन । टिमप्रति विश्वास छ । मप्रति पनि टिमले विश्वास गरेको छ । मात्तिनेआत्तिने केही भएको छैन । सबैमा सकारात्मकता छ । टिम कन्फिडेन्स छ । दुई गेम सकिनेबित्तकै हतोत्साही हुनुपर्ने अवस्था छैन ।काठमाडौं रेजर्सविरुद्ध १० ले हारेको टिमको पहिलो रोजाइमा चार खेलाडी परिवर्तन गर्दै प्रशिक्षक हुमागाईंले ललितपुर सिटीलाई अर्को महानगर डर्बी मा उतारेका थिए । उनले क्रोएसियन फरवार्ड भिलिम पोसिन्कोभिकसहित सरोज योञ्जन लामा, गौरव बुढाथोकी र मिक्चेन तामाङलाई बेन्चमा राख्दै विमल राना, प्रवेश कुँवर, विनोद गुरुङ र नवीन लामालाई अवसर दिएका थिए ।"

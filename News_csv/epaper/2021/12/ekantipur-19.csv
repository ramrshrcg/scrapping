शीर्षक,विवरण
सीआईबीको अनुसन्धान तुहाउन चलखेल,"पञ्चायतमा अधिग्रहण, बहुदलमा हिनामिनाकांग्रेस नेता सुवर्णशमशेर र उनका छोरा कञ्चनशमशेरका नाममा रहेको करिब १४ रोपनी ११ आना जफत र बाँकी २ सय ८४ रोपनी जग्गा मुआब्जा दिएर पञ्चायतकालमै सरकारले ललिता निवास परिसरको जग्गा अधिग्रहण गरेको थियो ।२०१८ चैत १९ मा सार्वजनिक सूचना निकालेर सरकारले सुवर्णशमशेर र उनका परिवारको नाममा रहेको ललिता निवासको जग्गा सार्वजनिक कामका लागि मुआब्जा दिएर अधिग्रहण गरेको थियो । ललिता निवासमा पर्ने सुवर्णशमशेर र उनका छोरा कञ्चनशमशेरको १४ रोपनी ११ आनाबाहेक बाँकी २ सय ८४ रोपनी १४ आना ३ पैसा जग्गा प्राप्ति ऐन २०१८ को दफा ७ (१) बमोजिम उचित क्षतिपूर्ति दिई सरकारले सार्वजनिक कार्यका लागि अधिग्रहण गरेको सीआईबीको अनुसन्धानबाट खुलेको छ । पञ्चायती व्यवस्था ढलेसँगै भूमाफिया, कर्मचारी र राजनीतिक सेटिङबाट तत्कालीन भोगाधिकारीले २०४९ र २०६२ सालमा प्रधानमन्त्री निवास परिसरबाहेकको बाँकी जग्गा आफ्नो नाममा लगे । त्यसपछि भूमाफियालाई उक्त जग्गा बेचिएको सरकारद्वारा गठित त्रिताल आयोगको प्रतिवेदनमा उल्लेख छ । फिर्ता हुन बाँकी रहेको केही जग्गा २०६६६७ र २०६९ को मन्त्रिपरिषद्बाट निर्णय गराएर भूमाफियाले हडपेका थिए । जफत भएको १४ रोपनी ११ आना जग्गा मात्रै छानबिन गरी फिर्ताबारे निर्णय लिनुपर्ने २०४७ कात्तिक २५ को मन्त्रिपरिषद्ले भने पनि २०४९ पुस २३ मा १ सय १२ रोपनी ४ आना १ पैसा जग्गा सुवर्णशमशेरका हकवालाहरू सुनीति राणा, शैलजा राणा, हेमनशमशेर, रुक्मशमशेर र हाटकशमशेरले दर्ता गरेका थिए । २०४९ मा छुटेको थप १२ रोपनी २ आना जग्गा सुनीति राणाका नाममा २०६२ जेठ ३ मा दर्ता गरिएको थियो । २०६७ वैशाख ३१ मा तत्कालीन प्रधानमन्त्री नेपाल नेतृत्वको सरकारले बालुवाटारमा विशिष्ट व्यक्तिको सरकारी निवास विस्तारको निर्णय गर्दा थप सरकारी जग्गा भूमाफियाले नक्कली मोही कायम गरी सट्टाभर्नाका नाममा हडपे । ललिता निवास जग्गामा हिनामिनामा अख्तियारका पूर्वप्रमुख आयुक्तसमेत रहेका तत्कालीन भौतिक योजना तथा निर्माण मन्त्रालयका सचिव दीप बस्न्यात र भूमिसुधार सचिव छविराज पन्त, तत्कालीन उपप्रधानमन्त्री गच्छदारसहित राज्यमन्त्री सञ्जय साह, भूमिसुधारमन्त्री डम्बर श्रेष्ठलगायतलाई सीआईबीले प्रतिवादी बनाउन सिफारिस गरेको छ ।२०६६ चैत २९ र २०६७ वैशाख ३१ को मन्त्रिपरिषद् निर्णयलाई टेकेर मालपोत कार्यालय डिल्लीबजारले २०६७ असोज १६ मा समरजंग कम्पनीका नाममा रहेको २७ रोपनी ७ आना २ पैसा जग्गामध्येबाट आधा हुने १३ रोपनी १५ आना १ पैसा श्रीकृष्ण महर्जनसमेत १२ जनाका नाममा मोही कायम गरेको थियो । यस प्रकरणमा भाटभटेनी सुपर मार्केटका प्रमुख मीनबहादुर गुरुङ, भूमाफिया शोभाकान्त ढकाल र रामकुमार सुवेदीलगायतलाई पनि सीआईबीले आरोपित बनाएको छ । यस्तै २०६९ मा तत्कालीन प्रधानमन्त्री भट्टराईको मन्त्रिपरिषद्ले नक्कली टिकिन्छा गुठी र त्यसमा फर्जी मोही खडा गर्न अनुमति दिएको थियो । २०६९ असोज १८ मा समरजंग कम्पनीको नाममा रहेको जग्गा सोही गुठीको नाममा ४ रोपनी १४ आना ३ पैसा २ दाम जग्गा दर्ता कायम भएको थियो । यस प्रकरणमा तत्कालीन मुख्यसचिव लीलामणि पौडेल, भूमिसुधारमन्त्री चन्द्रदेव जोशी, सचिव दिनेशहरि अधिकारीलगायत मुछिएका छन् । अख्तियारले भने पूर्वप्रधानमन्त्रीद्वय नेपाल र भट्टराई तथा पूर्वमुख्यसचिव पौडेलबाहेक १ सय ७५ जनालाई प्रतिवादी बनाएर मुद्दा दायर गरेको थियो ।"
खेलाडीक्यान टस न मस,"त्यो एक सातासम्म पछि धकेलिने उल्लेख गर्दै अध्यक्ष चन्दले केही दिनमै बन्द प्रशिक्षणका लागि २५ खेलाडीको नाम निकालिने जनाए । उनले खेल्नबाट कसैलाई वञ्चित नगराएको र कारबाहीमा परेका चारै खेलाडीलाई पनि बन्द प्रशिक्षणमा सहभागी गराइने बताए । प्रशिक्षक पुबुदु दासानायके क्यानडाबाट एक साताभित्र आइपुग्ने उनले जानकारी दिए । खेलाडीले गल्ती स्विकार्नुपर्ने उनको पहिलो सर्त छ । उनीहरूले मिडियामा बोल्नु गल्ती भयो भनेर स्विकारे सेन्ट्रल कन्ट्र्याक्टमा ल्याउने कुरा छँदै छ । माफी आएन भने निर्णय यथावत् हुन्छ, चन्दले भने, कप्तानीका विषयमा समयसाक्षेप निर्णय बोर्डले गर्ने हो । ज्ञानेन्द्र कप्तान बनेको दुई वर्ष भइसकेको छ । उनले क्यानको निर्णयबारे आईसीसीलाई जानकारी गराइसकेको र आईसीसी पनि अनुशासनका विषयमा सहकार्य गर्न तयार रहेको बताए । पूर्वकप्तान पवन अग्रवाल अहिलेको समस्या वार्ताबाटै समाधन हुन सक्ने बताउँछन् । आफ्नो अहंमता र हठलाई छेउ लगाएर खेलाडी र क्यान दुवै बसेर वार्ता गर्नुपर्यो । खेलाडीको मुद्दा क्यानले सकारात्मक हिसाबमा सम्बोधन गर्नुपर्छ, उनले भने, सर्वोच्च निकाय भएकाले खेलाडीले संस्थालाई उचित सम्मान दिनुपर्छ । क्यानले मन फुकाएर खेलाडीको मुद्दा र माग सुन्नुपर्छ । अहिले सकिँदैन भने अर्को पटकको वर्गीकरणमा राख्ने प्रतिबद्धता जनाउनुपर्छ । कारबाही परेका खेलाडीले शुक्रबार पत्रकार सम्मेलनमा आफूहरू खेल्न तयार रहेको जनाइसकेकाले त्यसका लागि क्यानले वातावरण बनाइदिनुपर्ने अग्रवालले बताए । स्पष्टीकरण कुनै पूर्वाग्रही नभएर अनुशासन कायम राख्न सोधिएको अध्यक्ष चन्दले बताए । उनले भने, खेलाडीहरूलाई यो महसुस हुन्छ भने समस्या समाधान हुन्छजस्तो लाग्छ । हामी नै उनीहरूलाई वार्तामा बोलाउँछौं । उनीहरू पनि हाम्रै परिवारका सदस्य हुन्, नबोलाउने कुनै कुरै छैन । खेलाडीलाई पनि सेवासुविधामा कुनै कन्जुस्याइँ हुँदैन ।"
कर्णालीका मुख्य सडकको बिजोग,"मर्मतमै १ अर्ब खर्चकर्णाली राजमार्गअन्तर्गत सुर्खेतजुम्ला सडकखण्डमा पछिल्लो ३ आर्थिक वर्षमा करिब १ अर्ब बजेट खर्चिए पनि सडकको अवस्था सुधार आएको छैन । सुर्खेतबाट जुम्लासम्मको २ सय ३२ किमिका अधिकांश ठाउँमा गरिएको पिच उप्किसकेको छ ।तीन वर्षअघिको बजेटको विवरण भने सडक डिभिजन कार्यालय जुम्ला र सुर्खेतसँग छैन । सडक डिभिजन कार्यालय सुर्खेतकी सूचना अधिकारी सजना पोखरेलले सडक मर्मतमा गत वर्ष २९ करोड रुपैयाँको ठेक्का लागेकामा १८ करोड रुपैयाँ खर्च भएको बताइन् । सडक डिभिजनले कालीकोट खण्डमा मात्रै मर्मत सुधारका लागि २१ करोड ७१ लाख रुपैयाँ खर्च गरेको छ । यस वर्ष कालीकोट खण्डका लागि २७ करोड ५० लाख रुपैयाँ विनियोजन भएको छ । वर्षाको पहिरो हटाउनेदेखि मर्मत सुधार सबै कामको बजेट यही हो, इन्जिनियर सन्तोष भण्डारीले भने, कतिपय ठेकेदारले समयमै काम नगर्दा समस्या परेको छ । उनले प्रत्येक वर्ष २५ देखि ३० करोड रुपैयाँ विनियोजन गर्दै आए पनि सडकको बेहाल उस्तै भएको बताए ।कर्णाली राजमार्गमा साँघुरो सडकले घण्टौं जाममा बस्नुपर्ने अवस्था छ । दुईतर्फी गाडी चल्ने गरी फराकिलो बनाएर पिच गरेको भए यात्रुलाई गन्तव्यमा पुग्न सहज हुन्थ्यो, उनले भने, वर्षामा सुर्खेतबाट जुम्ला पुग्न एक सातासम्म लाग्छ । उनका अनुसार कर्णाली विकासको मेरुदण्ड मानिएको कर्णाली राजमार्गको स्तरोन्नति नहुँदा यात्रुले सास्ती पाउने गरेका हुन् ।कालीकोट, जुम्ला र मुगुसँग प्रत्यक्ष जोडिएको कर्णाली राजमार्ग गत वैशाखयता ४३ दिन अवरुद्ध भएको थियो । दिनको २४ घण्टा गाडी रोकिनु त सामान्यजस्तै भएको नागरिक अगुवा कालीबहादुर मल्लले बताए । सरकारले स्तरोन्नतिमा ध्यान दिँदैन, उनले भने, टालटुमै करोडौं पैसा सकिन्छ ।०६३ चैत ३० मा ट्र्याक खुलेको राजमार्ग ओटासिल प्रविधिमा कालोपत्र सकिएको एक दशक नपुग्दै जीर्ण भएको छ । कालोपत्र भएयता मात्रको बजेट जोड्दा पनि डबल लेन बनाउन सकिने बजेट खर्च भइसकेको अनुमान कालीकोट उद्योग वाणिज्य संघका अध्यक्ष रतनबहादुर शाहीको छ । सडक डिभिजन कार्यालयहरूले भने कर्णाली राजमार्ग सञ्चालन भएयताको विवरण दिन आलटाल गर्ने गरेका छन् । राजमार्ग २०७२ सालमा विश्व बैंकको सहयोगमा झन्डै ३ अर्ब रुपैयाँ खर्च गरी कालोपत्र गरिएको थियो । कतिपय ठाउँमा ५ मिटर मात्र चौडा गरिएकाले गाडी पास गर्न ब्याक गर्नुपर्ने बाध्यता रहेको चालक नवीन शाहीले बताए ।"
कहिले बन्ला त्रिदेशीय सडक ?,"चीनको सीमा मरिम जोड्न उपल्लो डोल्पामा एक दशकअघि सडक निर्माणको काम सुरु भयो । झन्डै ६० किलोमिटर लम्बाइको सडकलाई भारतीय सीमा रुपैडियासम्म जोड्ने गरी सरकारले काम सुरु गरेको थियो । त्रिदेशीय सडक नाम दिइएको उक्त सडक लामो समयदेखि अलपत्र छ । उपल्लो डोल्पा र चिनियाँ सीमा मरिमदेखि तलतिरको क्षेत्रमा सडक बनाइएको छ । संघीय सरकारले चीननेपालभारत जोड्ने छोटो र सजिलो रुट निर्माण गर्ने भन्दै यसलाई त्रिदेशीय सडकका रूपमा नामकरण गरेको हो । १० वर्षमा ९ करोड रुपैयाँ खर्च गरी मुस्किलले ५० किलोमिटर मात्र काम भएको छ । ३ वर्षदेखि सरकारले बजेटै छुट्याउन छाड्यो, स्थानीय पेमा गुरुङले गुनासो गरे, सडक बनेपछि सदरमुकाम दुनै हुँदै नेपालगन्ज पुगिने आशा गरेका स्थानीय सडकको कामै अलपत्र हुँदा यतिबेला निराश बनेका छन् ।चीनको सिमाना मरिमदेखि सिसोलसम्मको बनेको सडक भने राम्रो छ । पछिल्लो समय सडक डिभिजन कार्यालय चौरजहारीले उक्त सडक हेरिरहेको छ । सदरमुकाम दुनैदेखि लासिक्यापसम्मको टेन्डर गरिए पनि यसको थप काम हुन सकेको छैन । यो २० किलोमिटरको खण्ड हो । माथिबाट निर्माण हुँदै आएको यो सडक तलबाट पनि निर्माण गरिनुपर्ने माग आएपछि दुनैलासिक्याप टेन्डर गरिएको कार्यालयका ओभरसियर प्रकाश डाँगीले बताए । उनका अनुसार सडकका लागि एक महिनाअघि ४० करोड रुपैयाँको टेन्डर भएको छ । सडक बनेपछि जीवनस्तर सहज हुने अपेक्षा गरिए पनि अलपत्र पर्दा विभिन्न सास्ती भोग्नुपरेको स्थानीय फुर्वा छेवाङले बताए । उनका अनुसार उपल्लो डोल्पाबाट दुनै आउन ३ देखि ५ दिनसम्म पैदल हिँड्नुपर्ने बाध्यता छ । मुगुबाट तिब्बती नाका जोड्ने गमगढीनाक्चेनाङ्ला सडक पनि लामो समयदेखि अलपत्र छ । एक दशकअघि निर्माण थालिए पनि दुई वर्षदेखि काम ठप्प छ । तिब्बत सीमासम्मको ८५ किलोमिटरमध्ये १७ किलोमिटर मात्र ट्र्याक खोलिएको छ । गमगढी बजारदेखि लुम्स छाइल गेटसम्म ट्र्याक खोली सडक अलपत्र पारिएको स्थानीय कमल शाहीले गुनासो गरे । हरेक वर्ष सडक डिभिजन कार्यालयले ठेक्का खोल्ने गरे पनि बर्सेनि फ्रिज हुने गरेको छ । सरकारले मुगुबाट तिब्बत जोड्ने सडक ओझेलमा पारेको मुगुमकार्मारोङ गाउँपालिका अध्यक्ष छिरिङक्याप्ने लामाले बताए । नेपालका सात उत्तरी नाकामध्ये यो नाका छोटो र सबैभन्दा सहज छ, उनले भने, सरकारले पर्यार्प्त बजेट नछुट्याउँदा काम अलपत्र परिरहेको हो । निर्माण सुरु भएदेखि सडकमा करिब १० करोड रुपैयाँ खर्च भइसकेको छ । तिब्बत जोड्ने सडक निर्माण पूरा नहुँदा स्थानीय तिब्बती नाकाबाट दैनिक उपभोग्य वस्तु पैदल बोकेर ल्याउन बाध्य छन् । एक सातासम्म हिँडेर कठिन तरिकाले सामान ढुवानी गर्नुपर्ने अवस्था छ, अध्यक्ष लामाले भने, पर्याप्त उत्पादन नहुने भएकाले मुगुवासीलाई तिब्बती खाद्यान्नको भर पर्नुपर्ने बाध्यता भएको हो, सडक निर्माण सकिए स्थानीयलाई धेरै सुविधा हुने थियो । यो वर्ष दैलेख महाबुदेखि नाग्मागमगढी र गमगढीनाक्चेनाङ्लासम्मको निर्माण र स्तरोन्नतिका लागि एकमुष्ट रूपमा ४० करोड रुपैयाँ बजेट आएको सडक डिभिजन कार्यालयका प्रमुख राजीव श्रेष्ठले बताए । त्यस्तै, हुम्ला सदरमुकाम सिमकोटबाट चिनियाँ नाका हिल्सा जोड्न २०५७ सालदेखि सुरु गरिएको सडक निर्माण अझै पूरा भएको छैन । २०५७ सालमा जिविसको आन्तरिक स्रोतको प्रयोग गरी सिमकोटहिल्सा सडक खन्न सुरु गरिएको थियो । २०५८ बाट सडकलाई विश्व खाद्य कार्यक्रमले कामका लागि खाद्यान्न कार्यक्रम सञ्चालन गरी निरन्तरता दियो भने दुर्गम क्षेत्र विकास समितिले सडकमा ७ लाख रुपैयाँ खर्च गर्यो । त्यस्तै २०५९ देखि ०६५ सम्म जिविसले ६ करोड ८० लाख रुपैयाँ खर्च गरी फेरि सडक निर्माणलाई निरन्तरता दिए पनि तीव्र गतिमा काम हुन नसकेपछि एक्स्काभेटर खरिद गरी सडकको काम गरिएको थियो । ९५ किलोमिटर लामो सडकमा च्याछहरा भीरले चुनौती थपेको छ । जसका कारण सडक निर्माणले तत्कालै गति लिने अवस्था देखिन्न । ७ सय मिटरको कडा चट्टानमा ट्र्याक खोल्न झन्डै ७ वर्ष लागेको जिविसका तत्कालीन इन्जिनियर देवी ऐडी बताउँछन् । अहिले पनि उक्त भीरमा ४ मिटर मात्र ट्र्याक खोलिएको छ । जसका कारण ठूला गाडी आउजाउ गर्न अझै समस्या छ । भीरमा अझै पनि ३ सय मिटरमा ग्रेडिङ मिलेको छैन, उनले भने, जसका कारण सिमकोटलाई हिल्सासँग जोड्न समस्या भयो । कर्णाली प्रदेशका मुख्यमन्त्री जीवनबहादुर शाहीले माथिबाट सडक जोड्न समस्या भएपछि सिमकोटहिल्सा सडकको परिकल्पना गरिएको बताए । बोर्डरसम्म चीनले नै सडक खनेको थियो, त्यसैले उतैबाट सडक जोड्दा हुम्लाको समस्या समाधान हुने देखिएको थियो, उनले भने, पछि सरकारले कर्णाली राजमार्गसँग सिमकोटलाई जोड्ने योजना बनायो, यही गतिमा काम भए एक वर्षभित्र हुम्ला राष्ट्रिय सडक सञ्जालमा जोडिन्छ ।"
एमसीसी अघि बढाउन देउवालाई अप्ठ्यारो,"(काठमाडौं)  संसद्को जारी अधिवेशनबाट अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँग भएको अनुदानसम्बन्धी सम्झौता अनुमोदन गराउन प्रयास गरे पनि प्रधानमन्त्री शेरबहादुर देउवाका अगाडि चुनौती धेरै देखिएका छन् । ती चुनौती हटाउन देउवाले द्विपक्षीय र बहुपक्षीय संवाद सुरु गरेका छन् ।प्रधानमन्त्री देउवा पुस ६ मा बस्ने संसद् बैठकमा एमसीसी प्रवेश गराउन चाहन्छन् तर गठबन्धनको भविष्य, विपक्षीको सर्त, राष्ट्रिय सभा चुनावदेखि सभामुखको भूमिकासम्मका विषय उनका लागि चुनौती बनेर आएका हुन् । संवैधानिक र राजनीतिक संघर्षबाट प्राप्त भएको सरकारको मुख्य जग पाँचदलीय गठबन्धन रहेकाले यसलाई जोखिममा राखेर एकतर्फी अगाडि बढ्नु प्रधानमन्त्री देउवाका लागि ठूलो चुनौती भएको निकट नेताहरूको बुझाइ छ । प्रधानमन्त्रीज्यूले गठबन्धनको महत्त्व बुझ्नुभएको छ, यो भत्किने गरी एमसीसीमा अगाडि बढ्न उचित ठान्नुभएको छैन, निकट एक मन्त्री भन्छन्, तर गठबन्धनभित्रै सहमति जुटाउन पनि चुनौती छ । माओवादी केन्द्रका अध्यक्ष पुष्पकमल दाहालसँग शुक्रबारको भेटमा देउवाले एमसीसी संसद्मा लैजाने बताएका थिए । तर, दाहालले राष्ट्रिय सहमति जुटाएर मात्र अगाडि बढ्नुपर्ने भएकाले सर्वदलीय बैठक बोलाउन सुझाव दिएका थिए । प्रधानमन्त्री देउवा र माओवादी केन्द्रका अध्यक्ष दाहालबीच तथा एकीकृत समाजवादीका अध्यक्ष माधव नेपालसँग संवाद गरेर आइतबारसम्म बैठक आह्वान गर्ने सहमति बनेको थियो । त्यहीअनुसार देउवाले आइतबार अपराह्न ४ बजे बस्ने गरी सर्वदलीय बैठक बोलाएका छन् ।सर्वदलीय बैठकअगाडि सत्ता गठबन्धनमा रहेका पाँच दलको बैठक बस्ने भएको छ । सर्वदलीय बैठकका एजेन्डामा साझा धारणा बनाउन आइतबार दिउँसो सत्तागठबन्धनको बैठक बोलाइएको छ, सञ्चार तथा सूचना प्रविधिमन्त्री ज्ञानेन्द्रबहादुर कार्कीले भने । त्यसपछि बस्ने सर्वदलीय बैठकमा दलहरूको पोजिसन हेर्ने र सहमति खोज्ने प्रधानमन्त्री देउवाको चाहना छ । सत्ता गठबन्धनभित्र सहजै सहमति जुट्ने अवस्था भने बनिसकेको छैन । दाहाल र नेपाल एमसीसी परिमार्जनसहित अनुमोदनको पक्षमा छन् । प्रधानमन्त्रीले सर्वदलीय बैठक बोलाउनुभएको छ, बैठकमा एमसीसी एजेन्डा बन्यो भने आफ्ना कुरा राख्छौं, एकीकृत समाजवादीका महासचिव बेदुराम भुसालले कान्तिपुरसँग भने ।सर्वदलीय बैठकमा सहभागी नहुने विपक्षी दलको अडानले संसद् सुचारु गर्ने प्रधानमन्त्री देउवाको चाहनामा ठेस पुग्ने भएको छ । आइतबारको बैठकबारे प्रधानमन्त्री देउवा र एमाले अध्यक्ष केपी शर्मा ओलीबीच शनिबार टेलिफोन संवाद भएको थियो । केके विषयमा कसरी अगाडि बढ्ने भन्नेबारे सरकार र प्रमुख विपक्षी दलबीच सल्लाह पनि भएको छैन, हामीले जेजे माग राख्दै आएका छौं, ती पूरा भएका छैनन्, हामीसँगको समझदारीबिना सर्वदलीय भनेर औपचारिकताका लागि बोलाएको बैठकमा सहभागी हुन सक्दैन भनेर अध्यक्षले प्रधानमन्त्रीलाई भन्नुभएको छ, ओलीका प्रेस संयोजक रामशरण बजगाईंले भने । एमसीसीप्रति उदार एमाले अध्यक्ष केपी शर्मा ओलीको सर्त प्रधानमन्त्री देउवाका लागि अर्को चुनौती बनेको छ । गठबन्धन भत्काएर अगाडि बढ्ने मनस्थितिसहित एमसीसी संसद्मा प्रवेश गराए सहयोग गर्ने सन्देश ओलीले देउवालाई दिएका छन् । तर, ओलीको ससर्त सहयोगको आश्वासनप्रति देउवा आश्वस्त भइसकेका छैनन् । एमालेले गठबन्धन भत्काएर एमसीसीमा सहयोग गर्ने भनेको छ, यो सरकारलाई कमजोर बनाउने उसको रणनीतिको हिस्सा हो भन्ने स्पष्ट छ, एमालेको यस्तो सर्त स्वीकार गर्न प्रधानमन्त्रीका लागि सहज छैन, प्रधानमन्त्रीनिकट कांग्रेसका एक नेताले भने । एमसीसीको विषयमा एमालेले औपचारिक रूपमा भने संसद्मा गएपछि मात्र आफ्नो भूमिका स्पष्ट पार्ने बताएको छ । प्रधानमन्त्री देउवाले सभामुख अग्निप्रसाद सापकोटाको भूमिकालाई पनि चुनौतीका रूपमा लिएका छन् । राष्ट्रिय सरोकारको विषय भएको र दलहरू पनि विभाजित रहेकाले एमालेको अवरोधबीच सभामुखले अनुमोदनका लागि एमसीसी संसद्मा टेबुल नगर्न पनि सक्छन् भन्ने प्रधानमन्त्री देउवाको बुझाइ छ । सामान्य अध्यादेशजस्तै सभामुखले एमसीसी टेबुल गर्लान् भन्ने पूरै विश्वासिलो आधार छैन । सभामुखले यसलाई संसद्मा छलफल गराउन चाहे भने पहिला संसद्को अवरोध हटाउनुपर्छ, अवरोध हटाउन माधव नेपालसहितका सांसदमाथि कारबाहीको अडान राखेको विपक्षीलाई सहमतिमा ल्याउनुपर्ने हुन्छ, जुन त्यति सहज छैन, देउवानिकट ती नेताले भने । सभामुख आफैंले पनि एमसीसी राष्ट्रिय महत्त्वको विषय भएकाले राष्ट्रिय सहमतिका आधारमा अगाडि बढ्न सुझाव दिएका छन् । राष्ट्रिय सभाका १९ सिटका लागि माघ १२ मा चुनाव हुँदै छ । पाँच दलीय गठबन्धन एकै ठाउँ हुँदा राष्ट्रिय सभाका कम्तीमा १६ सिटमा सहजै जित निकाल्न सक्ने अवस्था छ । प्रदेश १ का तीन सिटमा पनि साना दलको सहयोग जुटाउन सके गठबन्धनले जित निकाल्न सम्भव छ । कांग्रेसका एक नेताका अनुसार राष्ट्रिय सभाको चुनावकै मुखमा एमसीसीकै कारण गठबन्धनबीच अविश्वास नबढाउने प्रधानमन्त्रीको चाहना छ । गठबन्धन हुँदा राष्ट्रिय सभा चुनावमा कांग्रेसलाई सबैभन्दा बढी लाभ हुने अवस्था छ, यो महत्त्वपूर्ण विषयमा हामी सचेत छौं, कांग्रेसका एक सांसदले भने ।अर्कोतर्फ एमसीसी चाँडो अनुमोदनको पक्षमा रहेको अमेरिकाले केही समय पर्खन सक्ने निर्णय लिएपछि प्रधानमन्त्री देउवाका लागि थारै भए पनि राहत भएको छ । एमसीसी बोर्डको मंसिर २८ मा बसेको बैठकले सम्झौता पारित गर्न नेपाल सरकार प्रतिबद्धता रहेको भन्दै केही समय पर्खिने बताएको छ । देउवाले एमसीसी अनुमोदनका लागि आफूले प्रयत्न गरेको देखाउन सभामुख विदेश भ्रमणमा रहेकै बेला संसद् अधिवेशन आह्वान गर्ने निर्णय लिएका थिए । उनले एमसीसी मुख्यालयलाई पत्र लेखेर सरकार एमसीसी अनुमोदनका लागि प्रतिबद्ध रहेको बताइसकेका छन् ।"
सर्वदलीय बैठकमा एमाले नजाने,"काठमाडौं (कास) प्रधानमन्त्री शेरबहादुर देउवाले संघीय संसद्मा जारी अवरोध र एमसीसी सम्झौताबारे छलफल गर्न बोलाएको सर्वदलीय बैठकमा प्रमुख प्रतिपक्ष एमाले नजाने भएको छ । बैठकमा एकीकृत समाजवादीको सहभागितालाई कारण देखाउँदै एमाले सहभागी नहुने भएको हो । एमाले महासचिव शंकर पोखरेलले आफ्नो पार्टीले मान्यता नदिएका दलहरू उपस्थित हुने बैठकमा सहभागी नहुने बताए । सर्वदलीय बैठकमा कोको उपस्थित हुन्छन् भन्ने कुराले हामी उपस्थित हुने र नहुने भन्ने भर पर्छ, उनले भने । एमाले संसदीय दलका उपनेता सुवासचन्द्र नेम्वाङले पनि संसद्मा प्रतिनिधित्व गर्ने भनिएका सबै दललाई बोलाए बैठकमा आफ्नो पार्टी सहभागी नहुने उल्लेख गरे । देउवाले यसअघि बोलाएको सर्वदलीय बैठकमा पनि एमाले सहभागी भएको थिएन । सभामुख अग्निप्रसाद सापकोटाले बोलाएको सर्वदलीय बैठक पनि एमालेले बहिष्कार गरेको थियो ।"
बौद्धमा वातावरणमैत्री खादा र लुङ्दार,"(काठमाडौं)  बौद्धनाथ स्तुपमा शनिबार पुराना लुङ्दार र दर्जुहरू हटाइए । वातावरणमैत्री फराइयो । यसको अगुवाइ गरिन् आङ डोल्मा शेर्पाले । बौद्ध धर्मालम्बीहरूले प्रयोग गर्ने खादा, दर्जु र लुङ्दारहरू वातावरणीय दृष्टिकोणले उपयुक्त हुनुपर्ने अभियानमा उनी आबद्ध छिन् । बौद्धनाथबाट नै अभियानलाई अगाडि बढाइएको आङ डोल्माले बताइन । बौद्ध युनेस्कोमा सूचीकृत सम्पदा क्षेत्र हो । यहाँ थुप्रै स्वदेशी विदेशी पर्यटकको चहलपहल हुन्छ, उनीहरूलाई बायोडिग्रेबल (नष्ट हुने) लुङदारले उत्सुक बनाओस् भनेर यहाँ राख्न लागेका हौं, उनले भनिन्, खादा र लुङ्दार बनाउने काम गरिरहनुभएका व्यक्ति, व्यवसायीहरूमार्फत पनि वातावरण जोगाउन आफ्नो ठाउँबाट मद्दत पुगोस् भन्ने हाम्रो लक्ष्य हो । बजारमा पाइने प्लास्टिक र पोलिस्टरका खादा र लुङ्दार कुहिनेसड्ने हुँदैन । तिनलाई डढाएर नष्ट गर्दा दूषित धुवाँ निस्कन्छ । यसले वातावरणीय असर पुर्याउने भएकाले सड्नेमक्किने खादा र लुङ्दारको प्रयोगको अभ्यास थालिएको उनले बताइन् । सजिलै नष्ट हुने र वातावरणमा असर नगर्ने खादा र लुङ्दार आफन्त, साथीभाइ तथा विदेशीहरूले मन पराउन थालेपछि यसलाई बौद्धधर्म अनुयायीहरूको माझमा लैजानुपर्छ भन्ने ध्येयले अगाडि बढेको उनले सुनाइन् । बौद्ध धर्म सम्प्रदायमा शुभपर्व तथा कार्यको स्वागतका लागि मालाको रूपमा खादाको प्रयोग गरिन्छ । घर तथा परिवारमा सुख, शान्ति तथा समृद्धिका लागि भने लुङ्दार र दर्जुको लगाउने चलन भने पराम्परागत रूपमा चलिआएको गुरु पूर्वा लामा बताउँछन् । लामो डोरी वा धागोमा टाँगिएको ससाना चार पाटे झन्डालाई लुङ्दरलुङदा भनिन्छ भने लामो बाँस वा काठमा बाँधेर झुन्ड्याइने ठाडो झन्डालाई दर्जुका रूपमा चिनिन्छ । यसले घरपरिवारमा बाधा अड्चनहरू आउन नदिने जनविश्वास छ । ह्वाइट गुम्बा, फर्पिङ, नमोबुद्ध, दामनलगायतका स्थानमा आङ डोल्माले उत्पादन गरेको लुङ्दार लगाइसकिएको छ । आरोहणमा जाने, पर्वतीय गतिविधिमा संलग्न र चिनेजानेकाहरूले पनि उनले उत्पादन गरेको खादा र लुङदार प्रयोग गर्न थालेका छन् । अभियानलाई व्यावसायिक रूपमा समेत अगाडि बढाउनुपर्छ भन्दै उनले उत्पला क्राफ्ट स्थापना गरेकी छन् । खादा र लुङ्दार पनि स्वदेशमै उत्पादन र उपयोग गर्न सके यही अर्थोपार्जनको सम्भावना उनले देखिन् । बौद्ध गुरुहरूसँग सल्लाह मागिन् । धार्मिक आस्था र अभ्यासलाई तोडमोड नगरी बायोडिग्रेबल कपडा प्रयोग गरेर बनाउने उनको प्रयास देखेर सबैले प्रशंसा गरे । अहिले उनले गुम्बाहरूसँग सहकार्य गरेर काम अगाडि बढाएकी छन् ।"
बाली जोगाउँदा गैंडालाई जोखिम,"(चितवन)  गत सोमबार भरतपुर१६ विजयनगरको सिद्धि गणेश सामुदायिक वन आडैको खेतमा एउटा वयस्क भाले गैंडा मृत फेला पर्यो । वन कार्यालयका अधिकारीले आएर हेरे, अनुमान गरे करेन्ट लागेर मरेको हुनुपर्छ । भरतपुरको डिभिजन वन कार्यालयका सूचना अधिकारी बालकृष्ण खनालका अनुसार पोस्टमार्टम रिपोर्टले पुष्टि भयो गैंडा करेन्ट लागेकैले मरेको थियो । तोरी बारीको बीचमा जै घाँस थियो । फूलेको तोरी गैंडाले खाँदैन तर जै घाँस खुबै मन पराउँछ । हाम्रो अनुसन्धान भर्खर सुरु भएको छ । जग्गाधनीसँग पनि बुझेका छौं । खेतको बीचमा करेन्ट छाड्नुको कारण अरू के होला र ? खाग तस्करहरूले गैंडा मारेनन् भन्ने देखिन्छ, उनले भने, गैंडा वा अन्य जनावरबाट बाली जोगाउन त्यहाँ करेन्ट लाग्ने बनाइएको थियो कि भन्ने छ । यो घटनालाई वनकर्मीहरूले कसरी निष्कर्षमा पुर्याउँछन् भन्ने अनिश्चित छ । उक्त वडामा पर्ने नारायणी नदी किनारमा ज्ञानेश्वर सामुदायिक वन, सेतीदेवी, सिद्धि गणेश र मझुवा सामुदायिक वन छन् । यी वनलाई ज्ञानेश्वर ब्लक अन्तर्गतका सामुदायिक वन पनि भनिन्छ । यी वनमा पछिल्ला वर्षमा गैंडाको संख्या बढ्दै गएको छ । एउटै क्षेत्रमा गैंडा धेरै भए आहारा पर्याप्त हुँदैन । त्यसैले गैंडाहरू गाउँतिर छिर्ने र बाली खाने गर्छन् । ज्ञानेश्वर सामुदायिक वनमा ११ वर्षअघि २०६७ भदौमा धानबालीमा वन्यजन्तु पस्न नदिन छाडेको करेन्ट लागेर गैंडा मरेको थियो । त्यसअघि सोही वर्ष जेठमा ज्ञानेश्वरसँग जोडिएको सेतीदेवी सामुदायिक वनमा पनि एउटा गैंडा मरेको भेटिएको थियो । ज्ञानेश्वर ब्लकमा त्यसपछि यस्तो घटना भएको थिएन । तर निकुञ्ज र अन्य वन क्षेत्र आडमा फाट्टफुट्ट नै भए पनि यस्तो हुँदै आएको छ । गत असोज ११ मा चितवन निकुञ्जको माडी सेक्टरअन्तर्गत धोबाह पोस्ट आडमा एउटा गैंडा मर्यो । गैंडाको खाग खुर सुरक्षित थियो । गहिरो घाउका कारणले गैंडा मरेको थियो । तिखो भाला हानेर भएको घाउले गैंडा मरेको निकुञ्जका अधिकारीहरूले बताएका थिए । कि खेती खान आएपछि लखेट्दै भाला हानेको होला या बँदेल मार्नेहरूले अनाहकमा गैंडालाई हानेको हुनुपर्छ, त्यो बेलाका निकुञ्जका अधिकारीहरूको अनुमान थियो । केरा र मकै बारीमा वन्यजन्तु पस्न नदिन थापेको विद्युतीय धरापमा परी करेन्ट लागेर पनि विगतमा गैंडाहरू मरेका छन् । लोपोन्मुख गैंडा मारिनुलाई संरक्षणकर्मीले सरकारको लापरबाही मान्छन् । बेलाबखत विवाद हुन्छ, बाली जोगाउने कि गैंडा ? निकुञ्जका अधिकारी र गस्तीको आँखा छलेर बाली जोगाउनकै लागि धराप थाप्नेहरू अझै पनि सक्रिय छन् । निकुञ्जसँग जोडिएका बस्ती र खेती जोगाउने कार्यक्रम नभएका पनि होइनन् । गैंडा मारे कानुन लाग्छ तर वन्यजन्तुले बाली बिगार गरे क्षतिपूर्ति लिन न प्रक्रिया सजिलो छ, न त मुआब्जा पर्याप्त । गैंडा चितवन निकुञ्जको मध्यवर्ती क्षेत्र या वनभन्दा बाहिर आएर बालीनाली खाएमा किसानले बढीमा १० हजार रुपैयाँसम्म राहत पाउने व्यवस्था छ । वन्यजन्तु संरक्षणमा मध्यवर्ती क्षेत्रका बासिन्दा सकारात्मक भए पनि बाली बिगारको क्षतिपूर्तिमा भने सन्तुष्ट छैनन् । राहत कम नै छ, पाउने प्रक्रिया पनि सरल छैन । रकम बढाउन र प्रक्रिया सजिलो बनाउन माग गरेका छौं, निकुञ्जको मध्यवर्ती क्षेत्र व्यवस्थापन समितिका अध्यक्ष प्रकाश ढुंगानाले भने । ज्ञानेश्वर सामुदायिक वन तथा सामुदायिक वन उपभोक्ता महासंघ चितवनका पूर्वअध्यक्ष सुरवीर पोखरेल निकुञ्जभन्दा परका वन क्षेत्रमा पछिल्ला वर्ष गैंडाहरू बढेका बताउँछन् । ज्ञानेश्वर ब्लकमा पनि पछिल्लो १०१२ वर्षमा गैंडाको संख्या निकै राम्रो भएको उनको भनाइ छ । तर वनभित्र गैंडाका लागि एरिया सानो र राम्रो घाँस नहुँदा गाउँ बस्ती छिर्ने क्रम पनि बढेको छ । आहारा खोज्दै आएका गैंडा किसानका खेतबारीमै बरालिने गरेको उनी बताउँछन् । गैंडालाई रोक्न तारबार गरे पनि प्रभावकारी नभएको पोखरेलले देखेका छन् । त्यसैले बलियो पर्खाल नलगाई गैंडा रोकिने अवस्था छैन । डिभिजन वन कार्यालय भरतपुरका प्रमुख पदमराज नेपाल छेकबारका लागि प्रभावकारी काम हुन नसकेको स्वीकार गर्छन् । त्यसैगरी राहत पनि साह्रै नै कम भएको उनले बताए । न राम्रो छेकबार, न क्षति भएमा उचित राहत । त्यसैले किसानहरू बाली जोगाउन आफ्नै खाले उपायमा लागेका हुन्छन्, उनले भने ।"
घरघरमा सुनकोसीको पानी,सिन्धुली (कास) पोहोर हिउँदसम्म खानेपानीका लागि निकै सकस खेपेका सुनकोसी गाउँपालिका६ चैनपुरका राजन कार्की यतिबेला भने ढुक्क छन् । सुनकोसी नदिबाट तानेको पानी ७६ घरधुरीमा आइपुगेको छ ।चैनपुर सौर्य लिफ्ट खानेपानी आयोजना पूरा भएपछि बस्तीलाई सुविधा भएको हो । आयोजनाका अध्यक्ष कार्कीका अनुसार यसका लागि गाउँलेले पनि डेढ महिना श्रमदान गरेका हुन् । पानीबापत चार युनिटसम्म न्यूनतम १ सय ५० रुपैयाँ र त्यसपछि प्रतियुनिट २५ का दरले मासिक शुल्क निर्धारण गरिएको छ । सुनकोसी नदी किनारमा खनिएको इनारबाट मोटरले पानी डाँडाको २० हजार लिटरको ट्यांकीमा खसालेपछि पाइपबाट बस्तीमा पुर्याइएको छ । रेडक्रसको पुनर्लाभ परियोजनाअन्तर्गत निर्माण सम्पन्न आयोजना समुदायलाई हस्तान्तरण गरिएको छ । परियोजना संयोजक जयबहादुर चौधरीका अनुसार आयोजना ७४ लाख ४० हजारको लागतमा निर्माण सम्पन्न भएको हो ।
अब अस्पतालमा पनि विशेषज्ञ डाक्टरको पढाइ,"(काठमाडौं)  चिकित्सा शिक्षा आयोगको अग्रसरतामा विशेषज्ञ डाक्टरको पढाइ अब सुविधासम्पन्न अस्पतालहरूमा पनि हुने भएको छ । यसअघि विश्वविद्यालय र प्रतिष्ठानको मान्यता पाएका शिक्षण संस्थाले मात्र डाक्टर र विशेषज्ञ डाक्टरको कक्षा सञ्चालन गर्दै आएका थिए ।आयोगले नेपालमा पहिलो पटक सुविधासम्पन्न अस्पतालमा विशेषज्ञ डाक्टर पठनपाठन थालेको हो । त्यसका लागि पहिलो चरणमा बीपी कोइराला क्यान्सर अस्पताल चितवन, उपेन्द्र देवकोटा मेमोरियल नेसनल इन्स्टिच्युट बाँसबारी, नेपाल मेडिसिटी अस्पताल भैंसेपाटी र ह्याम्स अस्पताल धुम्बाराहीले अनुमति पाएका छन् । यी अस्पताललाई विभिन्न विशेषज्ञ विधा पढाउन सात सिट छुट्याइएको आयोगले जनाएको छ । बीपी कोइराला क्यान्सर अस्पतालले छाती र पिसाबसम्बन्धी क्यान्सर (सर्जिकल अन्कोलोजी सोरासिक र सर्जिकल ओन्कोलोजी जेनिटो युरिनरी) पठनपाठन गराउन ११ सिट पाएको छ । मेडिसिटीमा न्युरोसर्जरी (स्नायु) र जीआई सर्जरी (पेट) का लागि ११ सिट निर्धारण गरिएको छ । त्यस्तै उपेन्द्र देवकोटा मेमोरियलले न्युरोसर्जरीका लागि २ र ह्याम्सले क्रिटिकल केयर अध्यापन गराउन एक सिट पाएका छन् ।चिकित्सा शिक्षा ऐनको व्यवस्थाअनुसार पूर्वाधार पुगेका अस्पतालमा विशेषज्ञ डाक्टरको पठनपाठन थालिएको आयोगका उपाध्यक्ष श्रीकृष्ण गिरीले जनाए । विदेशका सुविधासम्पन्न अस्पतालले विशेषज्ञ डाक्टर उत्पादन गर्दै आएका छन्, नेपालमा पनि पहिलो पटक त्यस्तै अभ्यास सुरु गरिएको छ, उनले भने । डाक्टरहरूले बिरामीको उपचार गर्दै विशेषज्ञता पनि हासिल गर्ने दायरा अझ फराकिलो बनाउन भनेर अस्पतालहरूमा स्पेसियालिटिज र सुपर स्पेसियालिटिज को पढाइ थालिएको आयोगका पदाधिकारीहरूले बताए । चिकित्सा शिक्षाको स्नातकोत्तर तहको कार्यक्रमलाई स्पेसियालिटिज र स्नातकोत्तर तहभन्दा माथिको कार्यक्रमलाई सुपर स्पेसियालिटिज भनिन्छ । स्नातकोत्तर तहमा पनि पूर्वाधार पुगेका स्वास्थ्य सेवाप्रदायक संस्थालाई चालु शैक्षिक सत्रमा कक्षा सञ्चालनको अनुमति दिने सम्भावना रहेको आयोगले जनाएको छ । त्यसका लागि सिट निर्धारणको काम बाँकी छ । विश्वविद्यालय र प्रतिष्ठानको यो तहको प्रवेश परीक्षा आयोगले नै सञ्चालन गर्न थालेको छ । उनीहरूको शैक्षिक कार्यक्रम भने विश्वविद्यालय र प्रतिष्ठानले नै अघि बढाउँछन् । स्वास्थ्य सेवाप्रदायक संस्थामा अध्ययन गर्ने विद्यार्थीको छनोट, पाठ्यक्रम निर्माण, परीक्षा सञ्चालन र प्रमाणपत्र प्रदान गर्ने कामसमेत आयोगले नै गर्नेछ । त्यसका लागि ऐनमा नेसनल बोर्ड अफ मेडिकल स्पेसियालिटिज गठनको व्यवस्था गरिएको थियो । उक्त बोर्डले नै सुपर स्पेसियालिटिज (विद्यावारिधिडीएमएमसीएच) र स्पेसियालिटिज (स्नातकोत्तरएमडीएमएस) सरहको शैक्षिक कार्यक्रम सुरुवात गरेको हो ।यसअघि त्रिभुवन विश्वविद्यालयको आईओएम, वीर अस्पतालको नेसनल एकेडेमी अफ मेडिकल साइन्सलगायत शिक्षण संस्थाले मात्रै यी तहको कक्षा सञ्चालन गर्दै आएका थिए । विश्वविद्यालय तथा प्रतिष्ठानले विशेषज्ञ ज्ञान र सीप हासिल गर्न कतिपय विद्यार्थीलाई विशेष प्रकृति र बहुविधाका अस्पतालमा अभ्यासका लागि पठाउने गर्थे ।आयोगले अस्पतालको भौतिक पूर्वाधार र कार्यरत फ्याकल्टीको आधारमा इच्छुक अस्पतालसँग दरखास्त आह्वान गरेको थियो । ती अस्पतालको अनुगमन गरेर ३ वर्षे कोर्स पढाउन अनुमति दिएको आयोगले जनाएको छ । अहिलेसम्म विश्वविद्यालय र प्रतिष्ठानले मात्र स्पेसियालिटिज र सुपर स्पेसियालिटिज सरहको तहमा अध्यापन गराउँदै आएका थिए, उपाध्यक्ष गिरीले थपे, अब मापदण्ड पुगेको अस्पतालमा पनि पढाइ सुरु हुने भयो । स्नातकोत्तर तहमा पनि यो अभ्यास गर्ने योजनामा छौं । एमडी (स्नातकोत्तर तह) को पठनपाठन पनि अस्पतालमा गराउने तयारी आयोगले गरिरहेको छ । अस्पतालले नै विशेषज्ञ डाक्टरको अध्यापन गराउन पाउँदा विद्यार्थीले राम्रो तालिम र शिक्षा पाउने हेम्स अस्पतालका मेडिकल डाइरेक्टर डा जोतिन्द्र शर्माको विश्वास छ । अस्पतालमा आयोगले पढ्न पठाएका विद्यार्थीलाई पारिश्रमिकसमेत दिएर कोर्स पूरा गराउने उनले बताए । एमडी गर्न चिकित्सा शिक्षामा स्नातक गरेर नेपाल मेडिकल काउन्सिलमा दर्ता भएको हुनुपर्छ भने डीएमका लागि काउन्सिलमा विशेषज्ञका रूपमा दर्ता भएको हुनुपर्छ । आयोगको एकीकृत प्रवेश परीक्षा उत्तीर्ण भएपछि मेरिटका आधारमा विद्यार्थीले विश्वविद्यालय, प्रतिष्ठान वा आयोगले पठाएका अस्पतालमा अध्ययन गर्ने छनोट गर्न पाउँछन् ।"
'नयाँ नीतिले देशलाई फाइदा गर्छ,"बजेटका प्रतिस्थापन विधेयकमार्फत ल्याइएका नीति स्वदेशी उद्योग प्रोत्साहनका लागि भनिरहनुभएको छ । खासगरी स्टिल उद्योगमा लिइएको राजस्वसम्बन्धी नीतिले बजारमा राम्रो परिणाम देखाएन नि ?कच्चा पदार्थ आएपछि त्यसबाट तयारी सामान बन्न केही समय लाग्छ । परिमाण पाउन ५७ महिना लाग्छ । बिजुली कति उपयोग हुन्छ, पछि थाहा हुने कुरा भयो । कच्चा पदार्थ सबै प्रयोग भइसकेपछि परिणाम देखिन्छ । आयातित कच्चा पदार्थ अहिले उत्पादनकै प्रक्रियामै छ । मूल्यवृद्धि अन्तर्राष्ट्रिय रूपमै भएको हो । त्यसको प्रभाव यहाँ पनि परेको हो । अन्तर्राष्ट्रिय बजारमा स्टिलको मूल्य हिजो कति थियो र आज कति भयो भनेर हेर्दा ठीक हुन्छ । हाम्रो नीतिका कारण मूल्य बढेको होइन । नेपालमै एसेम्बल हुने उद्योगले प्रोत्साहन पाऊन् भनेर आयातित मोटरसाइकलको भन्सार बढाउनुभयो । तर एसेम्बल उद्योगका मोटरसाइकल पनि आयातितकै मूल्य बराबरमा बिक्री गरिँदै छ नि ? मोटरसाइकलका सन्दर्भमा उद्योगहरू बन्दै छन् । १८ वटा उद्योग दर्ता भएका छन् । एसेम्बल उद्योगले केही न केही मूल्य अभिवृद्धि (भ्यालु एड) गर्छन् । रोजगारी बढ्छ । विद्युत् खपत बढ्छ । हामीले गर्न खोजेकै यही हो । केही रोजगारी बढोस्, केही विद्युत् खपत होस् । त्यसले त अर्थतन्त्रमा कुनै नकारात्मक प्रभाव पारेको छैन । बरु अर्थतन्त्रमा सकारात्मक प्रभाव पार्छ । अहिले कुनकुन उद्योगले बिजुलीको माग गरेका छन्, विद्युत् प्राधिकरणमा गएर सोध्नुस् ।तर यीसहित तपाईंले गरेका कतिपय निर्णय सीमित व्यवसायीलाई फाइदा पुर्याउने खालका छन् भनेर आलोचना भइरहेको छ नि ? त्यो आफ्नो निहित स्वार्थ भएकाहरूले भन्ने हो । राष्ट्रिय स्वार्थमा केन्द्रित हुनेले त्यसो भन्दैन । हामी सिमेन्टमा आत्मनिर्भर हुने अवस्थामा पुगेका छौं । हिजो क्लिंकर आयात हुन्थ्यो । सरकारको नीतिले अहिले यहीं उत्पादन भइरहेको छ । आयात गर्नुपर्दैन । फलामजन्य कच्चा पदार्थ पनि यहीं बनाउने अवस्थामा पुग्यौं भने निर्माणको क्षेत्रमा पनि आत्मनिर्भर हुन्छौं । हामीसँग श्रमिक जति पनि छन् । निर्माणका क्षेत्रमा आत्मनिर्भर हुँदा विकासले गति पनि लिन्छ । नेपालमै धौबाजी फलाम खानी सञ्चालन गर्ने हाम्रो तयारी हो । यहाँ उद्योग राखेर छिटो उत्खनन हुन्छ र काम पनि पाइन्छ । जति बेलासम्म नेपालमा उत्खनन हुँदैन, त्यति बेलासम्म आयात गर्ने हो । निहित स्वार्थमा टीकाटिप्पणी गर्ने सामान्य कुरा हुन् । म ग्यारेन्टी साथ भन्छु, त्यो नीतिले देशलाई फाइदा गर्छ । ६ महिना पर्खेर हेरौं, प्रस्ट भइहाल्छ ।बिमा समितिले पुनर्बिमा सन्दर्भमा हालसालै ल्याएको नीतिमा पनि यस्तै टीकाटिप्पणी भइरहेका छन् । यस विषयमा तपार्इंसँग समितिले सल्लाह गरेको हो कि होइन ? त्यस नीतिका विषयमा तपाईंको धारणा के छ ? त्यो निर्णय भएपछि मैले थाहा पाएको हुँ । के निर्णय गर्दै छन्, मैले सोध्दै हिँड्ने कुरा हुँदैन । निर्णय भएपछि मैले उहाँहरूलाई बोलाएर सोधेको हुँ । देशको पुँजी देशमै बसोस् भनेर निर्णय गरिएको रहेछ । सकेसम्म नेपालमै पुनर्बिमा गर्नु, नसके बाहिर गराउनु प्रस्टै भनिएको छ । विभिन्न विषय उठेपछि मैले थप छलफल गरेर अध्ययन गर्नुपर्ने भनेको थिएँ । बिमा कम्पनीले सबै निर्णयकाम अर्थ मन्त्रालयलाई सोधेर गर्दैन । आफ्नो कार्यक्षेत्रभित्र रहेर उसले काम गर्छ । त्यसपछि पनि केही भयो भने मैले सरोकार राख्ने हो ।नयाँ बिमा कम्पनीहरूलाई फेरि इजाजत दिने कुरा भइरहेको रहेछ । खास के हो ? यसबारे उहाँलाई नै सोध्नुस् । नियमनकारी निकायले नयाँ संस्था जन्माइराखेको छ । त्यसको गृहकार्य उहाँहरूलाई नै थाहा होला ।अर्थ मन्त्रालयमा सर्वसाधारणका विषय जोडिएका फाइलमा तपाईंले खासै चासो दिनुहुन्न, रासायनिक मलको भुक्तानी रोक्नुभयो, कोरोना बिमाको पनि भुक्तानी दिनुभएन, द्वन्द्वपीडितको रकमसमेत रोकिएको छ भन्ने आरोप छ नि ?रासायनिक मलको हकमा थप बजेटको समस्या छैन । अन्तर्राष्ट्रिय बजारमा मूल्यवृद्धि भइरहेको छ । मूल्य बढेपछि हिजो छुट्याएको बजेटले मल खरिद गर्न पुगेन । प्रतिस्थापन बजेट बनाउँदा कति चाहिन्छ भनेर कृषि मन्त्रालयलाई सोधेका थियौं । कृषिले १३ अर्ब रुपैयाँ चाहिने भनेको थियो । हामीले १५ अर्ब रुपैयाँ विनियोजन गरेका थियौं । अहिले पुगेन, मूल्य बढेर ३० अर्ब चाहिने भयो । तर पनि हामीले दिने बजेटमा समस्या हुँदैन, अगाडि बढ्नुस् भनेका छौं ।कोरोना बिमाको पनि धेरै गृहकार्य भएको छ । यसलाई समाधान गर्नुपर्छ भन्नेमा हामी पुगेका छौं । वास्तवमा यस्ता बिमा गरिँदैन । त्यति बेला जे गरियो, निर्णय गलत नै थियो । तर त्यो गलत निर्णयका कारण बिमा गर्ने मान्छेमा असर त गर्नुभएन । त्यसलाई राज्यको एउटा जिम्मेवार निकायले समाधान गर्नुपर्छ भनेर बिमा समितिलाई भनिसकेको छु । समाधान गर्ने गरी तयारी भइरहेको छ । त्यसलाई छिट्टै टुंगोमा पुर्याउँछौं । बेपत्ता परिवारका हकमा निकै पहिला फाइल आएको रहेछ । मलाई थाहा थिएन । अहिले फाइल खोजी गरेर अगाडि बढाउन भनेको छु । त्यो अगाडि बढिसक्यो होला । म भएपछि रोकियो भन्ने बिलकुल होइन । धेरै पहिलादेखि थन्किएको रहेछ । मैले त कुनै पनि फाइल आउनेबित्तिकै एक दिनमै टुंग्याउने नीति लिएको छु ।"
नेपाली क्रिकेटमा अप्रिय विवाद,"नेपाली क्रिकेटका लागि विवाद पर्यायजस्तै भैसकेको छ । खेलाडी र नेपाल क्रिकेट संघ (क्यान) बीच भइरहेको पछिल्लो विवाद पनि नौलो होइन, यसमा विगतकै झल्को आउँछ । यद्यपि, यसपटकको विवादले भने अलि ठूलै रूप लिइसकेको छ । सेन्ट्रल कन्ट्र्याक्ट को वर्गीकरणबाट सुरु भएको विवाद अहिले खेलाडीमाथि कारबाहीसम्म पुगेको छ । वर्गीकरणको विरोधमा सञ्चारमाध्यमसामु बोलेपछि क्यानले ज्ञानेन्द्र मल्ललाई कप्तान र दीपेन्द्रसिंह ऐरीलाई उपकप्तान पदबाट मुक्त गर्नुका साथै अन्य दुई खेलाडीलाई पनि छ महिना वर्गीकरणमा नराख्ने निर्णय गरेको छ । यही कारण, अहिलेको विवाद खेलाडी र खेलसरोकारवालामाझ मात्र सीमित छैन, आम तहसम्मै छताछुल्ल भएको छ, नेपाली क्रिकेटका शुभेच्छुकहरूलाई यसले चिन्तित तुल्याएको छ । नेपाली क्रिकेटमा अहिले जुन विवाद र तनावको स्थिति छ, त्यो यस खेलको भविष्यका निम्ति कसै गरी राम्रो होइन । सम्बद्ध सबै पक्षले यथाशीघ्र यसको समाधान खोज्नुपर्छ । कथं यो विवाद समाधानको दिशामा अघि बढेन भने यसले खेलजगत्को मनोविज्ञानमै नकारात्मक असर पुर्याउँछ । अतः समस्याको मूल कारण पहिल्याएर त्यसको यथोचित निदान खोजिनुपर्छ । यदि साँच्चै सेन्ट्रल कन्ट्र्याक्टको वर्गीकरणमा विवाद हो भने त्यसमा क्यानले अनिवार्य रूपमा पुनर्विचार गर्नुपर्छ । कप्तान मल्लले भनेझैं वर्गीकरण अघिल्लो वर्षको नभएर आउने वर्षका लागि गर्नुपर्छ, यसमा क्यानले मनन गर्न जरुरी छ । यस मामिलामा क्यानले पूर्वखेलाडीहरूको राय लिनु पनि उपयुक्त हुन्छ, जसले यो पद्धतिलाई नै अझ बलियो तथा प्रभावकारी बनाउन बनाउन मद्दत पुर्याउन सक्छ । कुनै पनि क्रिकेट बोर्डले तयार पारेको खेलाडीसँगको दुईपक्षीय अनुबन्धलाई खेलाडी स्वयंले कडाइसँग पालना गर्नुपर्छ । यो सैद्धान्तिक मान्यताको पालना गर्नु जोसुकै खेलाडीको दायित्व हो, नेपाली क्रिकेट खेलाडीले पनि यो तथ्य हृदयंगम गर्नुपर्छ । एकदिवसीय अन्तर्राष्ट्रिय मान्यताप्राप्त राष्ट्र भएको अवस्थामा कुनै पनि खेलाडीलाई अनुशासनबाहिर बस्ने छुट कदापि हुन्न, हुनु पनि हुँदैन । क्यानलाई पाँच वर्षअघि मात्र अन्तर्राष्ट्रिय क्रिकेट परिषद् (आईसीसी) ले निलम्बन गरेको थियो, जुन अझै पूर्ण फुकुवा भएको छैन । त्यसयता केही व्यक्तिसमूह क्यानको विरोध गर्दै आफ्नो स्वार्थ पूरा गर्न सफल भएको देखिन्छ । जबकि क्यानलाई एउटा ब्रान्ड का रूपमा स्थापित गर्नु नै नेपाली क्रिकेटको हितमा हुन्थ्यो र यसबाट खेलाडीले पनि फाइदा लिन सक्ने वातावरण बन्ने थियो । क्रिकेट खेलाडीप्रति धेरैको सहानुभूति छ, जुन स्वाभाविकै हो । आखिर नेपालजस्तो देशमा खेलाडीले कमाउने भनेको यही जनसम्मान नै त हो । नेपाली क्रिकेटमा व्यावसायिक रूपमा राम्रो आम्दानी गर्ने खेलाडी धेरै छैनन्, र उनीहरूले कमाउने अवधि पनि तुलनात्मक रूपमा कमै हुन्छ । दुःखको कुरा भन्नुपर्छ, यस्तो अवस्थामा पनि नेपाली क्रिकेट खेलाडीले पछिल्लो समय खेल्नभन्दा बढी समय राजनीति गर्नमै खर्चन थालेको भान हुन्छ । फेरि, नेपाली क्रिकेट टिमभित्र पनि गुटउपगुट भएको तथ्य कसैबाट छिपेको छैन । टिममा यस्तो मतभेद किन भइरहेको छ भन्ने विषयमा खेलाडी स्वयं बढी सचेत हुन जरुरी छ । यसबीचमा उच्च राजनीतिक तहले पनि यो विवादमा रुचि देखाएको छ । राजनीतिक नेतृत्वले दिने चासोले खेलकुदको महत्त्व त बढाउँछ, तर त्यस्तो चासो या रुचि हस्तक्षेपको तहमा भने झर्नु हुन्न । खेल संस्था स्वायत्त नै रहनुपर्छ, यसलाई स्वतन्त्र रूपले नै काम गर्न दिइनुपर्छ । वर्तमान विवादको जरो कुनै न कुनै रूपमा क्यानमै जोडिन्छ । उसले आफ्नो जिम्मेवारी समयमै उचित तवरले पूरा गर्ने हो भने यस खाले विवाद निम्तिने नै थिएन । त्यसैले अबको आवश्यकता भनेको विवाद चर्कन नदिएर चाँडोभन्दा चाँडो समाधान गर्नु र खेलअनुकूल वातावरण सिर्जना गर्नु हो । त्यसका निम्ति क्यान र खेलाडी एकै टेबलमा बसेर, व्यक्तिगत लाभहानीलाई अर्कोतर्फ थान्को लगाएर संवाद थाल्नुको विकल्प छैन । यस्तो वार्ता आआफ्नो अत्तो थाप्नेभन्दा पनि समस्या समाधानको दिशामा केन्द्रित हुनुपर्छ । यसबीचमा भएका भूलहरूबारे आत्ससमीक्षा र अबको दिशाबारे न्यायोचित निर्णय हुनुपर्छ । यहाँ के भुल्नु हुँदैन भने, नेपाली क्रिकेट यति बेला निकै महत्त्वपूर्ण शृंखलाहरूको सामुन्नेमा छ । सबैको ध्यान त्यसतर्फै केन्द्रित हुनुपर्छ । पछिल्लो समय नेपाली टिमले पुबुदु दासानायकेलाई पुनः नयाँ प्रशिक्षकका रूपमा पाएको छ, उनको पनि ध्यान यो विवाद समाधान र भविष्यका प्रतियोगिताका तयारीमा केन्द्रित हुनुपर्छ । र, अहिलेको विवादलाई शिक्षाका रूपमा लिएर सम्बन्धित सबैले भविष्यमा यस्तो प्रकरण दोहोरिन नदिने प्रण गर्नुपर्छ । त्यसका निम्ति वार्ताबाट निस्कने समस्याको हललाई कसैले पनि आफ्नो जित र हारका रूपमा लिनु हुँदैन, नेपाली क्रिकेटको श्रीवृद्धिका लागि आवश्यक पाइलाका रूपमा ग्रहण गर्नुपर्छ ।"
संसद् अवरुद्ध कहिलेसम्म ?,"कुनै बेला भन्ने गरिन्थ्यो, अजबको देशमा गजबको कहानी ठीक त्यस्तै अहिले हाम्रो देशमा भइरहेको छ, कहानीको मुख्य पात्र बनेको छ एमाले । प्रमुख प्रतिपक्षको गजबको काइदा देखेर आमजनता छक्क परेका छन् । जनताको सर्वोच्च थलो संसद् महिनौंसम्म अवरुद्ध गरिरहने तर लाजै नमानी भत्ता भने खाइरहने । जनताको जल्दोबल्दो समस्या राख्नै नदिने अनि त्यही जनताको पसिनाबाट उठाएको राजस्वबाट भत्ता भने खाइरहने । त्यही भत्ताबाट कटाएको लेभीबाट पार्टी चलाइरहने । यस्तो दोहोरो चरित्रले एमालेको साख कतिन्जेल बचिरहला ? भोलि जनतामा मत माग्न जाँदा कुन मुखले संसद् अवरुद्धको औचित्य पुष्टि गर्न सकिएला ? केपी शर्मा ओलीले यसबारे सोच्न नचाहे पनि एमालेमै भविष्य खोजिरहेका अन्य जिम्मेवार नेताहरूले सोच्ने बेला आएको छ । पार्टीमा यस सवालमा बहस गर्ने बेला आएको छ । अन्यथा पार्टीलाई यही विषयले आउने चुनावमा ठूलो क्षति पुग्न सक्छ । वास्तवमा ओली वर्तमान संसद् सफल भएको हेर्नै चाहँदैनन् । २२ पटक संसद् विघटन गरेका ओली वर्तमान संसद् काम लाग्दैन भनेर सिद्ध गर्न मरिमेटेर लागेका छन् । लगातारको संसद् अवरुद्ध ओलीको त्यही अतृप्त चाहनाको उपज हो, जसले संसदीय व्यवस्थाकै बदनाम गरिरहेको छ । संसद् असफल हुनु देश र व्यवस्था असफल हुनु हो । एमालेले जानीबुझी यस्तो गरिरहेको छ कि केवल ओलीको इच्छाका लागि आफ्नो छवि बिगारिरहेको छ ? यो विषयमा पार्टीभित्र घनीभूत छलफल हुनु जरुरी छ । के एउटा पार्टीले चाहँदैमा सधैं संसद्लाई यसरी बन्धक बनाउन मिल्ला ? यस्तो गर्नु उचित हो ? एमालेको कामले अहिले संसद्प्रति नै वितृष्णा जगाउने काम गरिरहेको छ । एमालेले एकातिर १४ सांसद हटाउन अदालतमा मुद्दा हालेको छ, अर्कातिर त्यस निणर्यभन्दा अगावै संसद्बाट फैसला गराउन खोज्दै छ । एमालेको माग संसद्बाट पूरा हुने अवस्थै छैन । न सभामुखले राजीनामा दिन्छन् न त उनले १४ सांसद हटाएको भनेर सूचना नै निकाल्छन् । यस्तो हुने कुनै सम्भावनै छैन । नयाँ पार्टी बनिसक्यो, नयाँ सरकार र प्रदेश सरकारहरू बनिसके । अब देशलाई नै पछाडि फर्काऊ भन्ने एमालेको माग कुनै हालतमा पनि औचित्यपूर्ण हुन सक्दैन । यसर्थ यस्तो माग गरी जग हँसाउनु र आफ्नो भोट बैंक घटाउनुभन्दा संसद् सुचारु हुन दिनु बुद्धिमानी हुन्छ । होइन भने, संसद् अवरुद्ध गरेका दिनहरूको सम्पूर्ण भत्ता र सुविधा एमाले सांसदहरूले लिन्नौं भनेर घोषणा गर्नुपर्छ । गोपाल देवकोटा, जोरपाटी काठमाडौं"
सूर्यको अध्ययन गर्ने यान,"मानवनिर्मित यान अन्ततः सूर्यको नजिक पुग्न सफल भएको समाचारले खुसी छाएको छ । अमेरिकी अन्तरिक्ष संस्था नासाको पार्कर सोलार प्रोभ यान प्रवेश गरेको छ । नासाका अनुसार सूर्यको कोरोना क्षेत्र अर्थात् बाहिरी तहमा १७ लाख डिग्री सेल्सियस तापक्रम हुन्छ । १ अर्ब ८० लाख डलर खर्च गरेर सूर्यको विज्ञान अध्ययन गर्न नासाले बनाएको यो यानले सूर्य र सौर्य आँधीको अध्ययन तथा अनुसन्धान गर्ने लक्ष्य राखेको छ । सन् २०२४ सम्म यो यान सूर्यको सतह नजिक २१ पटक पुग्ने नासाका वैज्ञानिकहरूको दाबी छ । सन् १९५० मा पहिलो पटक सौर्य आँधी पत्ता लगाएका वैज्ञानिक युजिन पार्कको नाममा यो यानको नाम राखिएको छ । सौर्य आँधीबाट निस्किने चार्ज पार्टिकल्स (आयोन) हरूले र सौर्य आधीसँगै निस्कने चुम्बकीय शक्तिले हाम्रो पृथ्वीलगायत सौरमण्डलका अन्य ग्रहलाई पनि प्रभाव पार्छन् । सूर्यमा पृथ्वीजस्ता १३ लाखवटा पिण्ड अटाउन सक्छन् तर पृथ्वीमा जस्तो सतह नभएकाले यहाँ प्लाज्मा (विद्युत् शक्ति रहने ग्यासको तह) मात्रै हुन्छ । सूर्यको ऊर्जाले गर्दा नै हाम्रो पृथ्वीमा जीवन सम्भव भएको हो । सूर्यबारे अझै धेरै तथ्य प्रकाशमा आउनै बाँकी छ । आशा छ, नासाको यो यानले नयाँनयाँ तथ्यहरू प्रकाशमा ल्याउने नै छ । वीरेन्द्र सुवाल, ब्यासी, भक्तपुर"
किसानको पीडा,"खेतीपाती गर्ने बेला मल पाइँदैनराज्यबाट कहिल्यै कुनै बल पाइँदैनबल्लतल्ल फलाएमा छैन बजार यसै गरी महिना, वर्ष बिते हजारकिसानको पीडा सुन्ने फुर्सद भएनत्यही भएर अर्थतन्त्र माथि गएनसरकारको कहिले लाग्ला घाम घैंटामासमृद्धि त आउँदैन है हल्लैहल्लामा । कृष्ण कुम्पुरे, आदमटार, धादिङ"
कारबाहीले क्रिकेटरको मनोबल कमजोर,"ज्ञानेन्द्र र दीपेन्द्र पदमुक्त, कप्तानमा सन्दीप समाचारले नेपाली क्रिकेटप्रेमी मर्माहत छन् । नेपाल क्रिकेट संघ (क्यान) ले राष्ट्रिय टोलीका कप्तान ज्ञानेन्द्र मल्ल र उपकप्तान दीपेन्द्रसिंह ऐरीको अनुशासन मिचेको आरोपमा जिम्मेवारी खोसेको छ । क्यानको बुधबारको बैठकले कप्तान र उपकप्तानबाहेक टोलीका सिनियर सदस्य सोमपाल कामी र कमलसिंह ऐरीलाई सन् २०२२ को सुरुआती ६ महिनाका लागि सेन्ट्रल कन्ट्र्याक्टमा सहभागी नगराउने निर्णय गरेको छ । साथै लेगस्पिनर सन्दीप लामिछानेलाई क्रिकेट टिमको नयाँ कप्तान बनाइएको छ । २१ वर्षीय सन्दीप उत्कृष्ट खेलाडी भए पनि सिनियरहरूलाई समेटेर कसरी टिम वर्क मा अगाडि बढ्लान् भन्ने प्रश्न एकातिर छ, अर्कातिर कहलिएका खेलाडी पाखा लागेपछि नेपाली क्रिकेट ध्वस्त बन्ने अनुमान गरिएको छ । हुन त, सेन्ट्र्रल कन्ट्र्याक्टप्रति आपत्ति जनाउँदै खेलाडीहरू सार्वजनिक रूपमा बोर्डविरुद्ध उत्रिएका कारण क्रुद्ध भई क्यानले छानबिन समिति गठन गरेर खेलाडीमाथि कारबाही गरेको भने पनि बोर्डका ६ जना सदस्यलगायत धेरैले यसको विरोध गरेका छन् । उता कारबाहीमा परेका खेलाडीहरूले सेन्ट्रल कन्ट्र्याक्टमा पर्याप्त खेलाडी समावेश नभएको, वर्गीकरणमा परेका खेलाडीमाथि पनि अन्याय भएकोजस्ता आरोप लगाएको बुझिएको छ । समग्रमा भन्नुपर्दा क्यानसँग अनुशासनको विषय समाधान गर्ने अनेक विकल्प हुँदाहुँदै मागप्रति संवेदनशील हुनुको साटो कठोर कारबाहीमा उत्रनु गलत हो । यसबाट नेपाली क्रिकेटको शान घटेको छ । उत्कृष्ट खेलाडीहरूलाई पाखा लगाएपछि नेपालले फेब्रुअरीमा हुने ट्वान्टी२० ग्लोबल क्वालिफायरमा राम्रो प्रदर्शन गर्ला भनी कसरी विश्वास गर्ने ? अकस्मात् कठोर कारबाही भोग्नुपर्दा खेलाडीहरूको मनोबल कमजोर भइरहेको छ, यसले नेपाली क्रिकेट खस्कन्छ । यता सत्ताधारीहरूले यो अनहोनी, दुर्घटना सुल्झाउनेतर्फ पटक्कै ध्यान दिएका छैनन् । यस्ता विषयमा सरकारले नै पनि हस्तक्षेप गर्न सक्नुपर्छ । भुवनेश्वर शर्मा, चन्द्रागिरि२, काठमाडौं"
कांग्रेसमा लोकप्रिय नेतृत्वको उदय,"नेपाली कांग्रेसको महामन्त्री पदमा गगन थापा र विश्वप्रकाश शर्माको विजयलाई मैले लोकप्रिय नेतृत्वको उदय भन्न रुचाएको छु । धेरैले यसलाई नेतृत्व पुस्तान्तरणको प्रारम्भ भनेका छन्, त्यो गलत टिप्पणी त होइन, तर मेरो भनाइ अलि फरक छ । पुस्तान्तरणमा उमेर समूहको भिन्नता मात्रै पनि हुन्छ । गिरिजाप्रसादपछि सुशील कोइराला र सुशीलपछि शेरबहादुर देउवा आउँदा पुस्तान्तरण नै भएको थियो । तर त्यसमा लोकप्रियताको तत्त्व न्यून थियो । चुनाव जित्नु मात्रै लोकप्रियता होइन । केही साताअघि एमालेमा केपी ओली झन्डै प्रतिस्पर्धारहित हिसाबले अध्यक्षमा निर्वाचित भएका थिए । कांग्रेसमा प्रतिस्पर्धा राम्रै भयो, देउवाले जिते । तर त्यो प्रक्रिया र प्राविधिकतामा सीमित जित हो । ओली र देउवा दुवै अहिले नेपालको राजनीतिमा लोकप्रिय नेता होइनन् ।लोकप्रियताको आधार हो जनमत र जनसमर्थन । लोकप्रिय नेतृत्वले यी दुवै कुरालाई पार्टीभित्र र बाहिर प्रतिविम्बित गरेको हुन्छ । सभापतिका उम्मेदवारहरूले आआफ्नातर्फबाट केन्द्रीय पदाधिकारीहरू उम्मेदवार सूचीसहित समूहगत प्रतिस्पर्धा गरेका थिए । समूहको मात्र भोट भए देउवा समूहका बाहेक अरू कसैको विजयको सम्भावना हुँदैनथ्यो । गगनले भोटमा सबैलाई उछिने, झन्डै दुईतिहाइको प्रतिनिधित्व गर्छ उनले पाएको मतले । यस्तै विश्वप्रकाश आफू उम्मेदवार भएको सभापति समूहलाई धेरै उछिनेर विजयी भए । उनीहरू दुवैको विजय कुनै गुट र समूहमा सीमित रहेन । पार्टीभित्र लोकप्रियताको आधार यही हो । देउवालाई प्रतिस्पर्धाबाट बाहिरिएका प्रकाशमान सिंह र विमलेन्द्र निधिले समर्थन गरे, भोट हाल्न अपिल गरे । तसर्थ देउवाको विजय समूह गठबन्धनमा सीमित भयो, त्यसप्रति अनुगृहीत मानसिकताबाट उनी मुक्त हुन सक्तैनन् । यद्यपि दोस्रो चरणमा प्रकाशमान र विमलेन्द्रको घोषित समर्थनबिना पनि उनले जित्ने सम्भावना प्रस्टै देखिन्थ्यो ।अर्को कुरा, बहालवाला नेताले पार्टीभित्र आफ्ना सम्भावित प्रतिद्वन्द्वीलाई ताछेर एकछत्र नेतृत्व स्थापना गर्ने सम्भावना पनि हुन्छ । स्टालिनले त्यही गरेका थिए । ओली नेतृत्वको शैली पनि झन्डैझन्डै त्यस्तै थियो । राजनीतिक नेताको लोकप्रियता लोकतान्त्रिक शासन प्रणाली कायम रहेको अवस्थामा आवधिक चुनावबाट अभिव्यक्त हुन्छ भने प्रणाली बिथोलिएका बेलामा उसले सडकमा निस्केर जनपरिचालन गर्दा देखिन्छ । गगन थापाको लोकप्रियता २०६२६३ आन्दोलनको पूर्वसन्ध्यामा नेविसंघको महामन्त्री छँदै ज्ञानेन्द्रको निरंकुश शासनविरुद्ध सडक विरोधदेखि नै देखिन थालेको हो । उनी त्यो आन्दोलनले निर्माण गरेका जुझारु युवा नेता हुन् । उनको त्यो लोकप्रियता पार्टीमा पनि केन्द्रीय सदस्य निर्वाचित हुँदा देखिएको थियो, तर अघिल्लो महाधिवेशनमा महामन्त्रीको उम्मेदवारी दिँदा भने गडबड प्यानलका कारण मुखरित हुन सकेन । गगन र विश्वप्रकाश दुवै कुनै पारिवारिक विरासतबिना कांग्रेसको नेतृत्व पंक्तिमा पुग्न सफल भएका युवा हुन् । कांग्रेसका लागि प्रतिकूल समयमा पनि प्रतिनिधिसभामा निर्वाचित भएका थिए गगन । विश्वप्रकाशले पार्टी प्रवक्ताको जिम्मेवारी लिएर सभापति देउवाको कमीकमजोरीलाई राम्रैसँग ढाकछोप गरिदिएका थिए । जनतासामु पार्टीको शिष्ट र चुस्त प्रस्तुति दिन सफल भएका थिए । सभापतिका अलगअलग प्यानलबाट महामन्त्रीका उम्मेदवार बनेका यी दुई युवाले जिते हुन्थ्यो भनेर चाहना राख्ने ठूलो जमात थियो, पार्टी वृत्तबाहिर पनि । तीमध्ये कतिपय कांग्रेसको राजनीतिभन्दा फरक धारका पनि थिए । सामाजिक सञ्जालहरूमा त्यो प्रकट भइरहेको देखिन्थ्यो । यी दुईले पाएको मतले पनि उनीहरू पार्टीमा साँच्चै लोकप्रिय रहेछन् भन्ने पुनः पुष्टि भएको छ । प्यानलकै भरमा त गगनलाई पनि गाह्रै हुन्थ्यो होला, विश्वप्रकाशको त सम्भावना नै थिएन । उपसभापतिमा धनराज गुरुङको विजय पनि एउटा राम्रो संकेत हो । गुरुङले स्पष्टवादी, सफा राजनीतिका पक्षधर र भद्र व्यक्तित्वको पहिचान बनाएका छन् । यो विजयले कांग्रेसको लोकप्रियता बढेको छ, साथै उनीहरूको नेतृत्व परीक्षा पनि प्रारम्भ भएको छ ।यो अधिवेशन कांग्रेसमा नेतृत्व परिवर्तनको एउटा नयाँ प्रारम्भ हुन सक्थ्यो, यदि वर्तमान सभापति देउवाको विकल्पमा प्रतिस्पर्धीहरूबीच एकता हुन सकेको भए । यस पटक सभापतिमा रामचन्द्र पौडेलको दाबीमा वरिष्ठताको आधारबाहेक अर्को कुरा थिएन । उनको पक्षमा मानिसहरूको व्यक्तिगत सहानुभूति त थियो, तर पार्टीभित्र र बाहिर लोकप्रिय समर्थन थिएन । यस पटकको नेतृत्व प्रतिस्पर्धामा उनी सुरुदेखि नै एक्लिएका थिए । सञ्चार माध्यमले पौडेल समूह भनेर प्रचार गरिदिए पनि यथार्थमा पौडेल समूह अस्तित्वमा थिएन । सायद यो बुझेर नै उनी अन्त्यमा आर्द्र र आहत महसुस गर्दै बाहिरिन बाध्य भए । उनले अलि चाँडै यो बुझेर विवेकी भूमिका खेल्न सकेका भए सभापतिको चुनाव परिणाम पनि फरक हुन सक्थो । प्रकाशमान र विमलेन्द्रको उम्मेदवारी प्रारम्भदेखि नै गम्भीर थिएन, सिवाय व्यक्तिगत प्रतिष्ठाको तुष्टि । वरिष्ठता र विरासतको अहंकारले शेखर कोइरालालाई हराउन त सजिलो भयो, तर देउवासँग उनीहरूको प्रतिद्वन्द्विता फोस्रो नाटक साबित भयो ।प्रकाशमान र विमलेन्द्रको उम्मेदवारी अन्ततः देउवाका लागि बाजी मार्न सजिलो भर्याङ बन्यो । दोस्रो चरणमा पुग्दा उनीहरू देउवाकै पक्षमा खुलेर लागे । भोलि फेरि उम्मेदवार त बन्लान्, तर उनीहरूले पार्टीको नेतृत्व गर्ने सम्भावना पनि तुरियो । यो महाधिवेशनमा आइपुग्दा कांग्रेसमा पारिवारिक विरासतको दाबी नै अस्वीकृत भयो । यो राम्रो कुरा हो । परिवारको विरासत लोकतन्त्रविपरीत चरित्र पनि हो । कोइराला परिवारको विरासतलाई विजयमा पुर्याउन नसके पनि शेखरले आफ्नो भद्र राजनीतिक उचाइ स्थापित गरेका छन् । पारिवारिक विरासतभन्दा पनि यो उनकै मिहिनेतको फल प्रमाणित भएको छ । विरासत त उनलाई न बीपीको परिवारबाट मिल्यो, न गिरिजाबाट नै । परिवारको विरासत जोगाउन नसक्नुमा शेखर होइन, शशांक र सुजाता बढी कारक बन्न पुगे । कांग्रेस नेतृत्वमा कोइराला परिवारको राजनीतिक विरासत पनि सकियो । अब शेखरको जिम्मेवारी भनेको गगन र विश्वप्रकाशको नेतृत्वलाई संवर्द्धन गर्नु हो । त्यसमै उनको सम्मान र योगदान हुन्छ ।अब के कांग्रेसमा नेतृत्व परिवर्तनका साथै नयाँ रूपान्तरण, जिम्मेवारी बोधको अपेक्षा गर्न सकिन्छ ? नेतृत्व त पुरानै छ, सभापति देउवा नै छन् । गगन र विश्वप्रकाश महामन्त्री बन्दैमा र उस्तै सोच भएका अरू केही पदाधिकारी निर्वाचित हुँदैमा के कांग्रेसमा अपेक्षाकृत परिवर्तन हुन्छ ? उनीहरूको सीमा र सम्भावना के हो ? यी केही गम्भीर प्रश्नमा विमर्श अपेक्षित छ ।कांग्रेस केन्द्रीय समिति चुनावको समग्र परिणाम आउन बाँकी नै छ । केन्द्रीय समितिमा देउवा समूहबाहेकका कतिपय सदस्य पनि निर्वाचित होलान्, तथापि कांग्रेसको शक्ति समीकरणमा देउवाको पकड संख्याका हिसाबले चुनौतीरहित हुने कुरालाई नकार्न सकिन्न । फेरि, पार्टीको आधिकारिक प्रतिनिधित्व सभापतिले गर्ने हुँदा देउवाको बोली, व्यवहार र काममा कांग्रेसको पहिचान मुखरित हुने हो । अरू त सहयोगी पात्र हुन् । नयाँ सोच र रूपान्तरणको प्रतिविम्ब गगन र विश्वप्रकाशको वचनमा त कायम हुने नै छ, तर यो कुरा पार्टीको काम र व्यवहारमा कसरी देखिनेछ, यो नै उनीहरूका लागि सबैभन्दा ठूलो चुनौती हुनेछ । बहालवाला नेताले त्यसकै वरीयतामा आफूअनुकूल उत्तराधिकारी आउने वातावरण बनाउँछ । गिरिजाप्रसादले कार्यवाहक सभापति दिएर सुशीललाई आफूपछि आउन बाटो सजिलो गरिदिएका थिए । अर्को अधिवेशनमा देउवा पार्टी नेतृत्वबाट बाहिरिँदा उनका प्राथमिकताहरूबाट कांग्रेस अलग रहन पनि त कठिन होला । त्यसैले यस अवधिमा कांग्रेसलाई सदस्यता वितरणदेखि पार्टीका समग्र गतिविधिलाई गुटगत बाँडफाँटबाट जोगाउनु आवश्यक छ । शेखर, सिटौला, प्रकाशमान वा विमलेन्द्र गुटका नाममा भागबन्डा अब सदाका लागि बन्द हुनुपर्छ । ४० प्रतिशतको भाग खोज्ने, मोलमोलाइ गर्ने प्रवृत्तिको पनि अन्त्य हुनुपर्छ । सभापतिले विवेक गुमाएर पक्षपात गर्न थाले तत्काल केन्द्रीय समितिबाट सशक्त प्रतिरोध हुनुपर्छ । नेपाली कांग्रेससहित हाम्रा पार्टीहरूमा पदाधिकारीको जुन संरचना छ, त्यो नेतृत्व उत्तराधिकारीको प्रक्षेपण पनि हो । महामन्त्रीमा गगनको लोकप्रियता देखेर अहिले नै एउटा मत बनेको छ, पन्ध्रौं महाधिवेशनमा पुग्दा गगन सभापति बन्नुपर्छ भन्ने । यो एउटा सम्भावनाको प्रक्षेपण मात्र हो, आधार होइन । त्यसका लागि गगनहरूले थप परीक्षा पार गर्नुपर्ने हुन्छ । पहिलो परीक्षा निकट आइरहेको चुनावमै हुनेछ । झट्ट हेर्दा, आगामी चुनाव कांग्रेसका लागि अनुकूल हुनेछ, प्रतिस्पर्धीहरू फुटेका छन्, कम्युनिस्ट एकताको नारा न कायम रहन सक्यो न त मतदाताको सम्मान नै रह्यो । तसर्थ मतदातालाई आकर्षित गर्न कम्युनिस्टहरूलाई भन्दा कांग्रेसलाई सजिलो छ । तर सरकारको नेतृत्व र सत्ता गठबन्धनका कमजोरीबाट नेपाली कांग्रेस मुक्त हुन सक्तैन, पाउँदैन पनि । विगत ६ महिनामा सरकार र गठबन्धनका कमीकमजोरी छताछुल्ल भएका छन्, हिजो ओलीविरुद्ध लगाइएका आरोपहरू आज आफैंतिर फर्किने अवस्थामा छन् । ओलीको ग्राफ माथि जाँदै छ । यसको जिम्मेवारी सभापति एवं प्रधानमन्त्री देउवाले नै लिनुपर्छ, पहिलेजस्तो समग्र केन्द्रीय समितिलाई नै नालायक बनाउने होइन ।अर्को पार्टीसँगको प्रतिस्पर्धा सजिलो हुन्छ, तर आफ्नै पार्टीभित्र अनेक सीमा हुन्छन् । पार्टीलाई आन्तरिक विभाजन र विचलनबाट पनि जोगाउनुपर्ने हुन्छ । महाधिवेशन र आन्तरिक चुनावपछि कांग्रेसलगायत हाम्रा पार्टीहरूमा गुट विभाजनको स्थायी रेखा कोरिने परम्परा बसेको छ । सञ्चारमाध्यमहरूले एउटै पार्टीभित्र पनि संस्थापन र इतर समूह भनेर नामकरण गरिदिन्छन् । एउटै पार्टी भए पनि प्रतिस्पर्धी समूह हुन्छन्, दृष्टिकोण र नीतिगत प्राथमिकताहरू फरक हुन सक्छन् । यी त बहुदलीय प्रणालीमा अन्तर्पार्टी लोकतन्त्रका विशेषता हुन्, संस्थापन र इतरको विभाजन होइन । यसको स्वस्थ व्यवस्थापन गर्न सक्नुपर्छ । असहमति र फरक दृष्टिकोण राख्नुको अर्थ इतर समूह अस्तित्वमा आउनु होइन । वैकल्पिक दृष्टिकोण, नीति र नेतृत्वको बहस नहुने हो भने त्यो पार्टी कि त फासीवादी हुन्छ, कि कुनै अमुक नेताको चाकरीचाप्लुसीमा मस्तराम अवसरवादी झुन्ड बन्छ । कांग्रेसमा अवसरवादी झुन्डको प्रवृत्ति ज्यादा छ ।पार्टी व्यवस्थापनमा हाम्रो समस्या भनेको स्वस्थ प्रतिस्पर्धाका लागि आवश्यक खेल नियमको पालना नगर्नु हो । खेल नियम केवल आन्तरिक चुनाव र त्यसमा हारजित मात्र होइन, त्यो त प्राविधिक कुरा होÙ कुन बेला र कसरी नेतृत्वको निरन्तरता रहन्छ र बाहिरिन्छ भन्ने कुरा महत्त्वपूर्ण हो । यो नियम नबस्दा पार्टीहरूमा कहिले उमेरको हद, कहिले अवधिको सीमा तोकेर नेतृत्व बहिर्गमनका लागि दबाबको स्थिति बन्छ । नेतृत्वमा एकै व्यक्ति सधैं हावी हुने प्रवृत्तिको स्वाभाविक परिणाम हो पार्टीहरूमा तीव्र गुटबन्दी, किचलो र विभाजन । सामान्य नियम के हो भने, आवधिक चुनावमा पार्टीले अपेक्षित परिणाम ल्याउन नसके वा पहिलेको भन्दा कम विजय हासिल गरे बहालवाला नेतृत्वले हारको जिम्मेवारी स्विकारेर नेतृत्व छोड्नुपर्छ । मैले काम गर्नै पाएको छैन, मेरो पालो पुगेको छैन, अर्को चुनावमा राम्रो गरेर देखाउँछु भनेर पदमा बसिरहने होइन । यो कुनै प्रतिष्ठाको विषय होइन, उसले छाड्नुपर्छ । यसबाटै पार्टीमा लोकप्रिय नेतृत्वको परम्परा बस्छ, गुटगत आधारमा विभाजनको सम्भावना पनि रोक्न सकिन्छ । सत्ता गठबन्धनको नेतृत्व गरेकाले आगामी चुनावमा कांग्रेसलाई फाइदाबेफाइदा दुवै छ । गठबन्धनका सहयात्रीहरूले पनि अपजसजति सरकारको नेतृत्व गर्नेलाई, जसको भागीदारचाहिँ सबै भन्ने रणनीति लिनु कुनै अस्वाभाविक होइन । अहिले उदाहरणका लागि एमसीसी अनुमोदनकै कुरा गरौं । यो विषय अब यसको गुणदोषमा सीमित छैन, राजनीतिक आस्थाको विषयजस्तो गरेर मत विभाजित भएको छ । संसद्बाट अनुमोदन गराउन सके कांग्रेसलाई जस मिल्छ भन्ने कुनै आधार छैन । अमेरिका खुसी होला, नेपालका लागि निर्धारित सहयोग निर्विघ्न प्रवाह होला । तर यसको चुनावी लाभ कांग्रेसलाई खासै हुनेछैन । पारित गर्न नसके घाटा भने कांग्रेसलाई मात्रै छ । चुनावको मुखमा यो प्रस्तावमा अलमलिनुको कुनै तुक छैन । नेपालको आन्तरिक राजनीतिमा भारत र चीन प्रत्यक्ष र अमेरिका अलि परबाट संलग्न छन् । संलग्न मात्र होइन उनीहरूबीच तीव्र प्रतिस्पर्धासमेत छ । विज्ञताको नाममा नेपालको बौद्धिकव्यावसायिक मत पनि यसमै रंगिएको छ । आउने चुनावमा हाम्रा पार्टीहरू र नेता विदेशी खेलको प्रोक्सी मात्र बन्लान् कि भन्ने भय छ । चुनावमा बाहिरी चासोबाट हामी पूरै मुक्त त हुन सक्तैनौं, तर त्यसबाट कति सकिन्छ जोगिएर मतदाताले स्वतन्त्र निर्णय गर्न सक्ने वातावरण बनाउनु दलहरू र नेताको न्यूनतम धर्म हो । यतिखेर यसका लागि कांग्रेसको जिम्मेवारी अझ बढी छ ।"
थर्मोकोल गोर्खाल्यान्ड,"दार्जिलिङले छुट्टै राज्यको आन्दोलन गरेको सन् १९०७ देखि हो भन्ने दाबी आन्दोलनको ऐतिहासिकता प्रमाण गर्न घरीघरी दोहोर्याइए पनि साँचो आन्दोलनको सूत्रपात गर्ने श्रेय प्रान्त परिषद्लाई नै जान्छ । सन् ८० को दशकमा गोर्खाल्यान्डबारे पहिलो संगोष्ठी सुकिया पोखरीमा नेपाली साहित्यका दिग्गज इन्द्रबहादुर राई, शिवकुमार राई, मदन तामाङ, कुमार भुटिया आदिको नेतृत्वमा भयो । सुवास घिसिङ पनि केही समयका निम्ति प्रान्त परिषद्सित जोडिएका थिए तर तिनले भनेजस्तो महत्त्व नपाएपछि सन् १९८१ मै प्रान्त परिषद्सित छुट्टिएर आफ्नै पार्टी प्रान्तीय मोर्चा खोले । त्यस समय म सरकारी महाविद्यालय, दार्जिलिङमा वनस्पति विज्ञानको छात्र थिएँ । त्यस समय चुनावलाई म अरूहरूकै चासोको विषयका रूपमा हेर्थें । तर एक दिन सरकारी कलेज तलतिरको अग्लो देवलमा नो स्टेट नो भोट लेखिएको नारा देखें । मुन्तिर लेखिएको थियो प्रान्तीय मोर्चा । त्यही प्रान्तीय मोर्चा नै पछिबाट काँचुली फेरेर गोर्खा राष्ट्रिय मुक्ति मोर्चा (गोरामुमो) मा परिणत भयो । भारत देश स्वाधीन हुनुभन्दा अघिदेखि नै दार्जिलिङका मानिसहरू बंगालको शासनसित सन्तुष्ट छैनन् भन्ने कुरा त्यस क्षेत्रमा राजनीति गर्ने दलका नेतागणलाई थाहा थियो । त्यही जनभावनालाई काममा लगाई दलको राजनीतिक जरा बलियो बनाउन सकिन्छ भन्ने ध्येयले प्रत्येक दलले आआफ्नै पाराको अलग व्यवस्थाको कुरा गर्यो । यसरी सन् १९८६ अघि पहाडको राजनीतिमा चुनावको छेक पारेर कांग्रेसीहरू दार्जिलिङका निम्ति केन्द्रशासित प्रदेशको कुरा गर्थे, गोर्खाली स्कटिस प्याटर्न अफ अटोनमी अनि वामपन्थीहरू स्वायत्त शासनको राग अलाप्थे । प्रान्त परिषद्मा शिक्षित अनि सभ्य मानिसहरू थिए, नेतृत्वमा । तथ्य र तर्क मिलाएर वक्तव्य राख्थे । उनीहरूमाथि आम मानिसको आस्था नभएका कारण अलग राज्यको मागमा त्यस समय जनआन्दोलन भएन । छुट्टै प्रान्तको कुरा गर्नेहरूले आफ्नो राज्यको नाम त राख्न सकेका छैनन् भने यस्ताहरूले के ल्याउँथे अलग राज्य ? भन्ने प्रकारको टिप्पणीको सिकार भयो प्रान्त परिषद् । त्यस समयका सक्रिय राजनीतिक दलहरूले परिषद्लाई अर्को एउटा राजनीतिक दल को उत्थानको सम्भावनाले पनि हेरेको हुनुपर्छ । छुट्टै प्रान्त असम्भव र उटपट्याङ माग रहेको भन्दै उनीहरूले सक्दो प्रचार गरे । तरुण गोर्खाबाट अलग भएका मदन तामाङ र भरत थापाहरू, वामफ्रन्टका अबुल फजल र अन्य त्यस्तै नेताहरूको जमघट थियो प्रान्त परिषद् । यस्तो परिवेशमा राजनीतिक नेताहरूले पागल भनी खिसी गर्ने गरेका घिसिङले पहिलो ठूलो सभा ५ अप्रिल १९८५ मा गरे । कालो झन्डा दिवस मनाए । लेबोङ ग्राउन्डमा धेरै मानिस भेला भएका थिए । जसले बोरामा भरेर जति धेरै सीआरपी (केन्द्रीय प्रहरी) को टाउको ल्याउँछ, ऊ नै ठूलो आन्दोलनकारी हो । टाउको काट्ने अभ्यास केराको थाममा गर्नू । बुद्धिजीवीले कुरा बिगार्छ । मलाई बुद्धिजीवी चाहिँदैन । ड्राइभर, क्लिनर, गोठाला, खेताला, श्रमिकहरू नै मेरा बुद्धीजीवीहरू हुन् । घिसिङको भाषण जंगलको डढेलोजस्तो पहाडभरि सल्कियो । आर्थिक रूपमा सम्पन्नहरूलाई त्यस समय दार्जिलिङमा बुद्धिजीवी मानिन्थ्यो । भानु जयन्तीमा कुनै नामी ठिकादार अथवा बजारमा थुप्रै घर अनि दोकान भएका माइला बाउलाई सभापति बनाइन्थ्यो जसले सभापतिको भाषणमा भन्थे, म त साहित्य भनेको कुन चराको नाम हो, त्यो जान्दिनँ । तपाईं साहित्यिकहरूलाई सहायता गर्न पाउनु मेरो भाग्य सम्झन्छु । अनि सबैले जोससित ताली पिट्थे किनकि मञ्च सिँगार्नेदेखि श्रोताहरूलाई चियाखाजाका साथै कार्यक्रम भइरहेको भवनको किराईसम्म माइला बाउकै आशीर्वादले जुरेको हुन्थ्यो । राज्य र राष्ट्रिय स्तरको राजनीति अनि संविधानका कुराहरू भएका अघिल्ला नेताहरूका भाषण आम गाउँले बुझ्दैनथे । दिनभरि बसेर भाषण सुनेकै भए पनि घर फर्किंदा यस्ता श्रोताहरू बाटोमा गफ गर्थे, खास कुरा चैं के रहेछ हो, माइला ? भोट आएकै हो त ?अनि त्यस्तै अस्पष्ट उत्तर दिन्थे माइला, मैले पनि गाँठी कुराचैं बुझिनँ दाजु । खोइ जनताले आन्दोलन पो गर्नुपर्छ भनेजस्तो लाग्यो । नेता उनीहरू भएपछि केके गर्नुपर्छ, त्यो पनि उनीहरूले नै गर्नुपर्ने हो । तर फेरि जनताले गर्नुपर्छ पो भन्दै थियो ! पसेन होउ दाजु मेरो गिदीमा त !यस्तो परिवेशमा गोरामुमो गठन गरेर घिसिङले राजनीतिक भाषणको मुहान अर्कै दिशातिर मोडिदिए । पहिलोचोटि राजनीतिक भाषणमा सुगौली र सिञ्चुलाको सन्धि अनि सन्धिले काटेको भूभागको कुरा पस्यो । विकासको साटो राजनीतिमा परिचय प्राथमिक भयो । नेपाली शब्दले नेपालको नागरिकता बोक्छ भनेर जातिलाई गोर्खा भन्नुपर्छ भन्ने दलिल सुरु भयो । भानुभक्त नेपालका नेपाली कवि भएको कारण अगमसिंह गिरीलाई गोर्खे जातीय कवि घोषणा गर्दै गिरी पुरस्कार (तर त्यो आन्दोलन सकिएर पार्वत्य परिषद् बनेपछि) सुरु गरियो । म जन्मँदै नेपालीमरेपछि मेरो चिहानको माटो नेपालीचिहानमा फुल्ने सयपत्री फूल पनि नेपालीयस्तो भाषण दिन्थे घिसिङ, प्रान्तीय मोर्चा गठन गर्नअघि । गोर्खा लिगलाई खिसी गर्थे । गोर्खा भनेको फौजी हो । फौजीहरूको पनि कहिल्यै पार्टी हुन्छ ? भन्थे । तर पछिबाट तिनलाई त्यही नेपाली शब्द एलर्जी भयो । नेपाली भाषा माग्नेहरूलाई नेपाल जानू भन्ने फर्मानसमेत भयो ।४४ महिना आन्दोलन गरेपछि हैरान भएका जनतालाई घिसिङले चौतारीका रूपमा गोर्खा पार्वत्य परिषद् थाप्ने दलिल दिँदै भने, पार्वत्य परिषद् चौतारी हो । यहाँ केही बेर बिसाएपछि हामी फेरि गोर्खाल्यान्डको बाटोमा अघि बढ्नुपर्छ । पार्वत्य परिषद्लाई लरतरो नसम्झिनू । यो डमरु हो । एक दिन बढेर बाघ हुन्छ ।घिसिङमाथि जनताको अटुट विश्वास थियो, पत्याए । दुई दशक लामो तिनको शासन (सन् १९८८२००७) मा आम जनताले पार्वत्य परिषद्को साटो त्यसमा निर्वाचित व्यक्तिहरू बाघ भएको देखे । आन्दोलनअघि आम मानिसका जुनजुन समस्या थिए, ती अझ गम्भीर भएको देखे । राजनीतिक हिंसा सन् १९८६ अघि कसैले अनुभव गरेको थिएन । यदाकदा सीपीएम बहुमत भएका ठाउँहरूमा मात्र यी घटना सीमित थिए । जस्तो, सिडर कमानमा वामपन्थीहरूले गोर्खा लिग पार्टीका ढुसु बम्जनलाई भालाले रोपेर मारेका थिए भने ठीक त्यस्तै प्रकारले कालेबुङको पास्टिङ चिया कमानमा गोर्खा लिगका चार जना समर्थकलाई चिया पेल्ने मिसिनमा हालेर पेलिएको घटना दन्त्यकथाजस्तो सुनेका थियौं हामीले । त्यस घटनामा संलग्न मानसिंह राई वामपन्थीहरूमाझ हिरो भएका थिए अनि आम मानिस तिनको नाम लिनसमेत डराउँथे । सन् १९८६ देखियता आन्दोलनको आडमा विरोधीको छाप लागेर मन नपरेकालाई अपहरण गर्ने अनि अपहरण भएको केही दिनभित्रै बजारको कुनै चोकमा टाउको झुन्ड्याउने प्रथा सुरु भयो । पत्रकार निर्मल राईदेखि पाठशालाका प्रधान अध्यापक डीसी रायहरूका टाउका बीचबजारमा डम्बर चोकको (गोर्खा लिग पार्टीका जन्मदाता बाबु डम्बरसिंह गुरुङको नाममा राखिएको बजारबीचको चोक) बिजुली खम्बामा यसरी झुन्डिए कि प्रहरीले समेत हत्तपत्त निकाल्ने आँट गरेन । हिंसा राजनीतिको मूल हतियार भयो । रहरले सुरु गरिएको आन्दोलन ४४ महिना बित्दानबित्दै डर अनि करको बाध्यतामा परिणत भइसकेको थियो ।सन् १९८६ देखि १९८८ सम्म चलेको आन्दोलनमा पहाडका प्रतिपक्षी दलहरू लुप्तप्रायः भइसकेका थिए । वामपन्थीहरूले पहाड छाडे किनकि बंगालमा वामपन्थी सरकार भएका कारण पहाडे वामपन्थीहरूसित अन्य स्थानमा आश्रय पाइने विकल्प थियो जो अन्य क्षेत्रीय दललाई थिएन । राजनीतिक दलहरूले आत्मसमर्पण गर्ने अनि आफ्नो दलको झन्डा बुझाउने कार्यक्रमको श्रीगणेश पहाडमा घिसिङले गरे ।२८ वटा समष्टिमा पहिलो पार्वत्य परिषद्को चुनाव हुँदा २६ समष्टि घिसिङले जिते पनि झोलुङ अनि मिरिकका २ समष्टि गोर्खा लिगका उम्मेदवारले जिते । वर्षदिन नबिती गोर्खा लिगका उम्मेदवार गोरामुमोमा सामेल भए किनकि घिसिङको वर्चस्वको समय यस्तो थियो कि गोर्खा लिगका निर्वाचित सदस्यले पार्वत्य परिषद्को सभामा उपस्थितसम्म हुन पाएनन् । प्रतिपक्षीको हैसियतले निर्वाचित भएर पनि केही गर्न नसक्नु अनि घरमै नजरबन्दझैं बस्नुभन्दा बरु त्यही दलभित्र पसे केही गर्न सकिन्छ कि भन्ने उनीहरूको सोचाइ हुन सक्छ । त्यो पहिलो चुनावको अनुभवका कारण पछि त प्रतिपक्ष भन्ने शब्द लोप नै भएर गयो । गोरामुमोभित्रै उम्मेदवार हुने एक मात्र प्रतिस्पर्धा रह्यो । यसबीच समयसमयमा सरकारले पार्वत्य परिषद्को आर्थिक हिसाबकिताब माग्दा घिसिङ पुनः परिषद् थोत्रे छ, यसमा कुनै अधिकार छैन, हामीलाई गोर्खाल्यान्ड नै चाहिन्छ भन्ने चर्को नारा लगाइहाल्थे अनि राज्य तुरुन्तै चुप लागिहाल्थ्यो । जबजब लोकसभा र विधानसभाका चुनाव आउँथे, घिसिङ नयाँनयाँ मुद्दा आविष्कार गर्थे । यसबीच तिनले दार्जिलिङको भूभाग भारतमा पसेकै छैन, त्यसैले गर्दा यहाँ चुनाव गराउन सकिँदैन भने । दार्जिलिङखर्साङ नो मेन्स ल्यान्ड हो अनि कालेबुङ लिज होल्डल्यान्ड हो भने । भारतका चुनाव आयुक्तलाई दार्जिलिङको गीतांगे डाँडाबाट चुनौती दिँदै भने, यो सुगौलीको सन्धिले काटेको भूभागमा भारतको चुनाव आयुक्तले कसरी चुनाव गराउँछ ? मैले अन्तर्राष्ट्रिय न्यायालयमा दार्जिलिङबारे मुद्दा दर्ता गरेको छु । चाँडै भारतको चुनाव आयुक्तलाई हेगको न्यायालयबाट नोटिस आउँछ ।लहैलहैमा अन्य राजनीतिक दलकाहरूले हेगमा चिठी लेखे । हेगबाट दार्जिलिङबाट त्यस प्रकारको कुनै मुद्दा दर्ता गरिएको छैन भन्ने स्पष्टीकरण आयो । तर त्यसपल्टको लोकसभा चुनाव बहिष्कार गरेर घिसिङले वामपन्थी उम्मेदवारलाई जिताइसकेका थिए । यसबीच घिसिङले गोर्खाल्यान्डबारे अनेकौं परस्परविरोधी बयान दिइसकेका थिए पार्वत्य परिषद् गोर्खाल्यान्डभन्दा राम्रो छ, गोर्खाल्यान्ड नफल्ने वनतरुल हो, एक दिन हराएको कुकुरजस्तै गोर्खाल्यान्ड पुच्छर हल्लाउँदै आउँछ, दैविक शक्तिले मात्र गोर्खाल्यान्ड सम्भव छ ।सन् २००० मा अटलबिहारी वाजपेयीको नेतृत्वमा भारतीय जनता पार्टी (भाजपा) सत्तामा आयो । स्वाधीनता दिवसको छेक पारेर प्रधानमन्त्री वाजपेयीले तीनवटा नयाँ राज्यको घोषणा गरे । त्यस समय घिसिङले पनि गोर्खाल्यान्डको आवाज उठाउनुपर्छ भन्ने हल्ला आम मानिसबाट उठ्न थालेको थियो । पश्चिम बंगालका तत्कालीन मुख्यमन्त्री बुद्धदेव भट्टाचार्यसितको एउटा भेटमा घिसिङले केन्द्र सरकारको नीतिविरुद्ध नालिस गरे, नयाँ राज्यहरू गठन गर्ने चर्चालाई महत्त्व दिएर केन्द्र सरकारले भुल गर्दै छ । पहाडमा आगो लाग्यो भने त्यसको जिम्मेवार म हुनेछैन । अर्थात्, जनतालाई गोर्खाल्यान्डको आन्दोलनमा उतारेर १२ सयजतिलाई शहीद बनाएपछि तिनी आफैं गोर्खाल्यान्ड असम्भव छ भनेर प्रचार गर्दै थिए । तीन वटा अलग राज्य गठन गरेकामा केन्द्र सरकारलाई दोषी ठहर्याउने प्रयास गर्दै थिए । तेस्रोपल्ट पार्वत्य परिषद्को चौकीमा बसेका घिसिङको त्यस समयको प्राथमिकता के थियो भन्ने कुरा तिनको माथिल्लो बयानले स्पष्ट पार्छ । घिसिङ चुप लागेर बसेको विषयमा चारैतिर विरोध भएपछि आफू उम्किन तिनले अर्को बाटो निकाले । पत्रकारहरूलाई बोलाएर भने, साउनको महिनामा कुनै पनि काम शुभ हुँदैन किनकि त्यस समय देउताहरू पातालमा हुन्छन् । यसैकारण हामी पनि कुनै राजनीतिक काम गर्दैनौं । साउनको पानी छल्नुपर्छ अनि देउताहरू पातालबाट फर्केपछि मात्र हाम्रो आगामी राजनीतिक कार्यक्रम सुरु हुन्छ । साउन महिनामा देशमा तीनवटा नयाँ राज्य गठन हुँदा घिसिङ यसरी साउनको पानी छल्दै थिए ! यसरी गोर्खाल्यान्डलाई नारामा जीवित राखेर वास्तवमा कुनै पनि व्यवस्थामा आफू प्रमुख भएर बस्नु नै त्यसपछिको राजनीतिको चरित्र भयो । अनि २८ महिना लामो गोर्खाल्यान्डको आन्दोलनमा तीनवटा साउन महिना परेका थिए तर त्यति बेला देउताहरू पाताल गएनन् । तीनवटा अलग राज्य बनिने त्यही एक साल देउताहरूलाई पाताल जाने के आवश्यकता पर्यो भनेर सोध्ने साहस कसैमा थिएन । त्यसपछिका जनसभामा घिसिङ राजनीतिबाहेक अन्य विषयमा बोल्न थालेका थिए जुन कुरा पागलपनको सीमादेखि धेरै टाढा थिएन । केही नमुनाहरू यस प्रकार छन् १ रूख काट्नाले होइन, तर नाग रिसाउनाले पानी सुक्छ । २ गाई पाल्न छोड्नुपर्छ किनकि गाईले हामीलाई साह्रै डोमिनेट गरेको छ । ३ छुइङ डोल्माको क्यासेट बजाउनू, पहिरो रोकिन्छ । ४ सन् २००७ भित्र मंगल ग्रह पृथ्वीको धेरै नजिक आउँछ अनि त्यसले पृथ्वीबाट पहेंलो रङ लिएर जान्छ । ५ गुनकेशरीको फूलले क्यान्सर निको हुन्छ । ६ जून २० मा मानिसको सृष्टि भयो अनि २१ जूनमा संसार । ७ स्वर्ग जर्जियामा छ ।तिनका अनेकौं उटपट्याङ कुरामध्ये केही दृष्टान्त मैले माथि प्रस्तुत गरें । बकम्फुसे कुराहरूलाई मुद्दाका रूपमा प्रस्तुत गरेर असल मुद्दादेखि मानिसको ध्यान अन्यत्रै लानुमा घिसिङ माहिर थिए ।अर्को कुरा, घिसिङ लोकसभामा दार्जिलिङका निम्ति उम्मेदवार दिल्लीबाट मगाउने पहिलो व्यक्ति हुन् अनि गोरामुमो पहिलो दल हो । सन् १९८९ अनि १९९४ का लोकसभा चुनावमा कांग्रेसी इन्द्रजीत खुल्लर दार्जिलिङ लोकसभा आसनमा विजयी भए । सन् १९९२ मा नेपाली भाषाले भारतको संविधानमा मान्यता पाउनुपर्ने विषयमा संसद्मा चर्चा हुँदा घिसिङले तिनीसँग नेपाली भाषाको विरोध गरेर गोर्खा भाषाको मान्यताबारे तर्क राखे । सिक्किमका मुख्यमन्त्री नरबहादुर भण्डारी अनि सिक्किमकी तत्कालीन सांसद दिलकुमारी भण्डारीको प्रयासमा नेपाली भाषा अन्तमा आठौं अनुसूचीमा अन्तर्भुक्त भयो । यतिन्जेल राजनीतिले समाजका सबै क्षेत्रमा पसेर राइफाँडो लाउन सुरु गरिसकेको थियो । फलस्वरुप सिक्किम र दार्जिलिङका विभिन्न इलाकामा भानुभक्तका मूर्तिहरूमाथि आक्रमण भयो । दार्जिलिङमा मूर्तिको टाउको हराउँदा सिक्किममा भानुभक्तको नाकमाथि आक्रमण भयो । सिक्किमे राजनीतिमा त्यस समय नाक चुच्चे अनि नाक बुच्चे को चर्चा चरममा थियो । सन् १९९४ को सिक्किम विधानसभाको चुनावमा नरबहादुर भण्डारीको हार अनि पवन चामलिङको जितलाई धेरै राजनीतिक पर्यवेक्षक त्यही चुच्चे र बुच्चेको लडाइँको परिणामका रूपमा हेर्छन् । सन् १९९९ को लोकसभा चुनावलाई घिसिङले बहिष्कार गरे । कांग्रेससित तिनको सम्बन्ध बिग्रँदै गएको यो प्रमाण थियो । वामपन्थी उम्मेदवार त्यस समय दार्जिलिङका सांसद भए । सन् २००४ मा पुनः चुनाव बहिष्कारको धम्की दिए पनि अन्तमा कुरा मिलेपछि घिसिङले कांग्रेसी उम्मेदवार दावा नर्बुलालाई सघाए अनि जिताए । गोरामुमोको आन्दोलन र बन्दको राजनीति अनि अयोग्य प्रशासनले पीडित जनताले यतिन्जेल गोर्खाल्यान्डको कुरा भुलिसकेका थिए । हामीलाई केही चाहिँदैन, शान्तीसित आफ्नो सुतीखेती गर्न पाए पुग्यो भन्ने अवस्थामा पुगेका जनता घिसिङबाट मुक्ति चाहन्थे । यसैकारण सन् २००७ मा विमल गुरुङ दार्जिलिङको राजनीतिक मानचित्रमा देखा पर्दा सबै वर्गका मानिसले सघाए । विमलको नेतृत्वमा गठित गोर्खा जनमुक्ति मोर्चा (गोजमुमो) ले सन् २००८ मा घिसिङलाई पहाड छोड्न बाध्य गरायो । त्यसपछि पुनः गोर्खाल्यान्डको आवाज चुलियो । सन् २००९ मा घिसिङकै सिको गरेर विमल पनि लोकसभा उम्मेदवार खोज्न दिल्ली पुगे । भाजपा नेता जसवन्त सिंहलाई उम्मेदवार बनाई जिताए । भाजपा सत्तामा नआएका कारण गोर्खाल्यान्डको मुद्दा संसद्मा उठाउन नसकेको दलील भाजपाले भन्दा धेर गोजमुमोले दियो । प्रतिपक्षमा बसेर मुद्दा उठाउन झन् सहज हुँदाहुँदै पनि जसवन्त किन चुप रहे भन्ने प्रश्न कसैले सोधेन । सन् २०१४ मा गोजमुमोले पुनः भाजपाकै उम्मेदवार दिल्लीबाट झिकायो । संसद्को धेरै अनुभव भएका अहलुवालियाले पनि एकै खेपमा गोर्खाल्यान्डको खसी छिनाउने प्रतिश्रुति दिए । दार्जिलिङ मात्र होइन, पूरै देशभरि भाजपा पूर्ण बहुमतसित सरकारमा आयो । यसपालि त अझ प्रधानमन्त्री उम्मेदवार नरेन्द्र मोदीले गोर्खाओं का सपना मेरा सपना भनेर निर्वाचित हुनुअघि नै गोर्खाल्यान्ड दिइसकेका थिए । चुनाव जितेपछि घोषणा त एउटा औपचारिकता मात्र थियो । कमसेकम दार्जिलिङे जनताको बुझाइ त्यही थियो । तर सन् २०१४ देखि २०१९ सम्मै गोर्खाहरूका सन्दर्भमा मोदी सुते किनकि नसुती सपना देख्न सकिन्न । तिनी पक्कै उठ्लान भन्ने आशामा गोर्खाहरूले पुनः २०१९ को चुनावमा समर्थन गरे । यसपालि भाजपाले मणिपुरी नेपाली उम्मेदवार राजु विष्टलाई उम्मेदवार बनायो । चारवटा क्षेत्रीय दलहरूले सहयोग गरेपछि विष्ट निर्वाचित भए । तिनले पनि चुनाव प्रचारको समय दार्जिलिङको चौरस्तामा उभिएर महाकाल थानपट्टि फर्की गोर्खाल्यान्ड पक्का ल्याउने वाचा गरे । तीन वर्ष भयो तिनी सांसद भएको तर यसबीच गोर्खाल्यान्ड को नाम परिवर्तित भएर स्थायी राजनीतिक समाधान भएको छ ! गोर्खाल्यान्डभन्दा एक सुत पनि हामी पछि हट्नेछैनौं भन्ने गठबन्धनका दलहरू हाल चाँडो स्थायी राजनीतिक समाधानको निम्ति वार्ता गर भन्दै पहाडका भित्ताभरि पोस्टर टाँस्दै छन् । यसरी हिङ बाँधेको टालो भयो गोर्खाल्यान्ड । आम जनताको मुद्दादेखि बसाइँ सरेर यसले अचेल नारामा आश्रय लिन पुगेको छ । भाजपालाई चुनावमा सहायता गर्ने गठबन्धनका दलहरूले भाजपालाई चाप देलान् कि भन्दा त उल्टा भाजपाको दबाउको कारण गोरामुमोले अचेल आफ्नो कार्यक्रम गर्न सकेको छैन र यो पूरापूरी भाजपाको नियन्त्रणमा छ भन्ने असन्तुष्टि गोरामुमोकै महासचिवले भर्खरै एउटा पत्रकार सम्मेलन डाकेर खुलासा गरे । आज गोर्खाल्यान्ड पहाडका राजनीतिक दलहरूका निम्ति प्रचारको मुख्य नारा भएको छ । अझ यसो भनौं नसोची उच्चारण गर्न सकिने या त बात मार्दा सोच्नलाई बिसाउने एउटा थेगो भएको छ । कुनै महँगो चीज पार्सल गरेर टाढा कतै पठाउनुपरे जसरी सुरक्षाका निम्ति चारैतिर थर्मोकोल हाल्ने गरिन्छ, त्यही थर्मोकोल भएको छ गोर्खाल्यान्ड । जबसम्म घरतिर जाँदा वनतिर मुख हुने बन्चरो मार्का यी नेताहरू पहाडको राजनीतिमा रहिरहन्छन्, तबसम्म गोर्खाल्यान्ड त्यही थर्मोकोलको श्रापबाट मुक्त हुनेछैन ।"
निषेधित महिलामस्तिष्क,"शरीरकेन्द्रित घातक सौन्दर्यचेतशरीरकेन्द्रित गलत सौन्दर्यचेतले विविध हिंसाका अवयवहरूलाई निम्त्याइरहेको हुन्छ । यौनांगधारी कामोत्तेजक वस्तु देख्ने मानसिकताले दिनहुँ यौनहिंसा र बलात्कार बढाइरहेको छ । यही मानसिकता बोकेको समाजको एउटा हिस्सा छोटो कपडा र अंग प्रदर्शनकै कारण महिला बलात्कृत हुने कुतर्क पेस गर्छ । महिला शरीरमा त्यस्तो के छ, जसले पुरुषलाई एकाएक मान्छेबाट अपराधी बनाउँछ ? यो महिला शरीरप्रतिको अतिरञ्जित र गलत सौन्दर्यचेतकै परिणाम नभए के हो ?विवेकशीलतालाई ललकार्ने र शरीरधारी वस्तु मात्रै देख्ने प्रवृत्तिले जब महिलालाई घृणा गर्छ तब अंगमै प्रहार गर्छ । सक्षमतामाथि सन्देह व्यक्त गर्दै महिलाको सफलताका पछाडि पनि शारीरिक प्रदर्शन मात्रै देख्छ र चरित्रलाई उसमाथि प्रहार गर्ने हतियारका रूपमा प्रयोग गर्छ । यस्ता खाले प्रवृत्तिबाट सत्तासीनदेखि विभिन्न संघसंस्थामा आबद्ध तथा पत्रपत्रिका र सामाजिक सञ्जालमा बोल्ने र लेख्ने महिलाहरूसमेत प्रताडित छन् ।अरस्तु भन्छन्, महिला केही प्राकृतिक गुणहरूको कमीकै कारण महिला बन्छे । प्लेटो ईश्वरले आफूलाई पुरुष बनाउनुलाई अहोभाग्य मान्छन् । पाइथागोरस महिलालाई अशुभ सिद्धान्तसँग तुलना गर्छन् । यसरी इतिहासदेखि नै पुरुष श्रेष्ठतावादीहरूले केही भिन्न गुण एवम् जीव वैज्ञानिक संरचनाकै कारण पहिलाहरू कमजोर तथा हीन हुने तर्क गर्दै आइरहेका छन् । तर यो भाष्य आफैंमा तथ्यहीन रहेको तर्क लुइस हेनरी मोर्गन, फ्रेडरिक एङ्गेल्स, एलभिन रिड आदिले निजी सम्पत्ति र एकनिष्ठ विवाह पद्धतिमा आधारित पितृसत्ताको उदयभन्दा अघिको समाजका महिलाहरूको सामाजिक अवस्थाको अध्ययनमार्फत गरेका छन् ।मातृप्रधान समाजको पतनसँगै सुरु भएको पितृसत्तामा महिलाहरूलाई सामाजिक तथा सांस्कृतिक क्षेत्रबाट अलग्याएर घरभित्रै सीमित गर्न निर्माण गरिएको चिन्तन नै समस्त उत्पीडनको जड हो । त्यहीँबाट सुरु भएको हो, दोस्रो दर्जाको नागरिक करार गरी महिलाहरूको मस्तिष्क र चेतनामाथिको नियन्त्रण । सामन्तवाददेखि पुँजीवादसम्म महिला उत्पीडनको सवाल शरीरदेखि शरीरसम्मै पुगेर कैद भएको छ ।अब पुँजीवादको पन्जाबाट निस्किएर शारीरिक प्रतिस्पर्धाको मोहजाल त्याग्दै ठूलो संख्यामा महिलाहरू आर्थिक, राजनीतिक, सांस्कृतिक र वैचारिक हस्तक्षेपमार्फत सामाजिक वर्चस्व कायम गर्दै र शताब्दियौंदेखि नियन्त्रणमा राखिएको मस्तिष्कका लक्ष्मणरेखाहरू तोड्दै वर्जित गरिएको वैचारिक यात्रामा लामबद्ध हुनु आवश्यक छ । हरेक क्षेत्रमा हस्तक्षेपकारी भूमिका निर्वाह गरी वैचारिक लडाइँमार्फत पितृसत्ताको शरीरकेन्द्रित झाष्य खारेज गर्नु आवश्यक छ ।"
बुस्टर डोजले ओमिक्रोनबाट ८५ प्रतिशत सुरक्षित,"लन्डन (एजेन्सी) बेलायतका अनुसन्धानकर्ताहरूले कोभिडविरुद्ध खोपको बुस्टर डोज लगाएकाहरू ओमिक्रोन भेरिएन्टको संक्रमणबाट ८५ प्रतिशत सुरक्षित हुने जनाएका छन् । कोभिड१९ को नयाँ भेरिएन्ट ओमिक्रोनमा खोपको प्रभावबारेको अध्ययनमा त्यस्तो नतिजा आएको वैज्ञानिकहरूको भनाइ छ । यस्तो सुरक्षा यसअघिका भेरिएन्टको तुलनामा केही कम हो । तर खोपको बुस्टर डोज लगाएका मानिसहरू ओमिक्रोन भेरिएन्टका कारण अस्पताल भर्ना हुनु नपर्ने नतिजाले देखाएको छ । लन्डनस्थित इम्पेरियल कलेजले उक्त अध्ययन गरेको हो । ओमिक्रोन भेरिएन्ट हाल विश्वभर तीव्र रूपमा फैलिइरहेको छ । पहिलो पटक दक्षिण अफ्रिकामा पुष्टि भएको यो भेरिएन्ट हाल विश्वका करिब ८० देशमा देखिइसकेको छ । विश्व स्वास्थ्य संगठन (डब्लूएचओ) ले यो भेरिएन्टलाई जोखिमपूर्ण सूचीमा राख्दै थप सतर्कता अपनाउन आग्रह गरिसकेको छ । ओमिक्रोन कोभिड१९ को हालसम्मकै उच्च रूपमा उत्परिवर्तित भेरिएन्ट हो । अनुसन्धानकर्ताहरूले ओमिक्रोन भेरिएन्टबारे थप अध्ययनहरू जारी रहेकाले वास्तविक अवस्थाबारे अझै अनिश्चितता रहेको बताएका छन् । यो भेरिएन्टको र खोपको सम्बन्धबारे पत्ता लगाउन कोसिस गरिरहेको उनीहरूको भनाइ छ । खोपहरूले हाम्रो शरीरलाई कोभिडविरुद्ध कसरी जुध्ने भन्ने सिकाउँछन् । तर हाल प्रयोगमा रहेका कोभिड१९ विरुद्धका खोपहरू ओमिक्रोन भेरिएन्ट संक्रमितका लागि भनेर बनाइएका होइनन् । जसका कारण यो भेरिएन्टका लागि ती खोपले अन्यमा जस्तो प्रभावकारी नहुने भएको हो । दुई मात्रा खोप लगाएका व्यक्तिमा एन्टिबडीको क्षमतामा २० देखि ४० प्रतिशतसम्म कमी आएको अध्ययनमा देखिएको हो । यसको अर्थ ओमिक्रोनविरुद्ध खोपको प्रभावकारिता कम हुनु हो । तर बुस्टर डोज लगाएको खण्डमा यस्तो प्रभावकारिता ८० देखि ८५९ प्रतिशत देखिएको छ । तर डेल्टालगायत अन्य भेरिएन्टमा यस्तो प्रभावकारिता ९७ प्रतिशत छ । अझै एउटा अनिश्चितता के हो भने ओमिक्रोन भेरिएन्टका कारण रोग कति गम्भीर हुन्छ भन्ने बुझ्न कैयौं साता लाग्न सक्छ । त्यसैले सरकारले सम्भावित असरलाई मध्यनजर गर्दै योजना बनाइहाल्नु जरुरी छ, अनुसन्धानकर्ता आज्रा गनीले भनिन्, हाम्रो अध्ययनले बुस्टर डोजको निकै महत्त्व रहेको पुष्टि गरेको छ । बेलायतको खोप कार्यदलका पूर्वप्रमुख डा क्लाइभ डिक्सले बुस्टर डोजको प्रभावकारिताबारे प्रारम्भिक नतिजाहरूमा केही अनिश्चितता रहेको बताउँछन् । मुख्य कुरा पूरै विश्वका लागि अहिले र भविष्यमा पनि खोप आवश्यक छ, उनले भने । पछिल्लो समय बेलायतका साथै फ्रान्स, जर्मनी, इटाली, स्पेन, पोर्चुगल, स्विडेन, स्विट्जरल्यान्ड, नेदरल्यान्ड्स, आयरल्यान्ड, हंगेरी, ग्रिस, फिनल्यान्ड, पोल्यान्ड, टर्कीलगायत देशमा ओमिक्रोन संक्रमितको संख्या बढ्दै गएको अन्तर्राष्ट्रिय सञ्चारमाध्यमहरूले जनाएका छन् । बेलायतमा मात्र ओमिक्रोन संक्रमितको संख्या २४ हजार ९ सय ६८ पुगेको छ । तीमध्ये १० हजार जना पछिल्लो २४ घण्टाको अवधिमा थपिएका हुन् । अघिल्लो दिन ३ हजार २ सय १ जना ओमिक्रोन भेरिएन्टबाट संक्रमित भएका थिए । यो संख्या अझै धेरै हुन सक्छ किनकि सबै प्रयोगशालाहरूले ओमिक्रोन पत्ता लगाउन सक्दैनन् भने कैयौं मानिसले परीक्षण नै गराउँदैनन् । संक्रमितको संख्या बढ्दै गएपछि बेलायतलमा खोपको बुस्टर डोज लगाउने कार्य तीव्र पारिएको छ । जसका कारण मानिसहरूमा भाइरससँग लड्ने एन्टिबडीको तह उच्च हुने र त्यसले भाइरसको मात्रा बढ्न तथा कोषहरूमा प्रवेश गर्न रोक्छ । बेलायतमा शुक्रबार हालसम्मकै उच्च ८ लाख ६१ हजार ३ सय ६ जनालाई खोपको बुस्टर मात्रा दिइएको बीबीसीले उल्लेख गरेको छ । त्यस्तै, फ्रान्सका प्रधानमन्त्री जँ कास्टेक्सले ओमिक्रोनको संक्रमण बिजुली चम्केको गतिमा रहेको बताएका छन् । बेलायतमाथि यात्रा प्रावधानहरू कडा पार्नुअघि बोल्दै कास्टेक्सले संक्रमणको अवस्था यस्तै रहेको खण्डमा सन् २०२२ को सुरुमा स्थिति भयावह हुने बताए । त्यस्तै, जर्मनी, आयरल्यान्ड, नेदरल्यान्डलगायतले पनि यात्राका नियमहरूमा कडाइ गरेका छन् ।"
जापानको एक क्लिनिकमा आगलागी हुँदा २४ को मृत्यु,टोकियो (एजेन्सी) जापानको ओसाका प्रान्तको एक क्लिनिकमा भएको आगलागीमा २४ जनाको मृत्यु भएको छ । स्थानीय सञ्चारमाध्यमका अनुसार जेआर ओसाका स्टेसननजिकै रहेको भवनको चौथो तलाबाट आगलागी फैलिएको हो । घटनामा ४ जना घाइते भएका जनाइएको छ । घाइतेको स्थानीय अस्पतालमा उपचार भइरहेको समाचार संस्था एएफपीले जनाएको छ । अधिकारीका अनुसार आगलागीका कारण थाहा हुन सकेको छैन ।
दिल्लीमा ६ कक्षाभन्दा माथि पढाइ सुरु,नयाँदिल्ली (एजेन्सी) भारतको दिल्ली प्रदेशका विद्यालयमा शनिबारदेखि कक्षा ६ भन्दा माथिका कक्षामा पढाइ सुरु भएको छ । वायु प्रदूषणका कारण झन्डै एक महिनादेखि बन्द गरिएका विद्यालयमा भौतिक उपस्थितिमै पढाइ सुरु भएको हो । वायु गुणस्तर व्यवस्थापन आयोगले केन्द्रीय राजधानी क्षेत्र र त्यसवरपरको क्षेत्रमा अहिले प्रदूषणको मात्रा कम भएकाले विद्यालयमा पढाइ सञ्चालनका लागि शुक्रबार सिफारिस गरेको थियो । विद्यालयका लागि घरबाहिर निस्कनुपर्दा प्रदूषणले बालबालिकालाई धेरै असर गर्ने देखिएपछि चिकित्सक र विज्ञहरूको सुझावका आधारमा विद्यालय बन्द गरिएको थियो । भारतीय राजधानी नयाँदिल्ली विश्वकै सबैभन्दा बढी प्रदूषित राजधानी हो ।
फिलिपिन्समा आँधीले ३० जनाको ज्यान गयो,"मनिला (एएफपी) फिलिपिन्समा आँधीका कारण कम्तीमा ३० जनाको ज्यान गएको अधिकारीहरूले जनाएका छन् । यस वर्षको सबैभन्दा शक्तिशाली आँधी राई का कारण समुद्री तटीय क्षेत्रका कम्तीमा ३ लाख विस्थापित भएका छन् । साउथ चाइना सागर हुँदै भियतनामतर्फ लाग्नुअघि राईले भिसायास क्षेत्र, मिन्डानाओ र पलावान टापुहरू पार गरेको थियो । त्यसक्रममा कैयौं पर्यटकीय क्षेत्रहरू तहसनहस भएका जनाइएको छ । सिरगाओमा रूखहरू जरैसँग उखेलिएका छन् भने बिजुलीका तार र खम्बाहरू ढलेका बीबीसीले जनाएको छ । फिलिपिन्समा प्रत्येक वर्ष औसत २० वटा शक्तिशाली आँधी आउने गरेका छन् ।"
म्यान्मारबाट दुई दिनमा २५ सय विस्थापित,"बैंकक (एजेन्सी) म्यान्मारमा सेना र विद्रोहीहरूबीचको द्वन्द्वबाट बच्न पछिल्ला दुई दिनमा २ हजार ५ सयभन्दा बढी सर्वसाधारण विस्थापित भएका छन् । थाई सञ्चारमाध्यम स्पुतनिकका अनुसार म्यान्मारबाट विस्थापित भएकाहरू थाइल्यान्ड प्रवेश गरेका छन् । द्वन्द्वग्रस्त करेन राज्यको सीमामा रहेको थाई प्रान्तमा प्रवेश गर्नेमध्ये अधिकांश महिला तथा बालबालिका हरेका जनाइएको छ । थाई अधिकारीहरूले विस्थापितलाई खाना र आश्रयस्थल उपलब्ध गराउन काम भइरहेको जनाएका छन् । संयुक्त राष्ट्रसंघीय मानवअधिकार कार्यालयले हालैका साताहरूमा धार्मिकस्थल, आवासीय भवनलागायतका संरचनाहरू जनाइएको रिपोर्टहरू प्राप्त गरेको जनाएको छ । करेन नेसनल युनियनका जातीय अल्पसंख्यक पृथकतावादी र सत्ताधारी सेनाबीचको झडपपछि सैनिकहरूले उक्त प्रान्तमा आक्रमण सुरु गरेका जनाइएको छ ।"
काम नगर्नेको ठेक्का सम्झौता तोड्न सकिनन् मन्त्रीले,"(काठमाडौं)  भौतिक पूर्वाधार तथा यातायातमन्त्री रेणुकुमारी यादवले कात्तिक अन्तिममा आयोजना प्रमुख, सडक विभागका महानिर्देशकलगायतलाई रुग्ण ठेक्का तोड्न निर्देशन दिइन् । सार्वजनिक सूचना निकालेर दुई साताको समय दिन र उक्त समयभित्र काम नगरे ठेक्का तोड्न उनको निर्देशन थियो । त्यसको एक महिना बित्यो । तर देशका विभिन्न ठाउँमा रहेका १७० रुग्ण ठेक्का कतै तोडिएनन् । अब भने रुग्ण ठेक्काले पुस मसान्तसम्म पनि काम अघि नबढाए सम्झौता तोडिने मन्त्री यादवले कान्तिपुरसँग बताएकी छन् । लामो समयसम्म पनि निर्माण व्यवसायीले काम नगरेर अलपत्र पारेका रुग्ण ठेक्कालाई दुई साताको समय दिएर सूचना निकाल्न निर्देशन दिएकी थिएँ, उनले भनिन्, सूचना निकाल्ने कुरा भएपछि लामो समयदेखि रोकिएका काम सुरु भएका छन् । काम सुरु भए पनि चित्तबुझ्दो प्रगति भने छैन । कामको गति कम रहेको उनले सुनाइन् । रुग्ण ठेक्कामा प्रायः सबैतिर काम सुरु भएको छ । तर जति प्रगति हुनुपर्ने हो, त्यो हुन सकेको छैन, उनले भनिन्, अनुगमन तीव्र पारेर निर्माण व्यवसायीलाई काम सक्न दबाब दिएका छौं । पुस मसान्तसम्म पनि काममा कुनै प्रगति नदेखिए ठेक्का तोड्नुको विकल्प नहुने दोहोर्याइन् । सचिव, सडकका महानिर्देशक र आफू स्वयं आयोजना निरीक्षणमा जाने गरेको मन्त्री यादवले बताइन् । काठमाडौं उपत्यकाभित्रै पनि लामो समयदेखि निर्माण पूरा नभएर १५ वटाभन्दा बढी ठेक्का रुग्ण छन् । ती सबै सडकका ठेक्का हुन् । विस्तार थालिएका नगरकोट, गोदावरी, भैंसेपाटी, साँखु सडकखण्डमा बढी समस्या छ । अहिले यी सडकमा सुस्त गतिमा भए पनि काम सुरु भएको छ, मन्त्री यादवले भनिन्, अब पुस मसान्तसम्म हेर्छौं । अहिले सबैभन्दा बढी स्थानीयले विरोध गरेको सडकखण्ड हो मुडेचरीकोट विस्तार । ६ वर्ष भयो, काम सकिएको छैन । ३० किमि सडकको ठेक्का भारतको सकिल हैदर कम्पनी र नेपालको शंकरमालीसुनौलो खिम्तीले संयुक्त ठेक्का लिएका हुन् । काम गर्न भनेर पटकपटक पत्र लेख्दा पनि निर्माण व्यवसायीले काम नगरेको लामोसाँघुजिरी सडक सुधार आयोजनाका प्रमुख कृष्णराज पन्तले बताए । भारतीय एक्जिम बैंकको ऋण सहयोगमा ७९ करोड रुपैयाँमा यो सडक विस्तार ठेक्का भएको हो । अहिलेसम्म ७५ प्रतिशत काम भएको छ । ६६ करोड रुपैयाँ भुक्तानी भइसकेको छ । आयोजनाको सिफारिसमा सडक विभागले ठेक्का तोड्ने प्रक्रिया अघि बढाएको छ । आयोजनाको सिफारिस आएको र तोड्नका लागि कानुनी प्रक्रिया थालिसकेको सडक विभागका महानिर्देशक अर्जुनजंग थापाले जानकारी दिए । अहिलेसम्म सक्नुपर्ने काम निर्माण व्यवसायीले अलपत्र पारे, उनले भने, त्यसैले ठेक्का तोड्नुको विकल्प छैन । वर्षौंदेखि निर्माणको काम अलपत्र पारेर आमसर्वसाधारणलाई कष्ट दिने काम गरेको भन्दै स्थानीय नागरिक समाजका अगुवाले पुरानो ठेक्का तोडेर नयाँ ठेक्का गर्नुपर्ने माग गर्दै आएका छन् । उनीहरूले भौतिक सचिव रवीन्द्रनाथ श्रेष्ठलाई पनि यसबारे जानकारी गराइसकेको र सडक विभागमा धर्नासमेत दिएका थिए । यता मन्त्री यादवले भने मुडेचरीकोट सडकमा निर्माण सामग्री झारेर काम सुरु गर्न लागेकाले एक साता उसको काम हेर्ने बताएकी छन् । निर्माण सामग्री झारिसकेको र काम थालिहाल्छौं भनेका छन्, एक साता हेरौं, उनले भनिन्, त्यसपछि म आफैं गएर निरीक्षण गर्छु । त्यसपछि काममा प्रगति नभए सीधै ठेक्का तोड्छौं । निर्मण क्षेत्रमा ठेकेदारहरूको मनपरी रहेको उनको भनाइ छ । ठेकेदारहरूबाट केही ठाउँमा सडक डिभिजन प्रमुखहरूलाई डरधम्की दिने प्रयास पनि भएको मन्त्री यादवले बताइन् । तर उनीहरूको डरधम्कीले ठेक्का नतोड्ने कुरै हुँदैन, उनले भनिन, म दबाब र प्रेसरमा पर्ने व्यक्ति होइन । सबैले नियमकानुनअनुसार काम गर्नुपर्छ । सार्वजनिक खरिद ऐन संशोधन भएर आएपछि निर्माणमा देखिएका धेरै विकृति नियन्त्रण हुने उनको दाबी छ । केही व्यक्तिले ठूल्ठूला ठेक्का लिएर ससाना व्यवसायीलाई बाँडेका छन् । सुपरिवेक्षण गरेका छैनन् । आफू पनि साइटमा गएका छैनन् । जनशक्ति पनि कम प्रयोग गर्ने गरेका छन्, उनले भनिन्, संशोधित खरिद ऐनले यस्ता कामलाई निरुत्साहित गर्नेछ ।"
अरू सूचक खराब हुँदा विदेशी लगानी मात्रै कसरी बढ्यो ?,"(काठमाडौं)  अर्थतन्त्रका महत्त्वपूर्ण परिसूचक उच्च अंकले ऋणात्मक रहेको अवस्थामा प्रत्यक्ष विदेशी लगानी (एफडीआई) भने उल्लेख्य रूपमा बढेको राष्ट्र बैंकको मासिक प्रतिवेदनले देखाएको छ । यस्तो अवस्थामा विदेशी लगानी मात्र बढ्नुलाई अर्थजगत्मा चासोका रूपमा हेरिएको छ । गत वर्षको चार महिनाको तुलनामा विदेशी लगानी बढेको देखिए पनि यथार्थमा निकै कम मात्र आएकाले अर्थतन्त्रमा त्यसको योगदान नगन्य देखिएको अर्थविद्हरूले जनाएका छन् ।चार महिनासम्म करिब ६ अर्ब मात्र विदेशी लगानी आएकाले त्यसलाई उत्साहका रूपमा हेर्न नहुने अर्थविद् केशव आचार्यले बताए । कोभिडका कारण गत वर्षको चार महिनामा विदेशी लगानीको अवस्था निकै दयनीय थियो, उनले भने, त्यस्तो अवस्थासँग तुलना गर्दा मात्र गत कात्तिकसम्म विदेशी लगानी धेरैले बढेको देखिएको हो । यथार्थमा यस वर्षको विदेशी लगानी प्रतिबद्धता र अपेक्षाभन्दा धेरै कम हो । कोभिडका कारण पछिल्ला दुई वर्षमा विदेशी लगानी घटेको मान्ने हो भने पनि आउँदा महिनामा उल्लेख्य रूपमा बढ्नुपर्ने उनको भनाइ छ । विदेशी लगानीका सम्बन्धमा नेपालमा धेरै सुधार (नीतिगत र व्यावहारिक) गर्नुपर्नेछ, उनले भने, अहिलेकै अवस्थामा अपवादका रूपमा एकाध कम्पनीमा बाहेक समग्रमा विदेशी लगानी बढ्ने सम्भावना देखिँदैन । राष्ट्र बैंकका अनुसार गत कात्तिकसम्म ६ अर्ब ६२ करोड ८७ लाख रुपैयाँ विदेशी लगानी भित्रिएको छ । गत वर्षको सोही अवधिको तुलनामा यो ७७ प्रतिशत बढी हो । २०७७ कात्तिकसम्म मुलुकमा ३ अर्ब ७४ करोड रुपैयाँ मात्र विदेशी लगानी आएको थियो । मासिक रूपमा हेर्दा गत कात्तिकमा थप १ अर्ब ५५ करोड मात्र विदेशी लगानी आएको देखिन्छ । गत असोजसम्म ५ अर्ब ७ करोड रुपैयाँ यस्तो लगानी भित्रिएको थियो । कात्तिकसम्म आएको विदेशी लगानी अपेक्षाभन्दा कम भएकाले विदेशी मुद्रा सञ्चिति वृद्धि र शोधनान्तर घाटा कममा देखिने गरी योगदान नपुगेको राष्ट्र बैंकका उच्च अधिकारीहरू बताउँछन् । विदेशी लगानीको आकार निकै कम हो । यो वृद्धिलाई राम्रो भयो भनेर कुनै पनि अर्थमा विश्लेषण गर्न सकिँदैन, ती अधिकारीले भने, गत वर्षको आधार कम भएकाले यो वर्ष थोरै लगानी आउँदा पनि प्रतिशतमा धेरैको वृद्धि देखिएको हो । चालु आर्थिक वर्षको पहिलो महिनामा साढे ६५ प्रतिशत विदेशी लगानी घटेको थियो । तर भदौ, असोज र कात्तिकमा लगातार विदेशी लगानी बढिरहेको छ । गत आर्थिक वर्षका भदौ र असारबाहेक सबै महिनामा विदेशी लगानी घटेको थियो । त्यति बेला कोभिड संक्रमणका कारण विश्वव्यापी रूपमा विदेशी लगानी प्रभावित भइरहेका बेला नेपालमा पनि त्यसको असर परेको बताइएको थियो । यद्यपि गत आर्थिक वर्षमा १९ अर्ब ५१ करोड रुपैयाँ विदेशी लगानी मुलुक भित्रिएको थियो । पछिल्ला वर्षमा नेपाल भित्रिने विदेशी लगानीमध्ये अधिकांश हिस्सा जलविद्युत् आयोजनामा आउने गरेको राष्ट्र बैंकको विदेशी लगानी सर्वेक्षणले देखाएको छ । गत तीन आर्थिक वर्षमा मुलुक भित्रिएको एफडीआईमध्ये जलविद्युत् क्षेत्रमा आएको लगानी औसत ९० प्रतिशत हाराहारी छ । नेपाल भित्रिएर लगानीमा रहेको कुल एफडीआईमध्ये सबैभन्दा धेरै भारतबाट आएको छ । यो नेपालमा आएर लगानीमा रहेको (स्टक) एफडीआई हो । हरेक वर्ष विदेशी लगानीको आप्रवाह (फ्लो) हेर्दा भारतभन्दा धेरै लगानी अन्य राष्ट्रबाटै आएको सर्वेक्षणले औंल्याएको छ ।नेपालमा रहेको कुल लगानीमध्ये भारतको हिस्सा ३१५ प्रतिशत छ । उक्त अवधिसम्म भारतबाट ६२ अर्ब ४४ करोड रुपैयाँ विदेशी लगानी आएको देखिन्छ । भारतबाट आएको कुल लगानीमध्ये ३९१ प्रतिशत उत्पादनमूलक, ४२२ प्रतिशत बिजुली, ग्यास र पानी, २३ प्रतिशत बैंक तथा बिमा र ३७ प्रतिशत अन्य क्षेत्रमा छ । भारतपछि धेरै विदेशी लगानी नेपाल आउने राष्ट्र चीन हो । हाल चिनियाँ लगानीकर्ताबाट ३० अर्ब ९७ करोड रुपैयाँ लगानी भएको देखिन्छ । यो कुल विदेशी लगानीको करिब १५६ प्रतिशत हो । चीनबाट आएको कुल लगानीमध्ये ४१३ प्रतिशत उत्पादनमूलक, ५८४ प्रतिशत बिजुली, ग्यास र ०३ प्रतिशत अन्य क्षेत्रमा रहेको प्रतिवेदनले देखाएको छ ।कर छल्न सजिलो मानिएको ट्याक्स हेवन भनिने सेन्ट किट्स एन्ड नेभिसबाट नेपालमा कुल १५ अर्ब २६ करोड लगानी आएको सर्वेक्षणले देखाएको छ । यो कुल विदेशी लगानीको करिब साढे ७ प्रतिशत मात्र हो । आर्थिक वर्ष २०७५७६ सम्म उक्त राष्ट्रबाट करिब २४ अर्ब रुपैयाँ विदेशी लगानी आएको थियो । आयरल्यान्डबाट कुल लगानीको ६५, सिंगापुरबाट ६३, अस्ट्रेलियाबाट ५५, यूएईबाट ३६ र दक्षिण कोरियाबाट ३६ प्रतिशत विदेशी लगानी छ । यस्तै, अमेरिकाबाट ३१, बंगलादेशबाट २७ र अन्य शीर्षकमा करिब १४ प्रतिशत विदेशी लगानी भित्रिने गरेको राष्ट्र बैंकको अध्ययनले देखाएको छ ।पछिल्ला महिनामा आएको विदेशी लगानी नयाँ नभई पहिल्यै स्वीकृत रकम भएको राष्ट्र बैंकले बताएको छ । गत असोजसम्म नेपाल आएको विदेशी लगानीमध्ये अरुण तेस्रो जलविद्युत् आयोजनामा मात्र भारतबाट करिब ३ अर्ब ६८ करोड रुपैयाँ आएको छ । अपर कर्णाली हाइड्रोपावरमा मौरिससबाट २२ करोड ३३ लाख, दराज नेपालमा सिंगापुरबाट ३३ करोड ५१ लाख रुपैयाँ र एनआरएन फन्डमार्फत विभिन्न मुलुकबाट करिब १३ करोड रुपैयाँ विदेशी लगानी आएको छ । उल्लिखित चार कम्पनीमा मात्र कुल ४ अर्ब ३६ करोड रुपैयाँ विदेशी लगानी भित्रिएको देखिन्छ । बाँकी दुई दर्जन कम्पनीमा ससानो आकारमा गरी करिब ७० करोड १६ लाख रुपैयाँ भित्रिएको राष्ट्र बैंकले जनाएको छ ।"
नेपाली पूर्वाधारमा हातेमालो खोज्दै चीन,"(बेइजिङ)  नेपालमा जलविद्युत् परियोजना, अन्तर्राष्ट्रिय विमानस्थललगायत पूर्वाधार निर्माण हुँदै गर्दा चिनियाँ व्यावसायिक क्षेत्रले सहकार्यको तत्परता देखाएका छन् । सिचुवान प्रान्तको यिपिन सहरस्थित नेपाली महावाणिज्य दूतावासका अधिकारीहरूसँगको भेटमा चिनियाँ पक्षले जलविद्युत्, निर्माणाधीन विमानस्थल, विद्युतीय सवारी कारखाना स्थापनालगायत विषयमा उनीहरूले चासो राखेका हुन् ।पोखरा तथा लुम्बिनी अन्तर्राष्ट्रिय विमानस्थलसँग सिचुवानका हवाई कम्पनीहरूसँग सम्पर्क स्थापित गर्नेदेखि नेपालमा विद्युतीय सवारीसाधनका कारखाना खोल्नेबारे चीनले चासो राखेको सिचुवान प्रान्तस्थित नेपाली वाणिज्य दूतावासले जनाएको छ । यसअघि क्वाङ्चौस्थित नेपाली महावाणिज्य दूतावासका अधिकारीहरूसँग क्वाङ्सी स्वायत्त प्रान्तले पनि विद्युतीय सवारीसाधन कारखाना नेपालमै खोल्ने प्रस्ताव गरेका थिए । नेपालको पोखरासँग भगिनी सम्बन्ध रहेको सिचुवान प्रान्तीय यिपिन सहरले बर्सेनि आयोजना गर्ने अन्तर्राष्ट्रिय वाइन एक्स्पोमा भाग लिन आएका महावाणिज्य दूतावासका अधिकारीसँग यिपिन पार्टी समिति उपसचिव लियाउ वनपिनले नेपालको पछिल्लो पूर्वाधार विकास परियोजनाबारे जानकारी लिएपछि सम्भाव्यताको खोजीका लागि आफ्ना जिज्ञासा राखेका थिए । उनले यिपिन सहरका उद्योगी व्यवसायी नेपालमा जान इच्छुक रहेको सुनाए । नेपालमा विद्युतीय परियोजनासहित विमानस्थलहरूको निर्माण कार्य अन्तिम चरणमा रहेका बेला बजारको खोजीका लागि प्रारम्भिक छलफल गरिएको महावाणिज्यदूत दिनेशकुमार घिमिरेले बताए । चिनियाँ व्यवसायी नेपालमा विद्युतीय सवारी कारखाना खोल्न इच्छुक देखिन्छन् । पोखरा र लुम्बिनीमा बन्दै गरेका विमानस्थल तयार हँदै गरेको अवस्थामा नेपालसँग गहिरो सम्पर्क बनाउन उनीहरू उत्साहित छन् ।हालै नेपालले कोप २६ को सम्मेलनमा सहभागी भएका बेला सन् २०४५ सम्ममा शून्य कार्बन उत्सर्जनको प्रतिबद्धता जनाएको छ । चीनले न्यू इनर्जी भेहिकलको प्रवर्द्धनमा जोड दिएको छ । यिपिन सहरले पनि विद्युतीय सवारीसाधनमा लगानी गरेको छ । नेपालको प्रतिबद्धता र चीनको स्वच्छ ऊर्जामा बढेको लगानीबीच सहकार्यका सम्भाव्यता खोज्न छलफल सकारात्मक भएको पनि महावाणिज्यदूत घिमिरेले बताए । यिपिन सहरले नेपाली विद्यार्थीका लागि छात्रवृत्ति दिने गरेको छ । हाल आठ जना विद्यार्थीले सो छात्रवृत्ति लिइरहेका छन् । नेपालको चाहनाअनुसार विज्ञान, प्रविधि, कृषि अध्ययनका लागि थप छात्रवृत्तिका लागि अनुरोध गरिएको पनि घिमिरेको भनाइ छ । चीनको बजार अनलाइनका अनुसार बिहीबार पार्टी समिति उपसचिव लियाओले महावाणिज्यदूत घिमिरेसँगको भेटमा मदिरा चिया उद्योगका अलावा उदीयमान उद्योग विकास जस्ता सम्बन्धित क्षेत्रमा आदानप्रदान र सहयोग बढाउन आफूहरू तत्पर रहेको बताए । प्रत्युत्तरमा घिमिरेले केही महिनाअघि यिपिन सरकारले पोखरा र नेपाललाई महामारी प्रतिरोधी सामग्री सहयोगप्रति धन्यवाद प्रकट गरे । नेपालले यिपिनको नयाँ ऊर्जा अटोमोबाइल उद्योग र परम्परागत चिया र वाइन उद्योगहरूमा सहयोगको आशा राखेको चिनियाँ सञ्चारमाध्यमहरूले उल्लेख गरेका छन् । भेटमा छङतुस्थित नेपाली महावाणिज्य दूतावासका उपवाणिज्यदूत छमानसिंह बुढाथोकी मगर पनि उपस्थित थिए । पोखरा र यिपिन सहरबीच २०७५ असोज १ मा भगिनी सहर सम्बन्ध स्थापना भएको हो । असोजकै पहिलो साता उपराष्ट्रपति नन्दबहादुर पुनले पनि उक्त सहरको भ्रमण गरेका थिए ।"
महन्तले बेचेको जग्गा रोक्का,"नेपालगन्ज (कास) बागेश्वरी मन्दिरका महन्तलाई रैती देखाएर व्यक्तिले खरिद गरेको जग्गा मालपोत कार्यालयले रोक्का गरेपछि झन्डै २ सय ५० जना समस्यामा परेका छन् । जग्गाधनीले महँगो मूल्य तिरेर किनेको जग्गा रोक्का भएको हो । बागेश्वरीका महन्त चन्द्रनाथ योगी र हरिनाथ योगी रैती भई बिक्री गरेको जग्गा २ सय ७० कित्ता पुगेको छ । ती सबै जग्गा मालपोतले रोक्का गरेको हो । नेपालगन्जको बीपी चोकदेखि ५ सय मिटर पश्चिमतर्फको जग्गा खरिद गरेर व्यक्तिले व्यावसायिक र निजी घर निर्माण गरी सहर बनेको छ । नेपालगन्जका अधिवक्ताले बागेश्वरी मन्दिर गुठीको जग्गा महन्तले बिक्री गरेको भन्दै उच्च अदालतमा रिट दर्ता गरेपछि रोक्का भएको हो । अदालतले गुठीको जग्गा संरक्षण गर्न र खोजी गर्न आदेश दिएपछि मालपोत कार्यालयले उक्त जग्गा रोक्का गरेको छ । रोक्का भएपछि धनीपुर्जा आफ्नो नाउँमा भएकाहरू जग्गा बैंकमा धितो राख्न र बिक्री गर्नबाट वञ्चित भएका छन् । रोक्काका कारण कारोबारसमेत गर्न बन्द छ । करमोहनाका बड्घर तथा स्थानीय सन्तकुमार बर्माले मालपोत कार्यालयले रोक्का गरेको जग्गा बागेश्वरी गुठीको नभई रैतीका रूपमा महन्तको व्यक्तिगत रहेको दाबी गर्छन् । पहिले जग्गाहरू मौजाका रूपमा राखिन्थे । जसको नाममा जग्गा थियो, उनीहरूलाई रैती मान्ने कानुन थियो, उनले भने, हाल विवादमा पारिएको जग्गा गुठीको होइन । महन्तहरूको पुर्ख्यौली सम्पत्ति हो । उनले रैतीको जग्गालाई गुठीको हो भन्नु गलत भएको दाबी गरे । जग्गा रोक्का भएपछि सर्वसाधारण कारोबार गर्न, घरव्यवहार चलाउनै समस्यामा परेको उनले बताए । महन्तबाट किन्दैमा बागेश्वरीको जग्गा कसरी हुन्छ ?, बड्घर बर्माले भने, मालपोत कार्यालयले गलत रूपमा जग्गा रोक्का राखेको छ ।महन्तहरूबाट मूल्य तिरेर जग्गा खरिद गरेर मालपोतबाटै रजिस्ट्रेसन गरेर लिएको जग्गा त्यही मालपोत कार्यालयले गुठीको भन्दै रोक्का गर्नु गलत भएको जग्गाधनीको दाबी छ । स्थानीय टीकानाथ योगीले महँगो मूल्य तिरेर जग्गा खरिद गरेको बताए । हामीले त महन्तसँग जग्गा किनेका हौं । गुठीको जग्गा होइन, उनले भने । मालपोतको अभिलेख अनुसार २०२८ कात्तिक १४ मा भूमि प्रशासन कार्यालय बाँकेको निर्णयअनुसार साबिक इन्द्रपुर करमोहना, हाल नेपालगन्ज उपमहानगरपालिका र जानकी गाउँपालिकामा पर्ने महन्त हरिहरनाथ योगीको नाममा ९ बिघा १९ कट्ठा ५ धुर, चन्द्रनाथ योगीका नाममा ९ बिघा १३ कट्ठा १२ धुर जग्गा दर्ता गरेको प्रमाण भेटिएको छ । २०२५ सालमा बागेश्वरी मन्दिरको नाममा मन्दिर क्षेत्र, साबिक नेपालगन्ज३ को किनं १६३, किनं ९०, साबिक परसपुर गाविसको वडा नं ९ खको किनं ४, साबिक खजुराखुर्दको किनं २४२, किनं ६, किनं १० र किनं ७७ को जग्गा गरी करिब ९९ बिघा ५ कट्ठा १४ धुर जग्गा देखिन्छ ।"
कांग्रेस सभापतिलाई 'सुविधाजनक अधिकार,"(काठमाडौं)  कांग्रेसमा पहिलो पटक १४ पदाधिकारीसहित समावेशी कार्यसमितिको व्यवस्था गरिएको भए पनि विधानमा सभापति, महामन्त्री र कोषाध्यक्षको मात्र काम, कर्तव्य, अधिकार तोकिएको छ । अन्य पदाधिकारीको जिम्मेवारी तोक्ने अधिकार सभापतिलाई दिइएको छ । सभापतिलाई पार्टीको समग्र नेतृत्व गर्नेसहित १६ वटा अधिकार तोकिएको छ । विधानको धारा २५ ले केन्द्रीय कार्यसमितिका पदाधिकारीको कार्यविभाजन गर्ने, केन्द्रीय विभाग एवं निकायका प्रमुख, उपप्रमुख, सचिव र सदस्यको नियुक्ति, मनोनयन र हेरफेर गर्ने, केन्द्रीय कार्यालयका लागि आवश्यक कर्मचारीको नियुक्ति, मनोनयन वा हेरफेर गर्ने अधिकार सभापतिलाई दिएको छ । पार्टीको निकाय, पदाधिकारी वा सदस्यका सम्बन्धमा परेका उजुरी र गतिविधिका सम्बन्धमा छानबिन समिति गठन गर्ने अधिकार पनि सभापतिलाई दिइएको छ । समितिले दिएको प्रतिवेदनको आधारमा तत्कालको आवश्यकताअनुसार केन्द्रीय समितिले कुनै पनि निकाय, पदाधिकारी र सदस्यलाई पदबाट निलम्बन गर्नसक्ने उल्लेख छ । कांग्रेस सामूहिक नेतृत्वको अभ्यासमा अघि बढेको भए पनि सभापतिलाई काम गर्न सहज होस् भनेर सुविधाजनक अधिकार दिइएको हो, १४ औं महाधिवेशनमा सभापतिमा पराजित नेता कल्याण गुरुङले भने, विगतमा सभापतिका कतिपय अधिकार केन्द्रीय समितिलाई दिँदा अवरोध आएको अनुभवले पार्टीभित्र सहमतिमै यस्तो व्यवस्था गरिएको हो । संशोधनअघिको विधानमा सभापतिले एक उपसभापति, एक महामन्त्री र एक सहमहामन्त्री मनोनयन गर्ने प्रावधान थियो । सभापतिको मनोनयनलाई केन्द्रीय समितिले अनुमोदन गर्नुपर्थ्यो तर केन्द्रीय समितिको समीकरणले सभापतिको निर्णय संकटमा पर्ने जोखिम रहन्थ्यो । हालको विधानमा सभापतिले कोषाध्यक्षसहित ३३ जना केन्द्रीय सदस्य, विभिन्न निकाय र विभागका पदाधिकारी मनोनयन गर्ने उल्लेख छ । सभापतिको मनोनयनलाई केन्द्रीय समितिले अनुमोदन गर्नु पर्दैन । सभापतिपछिको मर्यादाक्रममा रहने दुई उपसभापति र विभिन्न क्लस्टरबाट निर्वाचित हुने ८ सहमहामन्त्रीको काम, कर्तव्य र अधिकार विधानमा कहीँकतै उल्लेख छैन । बरु विधानको धारा ३६ मा केन्द्रीय नीति, अनुसन्धान तथा प्रशिक्षण प्रतिष्ठान गठन गर्ने र त्यसको प्रमुखमा सभापतिले तोकेका एक जना उपसभापति रहने उल्लेख छ । धारा २७ ले महामन्त्रीलाई १२ वटा जिम्मेवारी र अधिकार दिएको छ । विधान मस्यौदा समितिका सदस्य रहेका नेता रमेश लेखकले सबै पदाधिकारीको काम, कर्तव्य र अधिकार विधानमै स्पष्टसाथ लेख्नुपर्ने भए पनि छुटेको बताए । आगामी संशोधनमा समेटिएला, उनले भने । विधानमा केन्द्रीय कार्यालय महामन्त्रीको मातहत रहने र महामन्त्रीले केन्द्रीय कार्यालयको रेखदेख तथा सञ्चालन गर्ने उल्लेख छ । महामन्त्रीका अधिकांश काम, कर्तव्य र अधिकार सभापतिको निर्देशनानुसार गर्ने र सभापतिलाई सघाउने भनेर लेखिएको छ । दुई महामन्त्रीमध्ये कसलाई कुन जिम्मेवारी दिने भन्ने कार्यविभाजन सभापतिको अधिकार क्षेत्रमा राखिएको छ । धारा २८ मा पार्टीका निम्ति आर्थिक स्रोतसाधन व्यवस्था गर्ने, त्यसको संरक्षण गर्ने, संकलित रकम पार्टीका विभिन्न काम र निकायको खर्चका लागि निर्णयअनुसार भुक्तानी गर्ने र त्यसको हिसाब राख्ने जिम्मेवारी कोषाध्यक्षलाई हुने व्यवस्था छ ।मनोनीत संख्या कटौती भए पनि निर्णय गर्नका लागि सभापतिलाई सुविधाजनक अधिकार दिइएको छ, नेता गुरुङले भने । १४ औं महाधिवेशनबाट निर्वाचित १३ पदाधिकारीमध्ये ८ जना सभापति शेरबहादुर देउवा पक्षीयले छन् । चार जना शेखर कोइराला पक्ष र एक जना प्रकाशमान सिंह पक्षका छन् ।"
केन्द्रीय सदस्यको २४०० मतगणना,"काठमाडौं कांग्रेसको खुला केन्द्रीय सदस्यको मतगणनामा नयाँ र पुराना अनुहार करिब बराबरी संख्यामा अग्रस्थानमा छन् । शनिबार रातिसम्म २ हजार ४ सय मत गणना भएकामा टप ३५ मा १९ जना नयाँ (हालसम्म केन्द्रीय सदस्य नभएका) र १६ जना केन्द्रीय समितिमा पुगिसेका छन् ।कांग्रेसमा खुलातर्फको ३५ केन्द्रीय सदस्यको लागि ९९ जना उम्मेदवार चुनावी मैदानमा थिए । केन्द्रीय निर्वाचन समितिका अनुसार केन्द्रीय कार्यसमितिमा पुगिसकेका शशांक कोइराला (१९७१), एनपी साउद (१५३८), बालकृष्ण खाँण (१५०७), रमेश लेखक (१४५१), उदयशमशेर राणा (१४४५), शंकर भण्डारी (१४३७), ज्ञानेन्द्रबहादुर कार्की (१४२३), अर्जुननरसिंह केसी (१३८३), गोपालमान श्रेष्ठ (१३२३), रामशरण महत (१२८१), गोविन्द भट्टराई (१२७७), सुनीलबहादुर थापा (१२४६), बलबहादुर केसी (१२३३), दीलेन्द्रप्रसाद बडू (१२३१), मोहनबहादुर बस्नेत (१२०२), दीपक गिरी (११७४), सुरेन्द्रराज पाण्डे (११५१), पद्मनारायण चौधरी (११३७) र गोपाल दहित (९३१) रहेका छन् । हालसम्म केन्द्रीय सदस्य नभएका रामहरि खतिवडा (१३९५), जिपछिरिङ लामा (१३१२), जितजंग बस्नेत (१२८३), नैनसिंह महर (१२८३), कुन्दनराज काफ्ले (११४३), गुरु बराल (१०३६), सञ्जयकुमार गौतम (१००१), गोविन्दराज पोख्रेल (९६२), राजीव ढुंगाना (९३५), कृष्णकिशोर घिमिरे (९२९), दिनेश कोइराला (९२५), वीरेन्द्रकुमार कनोडिया (९१९), मोहन आचार्य (९१३), अजयबाबु शिवाकोटी (९०९), मदनबहादुर अमात्य (९०८) र गणेश लामा (८८८) छन् । यसैबीच शनिबार सम्पन्न मतगणनामा पिछडिएको क्षेत्रबाट अर्जुनजंगबहादुर सिंह र प्रदेश २ को महिलातर्फ चित्रलेखा यादव केन्द्रीय सदस्य निर्वाचित भएका छन् ।"
हात्तीले १४ घरमा क्षति,"सिन्धुली (कास) दुधौली नगरपालिका११ माथिल्लो पत्रिङ्गामा जंगली हात्तीले १४ घर भत्काएको छ । तीन वटा हात्तीको समूहले मुसहर बस्तीमा दुई दिनमा १४ घर भत्काएको वडाध्यक्ष कुमार लामाले बताए । अहिलेसम्म हात्ती बस्तीनजिकैको खुररिया जंगलमा रहेकाले स्थानीय त्रसित छन् । हात्तीको समूहले बस्तीमा पसेर घर भत्काउनुका साथै भित्र राखेको धान, मकैलगायत अन्नपात नष्ट गरेको छ । कृष्ण कुमर, रानीवती धामी, पदमबहादुर परियार, इनर धामी, नथुनी धामी, दीपक परियार, टेकबहादुर दमाई, टंके दमाई र मेघबहादुर परियारलगायतको घरमा क्षति भएको हो । हात्ती आएको थाहा पाएपछि मध्यरातमा जहान केटाकेटी लिएर छिमेकीको घरमा गएर ज्यान बचाइयो, पीडित कुमरले भने, ढिकुटी भत्काएर धान र मकै खाएछ, भाँडावर्तन र लत्ताकपडा पनि सबै पुरिए । बस्तीमा हात्ती पसेपछि शुक्रबार राति गाउँका सबै जाग्राम बसेको स्थानीय शिक्षक रामकुमार कार्कीले बताए । घर भत्काएर एकातिर बास छैन, फेरि हात्ती आउने डर उत्तिकै छ, उनले भने, जाडोका बेला घरबास उठेपछि विचल्ली भयो । दुधौली नगरपालिकाका प्रमुख घनश्याम राउतले हात्ती पस्न नदिन प्रहरी, नगर प्रहरी सबै मिलेर बस्ती नजिक धुनी जगाएर बसेको बताए । पीडितले भोकै बस्नुपर्दैन, नाना र छानाको पनि व्यवस्था हुन्छ, उनले भने । बिचल्लीमा परेका स्थानीयलाई शनिबार नगरपालिकाले खाद्यान्न र रेडक्रसले भाँडाकुँडा, त्रिपाल र लत्ताकपडा वितरण गरेको छ ।दुधौली नगरपालिकामा बर्सेनि जंगली हात्तीले क्षति पुर्याउँदै आएको छ । डिभिजन वन कार्यालय सिन्धुलीले पर्सा राष्ट्रिय निकुञ्जबाट कोसीटप्पु राष्ट्रिय निकुञ्जमा बसाइँ सर्ने क्रममा ती हात्ती आएको हुन सक्ने जनाएको छ । गत वर्ष पनि दुधौलीको विभिन्न वडामा हात्तीले दुई दर्जनभन्दा बढी घरमा क्षति पुर्याएको थियो ।"
खोइ मेरो राष्ट्रिय कीर्तिमान ?,"सन्तोषी र तीर्थ च्याम्पियनमहिलातर्फ सन्तोषी र पुरुषतर्फ तीर्थ पुनले रन फर प्रोटिन हाफ म्याराथनको उपाधि जितेका हुन् । शनिबार बाग्लुङका तीर्थले १ घण्टा ३ मिनेट ४५ सेकेन्डमा दूरी पूरा गरी उपाधि जिते । जुम्लाका दुर्गाबहादुर बुढाले १ घण्टा ३ मिनेट ४९ सेकेन्ड र एपीएफका गोपीचन्द्र पार्कीले १ घण्टा ४ मिनेट २८ सेकेन्डबाट दोस्रो र तेस्रो भए । आर्मीका राजन रोका र होमलाल श्रेष्ठ क्रमशः चौथो र पाँचौं भए । शीर्ष पाँच स्थानमा रहनेले क्रमशः १ लाख, ७५ हजार, ५० हजार, ४० हजार र ३० हजार रुपैयाँ पुरस्कार पाए । महिलातर्फ एपीएफकी पुष्पा भण्डारी १ घण्टा १७ मिनेट ५८ सेकेन्डबाट दोस्रो भइन् । आर्मीकी विश्वरुपा बुढाले १ घण्टा १९ मिनेट ०१ सेकेन्डमा दूरी पूरा गरिन् । उनीहरूले क्रमशः १ लाख, ७५ हजार र ५० हजार रुपैयाँ पुरस्कार पाए । एपीएफकी बिन्द्राधान्के श्रेष्ठ चौथो र पुलिसकी रेशा विष्ट पाचौं हुँदै ४० र ३० हजार रुपैयाँ पुरस्कार जित्न सफल भए ।सन्तोषीले अघिल्लो महिना नेपालगन्ज हाफ म्याराथन १ घण्टा १८ मिनेट ४८ सेकेन्डबाट जितेकी थिइन् । त्यसमा उनले उल्लेख्य सुधार गरेकी छन् । मैले दिल्ली र ढाका हाफ म्याराथनलाई तयारी गरेको थिएँ । यो टाइमिङ अगाडि नै आइसक्नुपर्ने थियो । यसपल्ट म पूर्ण फिट थिएँ र तयारी पनि राम्रो थियो । शरीर र दिमागको राम्रो सन्तुलन भएकाले राम्रो टाइमिङसहित जित्न सकें, सन्तोषीले कान्तिपुरसँग भनिन् । १० किमि पुरुषमा मुकेश पाल पहिलो, अनिश थापामगर दोस्रो तथा दीपक अधिकारी तेस्रो भए । अजितकुमार यादव चौथो र वीरेन्द्र सिंह राउत पाँचौं भए । महिलातर्फ ५ किमि दौड पुलिसकी राजपुरा पछाईंले जितिन् । जुम्लाका राममाया बुढा दोस्रो, एपीएफकी फूलमती राना तेस्रो, पुलिसकी विर्सना कुमाल चौथो र एपीएफकी आशा राउत पाँचौं भए । ५ किमि छात्रतर्फ प्रकाश कठायतले उपाधि जिते । आशिष क्षेत्री, नागेश्वर ऐर, एकेन्द्र बिक र विश्वराम कुँवर क्रमशः दोस्रो, तेस्रो, चौथो र पाँचौं भए । ३ किलोमिटर छात्रातर्फ कर्णालीका धाविकाको वर्चस्व रह्यो । जुम्लाकी बन्दना बुढा पहिलो हुँदा समिता बुढा दोस्रो, कालीकोटकी लक्ष्मी शाही तेस्रो भए । स्वयम्भूकी सोनु घतानी चौथो र नेसिस स्कुलकी रेस्तिना सितिकुम पाँचौं भए । ह्विलचियर रेसमा प्रेमबहादुर बिक पहिलो भए । कृष्ण चौधरी दोस्रो र रामकाजी मिजार तेस्रो भए । प्रोटिनको महत्व र व्यापकताबारे चेतना फैलाउने उद्देश्यले आयोजित हाफ म्याराथनमा करिब २ हजार खेलाडीको सहभागिता थियो ।"
पोखरामा मनाङको चमक,"(पोखरा)  राजधानीबाहिर पहिलोपल्ट भएको सहिद स्मारक ए डिभिजन लिगको ऐमितहासिक खेलमा मनाङ मर्स्याङ्दी क्लबले पुलिस क्लबविरुद्ध ३१ को सहज जित निकालेको छ । मनाङले शनिबार ३ अंक जोड्दै शीर्षस्थानमा रहेको मछिन्द्र क्लबलाई पछि पारेको छ । ५ खेलबाट मनाङले १३ अंक जोडेको छ । अघिल्लो दिन संकटासँग बराबरीमा रोकिएको मछिन्द्रसँग ११ अंक छ । पोखरा रंगशालालाई घरेलु मैदान बनाएको मनाङका कप्तान अञ्जन विष्ट चम्किँदा खेल एकतर्फीजस्तै बन्यो । अञ्जनले १० औं मिनेटमा पहिलो गोल गरे । डिफेन्डर दिनेश राजवंशीको प्रहारमा पुलिसका गोलकिपर रोशन खड्काको कमजोरीमा अञ्जनले सदुपयोग गरेका थिए । दिनेशको लामो पासलाई रोशनले पेनाल्टी एरियाबाहिर गएर क्लियर गर्न खोज्दा बाउन्स भएको बललाई अञ्जनले नियन्त्रणमा लिएर गोल गरे । खेलको ३६ औं मिनेटमा मनाङका डिफेन्डर सरोज योञ्जन लामाको गल्तीमा पुलिसले पेनाल्टी पायो । सरोजले पुलिसका नीरकुमार राईलाई पेनाल्टी एरियामा लडाएपछि प्राप्त पेनाल्टीमा सुमनले गोल गर्दै खेल बराबरीमा ल्याए । लिगमा उनको तेस्रो गोल हो । सुरुदेखि आक्रामक खेलेको मनाङले पर्याप्त गोल अवसर सिर्जना गर्न भने सकेन । ३९ औं मिनेटमा मिडफिल्डर पुजन उपरकोटीको कर्नरमा अफिज ओलावालेको हेडर क्रसबारमाथिबाट बाहिरियो । दोस्रो हाफमा भने मनाङले खेलमा सुधार ल्यायो । दर्शकको समर्थन पाएकाले पनि मनाङलाई दोस्रो हाफ फाइदाजनक भयो । पहेँलो कार्ड पाएका ५ खेलाडी भएकाले दोहोरो कार्ड पाउन सक्ने सम्भावना समाप्त गर्न मनाङले दोस्रो हाफमा चार खेलाडी परिवर्तन गर्यो । ७३ औं पुलिसका डिफेन्डर सन्तोष हेमरनको पेनाल्टी एरियाबाहिर ह्यान्ड भएपछि प्राप्त फ्रिकिक मनाङका लागि अवसर साबित भयो । अञ्जनको प्रहार आकर्षक ढंगमा गोलमा परिणत भएपछि मनाङ २१ ले अगाडि रह्यो । मनाङका वैकल्पिक खेलाडी निशान लिम्बुले ८३ औं मिनेटमा गोल गरेर पुलिसविरुद्धको अन्तर बढाए । ओलावालेको प्रहार पुलिसका गोलकिपर रोशनले पञ्च गरेर क्लियर गर्न खोज्दा रिबाउन्डमा निशानले गोल गरे । मनाङ ३१ को जित निकाल्न सफल भयो । मनाङका प्रशिक्षक टोपे फुजाले होम ग्राउन्ड मा लिगको पहिलो खेल भएकाले सुरुमा केही अप्ठेरो देखिएको बताए । दोस्रो हाफमा भने आफ्नो टिमले खेल सुधार्दा जित सम्भव भएको उनको भनाइ थियो । पुलिस छरितो खेल्ने बलियो र व्यवस्थित टिम हो, उनले भने, हाम्रा लागि कठिन चुनौती हुँदाहुँदै जित हासिल गर्यौं ।खेलमा मनाङका अञ्जन विष्ट म्यान अफ द म्याच घोषित भए । पुलिसका नीरकुमार राई उदीयमान खेलाडी बने । मनाङले पोखरामा पुस १७ मा ब्रिगेड ब्वाइजसँग खेल्नेछ । आठौं चरणमा अन्तिम खेल पुस २४ मा मनाङ र च्यासल युथबीच पोखरामा हुनेछ । एन्फाको होम एन्ड अवे को अवधारणाअनुसार पहिलोपल्ट लिग राजधानीबाहिर भएको हो ।"
जावलाखेल माथि उक्लिँदै,"काठमाडौं (कास) जावलाखेल युथ क्लबले सहिद स्मारक ए डिभिजन लिग २०७८ मा पहिलो गोलसँगै दशरथ रंगशालामा शनिबार पहिलो जित दर्ता गरेको छ । निकोलस फर्नान्डेजको गोलसँगै च्यासल युवा क्लबविरुद्ध १० को जित हात पारेपछि जावलाखेल रेलिगेसन क्षेत्रबाट माथि उक्लियो ।ओन्गुना जुनियरले च्यासलका यानिक केत्चाबाट बल खोस्दै मिहिनेतपूर्वक दिएको बललाई निकोलसले सहजै पोस्टको दिशा दिएका थिए । उनलाई ओन्गुनाले बल उपलब्ध गराउँदा नै च्यासलका गोलकिपर अर्पण कार्की बिट भइसकेका थिए । सुरुका तीन खेलमा मनाङ, पुलिस र मछिन्द्रविरुद्ध हार खेपेको जावलाखेलले चौथो चरणमा ब्रिगेड ब्वाइजविरुद्ध गोलरहित खेल्दै पहिलो अंक जोडेको थियो । जावलाखेलले यो लिगमा गोलको खाता खोलेसँगै पहिलो पनि जित निकाल्यो र ४ अंक बनायो । यससँगै जावलाखेल खराब लयबाट गुज्रिएको च्यासलसँग समान अंक भए पनि हेड टु हेड दसौं स्थानमा उक्लियो । च्यासलले ५ खेलमा तेस्रो हार बेहोरेको हो ।दोस्रो खेलमा थ्रीस्टारले एनआरटीविरुद्ध गोलरहित खेल्दै अंक बाँड्यो । रोमाञ्चक प्रतिस्पर्धामा थ्रीस्टारले पहिलो हाफमा तीन अवसर सिर्जना गर्यो । त्यसमा एनआरटी गोलकिपर अजित प्रजापति बाधक बनिदिए । दोस्रो हाफ पूर्णतः एनआरटीको नियन्त्रणमा रह्यो । तर, मेसुके ओलोमोउले इन्ज्युरी समयमा प्रहार गरेको बलमा गोलकिपर येल्भेस प्रिसोले उत्कृष्ट रूपमा पञ्च आउट गर्दै थ्रीस्टारलाई अंक दिलाए । एनआरटीका गोलकिपर अजितले चलाइसकेको बल फेरि हातले समातेपछि प्रहार गरेको बलमा त्यो मुभ बुनिएको थियो । त्यसैलाई लिएर थ्रीस्टारका प्रशिक्षक र अफिसियलले चर्को विरोध जनाए ।५५ खेलबाट थ्रीस्टार र एनआरटीले समान ६ अंक जोडेका छन् । गोलअन्तरमा थ्रीस्टार छैटौं स्थानमा छ । अपराजित मनाङ (१३ अंक), साबिक विजेता मछिन्द्र (११), आर्मी (९) र संकटा (९) शीर्ष चारमा छन् ।"
कर्णाली ६ रनमै अलआउट,"(धनगढी)  फाप्ला क्रिकेट मैदानमा शनिबार सुरु प्रधानमन्त्री कप राष्ट्रिय महिला क्रिकेटमा प्रदेश १ र लुम्बिनी प्रदेश टिमले विजयी सुरुआत गरेका छन् । प्रदेश १ ले कर्णाली प्रदेशलाई १ सय ६० रनले पराजित गरेको हो । प्रदेश १ ले टस जितेर टस जितेर ब्याटिङ रोजेको थियो । कप्तान रुबिना क्षेत्रीको ७६ रन र अप्सरी बेगमको अर्धशतकमा प्रदेश १ ले निर्धारित २० ओभरमा २ विकेट गुमाएर १ सय ६६ रन बनाएको थियो । प्रदेश १ ले २९ रन अतिरिक्त रन पायो । कर्णालीकी दिव्या धामीले २ विकेट लिइन् । १ सय ६७ रनको लक्ष्य पछ्याएको कर्णालीले ११४ ओभरभित्र ६ रन जोड्दा सबै विकेट गुमाएको थियो । कर्णालीकी कप्तान आयुशा टण्डनको ३ रन ठूलो स्कोरमा दरियो । लक्ष्मी रिजाल र अंशु शाक्यले समान १ रन बनाए । ७ खेलाडी शून्यमा आउट भए । प्रदेश १ बाट अलिशा खडियाले एक्लैले ५ विकेट लिइन् । संगीता राईले २ र सवनम राईले १ विकेट लिए । ५ विकेट लिएकी अलिशा प्लेयर अफ द म्याच घोषित भइन् । दोस्रो खेलमा लुम्बिनीले वाग्मती प्रदेशलाई ७ विकेटले हराएको हो । टस जितेर ब्याटिङ गर्दै वाग्मतीले २० ओभरमा ७ विकेट गुमाई ७५ रन बनायो । हेलिशा गुरुङले २८ रन बनाइन् । अन्य खेलाडीले दोहोरो अंक छुन सकेनन् । वाग्मतीले १५ रन अतिरिक्त रन पायो । लुम्बिनीबाट मधु डीसीले ३ विकेट र सुस्मिता भुषालले २ विकेट लिए । नेरी थापा र कप्तान सरस्वती जीएमले ११ विकेट लिए । ७६ रनको लक्ष्यलाई लुम्बिनी प्रदेशले १२५ ओभरमा ३ विकेट गुमाई पूरा गरेको थियो । लुम्बिनीकी कप्तान सरस्वती जीएमले सर्वाधिक २९ रन बनाइन् । नीतु भण्डारीले १४ रनको योगदान गरिन् । वाग्मतीबाट अस्मिना कर्माचार्य, आरती बिडारी र खुशी दंगालले समान एक विकेट लिए । लुम्बिनीकी मधु डिसी प्लेयर अफ द म्याच भइन् । सात प्रदेश र एक विभागीय गरी ८ टिम सहभागी प्रतियोगिताको विजेताले ५ लाख र उपविजेताले ३ लाख पुरस्कार जित्नेछन् ।नेपाल क्रिकेट संघ मुख्य आयोजना र सुदूरपश्चिम प्रादेशिक क्रिकेट संघको सहआयोजना भएको प्रतियोगिताको उद्घाटन सुदूरपश्चिम प्रदेशका सामाजिक विकासमन्त्री लालबहादुर खड्काले गरेका थिए ।"
दीप र रविना एकल च्याम्पियन,"काठमाडौं (कास) नेपाल आर्मीकी दीप साउन प्रथम नेपाल एपीएम खुला टेबलटेनिस प्रतियोगिताको पुरुष सिंगल्समा च्याम्पियन बनेका छन् । भैंसेपाटीस्थित आयोजक नेपाल एपीएम टेबलटेनिस प्रालिको हलमा शनिबार सम्पन्न फाइनलमा दीपले एपीएफका संयोग कपालीलाई ११७, १६१४, ११५, ६११, ७११, ११५ को सेटमा पराजित गरे ।यसअघि महिला सिंगल्स फाइनलमा आर्मीकी रविना महर्जनले आफ्नै टिमकी दीया देउलालाई ११३, ११४, ११४, ११३ को सोझो सेटमा हराउँदै शीर्षस्थान हात पारेकी थिइन् । सिंगल्समा शीर्ष तीन स्थान हात पार्नेले क्रमशः १० हजार, ५ हजार र २ हजार ५ सय रुपैयाँ पुरस्कार प्राप्त गरे ।पुरुष भेट्रान सिंगल्सको ४० वर्षमाथि कीर्तिपुरका जयराम महर्जन पहिलो, एनिश पिङपोङ क्लबका रक्तचन्द्र मानन्धर दोस्रो तथा गोड स्पिनका निकेनमान प्रधान र मुकेश महर्जन तेस्रो भए । ५० वर्षमाथि ललितपुर टेबलटेनिस क्लबका राजेन्द्र वज्राचार्यले स्वर्ण, ललितपुरकै राजन सुब्बाले रजत तथा खोल्छा पुखुका नदीम शाक्य र एनिशका कपुर शर्माले कांस्य जिते । ६० वर्षमाथि ललितपुरका आनन्दरत्न धाख्वा प्रथम, ललितपुरकै जगदीशप्रसाद जोशी द्वितीय तथा एपीएमका सुमन खड्गी र ललितपुरका ध्रुवमान श्रेष्ठ तृतीय भए । यसअघि यु१६ सिंगल्सको ब्वाइजमा न्यु होराइजनका प्रवेश बस्नेत र गर्ल्समा आर्मीकी दीया देउला तथा मिक्स डबल्समा आर्मीका दीप र स्वेच्छा नेम्वाङको जोडी विजेता बनेका थिए ।"
एबीसीलाई भेट्रान्स कप,"हेटौंडा (कास) सातौं भेट्रान्स कप फुटबलको उपाधि जित्दा पोखराको एबीसी भेट्रान्सले नागस्वती भेट्रान्स हेटौंडालाई २१ ले हरायो । एबीसीका हरि खड्का र नरेन्द्रजंग गुरुङले गोल गरे । नागस्वतीका नरेन लिम्बुले एक गोल फर्काए । विजेताले १ लाख ११ हजार र उपविजेताले ५५ हजार पुरस्कार पाए । सर्वोत्कृष्ट खेलाडीमा विश्वराज श्रेष्ठ, उत्कृष्ट गोलकिपरमा सूर्य शर्मा, मिडफिल्डरमा महेन्द्र गुरुङ र प्रशिक्षकमा सुरज गुरुङ चुनिए । सबै एबीसीका हुन् । फरवार्डमा निमा लामा र डिफेन्समा मिलन राई उत्कृष्ट भए । दुवै उपविजेता टिमका हुन् ।"
स्कुल चेस विजेतामा त्रियोग हाइस्कुल,काठमाडौं (कास) त्रियोग हाइस्कुलले १६ औं राष्ट्रव्यापी स्कुल चेसमा शनिबार दुई स्वर्ण र दुई रजत जित्दै पहिलो स्थानमा हात पारेको छ । तेस्रो तथा अन्तिम दिन ६ चरणका खेल समाप्तिमा १६ वर्षमुनिको छात्र स्पर्धामा अन्नपूर्णका प्रवेश लामा र छात्रामा त्रियोगकी मार्शल तामाङ पहिलो भए । यस्तै १४ वर्षमुनि छात्रमा तिलिङ्गटारका आश्चर्य चौधरी र छात्रा स्पर्धामा बीएन एकेडेमीका पूर्णिमा गुरुङ पहिलो स्थानमा रहे । १२ वर्षमुनि छात्रमा तिलिङ्गटारका आलोक चौधरी र छात्रामा त्रियोगकी रिया श्रेष्ठ विजेता भए । बीएनका अबिन पाण्डे र ग्रिनहिलकी एन्जेला महर्जन १० वर्षमुनि छात्र र छात्रामा च्याम्पियन रहे ।
बास्केटबलमा ४० टिम,काठमाडौं (कास) अक्सब्रिज इन्टरनेसनल कलेजको आयोजनामा प्रथम अक्सब्रिज थ्री बाइ थ्री बास्केटबल प्रतियोगिता आइतबार सुरु हुँदै छ । प्रतियोगितामा ४० ब्वाइज टिमको सहभागिता रहने अक्सब्रिजका प्रिन्सिपल कृष्णप्रसाद पाण्डेले जनाएका छन् । प्लस टु र ब्याचलर्सतर्फ समान २० टिमको सहभागिता रहनेछ । सहभागी टिमलाई ४ समूहमा विभाजन गरी लिगकम नकआउटका आधारमा खेलाइने अक्सब्रिजका जर्नालिस्ट लेक्चरर मोहन भट्टराईले बताए । तीनदिने स्पर्धाका खेल आयोजक अक्सब्रिजकै कोर्टमा हुनेछ ।

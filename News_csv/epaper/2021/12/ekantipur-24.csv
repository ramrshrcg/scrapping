शीर्षक,विवरण
केरुङमा बन्द पसलको दुई वर्षदेखि भाडा तिर्दै नेपाली,"उनीझैं रसुवाका धेरै व्यापारीले परिचयपत्रको सुविधा लिएर केरुङमा गर्दै गरेको छँदाखाँदाको पसलहरू हाल बन्द छन् । व्यापारीहरू यतै रसुवामै छन् । भाडा भने महिनाको लाखौं तिर्नुपर्ने अवस्था छ । यो अप्ठेरो झेल्न नसक्दा आफूहरू मर्नॅ न बाँच्नुको हालतमा पुगेको उनीहरूको दुखेसो छ । रिस्योङ तामाङ त्यस्तै अर्का व्यापारी हुन् । रसुवाको गोसाइँकुण्ड५ स्याफ्रुका रिस्योङलाई पनि केरुङस्थित बन्द पसलको मासिक एक लाख तीस हजारभन्दा बढी घरभाडा तिर्नुपर्ने बाध्यता छ । केरुङमा रहेको हस्ताकलाको पसलमा भएका बहुमूल्य सामानको के हाल छ, उनलाई थाहा छैन । पसल बन्द छ, नाकाबाट छिर्न दिँदैन उनले सुनाए, घरबेटी भने भाडा तिर्नुपर्ने कचकच गरेर कहिल्यै थाक्दैन, म त हैरानै भइसकेँ । एक पटक केरुङ जान पाए पसल खोलेर सबै सामान फिर्ता ल्याउने उनले बताए । भने, तर के गर्नॅ, पारि जान दिँदैन, वारि छटपटिएर बस्न मनले मान्दैन । यो समस्याबारे चिनियाँ पक्षलाई बुझाउन सरकारले अग्रसरता लिनुपर्ने व्यापारीहरूको माग छ । हामीले धेरै पटक सरकारसँग हारगुहार पनि गरिसक्यौं फुर्पाले भने, तर हाम्रो समस्या त समस्यै होइनजस्तो गरी सरकार सुने नसुन्यै गर्छ ।जिल्लाका सीडीओदेखि केन्द्रका परराष्ट्रमन्त्रीसम्मलाई भेटेर ज्ञापनपत्र बुझाउँदा पनि आफ्नो दुःख जस्ताको तस्तै रहेकामा व्यापारीहरू दिक्दार छन् । फुर्पाका अनुसार केरुङमा कपडा पसल, व्यापार, होटल तथा अन्य पेसा व्यवसाय गर्ने २० जनाभन्दा बढी छन् । फुर्पा र रिस्योङले जस्तै सबैले यस्तै पीडा भोगिरहेका छन् । नाका खुल्ने आसमा केही व्यापारी अझै उतै बसिरहेका छन् उनले सुनाए्, हामी भने कति दिन बन्द पसल कुरेर बस्ने भनेर फर्की आयौं ।नाका बन्द भएपछि उताका नेपाली उतै, यताका नेपाली यतै भएको उनले बताए । केही भने पछि आए । ०७६ माघ १५ देखि नै रसुवागढी नाका भएर चीनबाट हुने आयात तथा निर्यात प्रभावित र आवतजावत बन्द छ । सुरुमा हिमपात र ल्होसार पर्वका कारण आयात, निर्यात बन्द भएको थियो । पछि कोभिड१९ देखा परेपछि रसुवागढी नाका भएर चीनबाट हुने आयात, निर्यात तथा आवतजावत बन्द भएको नेपाल चेम्बर अफ कमर्स रसुवाका अध्यक्ष सञ्जीव अमात्यले बताए । उनका अनुसार पटक पटक अघोषित नाकाबन्दीका कारण व्यापारीको दुःखबारे सरकारलाई अवगत गराउँदा पनि स्थितिमा कुनै सुधार आएको छैन । हाम्रो समस्या त समस्यै होइनजस्तो गरी सरकार सुने नसुन्यै गर्छ, उनले भने । प्रखुम जिल्ला अधिकारी नवराज जैसीले सीमामा भइरहेको सास्तीबारे सरकार जानकार भएको बताए । केरुङ प्रशासन हेर्ने चीनको जिलोङ काउन्टीका अधिकारीसँग नाका सहज बनाइदिन आग्रह गर्ने तयारी भइरहेको उनले सुनाए । समकक्षी अधिकारीसँग अनलाइन वार्ता गर्न प्रयासमा छौं, उनले भने । उनका अनुसार पहिलेझैं नाकामा मालसामान र तोकिएका व्यापारीको आवतजावत खुलाउने प्रयत्नमा नेपाल सरकार छ । सरकारले चीनस्थित महावाणिज्य दूतमार्फत पनि नाका खुलाउने प्रयास गरिरहेको रसुवा भन्सार कार्यालयका प्रमुख भन्सार अधिकृत रामप्रसाद मैनालीले बताए । नाका खुलाउने मामिलामा सरकार लागिरहेकै छ, उनले भने, परराष्ट्र र वाणिज्य मन्त्रालयसँग पनि समन्वय गर्ने काम भइरहेको छ ।"
"देउवासँग बहुमत, थापाशर्मासँग 'जनमत","(काठमाडौं)  कांग्रेस सभापतिमा दोहोरिएपछि प्रधानमन्त्री शेरबहादुर देउवाले आइतबार बोलाएको सर्वदलीय बैठकमा पार्टीका महामन्त्री गगनकुमार थापालाई सहभागी गराए । यसबाट उनले युवासँगै हिँड्न खोजेको सन्देश दिन खोजेका छन् । १४ औं महाधिवेशनपछि संख्यात्मक रूपमा देउवालाई पार्टीभित्र सहज देखिए पनि कार्यकारी पदमा निर्वाचित भएका थापालगायतका युवा नेतासँग मिलेर काम गर्न भने सजिलो देखिँदैन ।महाधिवेशनपछि आन्तरिक शक्ति समीकरणमा देउवा संख्यात्मक रूपमा झनै शक्तिशाली बनेका छन् । केन्द्रीय समितिमा निर्वाचित १ सय ३३ मध्ये दुई तिहाइभन्दा बढी उनी पक्षधर छन् । तर अर्कातिर इतरपक्षबाट उम्मेदवार बनेर उपसभापति बनेका धनराज गुरुङ तथा दुई महामन्त्री थापा र विश्वप्रकाश शर्माले प्राप्त गरेको जनमतका पछाडि पार्टी रूपान्तरणको मुद्दा मुख्य रूपमा जोडिएको छ । त्यसैले देउवासँग पार्टी केन्द्रीय कार्यसमितिमा बहुमत भए पनि यी युवासँग जनमतको बल छ । नेता प्रकाशशरण महतले युवा र पुराना सबैलाई समेटेर अघि बढ्दा मात्र पार्टी रूपान्तरण हुन सक्ने बताए । विगतमा जस्तो सहमति र बहुमत दुवै प्रक्रियाबाट अघि बढ्न नसक्ने स्थिति कम्तीमा अब नरहने दाबी उनको छ । सभापतिको कार्यशैली र परम्परागत सोचभन्दा पनि आन्तरिक भागबन्डाको समस्याले विगतमा पार्टीले राम्रोसँग काम गर्न नसकेको उनको बुझाइ छ । देउवासँगको प्रतिस्पर्धामा ४० प्रतिशतको हैसियत प्राप्त गरेका शेखर कोइरालाले भागबन्डा नखोज्ने तर योग्यता र क्षमताका आधारमा न्याय हुनुपर्ने बताएका छन् । कोइरालाको यो भनाइले पनि सभापतिलाई काम गर्न सहज हुने बुझाइ महतको छ । पार्टीमा योग्यता, क्षमताअनुसार अघि बढ्नुपर्छ, भागबन्डाका आधारमा होइन, शेखरजीले पनि त्यही भन्नुभएको छ, उनले भने, अबको कार्यदिशा समयमा काम गर्ने, भ्रातृ संस्थालाई क्रियाशील बनाउने, भागबन्डालाई अन्त्य गर्दै नयाँ र पुराना सबै साथीलाई जोडेर अघि बढ्ने काम हुन्छ । काम देखाउन र मुख्य कार्यकारी पदमा आएका युवाको चाहनाअनुरूप अघि बढ्न देउवालाई केन्द्रीय कार्यसमितिमा प्राप्त दुई तिहाइ संख्याले मात्र नहुने बुझाइ कोइराला पक्षको छ । पार्टीको परम्परागत घेराभन्दा बाहिरको ठूलो पंक्ति र समाजले समेत युवा नेतृत्वप्रति बढी आशा र भरोसा राखिरहेका छन् । महाधिवेशनका बेला प्रकट भएका गुटलाई अन्त्य गर्न सके पार्टीलाई रूपान्तरण गर्न सकिने अर्का नेता एनपी साउदले बताए । महाधिवेशनको प्रतिस्पर्धामा खडा भएका गुटले झ्याँगिने मौका पायो भने संस्थागत रूपमा पार्टीलाई अघि बढाउन अप्ठ्यारो पर्ने उनको बुझाइ छ । उनका अनुसार महाधिवेशनमा खडा भएका गुट अन्त्य गर्ने, विधि, विधान र संस्थागत ढंगले पार्टी सञ्चालन गर्ने, कसैप्रति निषेधको राजनीति नगर्ने, पार्टी केन्द्रीय कार्यसमितिमा निर्णायक बनेर आएका युवालाई नयाँ पद्धति र प्रविधिअनुसार चल्न भूमिका दिनेजस्ता काम हुन सके रूपान्तरणको दिशामा अघि बढ्न सहज हुनेछ । मुद्दा उठाउने काममा मात्रै युवा नेता सीमित रहनु हुन्न, पार्टीलाई रूपान्तरण गर्ने दृष्टिकोण, कार्यक्रमसँगै चुनौती र समस्यासँग जुध्न सक्नुपर्छ, साउदले भने, युवाले आफूले आफैंलाई प्रमाणित गर्ने बेला आएको छ ।देउवा भाग्यमा बढी विश्वास गर्ने नेता हुन् । पार्टीको १४ औं महाधिवेशन उनका लागि त्यस्तै भाग्य बन्यो । चार वर्षदेखि नेतृत्व परिवर्तनको मुद्दा अघि सार्नेहरू अन्तिम मोडमा देउवालाई नेता मान्ने ठाउँमा आइपुगे । वरिष्ठ नेता रामचन्द्र पौडेल र तत्कालीन महामन्त्री शशांक कोइरालाको भूमिकादेखि प्रकाशमान सिंह र विमलेन्द्र निधिले दोस्रो चरणको निर्वाचनमा गरेको समर्थनले देउवालाई सभापतिमा दोहोरिन मद्दत पुर्यायो । नेतृत्व परिवर्तनको मुद्दा बोकेर अघि बढ्नेमा अन्तिममा शेखर एक्लै बने ।विधिविधानअनुसार हिँड्नेदेखि पार्टीलाई रूपान्तरण गर्ने मुद्दाको जगमा उभिएकाले युवाले यो सफलता पाएका हुन् । आफूले चाहेजस्तो बाटोमा कांग्रेसलाई अघि बढाउन केन्द्रीय कार्यसमितिको बनोट, नेतृत्वको परम्परागत कार्यशैली र पुरातन सोच उनीहरूका लागि पाइलैपिच्छे चुनौती बन्ने देखिन्छ । त्यसका लागि दुई महामन्त्री एकै ठाउँमा उभिँदा यथास्थितिमा रहन खोज्ने नेतृत्वलाई दबाब पुग्ने ठम्याइ थापाको छ । उनीहरूका लागि पार्टीको केन्द्रीय कार्यसमितिको संख्या प्रतिकूल रहे पनि सबल पक्ष पार्टीको जनाधार छ । पार्टीभित्र र बाहिरको ठूलो पंक्तिको मुख्य चासो नेतृत्वमा को छ भन्नेतिर होइन, थापा र शर्माले आगामी दिनमा लिने नीतिप्रति छ । अर्कोतर्फ महामन्त्रीद्वय थापा र शर्माको राजनीतिक प्रतिस्पर्धा र सम्बन्ध भविष्यमा कस्तो हुने भन्ने विषयले पनि धेरैको ध्यान खिचेको छ । नेतृत्वको परम्परागत सोच र शैली बदल्न दुवै महामन्त्री एकै ठाउँमा उभिनुपर्ने बाध्यतामा रहेको थापाले बताए । हामी एकअर्कालाई प्रमाणित गर्ने ठाउँमा आएका छौं, मिलेरै तागत निर्माण गर्छौं, एकले अर्कालाई परिपूर्णता गर्ने काम गर्छौं, सोमबार कान्तिपुर टेलिभिजनको फायरसाइडमा थापाले भनेका छन्, हामी दुई महामन्त्री नयाँ ढंगले समझदारी कायम गरेर अघि बढ्न सक्छौं । मिलेर जान सकियो भने मात्रै सभापतिलाई दबाब पर्छ । केन्द्रीय कार्यसमितिको बनोटले पनि उनीहरूलाई केही चुनौती थपेको छ । अर्का महामन्त्री शर्माले विचार र मुद्दा साझा रहेको र गन्तव्य एउटै भएको हुनाले असमझदारी नहुने दाबी गरे । महामन्त्री हाम्रो व्यक्तिगत जित होइन, मेरो हकमा त गुटको जित पनि होइन, यो पार्टी रूपान्तरणको प्रारम्भ हो, गगन र मप्रति जुन अपेक्षा छ, त्यसलाई पूरा गर्न हामी हल बाँधिएरै अघि बढ्छौं, शर्माले कान्तिपुरसँग भने, हाम्रा साझा स्वार्थ र मुद्दा नै पार्टीको रूपान्तरणसँग जोडिएका छन् । त्यसलाई पूरा गर्ने हकमा हाम्रो यात्रामा कुनै समस्या आउँदैन । नेतृत्वलाई डोर्याएर पार्टीभित्र उर्लेको जनअपेक्षा पूरा गर्ने दिशामा अघि बढ्न जति चुनौती थापाशर्मालाई देखिन्छ, उनीहरूलाई उपेक्षा गरेर अघि बढ्दा सभापति देउवाका लागि पनि उत्तिकै जोखिम हुने देखिन्छ । देउवाप्रति जनधारणा राम्रो छैन र उनको विगत पनि सुखद छैन । राजनीतिक घटनाक्रम र परिस्थितिले उनी पाँच पटकसम्म प्रधानमन्त्री बन्न सफल भए पनि सम्झनलायक काम उनीबाट भएको छैन । संसदीय राजनीतिमा विकृति र विसंगति भित्र्याएको दोष देउवामाथि लाग्दै आएको छ । विगतका नकारात्मक ट्र्याक रेकर्ड लाई सच्याउन देउवाका लागि पनि यो अन्तिम मौका हो । स्वास्थ्यले साथ दिए पनि देउवालाई विधानले अर्को पटक सभापति हुनबाट बन्देज लगाएको छ । कांग्रेसको विधानमा एकै व्यक्ति दुई पटकभन्दा बढी सभापति हुन नपाउने व्यवस्था छ । २०६२६३ अघिको कालखण्डमा तत्कालीन सभापति गिरिजाप्रसाद कोइरालाको व्यक्तित्व सुखद थिएन । १२ बुँदे सम्झौतामार्फत जनयुद्ध मा रहेको माओवादीलाई शान्ति प्रक्रियामा सफलतापूर्वक अवतरण गराएको घटनाले राजनीतिक उत्तरार्द्धमा कोइराला महानायकमा परिणत भए । त्यसैगरी देउवालाई आफ्नो विगतको खराब इतिहास सच्याउने मौका एकपटक फेरि भाग्यले दिएको छ । नेतृत्व परिवर्तन हुन नसके पनि थापा र शर्माको उदयले दिएको सन्देश भनेको पार्टीको परिवर्तन र रूपान्तरण नै हो । त्यसलाई बल दिनका लागि महामन्त्रीपछिको सहमहामन्त्रीमा पनि अधिकांश युवा अनुहार आएका छन् । कांग्रेसले पहिलोपल्ट समावेशी समूहबाट सहमहामन्त्री चुनिने व्यवस्था गरेको थियो, जसले युवालाई नेतृत्वमा आउने ढोका खोल्यो ।थापाशर्मापछिको पुस्ताले पनि यसै पटक केन्द्रीय कार्यसमितिमा प्रवेश पाएको छ । केन्द्रीय कार्यसमितिमा पहिलो प्रवेश पाएका नेविसंघका अध्यक्ष राजीव ढुंगाना, तरुण दलका अध्यक्ष जितजंग बस्नेत, संघका पूर्वअध्यक्ष नैनसिंह महर, पूर्वमहामन्त्री कुन्दन काफ्ले र पत्रकार पृष्ठभूमिका अजयबाबु शिवाकोटी पछिल्लो पुस्ताका हुन् । पछिल्लो पुस्ताको प्रवेशसँगै कांग्रेस केन्द्रीय कार्यसमितिमा चार पुस्ताको प्रतिनिधित्व छ । तर गुटगत प्रतिस्पर्धाका कारण ठेकेदार, व्यापारी, डन पृष्ठभूमिका व्यक्ति पार्टीको केन्द्रीय तहमा कब्जा जमाउँदै जाने, सच्चा र वास्तविक कार्यकर्ता विस्तार पाखा लाग्दै जाने परिदृश्य पनि कांग्रेसमा देखिन थालेको छ । उद्योगपति विनोद चौधरी, व्यवसायी उमेश श्रेष्ठ, डन गणेश लामा, ठेकेदारहरू बहादुरसिंह लामा, मोहन आचार्य, जिपछिरिङ लामालगायत समेत महाधिवेशनबाट स्थापित भएका छन् ।पदाधिकारीदेखि सदस्यसम्म युवाको प्रवेशपछिको पृष्ठभूमिमा ४ लाख ७० हजार क्रियाशील सदस्यलाई शतप्रतिशत बढाउनु पुर्याउनु मुख्य कारण बन्न पुगेको छ । सदस्यता खुला बनाउने हो भने नेतृत्व तहमा युवाको प्रवेश अझै बढ्ने नेताहरू बताउँछन् । नेतृत्वमा ७६ वर्षको अनुहार भए पनि त्यसपछिका पदमा युवाको हस्तक्षेपले कांग्रेस बुढाहरूको पार्टी हो भन्ने अवस्थाबाट अब तन्नेरीको पार्टी हो भन्ने ठाउँमा पुगेको छ ।नेतृत्वमा युवाको प्रवेशसँगै ७० र त्यस आसपासमा पुगेका दोस्रो पुस्ताका नेता पाखा पर्ने परिस्थिति बन्दै गएको छ । सभापतिको उम्मेदवारका रूपमा आफूलाई स्वीकार नगरेपछि तटस्थ भूमिकामा रहेका वरिष्ठ नेता पौडेल पार्टीभित्रको आन्तरिक शक्ति समीकरणमा समेत पाखा परेका छन् । उनले केन्द्रीय सदस्यमा पनि प्रतिस्पर्धा गरेनन् । अभिमत पनि प्रकट गरेनन् । उनको स्थान महाधिवेशनबाट प्राप्त ४० प्रतिशत हैसियतसहित शेखरले लिएका छन् । विगत ६ वर्षदेखि कांग्रेसमा कोइराला समूह भन्ने शब्दावली प्रयोगमा थिएन । सुशील कोइरालाको निधनपछि कोइराला विरासतका रूपमा रहेको समूहको नेतृत्व पौडेलले गर्दै आएका थिए । उनको तटस्थ भूमिकाकै कारण बाहिरै बसेर टिमको नेतृत्व गर्ने स्थानसमेत उनले गुमाएका छन् ।महाधिवेशनपछि बीपीपुत्र शशांकको स्थानसमेत साँघुरिएको छ । महामन्त्रीका रूपमा निर्वाह गरेको कमजोर भूमिकाकै कारण नेतृत्व लिने अवसर उनले गुमाए । आफू पछि हटे पनि कोइरालाको विरासत थेग्ने भूमिकामा उनी केन्द्रमै रहन सक्थे । तटस्थ बसेर उनले पनि त्यो निर्णायक भूमिका गुमाएका छन् । त्यसले नेतृत्वमा पुनःस्थापित हुन उनलाई कठिन छ । १३ औं महाधिवेशनदेखि तेस्रो धार निर्माण गरेर नेतृत्व लिने आकांक्षासहित अघि बढेका नेता कृष्णप्रसाद सिटौला पनि यस महाधिवेशनबाट करिब रिटायर्ड हुने मोडमा पुगेका छन् । आफू बाहिर बसेरै उनले युवा नेता प्रदीप पौडेललाई महामन्त्रीमा अघि बढाएका थिए । दोस्रो तहमा रहेका नेताहरू रामशरण महत, अर्जुननरसिंह केसी, बलबहादुर केसी, महेश आचार्यलगायत नेता अब राजनीतिक जीवनको उत्तरार्द्ध मोडमा छन् । यद्यपि यस पटक उनीहरू केन्द्रीय सदस्यमा जितेका छन् । थापाशर्मालाई चुनौती दिएर अघि बढ्न यसै पटक सभापतिका प्रत्याशी बनिसकेका प्रकाशमान सिंह र विमलेन्द्र निधिका लागि पनि शक्तिमा उदाउन चुनौती छ ।आगामी पाँच वर्षपछि देउवाको विरासत धान्ने नेता उक्त समूहमा को हुने भन्ने मुख्य प्रतिस्पर्धा सुरु भइसकेको देखिन्छ । सभापतिको दोस्रो चरणको निर्वाचनमा निधिले देउवालाई सघाएर पुनः उक्त समूहबाटै नेतृत्व लिने हुन् कि भन्ने आशंका थियो । तर देउवापछि विरासत थेग्न अघि बढिरहेका नेताले निधिलाई फर्कन नदिने रणनीति बनाइरहेको संकेत प्रदेश २ को अधिवेशनले दिएको छ । निधिले देउवाको समर्थनमै प्रदेश २ मा समीकरण बनाउन चाहेका थिए तर देउवा समूहभित्रको दबाबले त्यस्तो समीकरण बन्न दिएन । बाध्य भएर निधिले शेखर कोइरालासँग समीकरण बनाए । सबै पदाधिकारी निर्वाचित गर्दा पार्टी कस्तो ढंगले अघि बढ्छ भन्ने मुख्य चासो कांग्रेसजनमा छ । संस्थागत रूपमा चल्न सकेन भने पदाधिकारीको निर्वाचन प्रक्रिया र पद्धतिमाथि नै प्रश्न उठ्न सक्छ, नेता साउदले भने, विधानले पदाधिकारीलाई काम, कर्तव्य र अधिकार तोकेको छ । कतिपय अधिकार र भूमिका सभापतिले तोक्न सक्नुहुन्छ । संस्थागत रूपमा पार्टी चल्न सक्यो भने हामी सबै सफल हुन सक्छौं । चल्न सकेन भने पार्टी पुरानै अवस्थामा फर्कने अवस्था बन्छ ।"
कोटामै सीमित भए महिला,"(काठमाडौं)  अधिकारर्कीहरूले राज्यका सबै निकाय र र राजनीतिक दलमा ३३ प्रतिशत महिलाको प्रतिनिधित्व हुनुपर्ने माग गरिरहेकै बेला कांग्रेसको महाधिवेशनमा महिला कोटामै सीमित भएका छन् । ११ औं महाधिवेशनसम्म महिलाको प्रतिनिधित्व गराउनैपर्ने बाध्यकारी व्यवस्था थिएन । १२ औं महाधिवेशनदेखि आरक्षणको व्यवस्था गरेको भए पनि महिला नेताहरू पार्टी पदाधिकारीमा उम्मेदवारी दिने र निर्वाचित हुने गर्थे । १२ औं महाधिवेशनबाट चित्रलेखा यादव कोषाध्यक्ष बनेकी थिइन् भने १३ औं बाट सीतादेवी यादव । १२ औं महाधिवेशनमा सभापतिमा शेरबहादुर देउवा पराजित भए, तर उनको समूहबाट उम्मेदवार बनेकी यादव कोषाध्यक्ष निर्वाचित भइन् । १३ औं महाधिवेशनमा कोषाध्यक्षका लागि उमाकान्त चौधरी र कृष्ण कार्की पनि प्रतिस्पर्धामा थिए, तर पुरुष प्रत्याशीलाई हराएर सीतादेवी कोषाध्यक्ष बनिन् । १४ औं महाधिवेशनमा मुख्य समूहहरूले पदाधिकारीका रूपमा महिलालाई अघि सारेनन् । महिला नेताले पनि आरक्षणबाहेकका पदमा उम्मेदवारी दिने हिम्मत गरेनन् । महिला खुला प्रतिस्पर्धामा आउनुपर्छ भनेर वकालत गर्दै आएकाहरू नै आरक्षणमा सीमित भए । १ सय ३४ पदको निर्वाचन हुँदा महिलाको प्रतिनिधित्व ३० प्रतिशत मात्रै भएको छ ।कांग्रेसका १३ पदाधिकारीमध्ये महालक्ष्मी उपाध्याय डिना (महिला सहमहामन्त्री) बाहेक सबै पुरुष छन् । १ सय २१ केन्द्रीय सदस्यमा महिला ४० जना मात्रै छ । पदाधिकारीमा आरक्षित महिला सहमहामन्त्रीबाहेक उपसभापति पदमा प्रकाशमान सिंह समूहबाट सुजाता कोइराला, विमलेन्द्र निधि समूहबाट दिव्येश्वरी शाह उम्मेदवार थिए । त्यस्तै, दलित सहमहामन्त्रीमा सिंह समूहबाटै गंगा सुनार उम्मेदवार थिइन् । तर उनीहरू कोही पनि निर्वाचित हुन सकेनन् । कास्कीकी संविधानसभा सदस्य शारदा पौडेल खुला केन्द्रीय सदस्य पदकी आकांक्षी थिइन् । सुरुवातमा देउवा समूहको प्यानलमा परेकी उनी अन्तिम समयमा हटाइएपछि उम्मेदवारी फिर्ता लिन बाध्य भइन् ।संविधानले महिलाको समानुपातिक समावेशी सिद्धान्तका आधारमा राज्यका हरेक निकायमा ३३ प्रतिशत सहभागिता हुनुपर्ने व्यवस्था गरेको छ । तर राजनीतिक दलको पदाधिकारी वा कार्यकारिणी समितिबारे प्रस्ट व्यवस्था छैन ।कांग्रेसमा महिलाले अझैसम्म सभापति वा महामन्त्री बन्ने अवसर पाएका छैनन् । जबकि ००४ सालमै मंगलादेवी सिंहले नेपाल महिला संघ खोलेर प्रजातान्त्रिक आन्दोलनमा योगदान पुर्याएकी थिइन् । बीपी कोइराला नेतृत्वको २०१५ सालको सरकारमा द्वारिकादेवी चन्द ठकुरानी स्वास्थ्य सहायकमन्त्री थिइन् । शैलजा आचार्यले उपप्रधानमन्त्री तथा उपसभापतिसम्म भएर काम गर्ने मौका पाइन् । सुजाता कोइराला उपप्रधानमन्त्रीसम्म बनिन् । चित्रलेखा यादवले उपसभामुख तथा कोषाध्यक्ष र सीतादेवी यादव कोषाध्यक्ष भए । यसबाहेक कांग्रेसबाट महिलाले सर्वोच्च पद वा अवसर पाएका छैनन् ।१३ औं महाधिवेशनबाट १२ महिला निर्वाचित भएका थिए । तर मनोनीतसहित १०३ सदस्यीय समितिमा महिला २० जना मात्रै थिए । यसपटक महिला सहभागिता बढेको नवनिर्वाचित सहमहामन्त्री महालक्ष्मी उपाध्याय बताउँछिन् । उनले पार्टीमा महिलाको प्रतिनिधित्व बढाउन योजनासहित काम गर्ने बताइन् । म १३ औं महाधिवेशनमा खुला केन्द्रीय सदस्यमा पराजित भएँ । यसपटक आरक्षणको उपयोग गरें, तर अर्कोचोटि खुला प्रतिस्पर्धामै जान्छु, उनले भनिन् ।१४ औं महाधिवेशनबाट महिला खुलातर्फ डिला संग्रौला, पुष्पा भुसाल, आरजु राणा देउवा, अम्बिका बस्नेत, ईश्वरी न्यौपाने, सरिता प्रसाईं, रमा कोइराला पौडेल, सुशीला ढकाल आचार्य र रंगमती शाही निर्वाचित भएका छन् । उनीहरूमध्ये राणा, ढकाल र शाहीमात्रै नयाँ हुन् । दलिततर्फ लक्ष्मी परियार, सुजाता परियार, शान्ति परियार विक र रूपा विक निर्वाचित भएका छन् । यीमध्ये शान्ति र रूपा नयाँ हुन् । मधेसीतर्फ नागिना यादव, मञ्जुकुमारी यादव, मीनाक्षी झा र मुक्ताकुमारी यादव केन्द्रीय सदस्य निर्वाचित भएका छन् । उनीहरू सबै नयाँ हुन् । थारूतर्फ कल्पना चौधरी र जीवन राना निर्वाचित भएका छन् भने मुस्लिमतर्फ जुवेदा खातुन निर्वाचित भएकी छन् । राना र खातुन नयाँ हुन् ।प्रदेशबाट महेन्द्रकुमारी लिम्बू, चित्रलेखा यादव, उर्मिला नेपाल केसी, सरस्वती अर्याल तिवारी, शिला शर्मा खड्का, जानकी सिंह र सुशीला मिश्र भट्ट निर्वाचित भएका छन् । यादव पूर्वकोषाध्यक्षसमेत हुन् भने खड्का यसअघि केन्द्रीय सदस्य मनोनीत भएकी थिइन् । बाँकी सबै नयाँ हुन् ।"
१२ वर्षमाथिकालाई धमाधम खोप,"(हेटौंडा)  प्रदेशका मकवानपुर, सिन्धुपाल्चोक र नुवाकोटमा १२१७ वर्ष उमेर समूहका बालबालिकालाई कोरोनाविरुद्धको मोडर्ना खोप धमाधम लगाइँदै छ । खोप लगाउन बालबालिका र उनीहरूका अभिभावकसमेत उत्साहित देखिएका छन् । मकवानपुरमा बिहीबारसम्म २५ हजार ३ सय ५ बालबालिकाले खोप लगाएका छन् । खोप लगाउन सबैको रुचि देखिएको छ, स्वास्थ्य कार्यालय प्रमुख प्रणय उपाध्यायले भने, केही बालबालिकालाई ज्वरो आउने र खोप दिएको ठाउँमा दुखेको भन्ने कुरा आएको थियो तर खासै त्यस्तो समस्या छैन । यहाँ पुस १३ सम्म ५३ हजार बालबालिकालाई खोप दिने लक्ष्य कार्यालयले लिएको छ । सिन्धुपाल्चोकमा पनि बुधबारबाट खोप दिन थालिएको छ । स्वास्थ्य कार्यालयका वरिष्ठ जनस्वास्थ्य अधिकृत दुर्गादत्त चापागाईंका अनुसार माध्यमिक विद्यालयमा अध्ययनरत २८ हजार ८ सय २५ जनालाई शुक्रबारसम्म खोप लगाइनेछ । राम्चेस्थित सरस्वती माविमा कक्षा १० मा अध्ययनरत बाह्रबिसे९ की १६ वर्षीया करिश्मा तामाङले खोप लगाउन पाउँदा खुसी लागेको बताइन् । अब संक्रमणको जाखिम पनि कम भयो, उनले सुनाइन् ।नुवाकोटमा भने विद्यार्थी र विद्यालयबाहिर रहेका बालबालिकालाई पनि बुधबारबाटै खोप दिन थालिएको स्वास्थ्य कार्यालयले जनाएको छ । जिल्लामा २ नगरपालिका र १० गाउँपालिका छन् । सूर्यगढी गाउँपालिका४ स्थित गणेश माविमा अध्ययनरत एक छात्रलाई बुधबार खोप दिएपछि स्वास्थ्यमा केही समस्या देखिएको थियो । काठमाडौंस्थित त्रिवि शिक्षण अस्पतालमा पुर्याएर उपचारपछि उनी डिस्चार्ज भएको सहायक प्रमुख जिल्ला अधिकारी वेदप्रसाद अर्यालले जानकारी दिए ।"
हिमाल पुग्न फलामे बाटो,"सिन्धुपाल्चोकको जुगल हिमशृंखलाअन्तर्गतका ६ वटा चुचुरो आरोहण सहजताका लागि बेसक्याम्प ङ्याङखर्क पुग्नुअघिको पहरोमा बनाइएको ॅभिया फराता अर्थात् फलामे पदमार्ग । पर्यटन विभागको ३ करोड रुपैयाँ बजेटमा अन्तर्राष्ट्रिय माउन्टेन गाइड तुलसिं गुरुङको अगुवाइमा ७ जना माउन्टेन गाइडले २५ दिन लगाएर उक्त पदमार्ग बनाएका हुन् । ॅ८० मिटर लामो यो पदमार्ग समुद्री सतहबाट ४१ सय मिटर उचाइमा छ, यसले जुगलका ११ मध्ये ६ हिमचुचुरो आरोहण गर्न सहज हुनेछ, सन्धु पर्यटन परिषद्का महासचिव मिलन तामाङले भने । पदमार्गमा हजार वटा फलामे सिँढी छन् । २ सय मिटर लामो पहरोमा निर्माण गरिएको यो पदमार्गमा सुरक्षा सामग्री र गाइडबिना चढ्न निषेध गरिएको उनले बताए । विशेषतः युरोपेली मुलुक तथा अमेरिकामा भिया फरातालाई हिमाली क्षेत्रमा साहसिक खेलका रूपमा समेत लिने गरिन्छ । विश्वयुद्धताका एक गाउँबाट अर्को गाउँमा गएर आक्रमण गर्न यसको प्रयोग गरिएको पाइन्छ ।तस्बिर सौजन्य ः मिलन तामाङ"
सत्ताप्रतिपक्षको चेपुवामा सदन,"(मकवानपुर)  वाग्मती प्रदेशसभा सत्तारुढ गठबन्धन र प्रतिपक्षी एमालेबीचको द्वन्द्वमा परेको छ । सामान्यतया सदनमा कानुन निर्माणबाहेक सत्तापक्षले गरेको गलत काम प्रतिपक्षले औंल्याउने र सरकारलाई सही बाटोमा हिँडाउने हो । तर, पछिल्लो समय वाग्मती प्रदेशसभामा त्यसो हुन सकेको छैन । करिब ४ वर्ष प्रदेश सरकार सञ्चालन गरेको एमाले प्रमुख प्रतिपक्षीको भूमिकामा आएसँगै निरन्तर सरकारमाथि धावा बोल्ने र सदन अवरुद्ध गर्नसमेत थालेको छ ।एमालेले सरकारले गरेको गलत काम औंल्याउँदै त्यसको जवाफ दिन अुनरोध गर्दै बुधबार सदन अवरुद्ध गर्यो । अर्को सूचना नभएसम्मका लागि स्थगन भएको प्रदेशसभा बैठक सभामुख सानुकुमार श्रेष्ठले सरकारले जवाफ दिने गरी बिहीबार बिहान ११ बजेका लागि पुनः आह्वान गरे । बैठकको सुरुवातमै मुख्यमन्त्री राजेन्द्र पाण्डेले प्रतिपक्षीले उठाएको प्रश्नको जवाफ दिने भनिए पनि केही ढिलो गरी उनी सदनमा पुगे । उक्त बेलासम्म एमालेको अवरोधसँगै सभामुख श्रेष्ठले सदन अर्को सूचना नभएसम्मका लागि स्थगन गरिसकेका थिए ।मुख्यमन्त्री पाण्डे र सभामुखबीच प्रदेशसभा सचिवालयमा केहीबेरको छलफलपश्चात् पुनः बिहीबार दिउँसो २ बजे बैठक बोलाइयो । मुख्यमन्त्रीले सदनमा जवाफ दिने विषयमा छलफल भएसँगै प्रदेशसभाको बैठक बोलाइएको हो । तर, उक्त बैठकमा एमालेका सांसद उपस्थित नै भएनन् । बैठक २ घण्टा ढिलो गरी सुरु भयो । यो बैठकमा विपक्षी दलको रूपमा विवेकशील साझाको मात्र उपस्थिति थियो । एमालेसहित नेपाल मजदुर किसान पार्टी र राप्रपा बैठकमासहभागी भएनन् ।एमालेले लगातार २ दिनदेखि विपक्षी दलहरू विवेकशील साझा पार्टी, नेपाल मजदुर किसान पार्टी र राप्रपासँग मिलेर मन्त्रालय विभाजन, मन्त्री तथा राज्यमन्त्री थप र मुख्यमन्त्रीले धादिङमा नेकपा (एकीकृत समाजवादी) को कमिटी गठन नभएको स्थानमा बजेट नदिने भनेर दिएकोविवादास्पद अभिव्यक्तिको विषयमाचित्तबुझ्दो जवाफ माग्दै सदन अवरुद्ध गरिरहेको छ ।एमाले मुख्य सचेतक दीपक निरौलाले सभामुखले अर्को सूचना नभएसम्मका लागि स्थगन गरेको प्रदेशसभाको बैठक आफूहरूसँग छलफल नै नगरी राखेको कारण उपस्थित नभएको बताए । सत्तापक्ष भने विपक्षीले सदनमा उठाएको प्रश्नको जवाफ दिने जानकारी सभामुखलाई गराउँदासमेत विपक्षी दल गैरजिम्मेवारपूर्ण ढंगबाट सदनबाट टाढा भागिरहेको आरोप लगाइरहेको छ ।सभामुखले कार्यव्यवस्था परामर्शसमितिको बैठक नै नराखी सदन अगाडि बढाउनु भयो । सदनको कार्यविधि र नियमावली बाहिर गएर विपक्षी दलसँग सल्लाहै नगरी बैठक राख्न मिल्छ ?, निरौलाको प्रश्न छ, हामी फर्किसकेपछि बैठककोसूचना आयो, जसको कारण सदनमा उपस्थित हुन सकिएन ।सत्तापक्ष एमालेले सबै क्षेत्रमा अवरुद्ध पार्ने नीति लिएको निष्कर्षमा पुगेको छ । लगातार विभिन्न माग राख्दै प्रदेशसभा बैठकमा अवरोध सिर्जना गर्ने र सरकारको जवाफ नसुन्ने अवस्थामा एमाले पुगेको भन्दै सरकार यस्तो निष्कर्षमा पुगेको हो । एमालेको अहिलेको नीति नै सबै क्षेत्रमा अवरोध सिर्जना गर्ने हो । संघीय सदनमा पनि अवरोध जारी नै छ । त्यसको असर प्रदेशमा पनि परेको हो ।हामीले विपक्षीको मागअनुसार सदनमा जवाफ दिने भनेका थियौं । तर, प्रतिपक्षी किन सदनमा उपस्थित भएन, यो विषय बुझ्न जरुरी छ, सरकारका प्रवक्ता एवम् आन्तरिक मामिला तथा कानुनमन्त्री कृष्ण शर्माखनालले भने ।मुख्यमन्त्री पाण्डेले सदनमा उठेको प्रश्नको जवाफ दिने विषयमा सभामुखलाई जानकारी गराएर सदनमा उपस्थित हुँदा समेत एमाले सांसद अनुपस्थित भएपछि विपक्षीप्रति रोष प्रकट गरेका थिए । पाण्डेले एमालेलेसंसदीय मूल्यमान्यता र अभ्यासलाई नै सिध्याउन खोजेको आरोप लगाए । एमाले सांसद अनुपस्थित भएसँगै सभामुखसँग विशेष समय लिएर बोल्दै पाण्डेले एमालेलेसंसदीय मूल्यमान्यता, नियमावाली र अभ्यासविरुद्ध अगाडि बढेको बताए ।जसलाई संविधान र संसद् चाहिँदैन । त्यस्ता व्यक्ति र दलले जनता र सार्वभौमसत्ता सम्पन्न संसद्को रक्षा गर्छन् भनेर कसरी विश्वास गर्ने ?, पूर्वमुख्यमन्त्री डोरमणि पौडेलप्रति लक्षित गर्दै उनले थपे, १२९० दिन मुख्यमन्त्री हुनेले ५६ दिन मुख्यमन्त्री हुनेसँग के गरिस् काम भनेर सोध्ने ? केही महिना पर्खनुस्, किन मन्त्रालय विभाजन गरियो कामबाटै जवाफ दिनेछौं । १४ वटामन्त्रालय बनायो । एउटै घरमा धेरै साइनबोर्ड राख्न पर्यो रे । हिजो थिएनन्, एउटै घरमा भौतिक, कृषि र मुख्य न्यायाधिवक्ताको कार्यालय ? उनले एमालेले गठन गरेको आयोगले नै ११ वटा मन्त्रालय बनाउन सिफारिस गरेको स्मरण गराए । अष्टलक्ष्मीजीले पनि १२ जनालाई मन्त्री बनाएकै हो, मैले पनि १२, कुन १२ ठूलो हो ?, उनले भने ।एमालेले मुख्यमन्त्रीले आफ्नो अभिव्यक्ति फिर्ता लिएर माफी नमागेसम्म सदन सञ्चालन गर्न नदिने अडान लिएको छ । एमाले मुख्य सचेतक दीपक निरौलाले मुख्यमन्त्रीले धादिङमा आफ्नो पार्टीको कमिटी नभएको स्थानमा बजेट नदिने भनेर बोलेको विषयमा स्पष्ट पारेर माफी नमागेसम्म सदन सञ्चालन गर्न नदिने बताए ।सरकार जथाभावी रूपमा काम गरेर मनपरी बोल्दै हिँडिरहेको छ । पार्टीको कमिटी बनाएर बजेट निकासा गर्ने व्यवस्था कहाँ छ ?, उनले भने । उक्त अभिव्यक्ति गलत भएको भए सञ्चारमाध्यमलाई मुद्दा हालेर अगाडि बढ्नसमेत उनले मुख्यमन्त्री पाण्डेलाई चुनौती दिए ।पाण्डेले भने उक्त अभिव्यक्ति आफूले नदिएको र एनिमेसन गरेर प्रस्तुतगरिएको बताइरहेका छन् । प्रदेशसभाको आगामी बैठक अर्को सूचना नभएसम्मका लागि स्थगन गरिएको छ ।"
छात्रवृत्ति पाएपछि मोडिएको बाटो,"(हेटौंडा)  सविना चेपाङ मकवानपुरको राक्सिराङ गाउँपालिका५ चैनपुनस्थित प्रजा जागृति आधारभूत विद्यालयमा ८ कक्षामा पढ्छिन् । ४ वर्षयता उनले छात्रवृत्तिमा पढ्दै आइरहेकी छन् । अमेरिकन हिमालयन फाउन्डेसनको सहयोगमा ग्रामीण स्वास्थ्य र शिक्षा सेवा गुठी (रेस्ट) मार्फत शैक्षिक सामग्री, पोसाकलगायत सहयोग पाउँदै आएकी छन् । जसले विपन्न परिवारमा जन्मिएकी सविनाको पढ्ने इच्छा पूरा भइरहेको छ । तर छात्रवृत्ति पाउनुअघिको उनको कथा अर्कै छ ।आर्थिक गर्जो टार्न उनलाई भारतस्थित सर्कसमा जागिर खुवाउन पठाउने तयारीमा थिए सविनाका बाबुआमा । सर्कसका दलाल पनि उनको घर धाइरहेका थिए । छिमेकीहरूले भने छोरीलाई सर्कसमा पठाउन हुँदैन भन्दै सम्झाइबुझाइ गरिरहेका थिए । सविनाको पढाइको सबै खर्च छात्रवृत्तिमार्फत प्राप्त हुने भएपछि मात्र उनको सर्कसको यात्रा रोकिएको हो ।चैनपुरकी डोलिमा चेपाङ पनि यही संस्थाको छात्रवृत्तिमा कक्षा ८ मा पढिरहेकी छन् । चार वर्षअघि डोलिमाको पढाइ छुटाएर उनका बाबुआमाले अर्काको घरमा काम गर्न काठमाडौं पठाउन लागेका थिए । पढाउन नसकेर झन्डै डोलिमालाई अर्काको घरमा काम गर्न पठाएको, बाबु आइतराम चेपाङले भने, छोरीलाई पढाउन अहिले समस्या छैन, संस्थाले पूरै सहयोग गरेको छ । जोखिममा पर्ने सम्भावना रहेका र जोखिममा परेका बालिकालाई रेस्टले कक्षा ११२ सम्म अध्ययन गर्न पूर्ण छात्रवृत्ति उपलब्ध गराउँदै आएको छ । सविना र डोलिमा जस्तै जोखिममा रहेकाहरूलाई मात्र छात्रावृत्ति दिएर पढाइरहेका छौं, रेस्टकी कार्यकारी निर्देशक डा अरुणा उप्रेतीले भनिन्, बालिकालाई पढ्नका निम्ति दिएको छात्रवृत्तिले बालविवाहमा कमी आएको छ । बाल मजदुरीमा न्यूनीकरण हुनुका साथै सर्कसमा जागिर खान लैजाने भनेर भारत पुर्याउने कार्य रोकिँदै गएको छ । रेस्टले मकवानपुरका ७ वटा पालिकाका जोखिममा रहेका २ हजार १ सय ३३ बालिकालाई छात्रवृत्ति प्रदान गरिरहेको छ ।"
शिक्षकलाई शपथ !,"भक्तपुर (कास) नगरस्तरीय आधारभूत तह (कक्षा ५ र ८) को परीक्षा मर्यादित बनाउन भक्तपुर नगरपालिका प्रमुख सुनील प्रजापतिले बिहीबार शिक्षकहरूलाई शपथग्रहण गराएका छन् । प्रजापतिले नगरअन्तर्गत आधारभूत तह उत्तीर्ण परीक्षा २०७८ समितिका अध्यक्ष प्रेमगोपाल कर्माचार्यसहित समितिका सदस्यहरूलाई बिहीबार पद तथा गोपनीयताको शपथग्रहण गराएका हुन् ।कार्यक्रममा सामूहिक परीक्षा समिति, संयुक्त मावि संयुक्त परीक्षा समिति, प्याब्सन, इसान, एनप्याब्सनका प्रतिनिधिहरूले आधारभूत तहको परीक्षा गोप्य, शान्तिपूर्ण र मर्यादित ढंगले सम्पन्न गर्ने शपथ लिएका हुन् । परीक्षा विद्यार्थीको सिकाइ मूल्यांकन गर्ने महत्त्वपूर्ण माध्यम भएको र यसलाई मर्यादित ढंगले सञ्चालन गर्न तथा गुणस्तरीय शिक्षाका लागि गुणस्तरीय परीक्षा सञ्चालन महत्त्वपूर्ण भएको नगर प्रमुख प्रजापतिको भनाइ थियो ।"
नागरिकताबारे राष्ट्रसंघीय सिफारिसलाई बेवास्ता,"(काठमाडौं)  संयुक्त राष्ट्रसंघको मानवअधिकार परिषद्ले नेपालको मानवअधिकारसम्बन्धी विश्वव्यापी आवधिक समीक्षा (यूपीआर) का क्रममा नागरिकताका विषयमा दिएका सिफारिस सरकारले कार्यान्वयन गरेको छैन । गत माघ ८ मा जेनेभामा सम्पन्न परिषद्को आवधिक समीक्षापछि नेपालले मानवअधिकारसम्बन्धी अन्य विषयसँगै नागरिकता कानुन सुधारबारे पनि विभिन्न सिफारिस प्राप्त गरेको थियो । राष्ट्रसंघ मानव अधिकार समितिको गत असार २८ मा सम्पन्न ४७ औं सत्रमा यूपीआर वर्किङ ग्रुप ले नेपालको विश्वव्यापी आवधिक प्रतिवेदनअन्तर्गत तेस्रो चक्रको प्रतिवेदन पारित गर्यो । त्यसक्रममा नेपालले नागरिकतासम्बन्धी विभिन्न मुलुकले दिएका सुझावलाई स्वीकार गरेको जनाएको थियो । यद्यपि यतिका महिना बितिसक्दा पनि ती सिफारिस कार्यान्वयन गर्न सरकारले कुनै तदारुकता देखाएको छैन । एकातर्फ राष्ट्रसंघीय सिफारिसहरू कार्यान्वयन भएका छैनन् भने अर्कोतर्फ नागरिकतासम्बन्धी संघीय कानुन संशोधन नहुँदा देशका थुप्रै नागरिक नागरिकता प्राप्त गर्ने प्रक्रियामै प्रवेश गर्न पाएका छैनन् । प्रतिनिधिसभाको कानुन, न्याय तथा मानवअधिकार समितिले सरकारले यूपीआरका क्रममा प्राप्त सिफारिस कार्यान्वयन नगरेको र देशमा नागरिक नागरिकताविहीन हुने अवस्था आएको भन्दै चासो देखाएको छ । संविधान जारी भएको ६ वर्ष पूरा भइसक्यो । राष्ट्रसंघमा आवधिक समीक्षाका क्रममा सिफारिस प्राप्त गरेको पनि एक वर्ष भयो । तर आमाबाबु दुवै नेपाली नागरिक भएका सन्तानले नागरिकता पाउन सकेका छैनन्, समितिका सभापति सांसद कृष्णभक्त पोखरेलले भने, घरभित्र आफ्नै नागरिक नागरिकताविहीनताको पीडामा छन् भने विभिन्न अन्तर्राष्ट्रिय मञ्चमा पनि यूपीआरको सिफारिस कार्यान्वयन नगरेको भनेर हामीमाथि प्रश्न उठ्छ, के जवाफ दिने ?संयुक्त राष्ट्रसंघको मानवअधिकार परिषद्मा हरेक चार वर्षमा प्रत्येक मुलुकको समीक्षा हुन्छ । त्यसक्रममा राष्ट्रसंघका सदस्य मुलुकले देशको मानवअधिकारको अवस्थाबारे प्रतिवेदन पेस गर्नुपर्ने हुन्छ । नागरिकतासम्बन्धी संविधानका प्रावधानसमेत विभेदकारी भएको भन्दै संविधान नै संशोधन गर्नुपर्ने आवाज उठिरहेको छ । संसद्को राज्य व्यवस्था समितिमा विचाराधीन नागरिकता विधेयक दलहरूबीच सहमति नहुँदा जारी हुन सकेको छैन । संविधानले संघीय कानुनअनुसार नागरिकता दिने भनी व्यवस्था गरे पनि विधेयक जारी नभएकाले यसअघि जन्मसिद्ध नागरिकता प्राप्त अभिभावकका सन्तान नागरिकताबाट वञ्चित भएका छन् । अधिवक्ता नवीनकुमार श्रेष्ठ नागरिकतासम्बन्धी विभेद हटाउन संविधान संशोधन गर्नुपर्ने आवश्यकता औंल्याउँछन् । यूपीआरका क्रममा राष्ट्रसंघका सदस्य राष्ट्रले दिएका सिफारिस कार्यान्वयन गर्ने प्रतिबद्धता नेपालले जनाएको थियो । त्यसलाई कार्यान्वयन गर्नु नेपालको दायित्व हो । त्यसका लागि संविधान संशोधन गर्नुपर्ने हुन्छ । यूपीआरका क्रममा पनामाले नेपाललाई नागरिकता प्रदान गर्ने सन्दर्भमा महिलाविरुद्ध हुने सबै प्रकारका भेदभाव उन्मूलन गर्ने महासन्धि (सीड) ले सुनिश्चित गरेको अविभेदको दृष्टिकोणका आधारमा कानुनी संरचनाहरूमा संशोधन गर्न सिफारिस गरेको थियो । त्यस्तै निकारागुवाले लैंगिक विभेदबिना समान वंशीय अधिकारसहित महिला अधिकार पूर्णरूपमा सुनिश्चितताको निरन्तरता दिन सुझाएका थियो । जर्मनीले जन्मनासाथ नागरिकता प्रमाणपत्र प्राप्त गर्न सक्षम हुने गरी नागरिकता ऐनमा संशोधन गर्ने तथा नागरिकतासम्बन्धी लैंगिक विभेदकारी प्रावधानहरू खारेज गर्ने सिफारिस गरेको थियो भने फिनल्यान्डले सबै महिलाहरू र उनीहरूका सन्तानले समानताका आधारमा नागरिकता प्राप्त गर्ने, हस्तान्तरण गर्ने र कायम गर्ने समान अधिकार सुनिश्चित गर्नुपर्ने सिफारिस गरेको थियो । नेपालले यी सबै सिफारिसहरूलाई स्वीकार गरेको छ । राष्ट्रसंघको मानवअधिकार समितिले बाबु र आमा दुवै नेपाली भएको प्रमाण पेस भएमा मात्र वंशजका आधारमा नेपाली नागरिकता प्राप्त गर्न सकिने व्यवस्थाले अविवाहित आमाबाट जन्मेका सन्तान, विदेशी बाबु र नेपाली आमाबाट जन्मेका वा बाबु पत्ता नलागेका वा बाबुको नागरिकता प्रमाणित गर्न नसक्ने सन्तान, शरणार्थीका सन्तान र समलिंगी अभिभावकका सन्तानहरूले नगरिकता प्राप्त नसक्ने भन्दै नेपालको कानुन सुधार गर्न भनेको थियो । समितिले नेपाली आमा र गैरनागरिक बाबुबाट जन्मेका बालबालिका वयस्क नभएसम्म राज्यविहीन अवस्थामा रहने अवस्था भएको भन्दै त्यसलाई हटाउन पनि समितिको सिफारिस थियो । त्यसैगरी नेपाली कानुनमा आमाबाट नागरिकता प्राप्त गर्नेसम्बन्धी सर्तहरू भेदभावपूर्ण रहेको भन्दै सुधारको सिफारिस गरेको थियो । प्रतिनिधिसभाका सांसद् मीन विश्वकर्माले यूपीआरको सिफारिस कार्यान्वयन नहुँदा विभेद संस्थागत रूपमा निरन्तर रहिरहेको बताउँछन् । बिहीबारको कार्यक्रममा सांसद विश्वकर्माले भने, हामीले विभेदको खेती कहिलेसम्म गरिरहने हो ? अर्का सांसद लक्ष्मणलाल कर्णले नागरिकताको विषय मधेसीको मात्र समस्या हो भन्ने बुझाइका कारण समाधानमा कसैले पनि अग्रसरता नलिएको बताए । नागरिकता सीमावर्ती क्षेत्रका साथै नेपालको प्रमुख सहरी क्षेत्रको समस्या हो । जति प्रयास गर्दा पनि काठमाडौंका शासकहरूलाई यो कुरा बुझाउन सकिएको छैन ।यसअघि मधेसकेन्द्रित दलसँगको सहमतिमा केपी शर्मा ओली नेतृत्वको सरकारले नागरिकतासम्बन्धी अध्यादेश ल्याएको थियो । अध्यादेशले जन्मसिद्ध नागरिकता प्राप्त बाबुआमाका सन्तानले भोगिरहेको समस्या समाधान गर्थ्यो । तर सर्वोच्च अदालतको संवैधानिक इजलासले सरकारले संसद्लाई छलेर अध्यादेशमार्फत शासन चलाउन खोजेको भन्दै उक्त अध्यादेश कार्यान्वयन नगर्न अन्तरिम आदेश दिएर रोकिदियो ।"
३५ हजारमा नागरिकता,"(राजविराज)  सप्तरीको तत्कालीन गोइठी गाविस१ मा नागरिकता टोली गएका बेला रुन्दी दासले २०६३ सालमा जन्मका आधारमा नागरिकता लिए । उनका छोरा रघुनन्दन एक महिनाअघि नागरिकता बनाउनकै लागि इलाका प्रशासन कार्यालय कञ्चनपुर पुगे । इलाका प्रशासनबाट जन्मका आधारमा नागरिकता पाएकाको सन्तानलाई नागरिकता दिन रोक लगाएको जवाफ आएपछि उनी घर फर्किए । उनको भेट जिल्ला प्रशासन कार्यालय सप्तरीका कार्यालय सहयोगी जोगेन्द्र यादवसँग भयो । छिमेकी गाउँ बलियाका जोगेन्द्रले आफू जिल्ला प्रशासनको मुद्दा फाँटमा कार्यरत रहेको भन्दै ४० हजार रुपैयाँ दिए नेपाली नागरिकता दिलाइदिने आश्वासन दिए । ३५ हजार रुपैयाँमा दुवै पक्षबीच कुरा मिल्यो । जोगेन्द्रको योजनामा रघुनन्दनले वडा कार्यालयबाट सिफारिस लिए । सिफारिस लिएर जिल्ला प्रशासन पुगेपछि जोगेन्द्रले नागरिकता फाँटका खरिदार सञ्जीव साहसित रघुनन्दनको भेट गराए । रघुनन्दन, खरिदार सञ्जीव र कार्यालय सहयोगी जोगेन्द्र मिलेपछि ३५ हजार रुपैयाँको लेनदेन भयो । रुन्दीको नागरिकताको किसिमको महलमा लेखिएको जन्मसिद्धको स्थानमा सेतो कागज टासेर फोटोकपी गराइयो । नागरिकताको अनुसूची फारामसँगै बुबाको केरमेट गरिएको नागरिकता पेस गरियो । आमालाई सनाखतमा बसाइयो । थप तीन जनालाई सनाखतमा दस्तखत गराएपछि गत मंसिर २१ गते कानुनी व्यवस्थाविपरीत रघुनन्दन दासलाई नेपाली नागरिकता दिइएको छ । नागरिकता लिइसकेपछि रघुनन्दनले श्रीमतीको पनि नागरिकता बनाउने प्रयास सुरु गरे । वडा कार्यालयमा सिफारिस लिन गएका बेला ३५ हजारमा नागरिकता लिएको बताएपछि उनले रकमको प्रलोभनमा नागरिकता लिएको विषय खुलेको हो । उनको नागरिकता जिल्ला प्रशासन कार्यालयका प्रशासकीय अधिकृत किशोरकुमार रामले प्रमाणित गरेका छन् । १६०१७८११२९० नम्बरको नागरिकता रघुनन्दनलाई दिइएको छ । जिल्ला प्रशासन कर्मचारी स्रोतका अनुसार कार्यालय सहयोगी जोगेन्द्र, खरिदार सञ्जीव, अन्य केही कर्मचारी र कार्यालयबाहिरका व्यक्ति मिलेर रकम लिँदै जन्मसिद्धका सन्तानलाई बंशजको नागरिकता दिइरहेका छन् । पछिल्लो २ महिनामा मात्र सयभन्दा बढी जन्मसिद्धका सन्तानले वंशजका आधारमा नेपाली नागरिकता लिएका छन्, ती कर्मचारीले भने, त्यसरी गैरकानुनी रूपमा नागरिकता बनाउँदा ३५ देखि ५० हजार रुपैयाँसम्मको मोलमोलाइ हुने गरेको छ । बाँडफाँट गरेर माथिल्लो तहसम्म पुगेको हुन सक्छ । नपुगे तल्लो तहका कर्मचारीले हिम्मत गर्न सक्दैनन् । कार्यालय सहयोगी जोगेन्द्र भने सम्पर्कविहीन छन् । नागरिकता फाँटका खरिदार सञ्जीव साह र प्रशासकीय अधिकृत किशोर रामले भूलवश त्रुटि भएको बताएका छन् । सप्तरीको तिरहुत गाउँपालिका३ का वडाध्यक्ष भोगानन्द महात्मान यादवले नागरिकताको अनुसूची फाराम भरेर आउँदा सिफारिस दिएको प्रतिक्रिया दिए । नागरिकता दिन मिल्ने नमिल्ने विषय जिल्ला प्रशासनको भएको उनले बताए । गैरनेपालीलाई नेपाली नागरिकता बनाइदिने प्रशस्त उदाहरण रहेको जिल्ला प्रशासन सप्तरीबाट ३५ हजारमा नेपाली नागरिकता बनाइदिने यो पहिलो घटना होइन । यसअघि पनि कैयौं गैरनेपालीलाई सप्तरीबाट नागरिकता दिइएको खुलिसकेको छ । प्रमुख जिल्ला अधिकारी जनार्दन गौतमले रघुनन्दन दासलाई दिइएको नागरिकताबारे छानबिन गर्ने बताए । बुबाको नागरिकता जन्मका आधारमा भएर रघुनन्दनले लिएको भए नागरिकता खारेज हुन्छ, प्रजिअ गौतमले भने, कर्मचारीको संलग्नताबारे पनि छानबिन हुन्छ ।"
अन्नपूर्ण र मनास्लुको म्याद नथपिँदा व्यवस्थापनमा अन्योल,"(काठमाडौं)  पदयात्राका लागि प्रख्यात अन्नपूर्ण संरक्षण क्षेत्र आयोजना (एक्याप) र मनास्लु संरक्षण क्षेत्र आयोजना (एमक्याप) को म्याद थप्ने प्रस्ताव अर्थ मन्त्रालयमा थन्किँदा ती क्षेत्रको व्यवस्थापनमा अन्योल भएको छ । एक्याप व्यवस्थापनका लागि राष्ट्रिय प्रकृति संरक्षण कोष (एनटीएनसी) लाई छैटौं पटक थपिएको म्याद गत वर्ष माघ ३ मा सकिएको छ भने एमक्यापको म्याद सकिएको १७ महिना भइसकेको छ । वन तथा वातावरण मन्त्रालयले एक्याप र एमक्याप व्यवस्थापनको जिम्मा फेरि पनि ५ वर्षका लागि एनटीएनसीलाई दिने गरी प्रस्ताव अघि बढाएको थियो । राष्ट्रिय प्राकृतिक स्रोत तथा वित्त आयोगले राजस्व बाँडफाँटबारे सुझाव दिएपछि अर्थ मन्त्रालयसँग पनि राजस्व बाँडफाँटको मोडालिटीबारे रायका लागि अर्थ मन्त्रालयमा कात्तिकमा फाइल पठाएका थियौं, वन मन्त्रालय स्रोतले भन्यो, त्यहाँबाट राय नै प्राप्त नहुँदा म्याद थपको प्रस्ताव अघि बढेको छैन । अर्थ मन्त्रालयका प्रवक्ता रितेश शाक्यले वन मन्त्रालयको प्रस्ताव छलफलकै चरणमा रहेको बताए । सम्बन्धित महाशाखाले अध्ययन गर्दै होला, उनले भने, विस्तृत बुझेर खबर गरौंला । आयोगले संघीय विभाज्य कोषमा जम्मा हुने रोयल्टीमध्ये सम्बन्धित प्रदेश र स्थानीय तहमा २५२५ प्रतिशत निकासा गर्नुपर्ने सुझाव दिएको थियो । अन्तरसरकारी वित्त व्यवस्थापन ऐन, २०७४ मा भएको व्यवस्थाअनुसार नै राजस्व बाँडफाँट हुनुपर्ने हाम्रो राय छ, आयोगका सदस्य प्राकृतिक स्रोत विज्ञ जुद्धबहादुर गुरुङले कान्तिपुरसित भने, संघीय सरकारले चाहे आफूले पाएको रकमबाट कानुन बनाएर व्यवस्थापन गर्ने कुनै पनि निकायलाई ५० प्रतिशतबाट केही हिस्सा दिन सक्छ । अन्तरसरकारी वित्त व्यवस्थापन ऐन, २०७४ को दफा ७ (प्राकृतिक स्रोतबाट प्राप्त हुने रोयल्टीको बाँडफाँट) मा नेपाल सरकार, प्रदेश र स्थानीय तहबीच संघीय कानुनबमोजिम प्राकृतिक स्रोतबाट प्राप्त हुने रोयल्टीको बाँडफाँट गर्न संघीय विभाज्य कोष खडा गर्ने र त्यसको रोयल्टीमध्ये संघले ५०, प्रदेशले २५ लिने र बाँकी २५ प्रतिशत सम्बन्धित स्थानीय तहको हुने उल्लेख छ । एक्यापअन्तर्गत गण्डकी प्रदेशका कास्की, लमजुङ, मनाङ, म्याग्दी र मुस्ताङका १५ र एमक्यापअन्तर्गत गोरखाको एउटा पालिका (चुमनुब्री) पर्छन् । यसअघि एक्याप र एमक्यापबाट संकलन हुने सम्पूर्ण राजस्व एनटीएनसीको कोषमा जम्मा हुने गरेको थियो । जसको करसमेत सरकारलाई तिर्नु नपर्ने कानुनी व्यवस्था छ । एक्यापले सन् २०१९ मा पर्यटक शुल्कबाट मात्र करिब ३९ करोड १० लाख रुपैयाँ राजस्व संकलन गरेको थियो । सन् २०१९ मा एक्यापमा १ सय ७६ मुलुकबाट १ लाख ८१ हजार जना पर्यटक भित्रिएका थिए । सन् २०२० देखि भने कोभिडको असर एक्याप र एमक्यापमा परेको छ । उल्लेख्य राजस्व संकलन हुने र आम्दानीका अन्य स्रोतसमेत भएकाले एनटीएनसीले एक्याप र एमक्यापको व्यवस्थापनबाट बाहिरिन चाहेको छैन । मुलुक संघीय संरचनामा गएपछि भने प्रदेश र स्थानीय सरकारले ती संरक्षण क्षेत्रको व्यवस्थापन जिम्मा आफूअन्तर्गत पर्ने र र त्यसनिम्ति आफू सक्षम रहेको दाबी गर्दै आएका छन् । गण्डकी प्रदेशले त गत वर्ष माघमा एक्यापको व्यवस्थापन आफैं गर्ने निर्णय गरी त्यसको जानकारी केन्द्र सरकारलाई गराएको थियो । यसबीचमा संघको वन तथा वातावरण मन्त्रालयले अन्तिम पटक भन्दै राजस्व बाँडफाँट गर्ने सर्तमा ५ वर्षका लागि एनटीएनसीलाई जिम्मा दिने प्रस्ताव अघि बढाएको हो । तर लामो समयसम्म म्याद नथपिँदा संरक्षण क्षेत्रको समग्र व्यवस्थापनमा चुनौती थपिएको एमक्यापका आयोजना प्रमुख सत्यनारायण शाहले बताए । कानुनी रूपमा मान्यता नपाउँदा तदर्थ हिसाबले व्यवस्थापन भइरहेको छ । यसबाट पूर्वाधार विकास, समुदायस्तरका गतिविधिलगायतका आफ्नै कार्यालय सञ्चालनमा समेत बाधा पुगेको छ, उनले भने । ७ हजार ६ सय २९ वर्ग किलोमिटर क्षेत्रफलमा फैलिएको एक्याप पहिलो र मुलुककै सबभन्दा ठूलो संरक्षण क्षेत्र हो । एनटीएनसीले २०४३ सालदेखि एक्यापको व्यवस्थापन गर्दै आएको थियो । एनटीएनसीले वाग्मती प्रदेशको दोलखा, सिन्धुपाल्चोक र रामेछापमा गौरीशंकर संरक्षण क्षेत्र आयोजना (जिक्याप), चितवनमा जैविक विविधता संरक्षण केन्द्र (सौराहा), बर्दिया र शुक्लाफाँटा निकुञ्जसहित कोसीटप्पु वन्यजन्तु आरक्षमा पनि संरक्षण कार्यक्रम सञ्चालन गर्दै आएको छ ।एक्यापको व्यवस्थापन जिम्मा समुदायलाई हस्तान्तरण गर्ने कुरा उठ्न थालेको डेढ दशकभन्दा बढी भइसकेको छ । सरकारले विभिन्न बहानामा हस्तान्तरणमा ढिलाइ गर्दै आएको स्थानीयको गुनासो छ । हस्तान्तरण गर्न आयोजना सञ्चालनसम्बन्धी नयाँ नियमावली र व्यवस्थापनको ढाँचा आवश्यक पर्छ जसका लागि संघको वन तथा वातावरण मन्त्रालयले ढिलाइ गरिरहेको छ । राष्ट्रिय निकुञ्ज तथा वन्यजन्तु संरक्षण ऐन, २०२९ बमोजिम संरक्षण क्षेत्र व्यवस्थापन नियमावली २०५३ र संरक्षण क्षेत्र व्यवस्थापन निर्देशिका २०५६ अनुसार एनटीएनसीले एक्यापको व्यवस्थापन गर्दै आएको छ । समुदायमा आधारित संरक्षण कार्यक्रमअन्तर्गत २०४३ सालमा कास्कीको घान्द्रुकमा एक्याप स्थापना गरिएको थियो । त्यति बेला दस वर्षभित्रै समुदायमा हस्तान्तरण गर्ने उद्देश्य राखिएको थियो । उक्त क्षेत्रभित्र एक लाखभन्दा बढी घरधुरी छन् । कालीगण्डकी नदी, घोडेपानी वन, तिलिचो ताल, अन्नपूर्ण हिमशृंखला, माछापुच्छ्रे हिमालसहित विस्फोटको उच्च जोखिममा रहेको ठुलागी हिमताललगायत त्यहीभित्र पर्छन् । जैविक विविधता र सांस्कृतिक हिसाबले धनी एक्याप क्षेत्रमा गुरुङ, मगर, थकाली, मनाङे र लोबासहित बौद्ध र हिन्दु धर्मावलम्बीको बाहुल्य छ । एक्यापभित्र एक हजार होटललज छन् । लोपोन्मुख हिउँचितुवा र कस्तूरीको मुख्य बासस्थान पनि एक्यापमा छ । एक्याप र एमक्यापको म्यादसम्बन्धी प्रस्तावमा भइरहेको ढिलाइमा वन मन्त्रालय र एनटीएनसीबीच बढ्दो दूरी प्रमुख कारण देखिएको छ । एनटीएनसीका संरक्षकसमेत रहेका तत्कालिन प्रधानमन्त्री केपी शर्मा ओलीले एनटीएनसीमा वनमन्त्री अध्यक्ष रहने परम्परा हटाएर आफू निकटका व्यक्तिलाई राजनीतिक नियुक्ति दिन थालेपछि दूरी बढेको हो । एनटीएनसीको सरकारसँग समन्वय गर्ने निकाय वन मन्त्रालय नै हो । वनमन्त्रीलाई एनटीएनसीको अध्यक्षबाट हटाइएपछि वन मन्त्रालयले एनटीएनसीसम्बन्धी फाइलप्रस्ताव अघि बढाउन उति चासो नदिएको जानकारहरू बताउँछन् । एनटीएनसी सञ्चालक समितिमा वन मन्त्रालयसहित पर्यटन र अर्थ मन्त्रालयका सचिवसमेत सदस्य रहने व्यवस्था छ । एनटीएनसीको अध्यक्षमा मन्त्रीलाई हटाएर राजनीतिक नियुक्ति दिइएपछि सचिवहरू सञ्चालक समितिको बैठकमा सहभागी हुन छाडेका छन् । जसका कारण एनटीएनसीको निर्णय प्रक्रिया नै अवरुद्ध भएको छ । तत्कालीन प्रधानमन्त्री ओलीले तत्कालीन वनमन्त्री प्रेमबहादुर आलेलाई पन्छाएर आफूनिकटका कृष्णप्रसाद ओलीलाई अध्यक्ष बनाएका थिए । त्यस बेलादेखि नै एनटीएनसी र वन मन्त्रालयबीच समन्वय टुट्न थालेको थियो । तत्कालीन वनमन्त्री आलेले आफूलाई अध्यक्ष नबनाएकैका कारण एनटीएनसीका कतिपय प्रस्ताव थन्क्याइदिएका थिए, स्रोतले भन्यो ।अध्यक्ष ओली एनटीएनसीको सञ्चालक समिति सदस्यसमेत रहेका वन सचिव पेमनारायण कँडेललाई एक्याप र एमक्यापको म्याद थप गर्ने प्रस्ताव अघि बढाइदिन केही दिनअघि स्मरण गराएको बताउँछन् । सदस्य सचिवलाई पनि यसमा चासो दिन भनेको छु, ओलीले भने । केही अघि एनटीएनसीको सञ्चालक समिति बैठकमा सचिव कँडेललगायत अनुपस्थित हुँदा बैठकै स्थगित गर्नुपरेको थियो । एनटीनएसीले बैठकमार्फत आफूअनुकूल प्रस्ताव स्वीकृत गराउन खोजेको भन्दै सचिवहरूले आपत्ति जनाएपछि बैठक स्थगित भएको थियो । एनटीएनसीका सदस्य सचिव शरद अधिकारी भने एक वर्षअघिदेखि नै एक्याप र एमक्यापको म्याद थप गर्न आफूले प्रस्ताव अघि बढाएको दाबी गर्छन् । मैले फलो गर्ने हो, गरिरहेको छु, उनले भने, सरकारले आफ्नो काम गर्दै होला । अधिकारी गत वर्ष पुस ३ मा सदस्य सचिव नियुक्त भएका थिए ।"
जीवन्त समाजका लागि अभिलेखालय,"सर्वोच्च अदालतसँगैको राष्ट्रिय अभिलेखालयका सार्वजनिक र अप्रकाशित अभिलेखबारे समाजलाई खासै रुचि छैन भन्ने पछिल्ला वर्षहरूमा त्यहाँ पुग्नेहरूको सूची हेर्दा थाहा हुन्छ । अनुसन्धान प्रयोजनका लागि समेत यसको प्रयोग नगण्य देखिन्छ । सार्वजनिक स्रोतबाट चलेको यो संस्था जेजस्तो अवस्थामा छ, र यहाँ जेजस्ता सामग्री उपलब्ध छन्, ती नेपाली समाजका लागि महत्त्वपूर्ण छन् । अभिलेखालय स्वयं र अनुसन्धान संस्थाहरू तथा सार्वजनिक वृत्त सक्रिय हुने हो भने यसको महत्त्व स्थापिन हुन सक्छ । पाँचौं शताब्दीदेखि पञ्चायतकालको उत्तरार्द्धसम्मका प्राकृत, पालि, संस्कृत, मैथिली, नेपालभाषा, तिब्बती, देवनागरी लगायतमा लेखिएका धर्मशास्त्र, पुराण, दर्शन, तन्त्र, साहित्य, व्याकरण र इतिहाससँग जोडिएका करिब ३५ हजार सामग्री यस अभिलेखालयमा छन्, जो ताडपत्र, भोजपत्र, नीलपत्र, नेपाली कागज आदिमा छन् । नेपाल राज्य निर्माणसँगै प्रशासनिक एकाइहरू फैलन थालेपछि तुलनात्मक रूपमा बढी मात्रामा देशैभरि अभिलेख उत्पादन हुन थालेको मानिन्छ । तीमध्ये कति दस्तावेज हराए, कति नासिएÙ जोगिएकाहरूको एउटा हिस्सा अभिलेखालयमा भेटिन्छ । विशेषतः राणाकाल र पञ्चायतकालमा देशैभरिका प्रशासनिक एकाइबाट जम्मा भएका कागजात यहाँ धेरै छन् । पछिल्लो समय सामाजिकसांस्कृतिक पक्ष तथा भूगोलसमुदायकेन्द्रित इतिहास लेख्ने क्रम बढेको छ । प्रायः यस्ता इतिहास लेखन अन्तर्वार्तामा आधारित हुन्छन्, तथ्य र अप्रकाशित स्रोतको प्रयोग कमै भएका छन् । यस अर्थमा यहाँका दस्तावेजहरूको महत्त्व झन् बढी हुन सक्छ । इतिहास लेखनका त्रुटि वा जानीजानी फैलाइएका भ्रम चिर्न पनि तथ्य त चाहिन्छ, जुन केही हदसम्म अभिलेखालयमा सुरक्षित पाउन सकिन्छ । यस्ता सामग्रीमा इतिहासमा रुचि हुनेहरूले समय बिताउने हो भने, चलनचल्तीका इतिहासमा नयाँनयाँ पक्षहरू थप्न सकिन्छ । अभिलेखहरूको जति प्रयोग हुनुपर्ने हो, त्यति नभए पनि यसको वर्गीकरण गर्न, सुरक्षित राख्न अभिलेखालयले गरिरहेको काम प्रशंसायोग्य छ । २०२८ सालमा नेपालजर्मन हस्तलिखित ग्रन्थ संरक्षण परियोजना सुरु भएपछि, मूल ग्रन्थहरूलाई माइक्रोफिल्म गरी यहाँ संग्रह गरिएको छ । दस्तावेजहरू डिजिटल बनाउने क्रम चलिरहेकै छ । अभिलेखालयका अनुसार अनलाइन क्याटलग पनि बन्ने क्रममा छ । केही रकम तिरेपछि, दस्तावेजको डिजिटल कपी सहजै पाइन्छ । आफूलाई चाहेको सामग्री हेर्ने प्रक्रिया झन्झटिलो छैन, समय पनि लाग्दैन । यति सहज हुँदाहुँदै पनि यसका सामग्री र हेर्ने प्रक्रियाबारे अभिलेखालयले प्रचारप्रसार गर्न सकिरहेको छैन । थप, आधुनिक प्रविधितर्फ फड्को मार्न सकिरहेको छैन ।अहिले राष्ट्रिय अभिलेखालयका मुख्य दुइटा चुनौती छन् । पहिलो, अभिलेख संरक्षण ऐन२०४६ ले अभिलेख सृजना गर्ने निकायहरूले २५ वर्ष वा त्यसभन्दा पुराना कागजात अभिलेखालय पठाउनुपर्ने व्यवस्था गरे पनि यसको पूर्ण रूपमा कार्यान्वयन भएको छैन । जुनसुकै समयको इतिहासलाई पनि अभिलेखले भविष्यका लागि सुरक्षित राखिदिन्छ । यति चेत समाजशासकलाई नभएसम्म, जति नै कानुनी व्यवस्था गरे पनि अभिलेख परम्परा बलियो बन्न सक्दैन । अभिलेखको महत्त्व नबुझ्दा वा बुझाउन नसक्दा सरकारी निकायहरूले सार्वजनिक कागजात अभिलेखालयलाई बुझाउन आनाकानी गरिरहेका हुन् ।दोस्रो, २०७१ सालमा पुरातत्त्व विभाग र राष्ट्रिय अभिलेखालयलाई नारायणहिटीमा सार्ने र उक्त ठाउँ सर्वोच्च अदालतले लिने मन्त्रिपरिषद्ले निर्णय लिएको थियो, त्यसयता यसलाई सार्नेनसार्ने बहस चलिरहेकै छ, जुन झट्टै सुल्झने सम्भावना देखिँदैन । वास्तवमा हतारहतार पूर्वाधारै नबनाई यसलाई सार्नु हुन्न । यसो गर्दा, विशेष तापक्रम र वातावरण मिलाएर राखिएका पुराना ताडपत्र, भोजपत्र लगायतका ग्रन्थहरू नष्ट हुने सम्भावना हुन्छ । सार्नेनसार्ने विज्ञसहितको अध्ययन टोली बनाएरै निर्क्योल गर्नुपर्छ । यो वा त्यो बहानामा अभिलेखालयमा भएका मूल्यवान् दस्तावेज अब नासिनु हुन्न । अभिलेखालय आफैंले भने त्यहाँ पुगेकाहरूलाई कसरी पढ्नेसिक्ने वातावरण बनाउने भन्नेमा ध्यान दिनुपर्छ । यसका निम्ति अभिलेखालयपुस्तकालय व्यवस्थित बनाउनु र पुराना लिपि पढ्ने कर्मचारीको दरबन्दी पूर्ति गर्नु असम्भव कार्य पक्कै होइन । अनि, विशेषतः अनुसन्धान प्रयोजन र ज्ञान उत्पादनमा आफ्नो भूमिकालाई कसरी विस्तार गर्ने भन्नेमा पनि यो निकाय योजनाबद्ध तरिकाले लाग्दा सुनमा सुगन्ध हुन्छ । राष्ट्रिय अभिलेखालयबाहेक काठमाडौंमा राज्यद्वारा सञ्चालित नेपाली सेना र परराष्ट्र मन्त्रालयका अभिलेखालयहरू छन्, जहाँ नेपालतिब्बत र नेपालबेलायत युद्ध, दुई विश्वयुद्धमा नेपालको सहभागिता, राणा शासकहरूको विदेश भ्रमण, आयातनिर्यातलगायत नेपालको प्रारम्भिक कूटनीतिक अभ्यास र सुरक्षा संरचनासँग सम्बन्धित अप्रकाशित सामग्रीहरू छन् । राष्ट्रिय अभिलेखालय जति सहज पहुँच र व्यापक संकलन नभए पनि यी सामग्री सम्बन्धित विषयका अध्येताहरूका निम्ति उत्तिकै महत्त्वपूर्ण छन् । यी अप्रकाशित सामग्रीहरूको कसरी इतिहासलगायत अन्य लेखन, अध्ययन र अनुसन्धानहरूमा उपयोग गर्ने भन्नेबारे सरकारी तवरबाटै चासोचिन्ता राखिएमा यस्ता कागजपत्रको सदुपयोग हुन सक्थ्यो ।"
स्वास्थ्यका लागि घरेलु खाना,"प्रायः सबैजसोले आफ्ना छोराछोरीलाई माया गरेर चाउचाउ, आलुचिप्स, चिजबल्सलगायत किनेर दिने चलन छ । यस्ता खानेकुरा मीठो मानेर खाने चलन आजकाल बच्चादेखि बूढापाकासम्मै व्यापक छ । अरुणा उप्रेतीको खराब बोसो मीठो मानेपछि १ अनुसार खानेकुरामा पाइने चिल्लो पदार्थ दुई प्रकारका हुन्छन् । एक पटक पकाएको तेल तथा घिउ राम्रो बोसो हो भने त्यसमा धेरै पटक पकाएपछि त्यो खराब बोसो बन्छ । वरिष्ठ चिकित्सक प्रकाशराज रेग्मी भन्नुहुँदो रहेछ, बालबालिकालाई मुटुरोग सानै उमेरमा लाग्नुको मुख्य कारण खराब बोसो हो, जुन बिस्कुट, चाउचाउ, दालमोठ, चिजबल्स, आलु चिप्स आदिमा पाइन्छ । पहिले उनी मुटुरोग लागेपछि औषधि गर्थे, अहिले पहिल्यै उपचार गर्नुपर्छ भन्दा रहेछन् । लेखक भन्छिन्, खराब बोसो भएको खानेकुरामा रहने ट्रान्स फ्याट अर्थात् खराब बोसो बाहिरबाट हेर्दा कालो र फोहोर देखिने चीज होइन र यसको असर पनि आजको भोलि नै देखिँदैन । खराब बोसो भएको खानेकुरा लामो समय खाँदै गएपछि स्लो प्वाइजनको रूपमा काम गर्छ र शरीरलाई बिस्तारै धमिराले खाएझैं खोक्रो पार्दै लान्छ । उनको चिन्ता जायज छ र यो लेखले उठाएको विषय पनि सान्दिर्भिक । कतिपय निजी विद्यालयले जंकफुड निषेध गरेर घरमै बनाएको खाजा अनिवार्य गरेका छन्, जुन सबै सरकारी तथा निजी विद्यालयहरूमा अनिवार्य गर्न ढिला भइसकेको छ । यसो गर्न सके, हाम्रा बालबालिकाको मुटु र मिर्गौला स्वस्थ हुन्छ । आजकाल जंकफुडको आयात तथा देशमै उत्पादन पनि बढ्न थालेको छ । अबका दिनमा यस्ता पत्रु खानामा गरेको लगानीको कैयौं गुना रकम मुटु, मिर्गौला, तथा नसर्ने रोगमा खर्च गर्नुपर्ने प्रायः निश्चित छ । त्यसैले बेलैमा सरोकारवाला सरकारी निकाय, संघसंस्था, विद्यालय, अभिभावक र सम्पूर्ण नागरिक पत्रु खानाको सट्टा स्वास्थ्यकर खाना कसरी खाने बानी बसाउने भन्नेमा सचेत हुनु आवश्यक छ । पत्रु खानाबाट बच्चाहरूलाई बचाऔं । स्वस्थ र सुन्दर समाज बनाउन आआफ्नोतर्फबाट सक्दो योगदान गरौं । वीरेन्द्र सुवाल, ब्यासी, भक्तपुर"
प्रदेशहरूको मनोमानी,"वाग्मती प्रादेशिक गठबन्धनको विषय समेटेको नयाँ मन्त्रालयलाई गाडी किन्न १८ करोड समाचारले सरकारको निकृष्टता प्रदर्शन गरेको छ । गठबन्धनभित्रका केही नेतालाई खुसी पार्न अनावश्यक रूपमा मन्त्रालय टुक्य्राएर आलोचित बनिरहेको बेला वाग्मती प्रदेश सरकारले भौतिक सुविधालाई प्राथमिकता दिँदै जनताको करबाट आरामदायी गाडीहरू खरिद गर्ने प्रक्रिया अघि बढाउनु गलत छ । मुख्यमन्त्री राजेन्द्रप्रसाद पाण्डेले ८ मन्त्रालयलाई फुटाएर १४ बनाएपछि सरकारी खर्च ह्वात्तै बढ्ने निश्चित छ । प्रस्ट देखिने खर्चको लेखाजोखा गर्दा हाल थप गरिएका मन्त्रालयमा तलब भत्ताबाहेक घर भाडा र इन्धनमा मासिक थप १० लाख रुपैयाँभन्दा बढी खर्च हुने अनुमान गरिएको छ । सोबाहेक घरपरिवार, आफन्त, आसेपासेको घुइँचो बढेपछि मन्त्रीहरूले सबैलाई खुसी राख्न खोज्दा खर्चले आकाश छुने सम्भावना उत्तिकै छ । साथै प्रशासनिक खर्चको बोझ थामिनसक्नुको हुनेछ । यथार्थमा वाग्मती प्रदेश संघीय सरकारको छायामा परेकाले त्यहाँका मन्त्रालयहरू पहिलेदेखि भूमिकाविहीन हुँदै आएका थिए । त्यसमाथि मन्त्रालयहरू थप हुँदा मात्र सरकारी ढुकुटीको दोहन नहोला भनेर कसले भन्ने ? यसअघि निर्लज्ज भई मन्त्रालय फुटाएर मन्त्री भर्ना गर्ने काम अरू प्रदेशले पनि गरेकै हुन् । भन्ने हो भने ४ वर्षसम्म नेताहरू मडारिँदा पनि प्रदेश १ र २ को थातथलो तोकिएको छैन, स्विट्जरल्यान्डको परिकल्पनामा स्थापित प्रदेशहरूले दुनियाँ हँसाइरहेका छन् । प्रदेश ५ को कुरा गर्दा राजधानी दाङको भालुबाड नसारी नेताहरू बुटवलको सुगमतामा मस्ती मारिरहेका छन्, लगामबिनाको घोडा बनिरहेका छन् । मजबुत खम्बा बनेर मुलुकलाई उभ्याउने उद्देश्यका साथ खडा गरिएका प्रदेशहरूको जग डगमगाएको छ, जनताको समृद्धि सपना दन्त्यकथामा परिणत भएको छ । पद र पैसाबाट नेतृत्वलाई कहिल्यै तृप्ति मिल्ने देखिँदैन । महाधिवेशनहरूबाट निर्वाचित नयाँ अनुहारले संघ र प्रदेशको कहालीलाग्दो अवस्थामा सुधार ल्याउलान् कि भन्ने आशा जनताबीच पलाउन थालेको अवस्था पनि छ । भुवनेश्वर शर्मा, चन्द्रागिरि२, काठमाडौं"
प्रहरीबाटै अन्याय,"हिरासतमा मृत्यु ः शक्तिको चरम दुरुपयोग समाचारले आक्रोशित पार्यो । यस्ता निमुखाहरूको हिरासतमा मृत्यु होइन हत्या भएको हो भन्ने प्रस्टै छ । हिरासतमा कसैको मृत्यु हुन्छ भने दोषी को हुन्छ ? यस्तो हुनु कानुनी राजकै उपहास हो, संविधानविपरीत काम हो । त्यस्तो गर्ने प्रहरीलाई हदैसम्मको कारबाही हुनुपर्छ । कतिपय घटनाको उजुरी दर्ता गर्नसमेत प्रहरी मान्दैनन् । यस्ता प्रहरीलाई कारबाही खोइ ? हिरासतमा लिएको व्यक्तिको जीवनरक्षा गर्नु प्रहरीको दायित्व होइन ? प्रहरीको चरम यातनाका कारण कतिपय व्यक्तिको अनायासै ज्यान गएको छ । देशमा लोकतान्त्रिक गणतन्त्र छ, तर जनताले न्याय पाउन सकेका छैनन् । हरेक परिवर्तनलाई आत्मसात् गरेको प्रहरीले नागरिकलाई कहिल्यै नजिक ल्याउन सकेन वा साथ दिन सकेन । प्रहरीको काम प्रमाण जुटाएर अदालत लाने हो कि जबर्जस्ती अपराध कबुल गराउने ? यहाँ त, प्रहरीले नै अदालतले झैं फैसला सुनाउँछ । हिरासतमा लिएको व्यक्तिलाई कुटपिट गर्न नपाउने, २४ घण्टाभित्र अदालत पेस गर्नुपर्न कानुन भए पनि यसको पालना भएको छैन । प्रहरीले अपराधीलाई नै हिरासतमा लिन्छ भन्ने हुन्न, अदालतले अपराधी पृष्टि गरेपछि मात्र हुने हो । प्रहरी प्रधान कार्यालयलाई थाहै छ, हिरासतमा कतिले ज्यान गुमाए भन्ने तथ्यांक । तैपनि यसलाई रोक्नेतिर काम गरेको देखिन्न । खोज अनुसन्धान फितलो छ । राजनीतिक हस्तक्षेपकै कारण कतिपय अपराधी खुल्लमखुला हिँडिरहेका छन् भने निरपराधीले सजाय पाइरहेका छन् । कतिपय उच्चपदस्थ व्यक्तिले शक्ति दुरुपयोग गरेर निमुखालाई अपराधी बनाइरहेका छन् । कतिपय घटनामा प्रहरीले नै प्रमाण नष्ट गरेको पाइन्छ । प्रहरीको लापरबाहीले तथ्य पत्ता नलागेका धेरै घटना पनि छन् । प्रहरी प्रशासनले यस्तो रवैया सुधार्नुपर्छ । पुरुषोत्तम घिमिरे, जोरपाटी काठमाडौं"
योजना कार्यान्वयनमा लक्ष्मणरेखा,"नेपाल सरकारका अर्थमन्त्रीले संघीय संसद्का दुवै सदनको संयुक्त बैठकमा जेठ १५ मा बजेट प्रस्तुत गर्नुपर्ने व्यवस्था संविधानमा छ । एक हप्तापछाडि संसद्मा बजेट पेस गर्नुपर्ने संवैधानिक व्यवस्थाको धज्जी उडाउँदै तत्कालीन प्रधानमन्त्री केपी शर्मा ओलीले जेठ ८ मा दोस्रो पटक प्रतिनिधिसभा विघटन गरी अध्यादेशमार्फत चालु आर्थिक वर्ष २०७८७९ को बजेट ल्याए । अध्यादेशमार्फत बजेट ल्याउनेे परिकल्पना संविधानमा छैन । कहिलेकाहीँ नियमित प्रक्रियामा पनि प्रतिनिधिसभा नरहन सक्छ । यस्तो स्थितिमा, संविधानमा नलेखिएको भए पनि, राष्ट्रिय सभामा समेत बजेट प्रस्तुत गर्न सकिने नजिर बसाल्न सकिन्थ्यो । तर संसद्लाई नै निकम्मा बनाउने ओली सरकारको यसमा ध्यान जाने कुरै रहेन । असार २८ मा प्रतिनिधिसभाको पुनःस्थापनापश्चात् देउवा सरकारले बजेटसम्बन्धी प्रतिस्थापन विधेयक ल्यायो । नेकपा एमालेले संसद् अवरुद्ध गरेको थियो । अवरोधकै बीचमा सरकारले विधेयक पेस गर्यो । विधेयकमा बजेटको आकारलगायतमा सामान्य हेरफेर भयो । अवरोध र होहल्लाकै बीचमा विधेयक स्वीकृत पनि भयो । विधेयकले प्रदेश र स्थानीय तहको वित्तीय हस्तान्तरणमा खासै परिवर्तन गरेन, जुन विडम्बनापूर्ण हो । ससर्त अनुदान बाँडफाँटमा ठूलो विकृति छ र यसलाई सुधार गर्नुपर्ने सुझाव मैले अर्थमन्त्री र विधेयक तर्जुमामा संलग्न टोलीलाई दिएको थिएँ । विद्यालयका शिक्षककर्मचारी र विषयगत निकायका कर्मचारीहरू लगायतको तलबभत्ता, सामाजिक सुरक्षा, निर्वाचन, मौलिक हक र राज्यका नीतिहरूको कार्यान्वयन, सहस्राब्दी दिगो विकासका लक्ष्यको कार्यान्वयन, कोभिड१९ महामारीको नियन्त्रण तथा रोकथाम, नेपालले अन्तर्राष्ट्रिय क्षेत्रमा गरेको प्रतिबद्धताको कार्यान्वयन आदिबाहेकका योजना तथा कार्यक्रमहरूको ससर्त अनुदान रकमलाई वित्तीय समानीकरण अनुदानमा रूपान्तरण गर्नुपर्ने मेरो सुझाव थियो । यस विषयमा संसद्मा बोल्ने सोच पनि थियो । तर एमालेको निरन्तर अवरोधका कारण बोल्न सक्ने अवस्था रहेन । सत्तापक्ष लगायतका माननीयहरूले कोही पनि नबोल्ने सर्तमा एमालेले बजेट स्वीकृत गर्न दिन्छु भनेको छ, तपाईंले सहयोग गरिदिनुहोला भनेपछि मैले जबरजस्ती गर्ने कुरा पनि रहेन । फेरि मुलुक बजेटविहीन अवस्थामा समेत थियो । विधेयकमा सुझाव दिए पनि र संसद्मा बोल्न खोजे पनि कहीँकतै सुनुवाइ नभएपछि यहाँ त्यही विषयलाई उठाउन खोजेको छु । चालु आर्थिक वर्ष (२०७८७९) मा स्थानीय तहका लागि विनियोजित कुल अनुदान (समानीकरण, ससर्त, विशेष र समपूरक) रकममा ससर्त अनुदानको भार ६१२३ प्रतिशत छ । समानीकरण अनुदानको भार ३३४७ प्रतिशत छ भने, विशेष र समपूरकको ५३० प्रतिशत मात्र छ । आर्थिक वर्ष २०७५७६ मा स्थानीय तहको कुल अनुदानमा ससर्त अनुदानको भार ५५ प्रतिशत थियो । अनुदान वितरणको सिद्धान्त अनुसार बिनासर्त अनुदान (समानीकरण) को अनुपात बढाउँदै र ससर्त अनुदान कम गर्दै लग्नुपर्छ । हाम्रो संविधानको आशय पनि यही हो । तर संविधान र सिद्धान्तको भावनाविपरीत जथाभावी किसिमले ससर्त अनुदानको अनुपात बढाउँदै लगिएको छ । बग्रेल्ती छरिएका ससाना योजना तथा कार्यक्रमहरूको ठूलो चाङ छ । चालु आर्थिक वर्षको स्थानीय तहतर्फको १७३ अर्बको ससर्त अनुदानमा ७८,१०८ वटा योजना तथा कार्यक्रमहरू छन् । १ हजार रुपैयाँका मात्रै ६० वटा छन् । १० हजार रुपैयाँ वा सोभन्दा साना ४,१४८ वटा छन् । १० लाख रुपैयाँभन्दा कमका २१,५२३ वटा छन् । जस्तो कार्यक्रमगत रूपमा हेर्दा ग्रामीण जलस्रोत व्यवस्थापन परियोजना अन्तर्गत खानेपानी संरचना निर्माण, सुधार तथा स्तरोन्नति र गाउँपालिकामा सञ्चालन भएका क्रियाकलापहरूबाट उत्पन्न प्रभाव झल्काउने डकुमेन्ट्रीपार्श्वचित्र शीर्षकमा ११ हजार रुपैयाँको बजेट छ । यसै गरी विद्यालय क्षेत्र विकास कार्यक्रम अन्तर्गत केही सामुदायिक विद्यालयका छात्राहरूलाई निःशुल्क स्यानिटरी प्याड व्यवस्थापन कार्यक्रममा पनि ११ हजार रुपैयाँ मात्र बजेट छ । यसै शीर्षकमा सार्वजनिक विद्यालयका विद्यार्थीहरूका लागि पाठ्यपुस्तक खर्चमा ११ हजार रुपैयाँ नै छुट्याइएको छ । यति मात्र हैन, बहुचर्चित प्रधानमन्त्री रोजगार कार्यक्रम अन्तर्गत कामका लागि पारिश्रमिक अनुदान शीर्षकमा ४७ वटा पालिकाका लागि ११ हजार रकम मात्रै विनियोजन गरिएको छ । पाठकहरूले आफैं अनुमान गर्नुहोस्, १ हजार रुपैयाँका कार्यक्रम विनियोजन गरेर सरोकारवाला मन्त्रालय र निकायले गर्न चाहिँ के खोजेका हुन् ? १ हजारको त कुरै नगरौं, १ लाख रुपैयाँको पनि अहिले खासै गणना हुँदैन । फेरि स्थानीय तहहरू आफैं सम्पन्न छन् । पालिकालाई बिनासर्त अनुदानबाटै आफ्नो औचित्य तथा आवश्यकता अनुसारका कार्यक्रमहरू आफैं सञ्चालन गर भन्दा के बिग्रिन्छ ? फेरि, भन्न जरुरी पनि छैन । स्थानीय तहमा जे आवश्यक छ, त्यो गर्न उनीहरू आफैं स्वायत्त छन् । बिनाऔचित्य यो गर, त्यो गर भन्नु स्वायत्ततामाथिको अतिक्रमण पनि हो । महालेखापरीक्षकको कार्यालयको ५८ औं वार्षिक प्रतिवेदन, २०७८ ले प्रधानमन्त्री रोजगार कार्यक्रमको नीतिगत व्यवस्था, सञ्चालन विधि र प्रभावकारिता लगायतमा प्रश्न पनि उठाएको छ । प्रदेश र स्थानीय तहले यस कार्यक्रमको स्वामित्व नलिएको, कार्यक्रमहरू जुधेकोजस्ता समस्याहरूबारे पनि चर्चा छ । रोजगारीकै सन्दर्भमा पनि, सूचीकृत बेरोजगारहरूलाई न्यूनतम १ सय दिनको रोजगारी उपलब्ध गराउने भनिए पनि औसत १५८६ दिनको मात्र काम दिइएको उल्लेख छ । सामान्य झारपात उखेल्नेबाहेक यस कार्यक्रमबाट खासै उपलब्धि हुन नसकेको भन्दै सामाजिक सञ्जाल र सञ्चारमाध्यमहरूमा टीकाटिप्पणीसमेत भएको थियो । अन्य साना रकमका कार्यक्रमहरूमा, विद्यालय क्षेत्र विकास कार्यक्रम अन्तर्गत सार्वजनिक विद्यालयका विद्यार्थीहरूका लागि आवासीय तथा गैरआवासीय छात्रवृत्ति शीर्षकमा ४४ हजार रुपैयाँ छुट्याइएको छ । राष्ट्रिय परिचयपत्र तथा पञ्जीकरण अन्तर्गत एमआईएस अपरेटर र फिल्ड सहायकका लागि सञ्चार खर्च भनेर ५५ हजार रुपैयाँ छुट्याइएको छ । पशु सेवा विभाग अन्तर्गत इपिडिमियोलोजी रिपोर्टिङका लागि ६६ हजार रकम विनियोजन गरिएको छ । उपर्युक्त त भए स्थानीय तहका लागि विनियोजित केही ससर्त अनुदानतर्फका योजना तथा कार्यक्रमहरू । थोरै रकमका ससाना प्रशस्तै योजना तथा कार्यक्रमहरू स्थानीय तहमा मात्र हैन, प्रदेशमै पनि पठाइएका छन् । जस्तो चालु आर्थिक वर्षका लागि विनियोजित प्रदेशतर्फको ३५ अर्ब ८७ करोड रुपैयाँको ससर्त अनुदानतर्फ १४,९५८ वटा योजना छन् । १ लाख वा सोभन्दा साना योजना तथा कार्यक्रमको संख्या २,९७२ छ । करिब सयवटा योजना १० हजार रुपैयाँ वा सोभन्दा कमका छन् । नामै लिनुपर्दा, प्राविधिक शिक्षा तथा व्यावसायिक तालिम परिषद् (सीटीभीटी) सँग सम्बन्धित केही कार्यक्रम २ हजार रुपैयाँका छन् । सीटीभीटी अन्तर्गत नै अति नै थोरै रकमका कार्यक्रमहरूको संख्या प्रशस्तै छ । सार्वजनिक खर्च पुनरवलोकन आयोग२०७५ ले सीटीभीटीलाई प्रदेशमा हस्तान्तरण गर्न सिफारिस गरेको छ ।जिल्लागत रूपमा हेर्दा, स्वास्थ्य कार्यालय मुस्ताङका लागि पुनः उपचारमा दर्ता भएका एवं असहाय तथा गरिब बिरामीहरूलाई उपचार अवधिभर पोषण भत्ताका लागि ८ हजार रुपैयाँको कार्यक्रम छ । ८ हजार रुपैयाँले यो समयमा कति बिरामीलाई केकति पोषणभत्ता उपलब्ध हुन सक्ला ? कुरा गर्नै पनि लाजमर्दो छ । यसै शीर्षकमा ताप्लेजुङ, खोटाङ, डोल्पा, हुम्ला र रुकुमपूर्वका स्वास्थ्य कार्यालयहरूका लागि १२१२ हजार रुपैयाँ मात्र छुट्याइएको छ । यसै कार्यक्रममा १ लाख रुपैयाँभन्दा कम पाउने कार्यार्लयको संख्या ४० छ । साना रकमका अन्य केही योजना तथा कार्यक्रमहरूमा, कोभिड१९ प्रतिरक्षा सम्बन्धी स्वास्थ्य सामग्रीका लागि सुम्निमा बहुप्राविधिक शिक्षालय मोरङ, प्रसौनी बहुप्राविधिक शिक्षालय धनुषा लगायत ३४ वटा कार्यालयलाई २४२४ हजार रुपैयाँ मात्र विनियोजन गरिएको छ । यस शीर्षकमा ५० हजार रुपैयाँभन्दा कम पाउने कार्यालयको संख्या ६८ छ । संघीय सरकारले प्रदेश र स्थानीय तहमा पठाएका ससर्त अनुदानतर्फका योजनाहरूमा पूरै दोहोरोपन पनि छ । प्रदेश र स्थानीय तहकै पनि छन् यस्ता कार्यक्रमहरू । उही योजना तथा कार्यक्रमका नाममा यसरी स्रोत र साधनको व्यापक दुरुपयोग भएको छ । ससाना योजना तथा कार्यक्रम छनोट गर्नु भनेको बालुवामा पानी हालेजस्तै हो । यस्तो कुनै पनि परियोजना पूरा हुँदै हुँदैन । त्यस्तो योजनाले खासै परिणाम पनि दिँदैन । दोहोरोपन त छँदै छ । तत्कालीन स्थानीय निकाय (गाविस, नपा र जिविस) मा साना कार्यक्रम तथा योजनाहरूलाई निरुत्साहित गर्न पुँजीगत खर्चलाई लक्षित समूह विकास कार्यक्रम, प्रवर्द्धनात्मक कार्यक्रम तथा आर्थिक, सामाजिक एवं भौतिक पूर्वाधार विकास कार्यक्रम गरी तीन भागमा वर्गीकरण गरिएको थियो । आर्थिक, सामाजिक एवं भौतिक पूर्वाधार विकास कार्यक्रममा कुल पुँजीगत रकमको कम्तीमा ६० प्रतिशत छुट्याउनुपर्ने र यस कार्यक्रम अन्तर्गत विनियोजन भएको रकमबाट गाउँ विकास समितिले २ लाख, नगरपालिकाले ५ लाख, उपमहानगरपालिकाले ७ लाख र महानगरपालिकाले १० लाखभन्दा कम लागतका कार्यक्रम वा आयोजना छनोट गर्न नपाइने व्यवस्था स्थानीय निकाय स्रोत परिचालन तथा व्यवस्थापन कार्यविधि२०६९ मा थियो । मुलुकमा यत्रो परिवर्तन भएको छ । तर योजना कार्यान्वयनका सवालमा तत्कालीन गाविसको भन्दा पनि गएगुज्रेको अवस्था छ । यो समस्या ससर्त अनुदानतर्फका योजना तथा कार्यक्रमहरूमा मात्र हैन, अन्यमा पनि छ । संघीय सरकारले ससर्त योजनाहरूमा विकृति सृजना गरेको छ, प्रदेश र स्थानीय तहको कार्यक्षेत्रमा प्रवेश गरेर जथाभावी ससाना योजनाहरू सञ्चालन गरेको महालेखाकै प्रतिवेदनमा पनि छ । संविधानतः संघीय सरकारले ठूलठूला (गेमचेन्जर) र रणनीतिक महत्त्वका परियोजनाहरू सञ्चालन गर्नुपर्ने हो । आफ्नो अधिकारक्षेत्रमा नपर्ने तर गर्नैपर्ने योजनाहरू छन् भने समन्वय र सहकार्यका आधारमा प्रदेश र स्थानीय तहमार्फत सञ्चालन गर्ने हो । तर यहाँ गर्नुपर्ने एउटा, गर्ने गरिएको छ अर्कै । ससर्त अनुदान लगायतका नाममा प्रदेश र स्थानीय तहको मानमर्दन गर्ने गरी योजना तथा कार्यक्रमहरू पठाइएका छन् । यी सबै परिस्थितिको आकलन गरेर मैले ससर्त अनुदानतर्फका आधाभन्दा बढी योजना तथा कार्यक्रमहरू हटाउने, तत्काल हटाउन नसके ससर्त अनुदान रकमलाई वित्तीय समानीकरणमा रूपान्तरण गर्ने सल्लाह विधेयक तर्जुमाताका नै दिएको थिएँ । केही योजना तथा कार्यक्रमहरूसँग जोडिएको अनुदानबाहेक बाँकी सबैलाई वित्तीय समानीकरण अनुदानमा रूपान्तरण गर्दा प्रदेश र स्थानीय तहको कुल अनुदान रकम र बनिसकेको बजेटमा असर पर्ने थिएन । कार्यान्वयन तहमा गएका योजना तथा कार्यक्रमहरू यथावत् रहने थिए । बरु कार्यान्वयन तहमा नगएका र अनावश्यक योजनालाई हटाएर सहभागितामूलक विधिमार्फत छनोट भएका कार्यक्रमहरू सञ्चालन गर्न सक्ने सुविधा प्रदेश र स्थानीय तहमा रहने थियो । अनुदान शीर्षकका केही प्राविधिक विषय भने मिलाउनुपर्थ्यो । आगामी आर्थिक वर्षदेखि अनावश्यक ससर्त अनुदानका योजना तथा कार्यक्रमहरू हटाउन सहयोग पुग्ने अनि यसले प्रदेश र स्थानीय तहको गुनासो समाधान हुने मेरो बुझाइसुझाव थियो । तर विषयगत मन्त्रालय लगायतका कर्मचारी र निकायहरूले सहयोग गरेनन्मानेनन् भन्ने जानकारी अर्थ मन्त्रालयबाट मैले पाएँ । ससर्त अनुदानका रूपमा संघीय सरकारले जस्ता पनि योजना तथा कार्यक्रमहरू स्थानीय तह र प्रदेशलाई पठाउनु दुर्भाग्यपूर्ण हो । संघीयताको भावनाको विपरीत पनि हो यो । जस्ता पनि र जति पनि योजना तथा कार्यक्रम बाँड्ने प्रवृत्तिको यथाशीघ्र अन्त्य हुनु जरुरी छ । प्रदेशले पनि संघीय सरकारको सिको गर्दै स्थानीय तहमा यस्तै खालका जथाभावी ससर्त अनुदान पठाउने गरेको गुनासो स्थानीय तहको छ । यस्तै हो भने प्रदेशले पनि सुधार गर्न आवश्यक छ ।अहिले नेपालको सबभन्दा ठूलो आर्थिक चुनौती चुलिँदो व्यापार घाटा नै हो । कृषिप्रधान मुलुकमा आधारभूत खाद्यान्न मात्र वार्षिक २ खर्ब रुपैयाँभन्दा बढीको आयात हुने गरेको छ । वार्षिक करिब १७ खर्ब बराबरको व्यापार गर्दा निर्यात डेढ अर्ब पनि छैन । राजस्वको अधिकांश हिस्सा आयातमा आधारित छ । पन्ध्रौं आवधिक योजना अवधिभर आर्थिक वृद्धिदर करिब १० प्रतिशत हुने प्रक्षेपण गरिए पनि ५ प्रतिशत पनि नपुग्ने स्थिति छ । आय र रोजगारीका क्षेत्र संकुचित छन् । वार्षिक ५ लाखभन्दा बढी थप श्रमशक्ति बजारमा आउने गरेको छ । आयातलाई निरुत्साहित तथा प्रतिस्थापन र निर्यातमा टेवा पुग्ने र समग्र मुलुकको सामाजिकआर्थिक रूपान्तरणमा सहयोग पुग्ने गेम चेन्जर र रणनीतिक महत्त्वका परियोजनामा जानुको विकल्प छैन । संघीय सरकारले अन्तरप्रादेशिक र प्रदेशले अन्तरपालिका स्तरका परियोजनाबाहेकमा हात हाल्न हुँदैन । केही अपवाद त जहाँ पनि र जुनसुकै क्षेत्रमा पनि रहन्छन् नै । स्थानीय स्तरका परियोजनाहरू सञ्चालन गर्ने जिम्मा स्थानीय तहलाई नै छाड्नुपर्छ । स्थानीय तहले पनि टुक्रेटाक्रे योजनाहरू सञ्चालन गर्ने हैन, अलि देखिने र परिणाम आउने परियोजनाहरूमा मात्र हात हाल्नुपर्छ । अन्तमा, संघीयताको साँच्चिकै सबलीकरण चाहने हो भने योजना तर्जुमा र कार्यान्वयनका सवालमा मात्र हैन, संविधानले कोरेको लक्ष्मणरेखाका सबै खालका सीमालाई कुनै पनि तहको सरकारले पार गर्नु हुँदैन । आआफ्नो अधिकार र दायित्वभित्र मात्रै सीमित रहनुपर्छ । अर्को तहमा प्रवेश गर्ने हो भने समन्वय र सहकार्य हुनुपर्छ । यसका लागि अन्तरतह समन्वयकारी संस्थाहरूको क्रियाशीलता जरुरी छ ।"
बारले अब कानुनी लडाइँ लड्नुपर्छ,"नेपाल बार एसोसिएसन र सर्वोच्च बार एसोसिएसनले प्रधान न्यायाधीश चोलेन्द्रशमशेर राणाको राजीनामा माग गरेर आन्दोलन गरेको डेढ महिना भयो । राजीनामा गर्ने लक्षण छैन । उहाँ बार एवं न्यायाधीशबाट बहिष्कृत व्यक्ति हुनुहुन्छ । बार र सहयोगी न्यायाधीशहरूले बहिष्कार गर्नु भनेको सर्वोच्च अदालतकै अवाञ्छित र निमन्त्रणा नगरेको पाहुना बन्नु हुन्छ । तैपनि उहाँ दिनहुँ अदालत पुग्नुहुन्छ । पुस ५ को अन्नपूर्ण पोस्ट ले जबरा सर्वोच्च पुग्छन्, त्यसै फर्किन्छन् शीर्षकमा समाचार लेख्यो । उहाँले अब मुद्दा हेर्ने कुरा आउँदैन । न्यायाधीशका लागि वकिलहरूले इजलास बहिष्कार गर्नु भनेको बेइज्जत र अपमान हो । इज्जत र मानमा ठूलो धक्का हो । सहयोगी न्यायाधीशहरूबाटै बहिष्कृत हुँदा पनि राजीनामा नगरी अदालत आउनु अनौठो कुरा हो । चोलेन्द्रशमशेरले श्रीमान्को पगरी र कालो कोट लगाउने हैसियत सदाका लागि खोसिइसकेको छ । नेपाल बार र सर्वोच्च बारको दिनहुँ दुई घण्टा धर्नाले उहाँलाई असर गरेन । मेरा सहयोगी न्यायाधीशहरू र बारका सम्पूर्ण वकिलहरूले मलाई विश्वास गरेनन्Ù मेरो चरित्रमाथि नै शंका गरे, अदालत प्रवेश गर्न नै प्रहरीको घेराबाट लुकेर पस्नुपर्ने भयोÙ मेरो महत्त्वपूर्ण अधिकार, कजलिस्ट तोक्ने, पनि खोसियोÙ त्यो ममाथि ठूलो अपमान र अविश्वास होÙ मलाई वकिलहरू र सहयोगी न्यायाधीशले पनि बहिष्कार गरेÙ यी कुराबाट म अपमानित र अपहेलित भएँÙ विश्वास गुमाएको व्यक्ति पो भएँÙ मभन्दा अगाडिका कुनै पनि न्यायाधीश वा प्रधान न्यायाधीशमाथि यस्तो अविश्वास, अपमान र व्यवहार गरिएनÙ त्यसैले अब म पदमा बस्नु भएन भन्ने चेत उहाँमा आएन । बोलीचालीको भाषामा कजलिस्ट, कानुनी भाषामा इजलास गठन बारे सर्वोच्च अदालतमा विरलै घट्ने एउटा घटनाको छोटो सम्झना गर्नु सान्दर्भिक हुन सक्छ । यो घटना सर्वोच्चमा न्यायाधीश भैसकेका र भैरहेका सबै व्यक्तिले महसुस गर्ने कुरा हो । चिट्ठा प्रणाली लागू गर्नुअगाडि अर्थात् पंक्तिकार सर्वोच्चमा हुँदाको घटना हो यो । प्रत्येक दिन दस बजे बिहान प्रत्येक न्यायाधीशको चेम्बरमा कजलिस्ट वितरण गरिन्थ्यो । त्यही हेरेर कि आफू सिनियर न्यायाधीशको इजलासमा बेन्च सेयर गर्न जानुपर्थ्यो, कि जुनियर न्यायाधीश बेन्च सेयर गर्न आफ्नो इजलासमा आउँथे । दुई जना मिलेर मुद्दाको सुनुवाइ हुन्थ्यो । मलाई त भएन, तर कहिलेकाहीँ प्रधान न्यायाधीशको कार्यव्यस्तताले होला, कुनैकुनै न्यायाधीशलाई इजलास तोक्न बिर्सनाले कुनै न्यायाधीश इजलासविहीन हुन्थे । दिनभर मुद्दा नहेरी बिताउनुपर्थ्यो । मलाई सम्झना छ, त्यस्तो दिनमा चियाको समयमा प्रधान न्यायाधीशको कोठामा जम्मा हुँदा यसबारे कुरा हुन्थ्यो र प्रधान न्यायाधीशले बिर्सिइएछ, सरी भन्नुहुन्थ्यो । त्यसरी न्यायाधीश खाली बस्नुपर्दा इजलास नतोकिएको न्यायाधीशमा नैराश्य र क्षणिक अपमान महसुस हुन्थ्यो । तर आफू सदाका लागि बहिष्कार हुँदा पनि चोलेन्द्रशमशेर राणालाई असर गरेन । २०६१ सालताकाको चर्चित रबिन्सन काण्डमा दुई न्यायाधीशलाई उनीहरूविरुद्धको छानबिन पूरा नहुन्जेल झन्डै एक महिना कजलिस्ट तोकिएन । ती दुई न्यायाधीश नेपाल बार र सहयोगी न्यायाधीशबाट बहिष्कृत भएका थिएनन्, छानबिन पूरा नहुन्जेल मुद्दा मात्र तोकिएको थिएन । उनीहरू दुवै नियमित दस बजे सर्वोच्च आउँथे, इजलासविहीन भएर बस्थे, हाजिर गर्थे, फर्कन्थे । ती दुई न्यायाधीशहरूले छानबिनको प्रतिवेदन र कजलिस्ट नतोकिएकै कारण पदबाट राजीनामा गरे । उनीहरूले राजीनामा गर्दिनँ वा महाभियोग लगाइयोस् भनेनन् । अपमानित र अवहेलित भएको महसुस गरेर राजीनामा गरे । दुवै जनाले बहिष्कृत न्यायाधीश अवाञ्छित, अपमानित र अपहेलित भएर बस्यो भन्ने मौकै दिएनन् । आज सर्वोच्च अदालत अस्तव्यस्त छ । अन्तर्राष्ट्रिय समुदायले नेपालको न्यायपालिकालाई नजिकबाट हेरिरहेको छ । सायद विदेशी लगानीकर्ताहरू नेपालको न्यायपालिकाको भ्रष्टाचार र अस्तव्यस्तता देखेर नेपालमा लगानी गर्न हच्किएका पनि हुन सक्छन् । विदेशी दातृ राष्ट्र र अन्तर्राष्ट्रिय संगठनले नेपालमा ऋण सहायता अथवा अनुदान दिन पनि पुनर्विचार गरिरहेका होलान् । हामीले दिएको रकम भ्रष्टाचार त हुने होइन भन्ने चिन्ता होला । स्वतन्त्र न्यायपालिका र विदेशी लगानी एकअर्कासँग सम्बन्धित विषय हुन् । मानव अधिकार सम्बन्धी अन्तर्राष्ट्रिय संस्थालाई नेपालको मानव अधिकार हननको चिन्ता बढ्दो छ किनभने मानव अधिकारको संरक्षक नै सर्वोच्च अदालत हो । तर सर्वोच्च अदालत आफैं विवादित छ । सर्वोच्च अदालत नै विवादित बनेपछि मानव अधिकार हनन बढ्न सक्छ । ट्रान्सपरेन्सी इन्टरनेसनलजस्ता संस्थाहरूलाई सर्वोच्च अदालत नै भ्रष्टाचारमा मुछिएको भन्ने समाचारले चिन्ता बढ्यो होला । नेपाली नागरिकलाई त मानव अधिकार हननको चिन्ता बढ्ने नै भयो । मुद्दाका पक्षहरू चिन्तित हुने नै भए । मुद्दाहरू लम्बिने भए । न्याय महँगो हुने भयो, न्याय सजिलो नहुने भयो, न्याय सुलभ पनि नहुने भयो । समस्या चाँडै समाधान हुनेवाला देखिँदैन । समस्या पनि चोलेन्द्रशमशेर राणा नै हुनुहुन्छ, समाधान पनि उहाँकै राजीनामा हो । उहाँले राजीनामा दिँदैमा भोलि नै न्यायपालिका विवादमुक्त हुने त होइन तर विवादित नेतृत्वको बहिर्गमन हुँदा सेवाग्राही र न्यायकर्मीहरूमा मनोबल बढ्ने थियो । सुधारको सुरुआत हुन सक्थ्यो । महाभियोगका सम्बन्धमा संसद्को अधिवेशन बस्दैमा अब दलहरूले महाभियोगको कारबाही सुरु गर्छन् भनेर आशा र भर नगर्दा निराश हुनु पर्दैन । संकेतहरूबाट भन्न सकिन्छ, न राजीनामा आउँछ न महाभियोगको कारबाही अगाडि बढ्छ । केही हुनेवाला छैन । चोलेन्द्रशमशेर राणालाई प्रधान न्यायाधीशबाट हटाउने नेपाल बार र सर्वोच्च बारको आजसम्मको अभियानलाई हामी सबैले भित्रैदेखि स्वागत गर्नुपर्छ । तर बारले अब विकल्प सोच्नुपर्छ । बारले बिहान दुई घण्टा विरोध गर्ने कार्यक्रम बन्द गरेर कानुनी लडाइँ लड्नुपर्छ । बारको अभियान भ्रष्टाचारमुक्त, छिटोछरितो न्याय र स्वतन्त्र, सक्षम र निष्पक्ष न्यायपालिकाका लागि हो । बारको योबाहेक अर्को कुनै स्वार्थ छैन । बारको यो अभियानमा स्वतन्त्र न्यायपालिकाप्रेमी सबैले खुलेर समर्थन गर्नुपर्छ । चालु आन्दोलनको माग हो विवादित प्रधान न्यायाधीशको राजीनामा वा महाभियोगबाट बहिर्गमन । यत्रो अभियान चलाउँदा पनि राजीनामा पनि नआएको र महाभियोगको पनि संकेत नदेखिएकाले अब आन्दोलन बन्द गर्ने बेला आयो । अब बारले वरिष्ठतम न्यायाधीशलाई धारा १२९(६) बमोजिम कायम मुकायम प्रधान न्यायाधीश बनाउन कानुनी लडाइँ लड्नुपर्छ । बारजस्तो संगठनले अनिश्चित अवधिसम्म सडक आन्दोलन झल्किने आन्दोलन गर्दा राम्रो मेसेज जाँदैन । बारको हतियार भनेको वकिलको बहस र कलम हो । वकिलहरूको संगठनलाई बार एसोसिएसन किन भनियो ? यसका लागि बेलायतको इतिहास हेर्नुपर्छ । बेलायतबाट बार एसोसिएसन सुरु भएको हो । धेरै मानिस बार भन्नाले होटलमा मदिराकुनो सम्झन्छन् । त्यो पनि एउटा बार हो, तर वकिलहरूको संगठन त्यो बार होइन । शताब्दियौं अगाडि बेलायतमा इजलास गठन व्यवस्थित थिएन । इजलास व्यवस्थित गर्नुपर्यो भन्ने योजना बन्यो । इजलासमा को वकिल, को कर्मचारी, को सर्वसाधारण, को मुद्दाका पक्ष भन्ने नै छुट्टिएन । छुट्याउन बार (छेकबार) लगाउने निर्णय भयो । एकापट्टि वकिल र अदालतका कर्मचारी मात्र बस्ने, अर्कापट्टि मुद्दाका पक्षविपक्ष साक्षी र सर्वसाधारण दर्शक बस्ने गरी बार लगाइयो । वकिललाई यो बार मन परेन । वकिलहरू कर्मचारीसँग बस्दैनौं, हामी छुट्टै संगठन खोल्छौं भनेर बारबाट बाहिरिए । त्यसैलाई बार एसोसिएसन भन्न लागियो । बार यस्तो संगठन हो जसका सदस्यहरू अदालत भवनभित्र इजलासमा गाउन लगाएर किताब र कानुन पत्रिकाको अनि आफ्नो वाक्शक्तिका आधारमा कानुनी लडाइँ लड्छन् र असत्यमाथि सत्यको जित निकाल्छन् । बारमा त्यस्ता प्रबुद्ध व्यक्तिहरू हुने भएकाले नै न्यायाधीशहरूले पनि वकिललाई विद्वान् भनेर सम्बोधन गर्ने गरेका हुन् । त्यसैले अब नेपालको संविधान२०७२ को धारा ४६ का आधारमा धारा १३३(२) को सर्वोच्च अदालको असाधारण अधिकारमा पीआईएलमार्फत बहस गरेर धारा १२९(६) अनुसार वरिष्ठतम न्यायाधीशलाई कायम मुकायम प्रधान न्यायाधीश स्वतः भएको न्यायिक आदेश गरिपाऊँ भनेर रिट दर्ता गर्नुपर्छ । कमन ल बाट प्रभावित हाम्रोजस्तो ६५ वर्ष उमेर हदका कारण अवकाश हुने प्रणालीमा चार वर्ष प्रधान न्यायाधीश हुन पाउनु ठूलो अवसर थियो । त्यसमाथि संवैधानिक इजलासको अध्यक्षता गर्न पाउने यस्तो अवसर १ यदि योग्य व्यक्तिले त्यो अवसर पाएको भए विश्वस्तरको संवैधानिक व्याख्या गरेर ल्यान्डमार्क फैसला दिने थिए, धारा १३६ अनुसार न्यायपालिकामा व्यापक सुधार गर्ने थिए । कुनै पनि भएन । यस्तो सुनौलो मौका चोलेन्द्रशमशेरले प्रयोग गर्नै जान्नुभएन । उहाँमा ढंग रहेनछ भन्ने आफैंले देखाइदिनुभयो । उहाँ यसरी विवादित नहुनुभएको भए पनि नेपालको न्यायपालिकाले उहाँबाट कुनै आशा नगरे हुने भैसकेको थियो । उहाँलाई बिदाइ गर्दा कुनै पश्चात्ताप गर्नुपर्ने कारण छैन । संविधानको धारा १२९ को उपधारा ६ मा वरिष्ठतम न्यायाधीश कायम मुकायम हुने व्यवस्था छ । वर्तमान संविधानअनुसार कायम मुकायम प्रधान न्यायाधीश राष्ट्रपतिले अथवा कसैले तोक्ने होइन । उपधारा ६ आफैं सक्रिय हुने धारा हो । उपधारा ६ मा चार अवस्थामा वरिष्ठतम न्यायाधीश स्वतः कायम मुकायम प्रधान न्यायाधीश हुने व्यवस्था छ । उपधारा ६ अनुसार पहिलो, प्रधान न्यायाधीशको पद रिक्त भएमा भन्ने प्रावधान यहाँ लागू भएन । दोस्रो अवस्था, प्रधान न्यायाधीश आफ्नो काम गर्न असमर्थ भएमा भन्ने यहाँ लागू हुन्छ । तेस्रो अवस्था बिदा बसेमा भन्ने छ, चोलेन्द्रशमशेर राणा बिदा नबस्नाले नै समस्या आएको हो । चौथो अवस्था, नेपालबाहिर गएमा भन्ने परिस्थिति पनि अहिले होइन । वरिष्ठतम न्यायाधीश कायम मुकायम हुन दोस्रो अवस्था स्वतः लागू हुन्छ । नेपालको संविधानले सर्वोच्च अदालतलाई अन्तर्राष्ट्रिय स्तरको स्वतन्त्र बनाएको छ । स्वच्छ सुनुवाइ नेपालको न्यायपालिकाको मुटु र रक्तसञ्चार हो । संविधानको धारा २०(९) तथा नागरिक तथा राजनीतिक अधिकार सम्बन्धी महासन्धि१९६६ को धारा १४(३)(घ) अनुसार वकिलको बहस नसुनी फैसला गर्नु हुँदैन । बहस नसुनी फैसला गर्दा स्वच्छ सुनुवाइ हुँदैन । वकिलहरूले बहिष्कार गरेको इजलास असंवैधानिक र मानव अधिकारविरोधी हुन्छ । वकिल मात्र होइन, उहाँ सहयोगी न्यायाधीश र कानुन व्यवसायीबाट पनि घोषित बहिष्कृत प्रधान न्यायाधीश हुनुभयो । मुद्दा फैसला गर्नलाई कम्तीमा संयुक्त इजलास आवश्यक पर्छ । सर्वोच्च अदालतकै १९ न्यायाधीशबाट बहिष्कृत भएकाले उहाँ न्यायाधीशको काम गर्न असमर्थ हुनुभयो । मुद्दा छिन्न अर्को साथी पाउनुहुन्न । मुद्दा छिन्न मुद्दाका सबै पक्षको उपस्थितिमा खुला इजलासमा सबै पक्षका वकिलहरूको बहस सुनिनुपर्छ । त्यसपछि इजलासको अर्को सहयोगी न्यायाधीशसँग सल्लाह गरेर मात्र फैसला गर्नुपर्छ । उहाँ वकिल र न्यायाधीशहरूबाट बहिष्कृत भएकाले मुद्दा छिन्न असमर्थ हुनुभयो । धारा १२९ को उपधारा (६) मा कुनै कारणले काम गर्न असमर्थ भएको भनेकै यही हो । वरिष्ठतम न्यायाधीशलाई स्वतः कायम मुकायम प्रधान न्यायाधीश बनाउनुपर्यो । चोलेन्द्रशमशेर राणालाई सर्वोच्च अदालतलाई झुलाउने अवसर दिनुभएन । उहाँ प्रधान न्यायाधीशको काम गर्न असमर्थ भएको योभन्दा ठूलो आधार र प्रमाण नै केही चाहिँदैन । असमर्थ भनेको बिरामी भएर भनेको होइन । त्यस्तो विवाद नआओस् भनेर उपधारा (६) मा कुनै कारणले असमर्थ भएमा भनिएको छ । बहिष्कृत भएकाले मुद्दा छिन्ने काममा संविधानले नै उहाँलाई सदाका लागि असमर्थ बनायो । अमेरिकाका राष्ट्रपति सम्झेर एउटै पदमा दुई व्यक्ति प्रधानन्यायाधीश हुने हो कि भन्ने गलत सोच राख्नै भएन । अमेरिकाको संविधानमा कायम मुकायम राष्ट्रपति हुने व्यवस्था छैन, ऊ जहाँ गए पनि ह्वाइट हाउसको ओभल अफिस एयर फोर्स वानमा बोकेर जाने हुनाले । कायम मुकायम भनेकै अर्को व्यवस्था नहुन्जेल एउटै पदमा दुई व्यक्ति हुने हो तर अधिकार एउटाले मात्र प्रयोग गर्छ । वरिष्ठतम न्यायाधीशलाई कायम मुकायम नबनाउने हो भने धारा १३७ का संवैधानिक इजलासका सेवाग्राहीहरू अर्को एक वर्षसम्म न्यायबाट बहिष्कृत भैरहन्छन् । बनाना रिपब्लिक वा असफल राष्ट्र मा त्यस्तो हुन सक्ला । हाम्रोजस्तो थिति बसेको, लामो इतिहास भएको र लिखित संविधान भएको देशमा अरू धाराका सेवाग्राहीले न्याय पाउने तर धारा १३७ काले नपाउने हुन सक्दैन । असमान व्यवहार हुन्छ । प्रधान न्यायाधीश आफ्नो काम गर्न असमर्थ भएमा वरिष्ठतम न्यायाधीश स्वतः कायम मुकायम प्रधान न्यायाधीश हुने व्यवस्था भए पनि, चोलेन्द्रशमशेर राणाको व्यवहार र गतिविधि हेर्दा उहाँले आफू मुद्दा हेर्न असमर्थ भएको कुरालाई लत्याएर म प्रधान न्यायाधीश हुँदाहुँदै वरिष्ठतमले प्रधान न्यायाधीश दाबी गर्यो भन्ने वक्तव्य जारी गरी स्क्यान्ड गरेर प्रधान न्यायाधीश पदकै अपमान हुने वातावरण सृजना हुने स्पष्ट देखिएकाले, बृहत् पूर्ण इजलास गठन गरेर धारा १३३(२) बाट न्यायिक आदेश गरेर प्रधानन्यायाधीश चोलेन्द्रशमशेर राणा प्रधान न्यायाधीश पदको काम गर्न असमर्थ भएकोले वरिष्ठ न्यायाधीश श्री  स्वतः कायम मुकायम प्रधान न्यायाधीश भएको ठहर गर्नुपर्छ । यसो गर्न मिल्छ । यो विषयमा संवैधानिक प्रश्न छ । यो सार्वजानिक सरोकारको विषय हो । त्यसैले बार आफैं निवेदक बन्नुपर्छ । इतिहास बन्छ । नेपाल बार, सर्वोच्च बार र संवैधानिक वकिलहरूको फोरमले प्रधान न्यायाधीशको राजीनामा माग गर्दै स्वतन्त्र न्यायपालिकाका लागि सक्रिय भूमिका खेलेका छन् । स्वतन्त्र न्यायपालिका यी तीन निकायको अति सरोकारको विषय हो । रिट गर्न पाउने हकको प्रश्न उठ्दैन । भारतको सर्वोच्च अदालतको सन् १९८२ को एसपी गुप्ता अर्थात् जजेज केसेस१ को मुद्दामा स्वतन्त्र न्यायपालिकासम्बन्धी जुनसुकै विषयमा पनि रिट गर्न पाउनु वकिलको हक हुन्छ भनेर स्थापित भैसकेको छ । हामीले पनि त्यही अपनाएका छौं । केवल बारको आँट चाहियो । धारा ४६ र धारा १३३(२) ले बारलाई अधिकार शक्ति प्रदान गर्छन् । प्रधान न्यायाधीश चोलेन्द्रशमशेर राणा बार र सर्वोच्चका न्यायाधीशहरूबाट बहिष्कृत हुनुभएकाले धारा १२९(६) अनुसार उहाँ आफ्नो पदको काम गर्न असमर्थ भएकाले वरिष्ठतम न्यायाधीश धारा १२९(६) अनुसार स्वतः कायम मुकायम भएको घोषणा माग गर्दै धारा १३३(२) बमोजिम प्रधान न्यायाधीश र संसद्लाई विपक्षी बनाएर बारले रिट दर्ता गर्नुपर्छ । संसद्लाई विपक्षी बनाउनुपर्नाको कारणचाहिँ यस्तो अवस्था हुँदा पनि महाभियोग किन नलगाएको भनेर जवाफ माग्न हो । बारले रिट दर्ता गरेपछि सर्वोच्च अदालतको बृहत् पूर्ण इजलासले प्रधान न्यायाधीश र संसद्सँग स्वच्छ सुनुवाइ अनुसार लिखित जवाफ माग्नुपर्छ, ताकि आदेश गर्न सजिलो होस् । अनि विवादको अन्त्य हुन्छ । सर्वोच्च अदालतप्रति आस्था बढ्छ । राष्ट्रिय तथा अन्तर्राष्ट्रिय स्तरमा नेपालको सर्वोच्च अदालतको प्रतिष्ठा बढ्छ । भविष्यमा चोलेन्द्रशमशेर राणा जस्ता अरू विवादित प्रधान न्यायाधीशले महाभियोगलाई हतियार बनाएर अदालतलाई डेडलक बनाउने आँट गर्दैनन् । केसी पूर्वन्यायाधीश हुन् ।"
जब चुत्रोले वनस्पतिअध्येताहरूलाई झुक्यायो,"रैथाने किन ?बरबेरिज कर्णालिएन्सिस भारतमा पनि भेटियो भनिएपछि नेपालको रैथाने मानिरहने कुरै भएन । र, त्यही लेखका आधारमा नेपाल सरकारको वनस्पति विभागले सन् २०१६२०१९ अवधिमा प्रकाशन गरेको एउटा जर्नल र तीन पुस्तकमा बरबेरिज कर्णालिएन्सिसलाई नेपालको रैथाने सूचीबाट हटायो । यसै गरी, केशवराज राजभण्डारी, सञ्जीवकुमार राई, मोहनदेव जोशी, सुवास खत्री, गंगादत्त भट्ट र रीता क्षेत्रीको इन्डेमिक फ्लावरिङ प्लान्ट्स अफ नेपाल ः स्टेटस एन्ड डिस्ट्रिब्युसन शीर्षक लेखमा पनि उक्त प्रजाति समावेश छैन । उक्त लेख इन्टेग्रेटिङ बाइलोजिकल रिसोर्सेस फर प्रोस्पेरिटी ः अ प्रोसिडिङ अफ द नेसनल कन्फरेन्स, विराटनर, फेब्रुअरी ६७, २०२० (अप्रिल २०२१) शीर्षक पुस्तकमा प्रकाशित छ । यो पुस्तक बोटानिकल सोसाइटी अफ नेपाल (काठमाडौं), नेपाल बाइलोजिक सोसाइटी (विराटनगर) र डिपार्टमेन्ट अफ प्लान्ट रिसोर्सेस (काठमाडौं) ले संयुक्त रूपमा प्रकाशन गरेका हुन् । नेपालका सबैजसो वनस्पति अध्येताहरू माथि उल्लिखित ती संस्थामा आबद्ध छन् । यिनै कारण, नेपालका रैथाने वनस्पतिका जानकारहरू बरबेरिज कर्णालिएन्सिस नेपालको रैथाने होइन भन्ने बुझाइमा थिएथियौं ।तर, फ्लोरा अफ कैलाश सेक्रेड ल्यान्डस्केप नेपाल ः एन एन्नोटेटेड चेकलिस्ट, भोल्युम वान पुस्तकमा बरबेरिज कर्णालिएन्सिस बकाइदा नेपालको रैथाने भएको लेखिएको छ । प्राध्यापक घिमिरेका अनुसार, यसरी किन लेखियो भने उक्त चुत्रो भारतको जुन ठाउँबाट संकलन गरियो भनिएको छ, त्यो ठाउँ नेपालमै पर्छ । त्यो कुरा लेखमा प्रस्तुत नक्साबाट पुष्टि हुँदो रहेछ । हामीलाई थाहा छ, नेपाल सरकारले २०७७ जेठ ७ मा नेपालको नयाँ चुच्चे नक्सा जारी गर्यो । त्यसबाट स्पष्ट हुन्छ, भारतमा पनि बरबेरिज कर्णालिएन्सिस भेटियो भनेर प्रकाशित लेखका निम्ति नमुना संकलन गरिएको ठाउँ नेपालको सिमानाभित्रै पर्छ । यसकारण उक्त वनस्पति नेपालको रैथाने हो । अर्को कुरा, लन्डनको किउस्थित रोयल बोटानिक गार्डेन्सबाट प्रकाशित प्लान्ट्स अफ द वर्ल्ड अनलाइन पोर्टलमा पनि चुत्रोको उक्त प्रजाति नेपालमा मात्र पाइने उल्लेख छ ।"
सार्क सम्मेलन गर्न पाकिस्तानको सर्त,"(काठमाडौं)  पाकिस्तानले पाँच वर्षदेखि स्थगित सार्कको १९ औं शिखर सम्मेलन गर्न तयार रहेको सन्देश दिएको छ । तर त्यसका लागि कृत्रिम अवरोध हट्नुपर्ने सर्त अघि सारेको छ । कृत्रिम अवरोध भारतले खडा गरेको पाकिस्तानको आरोप छ ।पाकिस्तानी विदेशमन्त्री साह मोहमद कुरेसीले इस्लामावादमा बुधबार सार्कका महासचिव इसला रुवान विराकोनसँगको भेटवार्तामा सार्क शिखर सम्मेलन आयोजनाका लागि प्रतिबद्धता दोहोर्याएका हुन् । त्यसको बाटोमा सिर्जना गरिएका कृत्रिम अवरोध हटेपछि शिखर सम्मेलन गर्ने कुरेसीको भनाइ रहेको पाकिस्तानको विदेश मन्त्रालयद्वारा जारी विज्ञप्तिमा भनिएको छ । भारत र पाकिस्तानबीचको द्वन्द्वका कारण सन् २०१६ नोभेम्बरमा पाकिस्तानमा हुने भनिएको १९ औं सार्क शिखर सम्मेलन स्थगित भएको थियो । पाकिस्तानसँग सीमा क्षेत्रमा तनाव बढेपछि भारतले शिखर सम्मेलनमा भाग लिन इस्लामावादमा नजाने निर्णय गरेको थियो । लगत्तै अफगानिस्तान, बंगलादेश र भुटानले पनि भारतलाई साथ दिँदै पाकिस्तानमा नजाने निर्णय गरेका थिए । सन् २०१४ मा नेपालमा १८ औं शिखर सम्मेलन भएयता सार्क कोमा मा छ । सन् २०१६ को सेप्टेम्बरमा जम्मु र कश्मीर राज्यको उत्तरी क्षेत्रमा आतंकवादी समूहले हमला गर्दा १९ भारतीय सैनिकको मृत्यु भएको थियो । पाकिस्तानले आश्रय दिएको आतंकवादी समूहले आक्रमण गरेको भारतको दाबी थियो । पाकिस्तानले राज्यकै स्तरमा आतंकवादलाई प्रश्रय दिइरहेको दाबी भारतले संयुक्त राष्ट्रसंघको मञ्चदेखि तलसम्मै गर्दै आएको छ । जसलाई पाकिस्तानले पटकपटक खण्डन गर्दै आएको छ । अफगानिस्तानको सत्तामा हालै तालिबान आएपछि सार्क थप प्रभावित भएको छ । तालिबानी सरकारले हालसम्म कुनै पनि मुलुकबाट आधिकारिक मान्यता पाएएको छैन । तर तालिबानलाई लिएर भारत र पाकिस्तानबीच फरकफरक दृष्टिकोण आएका छन् । त्यसले सार्कलाई थप अप्ठेरोमा पारेको हो । भारत र पाकिस्तान सम्पूर्ण दक्षिण एसियाली क्षेत्रकै हितका लागि द्वन्द्वलाई छाडेर सहकार्य गर्दै अघि बढ्नुको विकल्प छैन, भूराजनीतिक मामिला जानकार कूटनीतिज्ञ दिनेश भट्टराईले भने । पाकिस्तानी विदेशमन्त्री कुरेसीले कृत्रिम अवरोध उल्लेख गरे पनि त्यो के हो भन्नेबारे विदेश मन्त्रालयको विज्ञप्तिमा प्रस्ट्याइएको छैन । तर यो भारततिर रहेको सजिलै बुझ्न सकिन्छ । भारतले क्रस बोर्डर आतंकवादको कुरा उठाउँदै आएको छ । पाकिस्तान त्यसलाई कृत्रिम भन्छ, कूटनीतिज्ञ भट्टराईले भने । उनले दुवै मुलुकले छिमेक साट्न मिल्दैन भन्ने महसुस गर्नुपर्ने बताए । भारत विश्वमै उदाउँदो शक्ति हो । भारतको संवेदनशीलतालाई पाकिस्तानले बुझ्नुपर्छ । जति छिटो बुझ्यो, त्यति राम्रो हो, उनले भने, कृत्रिम अवरोधहरू भनेर द्वन्द्व र विभाजन बढाउनुको अर्थ छैन । कसैले कृत्रिम अवरोध गर्नु पनि हुँदैन । भट्टराईले यी दुई मुलुकबीचको सम्बन्ध राम्रो भए मात्र सार्क अघि बढ्न सक्ने बताए । सार्कका पूर्वमहासचिव अर्जुनबहादुर थापाका अनुसार भारतले पहिलेदेखि नै जुन देशले आतंकवादलाई राज्यकै नीतिका रूपमा सञ्चालन गर्छ, त्यस्तो देशमा गएर सार्क शिखर सम्मेलन गर्नुको औचित्य छैन भन्दै आएको बताए । पाकिस्तानले भन्न खोजेको कृत्रिम अवरोध त्यही आरोपलगायत हुन सक्छन्, थापाले भने ।"
नेपालको पहल निरर्थक !,"नेपाल सबैभन्दा लामो समय सार्कको अध्यक्ष हुने सदस्य मुलुक बनेको छ । २०१४ को १८ औं शिखर सम्मेलनयता नेपाल सार्कको अध्यक्ष छ । १९ औं शिखर सम्मेलन पाकिस्तानमा हुन नसकेपछि नेपालले आफ्नातर्फबाट पहल गर्दै आएको छ । अध्यक्ष भएका नाताले नेपालले मिलेर अघि बढ्न पहल गर्नुपर्छ । अब मान्ने नमान्ने उनीहरूको कुरा हो । बडापत्रअनुसार चल्नुपर्छ, सार्कका पूर्वमहासचिव थापाले भने । गत वर्ष राष्ट्रसंघको ७५ औं महासभाका दौरान तत्कालीन परराष्ट्रमन्त्री प्रदीपकुमार ज्ञवालीले सार्क मन्त्रीस्तरीय भर्चुअल बैठक गरेका थिए । कोभिड१९ का कारण भर्चुअल भएको उक्त साइडसाइन वार्तामा ज्ञवालीले सबै सदस्य मुलुकलाई चाँडै मिति तय गरी सार्कको १९ औं शिखर सम्मेलन गर्न आग्रह गरेका थिए । तर त्यसको कुनै प्रभाव परेन । बरु भारतले पाकिस्तानलाई एक्ल्याउने रणनीतिका साथ बिमस्टेकलाई अघि सार्यो । भारतले दक्षिण एसिया र पूर्वी एसियाका मुलुकहरूबीच सहकार्य गर्ने रणनीतिअन्तर्गत लुक इस्ट को अवधारणा ल्यायो, अहिले एक्ट इस्ट नीति अघि बढाइएको छ । बिमस्टेकमा भारत, बंगलादेश, श्रीलंका, म्यान्मार, थाइल्यान्ड र भुटान छन् । भारतको पुनेमा तीनदिने बिमस्टेक सैन्य अभ्यास बिहीबार सम्पन्न भएको छ । विपद् व्यवस्थापनका लागि भइरहेको उक्त संयुक्त अभ्यासमा नेपालबाट एक महासेनानी र दिल्लीस्थित एक सैनिक सहचारी सहभागी थिए । नेपाल सार्कको अध्यक्ष भए पनि कोभिड१९ को सुरुआत हुँदा भारतीय प्रधानमन्त्री नरेन्द्र मोदीको नेतृत्वमा सार्कका सदस्य मुलुकका सरकारका प्रमुख तथा प्रतिनिधिबीच भिडियो कन्फरेन्स भएको थियो । २०७६ चैत २ मा भएको उक्त भिडियो कन्फरेन्समा मोदीले कोभिड१९ विरुद्ध सँगै लड्न भनेर आकस्मिक कोष प्रस्ताव गरेका थिए । उक्त कोषका लागि सार्क सदस्य मुलुकले आआफ्नो तर्फबाट हुने योगदान रकम घोषणा गरेका थिए । तर उक्त रकम खर्च गर्ने कार्यविधि नै बनेन । सार्क सचिवालयले सदस्य मुलुकहरूबीच सहमति जुटाउन नसकेपछि सार्क अध्यक्षको हैसियतमा नेपालले संयुक्त राष्ट्रसंघको ७६ औं महासभाका दौरान न्युयोर्कमा गत असोज ९ मा गर्नुपर्ने मन्त्रीस्तरीय बैठक हुन सकेन ।"
समुद्रमा ज्यान गुमाउँदै नेपाली,"(काठमाडौं)  हिन्द महासागरअन्तर्गत अन्तर्राष्ट्रिय सामुद्रिक क्षेत्रमा माछा मार्ने डुंगामा कार्यरत दुई नेपालीको तीन दिनको अन्तरमा मृत्यु भएको खुलेको छ । सुरक्षा गार्डका रूपमा कार्यरत उनीहरूको असोजको पहिलो साता मृत्यु भएको हो । मृतकका एक परिवारले प्रहरीमा दिएको उजुरीका आधारमा घटना सार्वजनिक भएको हो । उजुरीका आधारमा उनीहरूलाई त्यहाँसम्म पुर्याउने कविराज कटुवाल पक्राउ परेका छन् । मृतकमध्येका एक भक्तपुर राधेराधेनजिकै पसल गरी बस्ने अवकाशप्राप्त नेपाली सैनिक ४६ वर्षीय उत्तरबहादुर कार्की हुन् । भक्तपुर थिमि३ का कटुवाल पूर्वसैनिक र प्रहरीलाई अन्तर्राष्ट्रिय जल क्षेत्रमा माछा मार्ने र कार्गो गर्ने जहाजको सुरक्षा गार्डका रूपमा पठाउने काम गर्थे । उनले नै मलेसियन कम्पनीबाट श्रम स्वीकृति निकालेर कार्कीलाई काठमाडौंबाट उडाएका हुन् । मामा नाता लगाएर कटुवालले दुई लाख रुपैयाँ लिएका थिए । मृतक कार्कीका परिवारका सदस्यका अनुसार कटुवालले एकैचोटि करिब २५ जनाजति पूर्वसैनिक र प्रहरीलाई सामुद्रिक जहाजमा सुरक्षा गार्डको कामका लागि उडाएका थिए । महिनौंसम्म समुद्रमा नै रहनुपर्ने र जहाजबाहिर उभिएर सुरक्षा दिनुपर्ने जोखिमपूर्ण काम गर्दागर्दै कार्की बिरामी परे । भतिज कमल कार्कीका अनुसार सुरुमा उनको खुट्टा सुन्निएको थियो । तर कम्पनीले समयमै उपचारको पहल गरेन । समुद्रको चिसो र खानपान नमिलेका कारण मात्रै होइन, समयमै उपचार नपाउँदा उनको बिमार झन् बल्झिँदै गयो । बिमारले चाप्दै लगेपछि काका २ सातासम्म बेहोस जस्तै भएको कमलले बताए । सोही जहाजमा रहेका जितबहादुर नामका अर्का नेपालीले एजेन्ट कटुवाललाई बिरामीलाई उद्धार गर्न भन्दै खबर पठाएका थिए । तर उनले उद्धारको पहल गरेनन् । असोज २ मा हिन्द महासागरमा कार्कीको मृत्यु भयो । परिवारका सदस्यका अनुसार मृत्युपछि सामान्य मानवीय भावनासमेत नदेखाई डुंगा चालकहरूले शव जहाजमै राखेर कैयौं दिनसम्म माछा मार्ने काम गरिराखे । ८ दिनपछि बल्ल उनीहरूले शवलाई सोमालियाको सामुद्रिक तटमा ल्याइपुर्याए । त्यतिबेलासम्म उनको शव सडिसकेको थियो । प्रहरीको मानव बेचबिखन अनुसन्धान ब्युरोका अनुसार शव नेपाल ल्याउन भन्दै एजेन्ट कटुवालले परिवारसँग ४० लाख रकम मागेका थिए । तर शव ल्याउन सक्ने अवस्था नभएपछि उतै प्रक्रिया मिलाएर सद्गत गरियो । त्यसपछि पीडित परिवारले कटुवालविरुद्ध ब्युरोमा किटानी जाहेरी दिएका थिए । ब्युरो स्रोतका अनुसार नेपाली सेनाका भगौडा कटुवालले पूर्वसेना तथा प्रहरीलाई मलेसियन कम्पनीमार्फत सामुद्रिक जहाजमा सुरक्षा गार्डका रूपमा पठाउने गरेका थिए । कम्पनीले कामदारलाई दिने तलबबाट पनि हरेक महिना केही सय डलर कमिसन काटेर कटुवालले लिने गरेको अनुसन्धानमा संलग्न एक प्रहरीले बताए ।कार्कीको मृत्युको केही दिनपछि असोज ५ मा हिन्द महासागरको सोही सामुद्रिक क्षेत्रको अर्को पानी जहाजमा सुरक्षामा खटिएका सोलखुम्बुका ३६ वर्षीय ओमबहादुर खत्रीको मृत्यु भयो । सोही जहाजमा काम गर्ने अर्का नेपाली बिरामी अवस्थामा नेपाल फर्केपछि मात्रै घटनाबारे जानकारी भएको हो । चितवन पर्साका मीनबहादुर गुरुङसहितका ११ जना गत फागुन ३ गते काठमाडौंबाट दुबई हुँदै दक्षिण अफ्रिकाको सानो टापु देश कोमोरोसको सामुद्रिक तटमा पुगेका थिए । सोही टोलीमा थिए, खत्री पनि । कान्तिपुरसँगको कुराकानीमा गुरुङले आफू तीन लाख खर्चेर माछा मार्ने सामुद्रिक जहाजको सुरक्षा गार्डका रूपमा पुगेको बताए । उनलाई कार्गो जहाजको सुरक्षामा काम गर्ने भने पनि माछा मार्ने जहाजको सुरक्षा गर्न खटाइयो । उनका अनुसार स्थलमार्गबाट समुद्रमा जहाज हिँडेपछि महिनौंसम्म जमिन देख्न पाइँदैन । सामुद्रिक तस्करबाट जहाजको सुरक्षा गर्न र मारेका माछा जोगाउन उनीहरू हरदम डुंगाको बाहिरपट्टि हतियारसहित सतर्क बसिराख्नुपर्छ । उनीसँग उक्त जहाजमा खत्रीबाहेक चितवनकै पूर्णबहादुर तामाङ र सिन्धुपाल्चोकका रामहरि खत्री पनि थिए । जहाजमा काम गर्दागर्दै खुट्टा सुन्निनेलगायतका समस्या देखिएपछि खत्रीलाई उपचार गर्न जहाज सामुद्रिक तटीय क्षेत्रमा जाने तयारी गरिरहेको थियो । गुरुङले भने, ओम मेरै काखमा थिए । उनलाई लिएर फर्किंदै गर्दा बाटोमै मृत्यु भयो । मृत्युको चार दिनपछिमात्रै उनको शवलाई सोमालियाको तटीय क्षेत्रमा ल्याइएको गुरुङले बताए । मानव बेचबिखन ब्युरोका अनुसार खत्रीका परिवारका सदस्यको सक्रियतामा शव नेपाल ल्याएर दाहसंस्कार गरिसकिएको छ । तर परिवारका सदस्यले कसैविरुद्ध किटानी जाहेरी भने दिएका छैनन् ।आफूसँगै काम गर्ने सहकर्मीको मृत्युपछि गुरुङ पनि मानसिक रूपमा भयभीत बनेका थिए । उनले भने, मेरो पनि खुट्टा सुन्निने र चिटचिट हुनेजस्तो समस्या देखा पर्न थालेको थियो । बिरामी भएकाले छिटो उद्धार गर्न बारम्बार भनेकाले ६ दिनपछि उनको उद्धार प्रक्रिया सुरु गरियो । उनका अनुसार एक दिन लगातार ११ घण्टा, अर्को जहाजमा ९ घण्टा र त्यसपछि सानो जहाजमा आधा घण्टाको यात्रापछि मात्र उनले सोमालियाको सामुद्रिक तटीय क्षेत्रमा जमिन स्पर्श गर्न पाए । सोमालियाको राजधानी मोगादिसुको एक अस्पतालमा चार दिनसम्म उपचार गरेर १८ कात्तिकमा उनी कतार हुँदै नेपाल फर्किएका हुन् । उनका अनुसार अहिले पनि सामुद्रिक जहाजमा सयौं नेपाली सुरक्षा गार्डका रूपमा कार्यरत छन् । तीमध्ये केही उच्च सुरक्षा जोखिम क्षेत्रमा पनि छन् । कम्पनीले तीन महिनाका लागि भनेर काठमाडौंबाट उडाए पनि उनलाई बीचमै समय थपेर ६ महिना काममा लगाइएको थियो । मासिक झन्डै ६० हजार रुपैयाँ थाप्न ज्यान नै जोखिममा परेको सम्झिँदा अहिले पनि तर्सिन्छु, उनले भने, काखैमा सँगै काम गर्ने साथीको मृत्यु भएको घटना सम्झिन नपरोस् भनेर त्यहाँ छँदा खिचेका सबै फोटो डिलिट गरिदिएँ ।"
कर्मचारी सरुवा स्थगित,"काठमाडौं (कास) संघीय मामिला तथा सामान्य प्रशासन मन्त्रालयले स्थानीय तहका कर्मचारीको सरुवा तत्कालका लागि रोक्ने निर्णय गरेको छ । स्थानीय तह खाली हुने गरी दिनैपिच्छे निवेदन दर्ता गरेर सांसद र नेताहरूको दबाब दिन थालेपछि सरुवा स्थगितको निर्णय गरिएको स्रोतले बतायो । २०७६ मा लोक सेवा उत्तीर्ण गरेर स्थानीय तहका लागि नियुक्त भएका विभिन्न तहका ९ हजार ४ सयमध्ये मर्का परेकालाई कामकाजमा खटाउने अघिल्लो सरकारको गत फागुनको निर्णयअनुसार सरुवा सुरु गरिएको थियो । मन्त्रालय स्रोतका अनुसार झन्डै दुई हजार कर्मचारीलाई कामकाजमा खटाएपछि संघीय मामिलामन्त्री राजेन्द्र श्रेष्ठले तत्काल सरुवा रोक्ने निर्णय मंगलबार गरेका हुन् । धेरैले काठमाडौं, ललितपुर, भक्तपुर, पोखरा जस्ता सहरमा सरुवा हुन निवेदन दिएपछि दुर्गम त खाली हुने भयो, मन्त्रालयका एक अधिकारीले भने, स्थानीय तहका जनप्रतिनिधिले कर्मचारी सरुवाले कार्म गर्न नसकिने अवस्था आएको गुनासो गरे । सरुवा हुन चाहने कर्मचारीले छाड्ने र जाने स्थानीय तहको सहमति पेस गर्नुपर्छ । यस्तो सहमतिका लागि स्थानीय तहमा बढी दबाब परेपछि नगरपालिका र गाउँपालिका प्रमुख तथा अध्यक्षहरूले नै मन्त्रालयसँग गुनासो गरेका थिए । मन्त्रालयले गत मंसिर २१ गते कर्मचारीको अन्तर स्थानीय तहमा सरुवाको सूची सार्वजनिक गरेको थियो । लोक सेवा आयोगको सिफारिसमा एकैदिन ठूलो संख्यामा सरुवा भएको थियो । तत्कालीन संघीयमन्त्री गणेशसिंह ठगुन्नाको पहलमा स्थानीय तहका कर्मचारीको सरुवाका लागि २०७७ मा मापदण्ड बनाइएको थियो । निवेदन दिएकामध्ये स्थानीय तहका चार सयभन्दा बढी कर्मचारी सरुवा गरिएको थियो । पछि सरुवा रोकिएपछि विरोध हुँदै आएको थियो । त्यतिबेला रोकिएको सरुवा अहिले खुला गरिए पनि स्थानीय तहका कर्मचारीले सुगम र पायक पर्ने स्थान मात्र रोजेपछि स्थानीय तह सञ्चालनमै बाधा पुग्ने अवस्था आएको अधिकारीहरू बताउँछन् । मर्का परे पनिनपरे पनि सरुवा गर्नैपर्ने दबाब बढेपछि बन्द गर्नुपरेको स्थानीय तह हेर्ने मन्त्रालयका एक अधिकारीले जानकारी दिए । सरुवाको माग गर्दै तीन हजारभन्दा बढी निवेदन मन्त्रालयमा दर्ता भएका छन् । हामीले लगभग दुई हजार कर्मचारी सरुवा गरेका छौं, मन्त्रालयका प्रवक्ता वसन्त अधिकारीले भने, जरुरी देखिएका र मर्कामा परेका कर्मचारीलाई कामकाजमा खटाइसकिएको छ । तत्काल बन्द गरे पनि कसैले अनलाइनबाट निवेदन दिन चाहेमा नरोकिएको उनले बताए ।"
करार शिक्षकलाई कार्यकर्ता बन्न दबाब,"(रुकुम पश्चिम)  करार अवधि नथपिएपछि आठबीसकोट१४ स्थित जनविकास मावि टाकुराका नेपाली शिक्षक कर्णबहादुर मल्ल, विज्ञान शिक्षक भरतकुमार मल्ल र कम्प्युटर शिक्षक मदनप्रकाश मल्लले जागिर छाडे । ५ नम्बर वडाको घामटाकुरीस्थित जलदेवी आधारभूत विद्यालयकी शिक्षिका जमुना थापाले पनि नगरपालिकाबाट करार अवधि थप नभएको चिठी पाइन् । बाल विकास सहयोगी कार्यकर्ताको रुपमा कार्यरत उनी पनि त्यसपछि विद्यालय गएकी छैनन् । मंसिर १४ गतेको आठबीसकोट नगर कार्यपालिका बैठकले उनीहरूको म्याद नथप्ने निर्णय गरी सोहीअनुसार पत्राचार गरेको थियो । यो समस्या चौरजहारी नगरपालिकामा पनि छ । चौरजहारी१३ घरेलीचौरस्थित सरस्वती माविका अंग्रेजी विषयका शिक्षक अमृत केसी, ९ नम्बर वडाको मावि कोटजहारीका टेकबहादुर नेपाली र लक्ष्मी अधिकारीको करार सम्झौता पनि थप भएन । अहिले उनीहरूले विद्यालय छाडेका छन् । आठबीसकोट र चौरजहारी दुवै नगरपालिकाको प्रमुख, उपप्रमुखसहित अधिकांश वडामा माओवादी केन्द्रले जितेको छ । जनप्रतिनिधिले माओवादी केन्द्रनिकट शिक्षक संगठनमा आबद्ध हुन र पार्टी सदस्यता लिन दबाब दिएको शिक्षकहरू बताउँछन् । सुरुमा माओवादी बन्न दबाब आयो, कर्णबहादुर मल्लले भने, हामीले पार्टी प्रवेश गर्दैनौं भनेपछि अवकाश दिइयो । पूर्वाग्रह राखेरै अवकाशको चिठी दिइएको उनले गुनासो गरे । अवकाशपत्रमा नगरपालिकाले कार्यसम्पादन मूल्यांकनअनुसार काम नगरेको उल्लेख गरेको छ । नियमित विद्यालयको गएको, पढाइरहेको र कुनै लापरबाही नगर्दा पनि आफूहरूलाई हटाउनु पूर्वाग्रह साधिएको मदनप्रकाश मल्लले बताए । उनले आफूहरूको करार सम्झौता नगर्नुमा नेकपा एकीकृत समाजवादीका नेताहरूको पनि हात रहेको आरोप लगाए । समाजवादीका स्थानीय नेताले नगरपालिकामा गरेको रिपोर्टिङका कारण करार सम्झौता थप नभएको उनको भनाइ छ । अर्का शिक्षक अमृत केसीले पनि माओवादीलाई सहयोग नगरेका कारण आफूलाई हटाइएको दाबी गरे । माओवादीले चौरजहारी नगरको पार्टी कार्यालय बनाउन एक महिनाको तलब मागेको र आफूले नदिएपछि करार सम्झौता थप नगरेको उनको भनाइ छ । माओवादीका चौरजहारी नगर अध्यक्ष श्रीकृष्ण शर्मासित वादविवादसमेत भएको र यसै कारण आनो करार सम्झौता थप नभएको केसीले बताए । उनी अहिले शिक्षक सेवा आयोगको परीक्षा तयारी गर्न काठमाडौंमा छन् । गत भदौमा उनको करार सम्झौता नगर्ने निर्णय नगरपालिकाले गरेको थियो । चौरजहारी नगरपालिकास्थित शिक्षा, युवा तथा खेलकुद शाखाका निमित्त प्रमुख टीकाजंग ओलीले यस विषयमा कुनै पूर्वाग्रह नभएको बताए । दुई जनाले पहिल्यै जागिर छाडेपछि हटाएको हो, एक जनाको विद्यालयमा उपस्थिति न्यून हुनेलगायत कारणले कार्यसम्पादनमा कमजोरी पुष्टि भएकाले हो, बाहिर भनिएजस्तो होइन, उनले भने । आठबीसकोट नगरपालिका प्रमुख गोर्खबहादुर केसीले पनि पूर्वाग्रह राखिएको भन्ने कुरामा सत्यता नभएको बताए । नगरपालिकामा बनाइएको मेकानिजमअनुसार हरेक विद्यालय र शिक्षक, कर्मचारीको अनुगमन गरिरहेका छौं, उनले भने, त्यसको रिपोर्टका आधारमा कार्यपालिकाले निर्णय गरेको हो । कार्यसम्पादन मूल्यांकनमा राम्रो पर्फमेन्स नदेखिएको प्रतिवेदन कार्यपालिकामा पेस भएपछि निर्णय भएको उनले दाबी गरे ।"
दलका निर्वाचनमा भाग नलिनू,"काठमाडौं (कास) त्रिभुवन विश्वविद्यालयले शिक्षक र कर्मचारीलाई राजनीतिक दलका निर्वाचनमा उम्मेदवार नहुन सचेत गराएको छ । विभिन्न दलका महाधिवेशनमा शिक्षक र कर्मचारी उम्मेदवार बन्न थालेपछि त्रिवि कर्मचारी प्रशासन महाशाखाले सूचना जारी गरेको हो । विश्वविद्यालय सेवामा कार्यरत पदाधिकारी शिक्षक तथा कर्मचारीहरू प्रचलित कानुनअनुसार राष्ट्रसेवकको परिभाषाभित्र पर्ने भएको भन्दै सूचनामा निर्वाचन, महाधिवेशन वा विधान अधिवेशनमा प्रतिनिधिको रूपमा भाग लिने कार्य विश्वविद्यालयको नियम र राजनीतिक दलसम्बन्धी ऐनविपरीत हुने उल्लेख गरिएको छ । संलग्न भएको प्रमाणित हुन आए त्रिवि नियमानुसार विभागीय कारबाही प्रक्रिया अगाडि बढाइने र कुनै दलमा आबद्ध हुनुपर्ने भएमा १५ दिनअघि नै विश्वविद्यालय सेवाबाट राजीनामा दिनुपर्ने पनि सूचनामा उल्लेख छ । त्रिविका रेक्टर प्रा शिवलाल भुसालले केही शिक्षक र कर्मचारीले सूचना जारी गर्नुअघि नै राजीनामा दिएको जनाएका छन् । खुला रूपमा नदेखिए पनि त्रिविका शिक्षक र कर्मचारी पार्टीको उम्मेदवार बनेको सुनिएको छ, उनले भने, केही पार्टीले मनोनीत गरेकाहरू छन्, उनीहरूले पनि राजीनामा गरून् भनेर सूचना जारी गरिएको हो । त्रिविको शिक्षक कर्मचारी सेवासम्बन्धी नियम २०५० को नियम ६७ मा सदस्यता लिएर वा नलिएर राजनीतिक निर्वाचनमा उम्मेदवार बन्न नहुने व्यवस्था छ । तर नियम उल्लंघन गर्दै हालै सम्पन्न कांग्रेस र एमालेको महाधिवेशनमा उल्लेख्य मात्रामा शिक्षक र कर्मचारीले भाग लिएका थिए ।"
नेपालभारत सम्बन्ध अटुट,"नयाँदिल्ली (कास) भारतीय पर्यटनमन्त्री जी किसन रेड्डीले भारत र नेपालबीचको सम्बन्धमा कसैले पनि फाटो ल्याउन नसक्ने बताएका छन् । नयाँदिल्लीमा बिहीबार किताब यात्रा फाउन्डेसनले गरेको कार्यक्रममा उनले केही शक्तिहरू नेपाल र भारतबीचको सम्बन्ध तोड्ने प्रयासमा रहेका भए पनि त्यसमा सफल नहुने बताए । यो आजभोलिको सम्बन्ध होइन, सीता नेपालको र राम भारतका थिए, गौतमबुद्ध नेपालमा जन्मिए, ज्ञान भारतमा आर्जन गरे । यस्तो सम्बन्धलाई कसैले तोड्न सफल हुने छैनन्, उनले भने । दुई देशबीचको सम्बन्ध बिगार्न चाहने शक्ति आफैं सकिएर जाने रेड्डीको दाबी छ । एक साताअघि भारतीय रक्षामन्त्री राजनाथ सिंह टाउको झुकाएर भए पनि नेपालसँगको सम्बन्ध बिग्रिन नदिने बताएका थिए । भारतीय प्रधानमन्त्री नरेन्द्र मोदीको नेपालसँग निकै धेरै लगाव रहेको भन्दै मोदीले नेपाललाई विशेष महत्त्व दिने गरेको दाबी गरे । हाम्रा प्रधानमन्त्रीले ज्ञान प्राप्तिका लागि पशुपतिनाथ, मुक्तिनाथ र कालीगण्डकी क्षेत्रमा चार वर्ष बिताउनुभएको छ, उनले भने, त्यसकारण पनि सबैभन्दा बढी नेपाल भ्रमण गर्ने भारतीय प्रधानमन्त्री मोदी नै हुनुहुन्छ । कोभिड१९ को महामारीका कारण पर्यटन क्षेत्र ठूलो मारमा परेको भन्दै रेड्डीले नेपालमा पर्यटनको ठूलो सम्भावना रहेको र भारत सरकार त्यसमा सहयोग गर्न तयार रहेको प्रतिबद्धता जनाए । कार्यक्रममा संस्कृति, पर्यटन तथा नागरिक उड्डयनमन्त्री प्रेमबहादुर आलेले दुई देशबीच नजिकको सामाजिक, सांस्कृतिक तथा आर्थिक सम्बन्ध रहेको बताए । नेपाली लेखकका पुस्तकहरू राखिएको किताब यात्रामा दुई देशबीच कायम विभिन्न विषयमा छलफल गरिएको थियो । नेपालभारत सम्बन्ध, विप्रेषण, कला र साहित्य शीर्षकका छलफलमा लेखक अमर न्यौपाने, कलाकार हरिवंश आचार्य, उद्योगी वरुण चौधरी, पत्रकार विकास रौनियार, टीकाराम यात्रीलगायत सहभागी थिए । भारतीय पक्षबाट नेपालका लागि भारतीय पूर्वराजदूत केभी राजन, पत्रकार कादम्बिनी शर्मा, लेखक अतुल ठाकुर, मनीष खुरानाले आआफ्नो भनाइ राखेका थिए ।"
उत्तरी चीनमा लकडाउन,"बेइजिङ (एजेन्सी) कोभिड१९ को संक्रमण बढेपछि उत्तरी चीनको सियान सहरमा लकडाउन जारी गरिएको छ । अधिकारीहरूले १ करोड ३० लाखभन्दा बढी मानिसलाई घरमै बस्न निर्देशन दिएका छन् । दुई साताको अवधिमा १ सय ४३ जनामा कोभिड संक्रमण पुष्टि भएपछि सरकारले लकडाउन गरेको हो । बुधबार घोषणा गरिएका प्रतिबन्धात्मक नियमहरूअनुसार प्रत्येक घरबाट एक जनाले २ दिनको एकपटक अत्यावश्यक सामग्री किन्न घरबाहिर जान पाउनेछन् । सान्सी प्रान्तमा पर्ने सियान सहरमा लाखौं मानिसमा भाइरसको परीक्षण गरिसकिएको छ । चीनले कोभिड१९ को संक्रमण नियन्त्रणका लागि कडा रणनीति अख्तियार गर्दै आएको छ । त्यसअन्तर्गत ठूलो संख्यामा परीक्षण तथा र लकडाउनजस्ता उपाय अवलम्बन गर्ने गरिएको छ । सन् २०२२ को फेब्रुअरीमा चीनले ग्रीष्मकालीन ओलम्पिक्स आयोजना गर्दै छ । जसका कारण अहिलेदेखि नै उच्च सतर्कता अपनाइएको अधिकारीहरूको भनाइ छ । नयाँ नियमहरूअनुसार अब सियानका स्थानीयले विशेष परिस्थति र अधिकारीहरूको अनुमतिमा मात्र सहर छाडेर अन्यत्र जान पाउनेछैनन् । स्थानीय समयानुसार मध्यरातदेखि यो व्यवस्था कार्यान्वयनमा आएको हो । यस्तो नियम कहिलेसम्म रहन्छ भन्नेबारे भने केही उल्लेख नगरिएको बीबीसीले उल्लेख गरेको छ । सियानमा लामो दूरीका बस स्टेसनहरू बन्द भइसकेका छन् भने मुख्य मार्गहरूमा सुरक्षा जाँच केन्द्र राखिएका छन् । सियान विमानस्थलबाट हुने अधिकांश उडान स्थगित गरिएका छन् । सरकारी कर्मचारीलाई घरबाटै काम गर्ने व्यवस्था मिलाइएको छ भने अत्यावश्यकबाहेकका व्यवसायहरू बन्द गरिएको छ । अधिकारीहरूले गत सप्ताहन्तदेखि नै व्यायामशाला, मदिरालय र चलचित्रघरहरू बन्द गर्न लगाएका चीनको सरकारी अखबार ग्लोबल टाइम्सलाई उद्धृत गर्दै बीबीसीले जनाएको छ ।"
भारतमा 'खतराको घन्टी,"नयाँदिल्ली (कास) कोभिड१९ को नयाँ भेरिएन्ट ओमिक्रोन संक्रमितको संख्या भारतमा तीन सय पुगेको छ । भारतमा पहिलोपटक डिसेम्बर २ मा दिल्लीमा तान्जानियाबाट फर्केका एक ३७ वर्षीयलाई ओमिक्रोन देखिएको थियो । पछिल्लो २० दिनमा संक्रमितको संख्या ६४ पुगेको छ । तीमध्ये ३ जना पछिल्लो २४ घण्टामा संक्रमित भएका हुन् । भारतभर भने बिहीबार साँझसम्म कम्तीमा ३ सय जनामा ओमिक्रोन पुष्टि भइसकेको छ । सबैभन्दा बढी संक्रमित महाराष्ट्रमा ६५ जना छन् । तेलंगनामा ३८, तमिलनाडुमा ३४, कर्नाटकमा ३१ र केरलामा २९ जना संक्रमित देखिएका छन् । पछिल्लो २४ घण्टामा भारतमा ७ हजार ४ सय ९५ जना कोभिडबाट संक्रमित भएका जनाइएको छ । दिल्लीस्थित इन्दिरा गान्धी अन्तर्राष्ट्रिय विमानस्थलमा परीक्षण गरिएका ५ जनामध्ये एकलाई ओमिक्रोन संक्रमण पुष्टि भएको अधिकारीहरूले जनाएका छन् । नयाँदिल्लीस्थित लोक नायक अस्पतालका निर्देशक डा सुरेश कुमारले दिल्ली र मुम्बईका व्यस्त विमानस्थलहरूबाट दैनिक सयौं यात्रुहरू आउने गरेका कारण पनि संक्रमितको संख्यामा उच्च वृद्धि भएको जनाएका छन् । उनका अनुसार पछिल्ला दिनमा संक्रमणमा देखिएको तीव्र वृद्धि र पुष्टि भएकाहरूमा कुनै लक्षण नदेखिनु खतराको घन्टीका रूपमा लिन सकिने बताए । यसैबीच, ओमिक्रोन संक्रमितको संख्या बढ्दै गएपछि दिल्ली सरकारले क्रिसमस तथा नयाँ वर्षमा मनाइने उत्सवहरूमा रोक लगाएको छ । सरकारले जिल्ला अधिकारीहरूलाई क्रिसमस र नयाँ वर्षमा हुने सम्भावित उत्सवमा रोक लगाउन निर्देशन दिएको हो । त्यस्तै, बजार तथा सार्वजनिक स्थलमा बिनामास्क प्रवेशमा निषेध गर्न, रेस्टुरेन्टहरूलाई कुल सिट संख्याको आधा क्षमतामा मात्र सञ्चालन गर्नलगायतका नियममा कडाइ गर्न भनिएको छ । प्रधानमन्त्री नरेन्द्र मोदीले पनि ओमिक्रोनको बढ्दो संख्यालाई लिएर चिन्ता जाहेर गरेका छन् । उनले बिहीबार उच्चस्तरीय अधिकारीहरूसँग भाइरसको फैलावट र यसको नियन्त्रणको तयारीबारे समीक्षा गरेका छन् ।"
हँसाउनु गम्भीर विधा,"सुनसरी (कास) हेर्ने, सुन्ने र पढ्नेलाई हँसाउन सक्नु सानो खुबी होइन । यो विधामा काम गरिरहेकाहरूलाई सम्मान गर्नुपर्ने साहित्यकर्मीको मत छ । धरानमा टंकप्रसाद न्यौपाने अध्ययन अनुसन्धान केन्द्र र भयवाद अध्ययन केन्द्रले बुधबार संयुक्त रूपमा आयोजना गरेको नेपाली साहित्यमा हास्यव्यंग्यबारेको छलफलका सहभागीले यो विधा अत्यावश्यक रहेको बताए । भारत सिलिगुडीका स्रस्टा कृष्ण प्रधानले हास्यव्यंग्यलाई समालोचकहरूले समेत हल्का रूपमा लिने गरेकोमा गुनासो गरे । हास्यव्यंग्य नौ रसमध्येको एउटा हो । हास्य रस बुझ्नका लागि लेखक वा कलाकारले व्यक्त गरेको बिम्ब र प्रतीकलाई पनि बुझ्न सक्नुपर्छ, उनले भने । हास्यव्यंग्यले मान्छेलाई हँसाउने भए पनि गम्भीर विधा भएको उनको तर्क छ । समालोचकहरूले हास्यव्यंग्य विधामा लेखिएका पुस्तकको पनि खुलेर समीक्षा गर्नुपर्ने भनाइ उनले राखे । भयवाद अध्ययन केन्द्रका अन्तर्राष्ट्रिय सम्पर्क अधिकारी मणिसुन्दर खत्री दाहालले अनेक भयका बीच बाँचेका मान्छेलाई हास्यव्यंग्यको रसले हँसाउने भएकाले यो विधामाथि बहस चलाइएको बताए । छलफलको सहजीकरण रमेश घिमिरे र रमेश इजमले गरेका थिए । कार्यक्रमकै अवसर पारेर भाषा, साहित्य र समाजसेवाका क्षेत्रमा योगदान पुर्याएका उपप्राध्यापक गोपीकृष्ण खतिवडा, जंग पुत्लुङ्हाङ देवान, होमबहादुर पुत्लुङ्हाङ देवान, मनप्रसाद राई र रमला राईलाई सम्मान गरिएको थियो ।"
ठाडो भाकामा तन्नेरी मन,"(लमजुङ)  उनी लोकलयमा सुमधुर भाका हाल्छिन् । सुन्दरबजार४ दुराडाँडाकी १२ वर्षीया सजिना भुजेल संस्कृति सदन मावि कक्षा ६ मा पढ्छिन् । ठाडो भाकाबारे सुनेकी उनी थप बुझ्न र जान्न विद्यालयमा तीन दिन बिदा लिएर दुराडाँडाबाट दोर्दीको नौथर शेरा पुगिन् । लोकगीत गाउँछु । ठाडोभाका सुनेको हुँ । अहिले आएर बुझ्ने मौका पाएँ, उनले भनिन्, सानै छु । सिक्दै छु । ठाडो भाका पनि गाउने प्रयास गर्छु । ठाडो भाका गाउने पुराना पुस्ताको अवसानसँगै यसलाई जोगाउने काम आफूहरूको काँधमा आएको उनले बताइन् ।दोर्दी५ पाचोकका ६५ वर्षीय श्रीमान् तामाङ भेडीगोठाला हुन् । लेकाली कन्दरादेखि भीरपाखामा भेडाबाख्रा चराउँदै लोकभाका गाउने उनमा पनि ठाडो भाका गीत गाउने चाहना बढ्यो । इलमपोखरी, बाह्रपोखरी जात्रामा थुप्रै गीत गाइयो । महोत्सवमा पनि गाइयो । अहिले ठाडो भाका गाउने मौका मिल्यो, उनले भने, अब ठाडो भाका गाउँदै कम्मर मर्काउने धोको छ । यो पनि सिकेको छु । लोप हुँदै जान लागेको ठाडो भाका जोगाउन ढल्किँदै गरेको उमेरमा पनि तीनदिने प्रशिक्षण लिएको उनले सुनाए ।ठाडो भाकाबारे बुझ्न पोखराबाट आएकी बालकाशी गुरुङले मौलिक लोककला बचाउने अभियानमा लागेको बताइन् । क्व्होलासोंथर७ कुमलुङ माइती भएकी उनले नेपाली मौलिक लोककला जोगाउने अभियानसाथ रोधींलाई कार्यक्रमका रूपमा स्थानीय टेलिभिजनसमेत चलाइरहेकी छन् । नेपाली कला, नेपाली संस्कृतिलाई युवाले बचाउनुपर्छ भनेर लागेकी छु । मैले नजानेका कतिपय कला संस्कृतिलाई सिक्ने प्रयास गरिरहेकी छु, उनले भनिन्, ठाडो भाका यो क्षेत्रकै मौलिक गीतसंगीत भएकाले पनि मेरो लगाब छ । दोर्दीमा ठाडो भाका गायनसम्बन्धी प्रशिक्षण कार्यक्रमबारे जानकारी पाएका उनले सहभागी भएपछि ठाडो भाका गाउन सक्छु भन्ने आत्मविश्वास जागेको बताइन् ।ठाडो भाका लोककला प्रतिष्ठान नेपालका अध्यक्ष नवराज पहाडीका अनुसार भुजेल, तामाङ र गुरुङजस्ता १२ देखि ६५ वर्ष उमेरसम्मका ३७ जना ठाडो भाका गायन प्रशिक्षणमा सहभागी भए । लोकसंगीतको पहिचान बोकेको ठाडो भाकालाई संरक्षण संवर्द्धनका लागि दोर्दी गाउँपालिकाको सहयोगमा तीन दिन प्रशिक्षण दिइएको उनले बताए । कला संस्कृति माया गर्नेलाई प्रशिक्षण दिएका छौं, उनले भने, लोप हुँदै गएको नेपाली ठाडो भाकालाई जोगाउनु हाम्रो दायित्व हो ।प्रशिक्षणलाई चासो दिएर राजनीतिक दलका स्थानीय नेता, आमा समूह तथा अन्य संघसंस्थाका प्रतिनिधिले समेत सहभागिता जनाएको आयोजक प्रतिष्ठानका सचिव कृष्णबहादुर घलेले बताए । उनका अनुसार ठाडो भाका गायन, नाच र वाद्यवादनबारे सैद्धान्तिक र प्रयोगात्मक विधिबाट प्रशिक्षण दिइएको थियो । प्रतिष्ठानका संरक्षक एवं ठाडो भाका महानायक बुद्धिमान दुरा धम्पु, वरिष्ठ लोकगायिका सीता दुरा, भाषाविद् मुक्तिनाथ घिमिरे, प्रतिष्ठानका आजीवन सदस्य एवं ठाडो भाकाको पहिलो प्रतियोगितामा प्रथम आसबहादुर विक र काशीमाया तामाङले सहभागीलाई प्रशिक्षण दिएका थिए । गण्डकी प्रदेशका स्वास्थ्य तथा जनसंख्यामन्त्री मधु अधिकारी गुरुङले ठाडो भाका सांस्कृतिक आन्दोलनका लागि कोसे ढुंगा हुने बताइन् । दोर्दी गाउँपालिका अध्यक्ष ओमबहादुर गुरुङले कुना कन्दरामा रहेको लोकसंस्कृतिलाई केन्द्रीयस्तरबाटै सरकारले संरक्षण गर्नुपर्नेमा जोड दिए ।गण्डक क्षेत्रमा पहिले निकै सुनिने ठाडो भाका घुमाउरो भाका साथै लामो सास तानेर ठोका र लय मिलाईमिलाई गाउने एउटा नेपाली लोकभाका हो । यो जोकसैले अभ्यास नगरी सजिलै गाउन सक्दैनन् । ठाडो भाका गाएर हिँड्ने स्रष्टा भेंडीखर्के साइँला (दीर्घराज अधिकारी) को २०७४ भदौमा निधनयता ठाडो भाकाका गतिविधि शून्यजस्तै छ । अहिले ठाडो भाका लोककला प्रतिष्ठानले जोगाउने प्रयास गरेको हो । भेंडीखर्केले ठाडो भाकामै सतिदेवी अग्निकुण्डमा हामफालेका कथा आख्यानहरू भन्न सक्थे । ठाडो भाकाका अघि बढाउने देउबहादुर दुरा र उनका साथी पञ्चैसुब्बा गुरुङले यसलाई जनमानसमा ल्याएका हुन् । विसं १८५० तिर जन्मेका दुरा र गुरुङबाट पुस्तान्तरण हुँदै अहिले ठाडो भाकाका कतिपय गीतहरू रेकर्ड गरिएका छन् । कतिपयले ठाडो भाका भन्दै अन्य भाकासमेत गाउने गरेका छन् । यसको सुरुवातकर्ता दुराले नेटा हाँडीगाउँकी मैंरानी दुरालाई पनि सिकाए । उनीहरूको जोडीपछि हराउन थालेको ठाडो भाकालाई भेंडीखर्केले अँगालेका हुन् । भेंडीखर्केसँगको पछिल्लो गायन सहयात्री बन्दीपुरकी उत्तमकुमारी गुरुङ हुन् । भेंडीखर्केलाई समेत जित्ने उत्तमकुमारी हिजोआज राम्ररी ठाडो भाका गाउने सहयात्री नपाएको गुनासो गर्छिन् ।"
खाने तेल नै धेरै निर्यात,"अन्तर्राष्ट्रिय बजारमा भइरहेको मूल्य वृद्धिका कारण डिजेल खरिदमा बढी रकम बाहिरिएको विभागले बताएको छ । गत वर्ष प्रतिलिटर औसत ४१ रुपैयाँमा खरिद गरिएको डिजेल अहिले ७४ रुपैयाँ पुगेको छ । परिमाणमा १४ प्रतिशत वृद्धि भए पनि रकममा भने १ सय ८ प्रतिशत बढेको विभागले जनाएको छ । डिजेलपछि दोस्रो नम्बरमा भने भटमासको तेल कच्चा पदार्थ नै आयात भएको छ । विभागका अनुसार ५ महिनामा ३३ अर्ब ६६ करोड ५५ लाखको भटमासको कच्चा पदार्थ र तेस्रो नम्बरमा २४ अर्ब ६१ करोड ७६ लाखको कच्चा पाम तेल आयात भएको छ । चौथो नम्बरमा भने पेट्रोल २४ अर्ब १० करोड ७ लाखको आयात भएको छ । यसैगरी २३ अर्ब ११ करोड ७ लाखको एलपी ग्यास आयात भएको विभागको तथ्यांक छ । ५ महिनामा आयात निर्यातसँगै व्यापार घाटा पनि बढेको छ । कोभिड संक्रमण घटेपछि समग्र अर्थतन्त्र चलायमन भइरहेकाले वैदेशिक व्यापार पनि बढिरहेको विभागका महानिर्देशक नारायणप्रसाद सापकोटाले जानकारी दिए । अर्थतन्त्र विगतकै जस्तो बन्न थालेकाले व्यापार बढिरहेको छ, उनले भने । ५ महिनामा कुल वैदेशिक व्यापार ९ खर्ब ४१ अर्ब ३२ करोड भएको विभागको तथ्यांक छ । यसमध्ये ७ खर्ब ३५ अर्ब ४८ करोड रुपैयाँको व्यापार घाटा भएको छ । घाटा ५ महिनाको तुलनामा ५४७० प्रतिशत बढी हो ।"
बंगलादेश खुल्दा मलेसियामा नेपालीको रोजगारी गुम्ला ?,"(काठमाडौं)  मलेसियाले श्रम सम्झौतामार्फत बंगलादेशीका लागि श्रमबजार खुला गरेपछि नेपालीको रोजगारी के होला भन्ने बहस सुरु भएको छ । बंगलादेशी श्रमिक लैजान तीन वर्षअघि मलेसियाले रोक लगाएको थियो । आइतबार मात्रै दुई देशबीच पुनः श्रमिक लैजाने गरी सम्झौता भएको छ । बंगलादेशमा खुलेकामध्ये २५ वटा म्यानपावर कम्पनीले एकाधिकार कायम गरी उच्च लागत ८ लाख टाकासम्म लिई श्रमिक पठाएको विषय विवादमा परेपछि २०७५ असोजमा मलेसियन सरकारले बंगलादेशबाट श्रमिक लैजान रोक लगाएको थियो । बंगलादेशबाट श्रमिक ल्याउन बन्द गर्नु ५ महिनाअघि (२ जेठ) नै श्रमिकमाथि अनावश्यक भार थोपरेको भन्दै नेपाल सरकारले नेपाली पठाउन बन्द गरेको थियो । नेपालले राखेको सर्तबमोजिम श्रम सम्झौता भएपछि मात्रै १५ महिनापछि मलेसियाको श्रम गन्तव्य पुनः खुलेको थियो । मलेसियामा श्रमिक पठाउन बंगलादेश र नेपालबीच प्रतिस्पर्धा छ । बंगलादेश बन्द भएपछि मलेसियाका रोजगारदाताको पहिलो छनोट नेपाल मात्रै हुँदै आएको थियो । बंगलादेशसँगको श्रम सम्झौतापछि नेपालीको अवसर पहिले जस्तै रहन्छ कि गुम्छ भनेर चासोपूर्वक हेर्न थालिएको छ । परराष्ट्र मन्त्रालयका एक अधिकारीका अनुसार स्रोत देशसँग श्रम सम्झौता गर्नु सामान्य प्रक्रिया हो । एउटा गन्तव्य देशसँग श्रम सम्झौता गर्नेबित्तिकै आत्तिहाल्नुपर्ने अवस्था होइन । यो रोजगारदाताको आवश्यकता र छनोटको विषय हो, ती अधिकारीले भने, नेपालीको आफ्नै विशेषता छ । मलेसियामा करिब एक लाख ६० हजार नेपाली छन् भने बंगलादेशी संख्या ३ लाख २६ हजार छ । कोभिडको समयमा फर्किन थालेपछि नेपालीको संख्या दैनिक घटिरहेको छ । झन्डै डेढ वर्षदेखि मलेसियाले स्रोत देशबाट नयाँ श्रमिक लगेको छैन । डिसेम्बर १० मा मात्रै आप्रवासी श्रमिक ल्याउने मलेसिया सरकारको निर्णय अझै कार्यान्वयनमा आइसकेको छैन । जनवरीबाट भने स्रोत देशबाट श्रमिक लैजाने मलेसियाको तयारी छ । नेपालका वैदेशिक रोजगार व्यवसायीहरू श्रमिक भर्नासँग सम्बन्धित लागतले नेपालीको संख्या तलमाथि हुन सक्ने बताउँछन् । बंगलादेशसँग कुन मोडलमा श्रम सम्झौता भएको छ भन्ने प्रस्ट खुलिसकेको छैन । भर्ना शुल्कसँग सम्बन्धित खर्च कसले कति व्यहोर्छ भन्नेले धेरै कुरा निर्धारण गर्छ, नेपाल वैदेशिक रोजगार व्यवसायी संघका महासचिव सुजितकुमार श्रेष्ठले भने । नेपालसँगको श्रम सम्झौताअनुसार मलेसिया जाने श्रमिकको लागत खर्च रोजगारदाताले नै बेहोर्नुपर्छ । श्रमिकले राहदानी, कल्याणकारी कोष र बिमाको रकम मात्रै तिरे पुग्छ । बंगलादेशको श्रम सम्झौता सार्वजनिक भइसकेको छैन । बंगलादेशका प्रवासी कल्याण तथा वैदेशिक रोजगारमन्त्री इमरान अहमदले मंगलबार ढाकामा पत्रकार सम्मेलन गरी श्रमिकको आतेजाते हवाई टिकटसहित सबै खर्च रोजगारदाताले नै बेहोर्ने सहमति भएको जानकारी दिएका छन् । श्रमिकले आफ्नो राहदानी, स्वास्थ्य परीक्षण, भिसा खर्च र म्यानपावर कम्पनीलाई सेवा शुल्क भने तिर्नुपर्छ, उनले भने, म्यानपावर कम्पनीलाई एक लाखभन्दा कम शुल्क तिर्नुपर्नेछ । यसअघि उनीहरूले म्यानपावर कम्पनीलाई ८ लाख टाकासम्म तिर्नुपर्ने बाध्यकारी थियो । नेपालसँगको श्रम सम्झौताअनुसार भने रोजगारदाताले एक महिना तलब बराबरको सेवा शुल्क म्यानपावर कम्पनीलाई बुझाउनुपर्नेछ । नेपालका म्यानपावर कम्पनीले सिधै रोजगारदातासँग पहुँच राखे प्रतिश्रमिक एक हजार रिंगेट पाउनेछन् भने मलेसियाको म्यानपावरमार्फत मागपत्र ल्याए प्रतिश्रमिक ५ सय रिंगेट पाउने व्यवस्था छ ।नेपाल, बंगलादेश र मलेसियाको श्रम बजारमाथि अध्ययन गरिरहेका अधिकारवादी एन्डी हलका अनुसार मलेसियाका धेरै रोजगारदाता बंगलादेशबाट श्रमिक भर्ना गर्ने पक्षमा नदेखिएको बताउँछन् । धेरै रोजगारदाता बंगलादेशबाट भर्ना गर्न अनिच्छुक देखिन्छन् । श्रमिकबाट धेरै लागत उठाउने भएकाले यो जोखिमपूर्ण छ, उनले कान्तिपुरसँग भने, जसले रोजगारदाता र म्यानपावर श्रमिकसँग पैसा उठाउन चाहन्छन्, उनीहरूले मात्रै बंगलादेशलाई प्राथमिकतामा राख्छन् । पछिल्लो समय मलेसियास्थित बहुराष्ट्रिय कम्पनीले श्रमिकको सबै खर्च आफैंले बेहोर्ने परिस्थिति बनिरहेको छ । रेस्पोन्सिबल बिजनेस एलायन्स (आरबीए) मा आबद्ध रोजगारदाताले श्रमिकको शून्य लागतलाई प्राथमिकता दिइरहेका छन् । विशेषगरी अमेरिका र बेलायतले ग्लोब्स् उत्पादनमा श्रमिक शोषण भएको भन्दै आफ्नो देशमा बिक्री वितरणमा रोक लगाउन थालेपछि त्यस्ता कम्पनी बढी सर्तक हुन थालेका छन् । मलेसियाको श्रम सम्झौतालाई कडाइका साथ कार्यान्वयन गर्नुको विकल्प नरहेको मलेसियाका लागि पूर्वराजदूत उदयराज पाण्डे बताउँछन् । श्रमिकमाथि शोषण भइरहेको विषयले मलेसिया दबाबमा रहेको उनको भनाइ छ । अन्तर्राष्ट्रिय समुदायले मलेसियन कम्पनीबाट उत्पादित वस्तुमा श्रम शोषण भएको छ कि छैन भनेर हेरिरहेको छ । यस्तो अवस्थामा कम्पनीहरू सचेत भएर श्रमिकको भर्ना गर्न गइरहेको देखिन्छ । श्रमिकलाई म्यानपावर वा एजेन्टलाई भुक्तानी गरेको रकमसमेत फिर्ता भइरहेको अवस्था छ, उनले भने ।"
सप्तकोसी डेभलपमेन्ट बैंकमा १६ करोड हिनामिना,"(मोरङ)  सप्तकोसी डेभलपमेन्ट बैंकमा कर्मचारीलगायतको मिलेमतोमा १६ करोड रुपैयाँ हिनामिना भएको पाइएको छ । विराटनगरस्थित बैंकको कर्पोरेट कार्यालयमा उक्त रकम हिनामिना भएको हो । बैंकको कर्पोरेट कार्यालयका जनरल सर्भिस डिपार्टमेन्ट (जीएसडी) प्रमुख हिमाल भट्टराईलाई जिल्ला प्रहरी मोरङले नियन्त्रणमा लिई यसबारे अनुसन्धान गरिरहेको छ । बैंककै एक कर्मचारीले गोप्य रूपमा नेपाल राष्ट्र बैंकमा आर्थिक हिनामिना भइरहेकोबारे उजुरी गरेका थिए । राष्ट्र बैंकले उक्त आर्थिक हिनामिनाको विषयमा पत्राचार गरेपछि जानकारी पाएको बैंकका सञ्चालक समितिका अध्यक्ष अर्जुन बरालले बताए । नेपाल राष्ट्र बैंकले पत्राचार गरेपछि तत्काल आन्तरिक छानबिन गर्दा जनरल सर्भिस डिपार्टमेन्ट प्रमुख हिमाल भट्टराईको आर्थिक हिनामिनामा संलग्नता देखिएपछि राष्ट्र बैंक र जिल्ला प्रहरी मोरङमा उजुरी दियौं, उनले भने, अहिले प्रहरी, केन्द्रीय अनुसन्धान ब्युरो (सीआईबी) र राष्ट्र बैंकले छानबिन गरिरहेकाले छानबिनपछि मात्रै के कति रकम कसरी हिनामिना भएको हो, वास्तविकता बाहिर आउँछ । बैंकले उजुरी दिएपछि जिल्ला प्रहरी मोरङले भट्टराईलाई मंसिर १९ मा नियन्त्रणमा लिएर छानबिन गरिरहेको छ । बैंकमा ठगी भएको उजुरी आएपछि भट्टराईलाई नियन्त्रणमा लिएर अनुसन्धान गरिरहेको र अनुसन्धानपछि बैंकिङ कसुर मुद्दा दर्ता गरेर कारबाही अघि बढाउने जिल्ला प्रहरी कार्यालय मोरङका प्रवक्ता प्रहरी नायब उपरीक्षक दीपक श्रेष्ठले जानकारी दिए । राष्ट्र बैंकको विकास बैंक सुपरिवेक्षण विभाग र सीआईबीले पनि बैंकमा भएको आर्थिक हिनामिनाको अनुसन्धान गरिरहेको छ । विभागको टोलीले बुधबार बैंकको सुपरिवेक्षण गर्नुका साथै अनुसन्धानका लागि आवश्यक जानकारी लिएको हो । पक्राउ परेका भट्टराई २०७१ सालदेखि बैंकको रेमिट्यान्सतर्फ जीएसडी प्रमुख रहेको अध्यक्ष बरालले बताए । भट्टराईको एकल प्रयासमा यति ठूलो रकम हिनामिना हुन नसक्ने अनुसन्धानमा संलग्न एक प्रहरी अधिकृतले बताए । प्रमुख भट्टराई, बैंकका सीईओ नवीन सुवेदीका फुपूका छोरा हुन् । बैंकमा आर्थिक अनियमितता भएको विषय बाहिरिएपछि सञ्चालक समितिले बैंकका तत्कालीन अध्यक्ष तारानाथ निरौलालाई हटाएर मंसिर १ देखि स्वतन्त्र सञ्चालक बराललाई अध्यक्षको जिम्मेवारी दिएको छ । रकम हिनामिनामा बैंकका अध्यक्ष निरौला र सीईओ सुवेदीको समेत संलग्नता हुन सक्ने प्रहरी अधिकृतले बताए । राष्ट्र बैंकबाट ख वर्गको इजाजतप्राप्त बैंकको केन्द्रीय कार्यालय धनकुटामा छ । प्रदेश १ भरिमा ३६ वटा शाखा कार्यालय रहेको बैंकको ४ अर्ब ३० करोड रुपैयाँ निक्षेप छ । बैंकका निक्षेपकर्ता तथा लगानीकर्ताको रकममा कुनै आँच नआउने अध्यक्ष बरालले बताए । आर्थिक हिनामिनाले तत्काल बैंकको नाफा घट्ने तर पछि कर्मचारीबाट असुलउपर गरेपछि त्यो परिपूर्ति हुने उनको दाबी छ ।"
टिंकर सडकको ठेक्का तोडियो,"(दार्चुला)  महाकाली नदी किनारैकिनार निर्माणाधीन महाकाली करिडोरअन्तर्गत दार्चुलाटिंकर सडकमा अमरसूर्य जेभी कम्पनीसँगको ठेक्का तोडिएको छ । उक्त सडक खण्डको मालघाटीबगर, कोठेधार र राप्लामा काम गर्ने अमरसूर्य जेभीका ठेकेदारले निर्माणमा लापरबाही गरेकाले ठेक्का तोडिएको आयोजनाले जनाएको छ । काममा लापरबाही गर्ने अरू निर्माण व्यवसायीको पनि सडक योजनाले ठेक्का तोड्न सुरु गरेको छ । २०७० असार २३ मा सम्झौता भएको दार्चुलाटिंकर सडकमा करिब ९ वर्षमा तीन किलोमिटर मात्र सडकको ट्र्याक खोलिएको छ । यस अवधिमा उक्त ठेक्काको ६ पटक म्याद थप गर्दासमेत निर्माणमा अटेरी गरेपछि ठेक्का तोड्नुपरेको महाकाली करिडोरको बह्मदेवझुलाघाटदार्चुलाटिंकर सडक योजनाका प्रमुख आशुतोष कर्णले बताए । समयमै काम गर्न लिखित र मौखिक रूपमा धेरै पटक सचेत गरिएको छ । कहिले मेसिन आउँदै छ भन्ने, कहिले एकदुई दिन काम गर्ने र त्यसपछि काम नगर्ने प्रवृत्ति देखाउन थालेको थियो, उनले भने, करिब ९ वर्षमा ३ किलोमिटर सडकको ट्र्याक खोल्ने निर्माण व्यवसायीका कारण योजनाको प्रगति नकारात्मक देखियो । सडक निर्माणमा ढिलाइ गर्ने निर्माण कम्पनीसँग भएको सम्झौता भंग गरिएको र उक्त कम्पनीलाई २ वर्षका लागि कालोसूचीमा राख्न सार्वजनिक खरिद अनुगमन कार्यालयमा सिफारिस गरिएको कर्णले जानकारी दिए । निर्माणस्थलमा नगई ठेक्काको म्याद थप्न मात्र ठेकेदार कार्यालयको सम्पर्क आउने रेकर्ड कार्यालयमा छ । लागेको ठेक्का तोड्दा समय लाग्ने र दोस्रो ठेक्का लगाउन समस्या हुने हुँदा पटकपटक ठेकेदारलाई सचेत गराउँदै म्याद थपिएको देखिन्छ, उनले भने । उक्त ठेक्काको प्रगति ४५ प्रतिशत मात्र देखिएको सडक योजनाले जनाएको छ । कोठेधारदेखि नेपाली सेनाले टिंकर सडकको ट्र्याक खोल्न सुरु गरेको छ । उक्त ठेक्काको क्षेत्रमा सेनाले निर्माण सामग्री लैजान सडकको पहुँच नहॅुँदा ढुवानीमा समस्या भइरहेको सेनाले जनाएको छ । सुरुमा दार्चुलाटिंकर सडक योजनाको नाममा सडक निर्माण भएको थियो । त्यतिबेला दार्चुला सदरमुकाममाथिको क्षेत्रमा सडक ट््र्याक खोलिरहेको योजनालाई २०७४ सालमा महाकाली करिडोरमा राखेर कञ्चनपुरको बह्मदेवदेखि दार्चुलाको टिंकर भन्ज्याङसम्मको ४२५ किलोमिटर सडक निर्माण भइरहेको छ । योजना कार्यालयका अनुसार २०७४ देखि मात्र महाकाली करिडोरको अवधारणामा काम सुरु गरिएकाले ४ वर्षको प्रगति अपेक्षाकृत देखिएको छ । तर, सुरुको दार्चुलाटिंकर सडक खण्ड भने करिडोरमा गाभिएदेखि खासै प्रगति नदेखिएको व्यास गाउँपालिका६ का प्रेमसिंह धामीले बताए । चट्टानी भूभाग नभएको सदरमुकाम तल्लो क्षेत्रमा सडकको प्रगति राम्रो देखिएको छ । सदरमुकाममाथि योजना कार्यालयको ध्यान नपुगेको स्थानीयको आरोप छ । व्यास गाउँपालिका४ सुन्सेरासम्मको ४० किलोमिटर सडकको ट्र्याक खोलिएको छ । उक्त सडक गत वर्षामा अवरुद्ध भएको थियो । अहिलेसम्म खुल्न सकेको छैन, धामीले भने । सुन्सेरासम्म दुई वर्षअघि ट्र्याक खोलिएको थियो । त्यसमाथि अहिलेसम्म उक्त सडकको ट्र्याक खुलेको छैन । माथिल्लो क्षेत्रमा सडकको ट्र्याक नखोलिँदा सेनाले हेलिकप्टरबाट निर्माण सामग्री ढुवानी गरिरहेको व्यास गाउँपालिका३ का दीपकसिंह कुँवरले बताए ।"
कालिञ्चोकमा बढ्दै पर्यटक,"(दोलखा)  जिल्लाकै मुख्य पर्यटकीय क्षेत्र कालिञ्चोक भारतीय र बंगलादेशी पर्यटकको रोजाइमा पर्न थालेको छ । अंग्रेजी नयाँ वर्ष मनाउन कालिञ्चोकका २० प्रतिशत होटल भारतीयले बुक गरिसकेका छन् । बंगलादेशबाट समेत कालिञ्चोकका होटलमा बुकिङ इन्क्वायरी आइरहेको होटल व्यवसायी हरि ओलीले जानकारी दिए । नयाँ वर्ष मनाउन कालिञ्चोकका होटलमा भारतीय पर्यटकले बुकिङ गर्न थालेका छन्, उनले भने, अहिले २० प्रतिशत जति कोठा भारतीयबाट बुकिङ भएको छ, नयाँ वर्ष नजिकिँदै गर्दा यो बढ्न सक्छ । कालिञ्चोकमा मंसिरमा मात्रै ३ हजारभन्दा बढी भारतीय पर्यटक पुगेका छन् । भारतको उत्तर प्रदेश र बिहार राज्यबाट पर्यटक कालिञ्चोक घुम्न आउने गरेका छन् । मुम्बई र दिल्लीबाट समेत कालिञ्चोक आउनेहरू उत्तिकै छन् । मंसिरमा ७५ भन्दा बढी बंगलादेशी पर्यटक कालिञ्चोक घुम्न आएको होटल व्यवसायी बताउँछन् । फूलबारी राजमार्ग प्रयोग गरेर झापाबाट बंगलादेशी पर्यटक कालिञ्चोक आउने गरेको उनीहरूको भनाइ छ । कालिञ्चोकमा आन्तरिक पर्यटकको चहलपहल पनि राम्रै छ । पछिल्लो समय कालिञ्चोकमा भारत र बंगलादेशबाट पर्यटक आउन लागेको कालिञ्चोक केबरकारका निमित्त प्रमुख सन्देश शिवाकोटीले पनि स्विकारे । केबलकार चढ्नेको संख्या अहिले प्रतिदिन एक हजार हाराहारी रहेको उनले जनाए । यसमा १५ प्रतिशत पर्यटक भारतीय रहेको उनले बताए । कालिञ्चोकमा केबलकार चढ्न, मन्दिर दर्शन गर्न र हिउँ खेल्दै दृश्यावलोकनका लागि पर्यटक पुग्ने गरेका छन् । यस वर्ष अझैसम्म कालिञ्चोकमा हिमपात भएको छैन । क्रिसमस मनाउन आउनेहरूले समेत कालिञ्चोकका होटल बुकिङ गरिरहेको होटल व्यवसायी बताउँछन् । अहिले प्रतिदिन तीन सयसम्म सानाठूला सवारीसाधन कालिञ्चोक पुग्ने गरेका छन् । वैशाखसम्म हिमापात हुने कालिञ्चोक क्षेत्रबाट रोल्वालिङ, लामटाङलगायत हिमशृंखला देखिन्छन् ।"
लिखु ए ले थाल्यो परीक्षण उत्पादन,"रामेछाप (कास) लिखु ए जलविद्युत् आयोजनाले परीक्षण उत्पादन थालेको छ । रामेछापको उमाकुण्ड गाउँपालिका र सोलुको लिखु पिके गाउँपालिकाबीचमा पर्ने उक्त आयोजनाको विद्युत् उत्पादन क्षमता २९ दशमलव ४ मेगावाट छ । केही दिनदेखि उत्पादन गृहको परीक्षण गर्दै छौं, एमभी दुगडद्वारा प्रवर्द्धित नुम्बुर हिमालय हाइड्रोपावर लिमिटेडका सञ्चालक राजन खत्रीले भने, विभिन्न परीक्षणको काम पूरा गर्न अब १५ दिन लाग्छ ।लिखु खोलाको पानीलाई स्थानीय राङदहमा बाँध निर्माण गरी साढे २ किलोमिटर भूमिगत सुरुङमार्गबाट सोलुको लिखु पिके गाउँपालिका२ मा पर्ने बुकुदोभानमा निर्मित उत्पादन गृहमा खसालेर विद्युत् उत्पादन गरिएको हो । उत्पादित विद्युत् बुकुदोभानदेखि रामेछापको देवीटारस्थित न्यु खिम्ती सबस्टेसनसम्म करिब ३० किलोमिटर १ सय ३२ केभी प्रसारण लाइनमार्फत पुर्याई नेपाल विद्युत् प्राधिकरणको केन्द्रीय ग्रिडमा जोडिनेछ । तीन वर्षमा उत्पादन गर्ने लक्ष्य लिएर करिब ५ वर्षअघि आयोजना निर्माण थालिएको हो । एक वर्ष प्रवेश सडकको निर्माण र अर्को एक वर्ष कोभिडका कारण काममा ढिलाइ भएको खत्रीले बताए । एमभी दुगडकै लगानीमा लिखु नदीमा अन्य दुई ठूला जलविद्युत् आयोजना निर्माण पनि सँगै थालिएकामा उक्त आयोजनाको काम तीव्र रूपमा भइरहेको छ । ७७ मेगावाट क्षमताको लिखु १ मा करिब ५० प्रतिशत र ५५ मेगावाटको लिखु २ मा करिब ७० प्रतिशत काम सकिएको खत्रीले जानकारी दिए । दुवै आयोजनाबाट उत्पादित बिजुली आयोजनाले निर्माण गरेको प्रसारण लाइनबाटै न्यु खिम्ती सबस्टेसनमा पुर्याउने लक्ष्य छ ।"
फ्रान्सले १० वर्षमा एक लाख कृषि फार्म गुमायो,"(फ्रान्स)  फ्रान्सले सन् २०१० देखि २०२० सम्म करिब एक लाख कृषि फार्म गुमाएको छ । फ्रान्समा १० वर्षयता प्रत्येक दिन २७ भन्दा बढी फार्म विस्थापित हुने गरेका छन् । फ्रान्समा खेती किसानी गर्नेको संख्या प्रत्येक दिन कम हुँदै गएको छ, जसकारण बाँझो खेत बढ्ने तर कृषि फार्म घट्ने क्रम वृद्धि भइरहेको छ । विस्थापन हुनबाट बचेका कृषि फार्मले भने राम्रै गरी व्यवसाय विस्तार गरिरहेको डिसेम्बर १० मा सार्वजनिक कृषि जनगणनाले तयार पारेको प्रतिवेदनमा उल्लेख छ । सन् २०२० को कृषि जनगणनाले बनाएको यो तथ्यांक शुक्रबार फ्रान्सका कृषिमन्त्री जुलियन डेनोरमान्डीले सार्वजनिक गरे । युरोपेली संघको निर्देशनअनुसार हरेक १० वर्षमा गरिने यस सर्वेक्षणको अन्तिम नतिजा अप्रिल २०२२ मा उपलब्ध हुनेछ । यससँगै फ्रान्समा किसानको संख्या पनि घटेको छ । सन् २०१० मा कृषिमा छ लाख चार हजार सक्रिय प्रबन्धक, सहकारी र सहयोगी थिए । तिनीहरूको संख्या २०२० मा १८ प्रतिशत घटेर चार लाख ९६ हजारमा झर्यो । कृषि कामदारहरूको संख्या २०१० मा सात लाख ४० हजारबाट सन् २०२० मा ११ प्रतिशत घटेर सन् ६ लाख ५९ हजारमा साँघुरिएको छ । कृषिमा यस्तो अवस्था आउनुको मुख्य कारण कृषिमन्त्रीले नै बताउन सकेका छैनन् । किनभने जीवनको प्रत्येक पाठ्यक्रम विशिष्ट छ । यो उमेरको उतारचढाव हुन सक्छ, जुलियन डेनोरमान्डीले अनुमान गरेका छन् । कृषि क्षेत्रमा बसोबास गर्नेभन्दा निवृत्त हुनेहरूको संख्या फ्रान्समा धेरै छ । ४० वर्षमुनिका किसानको संख्या स्थिर र ५० देखि ६० वर्षभन्दा बढीको संख्या बढ्दै गएको छ । पत्रकार सम्मेलनमा कृषिमन्त्री डेनोरमान्डीले पुस्ता परिवर्तनले कृषिमा धेरै अवरोध सिर्जना गर्ने उल्लेख गरे । सुविधा र तलब कम, जलवायु परिवर्तनको परिणाम अनि किसानहरूलाई व्यक्तिगत र व्यावसायिक जीवनबीच सन्तुलन मिलाउन भएको कठिनाइले किसानको संख्या घट्दै गएको उनको भनाइ छ । गएको एक दशकमा पशुधन र साना फार्म विशेष पीडित भएको बताइएको छ । पशुपालनमा विशेषज्ञता भएका फार्मको हिस्सा सन् २०१० मा ५५ बाट सन् २०२० मा ४८ प्रतिशतमा झरेको छ । १० वर्षमा ६४ हजार फार्म घटेका छन् । अर्थात् ३१ प्रतिशत कमी आएको छ । यो कमी दूध र मासु उत्पादन गर्ने गाईबस्तु फार्महरूमा अझ उच्च छ । तिनमा ४१ प्रतिशतले कमी आएको तथ्यांक छ । फ्रान्समा माइक्रोफार्महरूको संख्या पनि घटिरहेको छ । औसतमा १२ हेक्टर जमिनमा फैलिएको र प्रतिवर्ष कुल उत्पादनको २५ हजार युरोभन्दा कम भएकोलाई माइक्रो फार्ममा गनिन्छ । सन् २०१० मा एक लाख ५६ हजार यस्ता फार्म रहेकामा सन् २०२० मा ३१ प्रतिशत घटेर एक लाख आठमा झरेको छ । यसको विपरीत उपयोगी कृषि क्षेत्र दुई करोड ६७ लाख हेक्टरमा स्थिर छ । यो राष्ट्रिय क्षेत्रको लगभग आधा हो । यस क्षेत्रमा महिलाहरूलाई आकर्षण गर्नुपर्ने आवश्यकता पनि औंल्याइएको छ । अहिले महिला किसानको संख्या फ्रान्समा जम्मा २७ प्रतिशत छ । त्यसमा पनि विद्यार्थीहरूले आधा प्रतिनिधित्व गर्छन् । कृषि उच्च शिक्षा भएका व्यक्तिले अधिकांश श्रमशक्तिको प्रतिनिधित्व गर्छन् । यो संख्या पनि आगामी दिनमा घट्न सक्ने औंल्याइएको छ । सन् २०२० को कृषि जनगणनाबाट धेरैजसो कृषि फार्मले जैविक खेती, गुणस्तर लेबल र छोटो क्षेत्रलाई मात्रै लक्ष्य गरेर बजारीकरणको नीति अपनाइरहेको देखिएको छ । १० वर्षमा, अर्ग्यानिक खेतीको हिस्सा तीन गुणा बढेको छ । सन् २०१४ मा कृषि क्षेत्रको गुणस्तर बढाउन भन्दै फ्रान्सले उच्च वातावरणीय मूल्य (हाई इन्भाइरोन्मेन्टल भ्यालु) सिर्जना गरेको थियो । रासायनिक पदार्थ, कीटनाशक औषधिलगायतको प्रयोग कम गरेर प्राकृतिक खेती उत्पादन गर्ने र त्यसलाई उच्च मूल्यमा बिक्री गर्न सकिने प्रावधान फ्रान्सले नीतिगत रूपमै ल्याएको थियो । यो पद्धति दुई हजार पाँच सयभन्दा बढी फार्मले अपनाएको कृषि मन्त्रालयले उल्लेख गरेको छ । तर यसमा किसानको उत्साह कम देखिएको कृषिमन्त्री डेनोरमान्डीको भनाइ छ ।"
स्वाँरको अध्यक्षतामा नेपाल बजारीकरण संघ स्थापना,"काठमाडौं (कास) कान्तिपुर मिडिया ग्रुपका एजीएम महेश स्वाँरको अध्यक्षतामा नेपाल बजारीकरण संघ (एनएमए) स्थापना भएको छ । काठमाडौंको होटल सोल्टीमा आयोजित एनएमएको औपचारिक सार्वजनिक कार्यक्रममा एनएमएको अन्तरिम बोर्ड अध्यक्षमा स्वाँर, महासचिवमा सहप्राध्यापक डा गोपाल थापा, सचिवमा सहप्राध्यापक सुशील अवाले र कोषाध्यक्षमा गोल्छा ग्रुपका एजीएम (मार्केटिङ) पुनम सिंहलाई कोषाध्यक्षका रूपमा घोषणा गरियो । बोर्डका अन्य सदस्यमा अभय गोर्खाली, सुमन शाक्य, सृजना जोशी महर्जन, सत्यन्द्र उप्रेती र सुरेन्द्र थापा छन् । गैरनाफामूलक संस्थाका रूपमा एनएमए दर्ता गरिएको र देशभरका बजारीकरण पेसेवरहरूको एउटै आवाज सिर्जना गर्नु यसको मुख्य उद्देश्य रहेको संघले जारी गरेको विज्ञप्तिमा जनाइएको छ । प्रारम्भिक रूपमा यो संघ बजारीकरण पेसेवर र शिक्षाविद्हरूद्वारा गठन गरिएको हो, विज्ञप्तिमा भनिएको छ । कार्यक्रममा एनएमएले डा तुलसी धरेललाई एनएमए गठनमा महत्त्वपूर्ण भूमिका निर्वाह गरेको भन्दै सम्मानित सदस्यका रूपमा अभिनन्दन गरेको विज्ञप्तिमा उल्लेख छ । साथै शिक्षाविद् डा बगला बस्नेत, मायोज नुडल्सका पूर्वजीएम रवीन्द्रमान श्रेष्ठ र सूर्य नेपालका उपसभापति रवि केसीलाई मार्केटिङमा उत्कृष्ट कार्य गरेको भन्दै सम्मान गरिएको पनि बताइएको छ ।"
मुख्य सहरमा निसानको सर्भिस क्याम्प,"काठमाडौं (कास) आफ्ना ग्राहकको सवारीसाधनलाई आवश्यक हेरचाह तथा मर्मतसम्भार प्रदान गर्न निसानले राष्ट्रव्यापी रूपमा सर्भिस क्याम्प सञ्चालन गर्ने भएको छ । देशका मुख्य सहरमा डिसेम्बर २६ देखि २८ सम्म क्याम्प आयोजना गरिने कम्पनीले जनाएको छ । सर्भिस क्याम्पमा ग्राहकले निःशुल्क लेबर चार्ज, निःशुल्क टप वास, निःशुल्क ९० पोइन्ट चेकको सुविधा पाउनेछन् । त्यस्तै अन्य पाटर््समा २० प्रतिशतसम्म छुट तथा नियमित सेवा र उपभोग्य वस्तुमा १० प्रतिशतसम्म छुट पाउने कम्पनीले जनाएको छ ।"
लक्ष्मी बैंकको लाभांश पारित,काठमाडौं (कास) लक्ष्मी बैंकले गत आर्थिक वर्षको नाफाबाट घोषणा गरेको लाभांश साधारणसभाबाट पारित भएको छ । काठमाडौंमा बिहीबार आयोजित बैंकको एक्काइसौं वार्षिक साधारणसभामा चुक्ता पुँजीको ८ प्रतिशत बोनस सेयर र ३५ प्रतिशत नगद लाभांश वितरण गर्ने प्रस्ताव पारित गरेको हो । पारित बोनस सेयरसँगै बैंकको चुक्ता पुँजी ११ अर्ब ५५ करोड पुगेको छ ।
हुवावेको 'सिड्स फर द फ्युचर,"काठमाडौं (कास) हुवावेले यस वर्षको सिड्स फर द फ्युचर कार्यक्रम गरेको छ । स्नातक तहका विद्यार्थीका लागि आयोजित उक्त कार्यक्रम नेपालमा पहिलो पटक भएको हुवावेले जनाएको छ । कार्यक्रममा ९ विभिन्न आईसीटी पृष्ठभूमिबाट आएका ८ विश्वविद्यालय र १३ शैक्षिक संस्थाका १९ विद्यार्थीले भाग लिएका थिए । उनीहरूलाई कार्यक्रमका प्रमुख अतिथि शिक्षा, विज्ञान तथा प्रविधिमन्त्री देवेन्द्र पौडेलले प्रमाणपत्र प्रदान गरे । अक्टोबर ६ र नोभेम्बर ७ मा हुवावेले सिड्स नेपाल पोर्टलमा नेपालभरबाट १३६ आवेदन प्राप्त गरेको थियो, जुन सबै स्नातक विद्यार्थीका लागि खुला थियो ।"
विकास र रत्नजितको टिम फाइनलमा,"काठमाडौं (कास) सिल्क ग्रुप र नेपाल टेलिकम राजधानीमा भइरहेको कुमारी बैंक काठमाडौं टिम च्याम्पियनसिप कर्पोरेट ब्याडमिन्टन फाइनल पुगेका छन् । दशरथ रंगशालास्थित राखेप कभर्डहलमा सिल्कले नेपाल विद्युत प्राधिकरणलाई ३१ ले पराजित गरेको थियो । फाइनल पुग्ने क्रममा सिल्कका विकास श्रेष्ठ र अनुमाया राईले एकलतर्फ जित निकाल्दै २० को अग्रता दिलाएका थिए । राष्ट्रिय खेलाडी विकासले विद्युतका दीपक बोहरालाई २११८, २११७ ले र अनुमायाले विद्युतकी शोभा गौचनलाई २११६, १८२१, २११३ ले हराएका थिए । तेस्रो खेलमा विद्युतका श्रीप्रसाद धिमाल र राजु महर्जनको जोडीले सिल्कका सुवास अधिकारी र रमेश शेर्पाको जोडीलाई २१११, २११४ ले पराजित गर्दै खेल १२ को अवस्थामा ल्याए । तर सिल्कका अनुमाया र टासी शेर्पाको जोडीले विद्युतका शोभा र यामकुमारी गुरुङको जोडीलाई २११३, २११९ ले पराजित गरेपछि सिल्कले ३१ ले खेल आफ्नो पक्षमा पारेको हो ।अर्को खेलमा नेपाल आयल निगमविरुद्ध टेलिकमले बाजी मारेको थियो । पहिलो खेलमा टेलिकमका रत्नजित तामाङले आयल निगमका विष्णु कटुवाललाई २१७, २११० को सोझो सेटमा हराए । त्यस्तै निगमकी रशिला महर्जनले टेलिकमकी सीमा राजवंशीमाथि २११२, २१८ को सहज जितपछि खेल ११ बराबरीमा पुगेको थियो । तेस्रो खेलमा टेलिकमका सुरेन्द्रसिंह कार्की र हरिकृष्ण शर्माको जोडीले निगमका लक्ष्मण विश्वकर्मा र राम विश्वकर्माको जोडीलाई २१९, २१८ ले पराजित गर्दै खेल २१ को अवस्थामा पुर्यायो । चौथो खेलमा निगमका रशिला र शर्मिला कटुवालको जोडीले टेलिकमका गुड्डी कार्की र सीमा राजवंशीको जोडीलाई २११२, १६२१, २१८ ले पराजित गर्दै खेल २२ को बराबरीमा ल्याएर रोचक बनाएको थियो । अन्तिम खेलमा हरिकृष्ण शर्मा र रत्नजित तामाङको जोडीले निगमका राम विश्वकर्मा र बिष्णु कटुवालको जोडीमाथि २११८, २१९ को जित रचेपछि खेलमा ३२ को नतिजासहित टेलिकम फाइनल पुगेको हो ।फाइनल शुक्रबार हुनेछ । प्रतियोगिता विजेताले ७५ हजार, उपविजेताले ६० हजार, तेस्रो हुनेले ५५ हजार र चौथो हुने टोलीले ४७ हजार ५ सय रुपैयाँ पुरस्कार पाउनेछन् । वरीयतामा रहेका राष्ट्रिय खेलाडीहरूले अनुबन्ध भएलगत्तै २० हजार पाएका छन् भने हरेक खेलमा २ हजार ५ सय म्याच फी पाउनेछन् ।"
महिलाले जित्दा पुरुषको हार,"(काठमाडौं)  एभीसी सिनियर सेन्ट्रल जोन भलिबल प्रतियोगितामा नेपालले महिलातर्फ जित र पुरुषतर्फ हारबाट यात्रा सुरु गरेको छ । बंगलादेशको ढाकामा बिहीबार सुरु प्रतियोगितामा महिलातर्फ नेपालले सुरुआती दुई सेट गुमाए पनि त्यसपछि लगातार तीन सेटमा जित्दै उपाधि रक्षाको अभियानमा सफल सुरुआत गरेको छ । दुई वर्षअघि बंगलादेशमै आयोजित पहिलो संस्करणको उपाधि जितेको नेपालले परम्परागत प्रतिस्पर्धी श्रीलंकालाई हराउन निकै मिहिनेत गर्नुपर्यो । नेपालले यसअघि १३ औं दक्षिण एसियाली खेलकुदको समूह चरणमा श्रीलंकालाई सोझो सेटमा हराएको थियो । ढाका मिरपुरस्थित साहिद सूरवार्दी इन्डोर रंगशालामा सुरुआती दुई सेटमा १९२५, २१२५ ले गुमाएपछि नेपाल लगभग हार नजिक पुगेको थियो । त्यसपछि नेपालले २५१५, २५१९, १५१३ ले सेट जितेर खेल आफ्नो पक्षामा पारेको थियो । जितका बाबजुद नेपाली टोलीका मुख्य प्रशिक्षक जगदीश भट्ट सन्तुष्ट देखिएनन् । यद्यपि जितबाट खेलाडीको मनोबल बढेको उनले स्वीकारे ।हामीले प्रशिक्षणका क्रममा जति पक्षमा मिहिनेत गरेका थियौं । खेलाडीहरूले त्यसको एक मात्रा पनि यो खेलमा लागू गर्न सकेनन्, प्रशिक्षक भट्टले खेलपछि भने, शान्ति (थारु) र सुनीता (खड्का) ले उत्कृष्ट प्रदर्शन गर्दा हामीले पछिल्लो तीन सेट जित्न सक्यौं ।उनले पहिलो खेलमै जित हासिल गर्दा उपाधि रक्षा अभियानमा मनोबल भने उच्च भएको बताए । एभीसी सेन्ट्रल जोनमा महिलातर्फ नेपाल र श्रीलंकासहित ५ टोलीको सहभागिता छ । नेपालले आफ्नो दोस्रो खेल शुक्रबार माल्दिभ्ससँग खेल्नेछ । पुरुषतर्फ भने नेपाली टोलीले घरेलु टोली बंगलादेशसँगको खेल ३० को सहज सेटमा गुमाएको छ । खासै चुनौती प्रस्तुत गर्न नसकेको नेपालविरुद्ध बंगलादेशले घरेलु कोर्टको फाइदा उठाउँदै २५१७, २५१७, २५१९ सेटमा नतिजा निकालेको हो । पाँच वर्षअघि नेपालको पुरुष टोलीले सेन्ट्रल जोनमा कांस्य जिते पनि तीन वर्षअघि काठमाडौंमा सम्पन्न पछिल्लो पाँचौं संस्करणका ६ टोलीमा नेपाल पाँचौं भएको थियो । नेपाल र बंगलादेशसहित राउन्ड रोबिन लिगमा उज्वेकिस्तान, श्रीलंका र माल्दिभ्सले प्रतिस्पर्धा गरिरहेका छन् । नेपालले शुक्रबार उज्वेकिस्तानसँग खेल्नेछ ।"
एपीएफ र सुदूरपश्चिमको यात्रा,"(धनगढी)  फाप्ला क्रिकेट मैदानमा जारी प्रधानमन्त्री कप महिला राष्ट्रिय क्रिकेटमा सेमिफाइनल समीकरण पूरा भएको छ । सेमिफाइनलमा विभागीय टोली एपीएफले लुम्बिनी प्रदेश र घरेलु टोली सुदूरपश्चिमले प्रदेश १ सँग प्रतिस्पर्धा गर्नेछन् ।बिहीबार समूह बी मा एपीएफ समूह विजेता र सुदूरपश्चिम उपविजेता भएर अन्तिम चारमा पुगेका हुन् । सुदूर र एपीएफ दुवै विजयी भएका थिए । सुदूरपश्चिमले प्रदेश २ लाई ८७ रनले हरायो । सुदूरले ३ खेलमा २ मा जितसहित ४ अंक जोडेको थियो । टस हारेर सुदूरपश्चिमले ब्याटिङ गर्दै २० ओभरमा ५ विकेट गुमाई १ सय ४३ रन बनायो । विन्दु रावलले ५० रनको इनिङ्स खेलिन् । रूबी पोदारले २१, डली भट्टले १५ तथा कविता जोशी र संगीता धामीले समान १३ रन बनाए । प्रदेश २ बाट विमला मगरले २ विकेट लिइन् । साना प्रविन, अनुराना चौधरीले ११ विकेट लिए । १ सय ४४ रनको विजय लक्ष्य पछ्याएको प्रदेश २ ले निर्धारित ओभरमा ८ विकेट गुमाएर ५६ रनमात्रै बनाउन सक्यो । साना प्रविनले अविजित १४ र विमला मगरले १२ रन बनाइन् । अन्य खेलाडीले दोहोरो अंकमा रन बनाउन सकेनन् । सुदूरपश्चिमबाट कविता जोशी र लक्ष्मी साउदले समान २ विकेट लिए । ईश्वरी विष्टले १ विकेट लिइन् । सुदूरकी विन्दु रावल प्लेयर अफ द म्याच भइन् । बिहीबारै दोस्रो खेलमा एपीएफ अपराजित यात्रा कायम राख्दै समुह विजेता बनेको छ । एपीएफले गण्डकी प्रदेशलाई १ सय १७ रनले हरायो । टस जितेर ब्याटिङ गरेको एपीएफले निर्धारित २० ओभरमा ४ विकेट क्षतिमा १ सय ५० रन बनायो । मध्यक्रमकी ममता चौधरीले ४३ रन बनाइन् । सरिता मगरले अविजित २६ रन र रोमा थापाले २६ रन बनाए । ज्योति पाण्डेले २४ रन जोडिन् । गण्डकी प्रदेशबाट मनीषा उपाध्यायले एक विकेट लिइन् । एपीएफका ३ खेलाडी रनआउट भए । एक सय ५१ रनको लक्ष्य पछ्याएको गण्डकीले ३३ रनमात्रै बनायो । २० ओभरमा ७ विकेट गुमाउँदा गण्डकीबाट शिला क्षेत्रीको ८ रन ठूलो स्कोर थियो । अन्य खेलाडीले गतिलो स्कोर बनाउन सकेनन् । टोलीले अतिरिक्तबाट १३ रन पायो । एपीएफका करुणा भण्डारी र सुष्मा श्रेष्ठले २२ विकेट लिए । सोनु खड्का, सुमन विष्ट र सीता राना मगरले ११ विकेट लिए । एपीएफकी ममता चौधरी प्लेयर अफ म्याच भइन् । शुक्रबार विश्राम दिइएको छ । शनिबार सेमिफाइनल र आइतबार फाइनल हुनेछ । विन्दुको अर्धशतक सुदूरपश्चिमकी विन्दु रावलको अर्धशतक प्रधानमन्त्री कप महिला राष्ट्रिय क्रिकेटमा बनेको चौथो अर्धशतक हो । बिहीबार विन्दुले प्रदेश २ विरुद्ध ५० रन जोडेकी हुन् । ४५ बल खेलेकी उनले ४ चौका प्रहार गरिन् । विन्दुले अन्तिम बलमा चौका प्रहार गर्दै अर्धशतक पूरा गरिन् । यसअघि प्रदेश १ बाट अप्सरी वेगमले दुई र कप्तान रुबिना क्षेत्रीले एक अर्धशतक बनाएका थिए ।"
क्यान साधारणसभा स्थगित,काठमाडौं (कास) नेपाल क्रिकेट संघ (क्यान) ले धनगढीमा पुस १४ र १५ मा गर्न लागेको साधारणसभा स्थगित भएको जनाएको छ । यही साधारणसभाबाट क्यानले रिक्त सचिव र उपाध्यक्षमा पदपूर्ति गर्दै थियो । संघमातहातका ३९ जिल्लामध्ये चारवर्षे कार्यकाल पूरा भएका केही जिल्लाबाट जिल्ला अधिवेशन पछि मात्र केन्द्रीय साधारणसभा गर्न अनुरोध प्राप्त भएको हुँदा राष्ट्रिय खेलकुद परिषद र आईसीसीसँग समेत समन्वय गरी क्यान बोर्ड बैठकबाट नयाँ मिति तय गर्ने गरी हाल उक्त साधारणसभा स्थगित गरिएको क्यानले जनाएको छ ।
पाल्दमारलाई फुटबल उपाधि,"हेटौंडा (कास) मनहरि गाउँपालिकामा प्रितकुमार मोक्तान स्मृति पालिकास्तरीय फुटबलको उपाधि पाल्दमार एफसीले जितेको छ । बिहीबार फाइनलमा पाल्दमारले रजैया एफसीलाई १० गोलले हराउँदै ५० हजार रुपैयाँ पुरस्कार प्राप्त गरेको छ । उपविजेता रजैयाले २५ हजार थाप्यो । पाल्दमारका विनोद घलानले गरेको गोल नै निर्णायक बन्यो । पाल्दमारका मिलन लामा उत्कृष्ट खेलाडी भए । उत्कृष्ट डिफेन्डर एफसी पाल्दमारका प्रितम स्याङ्बो, म्यान अफ द सिरिज रजैयाका प्रताप लामा र उत्कृष्ट गोलरक्षक रजैयाका अजित मोक्तान घोषित भए ।"
पूर्णमान स्मृति टेबलटेनिस हुने,"काठमाडौं (कास) एघारौं पूर्णमान वज्राचार्य स्मृति राष्ट्रिय खुला टेबल टेनिस प्रतियोगिता अर्को महिना हुने भएको छ । अखिल नेपाल टेबलटेनिस संघको वार्षिक कार्यक्रमअन्तर्गत हुन लागेको प्रतियोगिता माघ १ देखि ८ सम्म लैनचौरस्थित राष्ट्रिय टेबलटेनिस प्रशिक्षण केन्द्रमा हुनेछ । आयोजक काठमाडौं जिल्ला ब्याडमिन्ट संघका अध्यक्ष धर्ममान वज्राचार्यका अनुसार प्रतियोगितामा कुल ३४ स्पर्धा चल्नेछ । त्यसमा पुरुष तथा महिला एकल प्रमुख रहेको छ । यसका विजेताले ५० हजार रुपैयाँ नगद पुरस्कार पाउनेछन् । दोस्रो हुनेले २५ र तेस्रो हुने दुई जनाले समान १० हजार रुपैयाँ प्राप्त गर्नेछन् । प्रतियोगितामा भेट्रान्स, खेलपत्रकार, पारा, बहिरा, दृष्टिविहीन र कलेजतर्फ पनि विभिन्न स्पर्धामा प्रतिस्पर्धा हुनेछ । सबैका लागि टेबलटेनिस भन्ने नारासाथ हुने स्पर्धामा ७ सय खेलाडीले भाग लिने आयोजकको दाबी छ ।"
फुटसल कपमा २४ टिम,काठमाडौं (कास) पहिलो संस्करणको कामना सेवा फुटसल कप प्रतियोगितामा बैंक तथा वित्तीय संस्थाका २४ टोलीले भाग लिने भएका छन् । आयोजक कामना सेवा विकास बैंकले बिहीबार पत्रकार सम्मेलन गर्दै प्रतियोगितामा २४ टोलीले प्रतिस्पर्धा गर्ने तय भएको जनाएको छ । धन्यन्तरी फुटसलमा शुक्रबार र शनिबार हुने प्रतियोगिताका सहभागी टोलीलाई ६ समूहमा विभाजन गरिएको छ । समूहको शीर्ष दुई टोलीले प्रिक्वाटरफाइनलमा स्थान बनाउने छन् । स्पर्धालाई एन्फाको फुटसल कमिटीले प्राविधिक सहयोग गर्नेछ ।

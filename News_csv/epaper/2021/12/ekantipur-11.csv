शीर्षक,विवरण
त्रासमुक्त शासनको प्रतिबद्धता,"कांग्रेस नेता चुनावकेन्द्रितउद्घाटन समारोहमा कांग्रेस पदाधिकारी र पूर्वपदाधिकारीहरू पार्टीको निर्वाचनलाई केन्द्रमा राखेर प्रस्तुत भएका थिए । सभापति देउवाले आफूलाई पुनः सभापतिमा जिताउन आग्रह गरे । वरिष्ठ नेता रामचन्द्र पौडेलले ओलीको निरंकुशता अन्त्य गरे पनि देउवा सरकारले गति लिन नसकेको आरोप लगाए । संघर्ष गरेर उपलब्धि हासिल गरे पनि लापरबाहीका कारण उपलब्धि व्यवस्थित हुन सकेको छैन, सरकार पनि गतिहीन छ, उनले भने, हामीले पार्टीभित्र आन्तरिक लोकतन्त्र पनि बलियो बनाउन सकेनौं ।उपसभापति विमलेन्द्र निधिले महाधिवेशनले हिमाल, पहाड र तराईलाई जोड्ने बताए । अर्का उपसभापति विजयकुमार गच्छदारले कांग्रेसले सबै जाति, समुदायको भावनाको कदर गर्नुपर्ने धारणा राखे । महामन्त्री शशांक कोइरालाले महाधिवेशनमा नेतृत्वको विषयमात्र चर्कोसँग उठेको बताउँदै नीतिको बहस गौण भएको टिप्पणी गरे । कांग्रेस र सरकारले कृषिमा जोड दिनुपर्ने उनको भनाइ थियो । अर्का महामन्त्री पूर्णबहादुर खड्काले गत निर्वाचनमा कांग्रेस सानो आकारमा खुम्चिए पनि ओली सरकारको सर्वसत्तावादसँग लड्दै कर्णाली प्रदेशबाट सत्तारोहण सुरु भएको बताए ।"
६० वर्षपछि समावेशी नेतृत्व छान्दै कांग्रेस,"(काठमाडौं)  कांग्रेसले केन्द्रीय नेतृत्व ६० वर्षपछि समावेशी बन्ने भएको छ । संविधानमै गरिए पनि कांग्रेसका संस्थापक नेता बीपी कोइरालाले २००९ सालमै दलित समुदायका धनमानसिंह परियारलाई महामन्त्री बनाएका थिए । कांग्रेसको साढे सात दशक लामो इतिहासमा दलित समुदायबाट पदाधिकारी बन्ने पहिलो र एकमात्र नेता हुन् धनमानसिंह । त्यसो त दलित समुदायकै देवव्रत परियार २००३ सालमा नेपाली राष्ट्रिय कांग्रेस का संस्थापकमध्ये एक थिए । पछि २००४ सालमा सुवर्णशमशेरले नेपाली प्रजातान्त्रिक कांग्रेसको स्थापना गरे । त्यसको संस्थापकमध्येमै थिए अर्का नेता आरबी गहतराज । कांग्रेसको स्थापना मात्रै होइन, चारवटा महाधिवेशन नै भारतमा भएका थिए तर त्यसबेलाको कांग्रेसमा सिंगो नेपालको अनुहार झल्किन्थ्यो । कांग्रेसको संस्थापक टिममा बीपीले मधेसका महेन्द्रनारायण निधिदेखि आदिवासी जनजाति समुदायका गणेशमान सिंहसम्मलाई समेटेका थिए । २०१५ सालमा बीपीकै नेतृत्वमा बनेको पहिलो जननिर्वाचित सरकारमा थारू समुदायका परशुनारायण चौधरीे शिक्षामन्त्री थिए । लिम्बू समुदायका प्रेमराज आङ्देम्बे ग्राम विकासमन्त्री र मधेसका सूर्यनाथ दास यादव संसदीय प्रबन्धमन्त्री बनेका थिए । त्यही सरकारमा स्वास्थ्य तथा स्थानीय शासन उपमन्त्री बनेकी द्वारिकादेवी ठकुरानी नेपालकै पहिलो महिला मन्त्री हुन् । यी उदाहरणबाट छर्लंग हुन्छ त्यसबेला बीपीले कांग्रेसभित्र लैंगिक तथा सामाजिक समावेशीकरणको अघोषित अभ्यास गरेका थिए । तर, त्यसयता कांग्रेसको नेतृत्वमा त्यो तहको समावेशिता कहिल्यै देखिएको छैन । यतिसम्म कि २०१७ सालपछि १० औं महाधिवेशन (२०५६ साल) सम्म कांग्रेसको केन्द्रीय समितिमा एक जना पनि दलित अटाएनन् ।कांग्रेसको साढे सात दशक लामो जीवनमा १३ वटा महाधिवेशन भइसकेका छन् । अहिले १४ औं महाधिवेशन हुँदै छ । उपसभापति र महामन्त्रीसम्म पुगे पनि अहिलेसम्म सभापति बन्ने मौका महिला, मधेसी, आदिवासी जनजाति र दलित समुदायका नेताले पाएका छैनन् । बीपीका सहयात्री गणेशमान सिंह २०४६ सालको आन्दोलनको नेतृत्व गर्दै सर्वोच्च नेता कहलिए तर पार्टीको सभापति बन्ने वा सरकारको नेतृत्व गर्ने दुवै मौका पाएनन् । अर्का सहयात्री महेन्द्रनारायण निधि पनि महामन्त्री बनेरै बाहिरिए । प्रजातन्त्र स्थापना हुनु अगाडि २००४ सालमै मंगलादेवी सिंहले नेपाल महिला संघ खोलेर आन्दोलनमा होमिएको इतिहास कांग्रेसले पढाइरहेको छ तर कांग्रेसमा अहिलेसम्म उपसभापति बनेकी एक मात्रै महिला हुन् शैलजा आचार्य । उनी उपप्रधानमन्त्री पनि भइन् । उनीपछि सुजाता कोइराला पनि उपप्रधानमन्त्री बनिन् । त्यसयता कांग्रेसको कोषाध्यक्षभन्दा माथिका पदमा महिलाले जिम्मेवारी पाएका छैनन् । निर्वाचित हुने व्यवस्थापछि पछिल्ला दुई महाधिवेशनमा चित्रलेखा यादव र सीतादेवी यादव कोषाध्यक्ष भएका हुन् । आदिवासी जनजाति समुदायका गोपालमान श्रेष्ठ र प्रकाशमान सिंह उपसभापति र महामन्त्री भए । त्यस्तै कुलबहादुर गुरुङ पनि महामन्त्री बने तर पार्टीको सभापति वा कांग्रेसका तर्फबाट प्रधानमन्त्री बन्ने मौका पाएनन् । कांग्रेसले आफ्नो नेतृत्वमा जारी भएको भनेर गर्व गरिरहेको नेपालको संविधान २०७२ ले आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्त अपनाइने व्यवस्था गरेको छ । संविधान जारी भएको ६ वर्षपछि कांग्रेसले संवैधानिक व्यवस्थाअनुकूल हुने गरी आफ्नो महाधिवेशन गर्दै छ, यो महाधिवेशनपछि भने कांग्रेसको अनुहार केही हदसम्म समावेशी बन्नेछ ।संविधानको प्रस्तावना र मौलिक हकमै समानुपातिक समावेशी सहभागिता सुनिश्चित गरे पनि पार्टीभित्र त्यो व्यवस्था लागू गर्ने वा नगर्ने ? भन्नेमा कांग्रेसभित्रै मतभेद छ । आदिवासी जनजाति विभागकी प्रमुखसमेत रहेकी केन्द्रीय सदस्य सीता गुरुङ पार्टीको नेतृत्व चयनमा समावेशी व्यवस्था कायम गर्ने वा नगर्ने भन्नेबारे चर्को विवाद र बहस कायमै रहेको बताउँछिन् । पार्टीलाई यहाँसम्म पुर्याउन सबैको उत्तिकै योगदान छ तर पार्टीले समान अवसर दिएको छैन, विधान मस्यौदामा समेत काम गरेकी गुरुङ भन्छिन्, नयाँ विधानमा पदाधिकारीमै आरक्षणको व्यवस्था गरिएको छ तर त्यो राख्ने कि हटाउने ? भन्ने बहस उठिरहन्छ । कांग्रेसले १२ औं महाधिवेशनबाट मात्रै केन्द्रीय कार्यसमितिमा दलित समुदायलाई आरक्षण दियो, त्योभन्दा अगाडि न कोही दलित केन्द्रीय सदस्य लड्न सक्थे न जित्न । शिक्षण गरिरहेका मानबहादुर विकको नेतृत्वमा नेपाल दलित संघ स्थापना भयो, २०५६ सालमा । उनले आफू केन्द्रीय सदस्य भएपछि मात्रै दलितलाई आरक्षणको बहस चलाएका थिए । पञ्चायतकालमा दलित र कांग्रेसबीच दूरी बढेको उनी बताउँछन् । धनमानसिंहजीलाई कांग्रेसले महामन्त्री बनायो तर उहाँ नै लामो समयसम्म कांग्रेसमा रहनुभएन, त्यसपछि पञ्चायत कालमै दलित र कांग्रेसको दूरी बढ्दै गयो, उनले भने, २०४८ सालपछि मात्रै कांग्रेसमा दलित नेतृत्वले पुनः ठाउँ पाउन लाग्यो । ११ औं महाधिवेशनबाट म केन्द्रीय सदस्य बनेको हुँ । उनले अहिलेको विधानमा समावेशी सहमहामन्त्री राख्ने सन्दर्भमा पनि निकै मिहिनेत गर्नुपरेको बताए । मुलुककै जनसंख्याको आधाभन्दा धेरै, आधा आकाश धान्ने भनिएका महिलाका लागि संविधानले राज्यका हरेक निकायमा ३३ प्रतिशत सहभागिता सुनिश्चित गरेको छ । तर, त्यो व्यवस्था राख्ने राजनीतिक दल नै महिलालाई स्थान दिन तयार छैनन् । केन्द्रीय सदस्य पुष्पा भुसाल संविधानसभामा भएको सहभागिताले महिलाका मुद्दा स्थापित गरे पनि त्यसको सुनिश्चितताका लागि अब नेतृत्वमै पुग्नुपर्ने बताउँछिन् । वडादेखि केन्द्रसम्मै महिला सहभागिता छ तर नेतृत्व दिइएको छैन, त्यसैले निर्णायक भूमिकामा महिला पुग्न पाएका छैनन्, उनी भन्छिन्, कांग्रेसको केन्द्रीय नेतृत्वमा महिला किन पुगेनन् भन्ने प्रश्नको जवाफका लागि पहिले वडा सभापति, क्षेत्रीय सभापति र जिल्ला सभापतिमा महिला कति छन् भनेर हेर्नुपर्छ । हामीकहाँ अहिले छिटपुटबाहेक तल्ला तहमै पार्टी नेतृत्वमा महिला छैनन् । केन्द्रमा पनि त्यस्तै भएको हो ।महिला सक्षम छैनन् भनेर अन्याय भइरहेको उनको दाबी छ । यसअघि केन्द्रीय कोषाध्यक्ष महिला उठाइन्थ्यो । अहिले त महिलाका लागि सहमहामन्त्री मात्रै दिइएको छ, आरक्षितबाहेक ठाउँमा महिला उम्मेदवार नै नबनाउने चलन गलत हो, उनले थपिन् । यो महाधिवेशनअन्तर्गत शनिबार मनोनयन दर्ता हुँदै छ तर सहमहामन्त्रीबाहेक पदाधिकारीमा उम्मेदवारी दर्ता गर्ने महिलाको तयारी छैन । भुसालले पार्टीको आन्तरिक लोकतन्त्रलाई थप मजबुत बनाउन र सबै लिंग, जातजाति, वर्ग र क्षेत्रको समानुपातिक प्रतिनिधित्वका लागि आफूहरूले पार्टीभित्र कसरत गरिरहेको बताइन् ।समावेशिताको सवाल मधेसमा झनै पेचिलो छ । पार्टी र सत्ता दुवैतिर पुरुषकै बीचमा मारामार छ । केन्द्रीय सदस्य किरण यादव त्यही कारण मधेसमा समावेशिताको सवाल झनै पेचिलो बनेको बताउँछिन् । कांग्रेस बीपीकै पालामा समावेशी थियो, अहिले किन नहुने ? हामीले त्यही भनेर विधानमै पदाधिकारीमा पनि महिला, दलित र मधेसीसहित सबैको समानुपातिक समावेशिताको कुरा सुनिश्चित गरेका छौं, उनी भन्छिन्, यो एकैपटक सुल्झिँदैन तैपनि कांग्रेसमा अरू पार्टीको भन्दा राम्रो व्यवस्था बनेको छ । एकदमै उदार नभए पनि केही हदसम्म खुसी हुने अवस्था हो । संविधानसभा सदस्य जीवन परियार समावेशिताको सवालमा करिब ६ दशकपछि कांग्रेसले अनुहार फेर्न लागेको बताउँछन् । त्यसबेला समावेशीको व्यवस्था न संविधानमा थियो न विधानमा, तर कांग्रेस जन्मिँदा समावेशी नै थियो, त्यहाँ सिंगो नेपालको अनुहार झल्किन्थ्यो, उनले भने, अब १४ औं महाधिवेशनपछि अहिलेसम्मकै समावेशी अनुहार हामीले देख्न पाउनेछौं । उनले पार्टीमा यसपटकबाट महिला, दलित, मधेसी, थारू, मुस्लिम, पिछडिएको वर्ग, क्षेत्रसहितको सदस्यतासमेत बढेर गएको बताए । पार्टी पहिले टाढाबाठाको कब्जामा थियो, अब बिस्तारै सबै क्षेत्र, वर्ग समेटिँदै छ, उनले भने, बीपीको सेखपछि कांग्रेसले आफूलाई समावेशी देखाउन नसक्नु भूल थियो ।कांग्रेसले अब बन्ने केन्द्रीय समितिमा खस आर्य समुदायलाई पनि समावेशितामा समेटेको छ । खस आर्यमा पनि वर्गीय असमानता छ, त्यो व्यवस्था तिनका लागि हो, परियारले भने, सबै खस आर्य पनि सबल छन् भनेर बुझ्नु हुँदैन । अब बन्ने केन्द्रीय कार्यसमिति १६७ सदस्यीय हुनेछ । त्यसमध्ये महाधिवेशनले १३ जना पदाधिकारीसहित १३४ जना केन्द्रीय सदस्य निर्वाचित गर्दै छ । २०७५ मा भएको महासमिति बैठकले कांग्रेसको विधान संशोधन गरेर पार्टीलाई समावेशी बनाउन महिला, दलित, आदिवासी जनजाति, खस आर्य, मधेसी, मुस्लिम र पिछडिएको क्षेत्रबाट सहमहामन्त्री निर्वाचित हुने व्यवस्था छ । केन्द्रीय समितिमा सभापति एक, उपसभापति दुई, महामन्त्री दुई र सहमहामन्त्री आठ जनाका लागि निर्वाचन हुँदै छ । सहमहामन्त्री आठै जना समावेशी समूहबाट आउनेछन् । त्यसबाहेक खुला प्रतिस्पर्धाबाट ३५, सात प्रदेशबाट ३३ जना गरी २१, महिलातर्फ ९, दलिततर्फ ९, आदिवासी जनजातितर्फ १५, खस आर्यतर्फ १३, मधेसीतर्फ ९, थारूतर्फ ४, मुस्लिमतर्फ ३, पिछडिएको समुदाय, अल्पसंख्यक र अपांगता भएका एकएक जना गरी ५६ जना केन्द्रीय सदस्य निर्वाचित हुने व्यवस्था छ । विधानले १६७ सदस्यीय केन्द्रीय समितिमा महिलाका लागि ४१ पदमा आरक्षण दिएको छ ।"
कांग्रेस मेलामा कम्युनिस्ट भेला,"(काठमाडौं)  डेढ सय जनाभन्दा बढी अटाउने महाधिवेशन आयोजनास्थलको मुख्य मञ्चमा कांग्रेस नेता र देशविदेशका अतिथि भरिभराउ थिए । तर सबैको नजर तीन कम्युनिस्ट नेतामाथि थियो । सबै अट्ने देश र सबैलाई जोड्ने कांग्रेस नारा बनाएको कांग्रेसको मञ्चमा थिए, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष माधवकुमार नेपाल । ओली र दाहाल झन्डै एक वर्षपछि र ओली र नेपाल पाँच महिनापछि एउटै मञ्चमा उपस्थित भएका हुन् । यसबीचमा ओलीसँग दाहाल र नेपालको बोलचाल नै बन्द थियो । स्वास्थ्य समस्याका कारण ओली कांग्रेस महाधिवेशनमा जानेनजाने शुक्रबार बिहानसम्म अनिश्चित थियो । दाहाल र नेपालभन्दा झन्डै एक घण्टा ढिला अर्थात् २ बजेर ५० मिनेटमा एमाले अध्यक्ष ओली मञ्चमा पुगेका थिए । ओली मञ्चमा उक्लँदा नेपालले हात जोडेको देखिएको थियो । ओली नमस्कार गर्दै अघि बढ्दा नेपालका आँखा भुइँतिर सोझिएका थिए । दाहाल अर्कातिर फर्के, हात भने जोडे । प्रधानमन्त्री एवं कांग्रेस सभापति शेरबहादुर देउवाको दायाँतिर दाहाल, नेपाल, जसपा अध्यक्ष उपेन्द्र यादव, लोसपा अध्यक्ष महन्त ठाकुरसहितका नेता थिए भने बायाँतिर ओली, कांग्रेस वरिष्ठ नेता रामचन्द्र पौडेल, माले महासचिव सीपी मैनालीलगायत नेता थिए । कार्यक्रम अवधिभर ओली, दाहाल र नेपालबीच हेराहेर पनि खासै भएन । भावी नेतृत्व चयनलाई लिएर कांग्रेसभित्र समूहगत शक्तिसंघर्ष भइरहँदा महाधिवेशनस्थलमा उपस्थित नेताकार्यकर्ताले ओली, दाहाल र नेपालको हाउभाउ र सम्बोधनमा चासो राखेका थिए । ओली, दाहाल र नेपालले सम्बोधनमा केही घोचपेच गरे । तर ओलीले दाहाल र नेपालको तथा दाहालनेपालले ओलीको नाम लिएनन् । राष्ट्रियता र राप्रपा अध्यक्ष राजेन्द्र लिङ्देनको अभिव्यक्तिमा भने ओली, दाहाल र नेपालको समान धारणा थियो । लोकतन्त्र, संविधानको रक्षा र विकासमा सहकार्यका लागि एकले अर्कालाई अपिल पनि गरे । संसद्को चौथो ठूलो शक्ति एकीकृत समाजवादीका अध्यक्ष नेपालको शुभकामना दिने पालो पाँचौं नम्बर (नेपालका राजनीतिक दलमध्ये) मा थियो । उनी सम्बोधनका लागि पोडियमतर्फ जाँदै गर्दा दर्शकदीर्घाबाट उनका पक्षमा हुटिङ भयो । त्यसपछि ओली बसाइको पोजिसन परिवर्तन गर्दै मुसुमुसु हाँसे । नेता नेपालको पहिलो निसानामा राजतन्त्रका पक्षधर राप्रपा अध्यक्ष लिङ्देन परे । मुलुकमा राजतन्त्रको खाँचो रहेको लिङ्देनको अभिव्यक्तिमा नेपालले चेतावनी दिँदै भने, नेपालको राजनीतिमा कालो बादल मडारिन खोजिरहेको छ । सावधान भन्न चाहन्छु । प्रतिगामी तत्त्वहरूले फेरि शिर उठाउने दुस्साहस नगर्नुस् । नेपालमा राजतन्त्रको कुनै भविष्य छैन । कुनै सम्भावना छैन । नेपाली जनता फेरि ज्वालामुखीझैँ मेचीदेखि महाकालीसम्म विस्फोटका रूपमा अघि बढ्नेछन् । पूर्वराजाले पनि एउटा पार्टी खोले हुन्छ । होइन भने एउटा व्यापार गरेर बसे हुन्छ । एउटा वंशको शासन हामीलाई स्वीकार्य छैन । नेपालको रक्षा नेपाली जनताले गर्न सक्छौँ । त्यसपछि नेपालले नामै नलिई ओलीको नियत र कायैशलीमाथि प्रहार गरे । हाम्रो राजनीतिमा धेरै विकृति छन् । पार्टीभित्र पनि छन्, राज्यसत्तामा पनि छन्, ती विकृतिलाई पन्छाउनुपर्छ । विकृत्तिका बाहकले विकृति फैलाइराख्ने, हामी टुलुटुलु हेरेर बस्ने कुरा स्वीकार्य हुन सक्दैन, उनले भने, त्यो विकृति सुरु हुन्छ भ्रष्टाचारबाट, सत्ताको दुरुपयोग गर्ने प्रवृत्तिबाट, मैमत्ती गर्ने, लोकतन्त्रको मूल्यमान्यतालाई कुल्चिने प्रवृत्तिबाट, अरूको सम्मान नगर्ने, अरूको मर्यादा नगर्ने प्रवृत्तिबाट । साँचो अर्थमा हामी लोकतन्त्र चाहन्छौं भने लोकतन्त्रका मूल्यमान्यतालाई आत्मसात् गर्नुपर्छ । नेपालपछि माओवादी केन्द्रका अध्यक्ष दाहालको पालो थियो । दाहालले पनि सुरुमै राप्रपा अध्यक्ष लिङ्देनमाथि प्रहार गरे । निरकुंशता र तानाशाही जन्माउने षड्यन्त्रका रूपमा लिङ्देनले नेतामाथि गलत व्याख्या गरेको दाहालको आरोप थियो । नेताहरू आए भने अहिले गाउँघरमा चोर आयो भन्छन् भनेको सुन्नुभयो । यो साँचो हो त साथीहरू ? दाहालले प्रश्न गर्दा हो र होइन भन्ने दुवैथरी आवाज दर्शकदीर्घाबाट सुनिएको थियो । त्यसपछि दाहालले आफैं उत्तर दिँदै भने, होइन । गलत हो । यो केको निम्ति भनियो ? जतिबेला लोकतन्त्र र शान्तिका निम्ति संघर्ष गरेका राजनीति दल र नेताहरूलाई बदनाम गर्न खोजिन्छ त्यहाँ निरंकुशता र तानाशाही जन्माउने षड्यन्त्र हो भनेर बुझ्न जरुरी हुन्छ । कहीँ न कहीँ तानाशाही त्यसरी नै आउने गर्छ । त्यसकारण हामी सतर्क हुन जरुरी छ । दाहालले सत्ता सञ्चालनबारे दल र नेताहरूले समीक्षा गर्नुपर्ने बेला आएको बताए । आन्दोलनका बेला जनताका अगाडि जे प्रतिबद्धता गरेका हुन्छौं, सत्तामा पुगेपछि त्यसैअनुसार व्यवहार गर्न सकेका छैनौं । हामी सबैले आत्मसमीक्षा गर्नुपर्ने बेला छ, उनले भने । ओलीले प्रतिनिधिसभा विघटन गरेर देशलाई गलत दिशातिर लैजान खोजेको संकेत गर्दै दाहालले भनेका थिए, देशमा असहज परिस्थिति आउने पो हो कि ? हजारौंले दशकौं लगाएर गरेको बलिदान र संघर्षबाट प्राप्त भएको संघीय लोकतान्त्रिक गणतन्त्रमाथि नै आँच आउने हो कि भन्ने प्रश्न खडा भएका छन् । गतसालदेखि नै हामीले त्यस्ता खालका संकेत र प्रवृत्ति देख्यौं । अहिले पनि त्यस खालका कहीँ न कँही खतरा मडारिराखेका नै छन् । दाहालले एक्लै हिँड्न खोज्दा ओलीको यात्रा ओरालो लागेको टिप्पणी गरे । ओलीको नामै नलिई उनले थपे, हामी एक्लै हिँड्ने अहंकार कसैले नगरौं, हामी मिलेरै हिँड्ने हो । राजनीतिक प्रतिस्पर्धा गरे पनि त्यो प्रतिस्पर्धाभित्र एकता खोजिराख्नै पर्ने हुन्छ । अहिले जे सफलता भनेका छौं, एकता र गठबन्धनबाट प्राप्त भएको हो । त्यसैले एक्लै हिँड्ने अहंकार गर्नेको ओरालो यात्रा सुरु भयो भन्ने कुरा नेपालको इतिहासले देखाएको छ । देशको विकास र सुशासनका लागि कांग्रेसले उचित नीति निर्धारण गरोस् । दाहालले भाषण सुरु गर्नुअघि नै एकीकृत समाजवादीका अध्यक्ष नेपाल कार्यक्रम स्थलबाट बाहिरिइसकेका थिए । दाहालपछि शुभकामना दिन एमाले अध्यक्ष ओली पोडियम पुगे । कार्यक्रम सञ्चालक विश्वप्रकाश शर्माले ओलीलाई शुभकामना दिन पोडियममा बोलाउँदा सहभागीबाट हुटिङ भएको थियो । मुसुमुसु हाँस्दै पोडियममा पुगेका ओलीले विभिन्न दलबाट आएका नेताहरू भनेर ओलीले समग्रमा दाहाल र नेपाललाई पनि सम्बोधन गरे । प्रधानमन्त्री देउवालाई पूर्वप्रधानमन्त्रीका रूपमा सम्बोधन गरेका ओलीले सुरुमै कसैको प्रतिवाद गर्ने मनस्थितिमा नरहेको सुनाए । कसैको कुरामा वादप्रतिवाद वा केही गरिरहन चाहन्नँ । म शुभकामना दिन आएको हुँ, उनले भने, मेरो राजनीति म आफ्नै मञ्चहरूमा पर्याप्त गर्न पाउँछु । मलाई मञ्चहरूको कमी छैन । त्यसपछि ओलीले विगतका आन्दोलनमा कांग्रेस र एमालेको भूमिका रहेको उल्लेख गर्दै माओवादी अध्यक्ष दाहालको भूमिका नजरअन्दाज गरे । उनले कांग्रेससँग सहकार्य गर्न आफू तयार रहेको पनि सुनाए । देशको राजनीति, अर्थतन्त्र, सामाजिक विकास, संस्कृतिको रक्षा र सम्वर्द्धन गर्ने, सही बाटोमा लैजाने अभिभारा कांग्रेस र एमालेको काँधमा छ । यी अभिभारामा नेपाली कांग्रेसका साथसाथै अगाडि बढ्न एमाले अहिले पनि तयार छ । ओलीले राप्रपा अध्यक्ष लिङ्देनको अभिव्यक्तिको आलोचना गरे । जन्मँदै शासक भएर जन्मने सिद्धान्त संयुक्त राष्ट्रसंघको मान्यताविपरीत छ । यो नागरिक स्वाभिमानको विपरीत छ । हरेक नेता चोर हुन्छ भन्नेजस्ता कुरा बोकेर हिँड्ने ? उनले भने, हुन त भर्खरभर्खर अध्यक्षमा छानिएको रापताप होला केही साथीहरूलाई । भरखरभरखरको बाच्छो हिँड्न जान्दैन, अलि बढी कुद्छ । एक्लै हिँड्ने अहंकार नगर्न भन्ने दाहालको भनाइको पनि ओलीले जवाफ दिए । केही साना दलहरूलाई कांग्रेसले औंलो समाउन दिएन भने के हो भन्ने पीर छ, सँगै जानुपर्छ, सँगै जानुपर्छ भनेको सधैं सुन्छु । सरकारमा मात्रै हो कि देश बनाउन सँगै जाने हो ? देश बनाउन सँगै जाने कुरामा एमाले सँगै छ । सरकारबाट हट्नुपर्ने हो कि भन्ने कतिपयलाई चिन्ता होला । ओलीले सम्बोधन गरिरहँदा माइक बन्द भयो । त्यसपछि उनी मैले शेरबहादुरजीलाई छाडिदिएँ भन्दै बिदा भए । त्यसपछि आफ्नो स्थानमा गएका ओली र दाहालबीच हार्दिकता देखियो । उनीहरूबीच संवाद भयो । लगत्तै दाहाल देउवा र ओलीसँग हात जोडेर नमस्कार गर्दै मञ्चबाट निस्किए । लगत्तै प्राविधिक समस्या हल भयो । सञ्चालकले सम्बोधनलाई निरन्तरता दिन ओलीलाई आग्रह गरे । ओली सम्बोधन सुरु गरे । तर जाँदाजाँदै भने, हामी राष्ट्र निर्माणमा एकजुट भएर अगाडि बढ्नुपर्छ । नेपाली कांग्रेस सबैलाई साथ लिएर चलोस्, मेरो कुनै आपत्ति छैन । तर कांग्रेस अरूका नीतिका पछाडि होइन, आफ्ना नीतिमा अरूलाई हिँडाओस् । शेरबहादुरजी प्रधानमन्त्री मात्रै होइन, सरकारको नेता हुनुस् भन्ने शुभकामना छ ।गत वर्ष फागुन २३ मा सर्वोच्च अदालतले नेकपालार्ई एकतापूर्वको अवस्थामा पुर्याइदिनुअघि एउटै पार्टीमा ओली र दाहाल अध्यक्ष तथा नेपाल वरिष्ठ नेता थिए । गत भदौ ९ मा एकीकृत समाजवादी पार्टी निर्वाचन आयोगमा दर्ता हुनुअघि नेपाल एमालेका वरिष्ठ नेता थिए । दाहाल र नेपालका दल कांग्रेससँगै पाँचदलीय गठबन्धन बनाएर सत्तामा पुगेका छन् । ओली अहिले प्रमुख प्रतिपक्ष दलका नेता छन् । ओलीले दाहाल र नेपालमाथि तथा नेपाल र दाहालले ओलीमाथि हरेक कार्यक्रममा कटाक्ष गर्दै आएका छन् । तत्कालीन प्रधानमन्त्री ओलीले गत वर्ष पुस ५ मा पहिलोपटक प्रतिनिधिसभा विघटनको निर्णय गर्नुअघि दाहाल भेटका लागि बालुवाटार पुगेका थिए । त्यसपछि दुई नेता एउटै मञ्चमा देखिएका थिएनन् । उनीहरूबीच भेटसमेत भएको थिएन । दुई साताअति एमाले महाधिवेशनको उद्घाटन समारोहमा उनीहरूबीच भेट हुने मौका थियो । एमाले महाधिवेशनको पूर्वसन्ध्यामा कान्तिपुरसँगको अनौपचारिक कुराकानीमा ओलीले भनेका थिए, उहाँ (दाहाल) लाई निम्ता गरिएको छ । एकपटक हेर्नुछ, कस्तो हुनुभएछ । तर दाहाल एमाले महाधिवेशन उद्घाटन समारोहमा गएनन्, पार्टी नेता लीलामणि पोखरेललाई पठाए । विभाजनप्रति रुष्ट एमालेले एकीकृत समाजवादीलाई महाधिवेशन उद्घाटन समारोहमा निमन्त्रणा नै गरेको थिएन । एमाले विवाद उत्कर्षमा पुगेका बेला ओली र नेपालबीच पछिल्लोपटक असारमा भेट भएको थियो । कांग्रेसको १४ औं महाधिवेशन उद्घाटन समारोहको मञ्च ओलीदाहाल र ओलीनेपालबीच सम्बन्ध सुधारको खुड्किलो बन्ला कि भन्ने अपेक्षा धेरैको थियो । तर तीनै जना नेताहरूको मनोविज्ञान त्यसका लागि अझै तयार भएजस्तो देखिएन ।"
कांग्रेस पहिलो पार्टी बनेपछि समृद्धिको गति,"तपाईंको उम्मेदवारी केमा र किन ?मलाई शुभेच्छुक, सहकर्मी र नेताहरूले सहमहामन्त्रीमा उम्मेदवारी दिन सुझाउनुभएको छ । पार्टीमा अग्रजहरू हुनुहुन्छ, लामो समय योगदान पुर्याउनुभएका नेतागण हुनुहुन्छ । उहाँहरूको व्यवस्थापन पनि मुख्य कुरा हो । यसलाई पनि मैले जिम्मेवारीपूर्वक हेरिरहेको छु । मेरो इच्छाचाहिँ केन्द्रीय सदस्यमा हो । मुलुकको समृद्धि र लोकतन्त्रलाई मजबुत बनाउनका लागि मेरो उम्मेदवारी केन्द्रीय कार्यसमितिमा हो ।कांग्रेसको प्राथमिकता के हुनुपर्छ ?परिवर्तनको हरेक कालखण्डमा कांग्रेसले नेतृत्वदायी भूमिका निर्वाह गरेको छ । कांग्रेसकै नेतृत्वमा लोकतन्त्र प्राप्त भयो र संविधान जारी पनि भयो तर नयाँ संरचनामा मुलुक जाँदै गर्दा कांग्रेसले नराम्रोसँग पराजय भोग्नुपर्यो । आगामी दिनमा कांग्रेसको नेतृत्व स्थापित गर्नलाई पार्टीभित्र रूपान्तरणकै खाँचो हो । अबको आवश्यकता रूपान्तरित कांग्रेस हो । मुख्य लक्ष्य भनेको आगामी निर्वाचन हो । निर्वाचनमा बहुमतसहित पहिलो पार्टीका रूपमा कांग्रेसलाई उभ्याउनु छ । त्यसपछि समृद्धिको यात्रालाई गति दिनु छ । यसका लागि हुने कार्य नै हाम्रा प्राथमिकता हुन् । पार्टीमा गुटगत प्रतिस्पर्धा तीव्र छ, यसलाई कसरी निरुत्साहित गर्ने ?लोकतान्त्रिक पार्टीभित्र भिन्न मत रहनु स्वाभाविक हो तर विचारभन्दा व्यक्ति हावी भयो भने त्यो गलत हो । कांग्रेस लोकतान्त्रिक पार्टी हो । तसर्थ पार्टीभित्र हरेकका भिन्न मत रहन सक्छन् । तर, पार्टीलाई कमजोर तुल्याउने गरी हुने गुटउपगुटको अन्त्य हुनैपर्छ ।तपाईंका एजेन्डा के हुन् ?मेरो मुख्य एजेन्डा रूपान्तरित कांग्रेस नै हो । पार्टीभित्र रूपान्तरणको खाँचो छ । पार्टीलाई जुझारु रूपमा जनतामाझ लैजानु छ । यसका लागि नयाँ शैली, सोचको खाँचो छ । हाम्रो सिद्धान्त ठीक भएर पनि हाम्रो आचरणलाई जनतामुखी बनाउन आवश्यक छ । कांग्रेसमा युवा सहभागिता बढेको छ, यसलाई कसरी हेर्नुहुन्छ ?युवा सहभागिताले आगामी दिनमा कांग्रेसको सुन्दर भविष्यको संकेत गर्छ । १४ औं महाधिवेशनमा देशैभरिबाट निर्वाचित हुनुभएका युवाको संख्या उल्लेख्य छ । यसले हामीजस्ता लामो समयदेखि जनताको सेवामा आफ्नो ऊर्जाशील समय व्यतीत गरेकालाई अत्यन्त खुसीको कुरा हो । युवाको यो उत्साहपूर्ण उपस्थितिलाई मैले आगामी भविष्यमा रूपान्तरित कांग्रेसको एक महत्त्वपूर्ण खुड्किलोकै रूपमा लिएको छु ।"
मन्त्रिपरिषद् विस्तारमा सकस,"(मकवानपुर)  वाग्मती प्रदेशका मुख्यमन्त्री राजेन्द्र पाण्डेलाई मन्त्रिपरिषद् विस्तार गर्न सकस परेको छ । सत्तारूढ दल कांग्रेस र माओवादी केन्द्रले महाधिवेशनलाई देखाउँदै आफ्नो दलबाट मन्त्रिपरिषद्मा सहभागी हुनेको नाम नपठाएपछि पाण्डे समस्या परेका हुन् ।पाण्डेले बिहीबार मन्त्रिपरिषद् विस्तारको तयारी गरेका थिए । शपथग्रहण कार्यक्रम रहेको भन्दै उपचारका लागि काठमाडौंमा रहेका प्रदेश प्रमुख यादव शर्मालाई समेत हेटौंडा बोलाएका थिए । तर माओवादी केन्द्रले तत्काल मन्त्रिपरिषद् विस्तार नगर्न र कांग्रेसले राज्यमन्त्रीको मात्र शपथ गराउन सक्ने जवाफ दिएपछि पाण्डे पछि हटेका थिए ।कांग्रेसले भौतिक पूर्वाधार राज्यमन्त्रीको मात्र शपथ गराउन सन्तबहादुर चेपाङको नाम सिफारिस गरेको थियो । कांग्रेस संसदीय दलको पत्र लिएर चेपाङले मुख्यमन्त्रीलाई भेटे पनि सपथ कार्यक्रम भने भएन । संसदीय दलको पत्र लिएर मुख्यमन्त्रीलाई भेटेको हो । केही दिन पर्खनुस् भन्नुभएको छ, चेपाङले भने । शपथग्रहण रोकिनुको कारणबारे आफू अनभिज्ञ रहेको उनको भनाइ छ ।गत कात्तिक ११ मा ४ सदस्यीय मन्त्रिपरिषद् गठन गरेका पाण्डेले कात्तिक २५ मा २ मन्त्री थपेका थिए । पहिलो चरणमा कांग्रेस संसदीय दलका उपनेता कृष्णलाल भँडेललाई भौतिक पूर्वाधार, माओवादी संसदीय दलका उपनेता कुमारी मोक्तानलाई सामाजिक विकास र नेकपा (एस) संसदीय दलका उपनेता कृष्णप्रसाद खनाललाई आन्तरिक मामिलामन्त्री बनाए भने दोस्रो चरणमा माओवादीबाट शालिकराम जम्मकट्टेललाई आर्थिक मामिला र कांग्रेस सांसद निमा लामालाई स्वास्थ्यमन्त्रीको जिम्मेवारी दिएका थिए । प्रदेश सरकारका प्रवक्तासमेत रहेका मन्त्री खनालले सत्ता गठबन्धनमा रहेका दलहरूको महाधिवेशन चलिरहेको कारण मन्त्रिपरिषद्ले पूर्णता पाउन नसकेको बताए । यस महिनाको अन्त्यमा मन्त्रिपरिषद् विस्तार हुने सम्भावना छ, उनले भने ।स्रोतका अनुसार दलगत भागबन्डा मिलाउन पाण्डेले ८ मन्त्रालय टुक्र्याएर १४ पुर्याएका थिए । तर माओवादीले प्राप्त मन्त्रालयप्रति असहमति जनाइरहेको छ । मन्त्रालयको भागबन्डा न्यायोचित नभएसम्म मन्त्रिपरिषद् विस्तारमा सहभागी हुँदैनौं, माओवादीका एक सांसदले भने । उनका अनुसार मन्त्रीको सूची टुंग्याउन बिहीबार बिहान बसेको पार्टी संसदीय दलको बैठक निर्णयमा पुग्न सकेन । पार्टीबाट संसदीय दलका नेता र उपनेता नै मन्त्री बनेका कारण बाँकी मन्त्रालय लिन सांसदहरूबीच हानथाप छ ।"
अनि भक्तबहादुरले पाए नागरिकता,"(चितवन)  २०३३ मा जन्मेका भक्तबहादुर चेपाङ ४५ वर्ष पुगे । कानुनले १६ वर्ष पुगे नेपाली नागरिकताको प्रमाणपत्र लिन मिल्छ । भक्तबहादुर भने अझैसम्म नागरिकताविहीन थिए । पटकपटक हैरानी र झन्झट बेहोरेकै कारण उनी नागरिकता नबनाउने निष्कर्षमा पुगिसकेका थिए । तर छोराछोरीको जन्मदर्ता बनाउनुपर्ने भएपछि उनी करैले भरतपुर आउन बाध्य भए ।जेठा छोराछोरी चन्द्र र एलिसा कक्षा ८ मा पढ्छन्, कान्छा छोरा ७ र कान्छी छोरी ४ मा । कक्षा ८ को परीक्षा फाराम भर्न जन्मदर्ता चाहिन्छ । त्यसका लागि बाबुआमाको नागरिकता अनिवार्य भइहाल्यो । तर भक्तबहादुर र उनकी श्रीमती नीरमाया दुवैको नागरिकता थिएन । छोराछोरीको पढाइ नै रोकिने भएपछि राप्ती नगरपालिका१३ स्थित पहाडी गाउँ लोथर कान्दाको पखेरो ज्यारबाङबाट उनी प्रशासन हानिएका हुन् । जसमा सहजीकरण गरिदिए भक्तका छोराछोरी पढ्ने कान्देश्वरी विद्यालयका प्रधानाध्यापक बालकृष्ण थपलियाले ।भक्तबहादुरका बाबु सेतुलाल २०५८ मा बिते । तर उनले नागरिकता निकालेका थिए । २०६१ मा घरमा आगो लाग्दा घरसँगै सेतुलालको नागरिकता पनि जलेको थियो । सेतुलालबाहेक वंशजको नाता खुल्ने भक्तबहादुरका आफन्त अरू कोही छैनन् । भक्तबहादुरले नागरिकता बनाउने प्रयास गर्दा बाबुको नागरिकता ल्याउन भन्थे । नागरिकता भने जलिसकेको थियो । अब के गर्ने ? कसैले उपाय लगाइदियो, बाबुको नागरिकता लिएको विवरण प्रशासनको ढड्डामा खोज्ने । रेकर्ड निकालेर त्यही आधारमा प्रक्रिया अघि बढाउने ।सदरमुकाम खासै नटेकेका, प्रशासन कार्यालयमा पुगेर कसलाई भनेर, कहाँ ढड्डा खोज्ने मेसो नभएका भक्तबहादुर उक्त झन्झट मोल्न अघि सरेनन् । अन्ततः अहिले आफ्ना लागि नभए पनि सन्तानका लागि त चाहिने नै भयो । भक्तबहादुरका बाबु सेतुलालले कहिले नागरिकता बनाएका थिए ? गाउँका रत्नबहादुर चेपाङले सम्झिए, मैले र भक्तको बाले सँगै नागरिकता बनाएको हो । त्यो बेला लोथरमा टोली आएको थियो । यो २०४६ जेठको कुरा हो । यही सूचना बोकेर प्रअ थपलिया गत मंसिर १७ मा प्रशासन कार्यालय पुगेर भक्तबहादुरको समस्या राखे । केही बेरपछि कर्मचारीले ढड्डा पल्टाउन थाले । सेतुलालले नागरिकता लिएको रेकर्ड भेटियो । निरक्षर भक्तबहादुरलाई ल बाबु चिन भनियो । पाना पल्टाउँदै जाँदा सेतुलालको फोटो देखेर भक्त खुसीले उफ्रिए ।बाबुले नागरिकता लिएको रेकर्ड भेटिए पनि अन्य प्रक्रिया, सर्जमिन, मुचुल्का र प्रहरी प्रतिवेदनबिना नागरिकता पाउन सम्भव थिएन । सबै कागजात तयार गरेर बुधबार बिहानै उनी प्रशासन छिरे । अझै पनि कर्मचारीले नागरिकता दिन अप्ठ्यारो पर्ने बताए । अब के गर्ने मेसो नपाएका भक्तबहादुरले प्रमुख जिल्ला अधिकारी अस्मान तामाङलाई आफ्नो समस्या सुनाए । सबै कागजात हेरेपछि तामाङले निवेदनमाथि लेखिदिए, वडाध्यक्षबाट सनाखत गराएर नागरिकता दिनू । धन्न वडाध्यक्ष सूर्यबहादुर चेपाङ भण्डारामै रहेछन् ।भण्डारा राप्ती नगरपालिकाको केन्द्र हो । भण्डारा भरतपुरबाट करिब २५ किमिको दूरीमा पर्छ । त्यहाँबाट भक्तबहादुरको घर ज्यारबाङ पुग्न गाडी र पैदल गरी कम्तीमा ६ घण्टा लाग्छ । वडाध्यक्ष सूर्यबहादुर आएर सनाखत गरेलगत्तै गत बुधबार दिनको ४ बजे भक्तबहादुरको हातमा नागरिकता पर्यो । नागरिकता झिक्न भक्तबहादुरले पछिल्ला ५ दिनमा भोगेको दुःख र हैरानीको फेहरिस्त लामै छ । प्रअ थपलिया नै पछि लागेर नआएको भए यति कसरतले मात्रै नागरिकता पाउने थिइनँ भन्ने भक्तबहादुर सुनाउँछन् । अब नीरमायाको नागरिकता सजिलै बन्ने भयो । छोराछोरीको जन्मदर्तामा पनि बाधा परेन, नागरिकता हात परेपछि भक्तबहादुरले कार्यालयबाट बाहिरिँदै भने ।जिल्लाको पहाडी क्षेत्रमा बसोबास गर्ने चेपाङहरू अहिले हूल बाँधेरै जिल्ला प्रशासन कार्यालय आइरहेका छन् । यो हूलमा नागरिकता बनाउने उमेर भर्खर पुगेकाहरू मात्रै हैन, उमेरले कपाल फुलाइसकेका ज्येष्ठ नागरिकसमेत छन् । नागरिकता फाँटका कर्मचारीले निवेदन बुझेपछि एकएक गर्दै माइकबाट नाम बोलाउँछन् र बाँकी प्रक्रिया बताउँछन् । यसरी नाम आउनेमा प्रायः चेपाङ नै छन् ।फोटोसहितको मतदाता नामावली संकलन गर्ने सूचना आएपछि नागरिकता फाँटमा एकाएक चाप बढेको हो । नागरिकता नबनाएका चेपाङ समुदायलाई राजनीतिक दलका स्थानीय नेताहरूले नै गाडी चढाएर प्रशासन कार्यालय ल्याउने गरेका छन् । नागरिकता बनाएपछि मतदाता नामावलीका लागि फोटो खिचाएर नेताहरूले नै उनीहरूलाई घरसम्म पुर्याउने व्यवस्था गरेका छन् । यसैले गर्दा भीडभाड भएको हो ।प्रजिअ तामाङका अनुसार कार्यालयबाट प्रायः दिनमा ७०८० जनाले नागरिकता बनाउँथे । केही दिनयता यो संख्या दोब्बरभन्दा बढी हुने गरेको छ । अशक्त, पिठ्यूँमा शिशु च्यापेका महिला, गर्भवती, ज्येष्ठ नागरिकहरूको समेत उपस्थिति उल्लेख्य हुन थालेपछि सोहीअनुसार प्राथमिकता दिइएको उनले बताए । गाह्रो अप्ठ्यारो के कसो छ बुझिरहेको छु, असहज भएनभएको सेवाग्राहीबाट बुझेको छु । आफैं नागरिकता फाँटमा बसेर सेवामा सहजीकरण पनि गरिरहेको छु, उनले भने ।"
कोभिड अस्पताल बन्द,"सिन्धुली (कास) सञ्चालन खर्च व्यवस्थापन नहुँदा सिन्धुलीमाडीस्थित ५० शय्याको कोभिड अस्पताल बन्द भएको छ । सिन्धुली अस्पतालअन्तर्गत वाग्मती प्रदेश, स्थानीय तह र जनस्तरबाट निर्माण भई सञ्चालनमा आएको वर्ष दिनमै अस्पताल बन्द भएको हो । स्वास्थ्यकर्मी र कर्मचारी धान्न नसकेपछि उनीहरुलाई साताअघिबाटै बिदा गरी अस्पताल बन्द गरिएको छ, आइसोलेसन इन्चार्ज एवं रेडियोग्राफर अमृत कार्कीले भने ।जिल्लाका ९ वटै स्थानीय तहले अस्पताल बनाउन ५ लाख रुपैयाँका दरले सहयोग गरेका थिए । सञ्चालन खर्च पनि व्यहोर्ने उनीहरूको निर्णय थियो । तर यो आवमा प्रदेश सरकार र पालिकाले समेत बजेट नदिँदा अरु विकल्प रहेन, उनले भने, महामारीमा ज्यानको परवाह नगरी खटिएका स्वास्थ्यकर्मीलाई बजेट अभाव भन्दै बिदा गरेर अस्पताल बन्द गर्नु दुःखद छ ।लामो समयदेखि तलब नपाएको भन्दै १५ स्वास्थ्यकर्मीले यसअघि नै अस्पताल छाडेका थिए । बाँकी ३४ जनालाई हालै बिदा गरिएको हो । अस्पताल व्यवस्थापनमा हालसम्म २ करोड खर्च भइसकेको छ ।"
सिजनमा मलकै पिरलो,"राजु चौधरी (काठमाडौं), विनोद भण्डारी (विराटनगर), प्रदीप मेन्याङ्बो (सुनसरी), सन्तोष सिंह (धनुषा), शंकर आचार्य (पर्सा), अनिश तिवारी (सिन्धुपाल्चोक), राजकुमार कार्की (सिन्धुली), लालप्रसाद शर्मा (पोखरा), सन्जु पौडेल (लुम्बिनी) र भवानी भट्ट (कञ्चनपुर)"
विद्युत् व्यापार कम्पनी खोल्न अनुमति दिने तयारी,"(काठमाडौं)  नेपाल विद्युत् प्राधिकरणको सहायक कम्पनी स्थापना गरेर विद्युत् व्यापारका लागि छुट्टै इजाजत दिने प्रस्ताव मन्त्रिपरिषद्मा लगिएको छ । ऊर्जा, जलस्रोत तथा सिँचाइ मन्त्रालयले नेपाल पावर ट्रेडिङ कम्पनी (एनपीटीसी) लाई इजाजत दिने प्रस्ताव मन्त्रिपरिषद्मा पठाएको हो ।विद्युत् क्षेत्रमा प्रतिस्पर्धी वातावरण बनाउन उत्पादन, प्रसारण तथा वितरणका लागि हामीले थप खुला नीति लिनु आवश्यक छ, ऊर्जा मन्त्रालयका प्रवक्ता मधुप्रसाद भेटुवालले भने, त्यसैको एउटा खुड्किलोका रूपमा नेपाल पावर ट्रेडिङ कम्पनीलाई अनुमति दिन मन्त्रिपरिषद्मा प्रस्ताव पठाएका छौं । विद्युत् व्यापार कम्पनी स्थापनाका लागि अहिलेको कानुनी व्यवस्था स्पष्ट छैन । त्यस्ता कम्पनीलाई कुन निकायले इजाजत दिने र नियमन गर्ने भन्ने विषयमै अन्योलता छ । ऊर्जा मन्त्रालयले प्राधिकरणको सहायक कम्पनी मात्र नभई निजी क्षेत्रलाई पनि यस्तो इजाजत दिन सकिने बताउँदै आएको छ । तर त्यसको कानुनी आधार नबनिसकेका कारण मन्त्रिपरिषद्को विशेष अधिकारबाट इजाजत दिन लागिएको हो ।प्राधिकरणले आफ्नो सहायक कम्पनीका रूपमा एनपीटीसीलाई २०७३ फागुन २४ मा कम्पनी रजिस्ट्रारको कार्यालयमा दर्ता गरेको देखिन्छ । कम्पनी ऐन २०६३ अनुसार दर्ता भएको यो कम्पनीमा प्राधिकरणको ५१ प्रतिशत सेयर स्वामित्व प्रस्ताव गरिएको छ । त्यस्तै, विद्युत् उत्पादन कम्पनी लिमिटेड (भीयूसीएल) र राष्ट्रिय प्रसारण ग्रिड कम्पनी लिमिटेड (आरपीजीसीएल) को समान १७ प्रतिशत तथा हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएलको) १५ प्रतिशत सेयर रहने गरी यो कम्पनी स्थापना गर्न लागिएको हो ।संघीय संसद् राष्ट्रिय सभामा विचाराधीन विद्युत्सम्बन्धी कानुनलाई संशोधन र एकीकरण गर्न बनेको विधेयक २०७७ मा भने विद्युत् उत्पादन, प्रसारण, वितरण र व्यापारका लागि निजी क्षेत्रलाई पनि अनुमति दिने व्यवस्था राखिएको छ । विधेयकमा यी सबै क्षेत्रलाई प्रतिस्पर्धी बनाउन आवश्यक कानुनी व्यवस्था गरिने उल्लेख छ । तर विधेयक संसद्बाट पारित नभइसकेको अवस्थामा मन्त्रिपरिषद्को निर्णयबाट कम्पनी स्थापनाको इजाजत दिन लागिएको हो । अर्थ मन्त्रालयको सैद्धान्तिक सहमति लिएर ऊर्जामन्त्री स्तरीय निर्णयपछि यो विषय मन्त्रिपरिषद्मा गएको प्रवक्ता भेटुवालले बताए । विद्युत् व्यापारसम्बन्धी निर्देशिकाको मस्यौदा पनि मन्त्रालयले तयार पारिसकेको उनको भनाइ छ । निजी क्षेत्रका कम्पनीलाई विद्युत् व्यापारको अनुमति दिने विषय अहिले अर्थ मन्त्रालयमा अड्किइरहेको छ । हामीले अर्थ मन्त्रालयको राय माग गरेका छौं । आवश्यक प्रक्रिया पूरा गरेर निजी क्षेत्रका कम्पनीलाई पनि इजाजत दिने भन्ने नै हो, भेटुवालले भने । निजी क्षेत्रबाट स्वतन्त्र ऊर्जा उत्पादकहरूको संस्था (इप्पान) र नेपाल इन्फ्रास्ट्रक्चर बैंक (निफ्रा) ले विद्युत् व्यापारका लागि स्वीकृति मागिरहेका छन् । प्राधिकरणले अहिलेको आफ्नो संरचनालाई टुक््रयाउँदै गएर विद्युत् उत्पादन, प्रसारण, वितरण र व्यापारका लागि छुट्टाछुट्टै कम्पनी स्थापना गर्ने रणनीति लिएको छ । त्यसका लागि प्रसारण सेवा निर्देशनालयलाई राष्ट्रिय प्रसारण ग्रिड कम्पनी लिमिटेडमा गाभ्नेबारे प्रक्रिया सुरु भइसकेको छ । त्यस्तै विद्युत् उत्पादन कम्पनी र विद्युत् व्यापार कम्पनीलाई पनि प्राधिकरणले अहिले गरिरहेका काम बाँडफाँट गर्ने उसको योजना छ ।"
रसुवागढीबाट २२ महिनादेखि निर्यात ठप्प,"(रसुवा)  रसुवागढी नाकाबाट बेसार र खुर्सानी निर्यात गर्ने यहाँका व्यापारी मुकुन्द पौडेल हिजोआज घाम तापेर बसिरहेका भेटिन्छन् । मासिक ४० टनसम्म बेसार, खुर्सानी चीन पठाउने उनको व्यापार २२ महिनादेखि ठप्प छ । २२ महिनाअघि निर्यात गरेको सामान केरुङको गोदाममै थन्किएको छ । करोडौं रुपैयाँ मूल्यको त्यो सामान अब कुहिएर काम नलाग्ने भइसक्यो होला, पौडेलले भने, अब त बिक्री हुने आस छैन । उठाउन बाँकी अरू पैसा पनि रोकिएको छ । यो नाकामा २२ महिनादेखि सर्वसाधारणको आउजाउ पनि बन्द छ । निर्यात ठप्प हुँदा पौडेल जस्तै सयौं व्यापारीका सामान गोदाममा थन्किएका छन् । पौडेलले चिनियाँ व्यापारीलाई सामान बिक्री गरेबापत करोडौं रुपैयाँ उठाउनै बाँकी छ । केरुङसम्म जान नपाउँदा सामान बिक्री गरेको रकम पनि उठाउन नपाएको उनले गुनासो गरे । चिनियाँले नेपाली सामान औधी मन पराउँछन् । नेपालबाट चीनतर्फ बाँसको मुढा, अम्रिसो, मैदा, वनस्पति घिउ, चाउचाउ, पास्ता, बिस्कुट, जुस, जाम, चिउरा, लप्सीको क्यान्डी, चकलेट, सक्खरलगायत वस्तु निर्यात हुने गरेका थिए । मुलुकले व्यापार घाटा बेहोरिरहेको अवस्थामा नेपाली वस्तुको निर्यात ठप्प हुँदा पनि सरकारले नाका खुलाउन पहलकदमी नलिएको व्यापारीहरूको भनाइ छ । २०७६ माघ १५ देखि नै रसुवागढी नाका भएर चीनमा हुने निर्यात प्रभावित छ । सुरुमा हिमपात र ल्होसार पर्वका कारण निर्यात बन्द भएको थियो । पछि कोरोना संक्रमण बढ्न थालेपछि रसुवागढी नाका भएर चीनबाट हुने आयातनिर्यात ठप्पप्रायः बनेको हो । कहिले हिमपात त कहिले पहिरोले सडक नै अवरुद्ध हुने गरेको छ । साढे पाँच महिना भने कोरोना महामारीका कारण नाका ठप्प रह्यो । अहिले नाकाबाट दिनको ८ कन्टेनर मात्र चिनियाँ सामान आयात भइरहेको छ । नेपाली कन्टेनर सामान लिन केरुङ जान पाएका छैनन् । केरुङ पुगेका खाली कन्टेनर पनि उतै छन् । यो नाकाबाट व्यापारीका सामान सहजै आाउन सकेको छैन ।निर्यात गर्ने र आयात बढाउने विषयमा महावाणिज्य दूतमार्फत प्रयास भइरहेको रसुवा भन्सार कार्यालयका प्रमुख भन्सार अधिकृत रामप्रसाद मैनालीले जानकारी दिए । प्रयास भए पनि आउटपुट आउन सकेको छैन, उनले भने । रसुवागढीबाट आयातनिर्यात प्रभावित हुँदा सयौं व्यवसायीका अर्बौं मूल्यका सामान चीनतर्फ रोकिने गरेका छन् ।"
देउवानिधि २६ वर्षपछि बेग्लाबेग्लै बाटामा,"(काठमाडौं)  एउटा व्यक्ति कति समयसम्म राजनीतिको केन्द्रमा बस्न सक्छ ? २०५१ सालको मध्यावधि निर्वाचनपछि बनेको मनमोहन अधिकारी नेतृत्वको एमाले सरकार ९ महिनामा ढलेपछि प्रधानमन्त्री बन्दा शेरबहादुर देउवा ४९ वर्षका थिए । २०४८ सालमा गिरिजाप्रसाद कोइराला नेतृत्वको सरकारमा गृहमन्त्री भएका देउवा तीन वर्षपछि प्रधानमन्त्री भएका थिए । अहिले ७७ वर्ष पुग्दा पनि उनी प्रधानमन्त्री छन् । उनले उत्तराधिकारी खोज्ने छाँट नदेखाएपछि साढे दुई दशकदेखि साथ दिँदै आएका उपसभापति विमलेन्द्र निधि यसपालि देउवाको विपक्षमा उभिएका छन् । निधिको उम्मेदवारीले पार्टी नेतृत्वमा देउवाको निरन्तरता ब्रेक गर्नसक्ने निश्चित छैन तर यसले पुस्तान्तरणको मुद्दालाई बल पुग्ने कतिपय कांग्रेस नेताहरूको तर्क छ । निधिले यसैपटक देउवाको उत्तराधिकारीका रूपमा सभापतिको उम्मेदवार हुने योजना बनाएका थिए । तर देउवाले उल्टै एकपटक फेरि सहयोगका लागि निधिसँग आग्रह गरे । यसपटक मलाई गर्नुहोस्, १५ औं महाधिवेशनमा तपाईंलाई सहयोग गर्छु, देउवाको भनाइ थियो । तर निधिले धैर्य देखाएनन् । किन ? निधिनिकट एक नेताले भने, समयले आफैंमाथि दिइरहेको दबाब नै निधिको उम्मेदवारीको मुख्य कारण हो । अर्को महाधिवेशनसम्म पर्खंदा निधि नै ७० वर्ष कट्छन् । यसैपटक पदाधिकारीमा युवा पुस्ताले हस्तक्षेप गर्ने देखिएकाले अर्को महाधिवेशन ७० कटेका नेताका लागि चुनौतीपूर्ण हुने निधि स्वयंले पटकपटक बताउँदै आएका छन् । निधि दाइ प्राविधिक रूपमा हिसाबकिताब गर्न सिपालु नेता हो, संस्थापनपक्षीय केन्द्रीय सदस्य मीन विश्वकर्माले भने, १५ औं महाधिवेशनसम्मको राजनीतिक हिसाबकिताबबाटै पनि यसै पटक उम्मेदवारी दिने बाध्यतामा पुग्नुभएको हो कि जस्तो लाग्छ । १३ औं महाधिवेशनमै देउवासँग नेतृत्व हस्तान्तरणसम्बन्धी अलिखित समझदारी बनेको पनि निधिको दाबी छ । त्यतिबेला १४ औं महाधिवेशनमा मलाई सघाउने बचन सभापतिजीले दिनुभएको हो । महाधिवेशन संघारमा आएपछि मैले बारम्बार त्यो समझदारीलाई स्मरण गराउँदै आएँ । प्रतिस्पर्धामा होमिने बेला सभापति उठ्छु भनें । उहाँले लड्ने अधिकार छ, लड्नुहोस् भन्दै आफैं उम्मेदवार हुने बताउनुभयो, केही दिनअघि निधिको भनाइ थियो, अब पहिलो पुस्ताले नेतृत्वबाट विश्राम लिएर अभिभावक बन्नुपर्छ । यसमा महामन्त्री शशांक कोइराला, शेखर कोइराला र प्रकाशमान सिंहजी पनि सहमत हुनुहुन्छ । मेरो उम्मेदवारीले पुस्तान्तरणको मुद्दालाई सहजीकरण नै गर्ने देख्छु । देउवासँग चुनाव हार्दा पनि पार्टीमा एउटा शक्ति केन्द्र भइने विश्वास निधिमा देखिन्छ, जसरी १३ औं महाधिवेशनपछि कृष्णप्रसाद सिटौला भए । नेविसंघमा भएजस्तै पार्टीमा पनि निधिले उत्तराधिकारी नै खोज्दै आएका थिए । संघ स्थापनापछिको दोस्रो अध्यक्ष बनेका देउवाले आफूपछि निधिलाई उत्तराधिकारी सुम्पेका थिए । संघमा देउवाले दुई कार्यकाल चलाए । दुवै कार्यकालमा निधि संघको केन्द्रीय सदस्य थिए । २०३६ सालमा देउवापछि निधि अध्यक्ष बनेका हुन् । प्रतिबन्धित अवस्थामा जेलमा समेत सँगै रहेका यी दुई नेताबीचको राजनीतिक सहकार्य भने २०५२ सालपछि गहिरिएको हो । सुरुवाती दिनमा उनीहरूको स्कुलिङ फरक थियो । देउवा कोइराला कित्तामा थिए भने निधि संस्थापक नेता कृष्णप्रसाद भट्टराईको समूहतिर थिए । त्यसमा बाबु महेन्द्रनारायण निधिको प्रभाव थियो । बाबुका कारणले पनि निधिको निकटता भट्टराईसँग जोडिएको थियो । कांग्रेसको इतिहास नै कोइराला र कोइरालाविरोधी संगठनबाट निर्माण भएको थियो । २०४८ सालपछि गणेशमान सिंह र भट्टराईको एउटा समूह थियो भने अर्को समूहमा थिए गिरिजाप्रसाद कोइराला । २०५१ सालको मध्यावधि निर्वाचनपछि देउवा कोइरालाकै प्रस्तावमा पार्टीको संसदीय दलको नेता भए र २०५२ सालमा प्रधानमन्त्री बने । त्यसपछि देउवामा विस्तारै शक्ति केन्द्रको महत्त्वाकांक्षा बढ्दै गयो, जसलाई कोइरालाले पचाएनन् । कोइरालासँग असन्तुष्टि बढ्दै गएपछि देउवा कित्ता बदलेर भट्टराई समूहतिर आए । भट्टराई समूहको विश्वास जित्नकै लागि देउवाले निधिलाई सामान्य प्रशासनमन्त्री बनाएर आफ्नो पहिलो क्याबिनेटमा ल्याएका थिए । त्यसपछि नै देउवा र निधिबीच सहकार्य गहिरिएको अर्का केन्द्रीय सदस्य श्याम घिमिरे बताउँछन् । कांग्रेसका तीन नेता सिंह, भट्टराई र कोइरालाबीचको द्वन्द्वमा लाभ लिँदै अघि बढ्ने क्रममा निधि देउवाको मुख्य खम्बा बनेर खडा भएका थिए । कोइरालासँगको झगडाले पार्टी विभाजन हुँदा पनि निधिले देउवालाई साथ दिएका थिए । देउवा नेतृत्वको कांग्रेस (प्रजातान्त्रिक) को ११ औं अधिवेशनबाट निधि महामन्त्री भए । २०६४ मा पार्टी एकीकरण हुँदा पनि त्यही हैसियतमा निधि थिए । १२ औं महाधिवेशनमा सफल हुन नसकेपछि देउवा १३ औं महाधिवेशनमा सभापति बनेका हुन् । देउवालाई सभापति बनाउन निधि दसौं महाधिवेशनदेखि नै लागेका हुन् । पोखरामा सम्पन्न दसौं महाधिवेशनमा देउवाले कोइरालासँग प्रतिस्पर्धा गरेका थिए । पार्टी विभाजित भएकाले ११ औं महाधिवेशन दुई पार्टीकै अलगअलग भए । एकीकरणपछि १२ औं र १३ औं महाधिवेशनसम्म निधि देउवालाई सभापति बनाउन जुटेका थिए । देउवानिधि सम्बन्धमा उत्तरचढाव आउन थालेको २०७३ सालदेखि नै हो । केपी शर्मा ओली नेतृत्वको सरकार ढालेर कांग्रेस र माओवादी गठबन्धनको सरकार बनाउने कालखण्डसम्म दुई नेताबीच सम्बन्ध चिसिएको थिएन । दुई दलको गठबन्धनको सहमतिअनुसार पहिलो चरणमा पुष्पकमल दाहाल नेतृत्वमा सरकार बन्यो र निधि उपप्रधानसहित गृहमन्त्री भए । त्यसपछि प्रहरी महानिरीक्षक बनाउने सवालमा देउवा र निधिबीच द्वन्द्व सतहमा आयो । तत्कालीन दुई डीआईजी नवराज सिलवाल र जयबहादुर चन्दबीच कसलाई आईजीपी बनाउने भन्ने विषयले देउवा र निधिबीच चर्को विवाद उत्पन्न गराएको थियो । देउवाले चन्द च्यापेका थिए । निधि सिलवालको पक्षमा थिए । देउवाले आफ्नो कार्यक्षेत्रमा हस्तक्षेप गरेको भन्दै निधिले गृहमन्त्रीबाट राजीनामासमेत दिएका थिए । मध्यमार्गी नेताहरूको प्रयासले आईजी प्रकरणले उत्पन्न गराएको द्वन्द्व सल्टाइएको थियो । निधिलाई विश्वासमा लिन पछि देउवाले पार्टीको उपसभापति बनाए । त्यसपछि पनि मुद्दा विशेषमा दुई नेताबीच असमझदारी बढ्दै गयो । २०७४ को आम निर्वाचनमा मधेस केन्द्रित दलहरूसँग गठबन्धन गर्ने विषयमा पनि अविश्वास खडा भएको थियो । केन्द्रीय सदस्य श्याम घिमिरेका अनुसार देउवा र निधिको आनीबानी एकअर्कालाई राम्रोसँग थाहा छ । विमलदाइ अघि बढिसकेपछि पहिलो चरणमै मिल्ने सम्भावना मैले देखेको छैन, पहिलो चरणमा नतिजा आएन भने दोस्रो चरणमा भन्न सकिन्न, उनले भने, कांग्रेसमा यस्ता खालका धेरै उत्तरचढाव बीपीकै पालादेखि चल्दै आएका छन् । त्यतिबेला अहिले जस्तो असहिष्णुता थिएन होला । हिजो अलि सभ्य थियो । मर्यादा थियो । अहिले त्यो सभ्यता कमजोर हुन थाल्यो होला तर कांग्रेसमा यस्ता लामो सहयात्रा द्वन्द्वमा परिणत भएका धेरै उदाहरण छन् ।"
प्रतिवेदनमा ओलीको आलोचना,"४,७४३ प्रतिनिधिकांग्रेस महाधिवेशनमा ४ हजार ७ सय ४३ महाधिवेशन प्रतिनिधि सहभागी भएका छन् । केन्द्रीय निर्वाचन समितिले शुक्रबार आधिकारिक र अन्तिम नामावली प्रकाशन गर्दै उक्त जानकारी दिएको हो । निर्वाचन समितिका अनुसार शनिबार बिहान १० देखि दिउँसो ५ बजेसम्म उम्मेदवारको मनोनयन दर्ता गर्ने समय तोकिएको छ । बेलुकी ५ देखि ७ बजेसम्म उम्मेदवारी दर्ताउपर दाबी विरोध र जाँचबुझ गर्ने, बेलुकी ७ देखि ९ बजेसम्म दाबी विरोधउपर निर्णय गर्ने र बेलुकी ९ देखि १२ बजेसम्म उम्मेदवारको पहिलो नामावली प्रकाशन गर्ने समय तोकिएको छ । समितिले आइतबार बिहान ११ बजे उम्मेदवारको मनोनयन फिर्ता लिने र दिउँसो १२ः१५ बजे अन्तिम नामावली सार्वजनिक गर्ने कार्यतालिका तोकेको छ । मतदान सोमबार बिहान ८ बजेदेखि हुनेछ । निर्वाचन समितिले मतदानका लागि भृकुटीमण्डप, नेपाल पुलिस क्लब र राष्ट्रिय सभागृहमा मतदान केन्द्र तोकेको छ ।"
जनगणनाको प्रारम्भिक नतिजा तीन महिनाभित्र,"(काठमाडौं)  राष्ट्रिय जनगणनाको फाराम केन्द्रीय तथ्यांक विभागको गोदाममा आइपुगेको छ । शुक्रबार दिउँसोसम्ममा २८ जिल्लाबाट फाराम संकलन भएको विभागले जनाएको छ । संकलित फारामलाई कुपन्डोलस्थित विभागको गोदाममा राखिएको छ । १२ औं जनगणना दुई चरणमा मंसिर ९ मा सम्पन्न भएको थियो । पहिलो चरणमा लिइएको घर तथा घरपरिवार सूचीकरण र दोस्रो चरणको मुख्य प्रश्नावली फाराम संकलन गरिएको हो । मुख्य प्रश्नावलीमा ठूलो बुक र सानो बुक रहेका छन्, गोदाममा खटिएका तथ्यांक सहायक अशोक न्यौपानेले भने, प्रत्येक बुकलाई गन्ती गरेर बुझ्ने र त्यसलाई वडागत रूपमा अलगअलग राखेका छौं ।जिल्ला जनगणना कार्यालय दार्चुलाबाट समेत शुक्रबार फाराम आइपुगेको छ । ११ बोरा फारामको पोका लिएर ६० घण्टामा आइपुग्यौं, विभागमा भेटिएका तथ्यांक सहायक जनकसिंह बोहराले भने, दुःखको कुरा, चुच्चे नक्सामा समेटिएको भूमि (लिम्पियाधुरा, लिपुलेक, कालापानी) मा टेक्न सकिएन । त्यहाँ पनि पुगेको भए गौरव हुन्थ्यो । बोहराका साथमा व्यास गाउँपालिका१ टिंकर र छाङरु हिमाली भेगमा खटिएका कार्यालय सहायक लोकेन्द्रबहादुर टेर छन् ।मंसिरभित्र सबैतिरको फाराम संकलन भइसक्ने र पुस पहिलो साता समीक्षा गर्ने केन्द्रीय तथ्यांक विभागका उपमहानिर्देशक हेमराज रेग्मीले बताए । लगत प्रशोधन कार्य थापाथलीस्थित विभाग परिसरमै गरिनेछ । लगत प्रशोधनका निम्ति विभागको पछाडि रहेको तीनतले भवनको व्यवस्थापन कार्य अन्तिम चरणमा रहेको जनाइएको छ । उक्त भवन व्यवस्थित भएसँगै चार सय जना लगत प्रविष्टिकर्ता (डाटा इन्ट्री अपरेटर) र दुई सय कोडर (कोडिङ गर्ने) कर्मचारी करारमा लिइनेछन् । विभागको कार्यतालिकाअनुसार जनगणनाको प्रारम्भिक नतिजा तीन महिनाभित्र प्रकाशन हुनेछ । जनगणनाबाट संकलित तथ्यांक प्रविष्टि गर्ने, जाँच सर्वेक्षण गर्ने र दुईदेखि तीन महिनाभित्र प्रारम्भिक नतिजा सार्वजनिक गर्ने लक्ष्य राखिएको छ । सम्पूर्ण नतिजा सार्वजनिक गर्न र विषयगत प्रतिवेदन (जनसंख्या मोनोग्राफ) तयारी तथा प्रकाशन कार्य भने वर्ष दिनभन्दा बढी लाग्न सक्ने रेग्मीले बताए ।जनगणना सकिएको महिना दिन बित्नै लाग्दा सुपरिवेक्षक र गणकले तलब पाउन सकेका छैनन् । सरकारले तलब भुक्तानीका निम्ति बैंक खाता र स्थायी लेखा नम्बर (प्यान) अनिवार्य गरेका कारण समस्या आएको हो । उनीहरूको तलब भुक्तानी हुन नसक्दा अस्थायी रूपमा भाडामा सञ्चालित जनगणना कार्यालय बन्द गर्न समस्या आएको अधिकारीले जनाएका छन् । बैंकसँग समन्वय गरेर उनीहरूलाई खाता खोल्न लगायौं तर कतिले प्यान नम्बर लिन नसकेकाले तलब भुक्तानी गर्न सकेका छैनौं, विभागका उपमहानिर्देशक रेग्मीले भने, तलब भुक्तानी दिनकै निम्ति भाडामा लिइएका जनगणना कार्यालय तत्काल छाड्न नमिल्ने अवस्था छ । उनीहरूलाई तलब दिएर कार्यालय बन्द गर्नुछ । जनगणनाका निम्ति प्रदेश र जिल्लाका गरी देशभर ८७ जनगणना कार्यालय छन् । त्यसमध्ये विभागको ३३ वटा स्थायी तथ्यांक कार्यालय छन् भने ५४ वटा कार्यालय मंसिर मसान्तभित्र बन्द गरिने छन् । जनगणनामा ८ हजार ५ सय सुपरीवेक्षक र ३९ हजार गणक खटाइएका थिए । जिल्ला जनगणना कार्यालयमार्फत करारमा नियुक्त सुपरीवेक्षकले नायब सुब्बा सरहको दुई र गणकले खरिदार सहरको एक महिनाको तलब पाउँछन् । एक महिना खटिएका सुपरिवेक्षकले दुई महिना बराबरको ६० हजार र १५ दिन खटिएका गणकले एक महिनाको २८ हजार रुपैयाँ तलब पाउँछन् । सरकारले जनगणनाका निम्ति ४ अर्ब रुपैयाँ बजेट विनियोजन गरेको छ । त्यसमध्ये सुपरिवेक्षक र गणकको पारिश्रमिकमा १ अर्ब ८० करोड रुपैयाँ खर्च भएको छ ।"
भीरपहरा छिचोल्दै तीन दिनमा पुग्यौं,"ल हरि गौतम (रुकुम पश्चिम)रुकुम जिल्ला अस्पतालमा शुक्रबारदेखि एउटा उपचार कक्ष थपियो । उक्त कक्षमा बिहानैदेखि बिरामीको भीड लाग्यो । भित्र थिए डा गोविन्द केसी । झमक्क साँझ परुन्जेल बिरामीको आउजाउ चलिरह्यो । उनी खटिइरहेका देखिए । थपिएको उपचार कक्ष हाडजोर्नी तथा नसासम्बन्धीका बिरामीको उपचारका लागि भएको अस्पतालका डा भीमकान्त जैसीले बताए । नयाँ उपचार कक्ष एक साताका लागि हो, उनले भने, अस्पताल आएका बिरामी तथा उनीहरूका आफन्तमार्फत डा केसी आउनुहुन्छ, उपचार पाइन्छ भनेर पहिल्यै थाहा भइसकेछ । पहिलो दिनमै बिरामीको भीड उल्लेख्य भएको उनले बताए । डा केसी आउने थाहा पाएपछि हाडजोर्नीका केही बिरामी अस्पतालबाट डिस्चार्ज लिइसके पनि घर जानुको साटो पर्खेर बसेका थिए । डा केसी आउने भएपछि झन्डै ४ घण्टा हिँडेर अस्पताल आइपुगेको बाँफिकोट गाउँपालिकाका रुद्र विकले बताए । उहाँको सबै समस्या सुन्ने, उपचार गर्ने र परामर्श दिने शैलीले राहत महसुस भएको छ, उनले भने, उहाँसँग उपचार लिन पाउँदा खुसी लाग्यो । डिस्चार्ज भइसकेकी मुसीकोट५ की जर्सनादेवी खड्काले पनि डा केसीलाई आफ्नो समस्या देखाएर परामर्श लिइन् । त्यससबाट मनोबल बढेको उनको भनाइ छ । एक महिनाअघि दुर्गमको उपचारका लागि भन्दै डा केसी काठमाडौंबाट निस्केका हुन् । गण्डकी प्रदेश सरकार र सरोकारवालासँग स्वास्थ्यसम्बन्धी छलफल गरी डा केसी बागलुङ हुँदै रुकुम पुगेका हुन् । उनले ढोरपाटन नगरपालिकाको बोबाङ स्वास्थ्यचौकीमा बसेर दुई साता उपचार गरेका थिए । त्यसपछि रुकुम पूर्वको जिल्ला अस्पतालमा दुई साता सेवा गरेर बिहीबार मात्रै केसी रुकुम पश्चिम पुगेका हुन् । दुर्गममा विभिन्नखाले बिरामी छन् । स्वास्थ्य संस्था छैनन्, डा केसीले भने, भएकामा पनि स्वाथ्यकर्मी पर्याप्त छैनन् । औषधि र उपकरणको अभाव हुँदा बिरामीहरू उचित उपचारबाट वञ्चित छन् । आनो ज्ञानले भ्याएसम्म उपचार गरिरहेको उनले बताए । दुर्गमका बिरामीलाई सेवा गर्ने भनेर निस्केका डा केसी रित्तै हिँडेका छैनन् । उनले आफूसित केही औषधि पनि बोकेका छन् । उनी आफ्नै खर्चमा बस्छन् र निःशुल्क उपचार गर्छन् । मुलुकको स्वास्थ्य क्षेत्र सुधारको मुख्य माग राखेर बेला बेला अनशनसहित आन्दोलनमा उत्रिने उनी स्वास्थ्य सेवा पूर्ण निःशुल्क बनाउनुपर्ने बताउँछन् । दुर्गममा उपचार गर्दै हिँड्दा पैसा नभएकै कारण उपचार गर्न नसकिरहेकाहरू थुप्रै मान्छे भेट्टाएँ, उनले भने, यसैले पनि सम्पूर्ण उपचार निःशुल्क गर्नुपर्छ र यसको पढाइलाई पनि सर्वसुलभ बनाउनुपर्छ । एक हप्ता रुकुम पश्चिम बसेर सल्यान अस्पतालमा बिरामीको उपचार गर्न जाने उनको योजना छ ।"
२५ किलो चामललाई ६ हजार,"रुकुम पश्चिम (कास) माथिल्लो डोल्पाका डोल्पोबुद्ध, छार्काताङसोङ र शे फोक्सुन्डो गाउँपालिकाका अधिकांश बस्तीमा उवा मात्र फल्छ, त्यो पनि वर्षमा एक बाली । केही गाउँमा गहुँ हुन्छ, तीन महिना धान्दैन । बर्सेनि खाद्यान्न अभाव भइरहेको उपल्लो डोल्पामा खाद्य व्यवस्था तथा व्यापार कम्पनीले चामल नपठाउँदा जिल्लावासी बोराको २५ किलो चामल ६ हजार रुपैयाँसम्म किन्न बाध्य छन् । कम्पनीले चामल नपुर्याउँदा माथिल्लो डोल्पाबासी लामो समयदेखि महँगीको मारमा छन् । तीन गाउँपालिकाका खाद्य डिपोमा चीनको बाटो भएर खाद्यान्न ढुवानी हुँदै आएको थियो । तर अघिल्लो चैतदेखि चीनले नाका बन्द गरेको छ । खाद्यान्न अभाव भएपछि सरकारले गत वर्ष दुनैबाट केही चामल पुर्याएको थियो । यो वर्ष हिमपात सुरु भइसक्यो, चामल पुगेको छैन । हिमपातको बेला उवाको सातु खाने हो, तर त्यसले धेरै दिन धान्दैन, डोल्पोबुद्धको धो गाउँका पेमा छेवाङले भने, अनुदानको चामल नआउँदा बजारको महँगोमा खानुको विकल्प छैन । दुनैमा २२ सयदेखि २५ सय रुपैयाँमा पाइने एक बोरा चामल गाउँमा कम्तीमा ६ हजार रुपैयाँमा किन्नुपर्ने उनले गुनासो गरे । डोल्पोबुद्ध गाउँपालिकाका प्रवक्ता क्याल्पो थापा भोटेले ढुवानी महँगो हुँदा स्थानीय महँगीको मारमा परेको बताए । घोडा, खच्चडको ढुवानी भाडामात्रै प्रतिकिलो ८० रुपैयाँसम्म पर्छ, त्यसमा व्यापारीले थप नाफा जोड्छन्, उनले भने, त्यसैले दुनैमा ८८ देखि एक सय रुपैयाँ पर्ने चामल प्रतिकिलो २ सय ४० रुपैयाँसम्ममा खरिद गर्नुपर्ने बाध्यता छ । खाद्यको चामल ३ वर्षयता एकपटक मात्रै प्राप्त भएको उनले बताए । हिमपात सुरु भएकाले हेलिकोप्टरमार्फत चामल ढुवानीको व्यवस्था गरिदिन संघीय सरकारलाई आग्रह गरिएको उनको भनाइ छ । डोल्पामा यो वर्ष ढुवानी अनुदानको चामलको कोटा २२ हजार क्विन्टल तोकिएको छ । उपल्लो डोल्पाका ३ स्थानीय तहमा ५५ सयका दरले १५ सय क्विन्टल कोटा निर्धारण गरिएको खाद्य व्यवस्था कम्पनीका शाखा प्रमुख कमलराज पाण्डेले बताए । अहिलेसम्म सदरमुकाम दुनैमा एक हजार क्विन्टल मात्र पुगेको छ । उपल्लो डोल्पाका लागि यो वर्ष १ सय ८० क्विन्टल चामल ढुवानी भएको उनले जानकारी दिए । शे फोक्सुन्डोको साल्दाङमा उक्त चामल वितरण भयो, उनले भने ।"
फुजा आएसँगै मनाङ शीर्षमा,"लयमा आर्मीआर्मी शुक्रबारको दोस्रो खेलमा विजयी रह्यो र दोस्रो स्थानमा उक्लिन सफल रह्यो । उसको चार खेलबाट आठ अंक भएको छ । आर्मीले च्यासलमाथि प्राप्त जितमा जर्जप्रिन्स कार्की र जगजित श्रेष्ठले गोल गरे । दुवै गोल क्रसमा प्राप्त बलमा भएका थिए । जर्जप्रिन्सले सबैभन्दा पहिला १९ औं मिनेटमा हेडबाट गोल गरे । त्यसपछि जगजितले ३६ औं मिनेटमा दोस्रो गोल थपे । यो गोलपछि जगजित साथी खेलाडीलाई छल्दै छल्दै प्रशिक्षक नवीन न्यौपानेसम्म आइपुगे ।अनि आफ्ना प्रशिक्षकलाई धन्यवाद दिन चाहे, नमस्तेको भाव देखाएर । यस्तै छन्, यी जगजित । हूलमूलमा मैदानभित्र उपद्रो गर्न पनि उनी माहिर छन्, अनि कहिलेकाहीं यस्तै मन छुने काम पनि गर्छन् । खासमा उनी निकै क्रिएटिभ खेलाडी पनि हुन् । प्रशिक्षक न्यौपाने उनको खेलमा खुसी देखिए र भने, जगजितले आज राम्रो खेले । हाम्रो टिम लयमा आएको छ । उनले फेरि एकपल्ट दोहोर्याएर दाबी गरे, आर्मी पनि उपाधिको होडमा सामेल भएको छ ।नवीनको यो दाबीमा भने वास्तवमै दम छ । जस्तो, सुरुआती दुई खेल बराबरी खेलेको आर्मीले त्यसपछिका दुई खेल लगातार जितेको छ । आर्मीको यो लगातार दोस्रो जित हो । उसका सुरुका दुई बराबरी पुलिस र मछिन्द्रविरुद्ध थियो । आर्मीको पहिलो जित भने बीबीसीविरुद्ध थियो । आर्मीको यो यात्रामा सबैभन्दा उल्लेखनीय पक्ष के रहेको छ भने उसले पछिल्ला तीनै खेलमा क्लिन सिट राखेको छ । समग्रमा उसले ३ सय ९ मिनेट गोल खाएको छैन ।"
इंग्ल्यान्डको पुनरागमन,"ब्रिसबेन (एएफपी) अस्ट्रेलियाविरुद्धको पहिलो टेस्टमा इंग्ल्यान्डलाई बराबरीतर्फ धकेल्न जो रुट र डेभिड मलानले गाबामा शुक्रबार १ सय ५९ रनको अविजित साझेदारी गरेका छन् । तेस्रो दिनको अन्त्यसम्ममा इंग्ल्यान्ड २२०२ को स्थितिमा छ । रुट ८६ र मलान ८० रनको स्कोरमा खेलिरहेका छन् । दोस्रो इनिङ्समा इंग्ल्यान्ड अझै ५८ रनले पछाडि छ । इंग्ल्यान्डले चिया सत्रअगाडि नै आफ्ना दुवै ओपनरलाई गुमाएको थियो । अस्ट्रेलियाली तीव्र बलिङ आक्रमणको डटेर सामना गरिरहेका रुट र मलान पिचमा अधिक सहज देखिएका छन् । रुटको अविजित ८६ रन अस्ट्रेलियाविरुद्ध सर्वाधिक व्यक्तिगत स्कोर हो । रुटले एक क्रिकेट क्यालेन्डर वर्षमा १ हजार ५ सयभन्दा बढी रन स्कोर गरेका छन् । उनी एक क्यालेन्डर वर्षमा सर्वाधिक रन बनाउने इंग्लिस ब्याटरसमेत बनेका छन् । यसअघि सन् २००२ मा माइकनभोनले १ हजार ४ सय ८१ रन बनाएका थिए ।कप्तानका रूपमा उदाहरणीय ब्याटिङ गरेका रुटले आफ्नो इनिङ्समा १० चौका प्रहार गरिसकेका छन् । त्यसमध्ये एउटा अफस्पिनर नाथान लायनको बलमा सानदार रिभर स्वीपसमेत समावेश थियो । लायन आफ्नो ४ सयौं टेस्ट विकेटको खोजीमा छन् ।१ सय ४७ रनमा अलआउट हुँदै एसेजमा निराशाजनक सुरुआत गरेको इंग्ल्यान्डका लागि दोस्रो इनिङ्सको पुनरागमन सकारात्मक संकेत हो । इंग्ल्यान्डमा जाडोको सुरुआतदेखि अस्ट्रेलियामा गर्मीको सुरुआती समयसम्म रुटको उस्तै लय हुनु सानदार छ । एक टिमका रूपमा यो एउटा निकै राम्रो संकेत हो । उनी यहाँ राम्रो खेलिरहेका छन् र हामीलाई पनि सँगै अगाडि बढाइरहेका छन्, मलानले भने । दक्षिण अफ्रिकामा जन्मिएका मलानले पछिल्लोपल्ट अस्ट्रेलिया भ्रमणकै क्रममा आफ्नो पहिलो टेस्ट शतक प्रहार गरेका थिए । उनी कप्तान रुटजत्तिकै सहज देखिएका छैनन् । दिनको समाप्तिमा उनी निकै अप्ठ्यारो गरी क्रिजबाट बाहिरिएका थिए ।यसअघि ट्राभिस हेडले १ सय ५२ रनको उत्कृष्ट इनिङ्स खेल्दा अस्ट्रेलिया सम्मानजनक स्थितिमा पुगेको थियो । बिहानको खाना सत्रअघि ४ सय २५ रनमा अलआउट भएसँगै अस्ट्रेलियाले दोस्रो इनिङ्समा २ सय ७८ रनको अग्रता बनाएको हो । पहिलो इनिङ्सको पहिलो बलमै मिचेल स्टार्कबाट बोल्ड भएका रोरी बर्नसले यसपल्ट केही सम्हालिने प्रयास गरे । इंग्ल्यान्ड लन्चअगाडि बिनाक्षति २३ रनमा थियो । तर खाना सत्रपछि बर्नस धेरैबेर क्रिजमा रहन सकेनन् । अस्ट्रेलियाली कप्तान प्याट कुमिन्सको बलमा एलेक्स केरीको हातबाट आउट हुनुअघि उनले १३ रनमात्र जोड्न सके । हसिब हमिदले २७ रन जोडे र स्टार्कको बलमा आउट भए । प्रभावशाली प्रदर्शनका बावजुद टिममा अझै सुधारको आवश्यकता रहेको मलानले स्वीकार गरेका छन् । दिनको मध्यान्तरपछि निकै कठिन फिल्डिङका बावजुद हाम्रो प्रदर्शन राम्रो थियो । तर यो आधामात्र भएको छ, मलानले भनेका छन्, हामी आफू सहज अवस्थामा पुग्नका लागि अझै २ सय ५० देखि ३ सय रन अवश्यक छ ।अस्ट्रेलियाली ब्याट्सम्यान मार्नस लबुचाङका अनुसार घरेलु टोलीले आफ्नो हौसला कायम राख्नुपर्नेछ । टेस्ट क्रिकेट भनेकै यस्तै हो । निकै नै कठिन हुन्छ । नत्र भने यसको मतलव नै हुँदैनथ्यो, उनले भने, हामीसँग १ दिन छ । हामीले हाम्रो योजना पुनर्विचार गर्नुपर्छ । आजको बलिङको समीक्षा गर्दै छिटोभन्दा छिटो ८ विकेट लिनु छ ।"
सृष्टिदेखि प्रलयसम्म !,"प्रत्येक दिन सूर्य हामीलाई भेट्न आइपुग्छ, प्रत्येक रात आकाशगंगा टिमटिमाउँछ, टाढा कतै तारा खस्छ ! यस्तो मोहक ग्रह, तारा, घाम, जून र यो सारा ब्रह्माण्डको जन्म कहिले भयो होला ? विज्ञान भन्छ १३ अर्ब ७० करोड वर्षअघि । त्यसअघि विशाल शून्यताको समय थियो । न त्यहाँ ग्रह थियो, न तारा थिए, न थियो प्रकाश नै । हावा, माटो, पानी र आगो हुने त झन् कुरै थिएन । जीवनको यहाँ कल्पना गर्न पनि सकिने अवस्था भएन । यस्तैमा अकस्मात महाविस्फोट अर्थात् बिग ब्याङका कारण पदार्थ र ऊर्जाको उदय भयो । त्यसपछि अणु र परमाणुहरू देखापरे (एन्ड्रियु मार्, ए हिस्ट्री अफ द वर्ल्ड, प्यान बुक्स, २०१२) । संसारको सुरुवात कसरी भयो भन्ने अनेकौं परिकल्पनामध्ये महाविस्फोटको सिद्धान्त एउटा हो । मानिसले ब्रह्माण्डउत्पत्तिको रहस्यलाई हेर्न दुई बेग्लाबेग्लै चस्माको प्रयोग गर्दै आएको छ । एउटा चस्माको नाम धर्म हो, अर्को विज्ञान । धर्म भन्छ यो ब्रह्माण्ड र जीवन ईश्वरको सृष्टि हो । यसमा प्रशस्त सन्देह गर्ने विज्ञानले उत्तरमा तेर्स्याएको महाविस्फोटको परिकल्पना पनि एक विश्वास मात्रै हो, निश्चय होइन । वैज्ञानिक आविष्कारको अनेक चमकधमकपछि मंगल ग्रहमा बसाइँ सर्ने तयारीमा जुटिसक्दासमेत मानव मस्तिष्कले अलिकति पनि भेउ पाउन नसकेको कुनै रहस्य छ भने त्यो यही सृष्टिको रहस्य हो, जसको शून्यबाट सुरुआत कसरी भयो भन्न सकिन्न । अहिलेलाई विज्ञानको चस्माले देखेको महाविस्फोटकै कल्पनालाई यसको सुरुआतको आधार मानौं । किनभने यसको निचोड मधुकैटबको हाडमासुबाट बनेको पृथ्वी (जमिन) र रगतबाट बनेको पानी (समुद्र) भन्दा बढी तर्कपूर्ण छ । जे होस्, एक महाशून्यबाट ऊर्जा अनि ऊर्जाबाट अर्बौं वर्षसम्म अणु र परमाणुको अन्तरघुलनले पदार्थको जन्म भयो र ती आपसमा खाँदिन पुग्दा ग्रहहरू जन्मिए । त्यसमा पृथ्वी पनि सामेल भयो । यो थियो साढे चार अर्ब वर्षपहिलेको परिघटना (एन्ड्रियु मार् प्यान बुक्स, २०१२) । त्यसपछि ७० करोड वर्षसम्म अनेक किसिमका ग्यासले कहिले तात्दै र कहिले सेलाउँदै पृथ्वीमा यस्तो पर्यावरणको सृजना भयो, जहाँ जीवनको प्रादुर्भाव सम्भव हुन गयो । जीवाश्म विज्ञानको खोजले भन्छ यही तीन अर्ब ८० करोड वर्षपहिले पानीमा जीवको उदय भयो, एक कोषका रूपमा । घाम, पानी, हावा र अनेक रसायनसँगको प्रतिक्रियाले करोडौं वर्षमा एक कोषबाट बहुकोषयुक्त जीवको विकास भयो । विकासको यसै अनुक्रमले के भन्छ भने साठी लाख वर्षपहिले आजको मानवको आदिम रूप चिम्पान्जीको एक अलग प्रजाति देखा पर्यो (कार्ट मिल, न्यु भ्युज अन प्राइमेट्स वरिजिन, इभोलुसनरी एन्थ्रोपोलेजी, १९९२) । यो थियो डाइनोसोर विलुप्त भएको साठी करोड वर्षपछिको कुरो । त्यसको धेरैपछि आएर पच्चीस लाख वर्षपहिले अफ्रिकामा मानव सदृशः प्रजातिको उदय भयो । त्यसको ५ लाख वर्षपछि मानवहरू अफ्रिकाबाहिर निस्केर युरोप पुगे, जहाँ नियान्डरथल र अन्य मानव प्रजातिको विकास भयो । नियान्डरथल त्यतिबेलाको शक्तिशाली मानव थियो, जसले पृथ्वीमा कम्तीमा तीन लाख वर्षसम्म एकछत्र राज गर्यो । तीन लाख वर्षअघि उसले आगोको आविष्कार गर्यो । त्यसको एक लाख वर्षपछि मानिसले दिनहुँ आगोको प्रयोग गर्न थाल्यो (हरारी, सापियन्स, ए ब्रिफ हिस्ट्र अफ म्यानकाइन्ड, २०१४) । आज हामीले मानव भनेर आफूलाई बुझ्ने प्रजाति होमो सापियन्स हो । यद्यपि आजसम्मको खोजले के देखाउँछ भने तीन लाख वर्षपहिले यस ग्रहमा कम्तीमा ९ प्रजातिका मानिस अस्तित्वमा थिए । जस्तो कि नियान्डरथल, डेनिसोभा, होमो इरेक्टस, होमो रोडेसियन्सिस, होमो नलेदी, होमो लुजोनेसिस, होमो फ्लोरोसिएन्सिस तथा चीनका गुफाहरूमा बस्ने रहस्यमयी राता मानव र होमो सापियन्स(निक लङग्रिच, दिअर युस्ड टु बी नाइन स्पेसिस अफ ह्युमन, ह्वाट ह्यापेन्ड टु देम ?, नेसनल पोस्ट, २३ नोभेम्बर, २०१९) । अरू सबै जीवाश्मशास्त्रीजस्तै बेलायतको प्रसिद्ध बाथ विश्वविद्यालयका प्राध्यापक लङग्रिच पनि प्रश्न गर्छन् आखिर बाँकी मानव प्रजाति कसरी विलुप भए ? वंश नै विनाश हुनेगरी ज्वालामुखी विस्फोटन, भूकम्प वा कुनै त्यस्तै महाविपद् आइलागेको प्रमाण जीवाश्म विज्ञानले भेटेको छैन । बरु उत्खननहरूबाट प्राप्त प्रमाणले यी सबैको वंश विनाशको एउटै अभियुक्तलाई संकेत गरेका छन् होमो सापियन्स। परिस्थितिको आकलन गरी सम्भावित परिदृश्य सोच्न सक्ने अनि रणनीति बनाउन, फेर्न र अरूलाई छक्याउन, आफूहरूबीच समूहमा काम गर्न सक्ने खुबीले होमो सापियन्स अब्बल साबित भयो । एउटै जंगलमा दुई सिंह बस्न सक्दैन र एक म्यानमा दुई तरबार अट्न सक्दैन भन्ने उखान हाल्ने हाम्रा आदिम पुर्खाले अरू मानवको अस्तित्वमा आफ्नो विनाशको आशंका गरे । अनि साम, दाम, दण्ड र भेदको उपाय अवलम्बन गरी प्रत्येकको वंश विनाश गरे (निक लङग्रिच नेसनल पोस्ट,) । हो, हामी होमो सापियन्स डरलाग्दो सिकारी हौं, लङग्रिच भन्छन्, खुंखार जनावरलाई मात्रै होइन, हामीले अरू मानव जातिलाई पनि परास्त गर्यौं र पृथ्वीको एक्लो विजेता बन्यौं । मान्छे यसरी शक्तिशाली हुनुका कारणमाथि इजरायलको तेल अभिभ विश्वविद्यालयका प्राध्यापक युवल नोहा हरारीले लेखेको माथि उद्धृत चाखलाग्दो पुस्तकमा तीन मूल कारण भएको निष्कर्ष निकालेका छन् संज्ञानात्मक क्रान्ति, कृषि क्रान्ति र वैज्ञानिक क्रान्ति ! बाह्र हजार वर्षदेखि पृथ्वीमा एक्लै राज गर्दै आएको होमो सापियन्स कुनै समय बाघका अघिल्तिर मृग वा खरायोजस्तै अन्य बलिया प्राणीका अघिल्तिर दुर्बल थियो । कम्तीमा २ लाख ७० हजार वर्षसम्म हाम्रा पुर्खा अरूको सिकारका कारण वंश विनाश हुनबाट जोगिन कष्टपूर्ण समयबाट गुज्रनुपर्यो । सत्तरी हजार वर्षअघि भने उनीहरूको विकासमा अभूतपूर्व चमत्कार भयो किनभने उनीहरूमा संज्ञानात्मक क्रान्ति अर्थात् सोचविचार गर्न सक्ने खुबीको उदय भयो । यही खुबीकै कारण यस प्रजातिलाई जीवशास्त्रीहरूले नाम दिए होमो सापियन्स अर्थात् बुद्धिमान मानिस । नियान्डरथल, डेनिसोभालगायत अरू प्रजातिका मानिस सापियन्सभन्दा शारीरिक रूपले सुगठित र बलिया भए पनि बुद्धिमान थिएनन् । त्यसैले उद्विकासको अनुक्रममा ७० हजार वर्षअघि हाम्रा पुर्खाको उन्नति अरूको भन्दा ज्यादा हुन थाल्यो । नियो कर्टेक्स (सोचविचार गर्न सक्ने मस्तिष्क जो अरू प्राणीमा पाइन्न) को उदयपछि होमो सापियन्स हतियार बनाउने, लुकेर आक्रमण गर्ने, समूह शक्तिलाई प्रयोग गर्ने र आफूभन्दा बलिया प्रजातिलाई एक्लो पारी घेरा हालेर मार्ने कौशलमा बेजोड भएर निक्लिए । उद्विकासको यो लाखौं वर्षको यात्रामा पनि अरू प्राणी पहिले जस्ता थिए, बुद्धिका हिसाबले ती अहिले पनि त्यस्तै छन् । जतिसुकै बलियो भए पनि सिंह सुसेली हालेर गाउन सक्दैन, मासु पोलेर खान सक्दैन, न आफ्ना अनुभवलाई अक्षरमा उधिनेर पुस्तक नै लेख्न सक्छ । हात्ती जति बलिष्ठ भए पनि ऊ रोटी पकाएर खान सक्दैन । सारा प्राणीको आदिम स्वभावजस्तो थियो अहिले पनि त्यस्तै छ । मानिसले चाहिँ आफूलाई तीन सय असी डिग्रीले बदल्यो, जसले गर्दा ऊ यस भूमण्डलको अधिपति भयो । परिणामतः ऊ जहाँ पुग्यो, त्यहाँका धेरै प्राणी र वनस्पतिको नाश भयो । अनुसन्धानले के देखाएको छ भने बौद्धिक उद्विकास भएको २५ हजार वर्षपछि सापियन्सहरू अफ्रिकाबाट अस्ट्रेलिया पुगे । छिट्टै नै त्यहाँ थुप्रै वनस्पतिको लोप भयो । त्यसको पाँच हजार वर्षअघि नै युरोपमा नियान्डरथलको वंश लोप भइसकेको थियो । सोह्र हजार वर्षअघि सापियन्सहरू अमेरिका पुगे र त्यहाँ पनि अनेक वनस्पतिहरू लोप भयो । १२ हजार वर्षअघि होमो फ्लोरोसियन्सिस् प्रजातिका मानिस लोप भए । अब होमो सापियन्स मात्रै पृथ्वीको एक्लो मानिस बन्यो (युवल नोहा हरारी) । यहाँसम्म आइपुग्दा घुमन्ते सिकारी जीवनबाट मानिस सायद थाकिसकेको थियो । बिस्तारै उसले जंगल फाँडेर खेती गर्ने काइदा सिक्यो । अनि गहुँ, धान, मकै, दलहन र अरू थुप्रै वनस्पतिलाई घरेलुकरण गरी १० हजार वर्षअघि मानिस कृषि युगमा प्रवेश गर्यो ((रिड चार्ल्स, वरिजिन अफ एग्रिकल्चर, २०११) । लगत्तै कुकुर, घोडा, गाई, बाख्राजस्ता जनावर मानिसका सदाकालका लागि दास बने । गुफा अब रित्ता भए र घरहरू बन्न लागे, समुदायको विकास भयो । खेतीको सुरक्षाका लागि सुरक्षा दस्ता तयार भयो, योद्धाहरूको संगठित जमात जन्मियो । क्रमशः सहरको विकास भयो अनि विकास भयो राज्यको । लाखौं वर्षको घुमन्ते जीवनले देख्न नसकेको विकासको चमकधमक केही हजार वर्षमै गर्न सक्ने कृषि युगलाई हरारी मानिस यस ग्रहको सर्वेसर्वा हुनुको दोस्रो कारण मान्छन् । घुमन्ते सिकारी युगमा हाम्रा पुर्खाको सबै समय लगभग खाना खोज्न र परिवारको सुरक्षा गर्न व्यतीत हुन्थ्यो । कृषि युग सुरु भएपछि केही मानिसले काम गरेर धेरैभन्दा धेरै मानिस बाँच्न सक्ने भए, खानेकुराको जोगाड हुन थाल्यो । यसले श्रमको विशिष्टीकरण गर्यो । विनिमयको समय आयो र व्यापार फस्टायो । कला, कौशल, साहित्य अनि धर्ममा मान्छेले समय दिन सक्यो र सभ्यताको जन्म भयो । यसै उपक्रममा पाँच हजार वर्षअघि राज्यहरूको जन्म भयो । पाँच सय वर्षअघि विज्ञानको र तीन सय वर्षअघि औद्योगिक क्रान्तिको विकास भयो । मानिस विज्ञान र उद्योगको सुखको चरम चुलीमा छ । र, अब ऊ पृथ्वीको सिमाना पार गरेर अन्तरिक्षमा बस्ती बसाल्ने योजनाको सुरुवाती अवस्थामा पुगेको छ । यसरी पछिल्लो १२ हजार वर्षयता पृथ्वीको एक्लो अधिपति बनेको होमो सापियन्सको राज कहिलेसम्म चल्ला ? विज्ञानसम्मत खोजले भन्छ, बहुतै छिटो मान्छेको यो सत्ता ढल्दै छ किनभने पृथ्वी मान्छेकै कारण नष्ट हुने विन्दुमा पुगेको छ । संसारमा के नित्य छ ? बुद्ध भन्छन् केही छैन । उनको महापरिनिर्माण भएको पाँच वर्षपछि गोलार्द्धको अर्को छेउमा जन्मेका युनानका दार्शनिक हेराक्लिटसलाई बुद्धको अनित्यवाद थाहा थियोथिएन भन्न सकिन्न । तर, उनले बुद्धकै बोलीमा लोली मिलाए र भने संसारमा नित्य भन्नु परिवर्तन मात्रै हो । मिलन विछोडमा, जीवन मृत्युमा, निर्माण ध्वंसमा र सृष्टि विनाशमा टुंगिन्छ भन्ने आम दर्शनको प्रादुर्भाव हुनुको पृष्ठभूमिमा बदलिइरहने यही जगत्को चरित्र चित्रित छ । संसारका हरेक धर्मले यो पृथ्वीको अन्त्य मनुष्यको अत्याचार र पापकै कारण हुने ठोकुवा गरेका छन् । पापको परिभाषा धर्म र मनुष्यको बुझाइपिच्छे फरक हुन सक्ला । अलि साँघुरो दृष्टिले चियाए, एउटाको पाप अर्कोको धर्मसमेत पनि ठहरिन सक्ला । र, धर्महरूको एउटा हाइपोथेसिस कस्तो छ भने मानिसकै कारण पृथ्वीमा प्रलय हुनेछ । दर्शनशास्त्रले प्रलयलाई पापबाट अलग गरी पृथ्वीको विनाश हुने कारणबारे विमर्श गरेको छ । युनानी दार्शनिकहरू प्लेटो र अरिस्टोटलले दर्शनमा मानव वंश लोप हुने आशंका प्रक्षेप गरेका छन् । उनीहरूले मानवबिनाको संसार कस्तो होला भनी परिकल्पना पनि गरेका छन् । विज्ञानले प्रजातिहरू लोप हुन सक्छन् भन्ने थाहा पाएको चाहिँ १७ शताब्दीमा हो, जतिबेला युरोपमा पुनर्जागणको समय थियो । जीवाश्म विज्ञानका पिता मानिने फ्रान्सेली अन्वेषक जश कुभिएले प्राग्ऐतिहासिक समयमा लोप भएका २३ प्रजाति पत्ता लगाए (कुभिए जश एन्ड डेभिड नाइट, एस्से अन द थ्यौरी अफ द अर्थ, राउटलेज, २०१८) । त्यसबेला उनको खोजले एउटा तहल्का ल्याएको थियो । त्यसपछि वैज्ञानिकहरूमाझ मानव पनि एक दिन लोप हुन सक्छ भन्ने विषयले निकै चर्चा पायो । यही सेरोफेरोमा माल्थसले एउटा सनसनीपूर्ण निबन्ध लेखे, एन एस्से अन द प्रिन्सिपल अफ पपुलेसन । त्यस निबन्ध पछि यही शीर्षकमा व्यापक परिमार्जनका साथ पुस्तकको रूपमा पनि छापियो । जनसंख्याको वृद्धि ज्यामितीय अनुक्रममा हुने, तर खानेकुरा वृद्धिको अनुक्रमचाहिँ अंकगणितीय हुने प्रवृत्तिलाई उजिल्याउँदै माल्थसले मानव जाति आफ्नै वंश विस्तारले संकटमा आइपुगेको तथ्यलाई पेचिलो गरी सतहमा ल्याए । बढ्दो मुख, तर खानाको अभावले पृथ्वीमा भोकमरी, युद्ध, अनिकाल र अनेक महाव्याधि आउँछ र मान्छेलाई दुःख दिन्छ भन्ने प्रक्षेपण उनले गरे । हरेक २५ वर्षमा जनसंख्या दोब्बर वृद्धि हुने तर्क उनको थियो, जो ठ्याक्कैचाहिँ मिल्दैन । उनको समय (सन् १७६६१८३४) ताका जनसंख्या एक अर्ब पुगिसकेको थिएन । यो ज्यामितीय हिसाबले बढेको भए अहिले सबा खर्ब पुगिसक्थ्यो, जसलाई खुवाउने अन्न पृथ्वीसँग सायद हुने थिएन । तर, पनि जनसंख्याको वृद्धिदर अत्यासलाग्दो छ । आठ अर्बको हाराहारीमा पुगिसकेको मानव जनसंख्यामा प्रत्येक दिन ३ लाख ८५ हजार बच्चा थपिन्छन् (करेन माइल्स, हाउ मेनी बेबिज आर बर्न इन अ डे ?, बेबी सेन्टर डट कम, १३ जुलाई २०२१) । यी प्रत्येकलाई माना, नाना र छानाको व्यवस्था गर्न भएको प्रयासले पृथ्वीको पूरै पर्यावरण खलबलिएको छ, जंगलहरू मासिएका छन् । वैज्ञानिक अन्वेषकहरू प्रत्येक वर्ष झन् ठूलो स्वरमा चेताउन थालेका छन् पृथ्वी मान्छेकै व्यवहारका कारण नष्ट हुने विन्दुमा पुग्दै छ । र, त्यो मुख्य कारण भइदिएको छ वातावरण विनाशले निम्त्याएको विश्वव्यापी तापमानको वृद्धि (नाथानियल रिच, लुजिङ अर्थ ः द डिकेड वी अलमोस्ट स्टप्ड क्लाइमेट चेन्ज, १ अगस्ट २०१८, न्युयोर्क टाइम्स) । भर्खरै सकिएको विश्व वातावरण सम्मेलनमा संसारका २ सयभन्दा बढी देशका प्रतिनिधिले वैज्ञानिकका यही चेतावनी सुन्न खोजेजस्तो गर्दै तीन मुख्य प्रतिज्ञा गरे कार्बन उत्सर्जन कम गर्ने, पेट्रोलियम पदार्थको खपत घटाउँदै जाने र गरिब देशलाई यसो गर्न सक्ने बनाउन मद्दत गर्ने । तर, जति नै गरे पनि यही अवस्था रहिरहे विश्व ब्रह्माण्डमा जीवनको एक मात्रै धुकधुकी यो ग्रह विनाश हुने क्षणको ज्यादै नजिक रहेको संकेत देखिन थालेको छ । यस्तो सन्निकट विनाशको भविष्यवाणी स्टेफन हकिन्सले एक दशकअघि नै गरिसकेका छन् । सन् २०१० मा उनले दिएको एउटा वक्तव्यले सनसनी मच्चायो । पृथ्वीको नाश हुने बेला आएकाले आफ्नो नस्लको निरन्तरता चाहने हो भने जतिसक्दो चाँडो अर्को ग्रहमा बसाइँ सर्नुपर्ने उनको तर्क र प्रमाणसहितको व्याख्यानले धेरैलाई झस्क्याइदिएको थियो, छ । अर्को हजार वर्षको कुरा छाडिदिनुस्, आउने सय वर्षकै विपत्तिलाई हामीले टार्न सक्नेछैनौं, बिग आइडियाज नामको टेलिभिजनलाई दिएको अन्तरवार्तामा हकिन्सले भनेका थिए, पृथ्वीमा बसेर होइन, अन्तरिक्षभरि फैलिएर मात्रै हाम्रो (मानव जातिको) अस्तित्वको चिर रक्षा हुनेछ ।एकातिर जलवायु परिवर्तनको प्रकोप र अर्कोतिर आणविक हतियारले पृथ्वीको अस्तित्व दाउमा लागेका बेला कुनै सुरक्षित घर खोज्ने उपक्रमलाई टुंगोमा पुर्याउनुपर्ने चुनौती सामना गरिरहेका छन् एकथरी वैज्ञानिक । होमो सापियन्सको वंशलाई निरन्तरता दिने भए पृथ्वीमा प्रलय नहुँदै र जीवनको ढोका सदाका लागि नलाग्दै अर्को ग्रहमा बसाइँ सर्नुपर्ने उनीहरू ठान्छन् (सिमोन वार्रल, देअर इज वन्ली वल वे फर हुम्यानिटी टु सर्भाइव, गो टु मार्स, नेसनल जिओग्राफी, ३ मार्च, २०१८) । दुई वर्षदेखि कोरोना महामारीले होमो सापियन्स त्राहिमामा भइरहेका बेला बढ्दो तापमानले आउने दिनहरू अझै बढी विपदपूर्ण हुनेछन् । एकातिर बढ्दो जनसंख्यालाई धान्न पृथ्वीको क्षमता घट्दै जानु, आणविक हतियारको विस्फोटले पृथ्वी जतिखेर पनि धुजाधुजा हुने अवस्थाको सृजना हुनु र अर्कोतिर जलवायु परिवर्तनकै कारण बढेको तापमानले उथलपुथल हुने परिस्थितिको निर्माण हुनु होमो सापियन्सको मात्रै नभएर समग्र जीवनकै अस्तित्व दाउमा छ । स्टेफन हकिन्सले भनेझैं साँच्चै नै यसै शताब्दीमा प्रलय आउला त ? अनि उनले सुझाएझैं हामी अर्कै ग्रहमा बास बस्न सकौंला ?"
महिनावारी विभेदको बिस्कुन,"कोटाकेटी उमेरमा पाका महिलाहरूसँग, आमाका दौतरीहरूसँग, आमाहरूसँग साथे जानु वा मेलापात गर्नुका अनेक फाइदा हुन्थे । सबैभन्दा दीर्घकालीन फाइदा त स्पोन्जले कुनै झोल सोसेजस्तो एकोहोरो उहाँहरूको कथा सुनिरहन, बुझिरहन, मनन गरिरहन पाउनु थियो । यसरी नै थाहा पाएकी हुँ मेरी आमाले रिक्सामा भाइ बोकेर घर आएको कथा । त्यतिखेर भाइ पाउँदा संसार जितेजस्तो भएको थियो । भाइको थांग्ना धुन हानथाप हुन्थ्यो । वर्तिरपर्तिर हिँड्दा हामीजस्ता बच्चाकै नाक पनि टिप्न बिर्सेको घिरौंलाजत्रै हुन्थ्यो । कसैले सोधोस्नसोधोस्, केके बहाना बनाएर भाइको कुरा सुनाइन्थ्यो, त्यसबेला छाती गर्वले चौडा भएको अनुभूति हुन्थ्यो । पहिलेपहिले घरमै नझुल्किने वा नसुनेकानचिनेका नातागोता पनि भाइको मुख हेर्न आउन थाले । छोरीछोरी लर्कन लगाएर हिँड्छे भनेर आमालाई गाली गर्नेहरू, उहाँका कुरा काट्नेहरू पनि नातापाता लाएर आउन थाले । भाइ पूर्णिमाको रोशनी लिएर आयो । घर, गाउँ सबै भाइमय भयो । हो भाइमय ! भाइभन्दा पहिलेका हामी पाँच छोरी कोही मकैबारीमा, कोही गोठमा त कोही कता जन्मियौं, तर भाइ अस्पतालमा जन्मियो झन्डै ४० वर्षअघि । त्यसबेला कसैले न अस्पतालमा सुत्केरी हुन् जाऊ भन्थे न गएबापत भत्ता दिन्थे । न मेरी आमालाई नै दमकी दीर्घरोगी महिलाले धेरै बच्चा पाउँदा खतरा हुन्छ भन्ने थाहा नै थियो । छैटौं सन्तान पनि छोरी भए अस्पतालमै छोडेर भाग्छु भन्ने कठोर निर्णय लिएर अस्पताल गएकी थिइन् मेरी आमा । छोरीछोरी पाउँदा यो समाजले थोपरेको मानसिक, आर्थिक, सामाजिक, राजनीतिक तनाव, दबाब, चोट, अपहेलना यति थियो कि आमा धान्नै नसक्ने अवस्थामा पुगेको हुनुपर्छ । त्यसो त छोराहरू छोरीभन्दा धेरै जन्मन्छन् । प्राकृतिक रूपमै सय छोरीहरू जन्मिँदा १०५ जना छोराहरू जन्मिन्छन् भन्ने मान्यता सन् १६६२ बाटै स्थापित छ । तर, हाम्रोजस्तै छोराहरूलाई धेरै मान्यता दिने वा छोराहरूको चाहना राख्ने समाज भएकाले छोराहरूको संख्या अस्वाभाविक किसिमले धेरै देखिएको दृष्टान्त छ । सन् १९८० बाट जब मेसिनले गर्भमै लिंग पहिचान गर्न थाल्यो, त्यसपछि लुकीछिपी भ्रूणहत्याको अभ्यास थालनी भयो । विकसित देशमा झट्ट हेर्दा छोराछोरी एकैजस्तो देखिए पनि छोरीहरूमहिलाहरूमाथि परिवारराज्यले विभेद गरिरहेकै छ । उदाहरणका हेरौं न समान कामको समान ज्याला छैन, महिलाहरू घर वा कुनै पनि सार्वजनिक स्थानमा साथी, आफ्नै श्रीमान् वा अन्य पुरुषबाटै हिंसामा परिरहेका हुन्छन् । यस्तो किन भइरहेको होला ? लैंगिकतामा आधारित हिंसा न्यूनीकरणका नाममा आज संसारभरै विभिन्न काम भएका छन् । तर, सोचेजस्तो नतिजा किन हात लागेको छैन ? सबैतिर विषाक्त पुरुषत्व हावी छ । छोराहरूलाई शक्तिशाली राजा बनाएर हुर्काइएको छ । परिणाम त्यस्तै देखिन्छ घरघरमा ९३ प्रतिशत हिंसाका घटना हुन्छन् भनिन्छ, जहाँ ८२ प्रतिशत घरका पुरुष सदस्यले हिंसा गरिरहेका हुन्छन् (राष्ट्रिय महिला आयोग,२०२०) ।हाम्रा दाइभाइबाउलाई पीडक बनाउने कुन त्यस्तो तत्त्व छ, जो घरलाई नै नर्क बनाइरहेका छन् ? महिलालाई शक्तिविहीन, निरीह, तल्लो दर्जामा दर्ज गरिरहने कुन अदृश्य शक्ति हो ? आमाहरूलाई छोरी मरी गालै टरी भन्ने उखान बारम्बार प्रयोग गर्न के कुराले बाध्यउत्प्रेरित पार्योगर्यो ? मैले माथि उल्लेख गरेको परिवेश व्यक्तिगत वा मेरो गाउँको वा नेपालकै कथा मात्रै होइन । केवल ४० वर्षअघिको कथा होइन । यो कथा मानव सभ्यतासँगै विकसित भएर आयो र अहिलेसम्मै अपवादलाई छाडेर उत्तिकै सशक्त, जटिल र बहुआयामिक रूपमा जकडिएर हामीसँगै बाँचिरहेको छ । सोझो ढंगले बुझ्दा महिलाहरूले बच्चा जन्माए, परिस्थितिअनुसार बच्चाको स्याहारसुसार गर्दा उनीहरू कहिले कमजोर ठहराइएठहरिए । पाठेघरसँग राजनीति साधियो भनियो र धेरै काम भए पनि । त्यसैले त सन् १९९४ देखि यौन तथा प्रजनन स्वास्थ्यमा विशेष काम हुन् थाले । पाठेघर संग्लग्न भएका केही अयवयहरू (जस्तो सुरक्षित मातृत्व) मा मारेको फड्कोलाई नजरअन्दाज गर्न मिल्दैन । तर, सोचेझैं नतिजा अझै हात लागेको छैन । सुरक्षित मातृत्वकै कुरा गरौं न ! किन अधिकांश महिला कहिले बिहे गर्ने, कहिले बच्चा पाउने, कतिवटा बच्चा पाउने, कहिलेकहिले पाउनेजस्ता निर्णय आफैं गर्न सक्दैनन् ? यसको जवाफमा जोडिएर आउँछ पितृसत्ता । छोरीहरूलाई कलेज पठाउनुपर्छ, सम्पत्तिमा समान अधिकार दिनुपर्छ, राजनीतिमा समान हैसियत दिनुपर्छ भन्ने छलफल गर्ने हो भने अधिकांश मौनमै जवाफ दिन्छन् यो कसरी सम्भब छ ? त्यसमा अनेक बाहना अघि सर्छन् घर, छोराछोरी, सवारीसाधनको पहुँच, रातविरातको काम आदि ! परोक्षअपरोक्ष रूपमा महिलालाई सधैं कमजोर र असक्षम स्थापित गरियो । यो जटिल पितृसत्ता अत्यावश्यक प्रणाली भएर समाजमा कसरी बनेको होला ?हाम्रो समाजमा केही संस्कृति विकास भएको छ महिलाको सुरक्षा पुरुषले गर्नुपर्ने, महिलाले श्रीमान्बाट टीका थाप्नुपर्ने, भान्सामा श्रीमान्छोरालाई मन पर्ने खानेकुरा पाक्नुपर्ने, श्रीमान्को मृत्युपछि रातो लगाउनै नहुने, मृत्यु संस्कारमा पनि श्रीमान् मरेपछि मात्रै महिलाहरूको सँगसँगै मिसाएर मात्र श्राद्ध (सोह्र श्राद्ध) गर्नुपर्ने आदि ! महिलाहरू बाँचिरहेको यस्तो जीवनशैलीभित्र उनीहरूलाई समान हैसियतका मानवका रूपमा स्वीकार गरिएकै छैन । यो सोचले महिलालाई भयंकर समस्या परेको छ भन्न महिलाहरू नै तयार छैनन् । पितृसत्ताको अहंकारले आफूले भोगेको अप्ठेरो, विभेद, हिंसा स्विकार्न पनि तयार छैनन् महिलाहरू । उनीहरूलाई पितृसत्ताको इज्जत, अहंकार र अलंकार अमूल्य लाग्छ । यी सबै मानिएकाभनिएका पितृसत्तापछाडि हामी सबैले बिर्सिएको चुरो कुरा हो, महिनावारीसँग जोडिएको विभेद । शताब्दिऔंदेखि आजसम्मै महिनावारी एक अनिवार्य जैविक प्रक्रियाका रूपमा बसी यो विश्वलाई चलायमान बनाएको छ, चाहे विकसित होस् वा विकासशील देश हामीले महिनावारीबारे खास कुरै गरेनौं । तर, महिनामा एकपटकै सही महिनावारी भइरहने विषयले समाजलाई महिलाहरूको स्मरण गराइरहन्छ । तर, महिनावारीको रगत अशुद्ध र फोहोर हुन्छ, महिला कमजोर अनि शक्तिविहीन छन्जस्ता विम्बहरूमा उनीहरूको स्मरण गरियो । महिलाको पर्यायवाची हो महिनावारी । तर, यस्ता सबालमाथि खुलेर चर्चा गर्नु नहुने सोच र व्यवहार अभ्यासमा आए । धर्म विशेष गरी हिन्दु, बौद्ध, इस्लाम, क्रिस्चियनमा महिनावारीलाई परोक्ष, अपरोक्ष रूपमा अशुद्ध र महिलाको निजी मामला भनी हेरियो, जसको प्रभाव आजसम्मै हाम्रा संस्कृति, परम्परामा छन् । परिस्थिति, अज्ञानताका कारण स्थापित भएका केही अभ्यास शिक्षा, आर्थिक अवस्था र प्रविधिको आगमनसँगै परिमार्जन भए । तर, महिनावारीसँग जोडिएको सवालमा भने परिमार्जन भएन । बाँदरे युगबाट आजसम्म आइपुगेको कुरा स्विकार्ने यो समाज महिनावारी प्राकृतिक, शुद्ध र पवित्र विषय हो भन्ने स्विकार्दैन । बरु बहानाबाजी गर्दै महिनावारी विभेदलाई चुस्तदुरुस्त राखिरहन चाहन्छ । विकसित मुलुकहरूमा पनि महिनावारीसँग जोडिएका विभेदले (निषेध, दुर्व्यवहार, लाज, बार्नुपर्ने अभ्यास, सोच) पितृसत्ता निर्माणमा खेलेको भूमिका र आम मानिसमा पैदा गरेको डरबारे खोजिएन । त्यही डरका कारण मौनता, अस्वीकारोक्ति, अज्ञानता हुँदै संस्कृति र धर्मको आड लिएर समाजमा अनवरत रूपमा निर्माण भइरहेको असमान शक्तिको कुरा खोजी गरिएन । करिब ७३ वर्षदेखि बालबालिका, महिला, यौन अल्पसंख्यक, सामाजिकआर्थिक अधिकार, प्रकोपमहामारीका नाममा थुप्रै अन्तर्राष्ट्रियराष्ट्रिय मानव अधिकारका मापदण्ड तयार भए । ती सबैले पितृसत्तालाई दोषी देखे, तर पितृसत्ता बन्छचाहिँ कसरी भन्ने विषय बिर्सिए । बच्चा पाउने प्रक्रियाभन्दा पहिलो अवस्था अर्थात् महिनावारीका कुरा गर्न लजाए । आफैंलाई उधिनेर आफैंले अभ्यास गरिरहेको महिनावारी विभेदको बिस्कुन सुकाउन ती डराएलजाए । देश, काल, परिस्थितिअनुसार महिनावारी प्रक्रिया फरकफरक भए पनि महिनावारीविभेद सबैतिर साझा छ भन्ने तथ्य अनुसन्धानहरूले पुष्टि गरिसकेका छन् । पक्कै पनि नाम, स्वरूप, मात्रा र गम्भीरता फरक छन् । एकै साइज सबैलाई नमिल्ने भएझैं फरक रणनीति आवश्यक पर्छ, तर अन्तर्निहित कारणलाई नछोई अबको समानता र न्यायको बाटोको रूपान्तरण सम्भव छैन । नेपालकै परिवेश हेर्ने हो भने यहाँ लैंगिकमैत्री, मानव अधिकारमैत्री संविधान छ, कानुन छ । आंशिक नै भए पनि यहाँ केही संरचना छन्, कतै संरचना बन्दै छन् । तर, अपवादबाहेक समस्या उस्तै छ सबैभन्दा बढी घर डरलाग्दो छ । हुन त समाज गतिशील छ । यहाँ विभेद र हिंसाका प्रकृति बदलिइरहन्छन्बदलिएका छन् । शक्ति र पितृसत्ता, जसलाई महिनावारी विभेदले रोप्ने मात्र होइन, मलजल गर्दै हराभरा पनि बनाइरहेको छ ।"
गीत परम्परा : उही खाता,"हामी समाजयथार्थभन्दा पर छैनौं, उत्पादनसम्बन्धमै जेलिएका छौं । गीत उत्पादनसँग पनि हाम्रो सम्बन्ध छ नै । यद्यपि सबै गीतमा सबैको सम्बन्ध नहुन सक्ला । तटस्थ भन्ने के नै होला र ? त्यसकारण गीतको पनि वर्गीय पक्षधरता हुन्छ । अमृत शर्मा ढकालको लजाजु पहाडहरू मा पनि त्यो हुनुपर्थ्यो ।किताबका प्रायः गीत (६७ वटा) पुरानै ढर्राखातामा संगृहीत छन् । ती नयाँ खातामा पस्नै बाँकी छन्, तर यी गीत केही त दमदार छन् नै । भूपी, हरिभक्त, ईश्वरवल्लभ, पारिजात, गोपाल योञ्जन, अम्बरका प्रभावक्रम नटुटाउनेमा गीतसर्जक अमृत पनि मुक्त छैनन् । सूत्रबद्ध लेखनपरम्परामा धानिएर पनि कहीँ कतै शैलीगत सीमाभञ्जन भेटिन्छन् । यसमै मजा छ । तथापि लेखकको शास्त्रीय दायरा तोडेको छु भन्ने दाबी पूरा लाग्दैन । गीत र कवितालाई छुट्याउने सीमा के हो ? रेकर्डभन्दा बाहिरको गीत के हो ? त्यसो त नगीत र नरेकर्ड भनी उल्लेख गर्छन् गीतकार । गीतको वास्तविक अस्तित्व नै रेकर्ड हुनैपर्ने जस्तो गरी गीतकार भूमिकामै जिकिर गर्छन् संगीतमा मिसाइदिएपछि गीत बनिहाल्छ, सोच्नु गीतको हत्या हो ।धूलोमाथि पोखियो भने दूध पनि त हिलो भइजान्छपहिरोसँग मिसियो भने गुराँस पनि त डरलाग्दो हुन्छमाथिको पंक्ति किताबआवरणमा गीतकारको छायाचित्रमुनि पनि उल्लेख छ । हिलोलाई खराब या अनावश्यकीय हो भन्ने रूपमा लिनु हुँदैन । जस्तो कि किसानका लागि हिलो ज्यादै सुन्दर र उपयोगी कुरा हो । गीतको अर्को हरफमा तिमी पीप भयौ, भरिएर बस्यौ, मेरो जिन्दगी नै पिलोजस्तो भयो भनिएको छ । जबकि पीप ले भरिएको यो गीतको पंक्तिमा जस्तो ले विम्बात्मक आग्रह गर्दा पनि खासै स्वादको सुनिँदैन ।खर काट्दा खरसँगै शीर्षकीय गीतमा जुन मजदुरकथा बुनिएको छ, त्यो गजबको छ । गीतमा थेगो, रहनी को छनक पनि पाउन सकिन्छ । र, त्यसले गीतलाई थप मिठास दिएको छ । प्रुफ मिस्टेक ले पनि बेलाबेला केही पंक्तिमा ठेस दिन्छ । कतिपय हिज्जेत्रुटिका कारण अर्थअलमल हुन पुगेको छ । कहीँ आकार छुटेको छ, कहीँ थपिएको । जस्तो काखा (हुनुपर्थ्यो ः काख, पृ ७३), आध (हुनुपर्थ्यो ः आधा, पृ ७७) ।पुराना राज्यभाष्यको प्रवर्द्धनात्मक अभिव्यक्ति पनि कतैकतै नपाइने होइन । सपना, नियति, भाग्य, बतास, सिरानी, जिन्दगीजस्ता शब्दहरूको पुनरावृत्तिदोष अनेकौं ठाउँमा छ । त्यस्तै, आधा भन्ने विशेषणको पुनरावृत्ति पनि उस्तै भेटिन्छ । जस्तो कि आधा हेराइ, आधा जिन्दगी, आधा आगो, आधा भोक आदि । यी अभिव्यक्तिले कसरी अर्थ ग्रहणमा सामान्यीकरण गराउँछ, त्यति ठोस प्रस्ट्याउन नसकेको भान पाठकश्रोतालाई पर्न सक्छ ।किताबमा क्लिशे कुरा पनि छन् । रात लाई पटकपटक नकारात्मक चित्रण गरिएको छ । जब कि रात प्रकृतिको स्वाभाविक चक्र हो । जस्तो कि ब्रेख्तको अँध्यारोमा अँध्यारोकै गीत गाइन्छ भन्ने सत्योद्घाटन सोचनीय लाग्छ । त्यस्तै म कालोकालो रातजस्तो मा अँध्यारो चाहिँ हुनुपर्थ्यो । औंसी भन्ने चक्र पनि सामाजिक निर्मिति नै हो, जुन आफैंमा नकारात्मक होइन । अन्तिम गीत बाटोमा मुटु झिकेर राखें कोही आउला भनेर (पृ ९१) मा अतिरञ्जित भावुकता प्रकट भएको छ । गीतमा विशृंखल कथनबयान छ, वाक्यगत अर्थकेन्द्रित प्रायः सिंगो कथामा गीत बगेको देखिँदैन । अमूर्त चित्रभाषामा गीत लेखनमा गीतकारको भारी रुचि छ । अक्सर शरीरका आंगिक बयानको माध्यमबाट कसैको निमन्त्रण या वियोग विवेचना गरिएको छ । केही गीतमा उपभोगवादी संस्कृतिको चर्को प्रभाव छ । संग्रहमा प्रायः रूपकेन्द्रित विलास आमन्त्रित गीत ज्यादा छन् । निराश पार्ने र आँसुखेती गर्ने गीत ज्यादा छन् । भाग्यवादी गीत पनि छन् । तैपनि प्रकृतिलाई मानवीकरण गर्न, नयाँ गीतिविम्ब लेख्न र सूक्ष्मबृहत्तर भाव एकैसाथ संयोजन गर्न सीपालु छन् गीतकार ।"
आख्यानकार महात्मा बुद्ध !,(इन्तिजार हुसेनसँग लुम्बिनीमा मेरो भेट भएको कुरा मात्र तन्द्राको हो । इन्तिजारका कुरा उनकै जिब्रो र कलमबाट लिएको हुँ ।)
कांग्रेस सुधारको यक्षप्रश्न,"युवानेता शंकर तिवारीले नयाँ किताब कसले सुधार्छ कांग्रेस ? मार्फत कांग्रेसमा शुद्धीकरणको बहस अघि सारेका छन् । किताबमा नेपाली कांग्रेसले आफ्नो आन्तरिक जीवनमा लिएको महत्त्वपूर्ण निर्णय र गतिशीलतालाई विशेष महत्त्व दिइएको छ । जँ ज्याक रुसोको उदाहरण दिँदै बुद्धिजीवीहरू अतीतमुखी पिन्चे नभई आगतमुखी द्रष्टा हुनुपर्छ भन्छन् लेखक । बदनियतबारे मौन अदालत शीर्षक लेखमा लेखकले संसद् पुनःस्थापना गर्ने सर्वोच्चको फैसलालाई अपूर्ण ठहर्याउँदै संसद् विघटन गर्ने केपी ओलीको कदम दुराशयपूर्ण हो कि होइन भन्नेमा अदालत किन मौन बसेको भन्दै प्रश्न गरेका छन् । हामीले अपनाएको संसदीय लोकतन्त्रमा दलहरू निर्णायक शक्ति रहेकाले दलहरूका सांगठनिक संरचना, नेतृत्व, उनीहरूका विचार र निर्णयले समग्र देशको राजनीति प्रभावित भइरहेको हुन्छ । राष्ट्रिय राजनीतिमा आठ दशकदेखिको मियो र हाल सरकारको नेतृत्व गरिरहेको कांग्रेस निर्माणको प्रश्न फेरि एकपटक पेचिलो बनेको छ । राष्ट्रिय राजनीतिको गहन विरासत बोकेको दलको आन्तरिक लोकतन्त्र, पारदर्शिता, राज्यसंस्थाबीचको अन्योन्याश्रित सम्बन्ध जोगाउन कांग्रेसले खेल्नुपर्ने भूमिकाबारे लेखक तिवारीले मिहिन विश्लेषण गरेका छन् । लेखकको स्वीकारोक्ति छ विचार, संगठन, नेतृत्व, कार्यकर्तापंक्ति र प्रभाव परिधिभित्रै शुभचिन्तक समाविष्ट कांग्रेसको जीवन्त संरचनाभित्र समस्या छ । प्रत्येक लेखको साझा आह्वान छ नैतिकताको अदृश्य लगाम र विधिको शासनलाई संस्कार बनाउने सवालमा कांग्रेसजन सत्ताको अतृप्त प्यासी मात्र भएर बस्न मिल्दैन । वैधानिक बाटोबाट जनताको अभिमत लिएर निर्वाचित पात्रहरूमा अंकुरण हुने तानाशाहीपनविरुद्ध लड्न, लोकतन्त्र तथा संविधान जोगाउन राज्यका अंग र संस्थालाई खण्डित हुन नदिई जोगाउनुपर्छ भन्नेमा लेखकको जोड छ ।नेपाली माटोसुहाउँदो मौलिक लोकतान्त्रिक विचारका भाष्यकार बीपीको ओजस्वी व्यक्तित्व र विचारको प्रशस्त दृष्टान्त लिइएको छ किताबमा । बीपी समयको गतिलाई मानवीय गतिविधिस्वरूप प्राप्त हुने प्रगतिसँग जोडेर हेर्थे । लेखकले राष्ट्रिय राजनीतिका महत्त्वपूर्ण मुद्दालाई विहंगम बहसको विषय बनाउने अनि निर्णयमा पुग्ने सवालमा बीपी र आजको नेतृत्वको नैतिक चेतबीच तुलना गरेका छन् । समयले जन्माउने पात्रहरू सधैं अग्रगामी हुँदैनन् कि भनेर लेखकले शंका पनि व्यक्त गरेका छन् । ००७ सालको क्रान्तिलाई बीपीले सम्पूर्ण समस्या समाधानको अचुक साधनको रूपमा हेरेनन् बरु केवल बलियो पाइलाको प्रथम चाल भनेका थिए । बीपीको वैचारिक आलोकको छहारीमा उनको प्रथम चाललाई आजको नेतृत्वले कहाँ पुर्यायो ? लेखक प्रश्न गर्छन् । वर्तमान नेतृत्वको लोकतान्त्रिक मूल्यमान्यताप्रतिको प्रतिबद्धतालाई लिएर पनि लेखकले पटकपटक प्रश्न गरेका छन् ।समय आफैंमा अमूर्त छ । समयसँगै व्यक्ति वा संस्थाले लिने निर्णय र गतिविधिले समयलाई परिभाषित गर्छ, गतिशीलतालाई पुष्टि गर्छ । ००७ सालको क्रान्तिको रापतापबाट निस्किएको कांग्रेसको घोषित उद्देश्य र नीतिले आठ दशक पार गरिसक्दा व्यवहारतः नेपालीजनको जीवनस्तर कतिसम्म उकासियो ? चिन्तनको दायरा कतिसम्म फराकिलो भयो ? नेतृत्व नीतिच्युत हुँदा देश, जनताले कस्ता समस्या भोग्नुपर्यो ? किताबमा यी विषयमा लेखाजोखा गरिएको छ । फगत समय गणना गर्दै लामो इतिहासवाला पुनरोक्तिद्वेषपूर्ण गौरवगाथा भट्याउने परिपाटीले वाञ्छित परिणाम दिँदैन । भोल्टेयरले पाषाण युगदेखि यहाँसम्म आइपुग्न मनुष्यले नापेका प्रत्येक पाइलाहरूको लेखाजोखा चाहन्छु भनेझैं कांग्रेस सुधारको गहन प्रश्नभित्र पार्टीले आजसम्म हिँडेका गोरेटाको पदचाप प्रत्येक कार्यकर्ताले नियाल्नैपर्छ अनि मात्रै विगतका गल्ती पहिल्याउन र भविष्यको पाठ सिक्न सकिनेछ भन्छन् लेखक । राजनीतिक यात्राको दौडान मनुष्यका एकल र सामूहिक कर्मको घर्षणबाट समाजमा विद्यमान भेदभाव मेटिएर जान्छन् अनि समानता प्राप्ति हुन्छ । संगठन, विचार र नेतृत्व साधनका रूपमा रही आपसी अन्तरक्रियात्मक सम्बन्धद्वारा सामञ्जस्यतापूर्ण कार्यकारी त्रिभुज बनाउँछन् र घोषित लक्ष्य हासिल गर्न सफल हुन्छन् । विधिको शासनमा रही समानता प्राप्तिको बाटोमा बिनाआग्रहपूर्वाग्रह लाग्न हाम्रो नेतृत्वले कतिसम्म अनुकूल वातावरण निर्माण गरेको छ ? पुस्तक यस विषयमा विमर्श गर्छ । निर्वाचित शासकबाटै लोकतन्त्रप्रतिकूलका कदम चालिँदा र प्रतिपक्षीले आफ्नो भूमिका बिर्सिंदा हामीले खोजेको लोकतन्त्र धरापमा परेको यथार्थ हामीमाझ छ । नेपालमा ००७ सालयता तीनपटक लोकतान्त्रिक उभार आयो । र, ०१७ मा पञ्चायती व्यवस्थाको सुरुवात, ०५२ मा माओवादी विद्रोहपश्चात् दुई पटक लोकतन्त्र धरापमा पर्यो । पछिल्लो पटक दुईतिहाइ नजिकको मत आर्जेर सत्तारोहण गरेका केपी ओलीले एकपछि अर्को अलोकतान्त्रिक कदम चालेपछि हाम्रो लोकतन्त्र पनि तेस्रो पटक धरापमा परिसकेको थियो । पुस्तकको उत्तरार्द्धतिरका लेखहरूमा लेखकले पुनःस्थापित संसद्ले राजनीति पुनःस्थापित गर्न सक्ला ? भन्ने संशय व्यक्त गरेका छन् । किताबमा तिवारीको दुई पृथक् सैद्धान्तिक व्यक्तित्व उजागर भएको छ उनी जल्दाबल्दा विषय टिप्छन् र आजको परिप्रेक्ष्यमा लेख्छन् । यो उनको राजनीतिक व्यक्तित्व हो । विषयमन्थन गर्दै जरो पक्डेर उनी विकसित घटनाको उद्गममै पुग्छन् र त्यसलाई ऐतिहासिक दृष्टिबाट विश्लेषण गर्छन् । यो उनको समाजशास्त्रीय व्यक्तित्व हो । यी दुई व्यक्तित्वको अनुपम गठजोडबाट निःसृत एक बौद्धिक खुराक बनेको छ पुस्तक । लोकतन्त्रको सुदृढीकरण, राज्यका अवयवहरूको सबलीकरण, संविधान कार्यान्वयन, समावेशीकरण तथा विधिको शासनउपर कांग्रेसले खेल्नुपर्ने भूमिकाबारे लेखकले बहस गरेका छन् । तर, कांग्रेसभित्र विद्यमान विकृतिले दलको दार्शनिक आधार कुन हदसम्म खुइलियो र यसलाई टाल्ने उपाय के हो भन्ने विषयमा लेखकले थप विमर्श गरेको भए सुनमा सुगन्ध थपिने थियो । संविधान लेखनको पूर्वसन्ध्यादेखि संसद् विघटन र पुनःस्थापनासम्मको लामो राजनीतिक चित्र बुझ्न चाहनेका लागि पुस्तक उपयोगी छ ।"
दार्जीलिङको सानो रेल,"हो । मैले त्यही कविताको किताबमा नै दार्जीलिङ रेलको नक्सा पहिलोचोटि देखेको हुँ । त्यो देखेको तीन सालपछिको कुरा त हो, मैले पहिलोचोटि सानो रेल कुदिरहेको देखेँ भिडियोमा । त्यो डिसेम्बरको महिना थियो । जाडोको महिनाबीच गाउँमा भिडियो देखाउन आगन्तुकहरू आइपुगेका थिए, डोकोमा टीभी र जेनेरेटर लिएर । तब त हामीले पहिलोचोटि फिल्म हेर्न पाएका थियौं । त्यही फिल्ममा मैले सानो रेल कुदिररहेको देखेँ । त्यो फिल्म तुलसी घिमिरेको लाहुरे थियो । फिल्मको सानो रेलमा चढेर जाने लाहुरेहरूलाई देखेपछि नै हो, मेरो मनमा अचानक नयाँ सपना पलायो फौजी बन्ने । तर, मान्छेका हरेक सपना कहाँ पूरा हुन्छ र, होइन ? जीवनका अधिकांश सपना त सानो रेलले छोडेको धूवाँजस्तै हुने रहेछ, जो देख्दादेख्दै हावामा मिसिएर कत्तै हराइजान्छ । मेरो फौजी बन्ने सपना पनि त्यस्तै बन्यो । तर, आज पनि जब बलिउडका फिल्मतिर सानो रेल दगुरिरहेको देख्छु नि, बेलगाम कुदिरहेको जीवनसँग म केहीक्षण आराम माग्छु । र, छुटेका सपनाका सम्झनाहरूसँग भलाकुसारी गरिरहन्छु । हो । बलिउडमा दर्जनौं यस्ता हिन्दी फिल्म बनिएका छन्, जहाँ सानो रेल कुदेका छन् । रेलको छुकछुके आवाजसँगै गीत गुनगुनाइएका छन् । जसलाई हेरेपछि हामी अनुभव गर्न सक्छौं, फिल्ममा सानो रेल मात्रै छैन । अलिकति दार्जीलिङ पनि छ । अलिकति हाम्रो सम्झना पनि छ । रणवीर कपूरको बर्फी होस् वा शाहरूख खानको मे हु ना, जुनैको कुरा गरे पनि सानो रेलसँगै फिल्ममा दार्जीलिङ त थोरै आएकै छ । आराधनाको मेरे सपना की रानी, कब आएगी तू को नै कुरा गरौं न ! पाँच दशकअघि छाँयाङ्कन गरिएको यो गीत यति चर्चित बन्यो कि यसलाई हरेक मान्छेले जीवनमा एकचोटि त गाएकै हुन्छन् । जुन गीत गुनगुनाउँदै बलिउडकै पहिलो सुपरस्टार राजेश खन्ना जब दार्जीलिङको सडकमा दगुर्छन्, लाग्छ उनीसँगै थोरै दार्जीलिङ पनि सुसेली मार्दै हिँडरिहेको छ । राजु बन गया ज्यान्टेलम्यान का शाहरूख खानको कुरा गरौं न । उनी जब सानो रेलबाट आफ्नो सपना खोज्न मुम्बई हिँड्छन्, लाग्छ, उनको सपनाको भारी बोकिदिने त यही सानो रेल नै हो । परिणिता को कस्तो मज्जा है रेलैमा त सुन्नुभएकै होला नि ? जब यो गीत गाउँदै सैफली खान दगुर्छन् नि, लाग्छ, उनको ओठले दोहोर्याइरहेको असली धुन त रेलको सिटीबाटै निस्किएका हुन् । थाहा छैन, सानो रेल नहुँदो हो त दार्जीलिङ र बलिउडबीचको दूरी कति ठूलो हुने थियो होला ?हो । सानो रेलको त्यही पुरानो लिक हो, जसले दार्जीलिङलाई फिल्मसँग जोडेको छ । फिल्ममार्फत् विश्वसँग जोडेको छ । तर, विडम्बना कस्तो छ भने जुन रेलले हाम्रो परिचय विश्वसम्म पुर्याइदिएको छ, त्यही रेललाई कहिलेकाहीँ हामी आफैँ थुक्दै गरेका हुन्छौं, रेलको लिकले गर्दा गाडी जाम भयो । यसलाई उखालेर फ्याँकिदिए हुन्छ । गाडीलाई रेलले डिस्टर्ब गरेको हो कि, रेललाई गाडीले ? अब त हामीले बिर्सिसकेका छौं । किनकि हामीले रेलको इतिहास भुलिसकेका छौं । दार्जीलिङ निर्माणको इतिहासलाई बिर्सिसकेका छौं । अंग्रेज र एङ्लो इन्डियनहरूपछि सानो रेल कुदाउने टिबी छेत्री, पदमलाल प्रधान र करमजित नेवारहरूको त नाम भुलिसकेका छौं ।खासमा दार्जीलिङको रेलको लिकमा रेल मात्रै दगुर्दैन, हाम्रो इतिहास पनि दगुर्छ । हाम्रो पहिचान पनि दगुर्छ, जसलाई हामीले चटक्कै भुलिदिएका छौं । र, नै त हामी अलग राज्य बनाउने सपना त देख्छौं, तर दार्जीलिङ बनाउने रेलकै स्टेसनमा समेत आगो झोसिदिन पनि आइपुग्छौं । तैपनि दार्जीलिङको गरिमा बोकेर सानो रेल त वर्षौंदेखि आफ्नै लिकमा गुडिरहेकै छ । तर, विडम्बनाको कुरा ! अब त्यही लिकमा पनि सत्ताको बुरी नजर पर्न थालिसकेको छ । १४० वर्षको यात्रापछि सानो रेल अहिले त्यो मोडमा आइपुगेको छ, जहाँबाट कुनै पनि समय निजीकरणको प्रक्रिया सुरु हुन सक्छ । जुन रेललाई हामी गर्वसँग जोडेर हेर्छौं, त्यही रेललाई सरकारले अब नाफासँग तौलेर हेर्न सुरु गरिसकेको छ । जसलाई हामी इतिहाससँग समेटेर राख्न चाहन्छौं, त्यसैमा उनीहरू राजस्व देख्न थालिसकेका छन् । र, नै त सरकारले सानो रेललाई पब्लिक प्राइभेट पार्टनरसिपको पाइपलाइनमा राखिसकेको छ । पहिलोचोटि यो खबर जब दार्जीलिङ आइपुग्यो, विरोधको आवाज त उठ्यो । केही दिनसम्म आन्दोलन पनि भयो । हस्ताक्षर अभियान पनि चल्यो । तर, त्यो अभियान अहिले कहाँ पुग्यो ? त्यो त आन्दोलनकारी आफैंलाई पनि थाहा छैन । सायद त्यो अभियान पनि रेलको त्यही धूवाँजस्तै भयो कि ? नत्र अचेल मान्छे किन तर्क राख्न भ्याउँथे, दार्जीलिङ रेल नोक्सानमा चलिरहेको छ । त्यसैले निजीकरण गर्न आवश्यक छ ।डेढ सय वर्षअघि दार्जीलिङ रेलको जुन ढाँचा बनियो, त्यो त अब दार्जीलिङको संस्कृतिसँग जोडिइसकेको छ । त्यही हेर्न पर्यटक यहाँ आइपुग्छन् । त्यही ढाँचाको कारण पनि यसले धरोहरको मान्यता पाएको हो । नाफाको कुरा गर्नेहरूलाई दार्जीलिङको संस्कृति र इतिहासको सरोकार होला के त ? होइन, रेलबाट नाफा त चाहियो नि ! त्यो त ठीकै कुरा हो । तर, त्यो नाफाबाट चाहिँ दार्जीलिङ आफैंले के पाउँछ नि फेरि ? निजीकरण भएपछि त त्यो फाइदा मालिकको हुन्छ नि, होइन र ? लौ मालिकले दया देखायो रे ! दार्जीलिङले पनि रेलको मुनाफाको केही प्रतिशत पायो रे ! तर, के त्यो केही प्रतिशत मुनाफा हाम्रो इतिहासभन्दा ठूलो होला र ? विश्वअघि दार्जीलिङ रेलले दिएको पहिचानभन्दा ठूलो होला र ?"
बागबजार,"बागबजार गीत गाउन जाने छैन टाढा कतैबरू गीत नै आएर टाढा कतैबाटबागबजारसामु घन्किदिओस्, आजसयौं थुागा बागबजारलाई बाँचिरहन देऊ !हजारहजार बागबजारलाई हाँसिरहन देऊ !"

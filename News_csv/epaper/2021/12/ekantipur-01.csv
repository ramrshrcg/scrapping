शीर्षक,विवरण
जसले आफू हारेर पनि एमालेभित्रको लोकतन्त्र जोगाए,"संस्थापन पक्षलाई आलोचकको नामोनिसान हरहालतमा मेट्न लागेको देखिन्थ्यो । यत्रो बलियो भएको ठान्ने मान्छे (केपी ओली) ले यस्तो कमजोर अभ्यास गर्न मिल्छ ? संस्थापन पक्षमा हुर्किइरहेको असहिष्णुता महाधिवेशनको सम्पूर्ण प्रक्रियामा झल्कियो, सचिवमा पराजित टंक कार्की भन्छन् । महाधिवेशनमा संस्थापन पक्षबाट असभ्य असहिष्णुता प्रदर्शन भएको उनको भनाइ छ । लोकतन्त्र भनेको सहिष्णुता पनि हो, उनी भन्छन्, लोकतन्त्रमा सहिष्णुता, संयम र स्वच्छता चाहिन्छ तर उहाँहरूले साध्य प्राप्त गर्न जुनसुकै साधन प्रयोग गर्न खोजेको जस्तो देखिन्छ । ओलीनिकट नेता खगराज अधिकारी भने असहिष्णुता प्रदर्शन भएको भन्ने मान्न तयार छैनन् । लोकतान्त्रिक ढंगबाट नेतृत्व चयन भएको भन्दै उनी थप्छन्, कुनै पदमा सर्वसम्मत र कुनै पदमा निर्वाचनबाट महाधिवेशन सम्पन्न भयो । उन्नत लोकतान्त्रिक अभ्यासबाट नेतृत्व चयन भएको छ । सिंगो केन्द्रीय कमिटी सर्वाधिकार ग्रहण गरेका ओलीले वरिष्ठ उपाध्यक्षमा ईश्वर पोखरेललाई राखेका छन् । अन्तिम समयसम्म पनि उक्त पदमा उम्मेदवारी दिने अडानमा रहेका सुवास नेम्वाङलाई नसोधी पोखरेललाई रोजिएको नेताहरूले बताएका छन् । प्रतिस्पर्धाबाटै जित्न सक्ने पृथ्वीसुब्बा गुरुङ र प्रदीप ज्ञवालीलाई पनि ओलीले विष्णु रिमालसँगै टीका लगाएर उपमहासचिव बनाएका छन् । ७ जना सचिवमध्ये ओलीले पुराना अनुहार विष्ट र भट्टराईलाई दोहोर्याए । छविलाल विश्वकर्मा, टोपबहादुर रायमाझी, पद्मा अर्याल, रघुवीर महासेठ र लेखराज भट्ट पनि उनकै प्रस्तावअनुसार विजयी भए । सचिवमा ओलीको यो रोजाइलाई यसअघिका सचिव भीम आचार्य र नेता टंक कार्कीले चुनौती दिए । पार्टी विभाजनताका माधव नेपाल समूहबाट एमालेमै आकर्षित गर्न ओलीले आचार्यलाई प्रदेश १ को मुख्यमन्त्री बनाएका थिए । तर, आचार्यले प्रदेशसभामा सांसदको र महाधिवेशनमा ओलीको विश्वास जित्न सकेनन् । एमालेको पदाधिकारीमा ओलीले बफादार रोज्दा कतिपय नेताहरू पाखा लागेका छन् । पदाधिकारीका रूपमा हेरिएकी र पार्टीमा नेतृत्वलाई आलोचनात्मक साथ दिँदै आएकी विन्दा पाण्डे महिला खुला सदस्य मा चित्त बुझाउन बाध्य भइन् । पार्टीमा निर्वाचन भए पदाधिकारीमा एकतिहाइ महिलालाई उम्मेदवार बनाउने तयारीसाथ चितवन पुगेकी उनी त्यो स्थिति नै नआएको बताउँछिन् । निर्वाचनमा जाने स्थितिमा एकतिहाइ उम्मेदवारी दिने तयारी थियो तर जान पाएनौं । हलले सूची तयार गर्ने सर्वाधिकार अध्यक्षलाई दियो । उहाँले जोजो सहज हुन्छन्, उनीहरूलाई टिममा राख्नुभयो । त्यसको विपक्षमा जानुको खास अर्थ थिएन, उनले भनिन् । पदाधिकारीको अपेक्षा गरेका लालबाबु पण्डित भने महाधिवेशन नसकिँदै काठमाडौं फर्किए । उनले ओलीले दिएको केन्द्रीय सदस्य पनि अस्वीकार गरे । ओलीको सूचीमा परेका पण्डितले त्यसलाई वैधानिकता दिने मनोनयनको प्रक्रियामा भागै लिएनन् । अब पार्टीको साधारण संगठित सदस्य रहने उनको भनाइ छ । ओलीले सकेसम्म कसैलाई पनि उम्मेदवार बन्न नदिने नीति लिएका थिए । जसको उदाहरण दुई दिनको बन्दसत्र कसरी चल्यो भन्नेबाट देखिन्छ । पहिलो दिन ८ बजे सुरु हुनुपर्ने बन्दसत्र दिउँसो ४ बजेमात्रै सुरु भएको थियो । दोस्रो दिन बिहान १० बजे सुरु हुने भनिएको बन्दसत्र राति १० बजे सुरु भएको थियो । बिहान साढे ३ बजेसम्म ओलीले आफ्नो सूची पढ्दै थिए । सर्वसम्मत बन्न हरसम्भव प्रयत्न गरेका ओलीलाई निर्वाचनमा जान बाध्य पारेका रावलविरुद्ध ओली पक्षको असहिष्णुता काठमाडौंबाटै सुरु भएको थियो । अध्यक्षमा उम्मेदवारी घोषणा गर्न रावलले थापाथलीस्थित केन्द्रीय कार्यालयमा ठाउँ पाएका थिएनन् । उम्मेदवारी घोषणा गरेर चितवन पुगेको दिन नै उनी बसेको होटलबाहिर नाराबाजी गरियो । जसका कारण उनले आफू बसेको होटल परिवर्तनमात्रै गर्नुपरेन, सुरक्षाकर्मीको संख्या पनि बढाइयो । रावलले बन्दसत्रमा बोल्ने मौका पाएनन् । जबकि ओलीले सवा २ घण्टा भाषण गरेर आफूलाई सहयोग गरे । आफू किन अध्यक्षको उम्मेदवार बन्न लागेको भनेर तयार पारेको पत्र पनि रावलले बाँड्न पाएनन् । अर्कातिर, ओलीले सार्वजनिक गरेको सूचीबाहिर गएर उम्मेदवार बनेकालाई भोट नदिनू भनेर मंगलबार सूची नै बाँडिएको थियो ।"
आन्तरिक र बाह्य हमला जारी छ,"(चितवन)  एमालेको दसौं महाधिवेशनबाट पुनः अध्यक्षमा निर्वाचित केपी शर्मा ओलीले पार्टीमाथि आन्तरिक र बाह्य हमला जारी रहेको बताएका छन् । उनले महाधिवेशनका क्रममा विरोधीहरूले पार्टीका नेताहरूलाई उक्साएको र भड्काउन खोजेको आरोप लगाए । विरोधीहरूले भड्काइरहेका थिए, उक्साइरहेका थिए । शान्त र एकताबद्ध माहोल भएपछि यस्ता हुतिहाराहरू भन्दै उक्साउँदै थिए । तर हाम्रो कार्यकर्ता पंक्ति हल्काफुल्का गैरजिम्मेवार रूपमा चल्दैन, मंगलबार साँझ शपथग्रहणपछि ओलीले भने । अध्यक्ष ओलीले सबै हमलाबाट जोगाई पार्टीलाई अझ मजबुत बनाएर अघि बढ्नुपर्ने अवस्था रहेको उल्लेख गरे । यो कार्यकर्तासँगको एकीकरणको अभियान हो । कार्यकर्ता प्रवेश गराउने अभियान हो, उनले भने । महाधिवेशन भव्य रूपमा सफल भएको ओलीको दाबी छ । हाम्रो कार्यकर्ता पंक्ति जिम्मेवार बन्यो । एमाले भनेको एमाले नै हो भन्ने प्रमाणित भएको छ, उनले भने । दम्भ र अहंकार भएको मान्छे नेता बन्न नसक्ने र अनुशासन नभए पार्टी बजारजस्तो हुने उनको भनाइ थियो । नवनिर्वाचित केन्द्रीय कमिटीको पहिलो बैठक सौराहामा बसेको थियो । बैठकले दोस्रो बैठक मंसिर २५ र २६ मा गर्ने निर्णय गरेको छ । दोस्रो बैठकमा केन्द्रीय पदाधिकारी, सचिवालय, पोलिटब्युरो र सदस्यहरूको कार्यविभाजन गरिने भएको छ । त्यसैगरी पार्टीको प्रदेश र जिल्ला सम्मेलनको मिति तय गर्ने विषयमा पनि दोस्रो बैठकमा छलफल हुनेछ ।"
न्यायालयमा आजदेखि नयाँ अध्याय,"एकल र संयुक्त इजलासमात्र बस्नेछ । बुधबार कतिवटा इजलास गठन हुन्छन् भन्ने टुंगो भने अदालतमा उपस्थित न्यायाधीशहरूको संख्याका आधारमा मात्र लाग्नेछ । जबराको बहिर्गमन हुनुपर्ने मागसहित इजलास अस्वीकार गरेका न्यायाधीशहरूले गोला प्रक्रियाद्वारा इजलास गठनलाई एउटा उपलब्धि का रूपमा लिएका छन् । जबराले आफूमाथि पद त्यागको दबाब पन्छाउने एउटा अवसरका रूपमा यसलाई प्रयोग गर्न खोज्नेछन् । तर जबरा इजलासमा बस्न नहुने भन्दै सुरुमा उनलाई गोला नै नतान्न अनुरोध गर्ने, यदि तानेछन् भने इजलास सेयर नगर्ने, सर्वोच्चका न्यायाधीश र जबराको इजलासमा बहसपैरवी नगर्ने नेपाल बार एसोसिएसनको संस्थागत निर्णय छ । जसका कारण तत्काल जबरामाथिको दबाब घट्ने अवस्था भने देखिँदैन । गोला प्रक्रिया सुरु भएपछि कुन मुद्दा कुन न्यायाधीशको इजलासमा पर्छ भन्ने निर्क्योल संयोगका आधारमा हुनेछ । जसका कारण इजलास गठन गर्दा पहिल्यै सेटिङ गरेको भन्ने आरोपबाट न्यायालय जोगिनेछ । साथै यो सम्पूर्ण प्रक्रिया हरेक दिन अदालतमा उपस्थित सबै न्यायाधीश, मुख्य रजिस्ट्रार, रजिस्ट्रार तथा सूचनाप्रविधि विज्ञहरूको समेत उपस्थितिमा हुने भएकाले इजलास गठनमा पारदर्शिता कायम हुनेछ । जसका कारण अदालतप्रतिको जनविश्वास बढ्ने अपेक्षा गर्न सकिन्छ । मंगलबार कान्तिपुरसँग कुराकानी गरेका तीन न्यायाधीशहरूले सम्पूर्ण प्राविधिक र प्रशासनिक तयारी पूरा भएको भन्दै यो प्रक्रिया लागू गर्न व्यग्रताका साथ प्रतीक्षा गरेको बताए । नेपालको सन्दर्भमा सर्वोच्च अदालतलाई पारदर्शी बनाउन यो एउटा डिपार्चर नै हो । प्रधानन्यायाधीश जबराले दसैंअघि यति गरिदिएको भए अहिलेको अवस्था आउँदैनथ्यो । उहाँले समयको पदचाप सुन्न नसक्दा यस्तो अवस्था आयो, एक न्यायाधीशले भने, अब बिचौलिया राज घट्नेछ । बेन्च सपिङ बन्द हुनेछ । भविष्यका प्रधानन्यायाधीशहरूसँग पनि राजनीतिक दलले अनावश्यक साँठगाँठ गर्न पाउने छैनन् । जबरासँग जस्तो गरी डराउनु पनि पर्ने छैन ।"
नेपालबाट चोरिएका सम्पदा निजी ग्यालरीमा,"सन् १९६५ देखि सन् २०१९ सम्मका शिलामूर्तिका तस्बिर संकलन गर्ने स्क्रोडरले यस पुस्तकको पहिलो भागमा हिन्दु देवदेवी तथा मठमन्दिरमा रहेका मूर्ति र दोस्रो भागमा बौद्ध गुम्बाविहारमा रहेका मूर्ति समेटेका छन् ।यस्तै, बेलायतको बरकत ग्यालरीमै वसन्तपुरको कुमारीछें (कुमारी घर) बाट चोरिएको दुर्गादेवीको आकृति कुँदिएको काठको तोरण फेला परेको छ । सन् ८० को दशकमा हराएको यो सम्पदा चोरिएपछि ५ वर्षअघि मात्रै नयाँ तोरण प्रतिस्थापन गरिएको थियो । अहिले पहिचान भएकामध्ये सबैभन्दा बढी महत्व र धार्मिक सरोकारमा जोडिएको सम्पदा यही कलात्मक तोरण हो । सत्रौं शताब्दीको निर्माण मानिने कालभैरवको मूर्तिसमेत बिक्रीमा राखिएको छ । एक छेउमा टुक्रिएको देखिने ढुंगा मूर्ति बेलायतको ग्यालरीमा रहेको जनाइएको छ । भगवान् शिवको रौद्र अवतार मानिने कालभैरव विशेषतः इन्द्रजात्रा पर्वका बेला बाहिरी प्रदर्शनीमा राखिने गर्छ । सांस्कृतिक अन्वेषक गोविन्द टण्डनका अनुसार कालभैरवका यस्तै भंगिमा र शिल्पका पुरातात्त्विक मूर्तिहरू पशुपति क्षेत्र वा काठमाडौं, पाटनका पुरातात्त्विक स्थलमा पनि रहँदै आएको हो । यसबारेको सूचीकरण कहींकतै नभएकाले अहिले बरकत ग्यालरीमा पाइएको मूर्तिको स्थान पहिचान यकिन हुन सजिलो छैन । पहिचान हुने अभिलेख भेट्न निकै गाह्रो हुने उनले बताए । बिक्रीमा राखिएको अर्को प्राचीन सम्पदा मल्लकालीन काष्ठकला झल्कने भैरवको मास्कसमेत हो । पन्ध्रौं शताब्दीमा निर्माण भएको मानिने यो काठमा कुँदिएको मास्क बरकतको लन्डन ग्यालरीमा छ । अर्को, पन्ध्रौं शताब्दीकै सिर्जना मानिने भैरव मास्क पनि बरकतमै छ । अझ ११ औं शताब्दीको सिर्जना मानिएको ढुंगामा कुँदिएको विष्णुलक्ष्मी मूर्ति पनि हङकङ ग्यालरीमा बिक्रीमा राखिएको छ । यी सम्पूर्ण सम्पदाबारे पनि बाहिर सूचना आउनासाथै यीबारेको उत्पत्तिको यथास्थिति र पहिचान पहिल्याउन सकिने टण्डनको राय छ ।जेरुसेलममा १२५ वर्षअघि स्थापना गरिएको भनेर चिनाइएको बरकत ग्यालरी अहिले संस्थापकको पाँचौं पुस्ताले सञ्चालन गरिरहेको जनाइएको छ । प्राचीन र पुरातात्त्विक सम्पदाको संग्रह रहेको बरकतमा चिनियाँ, एसियाली, अफ्रिकी ४० हजारभन्दा बढी पुरातात्त्विक महत्त्वका कला संग्रहित छन् । यस ग्यालरीको हालका सञ्चालक फेइज बरकत छन् ।"
एचआईभी संक्रमित आमाको खुसी,"संक्रमित भएका केही गर्भवतीहरू अझै पनि निगरानीमा छन् । सन्तान नजन्माउँदासम्म निगरानी गरी उपचार गर्छौं, उनले भने । संक्रमित महिलाले जन्माउने शिशुलाई एचआईभी संक्रमणबाट जोगाउन नेपाल सरकार राष्ट्रिय एड्स तथा यौन नियन्त्रण विभागले नयाँ रणनीति ल्याएको हो । यसका लागि गर्भवती महिला र नवजात शिशुकेन्द्रित विशेष कार्यक्रम सुरु भएको छ । संक्रमित गर्भवतीलाई एन्टिरेट्रो भाइरल ट्रिटमेन्ट (एआरटी) औषधि नियमित खुवाइन्छ । त्यसले गर्भवतीबाट बच्चामा एचआईभी सार्न रोक्छ । चिकित्सकहरूका अनुसार बच्चा जन्मेपछि प्रोफाइल लेसिस नामक झोल खुवाइन्छ । शिशुको स्वस्थ अवस्था जाँच्न डीएनए पीसीआर गरिन्छ । संक्रमित आमाबाट जन्मेको शिशु १८ महिना पुगेपछि फेरि जाँच गरिन्छ । संक्रमित गर्भवती नियमित चिकित्सकको सम्पर्कमा रहनुपर्छ । नियमित औषधि प्रयोग नगर्ने आमाबाट भने संक्रमित बच्चा जन्मिने जोखिम रहने चिकित्सक बताउँछन् ।संक्रमितको दूध चुस्दा एचआईभी सर्ने खतरा हुने भएकाले बच्चाका लागि पनि औषधि प्रयोग गरिन्छ । कामको सिलसिलामा विदेश जाने गएकाहरू असुरक्षित यौन सम्पर्कबाट एचआईभी संक्रमणको बढी जोखिममा पर्ने गरेका छन् । असुरक्षित यौन व्यवहार भएकाहरूले घर फर्केपछि श्रीमतीलाई सार्ने गरेका छन् । चिकित्सकहरूका अनुसार असुरक्षित यौन सम्पर्कले हुने एचआईभीको संक्रमण गर्भवती आमाबाट सिधै नवजात शिशुमा सर्छ । तर, संक्रिमत भएको पुष्टि भइसकेकामध्ये निकै कम व्यक्ति उपचारका लागि पुग्ने गरेका कारण जोखिम बढाएको छ । सामाजिक बहिष्करणमा पर्ने त्रासका कारण कतिपयले रोग लुकाउने गरेका छन् ।"
प्रजिअले देउडाबाटै पोखे असन्तुष्टि,"(काठमाडौंदार्चुला)  भारतीय जिल्लाधिकारी (डिस्ट्रिक्ट मेजिस्ट्रेट) आशिष चौहानसँग समन्वय समितिको बैठक गर्न शनिबार दार्चुलाका प्रमुख जिल्ला अधिकारी सिद्धराज जोशी र बैतडीका प्रजिअ राजेन्द्रदेव पाण्डे सुरक्षा अधिकारीसहित पिथौरागढ पुगे । बैठकको आयोजक भारतीय पक्ष भए पनि उसले कुनै एजेन्डा राखेको थिएन । दार्चुलाका प्रजिअ जोशीले देउडा गाउँदै एजेन्डा उठाएछिमेकी देश गाउँ जोलै मित्र बन्न पुग्छअसल मित्र त्यो हो जसले सुखदुःख बुझ्छराइझुमाझुमा क्या मस्क्याकी छौ राइझुमाजोशी यतिमा मात्रै रोकिएनन् । भारतीय पक्षलाई असल छिमेकी बन्न आग्रह गर्दै देउडा गीत राइझुमा झुमा क्या मस्क्याकी छौ राइझुमा को लयमा भने पडोसीछिमेकी बन्धुजो हुन् असल मित्रछलकपट हुँदैन भन्छन् पवित्र मनभित्रजोशीले गीत गाइरहँदा भारतीय जिल्लाधिकारी चौहानसहित उपस्थित सबैले उठेर तालीले साथ दिएका थिए । प्रजिअ जोशीले दार्चुला सदरमुकाम खलंगादेखि सोही जिल्लाको व्यास गाउँपालिका१, छाङरुसम्म सीमावर्ती महाकाली तटीय क्षेत्रमा भारतीय पक्षबाट भएका बलमिच्याइँका करिब एक दर्जन जति विषय बैठकमा उठाए । बैठक सकेर सोमबार साँझ सदरमुकाम खलंगा आइपुगेका प्रजिअ जोशीले दुई वर्षयता सीमावर्ती क्षेत्रमा भारतीय पक्षबाट भएका बलमिच्याइँपूर्ण घटनाबारे भारतीय समकक्षीको ध्यानाकर्षण गराइएको जानकारी दिए । बैठक अनौपचारिक कुराकानी र छलफलमा केन्द्रित गर्ने भारतीय पक्षको योजना रहेछ तर हामीले दार्चुला सदरमुकाम खलंगाबाट महाकालीको माथ्लो सीमावर्ती तटीय क्षेत्रमा भएका अमानवीय व्यवहारदेखि सीमा क्षेत्रमा अनधिकृत संरचना निर्माणसम्मका विषयलाई उठायौं, प्रजिअ जोशीले कान्तिपुरसँग भने, हामीले असन्तुष्टि जनाएपछि भारतीय पक्षले अब त्यस्तो दोहोरिँदैन भनेको छ ।नेपालका सीमावर्ती जिल्ला दार्चुला र बैतडी तथा भारतको पिथौरागढ प्रशासनका अधिकारीबीच शनिबार दुई वर्षपछि द्विपक्षीय बैठक बसेको थियो । त्यसअघि दुवै प्रशासन आफ्ना विषय अवगत गराउन पत्राचारमा मात्र सीमित थिए । सीमा क्षेत्रमा देखिने प्रशासनिक समस्या समाधानका लागि संयुक्त बैठक राख्न पटकपटक गरेको आग्रहलाई भारतीय पक्षले टार्दै आएको थियो । यस बीचमा नेपालको लिपुलेकसम्मै समेटेर भारतले राजनीतिक तथा प्रशासनिक नक्सा जारी गर्यो । त्यसको विरोधमा नेपालले पठाएको कूटनीतिक नोटको भारतले जवाफ दिएन । उल्टै नेपाली भूमिसमेत समेटेर खनेको धार्चुलालिपुलेक सडक २०७७ वैशाखमा भारतीय रक्षामन्त्री राजनाथ सिंहले उद्घाटन गरे । त्यसपछि नेपाल सरकारले भारतीय अतिक्रमणमा परेको कालापानीदेखि लिम्पियाधुरासम्मको भागलाई राजनीतिक तथा प्रशासनिक नक्सामा समेटेर प्रयोगमा ल्यायो । त्यसपछि झनै दुई देशबीच सम्बन्धमा तिक्तता आयो ।प्रजिअ जोशीका अनुसार २०७० असारमा महाकालीमा बाढी आएपछि नदीले धार परिवर्तन गर्दा पारिपट्टि करिब २ सय रोपनी नेपालको भूभाग परेको थियो । त्यही भूभागमा भारतीयले नदीको धार परिवर्तन हुने गरी तटबन्ध निर्माण गरेको छ । यस विषयका साथै बिनासमन्वय भारतले सडक खन्दा चट्टान खसेर नेपालतर्फ बाटो भत्किएको, बिनासमन्वय सडक निर्माणमा विस्फोटक पदार्थ प्रयोग गरेको, अनुमतिबिना नेपाली आकाशमा हवाई उडान भरेको, दार्चुलाका सीमा क्षेत्रमा झोलुंगे पुल निर्माणमा सहजीकरण नगरेको, भारतीय भूमि हुँदै छाङरु जान व्यवधान खडा गरेको, अपराध अनुसन्धान प्रयोजनका लागि ड्रोन उडाउन नदिएको विषयमा पनि नेपालको प्रशासनले समकक्षीलाई ध्यानाकर्षण गराएको छ । भारतीय एसएसबीका सुरक्षाकर्मीले तुइन खुस्काएपछि महाकालीमा खसेर बेपत्ता दार्चुला मालका जयसिंह धामीको खोजबिनमा भारतले नदी तटीय क्षेत्रमा ड्रोन उडाउन दिएको थिएन । त्यस घटनामा भारतीय पक्षले अनुसन्धानमा पनि असहयोग गरेको थियो । भारतीयका कारण नेपाली पक्षले भोगेका समस्याबारे पत्रमार्फत जानकारी माग्दा र अवगत गराउँदा पनि कुनै जवाफ नदिएकामा समेत नेपाली पक्षले असन्तुष्टि जनाएको थियो । पछिल्लोपटक नेपाली अधिकारीलाई भारतीय बाटो हुँदै जनगणना गर्न दार्चुलाको छाङरु जान पनि अवरोध पुर्याइएको थियो । गणकलाई रोकिएको विषयमा पिथौरागढ प्रशासनसँग दार्चुला प्रशासनले कारण माग्दा जवाफ नै आएन । जिल्लाधिकारी चौहानले तुइन घटना र गणकलाई भारतीय बाटो प्रयोग गर्न नदिएको विषय माथिको आदेश भन्दै आफू केही नबोल्ने बताएका थिए । बाँकी विषयमा चौहानले अब सीमा क्षेत्रमा हुने गतिविधिमा दुवै देशको समन्वय र सहजीकरणबाट मात्रै काम हुने उल्लेख गर्दै यसअघिका घटनामा सरी भनेको जोशीले बताए । बैठकमा नेपाली अधिकारीले भारतमा मृत्यु भएका नेपाली मजदुरका परिवारले भारत सरकारबाट पाउनुपर्ने क्षतिपूर्ति र शव हस्तान्तरणमा पनि प्रभावकारी रूपमा सहजीकरण गर्न आग्रह गरेका थिए । यसलाई पनि चौहानले गम्भीर रूपमा लिएको जोशीले जानकारी दिए । सीमा पुल बनाउन आवश्यक निर्माणका सामान ढुवानीमा समेत सहजीकरण गरिदिन प्रशासनले भारतको ध्यानाकर्षण गराएको छ । एसएसबीका सुरक्षाकर्मीले गत साउन १५ मा तुइनको लट्ठा खुस्काइदिँदा नेपाली युवक महाकालीमा बेपत्ता भएको घटनापछि पिथौरागढका जिल्लाधिकारी आनन्द स्वरूप हटाइएका थिए । उनको ठाउँमा चौहान आएका हुन् । चौहान आएपछि नेपाली अधिकारीसँग शनिबार भएको पहिलो सीमा बैठकले दुई देशका प्रशासनबीच अनौपचारिक सूचना आदानप्रदानका लागि सामाजिक सञ्जाल वाट्सएप ग्रुपसमेत प्रयोगमा ल्याउने समझदारी गरेका छन् । गृह मन्त्रालयले बैठकमा सीमा क्षेत्रका समस्याबारे कुनै लिखित हस्ताक्षर वा समझदारी नगरी द्विपक्षीय छलफल गर्न अनुमति दिएको थियो ।"
उत्तरी नाका अझै असहज,"(सिन्धुपाल्चोक)  प्रधानमन्त्री कार्यालयका सचिव शिशिरकुमार ढुंगानाको अगुवाइमा सरकारी सम्मिलित टोलीले आइतबार तातोपानी नाकाको अनुगमन गर्यो । चिनियाँ नाकाको भौतिक संरचना र सम्बद्ध अधिकारीसँग हालको अवस्थाबारे जानकारी लिन आएको टोलीमा १३ जना थिए । टोलीलाई व्यवसायी र स्थानीयले सोधे, तपाईंहरूले पनि अवस्था हेर्नुभयो । अब नाका सहज हुन्छ ? काठमाडौं फर्केपछि प्रतिवेदन तयार गर्ने सोही आधारमा नाकामा व्यापार बढाउन योजना बनाएर चीन पक्षसामु विवरण राख्ने आश्वासन टोलीले दिएको थियो । तर नाका चिनियाँ अधिकारीको आदेशअनुसार सीमित मात्रै खुलेको छ ।अनुगमन टोलीमा गृह र परराष्ट्र मन्त्रालयका सहसचिव लोकबहादुर थापा, सडक विभागका सिनियर डिभिजन इन्जिनियर, नेपाल इन्टर मोडल यातायात विकास समिति कार्यकारी निर्देशक आशिष गजुरेल र नेपाल पारवहन तथा गोदाम लिमिटेड व्यवस्थापक गिरिराज ज्ञवाली थिए । दुई साताअघि सभामुख अग्नि सापकोटा, अर्थमन्त्री जनार्दन शर्मा, अर्थ मन्त्रालय अधिकारीहरू, भौतिक पूर्वाधार तथा यातायात मन्त्रालयका सचिव रवीन्द्रनाथ श्रेष्ठसहित दर्जनभन्दा बढी उच्च अधिकारीले नाकाबारे अनुगमन गरेका थिए । आयातनिर्यात सहज बनाउने विषयमा चीनसँग छलफल गरिसकेको र नाका पूर्ण रूपमा खुलाउन पहल भइरहेको सभामुख सापकोटाले बताएका थिए । अर्थमन्त्री शर्माले पूर्ण रूपमा खुलाउन भौतिक संरचना व्यवस्थित बनाउन सरकार लागिपर्ने बताएका थिए । दुई वर्षअघि तातोपानी निरीक्षणमा आएको सरकारी अधिकारीको टोलीले प्रतिवेदन तयार पारिसकेको बताएको थियो, साथै नाका पूर्ण रूपमा खुलाउन भौतिक पूर्वाधार सुरक्षित व्यवस्थित हुनुपर्ने निर्क्योल निकालेको थियो । भूकम्पको चार वर्षपछि आयात सहज बनाउने गरी खुलाउने भनिएको नाका भोटेकोशी बाढीपहिरोको अवरोधपछि खुल्दै बन्द हुँदै गर्न थालेको धेरै भयो । पछिल्लो समय ताल फुट्ने हल्ला र कोभिडले आयात व्यापार खुम्च्याइदियो । २० वर्षअघिदेखि चल्दै आएका एक हजार चार सय मालवाहक कन्टेनर, २८ सय चालक र पाँच हजार मजदुर परिवार बेरोजगार भए । भोटेकोशी गाउँपालिकाका अध्यक्ष राजकुमार पौडेल भन्छन्, नाका कहिल्यै सन्तुलनमा आएन, हामी खुब दौडियौं, नाका सहज हुने वातावरण बनेन, उनले भने । तातोपानी सुक्खा बन्दरगाह तथा भन्सार कार्यालयका प्रमुख नारद गौतम दैनिक ६७ कन्टेनरबाट रोल कपडा, स्याउ र लसुन भित्रिरहेको बताउँछन् । नाका जसरी सहज हुनुपर्ने थियो, त्यो भएन, उनले भने, उच्चस्तरीय टोलीलाई हामीले यहाँको सबै विवरण दिएका छौं ।"
त्रिविमा करारलाई स्थायी गर्ने निर्णय,"(काठमाडौं)  त्रिभुवन विश्वविद्यालयले करारमा कार्यरत ४ सय ८० प्राध्यापकलाई आन्तरिक प्रतिस्पर्धाबाट स्वतः स्थायी गर्ने निर्णय गरेको छ । प्रधानमन्त्री निवास बालुवाटारमा मंगलबार बसेको त्रिवि सभा बैठकले १० वर्षदेखि करारमा कार्यरत जनशक्तिलाई विशेष आन्तरिक प्रतिस्पर्धाबाट स्थायी गर्न सकिने निर्णय गरेको हो । उक्त निर्णयसँगै करार प्राध्यापक र श्रेणीविहीन कर्मचारी स्थायी हुने बाटो खुलेको छ । प्रधानमन्त्री शेरबहादुर देउवाले यसअघि आन्तरिक प्रतिस्पर्धामा उत्तीर्ण हुन नसकेका ४ सय ८० प्राध्यापकलाई स्थायी गर्ने व्यवस्था मिलाउन त्रिवि पदाधिकारीलाई ठाडो निर्देशन दिएका थिए । सभाका एक सदस्यका अनुसार कुलपतिसमेत रहेका प्रधानमन्त्रीको निर्देशनमा रजिस्ट्रार पेशल दाहालले सभामा कार्यकारीबाट पास भइसककेको प्रस्ताव पेस गरेका थिए । उक्त प्रस्ताव सर्वसम्मतिले पास भएको ती सदस्यले बताए । बाहिर आन्तरिक प्रतिस्पर्धाबाट प्राध्यापक स्थायी हुनु हुँदैन भन्ने आवाज उठेको थियो, ती सदस्यले भने, सभाको बैठकमा कसैले त्यो विषयमा एक शब्द पनि उच्चारण गरेन, ताली ठोकेर प्रस्ताव पास भयो । १० वर्षदेखि काम गरेकालाई आन्तरिक प्रतिस्पर्धा गर्न दिने भनेर यसअघि उत्तीर्ण हुन नसकेका प्राध्यापकलाई लक्षित गरी निर्णय भएको हो । त्यस्तै, त्रिविमा ठेक्का करार कार्यविधि लागू हुनुभन्दा अघि करारमा नियुक्त श्रेणीविहीन कर्मचारीले पनि आन्तरिक प्रतिस्पर्धाबाट स्थायी हुन पाउने निश्चित भएको छ । अख्तियार दुरुपयोग अनुसन्धान आयोगले समेत विश्वविद्यालयलाई खुला प्रतिस्पर्धाबाट हुने पदपूर्तिलाई प्रभावित पार्ने गरी आन्तरिक विज्ञापनबाट शिक्षककर्मचारी नियुक्त नगर्न निर्देशन दिएको थियो । प्रधानमन्त्रीको दबाबसामु उपकुलपति धर्मकान्त बाँस्कोटा, रेक्टर शिवलाल भुसाल, रजिस्ट्रार दाहाल निरीह बनेको प्राध्यापकहरू बताउँछन् । आन्तरिक प्रतिस्पर्धाबाट शिक्षककर्मचारी नियुक्त नगर्न विद्यार्थी संघ संगठनले समेत विरोध गर्दै आएका थिए । सभाको उक्त निर्णयले विश्वविद्यालयलाई झनै अधोगतिमा लैजाने त्रिविका पूर्वउपकुलपति हिराबहादुर महर्जनले बताए । कहीँ कतैबाट सभामा गलत प्रस्ताव आए त्यसलाई सदस्यहरूले रोक्नुपर्ने उनको भनाइ छ । सभामा डिन, अन्य केही विश्वविद्यालयका उपकुलपति, शिक्षाविद्, प्राध्यापकहरू सदस्य रहने व्यवस्था छ । विश्वविद्यालयलाई हानि पुग्ने कुरा पास हुन लाग्दा सभाका सदस्यले प्रतिवाद गर्नुपर्थ्यो, महर्जनले थपे, समयमै सेवा आयोग खोलेर योग्य र क्षमतावान्लाई पो प्राध्यापक बनाउने निर्णय गर्नुपर्छ, १० वर्षसम्म कति पटक सेवा आयोग खुल्यो ? १० पटक पास हुन नसक्नेलाई नियम मिचिमिची किन प्राध्यापक बनाउनुपर्यो ? त्रिवि नियममा सेवा आयोगले खुला प्रतिस्पर्धाबाट मात्रै शिक्षक कर्मचारी लिने व्यवस्था छ । तर करार र आंशिक प्राध्यापकको दबाबमा सेवा आयोगले खुला प्रतिस्पर्धाको विज्ञापनसमेत रोकेर राखेको छ । देउवाले त्रिविका आंगिक क्याम्पसमा कार्यरत करिब एक हजार नौ सय प्राध्यापकलाई ऐन नियम मिचेर स्वतः करार र स्थायी बनाउन प्रधानमन्त्री भएदेखि नै अनुचित दबाब दिँदै आएका थिए । २०६२०६३ को जनआन्दोलनलगत्तै त्रिविका कार्यरत १ हजार ३ सय ८० आंशिक प्राध्यापकलाई करारमा नियुक्ति दिँदै गिरिराजप्रसाद कोइराला नेतृत्वको सरकारले विशेष आन्तरिक प्रतियोगिताबाट स्थायी हुने अवसर दिएको थियो । आन्तरिक प्रतियोगितामा ९ सय प्राध्यापक मात्रै सफल भए । बाँकी रहेका ४ सय ८० लाई फेरि आन्तरिक प्रतिस्पर्धाबाट स्थायी गराउन खोजिएको हो । त्यसका लागि कांग्रेसनिकट प्राध्यापक संघले पनि आन्तरिक प्रतिस्पर्धाको अवसर दिनुपर्ने लबिइङ गर्दै आएको छ । करारलाई आन्तरिक प्रतिस्पर्धाबाट स्थायी गराउने निर्णयमा त्रिविका पदाधिकारी प्रतिक्रिया दिन तयार भएनन् । प्रतिस्पर्धाबिनै आंशिक शिक्षकमा कार्यरत १ हजार ४ सय २० जनालाई स्वतः करारमा नियुक्ति दिँदा राज्यलाई वार्षिक १ अर्ब ४ करोड २१ लाखभन्दा बढी व्ययभार थपिन्छ ।"
प्यागोडा शैलीमा पालिका भवन,"(सिन्धुपाल्चोक)  झिंगटीको छानो, आकर्षक आँखीझ्याल, ढोका अनि कलात्मक टुँडाल । झट्ट हेर्दा कुनै पुरातन दरबारजस्तो लाग्छ । खासमा यो भवन इन्द्रावती गाउँपालिकाको कार्यालय भवन हो । इन्द्रवती४ नवलपुर बजार पुगेका प्रायः नौला व्यक्तिहरूले सोधिहाल्छन्, यो केको भवन हो ? स्थानीय रविना खोखलीले भवन आकर्षणको केन्द्रबिन्दु नै बनेको दाबी गरिन् । बजार आउने अधिकांश यात्रु त गाडीबाट ओर्लिएर सेल्फी, फोटो, भिडियो खिचिहाल्छन् ।कोही त नाच्दै टिकटक भिडियो बनाउँछन् । यो भवन त भाइरल भइसक्यो, उनले भनिन् ।जिल्लामा ३ वटा नगर र ९ वटा गाउँपालिका छन् । हालसम्म इन्द्रावतीसहित मेलम्ची, बाह्रबिसे र चौतारा साँगाचोकगढी नगरपालिका तथा लिशंखुपाखर, पाँचपोखरी थाङपाल, जुगल गाउँपालिकाले कार्यालय भवन ठड्याइसकेका छन् । भोटेकोसी, बलेफी, त्रिपुरासुन्दरी, हेलम्बु गाउँपालिकाले केन्द्र निश्चित गरेर भवन बनाउँदै छन् । सबैजसो पालिका भवन सामान्य या आधुनिक शैलीमा निर्माण गरिएगरिँदै भए पनि इन्द्रावतीले भने पुरातात्त्विक प्यागोडा शैलीमा भवन बनाएको हो । सुनकोसी अर्थात् थकाह्युल्साले किराँतकालीन राज्यको इतिहास बोकेको छ । यसकारण पनि भवन बनाउँदा पुरानै शैली अपनाइएको इन्जिनियर राजाराम घोरासैनीले बताए ।उनका अनुसार भवन ६ करोड ५१ लाख रुपैयाँ लागतमा बनेको हो । स्वराजटक्सार जेभीले १८ महिनामा निर्माण सकेको भवनभित्र प्रविधिमैत्री कक्ष, हेल्प डेस्क, मिटिङ हल, पदाधिकारीका लागि छुट्टाछुट्टै कार्यकक्ष छन् । १२ वटा वडा रहेको पालिकाका सबैजसो वडा कार्यालय भवनसमेत बनेका छन् । यसबाहेक १५ शय्याको नवलपुर अस्पताल निर्माण सकेर सञ्चालनमा ल्याइएको गाउँपालिका अध्यक्ष वंशलाल तामाङले बताए । ४ करोड लागतमा ऐंसलुखर्कमा रंगशाला अन्तिम चरणमा पुगेको छ भने ८९ लाखमा भृकुटी पार्क बनाई भृकुटीको सालिकसमेत बनाइँदै छ । ३२ फिट अग्लो भूकम्प स्मृति पार्क निर्माणको काम पनि सकिएको छ, उनले भने ।सुनकोसी गाउँपालिकाले भने अहिलेसम्म केन्द्र तोक्न सकेको छैन । कार्यालय भवन बन्ने पनि सुरसार छैन । कार्यालयले मासिक ८० हजार रुपैयाँ भाडा बुझाउँदै आएको छ । गाउँपालिकाको केन्द्र तोक्नेमै विवाद भएकाले भवन बन्न नसकेको गाउँपालिका उपाध्यक्ष लक्ष्मी पौडेलले बताइन् ।"
सबै समूह मिलेमात्र देउवालाई चुनौती,"(काठमाडौं)  कांग्रेसमा शेरबहादुर देउवा नेतृत्वकै निरन्तरता रोज्ने कि विकल्प खोज्ने भन्ने प्रतिस्पर्धा चलिरहेका बेला ६७ जिल्लाबाट चुनिएर आएका महाधिवेशन प्रतिनिधिहरूको नतिजाले भने दुवै पक्षलाई ढुक्क हुने स्थिति बनाएको छैन । अहिलेसम्म अधिवेशन सम्पन्न भएका ६७ जिल्लामा प्यानल बाट चुनिएका कुल ३ हजार ३ सय २३ महाधिवेशन प्रतिनिधिको अंकगणितले पौडेल, कोइरालालगायतका समूह एकमुष्ट भएमा देउवासँग कडा प्रतिस्पर्धा देखिन्छ । संस्थापन र वैकल्पिक समूह दुवैका लागि अब हुने प्रदेश २ का ८ र पहाडका २ जिल्लाका प्रतिनिधि नै निर्णायक हुने देखिएको छ ।प्रदेश नम्बर २ का ३२ निर्वाचन क्षेत्रबाट साढे आठ सय बढी महाधिवेशन प्रतिनिधि चयन हुन्छन् । अहिले आठवटै जिल्लामा निर्वाचन भइरहेको छ । प्रदेश नम्बर २ बाहेक दुई निर्वाचन क्षेत्र रहेको धनकुटा र एक निर्वाचन क्षेत्र रहेको रसुवामा पनि महाधिवेशन प्रतिनिधि चयन हुन सकेको छैन । नतिजा आएका ६ प्रदेशमध्ये सुदूरपश्चिम, कर्णाली र लुम्बिनीमा देउवा बलियो देखिएका छन् भने प्रदेश १, वाग्मती र गण्डकीमा संस्थापनइतरको पौडेल समूह बलियो देखिएको छ । संस्थापनइतर एकजुट भने भइसकेको छैन । देउवासँग प्रतिस्पर्धा गर्न चार नेता मुख्य दौडमा छन् । वरिष्ठ नेता पौडेल, महामन्त्री शशांक कोइराला, पूर्वमहामन्त्री प्रकाशमान सिंह र नेता शेखर कोइरालाबीचको समझदारी बन्छ कि बन्दैन भन्ने मुख्य चासो कांग्रेसवृत्तमा छ । यसको सबैभन्दा बढी चासो स्वयं देउवालाई छ । महाधिवेशनको तिथि आउन ९ दिन मात्रै बाँकी छँदा पनि चारमा चारै जना प्रतिस्पर्धीको अडान उस्तै छ । आफ्नो टिमका बलियो हस्ती उपसभापति विमलेन्द्र निधिको उम्मेदवारी घोषणाले अप्ठ्यारोमा परेका देउवा अर्को समूहभित्रको प्रतिस्पर्धाबाट लाभ लिने कोसिसमा छन् । साढे आठ सय मत रहेको प्रदेश नम्बर २ मा निधिमार्फत नै देउवाले पकड जमाउँदै आएका थिए । निधि टिमबाट अलग्गिएपछि त्यसको क्षतिपूर्ति भर्न देउवा लागिरहेका छन् । विमलेन्द्र निधिको उम्मेदवारीले कति प्रभाव पार्छ ? प्रदेश २ मा कस्तो पोजिसन हुन्छ भन्ने मुख्य चासो छ देउवा समूहबाट मंगलबार नै केन्द्रीय सदस्यको उम्मेदवारी बन्ने घोषणा गरेका नेता श्याम घिमिरेले कान्तिपुरसँग भने, संस्थापनइतर खेमामा एक मात्रै उम्मेदवार बन्दा शेरबहादुर दाइलाई चुनौती हुने हो । तर त्यहाँभित्र एकता हुने सम्भावना मैले देखिरहेको छैन । अघिल्लोपटक कांग्रेसमा नरहेका नेता विजयकुमार गच्छदार यसपटक देउवासँगै छन् । राप्रपाबाट प्रवेश गरेका सहमहामन्त्री सुनीलबहादुर थापा, एमाले, माओवादी, मधेस केन्द्रित दलबाट कांग्रेस प्रवेश गरेका नेताहरूले पनि देउवालाई साथ दिएका छन् । अघिल्लो महाधिवेशनमा देउवाको टिमबाट महामन्त्री उम्मेदवार बनेका नेता अर्जुननरसिंह केसी अहिले संस्थापनइतर खेमामा छन् । पार्टीभित्र तेस्रो धारको नेतृत्व लिएका नेता कृष्णप्रसाद सिटौला देउवाबाट अलग्गिएपछि अहिलेसम्म कता उभिने निश्चित छैन । अघिल्लोपटक देउवा पार्टी सभापति निर्वाचित हुनुमा सिटौला निर्णायक बनेका थिए । त्यतिबेला सिटौला गगन थापा महामन्त्री र उमाकान्त चौधरी कोषाध्यक्षसहितको प्यानल बनाएर नेतृत्वको प्रतिस्पर्धा गरेका थिए । पहिलो राउन्डबाट बाहिरिएपछि दोस्रोपटकको प्रतिस्पर्धामा उनको टिमसहितको समर्थन देउवालाई मिलेको थियो । सभापति निर्वाचित हुन ५० प्रतिशतभन्दा बढी मत चाहिनेमा पहिलो राउन्डमा देउवा, पौडेल र सिटौला कसैले त्यति मत प्राप्त नगरेपछि दोस्रो राउन्डमा सबैभन्दा बढी मत ल्याउने देउवा र पौडेलबीचको प्रतिस्पर्धामा सिटौला निर्णायक बनेका हुन् । झापाको १ सय ३४ महाधिवेशन प्रतिनिधिमा सिटौला प्यानलबाट मात्रै ९६ जनाले जितेका छन् । झापाबाहिर पनि उनको प्रभाव छ । त्यसै कारण देउवा सिटौलालाई आफ्नै पक्षमा तान्न खोजिरहेका छन् । झापा र राजधानी काठमाडौंसहितका पूर्वका केही जिल्लाका अधिवेशनमा देउवाले सिटौलासँगै गठबन्धन बनाएका थिए । उनी देउवासँग रहन सक्छन् भन्ने संकेत छ, देउवानिकट अर्का एक नेता भन्छन्, सभापतिज्यूले उनलाई उपसभापति बनाएर टिममा राख्न खोज्नुभएको छ । तर, सिटौलाले प्रदेश अधिवेशन सकिएपछि मात्रै निर्णय लिन्छु भन्नुभएको छ । सार्वजनिक रूपमा भने सिटौला आफू पनि सभापतिको उम्मेदवार रहेको बताउने गरेका छन् । देशभर एउटै प्यानलबाट महाधिवेशन प्रतिनिधि चुनिए पनि संस्थापनइतर खेमाका प्रतिनिधिहरू काठमाडौं आएपछि विभाजित हुने देखिन्छ । इतर खेमामा पौडेल, महामन्त्री शशांक, प्रकाशमान र शेखरका आफ्नै समूह छन् । इतर खेमामा अहिले गगन थापाको समूह पनि थपिएको छ । इतर खेमा नमिल्दा प्रतिनिधिहरू विभाजित हुने र त्यसको लाभ देउवाले लिने देखिन्छ । यस्तो परिस्थिति आत्महत्यासरह हुने नेता अर्जुननरसिंह केसी बताउँछन् । जुन विचार बोकेर हामीहरू पाँच वर्षदेखि लड्दै आयौं तर अहिले नेतृत्व परिवर्तन गर्ने बेलामा आएर एक हुन सकेनौं भने त्यो आत्महत्या गरेसरह हुन्छ उनको भनाइ छ ।पार्टीका साढे ९ लाखभन्दा बढी क्रियाशील सदस्यताबाट चुनिँदै आएका प्रतिनिधिहरूमा करिब ६० प्रतिशत ५० वर्षमुनिका छन् । यो पुस्ताको मागअनुसार नेतृत्वका लागि युवा नेताहरूले नै आँट नगरेका कारण नेतृत्व परिवर्तनमा ठूलो बदलाव आउनेमा आफू आशावादी नभएको नेता प्रदीप पौडेल बताउँछन् । अधिवेशनले युवाहरूको प्रतिनिधित्व बढाए पनि परम्परागत गुट भत्काएर अघि बढ्ने संख्या निकै कम हुन सक्ने पौडेलले बताए । युवाहरूलाई तान्ने भनेको विचारले हो । वैचारिक बहस पनि नहुने र हाम्रो पुस्ताले नेतृत्वमा आँट पनि नगर्ने हुँदा परम्परा धान्ने अवस्थामै प्रतिनिधिहरू रहन सक्छन्, पौडेलले भने, प्यानलबाट निर्वाचित भएर देशभरबाट आएका प्रतिनिधिहरूमा पाँच प्रतिशतभन्दा बढी यताउति हुने अवस्था मैले देखेको छैन ।संस्थापन र इतर दुवै खेमाका युवा नेताहरू सभापतिपछिको दोस्रो, तेस्रो पदका लागि मात्रै प्रतिस्पर्धामा देखिएका छन् । निश्चित खेमाको सहयोगीबिनै नेतृत्वका लागि प्रतिस्पर्धा गर्न नेविसंघका पूर्वअध्यक्ष कल्याण गुरुङ भने अघि सरेका छन् । चन्द्र भण्डारी, गगन थापा, धनराज गुरुङ, गुरुराज घिमिरेलगायत संस्थापनइतर खेमामा रहेका युवा नेताहरूले भने नेतृत्वमा दोस्रो पुस्ताका नेतालाई अघि बढाएर उपसभापति, महामन्त्री, सहमहामन्त्री लगायतका मुख्य सबै पदमा युवाहरूलाई अघि बढाउने रणनीति बनाएका छन् । चौधौं महाधिवेशन हाम्रो सम्झौता हो भने पन्ध्रौं महाधिवेशन हामीहरूकै नेतृत्व हो, भण्डारी भन्छन्, नेताहरू मिलेनन् भने पनि परिवर्तनको आकांक्षा राखेर आएका प्रतिनिधिहरूले सब मिलाउँछन् ।"
अध्यक्षबाहेक पदमा विद्युतीय मतदान,"काठमाडौं (कास) राष्ट्रिय प्रजातन्त्र पार्टी (राप्रपा) को अध्यक्षबाहेक पदाधिकारी र केन्द्रीय सदस्यको निर्वाचन विद्युतीय मतदानबाट हुने भएको छ । अध्यक्षका लागि भने मतपत्रमै मतदानको व्यवस्था हुनेछ । राप्रपा र राप्रपा संयुक्तको दुई वर्षअघि एकता भएपछि बुधबारदेखि काठमाडौंमा एकता महाधिवेशन हुँदै छ । वर्तमान अध्यक्ष कमल थापा र नेता राजेन्द्र लिङ्देनले अध्यक्षमा उम्मेदवारी घोषणा गरिसकेका छन् । १ सय ९९ केन्द्रीय कार्यसमितिमध्ये १ सय ४९ जना निर्वाचनबाट चुनिने गरी विधान संशोधन गरी राप्रपाले निर्वाचन गराउन लागेको हो । ५० जना अध्यक्षले मनोनीत गर्न पाउनेछन् । अध्यक्षमा सर्वसम्मत गराउन पहल भए पनि अध्यक्षसहित दुई प्यानल नै निर्वाचनमा प्रतिस्पर्धा गर्न चाहेका छन् । लिङ्देनको समूहबाट महामन्त्रीमा धवलशमशेर राणाले उम्मेदवारी घोषणा गरिसके पनि थापा समूहबाट महामन्त्रीको उम्मेदवार घोषणा भएको छैन । महाधिवेशनबाट पदाधिकारीमा अध्यक्ष, एक महिलासहित तीन उपाध्यक्ष, एक महिलासहित तीन महामन्त्री चयन गर्ने गरी विधान संशोधन गर्न लागिएको छ । निर्वाचनबाट चुनिने १ सय ४९ पदाधिकारी र सदस्यमध्ये ३३ प्रतिशत अर्थात् ४९ जना महिला केन्द्रीय समितिमा रहनेछन् । महिलामा पनि दुई पदाधिकारी र ४७ जना सदस्य मतदानबाटै छानिने प्रस्ताव विधानमा राखिएको छ । मतदान हुने स्थिति भएपछि सम्पूर्ण तयारी पूरा भएको छ, महाधिवेशन व्यवस्थापनमा खटिएका नेता ध्रुवबहादुर प्रधानले भने, अध्यक्षको मतपत्रमा छाप लगाउनुपर्ने र अरूको विद्युतीय मतदान गर्ने व्यवस्था मिलाएका छौं । एमालेको १० औं महाधिवेशनमा प्रयोग भएको विद्युतीय मेसिन नै प्रयोग गरिने उनले बताए । उनका अनुसार महाधिवेशन स्थल काठमाडौंको भृकुटीमण्डपमा सम्पूर्ण तयारी भइसकेको छ ।महाधिवेशनमा ४ हजार ५ सय ६० प्रतिनिधिको सहभागिता रहनेछ । संघीय संरचनाअनुसार गाउँपालिका, नगरपालिका, जिल्ला, प्रदेशबाट छनोट भएका प्रतिनिधि महाधिवेशनमा आउनेछन् । ३ सय ३० प्रदेश निर्वाचन क्षेत्रबाट मात्रै २ हजार ९ सयभन्दा बढी प्रतिनिधि सहभागी हुने प्रधानले जानकारी दिए । एउटा प्रदेश निर्वाचन क्षेत्रबाट कम्तीमा ९ जना प्रतिनिधि हुनेछन् । यसबाहेक गाउँपालिका, नगरपालिका, जिल्ला र प्रदेश अध्यक्षहरू पनि प्रतिनिधिको रूपमा आउनेछन् । तीन दिनसम्म चल्ने महाविधेशनको पहिलो दिन उद्घाटन सत्र सकिएलगत्तै बन्दसत्र गर्ने तालिका छ । निर्वाचनको प्रक्रिया भने बिहीबारबाट मात्रै सुरु हुनेछ । मतदाताको नामावली बुधबार नै महाधिवेशन स्थलमा टाँस्ने व्यवस्था मिलाइने महाधिवेशन व्यवस्थापन समितिले जनाएको छ । बन्दसत्रमा अध्यक्ष थापाले राजनीतिक, पशुपतिशमशेर जबराले सामाजिक र प्रकाशचन्द्र लोहनीले आर्थिक कार्यपत्र पेस गर्नेछन् । त्यस्तै विधान संशोधन सुझाव समितिका संयोजक नीरञ्जन थापाले कार्य सम्पादन समितिको बैठकबाट अनुमोदन गरिएको विधान संशोधनको मस्यौदा बन्द सत्रमा पेस गर्नेछन् । पहिलो दिन विधान संशोधन गरेर बिहीबारदेखि निर्वाचनको प्रक्रिया सुरु हुन्छ, महाधिवेशन प्रचार समितिका संयोजक मोहन श्रेष्ठले भने । उद्घाटन सत्रमा प्रधानमन्त्री शेरबहादुर देउवाका साथै अन्य पार्टीका नेताहरू पनि आउने आयोजकले जनाएको छ ।"
नारायणीमा बग्नबाट जोगिएको एमालेको आन्तरिक लोकतन्त्र,"संघीय संसद्को सबैभन्दा ठूलो दल नेकपा एमालेको दसौं महाधिवेशन पार्टी अध्यक्षमा केपी शर्मा ओलीलाई दोस्रोचोटि चयन गर्नुका साथै अन्य केन्द्रीय पदाधिकारीहरू छानेर मंगलबार सम्पन्न भएको छ । गत शुक्रबार चितवनमा अभूतपूर्व संख्यामा कार्यकर्ताशुभेच्छुक उतारेर एमालेले जुन भव्यताका साथ महाधिवेशन उद्घाटन समारोह आयोजना गरेको थियो, उक्त कुम्भमेला समापन हुँदासम्म उसले त्यो साख यथावत् राखिरहन भने सकेन । खासगरी पार्टी अध्यक्ष ओलीले केन्द्रीय समिति र पदाधिकारीहरूमा जसरी बलजफ्ती सर्वसम्मतिको प्रयास गरेर महाधिवेशन प्रतिनिधिहरूको छनोटको अधिकार छिन्न खोजे, त्यसले उद्घाटन समारोहमा देखिएको उत्साहलाई फिक्का मात्र बनाएन, उदेकमै परिणत गरिदियो । दलको आन्तरिक लोकतन्त्रलाई कुण्ठित गर्ने यस्तो कार्यले राजनीतिमा चासो राख्ने आम नेपालीलाई मात्र होइन, स्वयं ओली समूहकै भनेर चिनिएको एमाले कार्यकर्ता पंक्तिलाई पनि खिन्न तुल्यायो । यसलाई कतिले व्यक्त गरे, कतिले गरेनन्, र कतिले बाध्यतावश स्विकारे । धन्न, सहमतिका नाममा ओलीले आफ्नो खल्तीबाट निकालेको सूचीलाई केही व्यक्तिले चुनौती दिएका कारण सीमित पदमा भए पनि चुनाव भएकाले एमालेको आन्तरिक लोकतन्त्र धूलिसात् हुनबाट जोगिएको छ ।सर्वसम्मत भन्ने अवधारणा आफैंमा लोकतन्त्रको विपर्याय अवश्य होइन, ठूलो विभाजनबाट बच्नुपर्ने बेलामा र राष्ट्रिय क्रान्ति वा आन्दोलनका दौरान प्रकारान्तरले लोकतन्त्रलाई नै बलियो बनाउन यसको आवश्यकता पर्न पनि सक्छ । तर अहिले त्यस्तो अवस्था बिलकुलै थिएन । जुनसुकै स्तरबाट भए पनि अध्यक्ष ओलीलाई प्रखर चुनौती दिन सक्ने पूर्वप्रमुखद्वय माधवकुमार नेपाल र झलनाथ खनालले अर्कै दल बनाइसकेका थिए । एक हिसाबले खेल मैदानमा एक्लो नायक ओली नै थिए । सहमतिमा मात्र होइन, चुनावै हुँदा पनि ठूलो अन्तरले ओली नै अध्यक्ष बन्ने सुनिश्चित थियो, जुन हालको चुनावी परिणामबाट पनि देखिइसकेको छ । अरू पदहरूमा पनि निर्वाचन हुँदा पार्टी दुई टुक्रा हुने गरी ठूलो गुटबन्दी हुने अवस्था थिएन । यस्तो परिस्थितिमा पनि सर्वसम्मति हुँदै नहुने भन्ने होइन, तर त्यो एकदमै स्वःस्फूर्त रूपमा आउनुपर्थ्यो, जबर्जस्ती लादेर होइन । भोलिका दिनमा पार्टी नेतृत्वको वक्रदृष्टिबाट बच्न होइन, अन्तर्हृदयबाटै प्रतिनिधिहरूको यसमा सम्मति आवश्यक पर्थ्यो । तर घटनाक्रमले बताइसक्यो सर्वसम्मतिको प्रयास स्वतः प्रवर्तित छँदै थिएन ।सर्वसम्मतिको नाटक मञ्चन हुनुका पछाडि हालसम्म प्रस्ट नभइसकेका अन्य आन्तरिक कारणहरू पनि होलान्, तर मूल कारण भनेको अध्यक्ष ओलीमा झाँगिँदै गएको मैले भनेपछि सबैले मान्नुपर्छ भन्ने प्रवृत्ति र अरूको अधिकारविवेकको सम्मान नगर्ने सर्वाधिकारवादी शैली नै हो । परन्तु, आफ्नो यही कोसिसमा पनि ओली दिग्विजयी बन्न सकेनन् । उनी आफैं निर्विरोध निर्वाचित हुनसम्म सकेनन्, पार्टी नेता भीम रावलसित अन्ततः चुनावी प्रतिस्पर्धामा भिड्नैपर्यो । तत्काललाई ओलीका निम्ति यो असहजताको विषय बने पनि एमालेको लोकतान्त्रिक स्वास्थ्यका लागि यो परिघटना थोरै भए पनि सुखद कुरा हो । यद्यपि सबै पदहरूमा स्वतःस्फूर्त रूपमा चुनाव हुन नसकेको मूल्य भने एमालेले भविष्यमा पनि चुकाउनुपर्ने हुन सक्छ । आन्तरिक लोकतन्त्रको स्वच्छ अभ्यासबाट देशको प्रमुख पार्टी जुन रूपमा गतिशील र समावेशी बन्न सक्थ्यो, त्यो मौकाको सदुपयोग गर्न एमाले नेतृत्व चुकेको छ । पार्टीको नवगठित नेतृत्वपंक्तिमा मुलुकको लैंगिक, जातीय र क्षेत्रीय विविधता नझल्किनु अर्को कमजोर पक्ष हो, पदाधिकारी तहमा त यो विषय झनै चिन्ताजनक छ । यसले यो पार्टीलाई थप अनुदारवादी एवं ध्रुवीकृत शिविरतर्फ लैजाने सम्भावना पनि छ ।महाधिवेशनमा सर्वसम्मति का लागि कतिसम्म जोरजुलुम गरिएको थियो भने, त्यसले एमाले आफैंले अभ्यासमा ल्याएको विधान महाधिवेशनको औचित्यमा समेत प्रहार गर्यो । ठूलो खर्च र तामझामका साथ पहिलो विधान महाधिवेशनले तयार पारेको विधानमा दुई महिना नपुग्दै संशोधन गरियो । पदाधिकारीको संख्या १५ बाट बढाएर १९, केन्द्रीय कमिटी २ सय २५ बाट बढाएर ३ सय १ सदस्यीय बनाइयो भने विधान महाधिवेशनमा हटाइएको पोलिटब्युरोलाई फेरि ब्युँताइयो । नेतृत्व चयनको महाधिवेशनलाई ठोस मार्गदर्शन गर्न तथा एकल अर्जुनदृष्टिमा केन्द्रित हुन सघाउन विधान महाधिवेशन गर्नु तर त्यसले पारित गरेको विधानमै फेरि नेतृत्वले चाहेअनुरूप फेरबदल गर्नु वैधानिक रूपमा मिले पनि राजनीतिक र नैतिक रूपमा शोभनीय विषय होइन । यसले त्यत्रो खर्च गरेर सम्पन्न गरिएको उक्त महाधिवेशनलाई फगत एक नाटकमा सीमित गरिदिएको छ । आफैंले थालेको एउटा अनुकरणीय अभ्यासमा एमाले आफैंले धब्बा लगाइदिएको छ । यो महाधिवेशनले अध्यक्ष केपी शर्मा ओलीको एउटा विरोधाभासपूर्ण पाटो पनि उजागर गरेको छ, त्यो हो उनी शक्ति आर्जन र प्रदर्शन गर्न माहिर छन्, तर त्यसलाई बृहत्तर हितका खातिर प्रयोग गर्न भने हमेसा चुक्ने गर्छन् । ओलीको शक्तिमा आरोहण जति भव्य हुन्छ, शक्तिको व्यवस्थापन त्यति नै त्रुटिपूर्ण । उनी प्रायशः शक्तिको शिखरबाट जबर्जस्ती अवतरित हुन बाध्य हुन्छन्, केही वर्षयताका घटनाक्रम हेर्दा यही देखिन्छ । विगतमा दुई ठूला कम्युनिस्ट पार्टीलाई एक बनाउँदा होस् या मुलुकमा ६ दशकपछि दुई तिहाइको सरकार गठन गर्दा, ती दुवै घटना उनको सबलताका द्योतक थिए । तर उनले न विशाल पार्टी जोगाउन सके, न त सरकार नै । दुई तिहाइ हाराहारीको सरकारलाई सफलताका साथ सञ्चालन गर्नधरि सकेनन् । फरक संस्करणमा ठीक त्यस्तै दृश्यावली चितवन महाधिवेशनमा पुनरावृत्त भएको छ । त्यति ठूलो उद्घाटन सभा गरेर बटुलेको शक्तिलाई उनले सफलतापूर्वक अवतरण गराउनै सकेनन्, उक्त ऊर्जालाई महाधिवेशन फलदायी बनाउने पुँजीका रूपमा प्रयोग गर्नै जानेनन् । यही कारण उनको आफ्नै समूहभित्र समेत असन्तुष्टिका आवाज गुन्जिए, र गुम्सिए पनि । अधिवेशनको आरोहण भव्य रह्यो, अवरोहण टीठलाग्दो । समग्रमा, महाधिवेशन प्रकरणले लोकतान्त्रिक पथमा एमालेको ऐतिहासिक विकासक्रमलाई नै बिटुल्याउने प्रयास गरेको छ । ४० को दशकको मध्यसम्म उग्रवामपन्थी धङधङीमै रहेको पार्टी मदन भण्डारीको नेतृत्व र उनीद्वारा प्रस्तुत जनताको बहुदलीय जनवाद को आलोकमा एकडेढ दशकमै एउटा भरपर्दो लोकतान्त्रिक शक्तिमा बदलिएको थियो । पार्टी नेतृत्वलाई बहुपदीय बनाएर त्यसको छनोट निर्वाचनबाट गराउने आन्तरिक लोकतन्त्रको पद्धति बसालिएको थियो, जसको सिको अरू दलहरूले पनि गर्न थालेका थिए । यसबाट नेपालकै लोकतन्त्र दरिलो बन्दै थियो । तर, चितवन महाधिवेशनमा गाइएको सर्वसम्मतिको आलापले दलको आन्तरिक लोकतन्त्रको सुमधुर धुनलाई बिगार्ने चेष्टा गरेको छ । खुसीको कुरा, उक्त चेष्टा सम्पूर्ण रूपमा सफल हुन सकेन, अब पनि कहिल्यै नहोस् ।"
सहमतिको रटान अन्ततः असफल,"करिब २२ सय मतदाताको अधिकार आफूमा समाहित गरी केपी शर्मा ओलीले एकलौटी ढंगले गरेको पदाधिकारी र केन्द्रीय सदस्यहरूको छनोट विवेकपूर्ण भयो वा भएन भन्ने बहस हुन थालेको छ । ओलीको छनोट कतिपय स्वाभाविक छन्, कतिपय ज्यादै अस्वाभाविक । प्रतिनिधिहरूले न्यायधीशको जिम्मा दिइसकेपछि उनले सबै पक्षलाई न्याय हुने गरी फैसला दिनुपर्थ्यो तर दिएको जस्तो देखिएन । उल्टै आफ्ना एस म्यान हरूलाई काखा अनि नीतिगत रूपमा असहमत हुनेहरूलाई पाखा गर्ने नीति अवलम्बन गरे, जसले उनको ओज घटाएको छ । धनश्याम भुसालजस्ता एमालेका तार्किक नेतालाई पन्छाउने ओली नीतिको जति भर्त्सना गरे पनि कम हुन्छ । आफूसँग असहमत हुने नेताहरूको अस्तित्वलाई पूरै निमिट्यान्न पार्ने कोसिस ओली गर्छन्, जुन राजनीतिमा शोभनीय आचारण होइन । राजनीतिले आफूसँग असहमत विचारहरूलाई पनि सम्मान गर्ने आचरण माग गर्छ, जुन ओलीमा देखिएन । यसले ओलीको कद घटाएको छ । लोकतन्त्रमा टिकेप्रथा होइन प्रतिस्पर्धा रोजिन्छ । प्रतिस्पर्धाबाटै खारिएका र कार्यकर्ताको विश्वास प्राप्त नेताहरू नेतृत्वमा पुग्छन्, जसलाई ओलीले रोक्न खोजे । विधिबाट चल्नुपर्ने पार्टी व्यक्तिले चलाउन खोजे । भीम रावल, धनश्याम भुसाल, भीम आचार्य र टकं कार्कीहरूले झिल्को बालिसके । यो संकेतलाई नबुझेर ओली अगाडि बढे एमालेमा पुनः अर्को फुट देखिनेछ । यसपालिको महाधिवेशनमा लोकतान्त्रिक अभ्यास सुरु गराउने श्रेय भीम रावललाई दिनुपर्छ । ओलीले सम्मानीय पदमा पुगेका सुवास नेवाङलाई माननीय पदमा मात्र पुगेका ईश्वर पोखरेलभन्दा तलको पदमा राख्नु गलत हो भने नेकपा हुँदा महासचिव रहेका विष्णु पौडेललाई पन्छाएर उपमहासचिव पदमा पहिल्यै हारेका शंकर पोखरेललाई महासचिव बनाउनु अर्को गल्ती हो । धेरै प्रतिभाशाली युवाहरूले ठाउँ पाएनन् । टिकेप्रथाको सट्टा प्रतिस्पर्धा गर्न दिएको भए उनीहरू नेतृत्वमा आउन सक्थे र हार्नेहरूले पनि चित्त बुझाउँथे । तर, ओलीले एस म्यान कमिटी बनाउन खोज्दा परिणाम झन् उल्टो हुन पुग्यो । यो छनोट र परिणामले एमालेमा भुसको आगोझैं भित्रभित्रै असन्तुष्टि बढेको छ, जसले कुनै पनि बेला अर्को फुट निम्त्याउन सक्छ । गोपाल देवकोटा, गोकर्णेश्वर ८, काठमाडौं दसौं महाधिवेशनमा अध्यक्ष ओलीले अवलम्बन गरेको सहमतिको रटान अन्ततः असफल भएको छ । खासमा मुखमा लोकतान्तित्र विधि र पद्धति अनि व्यवहारमा हैकमवादी शैली अपनाएकै कारण ओलीको सहमतिको प्रयास असफल भएको हो । पार्टीभित्र भिन्न विचार राख्नै नदिने र राख्नेलाई शत्रु ठान्ने ओली प्रवृत्तिका कारण नै एमाले विभाजनमा पुगेको हो । विभाजनपछि पार्टीमा गुट, उपगुट समाप्त भएका छन् भन्दै आइरहेका ओलीले समहतिमै नेतृत्वलगायतका सम्पूर्ण कार्यसमिति चयन गरेर दसौं महाधिवेशनलाई एकताको महाधिवेशनका रूपमा चिनाउन चाहेका थिए । यद्यपि जति मरिमेटेर लागे पनि उनले यसमा सफलता हात पार्न सकेनन् । लोकतन्त्रको मुख्य आकर्षण नै निर्वाचन हो चाहे संसदीय प्रक्रियामा होस् या कुनै राजनीतिक दलले पदाधिकारी चुन्ने बेलामा । महाधिवेशनमा निर्वाचनका पक्षमा उभिएका अधिकांश नेताले ओलीकै दम्भका कारण आवाज दबाउनुपर्यो । जसले गर्दा उद्घाटन समारोहमा जुन उत्साह देखिएको थियो, त्यो बन्द सत्रको हलमा पस्नेबित्तिक्कै सेलायो । महाधिवेशनमा सहभागी हुन आएका प्रतिनिधिहरू बेकामे भएर समय बिताउन बाध्य भए । यथार्थमा भन्नुपर्दा ओलीले बालकोटको बार्दलीबाट घोषणा गरेर हुने महाधिवेशलाई चितवनमा पुर्याए, तर उपलब्धिमूलक भएको जस्तो लागेन । बरु महाधिवेशनमा विभिन्न अलोकतान्त्रिक गतिविधिहरू देखिए । जहाँ निर्वाचन आचारसंहिताको पूर्ण रूपमा धज्जी उडाइएको थियो । आफ्ना गुटका पदाधिकारीविरुद्ध उमेदवारी दिनेलाई भोट नहाल्नू भनेर नामै किटेर मतदातालाई बाँडिएको थियो । उता अध्यक्ष हुन्छु भनेर आफैंले नाम घोषणा गर्नेजस्ता अनौठा दृश्य पनि चितवनमा देखियो । अहिले एमाले भनेकै ओली हो भनेर जबर्जस्त स्थापित गर्न खोजिँदै छ । ओलीलाई पार्टीको भन्दा पनि आफू अध्यक्ष हुनु महत्त्वपूर्ण सवाल थियो त्यसैले उनले विधि, विधान प्रक्रियाको वास्ता नगरी यस्तो बाटो अवलम्बन गरेका थिए । अध्यक्ष पनि भएरै, छाडे । यसरी लिगलिगकोटमा द्रव्य शाहले दौडमा भाग लिएका सबै प्रतिस्पर्धिको हत्या गरी राजा भएजस्तो गरेर अध्यक्ष भएका ओलीका आगामी दिन सुखद रहनेमा भने शंकै छ । किनकि उनकै निकटस्थहरूले उनको शैली रुचाएका छैनन् । सुजन देवकोटा, पालुङ्टार४, गोरखा"
सर्वेसर्वाका अविवेकी गतिविधि,"जनकूटनीतिको जरुरतसिंहली भाषामा गाइएको मनिके मगे हिथे गाना आजभोलि अन्तर्जालमा उत्पात लोकप्रिय भएको छ । त्यस गीतकी गायिका योहानी नामदार र्यापर भएकी छन् । अन्तर्जालका अन्तर्राष्ट्रिय दर्शक र श्रोतामाझ उनी श्रीलंकाको सौम्य छवि प्रस्तुत गर्न सफल भएकी छन् । एक दशकजति अगाडि तमिल अभिनेता धनुषले गाएको तमिलिङ्लिस गीत व्हाई दिस कोलावेरी कोलावेरी कोलावेरी डी पनि यसरी नै जनप्रिय भएको थियो । एउटा गीतले केही महिनाभित्र तमिल पंक्तिलाई आधुनिक रूप प्रदान गरेको थियो । बेलायत निवासी नेपालीभाषी भीम निरौलाको सन्डे मर्निङ गीत पनि नबुझ्नेहरूले समेत गुनगुनाउने संगीत बन्न पुगेको थियो । सरकारको क्षमता शंकास्पद एवं प्रतिपक्षका गतिविधि अविश्वसनीय देखिन थालेपछि देशको छवि उजिल्याउन सांस्कृतिक अग्रसरता आवश्यक हुन जान्छ । कूटनीतिका जानकारहरूका अनुसार नेपालजस्तो कमजोर देशले बाह्य कठोर शक्ति (हार्ड पावर) लाई नम्रताका साथ प्रतिरोध गर्नुको विकल्प हुँदैन । नम्र शक्ति (सफ्ट पावर) प्रयोग भएमा सावधानीसँग जोगिनुपर्छ । प्रखर शक्ति (सार्प पावर) का अगाडि निहुरिएर भए पनि अन्तर्राष्ट्रिय समुदाय गुहार्ने समय जोगाउन सक्नुपर्छ । तीक्ष्ण शक्ति (स्मार्ट पावर) को काट भने खानपान, खेलकुद, गीतसंगीत एवं कविता र साहित्यजस्ता जनकूटनीतिका माध्यमहरूमा भेट्टाउन सकिन्छ ।कुनै बेला राणाहरूको सिकार कूटनीति नेपालको आकर्षण बढाउन उपयोगी ठहरिएको थियो । सिकार निषेधित एवं जंगल सफारी अनुपयुक्त भइसकेकाले चितवनको गैंडा अब सर्वेसर्वा शर्मा ओलीका समर्थकलाई प्रभावित गर्न मात्र काम लाग्छ । शाहहरूले पर्वतारोहण एवं पहाडी क्षेत्रको पदयात्रालाई भरपूर उपयोग गरे । जलवायु संकटले निम्त्याएको चिन्ताका कारण साहसी पर्यटन (एड्भेन्चर टुरिज्म) कम आकर्षक हुन गएको छ । गोर्खा भर्ती नेपालको कूटनीतिक अस्त्र हुने गर्थ्यो, त्यसको प्रभाव प्रत्युत्पादक नै भइनसकेको भए पनि निरन्तर ह्रासोन्मुख भने छ । शान्ति सेनामा नेपालले गर्ने योगदानको कूटनीतिक मूल्य परिधीय मात्र हो । आफ्नो प्रशंसामा आफैं घाँटी सुकाए पनि गैरआवासीय नेपालीहरू नेपालका अवैतनिक सांस्कृतिक दूत बन्न सक्ने हैसियतमा पुगिसकेका छैनन् । नेपाली लगानीकर्ताहरूको क्षमता सीमित एवं देशको वित्तीय वजन कम रहेकाले आर्थिक कूटनीति नेपालको बुताबाहिरको कुरा हो । लाक्षणिक मात्र नभएर वस्तुतः पनि नेपालको नम्र शक्तिको स्रोत नाच्नु, गाउनु, बाजा बजाउनु र डल्लो फाल्नु मा खोज्नुपर्ने आवश्यकता छ ।नेपालभित्र आनी छोइङ डोल्माले फूलको आँखामा फूलै संसार बाट प्रसिद्धि हासिल गरेकी भए पनि बाहिरी संसारमा उनका मन्त्रहरूले श्रोतालाई मुग्ध पार्ने गर्छन् । बसोबासका लागि बम्बई रोजेका भए पनि गायक उदितनारायण झा एवं अभिनेत्री मनीषा कोइरालाको नेपालसँगको नाता मात्र पनि तिनको कूटनीतिक उपयोगिता कायम राख्न काफी छ । प्रवेश मल्लिक नेपाल र भारतबीचको सांगीतिक पुल बन्न प्रयत्नरत छन् । सन्दीप लामिछानेले डल्लो फालेर आफ्नोसँगसँगै नेपालको पहिचानलाई समेत खेल मैदानमा पुर्याएका छन् । दक्षिण कोरियाको गङनम स्टाइल स्तरका प्रदर्शक (पर्फर्मर) नभए पनि नेपाली अदाकारहरूको क्षमता कम छैन । शास्त्रीय संगीत परम्परा विकसित हुन समय लाग्छ । रुसको बैले प्रदर्शनको लामो इतिहास छ । तर केही दशक अगाडिसम्म पियानो चीनका लागि नवीन उपकरण थियो । अहिले दुनियाँमा सबभन्दा धेरै पियानो बन्ने र बजाइने देश चीन हो । बाँसुरीवादनमा नेपालले आफ्नो उपस्थिति दर्ज गराउन सक्ने पर्याप्त सम्भावना छ । अंग्रेजी भषामा साहित्य सिर्जना गर्ने नेपालीहरू औंलामा गन्न सकिने मात्र छन्, त्यसैले तिनलाई अन्तर्राष्ट्रिय मञ्चमा नेपालको छवि उजिल्याउनका लागि परिचालन गर्नु धेरै खर्चिलो ठहरिनेछैन ।राजनीतिकर्मीहरूले सम्हाल्न नसकेको अन्तर्राष्ट्रिय सम्बन्धलाई सुचारु तुल्याउन परराष्ट्र मन्त्रालयका कूटनीतिज्ञ तथा सिर्जनशील राजदूतहरूले जनकूटनीतिमार्फत गति दिन सक्छन् । जनकूटनीतिलाई योजनाबद्ध रूपमा सञ्चालन गर्न नसकिने होइन, तर त्यसका लागि उपयुक्त वातावरण बनाएर कलाकार एवं खेलाडीहरूलाई स्वैच्छिक अग्रसरता लिने गरी स्वतन्त्र छाडिदिनु बढी उपयुक्त ठहरिन सक्छ । कठ्यांग्रिने जाडोमा धिपधिप आगोको तापले पनि आश्वस्त तुल्याउन सक्छ । यसबीच थाम्नै नसक्ने बधाई थापिरहेका सर्वेसर्वा शर्मा ओलीले आन्तरिक मुद्दामा जतिसुकै चर्को स्वरमा चिच्याए पनि अन्तर्राष्ट्रिय सम्बन्धका मामिलामा अलिकति संयम अपनाउनु उपयुक्त हुनेछ । पद नवीकरण भएका सर्वेसर्वालाई बधाई, उनका चयनित एवं अत्यधिक बहुमतले निर्वाचित सहयोगीहरूलाई शुभकामना !"
कांग्रेस महाधिवेशनका कार्यसूची,"निष्कर्षकांग्रेसको भविष्य र सान्दर्भिकताका दृष्टिले विश्लेषण गर्दा, यसको रूपान्तरण र पुनर्जीवनको विकल्प छैन । कांग्रेस रूपान्तरण र पुनर्जीवन चुनौतीपूर्ण भए पनि असम्भव छैन । तर नेताहरूको शास्त्रीय श्लोक, परम्परागत प्रवचन र सनातनी सन्देशले मात्रै कांग्रेसले पुनर्जीवन पाउने सम्भावना छैन । त्यसैले प्राविधिक रूपमा नेतृत्व महाधिवेशन भए पनि कांग्रेसको भविष्य र सान्दर्भिकताका लागि महाधिवेशनमा बृहत्तर छलफल र उन्नत लोकतान्त्रिक अभ्यासमार्फत केवल नेतृत्व चयन मात्रै होइन, भावी नीति र कार्यक्रमको ठोस प्रस्तावनासमेत पारित गर्नु अपरिहार्य छ । प्रगतिशील सिद्धान्त, गतिशील संगठन र भिजनरी नेतृत्व नै कांग्रेस रूपान्तरण र पुनर्जीवनका पूर्वसर्त हुन् । नेतृत्वपंक्ति र महाधिवेशन प्रतिनिधि कांग्रेसजनलाई चेतना भया !"
महिला सशक्तीकरणको यात्रा,"भर्खर १६ वर्ष टेकेकी रसुवाकी रमिला तामाङ (नाम परिवर्तन) मेलाउत्सव भनेपछि हुरुक्कै हुन्थिन् । टोलछिमेक वरपर कहीँकतै नाचगान हुने थाहा पाउनेबित्तिकै कुदिहाल्थिन् । एक दिन ठूलो स्याफ्रुको गुम्बामा मेला लाग्ने भयो । उनी साथीहरूसँगै गइन् । नाचगान चलिरहेकै थियो । जतिजति रात गहिरिँदै गयो, त्यतित्यति जाडो बढ्दै थियो । खप्न नसकेपछि मजेत्रोले मुख छोपेर उनी साथीसँगै गुम्बाको पिँडीमा सुतिन् । निष्पट अँध्यारोमा उनको अस्मिता लुटियो । एक जना होइन, तीनतीन जनाबाट उनी बलात्कारमा परिन् । अविवाहित उनी गर्भवती भइन् । गर्भपतन गराउने सुविधा र सूचनाबारे उनी बेखबर थिइन् । दस महिनापछि उनले छोरो जन्माइन् । कुमारी आमा बन्नुको पीडा एकातिर, अर्कातिर छोराको एक्लो अभिभावकका रूपमा पहाडजत्रो गह्रौं भारी । रमिलाले छोरो छिरिङ (नाम परिवर्तन) हुर्केपछि नजिकैको सामुदायिक विद्यालयमा भर्ना गरिदिइन् । छिरिङले तीन कक्षा पास मात्र के गरेको थियो, गाउँका अन्य बालक उच्च शिक्षाका लागि भारत जाने भए । मूलतः हिमाली भेगबाट किशोरहरूलाई लामा शिक्षाका निम्ति लद्दाखलगायतका भारतीय सहरमा पढ्न पठाउने प्रचलन रहेकाले छिरिङ पनि लाम लागी खादामाला लगाएर भारत जाने ताँतीमा सामेल भयो । यता, रमिलाले विवाह गरिन् । उनले थप दुई छोरा जन्माइन् । केही वर्षपछि उनका श्रीमान्को मृत्यु भयो । यसै क्रममा छिरिङलाई उच्च शिक्षाका निम्ति नागरिकता आवश्यक पर्ने भयो । गुरुहरूको सरसल्लाहबमोजिम ऊ नागरिकता बनाउन घर आयो । रमिला जेठो छोरालाई लिएर रसुवाको धुन्चेस्थित जिल्ला प्रशासन कार्यालय पुगिन् । प्रशासनले बाबुको किटानीसहित सिफारिस माग्यो । रमिलाले छिरिङको बाबु को हो, बताउन सकिनन् । बिहे गरेको श्रीमान्लाई बाबु कायम गराउन उनी वडा कार्यालय गइन् । तर अंश दिनुपर्छ भनेर दुई छोराले विरोध गरे । यसबाट आफू के गर्नु न कसो गर्नु भएको रुँदै बताउँदै थिइन् रमिला, महिला विकास कार्यालयद्वारा आयोजित नेतृत्व विकास तथा न्यायमा पहुँचसम्बन्धी पाँचदिने तालिममा । आमाको नामबाट नागरिकता पाउने हकको व्यवस्था र कार्यान्वयनको अवस्थाको टिठलाग्दो दृष्टान्त हो यो घटना । रोल्पाकी मीना (नाम परिवर्तन) गाउँमा महिला विकास कार्यक्रम लागू भएपश्चात् महिला समूहमा आबद्ध भइन् । प्रौढ कक्षामा सहभागी हुने मौका पाइन् । परिवार नियोजनका विभिन्न साधनबारे जानकारी पाइन् । दुई छोरा र एक छोरीकी आमा उनले स्वास्थ्य कार्यकर्ताको परामर्शमा तीनमहिने सुई डिपो निरन्तर लगाउन थालिन् । उनका श्रीमान् भारतमा मजदुरी गर्थे, जो एक वर्षको दसैंतिहारको समयमा दुईतीन महिनाको छुट्टीमा घर आए । त्यही बेला एक दिन मीना स्वास्थ्यचौकीमा सुई लगाउन जान लागेकी के थिइन्, श्रीमान्ले किन सुई लगाउन पर्यो ? म नभएको मौकामा परपुरुषसँग सल्किनका लागि सुई लगाएकी ? भन्दै कपाल समाएर उनलाई लछारपछार गरे । ठूला भइसकेका छोराछोरीका अगाडि गालीगलौज गर्दै कुटपिट गरे । मीनाले महिला समूहकै एक सदस्यलाई आफ्ना दुःख सुनाइन् । उनकै सल्लाहमा मीनाले घाँसदाउरा गर्न जान्छु भनेर स्वास्थ्यचौकी गई तीनमहिने सुईलाई निरन्तरता दिइन् । उनी डोकोनाम्लो बोकेर घरबाट निस्किन्थिन्, साथीहरूले बाटैमा घाँसदाउराको भारी ठिक्क पारेर ल्याइदिन्थे । त्यतिन्जेल उनी स्वास्थ्यचौकीमा गई सुई लाएर फर्किसक्थिन् । अनि त्यो भारी बोकेर घर आउँथिन् ।रोल्पाको लिवाङमा महिला तथा बालबालिका कार्यालयद्वारा आयोजित प्रजनन स्वास्थ्य तथा सुरक्षित मातृत्वसम्बन्धी सातदिने तालिममा सहभागी उनले रुँदै अन्य दिदीबहिनीका अघिल्तिर सुनाएको भोगाइको अंश हो यो । यो उदाहरणले महिलाहरू यौन र प्रजनन अधिकारको प्रयोगमा कतिसम्म बाँधिएका छन् भन्ने चित्रण गर्छ । समाजमा महिलामाथिको हिंसालाई मानवअधिकारको मुद्दाका रूपमा सम्बोधन गर्न नसकिएका कारण बलात्कार तथा यौन दुर्व्यवहारका घटनाहरू बढेका छन् । बलात्कारका घटना अन्य अपराधभन्दा संसारमै कम सार्वजनिक हुने गरेको विभिन्न अध्ययनले देखाउँछन् । नेपालको अवस्था झनै दुःखलाग्दो छ । प्रहरीको प्रतिवेदनअनुसार, ८ वर्षे बालकदेखि ७६ वर्षे वृद्धसम्म बलात्कारमा संलग्न भएका छन् र बलात्कारका आरोपी अधिकांश पुरुष १९३५ वर्ष उमेर समूहका छन् । दर्ता भएका घटनामा १६ महिनाकी दूधेबालिकादेखि ७६ वर्षीर्या वृद्धासमेत बलात्कारको जघन्य अपराधबाट पीडित हुने गरेका छन् । महिला हिंसा र बलात्कारका घटना दिनहुँजसो सार्वजनिक हुने गरेका छन् । हिंसाका घटना दबाएर राख्ने, उजुरी नगर्ने चलन विस्तारै हट्दै गएको छ । लैंगिक हिंसाविरुद्धको अभियान सञ्चालन हुन थालेपछि यस्ता घटना दिनप्रतिदिनबाहिर आउन थालेका हुन्, जुन यो अभियानको सकारात्मक पक्ष हो । यस्ता अभियानले गर्दा नै मानिसमा जागरण आएको हो, उनीहरू यसबारे खुल्न थालेका हुन् । यद्यपि सरकारीस्तरमै महिला हिंसाविरुद्धको अभियान सञ्चालन हुँदा पनि यस्ता घटनामा कमी आएको छैन, बरु झनै बढ्दै गइरहेको छ ।लैंगिक समानता र महिला सशक्तीकरणका निम्ति नेपालको संविधान, मुलुकी देवानी संहिता२०७४, मुलुकी अपराध संहिता२०७४, कार्यस्थलमा हुने यौनजन्य दुर्व्यवहार (निवारण) ऐन२०७१, घरेलु हिंसा (कसुर र सजाय) ऐन२०६६, मानव बेचबिखन तथा ओसारपसार (नियन्त्रण) नियमावली२०६५, बोक्सीको आरोप (कसुर र सजाय) ऐन२०७२, जातीय भेदभाव तथा छुवाछूत (कसुर र सजाय) ऐन२०६८, सुरक्षित मातृत्व तथा प्रजनन स्वास्थ्य अधिकार ऐन२०७५, राष्ट्रिय महिला आयोग ऐन२०७४, श्रम ऐन२०७४, अनिवार्य तथा निःशुल्क शिक्षासम्बन्धी ऐन२०७५, कानुनी सहायतासम्बन्धी ऐन२०५४, अपराध पीडित संरक्षण ऐन२०७५ जस्ता राष्ट्रिय कानुनको तर्जुमा गरिएको छ । त्यस्तै, नेपालले महिलाविरुद्ध हुने सबै प्रकारका भेदभाव उन्मूलन गर्ने महासन्धिसन् १९७९ र सोको ऐच्छिक प्रोटोकल१९९९ लगायतका अन्तर्राष्ट्रिय सन्धिमहासन्धि तथा इच्छाधीन प्रोटोकलको अनुमोदन गरेर तथा पक्षराष्ट्र भई अन्तर्राष्ट्रियस्तरमा लैंगिक समानता र महिला सशक्तीकरणका क्षेत्रमा राज्यस्तरबाटै प्रतिबद्धता जनाएको छ । त्यस्तै, दिगो विकासको लक्ष्य२०३० को लक्ष्य नं ५ मा महिला र बालिकाविरुद्ध हुने सबै किसिमका भेदभावका स्वरूपहरू (बालविवाह, कम उमेरमा हुने र जबर्जस्ती विवाह, योनिछेदनजस्ता कुप्रथा) को अन्त्य गर्ने उल्लेख छ । नेपालको पन्ध्रौं योजनाले महिलाको समान तथा अर्थपूर्ण सहभागितासहित सारभूत समानता कायम गर्ने लक्ष्य लिएको छ । राष्ट्रिय लैंगिक समानता नीति२०७७ ले लैंगिक समानतायुक्त राष्ट्र निर्माणको दीर्घकालीन सोच राखेको छ । आर्थिक, सामाजिक र राजनीतिक रूपमा महिलाको सशक्तीकरणसहित कानुनी तथा व्यावहारिक रूपमा महिला, पुरुष, लैंगिक तथा यौनिक अल्पसंख्यकबीच समानता स्थापित गर्ने लक्ष्य पनि यसले राखेको छ । राज्यले महिलाका लागि राज्यले विभिन्न छुट, सेवा, सुविधा र सहुलियत दिँदै आएको छ । महिलाको पारिश्रमिक आयमा १० प्रतिशत कर छुटको व्यवस्था छ । जग्गा पास रजिस्ट्रेसनमा हिमाली क्षेत्रमा ५० प्रतिशत, एकल महिलालाई ३५ प्रतिशत र अन्य महिलाको हकमा २५ प्रतिशत छुट दिइएको छ । बिनाधितो उद्यम सञ्चालन गर्न ४ देखि ६ प्रतिशत ब्याजमा १५ लाखसम्मको ऋण पाइन्छ । महिलाका नाममा उद्योग दर्ता गर्दा लाग्ने दस्तुरमा ३५ प्रतिशत र औद्योगिक सम्पत्ति डिजाइन पेटेन्ट ट्रेडमार्क दर्ता गराउँदा लाग्ने दस्तुरमा २० प्रतिशत छुटको प्रावधान छ । महिला उद्यमशीलता विकास कोषबाट एक आर्थिक वर्षमा ५ लाखसम्म ६ प्रतिशतको ब्याजदरमा कर्जा प्रवाह, नवप्रवर्तनकारी उद्यम सञ्चालन गर्न महिलालाई २ प्रतिशत ब्याजदरमा १५ लाखसम्म बिनाधितो कर्जा सुविधाको व्यवस्था छ । वैदेशिक रोजगारीमा छनोट भएका महिलाले अभिमुखीकरण तालिम लिँदा तिरेको शुल्कको शोधभर्ना गर्ने व्यवस्था राज्यले गरेको छ । आमा सुरक्षा कार्यक्रमअन्तर्गत स्वास्थ्य संस्थामा सुत्केरी गराएका र चार पटक गर्भ जाँच गराएका महिलालाई यातायात तथा अन्य सुविधाबापत हिमाल, पहाड र तराईमा क्रमशः ३८ सय, २८ सय र १८ सय रुपैयाँ प्रदानÙ दुर्गम क्षेत्रमा ज्यान जोखिममा परेका गर्भवती तथा सुत्केरीको निःशुल्क हवाई उद्धारÙ उपचार गर्न र घर फर्किन २० हजार यातायात सहयोगÙ महिला निजामती कर्मचारी सुत्केरी भएमा ९८ दिने तलबी बिदा र पुरुष निजामती कर्मचारीका लागि १५ दिने तलबी सुत्केरी स्याहार बिदाÙ दुई सन्ततिसम्मका लागि ५ हजार रुपैयाँका दरले शिशु स्याहार भत्ताजस्ता सकारात्मक विभेद विशेष सहुलियतको व्यवस्था राज्यले गरेको छ । यिनै प्रयासका कारण नेपालमा महिलाको स्थिति र अवस्थामा सकारात्मक परिवर्तनका सूचक देखिन थालेका छन् ।राज्यले सकारात्मक विभेद र महिलाका निम्ति विभिन्न छुट, सेवा, सुविधा र सहुलियतहरू दिएका कारण सुधारका केही संकेत देखिए पनि कानुन कार्यान्वयनको पक्ष अझै फितलो हुनाले रमिलाजस्ता कुमारी आमाले संविधानमा व्यवस्था भएको आमाको वंश र पहिचानसहितको नागरिकता सन्तानलाई दिन सकेका छैनन् । यसले गर्दा पहिचान र प्रतिनिधित्वमा विभेद कायमै छ । मीनाले सन्तान कहिले, कति र कसरी जन्माउने भन्ने सुरक्षित मातृत्व र प्रजनन स्वास्थ्यसम्बन्धी हकको उपयोग गर्न नपाई उल्टै चरम हिंसा र दुर्व्यवहारको सामना गर्नुपरेको छ । तसर्थ घरैबाट सुरु गरौं, महिला हिंसा अन्त्य गरौं भन्ने नारालाई आफैंबाट सुरु गरौं, आजैदेखि सुरु गरौं । कानुनहरूको प्रभावकारी कार्यान्वयन गर्दै प्राप्त उपलब्धिको जगमा टेकेर हिंसा, दुर्व्यवहार र कुरीतिविरुद्धको साझा अभियान सञ्चालन गरी न्यायपूर्ण र समानतामूलक समाज स्थापना गर्न सबै जुटौं ।ढुंगाना राष्ट्रिय महिला आयोगकी वरिष्ठ महिला विकास अधिकृत हुन् ।"
कतारद्वारा ५० भेन्टिलेटर सहयोग,काठमाडौं (कास) कोरोनाका बिरामीको उपचारका लागि कतार सरकारले नेपाललाई ५० वटा भेन्टिलेटरसहित स्वास्थ्य सामग्री उपलब्ध गराएको छ । कतारका आमिर शेख तामिम विन हमाद अल थानीका तर्फबाट कतार फन्ड फर डेभलपमेन्टमार्फत भेन्टिलेटर पठाइएको हो । काठमाडौंस्थित कतारी दूतावासका कन्सुलर नासर विन घानिम अलघानिम अलमादिदले स्वास्थ्य मन्त्रालयका सहसचिव डा पवनजंग रायमाझीलाई सोमबार भेटिन्लेटर हस्तान्तरण गरे । कन्सुलर नासर अलमादिदले नेपाल र नेपालीले कतार र कतारीका लागि पुर्याएको योगदानको सम्झना गर्दै आवश्यक पर्दा साथ दिन कतार सदैव तयार रहेको बताए ।
कोभिड वार्डबाट पेसी सूची,"प्रधानन्यायाधीश चोलेन्द्रशमशेर जबराले मंगलबार आफ्नो तजबिजी अधिकार प्रयोग गर्दै अन्तिम पटक सर्वोच्च अदालतको पेसी तोके । बुधबारदेखि गोला प्रक्रिया लागू हुन लागेको अवस्थामा जबराले प्रधानन्यायाधीशका रूपमा मंगलबार अन्तिम पटक पेसी सूची तोकेका हुन् । तर उनी कोभिड संक्रमित भएर सोमबार नै बलम्बुस्थित नेपाल एपीएफ अस्पताल भर्ना भएका थिए । अस्पतालका चिकित्सक प्रवीण नेपालले जारी गरेको विज्ञप्तिमा जबरा सोमबारदेखि निमोनियासमेत भएर अस्पतालमा भर्ना भई उपचाररत रहेको उल्लेख छ । अस्पतालमा भर्ना हुँदासमेत जबराले बिदामा नबसी आफैं पेसी सूची तोकेका हुन् । नेपालको संविधानमा प्रधानन्यायाधीशको पद रिक्त भएमा वा कुनै कारणले पदको काम गर्न असम्भव भएमा वा बिदा बसेमा वा नेपालबाहिर गएमा सर्वोच्च अदालतको वरिष्ठतम् न्यायाधीशले कायममुकायम प्रधानन्यायाधीश भई काम गर्ने व्यवस्था छ । प्रधानन्यायाधीश जबरा कसैसँग भेटघाट गर्नसमेत नमिल्ने अवस्थाको बिरामी (कोभिड संक्रमित) भएर अस्पताल भर्ना हुँदासमेत बिदा बसेका छैनन् । उनी बिदा बसेको भए मंगलबारको पेसी वरिष्ठ न्यायाधीश दीपककुमार कार्कीले तोक्ने थिए । अस्पतालमा भर्ना हुनु भनेको अड्डामा अनुपस्थित हुनु हो । यस्तो अवस्थामा उहाँ कसरी कार्यालयमा उपस्थित भएको मानियो ? उहाँले कसरी तोक्नुभयो ? हामी नै अचम्ममा परेका छौं, सर्वोच्चका एक न्यायाधीशले भने ।"
किसानको सट्टा बिचौलियासँग धान किन्दै सरकार,"खाद्यले समयमै धान नकिन्दा किसानलाई मर्का परेको भन्दै गत वर्ष कृषि मन्त्रालयले सहकारीमार्फत धान खरिद प्रक्रिया अघि बढाएको थियो । सरकारले न्यूनतम समर्थन मूल्यमा धान खरिद र व्यवस्थापन गर्नेसम्बन्धी निर्देशिका २०७७ जारी गरेर अनुदान दिने व्यवस्था गरेको थियो । यसअनुसार इच्छुक सहकारीले किसानबाट न्यूनतम मूल्यमा धान किन्दा उनीहरूलाई प्रतिक्विन्टल ११२ रुपैयाँ अनुदान दिने भनिएको थियो । उक्त रकम लोडअनलोड, ढुवानी, प्याकेजिङ, बोरालगायतको खर्च व्यवस्थापनका लागि खरिदकर्ता सहकारीलाई उपलब्ध गराउने जनाइएको थियो । तर सहकारीबाट धान खरिद त्यति प्रभावकारी नदेखिएको किसानको गुनासो थियो । त्यसैले यसपटक बजार र समर्थन मूल्य अन्तर भएको भन्दै सहकारीबाट पनि खरिद भएन । खाद्यले किन्नुपर्नेमा त्यो पनि गरेन । पश्चिम क्षेत्रमा करिब ९० प्रतिशत धान कटानी भइसकेको छ । पूर्वमा पनि धेरै कटानी भयो । धान कटानी तिहारपछि सुरु भएको थियो, खाद्यका लागि कृषि अभियानका संयोजक उद्धव अधिकारीले भने, धान किन्नकै लागि सरकारले पैसा छुट्याए पनि किनेन । त्यसैले किसानले सस्तोमै धान बेच्नुपर्यो । व्यापारीले किसानबाट सस्तो मूल्यमा धान किनिरहेको उनको भनाइ छ । करिब ७५ प्रतिशत बिक्री भइसकेपछि बल्ल खाद्यले किन्ने सुरसार गर्छ, उनले भने, खाद्य कम्पनी किसानसम्म पुग्दैन, उसले बिचौलियाबाट किन्छ । यो पहिल्यैदेखिको रोग हो ।"
सिजनमै मल हाहाकार,"मोहन बुडाऐर (धनगढी), भवानी भट्ट (कञ्चनपुर) र गणेश चौधरी (टीकापुर)"
मन्त्रीले अझै रेल सञ्चालन मिति तोक्न सकिनन्,"धनुषा (कास) भौतिक पूर्वाधार तथा यातायातमन्त्री रेणुकुमारी यादवले यसै वर्षभित्र रेल सञ्चालन गर्ने तयारी भए पनि मिति तोक्न नसकिने बताएकी छिन् । जनकपुरमा नेपाल रेलवेका भौतिक संरचनाको निरीक्षण गर्दै मन्त्री यादवले मंगलबार रेल सञ्चालनको तयारी अन्तिम चरणमा रहेको दाबी गरिन् ।ठ्याक्कै यही मितिमा रेल चल्ने भन्न सक्ने अवस्था त छैन, उनले भनिन्, तर यस वर्षभित्रै रेल सञ्चालनमा आउँछ । आवश्यक प्रक्रिया अगाडि बढिसकेको छ । रेलवे सञ्चालन गर्न अध्यादेश निर्माण गरिएको छ । सरकारले अध्यादेशमार्फत रेलवे कानुन ल्याउने तयारी गरेको पनि उनले बताइन् । कानुन, बजेट र प्राविधिक अभावमा रेल सञ्चालनमा ढिलाइ भएको उनले स्विकारिन् । अध्यादेशमार्फत रेलवे कानुन बनाउन सरकारले तयारी गरेको छ, उनले भने, आइतबार बसेको मन्त्रिपरिषद् बैठकमा अध्यादेशमार्फत रेलसम्बन्धी कानुन ल्याउन प्रस्ताव पेस गरेकी छु । एक साताभित्र कानुनी प्रक्रिया पूरा हुन्छ । रेलवे सञ्चालनका लागि कर्मचारी भर्ना पनि छिट्टै सुरु हुने उनको दाबी छ । रेल सञ्चालनसम्बन्धी कार्यविधि बनिसकेको र भारतीय केआरसीएल कम्पनीसँग दुईपक्षीय जीटूजी सम्झौताअन्तर्गत पहिलो किस्ता बुझाइसकिएको यादवले बताइन् । कर्मचारी, बजेट र भाडा दर तोक्न प्रक्रिया अगाडि बढाउने क्रममा रहेको उनको भनाइ छ । मन्त्रीसँगै निरीक्षणमा रहेका रेल विभागका महाप्रबन्धक निरञ्जन झाले रेल सञ्चालनसम्बन्धी कार्यविधि तयार भइसके पनि कर्मचारी व्यवस्थापन, कानुन र भाडादर निर्धारण गर्ने काम अगाडि बढन नसकेको बताए । भारतीय कम्पनी केआरसीएललाई इनर्वामा राखिएका रेल सेटको प्राविधिक जाँचका लागि पत्राचार गरिसकिएको छ, उनले भने, उसले प्राविधिक रिपोर्ट तयार पारी जिम्मा लगाएपछि मात्रै रेल गुडाउने मिति तोक्छौं । गत वर्ष नेपाल सरकारले खरिद गरेका दुई सेट रेल धनुषाको इनर्वा स्टेसनमा सशस्त्र प्रहरीको निगरानीमा राखिएको छ ।"
'उत्पादन नियमन नगरी विज्ञापन रोक्नु गलत,"काठमाडौं (कास) निजी क्षेत्रलाई प्रतिकूल प्रभाव पार्ने भन्दै विज्ञापन बोर्डले गरेको निर्णय फिर्ता लिन व्यवसायीले माग गरेका छन् । बोर्डले मदिरा, सुर्ती तथा सुर्तीजन्य पदार्थलगायत जनस्वास्थ्यमा प्रतिकूल असर पर्ने विज्ञापन उत्पादन, वितरण र प्रचारप्रसार गर्न नपाइने भन्दै विज्ञप्ति जारी गरेको थियो । बोर्डको सोही निर्णय फिर्ता गर्नुपर्ने माग राख्दै विज्ञापन व्यवसायीहरूले संयुक्त विज्ञप्ति जारी गरेका छन् । नेपाली उद्योग र उत्पादनहरूको नियमन गर्ने विधि तय नगरी विज्ञापन मात्रै गर्न नपाउने एकतर्फी निर्णयले विज्ञापन व्यवसायमा प्रतिकूल असर पर्न जान्छ, नेपाल विज्ञापन संघ (आन), नेपाल मिडिया सोसाइटी, मिडिया अलाइन्स नेपाल, नेपाल पेय पदार्थ तथा चुरोट उद्योग संघ र अखिल नेपाल फुबवल संघले मंगलबार जारी गरेको संयुक्त विज्ञप्तिमा भनिएको छ, यसले विज्ञापन एजेन्सी, मिडिया र यस क्षेत्रका उत्पादन उद्योगमा समेत पर्नेछ । यसले देशको अर्थतन्त्रमा प्रभाव पर्न सक्छ ।"
सामसङको नयाँ सफ्टवेयर,"काठमाडौं (कास) सामसङ इलेक्ट्रोनिक्सले नयाँ सफ्टवेयर वान यूआई ४ को औपचारिक घोषणा गरेको छ, जुन ग्यालेक्सी एस २१, ग्यालेक्सी एस २१ प्लस र ग्यालेक्सी एस २१ अल्ट्रा सिरिजमा पहिलो पटक समावेश हुने कम्पनीले जनाएको छ । वान यूआई ४ ले ग्राहकलाई एक उन्नत मोबाइलको अनुभव दिलाउने सामसङको दाबी छ ।"
बुटवलमा साओमीको स्टोर,काठमाडौं (कास) साओमीले बुटवलमा आधिकारिक स्टोर सञ्चालनमा ल्याएको छ । बुटवलको बीपी चोक६ मा नयाँ स्टोर खुलेको हो । नेटवर्क निर्माणको लक्ष्य पूरा गर्ने प्रयास गरिएको साओमी नेपालका कन्ट्री जनरल म्यानेजर सौरभ कोठारीले बताए ।
सिद्घार्थका ग्राहकलाई स्पर्शमा छुट,"काठमाडौं (कास) सिद्धार्थ बैंक र वीरगन्जको बहुअरीस्थित स्पर्श मल्टिस्पेसियालिटी अस्पतालबीच छुट सम्झौता भएको छ । सम्झौताअनुसार बैंकका ग्राहकले स्पर्शमा डेविट, क्रेडिट तथा प्रिपेड कार्ड, मोबाइल बैंकिङ, इन्टरनेट बैंकिङ प्रयोग गरी भुक्तानी गरेबापत विभिन्न सेवा शुल्कमा २५ प्रतिशतसम्मको छुट पाउनेछन् ।"
रिहाना भइन् राष्ट्रिय हिरो,"ब्रिजटाउन (एजेन्सीहरू) क्यारिबियन मुलुक बार्बाडोसले गायिका रिहानालाई राष्ट्रिय हिरो घोषणा गरेको छ । ५५ औं गणतन्त्र दिवसको समारोहमा मंगलबार उनको गृहनगर ब्रिजटाउनमा यस्तो घोषणा गरिएको हो । प्रधानमन्त्री मिआ मोट्लीले ३३ वर्षीया गायिकालाई घोषणासँगै सम्मान गरिन् । यो घोषणाले रोविन रिहाना फेन्टीका प्रशंसक खुसी भएका छन् । तिमी सधैं आफ्ना कामले हीरा जसरी चम्किरहनु, तिम्रा कामलाई मुलुकले गर्व गर्नेछ, मोट्लीले भनिन् । डायमन्ड सिंगर का रूपमा चिनिने रिहाना बार्बाडोसको ११ औं राष्ट्रिय हिरो बनेकी हुन् । आफ्नो मुलुकको यस्तो सम्मान पाउने उनी दोस्रो महिला हुन् । सम्मान घोषणासँगै रिहानाका प्रशंसकहरूले सामाजिक सञ्जालमार्फत उनलाई बधाई दिएका छन् । ग्रेम्मी अवार्डसमेत जितेकी रिहानाका थुप्रै गीत विश्वभर चर्चामा छन् ।२००५ देखि सांगीतिक करिअर सुरु गरेकी रिहानाका म्युजिक अफ द सन, अ गर्ल लाइक मी, गुड गर्ल गोन ब्याड लगायत गीत चर्चिमा पर्छन् । बार्बाडोसमा जन्मिएकी उनको सांगीतिक करिअर भने अमेरिकाबाट सुरु भएको हो । उनलाई सांगीतिक जगत्को बाटो देखाउने श्रेय अमेरिकन रेकर्ड प्रड्युसर इभन रोजर्सलाई जान्छ । रोजर्सको सल्लाहपछि सांगीतिक करिअर बनाउन उनी अमेरिका पुगेकी थिइन् ।उनको सन् २००५ मा आएको पहिलो स्टुडियो एल्बम म्युजिक अफ द सन बिलबोर्ड २०० को चार्टमा उत्कृष्ट १० मा पुगेको थियो । त्यसपछि उनले करिअरमा पछाडि फर्केर हेर्नुपरेन ।"
नेपाली भाषाप्रति हुरुक्क सिक्किम,"(गान्तोक, सिक्किम)  दुई वर्षअघि जब प्रेमसिंह तामाङ (पीएस गोले) सिक्किमको मुख्यमन्त्रीमा निर्वाचित भए । भारतको यो हिमाली राज्यमा एउटा महत्त्वपूर्ण निर्णय गरे नेपाली भाषालाई राज्यको पहिलो भाषा बनाउने । नेपालीभाषी बहुल एक मात्र राज्य भएकाले पनि अग्रसरता उनलाई सहज भयो । यसै साता सिक्किमको राजधानी गान्तोकमा नेपाली साहित्य उत्सव आयोजना गरियो । मुख्यमन्त्री गोले व्यस्त कार्यतालिका पन्छाएर दिनभरि मनन केन्द्रको प्रेक्षालयमा बसे । कविता सुने, नेपाली गीतसंगीतसँगै झुमे । दिनभरि कवि कलाकारलाई सुनेपछि उनी मञ्च उक्लिए, तीनवटा महत्त्वपूर्ण निर्णय घोषणा गर्न भ्याए । पहिलो थियो, सरकारी तहबाटै बर्सेनि सिक्किम साहित्य उत्सवको आयोजना गर्ने । २०२२ देखि सरकारले आफ्नो खर्चमा नेपाली साहित्य उत्सव गर्नेछ । नेपाली भाषा बोल्ने संसारभरका सर्जकलाई जम्मा गरेर उत्सव बनाउने छौं, उनले भने । दोस्रो थियो, नेपाली भाषाका कृति छापिदिने । लेखनमा सक्रिय भए पनि कृति प्रकाशित गर्न नसक्ने सिक्किमका सर्जकका निम्ति मुख्यमन्त्री कोषमार्फत छापिदिने उनले जनाए । हामी किताबको व्यापार गर्दैनौं, उनले भने, हामी आफ्नै खर्चमा छापिदिन्छौं, रोयल्टी लेखकलाई नै दिन्छौं ।मुख्यमन्त्रीको तेस्रो घोषणा थियो, नेपाली भाषा मान्यता दिवसमा सार्वजनिक बिदा । सन् १९९२ अगस्ट २० का दिन भारतीय संविधानको छैटौं अनुसूचीमा नेपाली भाषालाई समावेश गरिएको थियो । करिब ४० वर्ष लामो संघर्षपछि प्राप्त अधिकारलाई भारतीय नेपालीभाषीले उत्सवको रूपमा मनाउँदै आएका छन् । सिक्किम सरकारले भने आगामी वर्षदेखि सार्वजनिक बिदा दिने निर्णय गरेको हो । हाम्रो वार्ता नामक टेलिभिजनको दोस्रो स्थापना दिवसका अवसर पारेर आयोजित उत्सवमा नेपाल, सिक्किम, दार्जिलिङ, कालिम्पोङ आदि क्षेत्रका सर्जकले एकै मञ्चमा उभिएर सिर्जना पस्किएका थिए । मुख्य आकर्षण थिए कवि नवराज पराजुली । कविताबाटै दर्शक र श्रोतालाई भावुक बनाउने शिल्प भएका पराजुलीका रचनाले सिक्किमेली पनि भावुक भए । उनले आधा दर्जन जति नयाँपुराना खुराक पस्किए । एक्लै शीर्षकको कविता पहिलो पटक यहीँ सुनाए । झन्डै पराजुलीकै शैलीमा दार्जिलिङकी कवि पवित्रा लामा गुन्जिइन् । उनका नारीवादी चेतसहितका कविताबाट दर्शकले मन्त्रमुग्ध भउर सुने । कालिम्पोङका मनोज बोगटीले कवितामार्फत सत्ताको आलोचना गर्न भ्याए । कार्यक्रममा भारतीय नेपाली भाषा र साहित्यको विकासमा विशेष योजना दिने सिक्किमसहित दार्जिलिङ र कालिम्पोङका साहित्य तथा कविहरू राजेन्द्र भण्डारी, चेतनराज श्रेष्ठ, गुप्त प्रधान, केएन शर्मा, वीणश्री खरेल र शशी शेर्पालाई मुख्यमन्त्री गोलेले विशेष अभिनन्दन गरेका थिए । उत्सव आयोजक समितिका प्रमुख संरक्षक तथा लोकसभा सांसद इन्द्रहाङ सुब्बा भन्दै थिए, नेपाली भाषा र साहित्य संरक्षणमा सिक्किमले खासै काम गर्न सकेको छैन, बल्ल प्रयत्न सुरु गरेको छ । भौतिक रूपमा सिक्किम सम्पन्न भए पनि भाषा, साहित्य र संस्कतिको क्षेत्रमा गर्नुपर्ने काम धेरै बाँकी भएको उनले बताए ।"
'खेलकुदको गियर बदलौं,"(काठमाडौं)  राष्ट्रिय खेलकुद परिषद् (राखेप) का नवनियुक्त सदस्यसचिव टंकलाल घिसिङले नेपाली खेलकुदलाई सही मार्गमा ल्याएर गतिशील बनाउने लक्ष्य लिएको बताएका छन् । त्यसका लागि उनले खेलकुदको सबै क्षेत्रमा परिवर्तन आवश्यक देखेका छन् ।मंगलबार सिंहदरबारमा युवा तथा खेलकुदमन्त्री महेश्वरजंग गहतराजसमक्ष शपथ लिएपछि त्रिपुरेश्वरस्थित राखेप मुख्यालयमा आएर पदभार ग्रहणपछि ३७ वर्षीय यी कार्यकारीको कुरा सुन्दा नेपाली खेलकुदको राम्रै अध्ययन गरेर आएको बुझ्न गाह्रो परेन । १० वर्षे माओवादी जनयुद्धको पछिल्लो ६ वर्ष पूर्णकालीन भूमिगत रहेका उनी करिब १० वर्षयता नेपाल रग्बी संघको नेतृत्वमा थिए । राखेप सदस्यसचिव हुनुअघिमात्रै उनले संघबाट राजीनामा दिएका थिए ।शपथ ग्रहणको समयमा गम्भीर मुद्रामा देखिएका घिसिङ थोरै बोले, धेरै सुने । उनले सुरूमै राष्ट्रिय टिम तयारीमा ध्यान दिने तथा मन्त्रालयसँगको उचित समन्वयमा काम गर्ने प्रतिबद्धता जनाए । शुभकामना दिँदै राखेप उपाध्यक्ष शिव कोइरालाले कुलमान घिसिङको विद्युत्मा दिलाएजस्तै सफलता टंकलालले नेपाली खेलकुदलाई दिलाउने विश्वास व्यक्त गरे । कुलमान र टंकलाल एकै जिल्ला (रामेछाप) का हुन् ।राखेपमा पदबहालीपछि भने उनले खेलकुद विकासका आफ्ना चरणबद्ध योजनाहरूबारे खुलेरै कुरा गरे । राखेप सदस्यसचिवका लागि आवेदन दिँदा नै खेलकुद विकासका लागि १६ पेज लामो कार्ययोजना प्रस्तुत गरेका घिसिङले त्यसलाई आफ्नो कार्यकालमा पूरा गर्न प्रतिबद्धतासमेत व्यक्त गरेका छन् ।आफ्नो अनुभव, उमेर र स्वभाव पनि परिवर्तन चाहने भएका कारण सरोकारवाला सबैलाई उनले आफ्नो लयमा समाहित हुन आग्रह गरे । खेल संघको नेतृत्व, खेलाडी, कर्मचारी सबै पक्षसँग छलफल गर्नेछु । हिजो जुन गतिमा खेलकुद हिँडेको थियो, त्यो गति परिवर्तन गर्नुपर्नेछ, एकजना खेलाडी र बलसमेत नभएको रग्बी संघलाई एक दशकबीचमा दिलाएको सफलताको सन्दर्भ पेस गर्दै उनले थपे, त्यो अनुभव खेलकुदमा प्रयोग गर्न चाहन्छु । म सबै सरोकारवालासँग के भन्न चाहन्छु भने, गियर बदलौं । म त्यही पक्षमा छु । खेलसम्बद्ध सबै पक्षहरूलाई पनि त्यही भन्न चाहन्छु । उनले खेलकुदको अस्तित्वमै प्रश्न उठिरहेका बेला त्यसलाई पुरानो लयमा फर्काउने आवश्यकता देखेका छन् ।नवौं राष्ट्रिय खेलकुद आयोजना र त्यसपछि राष्ट्रिय टोलीको बन्द प्रशिक्षण, खेलकुद ऐनको नियमावली जारी गरी खेल संघहरूको आवधिक साधारणसभा, खेल संघलाई उत्तरदायी बनाउने गरी कार्यक्रम, बेरुजु फर्स्योटजस्ता कार्यलाई आफ्नो कार्यकालमा प्राथमिकता दिने घिसिङले बताए ।धेरै अध्ययन गरेर आएको छु । आफूले गर्नुपर्ने कामबारे म पूर्ण जानकार छु । आर्थिक सुशासन र प्रशासनको पक्ष निकै कमजोर छ । बेरुजुमा खेलकुद बदनाम छ । यसलाई शून्य स्तरमा झार्न धेरै काम गर्नुपर्नेछ, उनले भने ।तीव्र गतिमा परिवर्तन भइरहने नेपाली राजनीतिक परिदृश्यका कारण उनी आफैंलाई पनि पूर्ण कार्यकाल पदमा बिताउन पाउँछु भन्ने विश्वास छैन । खुला प्रतिस्पर्धामार्फत केपी ओली नेतृत्वको सरकारले नियुक्त गरेका रमेशकुमार सिलवाललाई १५ महिनामै नयाँ सरकारले बर्खास्त गरिदियो । खेलकुद मन्त्रालय माओवादी केन्द्रको भागमा परेपछि माओवादीकै कोटाबाट घिसिङ राखेप कार्यकारी नियुक्त भएका हुन् ।मन्त्रीले चाहेको अवस्थामा सदस्यसचिव फाल्न पाउने नयाँ व्यवस्थाबारे नवनियुक्त सदस्यसचिवले विरोध वा समर्थन दुवै गरेनन् । विगतमा सदस्यसचिवको मनोमानी चल्ने अवस्था परिवर्तन भएर मन्त्रालयप्रति उत्तरदायी हुनुपर्ने व्यवस्था चाहिँ आफूलाई ठीक लागेको उनको भनाइ छ । सदस्यसचिवलाई कार्यकालको बीचमै पदमुक्त गर्नुअघि उसले गरेका काम र पूरा गरेको जिम्मेवारीको मूल्यांकन गर्ने आधारहरू पनि हुन्छन् होलान् नि त ?, घिसिङले प्रतिप्रश्न गरे, मन्त्रालयले कार्यसम्पादन सम्झौता गर्ने भनेको छ । त्यो लक्ष्य पूरा गरेपछि तर अरू केही सोच्नुपर्छ र ? मैले राम्रो गर्दै छु भने अनावश्यक हस्तक्षेप र सोधिखोजी हुँदैन होला भन्ने अपेक्षा छ । तत्कालको लक्ष्य नवौं राष्ट्रिय खेलकुदचार वर्षे नियुक्ति लिए पनि राजनीतिक परिदृश्य हेर्दा घिसिङले सदस्यसचिवका रूपमा पूरा कार्यकाल बिताउने सम्भावना न्यून छ । यस्तोमा उनले अल्पकालीन योजनाहरू कार्यान्वयनमा ध्यान दिनसक्छन् । कोरोना महामारीका कारण नवौं राष्ट्रिय खेलकुद आयोजना मिति १ वर्ष घर्किसकेको छ । उनले भनेका छन्, मेरो मुख्य लक्ष्य नवौंको यथाशीघ्र आयोजना हुनेछ ।नवौं राष्ट्रिय खेलकुद यसअघि नै हुनुपर्ने थियो । यो खेलकुद क्षेत्रमा लागेकाहरूका लागि ठूलो घाटा हो । नवौं राष्ट्रिय खेलकुद यथासक्य छिटो आयोजना गर्ने गरी काम अगाडि बढाउने छु, उनले थपे, नवौं खेलकुदले राष्ट्रिय टिम तयारीको कुरा जोड्छ । राष्ट्रिय टिम निर्माण गरेपछि अन्तर्राष्ट्रिय सहभागिताका लागि बन्द प्रशिक्षण सुरु गर्नुपर्नेछ ।सन् २०२२ को सेप्टेम्बरमा चीनमा १९ औं एसियाली खेलकुद आयोजना हुँदै छ । त्यसको अर्को वर्ष पाकिस्तानमा १४ औं दक्षिण एसियाली खेलकुद हुनेछ । सदस्यसचिव घिसिङले त्यसलाई लक्षित गरी राष्ट्रिय टोलीको तयारी अहिलेदेखि नै सुरु गर्नुपर्ने आवश्यकता औल्याए । उनले भने, मेरो कार्ययोजनामा कम्तीमा १ वर्ष राष्ट्रिय टिम तयारीलाई समय दिनुपर्छ भन्ने थियो । एसियाली खेलकुदका लागि त्यति समय त पाइँदैन तर त्यसलाई तुरुन्तै थालियो भने गति समाउन सकिने छ ।नेपाली खेलाडीको अन्तर्राष्ट्रिय सहभागिता र उपलब्धिबारे अनुसन्धान गरेको बताउने घिसिङले त्यसको समीक्षा गरी प्राथमिकताका आधारमा तयारी र सहभागिता हुनुपर्ने बताए । ओलम्पिक हाम्रो सहभागितामै सीमित छ । एसियाली खेलकुदमा पनि पछिल्ला तीन संस्करणमा हामी झनै कमजोर बन्दै गइरहेका छौं, उनले भने, ओलम्पिक खेलहरू पहिलो प्राथमिकतामा रहनेछन् । त्यसपछि एसियाली खलकुद र दक्षिण एसियाली खेलकुदका खेलहरू प्राथमिकतामा हुनेछन् ।"
वाग्मतीको झिनो आस,"(काठमाडौं)  वाग्मती प्रदेशले मंगलबार कर्णाली प्रदेशमाथि १ विकेटको रोमाञ्चक जित हात पार्दै वाइवाइ यू१९ राष्ट्रिय क्रिकेट प्रतियोगिताको फाइनल प्रवेश गर्ने झिनो आस कायमै राखेको छ । मूलपानी क्रिकेट मैदानमा ७९ रनको विजय लक्ष्य पाएको वाग्मतीका लागि गौतम केसीले छक्का प्रहार गर्दै जित दिलाए । सानो लक्ष्य लिएर आए पनि वाग्मतीले २० ओभरको चौथो बलमा ७५ रन बनाउँदा ८ विकेट गुमाइसकेको थियो । त्यसको अर्को बलमा विपुल खनाल १ रनमै रनआउट भएपछि स्ट्राइकमा आएका उपकप्तान गौतमले प्रकाशको बलमा छक्का प्रहार गरे । गौतम ३ बलमा ७ रन बनाई अविजित रहे । विवेक मगर १८, उत्तम मगर ११ र क्रिस कार्की १२ रनमा आउट भए । विपिन शाही ८, फरिद खान शून्य, कप्तान प्रतिश जिसी ९, प्रशान्त महत १, स्वप्निलसिंह अधिकारी ४ रनमा आउट भए । कर्णालीका अनुज चुनाराले ५ विकेट लिए । उनले ८ ओभरमा १ मेडन राख्दै ३७ रन खर्चे । प्रकाश, युनिश सिंह र सुवास ऐरले ११ विकेट लिए । यसअघि टस हारेपछि ब्याटिङमा आएको कर्णाली २७१ ओभरमा ७८ रनमा अलआउट भयो । कप्तान निश्चल रावल (१५), सन्दीप शाही (१४), विपिन रावल (१२) र रुपक दाहाल (१०) बाहेक अन्यले दोहोरो स्कोर बनाउन सकेनन् । प्लेयर अफ द म्याच गौतमले ४ विकेट लिए । उनले ६१ ओभरमा ३ मेडन राख्दै १० रनमात्र खर्चेका थिए । विशाल यादवले ५ ओभरमा ३ मेडन राख्दै ११ रन खर्चेर ३ विकेट लिए । क्रिसले २ र विपुलले १ विकेट बाँडेका थिए ।वाग्मती पाँचौं खेलमा दोस्रो जित हात पार्दै सात प्रदेश सहभागी प्रतियोगिताको अंकतालिकामा चौथो स्थानमा उक्लेको छ । शीर्ष दुई टोलीले फाइनल खेल्ने प्रावधान छ । लुम्बिनी प्रदेश ८ र प्रदेश एक ६ अंकसहित पहिलो दुई स्थानमा छन् । सुदूरपश्चिम, वाग्मती, प्रदेश २ र गण्डकीको समान ४ अंक छ । ५ खेलमा एकमात्र जित हात पारेको कर्णाली प्रतियोगिताबाट बाहिरिसकेको छ । सुदूरपश्चिमले त्रिवि क्रिकेट मैदान कीर्तिपुरमा भएको खेलमा गण्डकीलाई ४ विकेटले हरायो । अर्जुन साउदले ६८ रन बनाउँदै सुदूरपश्चिमलाई जित दिलाए । उनले ७९ बल खेल्दै ६ चौका र २ छक्का प्रहार गरेपछि सुदूरपश्चिमले ४ बलअगाडि २ सय १० रनको विजय लक्ष्य २ सय १२ रन बनाएर पूरा गरेको थियो । प्लेयर अफ द म्याच अर्जुन ४८ औं ओभरमा आउट भए । गजेन्द्र बोहरा २, नरेश भट्ट १३ र लोकेश बम १५ रनमा आउट भएपछि अर्जुनले कप्तान खडक बोहरासँग चौथो विकेटमा ५०, राहुल भण्डारीसँग छैटौं विकेटमा ६५ रनको साझेदारी गरे । खडकले ७७ बल खेल्दै ४० र राहुलले ४२ बल खेल्दै ४२ रन बनाए । दुवैले समान ४ चौका प्रहार गरे । वसन्त कार्की ११ रनमा आउट भए । गण्डकीका सुवास भण्डारीले १० ओभरमा ३ मेडन राख्दै २१ रन खर्चेर ३ विकेट, सुदीप अर्यालले २ र अर्जुन कुमालले १ विकेट लिए । यसअघि गण्डकी ४९ ओभर खेल्दै २ सय ९ रनमा अलआउट भयो । दीपक डुम्रेले ५६ र ओपनर उत्सव श्रेष्ठले ४० रन बनाए । दीपकले ९९ बलमा ७ चौका र उत्सवले ५२ बलमा ५ चौका र २ छक्का प्रहार गरे । अर्जुन १३, कप्तान विष्णु पाण्डे ११, सुवास २८, कमल परियार २० र सुजन गौतम १० रनमा आउट भए । सुदूरपश्चिमका कैलाश ऐरीले ३, आकाश चन्द र गजेन्द्र बोहराले २२ तथा नारायण जोशीले १ विकेट लिए ।"
मेसीले जिते सातौंपल्ट बालोन डीअर,"न्युयोर्क टाइम्स (लन्डन)  विश्व फुटबलका केही नाम चलेका खेलाडीले एकैपल्ट मात्र बालोन डीअर जिते । विश्व फुटबलको यो सबैभन्दा प्रतिष्ठित अवार्ड एकैपल्ट मात्र जित्नेमा जर्ज वेस्ट, जिनेदिन जिदान र इसिबो पर्छन् । ब्राजिलका रोनाल्डोले दुईपल्ट यो अवार्ड हात पारे । युरोपेली फुटबलले पाएका अहिलेसम्मकै सबैभन्दा उत्कृष्ट खेलाडी योहान क्राएफले तीनपल्ट जिते । लियोनल मेसी कति भाग्यमानी भने उनले सोमबार राति सातौंपल्ट बालोन डीअर जितेका छन् । मेसीले सन् २०१९ मा पछिल्लो पटक यो अवार्ड जितेका थिए । यसपल्ट जितेर ३४ वर्षीय अर्जेन्टिनी खेलाडीले त्यसमा आफ्नो नाम फेरि लेखाएका छन् । फ्रान्स फुटबलले प्रदान गर्ने यो अवार्ड गत वर्ष भने विवादास्पद रूपमा दिइएको थिएन । निहुँ थियो, कोरोना भाइरस संक्रमणको महामारी । त्यही समय मेसीले भने लामो न लामो समयपछि पहिलो ठूलो अन्तर्राष्ट्रिय उपाधि जिते । त्यो थियो, कोपा अमेरिका । अर्जेन्टिनाका लागि यो उपाधि जितेलगत्तै उनले बार्सिलोना पनि छाडे । आफ्नो बच्चादेखिको क्लब छाडेर उनी अचेल पेरिस सेन्ट जर्मेन (पीएसजी) मा छन् । फेरि एकपल्ट पेरिसमै आयोजित कार्यक्रमबीच बालोन डीअर जितेपछि मेसीले भने, फेरि एकपल्ट यो अवार्ड जितेको छु, त्यसैले खुसी छु । दुई वर्षअगाडि पनि यो अवार्ड जित्दा लागेको थियो, त्यो अन्तिम हुनेछ । तर यसपल्ट हामीले कोपा अमेरिका जित्यौं । मेरो खेलजीवनमा कति वर्ष अझै बाँकी छ, मलाई थाहा छैन । विश्वासमात्र गरौं, धेरै वर्ष खेल्न सकियोस् ।मेसीले कुल ६ सय १३ अंक बटुले । यो दोस्रो स्थानमा रहेका बायर्न म्युनिकका रोबर्ट लेवान्डोस्कीभन्दा ३३ अंक बढी हो । सन् २०१९ मा अन्तिम पटक अवार्ड दिइँदा पनि मेसीले दोस्रो स्थानमा आएका लिभरपुलका भर्जिल भान डाइकभन्दा ७ अंकमात्र बढी बटुलेका थिए । यस वर्ष बार्सिलोनाले पक्कै पनि मेसीलाई गुमाएको छ । तर, बार्सिलोनाकी एलेक्सिया पुटेलासले महिलातर्फको बालोन डीअर जितेकी छन् । उनले सजिलै यो अवार्ड जितिन् । अपेक्षाअनुसार मेसीले अवार्ड थाप्नेक्रममा धेरै बोलेनन् । उनले बार्सिलोनाका आफ्ना पुराना साथी र अर्जेन्टिनाकै सहकर्मीको प्रशंसा गरे अनि आफ्नो नयाँ क्लब पीएसजीका लागि धेरै सफलता हात पर्न सकियोस् भने इच्छा देखाए । फ्रान्स फुटबल पत्रिकाले आयोजना गर्ने यस अवार्डमा १ सय ७६ पत्रकारले मतदान गरेका थिए । सन् २०२० मा यो अवार्ड दिएको भए लेवान्डोस्कीले जित्ने धेरैको विश्वास थियो । त्यही भाव बुझेका मेसीले भने, गत वर्ष यो अवार्ड दिइएको भए, लेवान्डोस्कीले नै जित्ने थिए । उनले लेवान्डोस्कीसँग एउटै मञ्चमा उभिन पाउनु खुसी र गर्वको उपलब्धि भएको बताए । ब्राजिलमा जन्मेर इटालीका लागि खेलिरहेका जोर्जिन्हो तेस्रो स्थानमा रहे । उनले चेल्सीका लागि च्याम्पियन्स लिग र इटालीका लागि युरो जितेका थिए । रियल म्याड्रिडका करिम बेन्जेमा चौथो स्थानमा रहे भने चेल्सीकै एनगोलो कान्टे पाँचौंमा रहे । मेसीका मुख्य प्रतिद्वन्द्वी क्रिस्टियानो रोनाल्डो भने छैटौं स्थानमा रहे ।"
नेपालको झन्डा पलेशाले बोक्ने,काठमाडौं (कास) बहराइनको मनामामा डिसेम्बर २ देखि ६ तारिखसम्म हुने एसियाली युथ पारा गेम्सको उद्घाटन समारोहमा नेपालको झन्डा पारा ओलम्पियन पलेशा गोवर्द्धनले बोक्ने भएकी छन् । साथका ब्याडमिन्टनका प्रकाश अधिकारी रहनेछन् ।विभिन्न ९ खेल समावेश एसियाली युथ पारामा नेपालले तेक्वान्दो र ब्याडमिन्टनमा भाग लिएको छ । तेक्वान्दोमा ३ र ब्याडमिन्टनमा १ खेलाडीले प्रतिस्पर्धा गर्नेछन् । तेक्वान्दोतर्फ के ४४ क्याटगोरीको पुरुष ५८ केजीमुनि विशाल गर्बुजा तथा महिला ५७ केजीमुनि पलेशा गोबर्द्धन र ५२ केजीमुनि सिर्जना घिसिङले प्रतिस्पर्धा गर्नेछन् । प्रकाशले एसएल४४ क्याटगोरीको पुरुष सिंगल्समा खेल्नेछन् ।
पाल्पा विजयी,"काठमाडौं (कास) प्रथम गुरुङ स्पोर्ट्स हाउस कप राष्ट्रिय खुला भेट्रान्स पुरुष भलिबलमा मंगलबार प्रदेश १ रातो र मण्डली पाल्पाले जित पाएका छन् । प्रदेश १ ले रोल्पालाई २५१६, २५२० ले र पाल्पाले सिपाडोल भक्तपुरलाई २५२२, २५२३ को सेटमा हराए । गुरुङ स्पोर्ट्स हाउसको आयोजनामा बसपार्कस्थित ढोरपाटन भलिबल प्रशिक्षण केन्द्रमा भएको प्रतियोगितामा लिगकम नकआउटका आधारमा १६ टोली प्रतिस्पर्धी छन् । ४० वर्षमाथिका खेलाडीको सहभागिता हुँदा उपाधि विजेताले १ लाख ११ हजार १ सय ११ रुपैयाँ पुरस्कार पाउनेछन् । उपविजेताले ६१ हजार १ सय ११ र तेस्रो हुनेले ३१ हजार १ सय ११ रुपैयाँ पुरस्कार पाउनेछन् ।"

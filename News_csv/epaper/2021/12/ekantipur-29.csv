शीर्षक,विवरण
अन्तरजातीय विवाह : दलितलाई कानुनी पासो,"तर, अड्डा अदालत धाउँदा र कानुन व्यवसायी राख्दा ६७ लाख रुपैयाँ खर्च भएको परिवारको भनाइ छ । ती सदस्यले भने, हामीले न्यायको भिख माग्दै अनेक संघसंस्थादेखि नेतासम्म गुहार्यौं तर कसैले सुनेनन् । हाम्रो पक्षमा कोही बोलेनन् । आफ्नै गाउँमा अपमानित युवक रोजगारीको खोजीमा भारत पसेका छन् । सामाजिक चेतनाका अभियान र कानुनी बन्देजबीच पनि नेपालमा अधिकांश बालविवाह परिवारकै आयोजनामा हुने गरेको सरकारी अध्ययन र अनुसन्धानले पुष्टि गरिरहेका छन् । नेपाल जनसांख्यिक तथा स्वास्थ्य सर्वेक्षण२०११ अनुसार नेपालमा २० देखि २४ वर्ष उमेर समूहका ४१ प्रतिशत महिलाको विवाह १८ वर्ष पुग्नुअगावै भएको छ । यही उमेर समूहका ११ प्रतिशत पुरुषको विवाह १८ वर्षभन्दा कम उमेरमा भएको उल्लेख छ । नेपाल जनसांख्यिक तथा स्वास्थ्य सर्वेक्षण२०१६ मा ११ हजार ४० घरपरिवारका १२ हजार ८ सय ६२ महिलामा गरिएको सर्वेक्षणले १५ देखि १९ वर्षका १७ प्रतिशत महिला किशोरी उमेरमै आमा भइसक्ने वा पहिलो बच्चा जन्माउन गर्भवती हुने गरेको उल्लेख छ । सर्वेक्षणले २५ देखि ४९ वर्षका महिलामध्ये आधाको विवाह १८ वर्ष नपुग्दै भएको बताएको छ । २०६८ सालको जनगणनाअनुसार नेपालमा विवाहित महिलामध्ये ७५ प्रतिशतको विवाह २० वर्ष नपुग्दै भएको हो । राष्ट्रसंघीय जनसंख्या कोषका अनुसार पनि ग्रामीण क्षेत्रमा बसोबास गर्नेमध्ये ४३ प्रतिशत र सहरमा बस्नेमध्ये २७ प्रतिशत महिलाको विवाह १८ वर्ष नपुग्दै भएको छ । बालविवाहको घटना कति व्याप्त छ भन्नेबारे स्पष्ट हुन ज्यान जोखिममा परेका गर्भवती तथा सुत्केरीका लागि हवाई उद्धार कार्यक्रमको तथ्यांकले पनि प्रस्ट पार्छ । २०७७ साउनदेखि २०७८ असारसम्म उद्धार गरिएका १ सय ३ गर्भवती तथा सुत्केरीमध्ये १६ जना २० वर्षमुनिका थिए । यो कुल उद्धार गरिएकामध्येको १५ प्रतिशत हो । २०७८ साउनदेखि भदौ अन्तिम सातासम्म ३० जना सुत्केरी तथा गर्भवतीको उद्धार भएकामा ८ जना २० वर्षमुनिका छन् । यो भनेको कुल संख्याको २६ प्रतिशत हो । यसरी समाजले नै संस्थागत गरेको बालविवाहलाई रोक्न अझ प्रभावकारी कदम चाल्नुपर्नेमा समाजका अगुवा र राज्यले भने दलित प्रेमीमाथि मात्र बल प्रयोग गरिरहेका छन् । वर्ष २०७७७८ मा बालविवाह कसुरमा उजुरी परेकामा दलित समुदायका ३१ जना छन् । अर्थात् आरोपी दलितको संख्या झन्डै १७ प्रतिशत हाराहारी छ । चालु आर्थिक वर्षको असोज मसान्तसम्म जबर्जस्ती करणीमा ७ सय २८ आरोपितमध्ये दलित समुदायका मात्रै १ सय ४० अर्थात् १९२३ प्रतिशत छन् । यही समयमा बालविवाहको कसुरमा ३९ आरोपितमध्ये दलितको संख्या १५ अर्थात् ३८४६ प्रतिशत छ । जबकि कुल जनसंख्यामा दलितको उपस्थिति १३८ प्रतिशत छ । तर, जबर्जस्ती करणीमा होस् वा बालविवाह दुवैमा दलित समुदायका बालबालिकाको संख्या जनसंख्याको अनुपातभन्दा धेरै देखिन्छ । प्रहरी प्रधान कार्यालयका प्रवक्ता एसएसपी वसन्तबहादुर कुँवर कानुन प्रगतिशील हुने तर समाज यथास्थितिमै रहँदाको मार दलित समुदायले बढी भोग्नुपरेको बताउँछन् । उनका अनुसार दलित र गैरदलितबीच हुने धेरैजसो अन्तरजातीय बालविवाहमा उपल्लो जातकाले जोडी छुटाउन पहल गर्ने र त्यसमा बालविवाह र जबर्जस्ती करणी दुवैमा मुद्दा दर्ता गर्न जोडबल हुने गरेको देखिन्छ ।कैलालीको गोदावरी नगरपालिका११ का वडाध्यक्ष शिवराज विकले दलित समुदायका १८ वर्षमुनिका कैयौं किशोर भागेर भारत पसेको सुनेका देखेका छन् । उनका अनुसार अन्तरजातीय विवाहपछि माथिल्लो जाति बाट आउने धम्की र बालविवाहका अलावा जबर्जस्ती करणीको मुद्दामा फसाइदिने त्रासका कारण उनीहरू यसरी भाग्छन् । कतिपय घटनामा केटीका परिवारले प्रतिशोध साध्न केटीको उमेर २० वर्ष पुगेको भए पनि उमेर घटाउने र बालविवाह सावित गराई जबर्जस्ती करणीको मुद्दा दर्ता गराउँछन्, त्यसमा उनीहरू सफल पनि भएका छन्, उनी भन्छन् । जात व्यवस्थाका बारेमा अध्ययन गर्दै आएका जेबी विश्वकर्माले अन्तरजातीय प्रेमसम्बन्ध बालविवाहमा परिणत भयो भने जोडी छुटाउन बालविवाहसम्बन्धी कसुर मात्रै नलगाएर जबर्जस्ती करणीको मुद्दा पनि दर्ता गर्ने प्रचलन सामान्य बन्दै जान थालेकामा चिन्ता व्यक्त गरे । बालविवाह रोक्ने सन्दर्भमा राज्यले पर्याप्त पहल नलिने, यस्तो विषय राजनीतिक दलको चासोको विषय नबन्ने भएकाले दलितहरू कानुनी पासोमा फसिरहेको उनी बताउँछन् । कर्णालीका केही जिल्ला घुम्दाको अनुभव सुनाउँदै उनले भने, उमेर नपुगे पनि सजातीयबीच विवाह भएको छ भने घटना मिलाइन्छ तर उमेर नपुगेको विजातीय प्रेम विवाहमा भने उनीहरूलाई छुटाउन बालविवाह र जबर्जस्ती करणीको कसुरमा मुद्दा दर्ता गरिन्छ । निश्चित समुदाय मात्रै पीडित बन्ने कानुनी परिपाटीले पिँधमा रहेको समुदाय झनै जोखिममा पर्ने उनको बुझाइ छ ।राष्ट्रिय दलित आयोगका अध्यक्ष देवराज विक अन्तरजातीय प्रेमपछि बालविवाहमा परिणत भएका घटनामा दलित समुदायका किशोरलाई किशोरीका परिवारले बालविवाह र जबर्जस्ती करणीको मुद्दामा फसाउन खोजेका घटना बढेको बताउँछन् । सजातीय बालविवाहका घटनालाई समाजमै मिलाउने वा गुपचुप राख्ने तर जात नमिल्नेबित्तिकै छुटाउने र बालविवाह वा जबर्जस्ती करणीकै मुद्दा गराउने परिपाटीको सिकार दलितहरू भइरहेको उनको भनाइ छ । विद्यमान सामाजिक व्यवस्था र कानुनी परिपाटीले जोगाएको खाडलबारे नीतिगत तहमै बहस चलाउन ढिला भइसकेको छ, उनी भन्छन् ।"
ललिता निवास किर्तेमा 'डेढ सय कर्मचारी,"राजनीतिक प्रभाव र दबाबका कारण कसुरमा संलग्न थुप्रै कर्मचारी र राजनीति पृष्ठभूमिका व्यक्तिमाथि मुद्दा नचलाउन सीआईबीमाथि दबाब परिरहेको स्रोतले जनाएको छ । यही प्रकरणमा भूमाफिया किटान गरिएका रामकुमार सुवेदी र उनकी पत्नी माधवी पुस ७ मै पक्राउ परिसकेका छन् । तर संलग्नता खुलिसकेका अन्यलाई सीआईबीले पक्राउ गरेको छैन ।२०४९ मा तत्कालीन भोगाधिकारी राणा परिवार, कर्मचारी र बिचौलियाको मिलेमतोमा कागजात किर्ते गरिएको थियो । २०६२ मा किर्ते कागजात नै बनाएर छुट जग्गा राणा परिवारका नाममा लगियो । २०६६६७ मा जग्गा सट्टाभर्ना तथा विशिष्ट व्यक्तिको निवास विस्तार गर्ने नाममा मालपोत कार्यालय डिल्लीबजारदेखि मन्त्रिपरिषद्समेतको गैरकानुनी निर्णयका आधारमा भूमाफियाले जग्गा हडपे । २०६९ मा नक्कली गुठी खडा गरी करिब ५ रोपनी जग्गा मालपोतका कर्मचारीदेखि मन्त्रिपरिषद्समेतको गैरकानुनी निर्णयबाट जग्गा हडपियो । यी चारवटै मितिमा भएको हिनामिनालाई सीआईबीले मुलुकी अपराध संहिता २०७४ को दफा २७६ अनुसार किर्ते कसुरमा अनुसन्धान टुंग्याएर रायसहितको प्रतिवेदन जिल्ला सरकारी वकिलको कार्यालय काठमाडौंमा बुझाउने तयारी गरेको छ । सीआईबीले अनुसन्धानमा किर्ते कसुर गर्नेको संख्या किटान गरिसकेको छ । प्रतिवेदन काठमाडौं सरकारी वकिलको कार्यालयमा पेस गरी अदालतमा मुद्दा दर्ता गरिसक्ने हदम्याद आगामी पुस २७ सम्म मात्रै छ । त्यसलाई डेढ साताभित्र रायसहितको प्रतिवेदन बुझाउनुपर्नेमा दबाबका कारण सीआईबीले आरोपित पक्राउ गर्न तदारुकता देखाएको पाइँदैन । स्रोतका अनुसार पञ्चायतकालमा ललिता निवासको जग्गा अधिग्रहण हुँदा नै मोही कायम नहुने भनी उल्लेख गरिएको जग्गामध्ये ३६ रोपनी १३ आना गृह मन्त्रालय मातहतको समरजंग कम्पनीका नाममा दर्ता गर्न तत्कालीन वाग्मती अञ्चलाधीश कार्यालयले दिएको पत्रविपरीत तत्कालीन काठमाडौं मालपोत प्रमुख धर्म गौतमले गुठीका नाममा कायम गरिदिएको खुलेको छ । २०४२ पुस २३ मा किर्ते कागजात बनाएर उक्त जग्गामा मोही कायम गर्दै गुठीका नाममा दर्ता गरेको भेटिएको हो । त्यहींबाट गुठीमा नक्कली मोही देखाएर भूमाफियाले जग्गा हडप्ने योजना बुनेका थिए । २०४६ सालको राजनीतिक परिवर्तनपछि भूमाफियाले थप जग्गामा नजर लगाए । भूमाफिया र कर्मचारीको सेटिङबाटै तत्कालीन भोगाधिकारी सुवर्णशमशेर र उनको परिवारका नाममा रहेको जग्गा २०४९ सालबाट हडप्न सुरु भएको देखिन्छ । उनले समरजंग कम्पनीको संरक्षणमा रहेको ३६ रोपनी १३ आना समरजंग कम्पनीका नाममा दर्ता कायम गरी संरक्षणमा राख्न दिएको पत्रविपरीत त्यसलाई गुठीमा कायम गरिदिए । गुठीमा नक्कली मोही पनि खडा गरियो । जालसाजीसहित २०४९, २०६०, २०६२, २०६६६७ र २०६९ सालमा पनि किर्ते कागजात बनाएर जग्गा व्यक्तिका नाममा पुगेको अनुसन्धानबाट खुलेको छ । मन्त्रिपरिषद्को निर्णयको अपव्याख्या गरी नक्कली कागजात बनाएर राणा परिवारले २०४९ मा करिब १ सय १३ रोपनी जग्गा हात पारेको थियो । राणा परिवारलाई जग्गा दिलाउन किर्ते कागजात बनाएर र निर्णयबाट सघाएबापत २ बिचौलिया र ९ कर्मचारीले करिब २३ रोपनी जग्गा लिएका थिए । सीआईबीको बयानमा तत्कालीन भोगाधिकारी रहेका सुवर्णशमशेरका छोरा रुक्मशमशेरले जग्गा आफ्नो नाममा ल्याउन सघाएबापत आफूले करिब २३ रोपनी विभिन्न व्यक्तिलाई बकस पास गरिदिएका बताएका थिए । उनको हाल निधन भइसकेको छ । भूमिसुधार कार्यालय भक्तपुरका तत्कालीन शाखा अधिकृत र पछि सहसचिव हुँदै निर्वाचन आयुक्तबाट अवकाश पाएका सुधीरकुमार शाहले घूसबापत लिएको करिब ५ रोपनी जग्गा पत्नी उर्मिलाका नाममा राखेका थिए । सीआईबीसँगको बयानमा उर्मिलाले आफ्नो नाममा जग्गा कसरी आयो भन्नेबारे विस्तृतमा जानकारी नभएको बताएकी छन् । रुक्मशमशेरले पनि उर्मिलासँग आफ्नो औपचारिक चिनजान नै नभएको तर जग्गा आफ्नो नाममा ल्याउन सघाएबापत दिएको बताएका थिए ।किर्ते कागजात बनाएर सरकारी जग्गा राणा परिवारका नाममा लैजान सघाएबापत २०४९ मा मालपोत विभागका तत्कालीन महानिर्देशक मुकुन्दप्रसाद आचार्य (हाल निधन), शाखा अधिकृत प्रेमबहादुर खापुङ, सहसचिवबाट अवकाश पाएका त्यस बेलाका राष्ट्रिय योजना आयोगका शाखा अधिकृत गेहनाथ भण्डारी, डिल्लीबजार मालपोतका नासु जगत पुडासैनी, प्रमुख मालपोत अधिकृत कलाधर देउजा, मालपोत अधिकृत सुरेन्द्रमान कपाली, खरिदार युक्तप्रसाद श्रेष्ठ (हाल निधन) समरजंग कम्पनीका सहलेखापाल विनोदप्रसाद पौडेल तथा २ बिचौलिया रामकल्याण अधिकारी र रामनाथ घिमिरेले राणा परिवारबाट जग्गा नै घूस लिएका थिए । कर्मचारीले घूसबापत पाएको जग्गा पछि भूमाफियालाई बिक्री गरेका थिए । २०४९ देखि २०६९ सम्ममा भूमाफिया भनी किटान गरिएका रामकुमार सुवेदी, शोभाकान्त ढकाललगायतको योजनामा जग्गा तेस्रो पक्षलाई बिक्रीका साथै व्यवस्थापन गरिएको थियो ।"
हजुरआमाको कथाले पुर्यायो टोरन्टो,"ॅसेरढाक ले खोलिदियो आँखाअधिकांशले झैं राजन कठेतले पनि कुनै बेला इन्जिनियर, डाक्टर बन्ने सपना लिएर विज्ञान विषय पढे । हिन्दी फिल्म हेर्दै हुर्किएका उनको दिमागमा भने तिनकै दृश्यहरू नै घुमिरहन्थ्यो । निस्टबाट १२ को पढाइ सकिएपछि इन्जिनियरिङको तयारी कक्षा पनि लिए । त्यतिबेलासम्म दिमागले म्याथ, फिजिक्सको कुरा टिप्न छोडिसकेको थियो । एक दिन आफ्नो मनले सोचेको कुरा पछ्याउँदै उनी काठमाडौं युनिभर्सिटीमा (केयू) मिडिया स्टडिज पढ्न भर्ना भए । फिल्म निर्माणमा लाग्छु भन्ने सोचिसकेका थिएनन् । विज्ञापनतिर रुचि थियो । तर केयूका साथीहरूसँग मिलेर लघु फिल्म बनाउनतिर लागे । सिक्नकै लागि सुरुवातमा लघु फिल्म लस्ट बनाए । स्नातक सकिनासाथ २०११ तिर छाप्रो नामको कम्पनी खोलेर साथीहरूसँग मिलेर अन्धाधुन्दमै फिल्म बनाए । म जान्न, नागर्जॅना, शुक्रकिट त्यही कम्पनीबाट बनेका फिल्म हुन् । त्यसैबीच सेरढाक (द गोल्डेन हिल ) भन्ने फिचर फिल्म निर्देशन गरे । यही फिल्मले राजनको आँखा उघारिदियो । केही नबुझी फिल्ममा हाम्फालिराछु भन्ने भयो । फिल्म बुझेर यो क्षेत्रमा लाग्नुपर्छ भन्ने भयो, कठेत पुराना दिन सम्झन्छन् । फिल्मको सबै काम छोडेर उनले इरासमोस मन्डसको छात्रवृत्तिमा डकुमेन्ट्री फिल्म मेकिङमा स्नातकोत्तर गरे । स्नातकोत्तर गरेर फर्केलगत्तै बनाइएको फिल्म हो बेयर ट्रिज इन् द मिस्ट ।यसअघि उनले युवा जोसमा लेखेका थिए मोक्ष र दोख । मोक्षमा पटकथा र संवाद लेख्नुसँगै प्रमुख सहायक निर्देशक बने । दोख को कथा भने सन् २०१३ तिरै लेखेका थिए । उनलाई फुटबलमा रुचि । गाउँमा सशस्त्र द्वन्द्वका कथाहरू सुनिरहन्थे । फुटबल र सशस्त्र द्वन्द्व जोडिएको कथामा बनेको फिचर फिल्म हो दोख । डकुमेन्ट्री फिल्ममा स्नातकोत्तर गर्दा उनले थेसिसका लागि स्प्लिट इन्ड्स भन्ने डकुमेन्ट्री पनि बनाए । पोर्चॅगलको एउटा सैलुन कसरी नेपालीहरूको दुःख पोख्ने चौतारी बन्दै छ भन्ने डकुमेन्ट्रीमा युरोपसम्बन्धी नेपालीहरूको अनुभव समेटिएको थियो ।अहिले उनी सन् २०१८ देखि सुरु गरेको नयाँ डकुमेन्ट्रीमा व्यस्त छन् । नो विन्टर होलिडे शीर्षकको उक्त डकुमेन्ट्रीमा ढोरपाटनका दुई वृद्धा आमाहरूको चिसोयामको एक्लोपना समेटेका छन् । साथी सुनीर पाण्डेसँग मिलेर बनाउँदै गरेको यो फिचर डकुमेन्ट्री खिच्न कोभिडअघिको जाडोयाममा कठेत त्यतै थिए । यो डकुमेन्ट्रीलाई पनि फेस्टिभलमा लैजाने सोचेका छन् । भन्छन्, नेपालमा त कहाँ देखाउने डकुमेन्ट्री ? कसैले किन्दैन । विदेशमा त टीभीले किनिदिन्छन् । डकुमेन्ट्री देखाउन फेस्टिभलबाहेक अरू ठाउँ नै छैन ।कठेत फेस्टिभल केन्द्रित फिल्म र डकुमेन्ट्रीमात्र होइन, व्यावसायिक फिल्मतिर हात हालिसकेका निर्देशकलेखक हुन् । उनलाई व्यावसायिक फिल्म बनाउने पनि रहर छ । मलाई व्यावसायिक फिल्म पनि बनाउनु छ तर त्यसको लागि केही वर्ष कुर्ने हो कि भन्ने छ । फेस्टिभल भन्नेबित्तिकै नेपालमा चल्दै नचल्दै फिल्म र कमर्सियल भन्नेबित्तिकै फेस्टिभल नजाने भन्ने बुझाइ छ । तर, दुवैतिर जाने फिल्महरू हुन्छन् । मलाई त्यस्तो फिचर फिल्म गर्ने मन छ । हो फेस्टिभलमा जाने फिल्ममा केही फरकपना हुन्छ । मलाई लाग्छ, फिल्म चलाउन त घरेलु दर्शकले फिल्म हेर्नैपर्छ । फेस्टिभल भन्नेबित्तिकै अर्कै खालको फिल्म भन्ने हुँदैन, उनी भन्छन् ।फेस्टिभलमा पठाउने फिल्म मेकिङमा केही फरकपना हुने गरेको कठेत सुनाउँछन् । अन्धाधुन्द फिल्म बनाएर फेस्टिभलमा जान त सकिएला तर राम्रो फेस्टिभलमा जान गाह्रो हुन्छ । फेस्टिभलमा जाने फिल्मको मेकिङको धार नै छुट्टै हुन्छ । यहाँ हामीकहाँ लेखेको कथाको केही ड्राफ्टसँग निर्माताको चित्त बुझ्यो भने फिल्मको काम अगाडि बढ्छ तर बाहिर फेस्टिभलमा जाने फिल्ममा अलि बढी ध्यान दिनुपर्छ । युनिभर्सल रूपमा बुझ्ने खालको विषय फिल्ममा ढाल्नुपर्छ, उनले भने, त्यसैले पारा कहीँ न कहीँ छुट्टिइहाल्छ । नेपाली दर्शकका लागि बनाइएका फिल्म पनि फेस्टिभलमा जान्छन् तर अगाडि बढ्न सक्दैन । किनकि त्यो त स्थानीय दर्शकले मात्रै बुझ्छन् ।"
केन्द्रीय समितिमा ३५ प्रतिशत महिला छान्दै माओवादी,"(काठमाडौं)  माओवादी केन्द्रले वर्ग वा समुदायको जनसंख्यालाई मुख्य आधार मानेर केन्द्रीय समितिलाई समावेशी बनाउने भएको छ । केन्द्रीय समितिमा १५ प्रतिशत सदस्य दलित समुदायबाट, ५ प्रतिशत मुस्लिम समुदायबाट र सबै पार्टी समितिमा ४० वर्ष मुनिका युवा कम्तीमा २० प्रतिशत समावेश गर्ने तयारी छ । केन्द्रीय समितिमा ३५ प्रतिशत महिला चुन्न लागिएको छ । महिला नेताहरूले पदाधिकारी, स्थायी समिति र पोलिटब्युरोमा समेत ३५ प्रतिशत महिला हुनुपर्ने आवाज उठाएका छन् । महिला संघको इन्चार्ज र अध्यक्षका तर्फबाट हामीले केन्द्रीय समिति मात्रै होइन, पदाधिकारी, स्थायी, पोलिटब्युरोलगायतमा ३५ प्रतिशत महिला अनिवार्य हुनुपर्छ भनेर लिखित सुझाव दिएका छौं, केन्द्रीय सदस्य उर्मिला अर्यालले भनिन् । पदाधिकारीमा दलित अनिवार्य गर्नुपर्ने सुझाव पनि समूहगत छलफलमा आएको छ । राजधानीमा जारी महाधिवेशन छलफलमा रहेको विधानमा महिला र दलित प्रतिनिधित्वको स्वरूप समावेशी चरित्रको हुने, न्य्नूतम योग्यता र मापदण्ड नपुगेको अवस्थामा महिला वा दलित सदस्यहरूको स्थान खाली रहने व्यवस्था छ । जनजातिका सन्दर्भमा प्रतिशत किटान गरिएको छैन । छलफलमा भने जनजातिको उपस्थिति बढाउन प्रतिशत नै किटान गर्नुपर्ने सुझाव आएको केन्द्रीय सदस्य बलावती शर्माले जानकारी दिइन् । अन्तरिम विधानको धारा ३४ मा राष्ट्रिय महाधिवेशनको प्रतिनिधि चुनिनका लागि संगठित सदस्य भई कम्तीमा ५ वर्ष काम गरेको हुनुपर्ने तर गरिबीको रेखामुनि रहेको वर्ग, महिला, दलित, मुस्लिम, मधेसी, आदिवासी जनजाति, थारू र अपांगता भएका व्यक्तिको हकमा भने संगठित सदस्य भई ३ वर्ष काम गरेको भए पुग्ने व्यवस्था छ । केन्द्रीय समिति वा केन्द्रीय निकायको सदस्य भई काम गरेको वा प्रदेश समितिको सदस्य भई कम्तीमा एक कार्यकाल वा विगतमा जिल्ला समितिको सदस्य भई दुई कार्यकाल काम गरेको व्यक्ति सामान्यतः केन्द्रीय समितिको सदस्य हुन पाउँछ । तर, विधानले गरिबीको रेखामुनि रहेको वर्ग, महिला, दलित, मुस्लिम, मधेसी, आदिवासी जनजाति, थारू र अपांगता भएका व्यक्तिको हकमा भने कम्तीमा दुई कार्यकाल विगतको जिल्ला समितिको सदस्य भई काम गरेको भए पुग्ने व्यवस्था गरेको छ । अन्तरिम विधान२०७८ ले समावेशीको सैद्धान्तिक व्याख्या गरे पनि वर्ग वा समुदायबाट हुने प्रतिनिधित्वको संख्या तय नगरेका कारण कार्यदल बनाइएको छ । आठौं महाधिवेशनको बन्द सत्रको दोस्रो दिन मंगलबार बिहान बसेको माओवादी केन्द्रको स्थायी समिति बैठकले केन्द्रीय समिति र पदाधिकारीमा समानुपातिक समावेशी क्लस्टर तयार गर्न पाँच सदस्यीय समिति गठन गरेको हो । संविधान र पार्टीको विधान व्यवस्थाअनुसार पार्टीका प्रत्येक समितिमा समानुपातिक समावेशी संख्या विभाजन गर्न सुझाव समिति गठन गरिएको स्थायी कमिटी सदस्य गणेश साहले जानकारी दिए । देव गुरुङको नेतृत्वमा रहेको समितिमा शक्ति बस्नेत, जनार्दन शर्मा, विष्णुपुकार श्रेष्ठ र गिरिराजमणि पोखरेल सदस्य छन् । निर्वाचन आयोगले समानुपातिक, समावेशीका लागि खस आर्य, मधेसी, जनजाति, मुस्लिम, पिछडिएको क्षेत्र, अपांगता भएका व्यक्ति भनेर क्लस्टर बनाएको छ । त्यही क्लस्टरकै आधारमा हामीले कसरी लिडरसिप निर्माण गर्न सक्छौं, त्यसमा छलफल गरेर सुझाव दिन्छौं, श्रेष्ठले भने । श्रेष्ठ माओवादी केन्द्रको निर्वाचन आयोगका अध्यक्ष हुन् ।अन्तरिम विधानले पार्टी समितिहरूमा स्थानीय विशेषताअनुरूप गरिबीको रेखामुनि रहेको वर्ग, महिला, दलित, मुस्लिम, मधेसी, आदिवासी जनजाति, थारू र अपांगता भएका व्यक्तिहरूको यथासम्भव समावेशी प्रतिनिधित्व हुने र समावेशिताको आधार सामान्यतया सम्बन्धित वर्ग वा समुदायको जनसंख्यालाई बनाउने व्यवस्था गरेको छ । गुरुङ नेतृत्वको समितिले यही सैद्धान्तिक जगमा टेकेर समावेशी चरित्रको केन्द्रीय पदाधिकारी र केन्द्रीय समितिमा रहनेको संख्या सिफारिस गर्नेछ । केन्द्रीय समितिले गत साउन ३०३१ मा पारित गरेको अन्तरिम विधान२०७८ को धारा ३८ मा निर्वाचन विधिसम्बन्धी व्यवस्थामा समावेशी चरित्रबारे उल्लेख छ । तर त्यसमा सबै क्लस्टरबाट कति जना आउने भन्ने स्पष्ट व्यवस्था छैन । अन्तरिम विधानमा सबै तहका पार्टी समिति र अधिवेशनका प्रतिनिधिहरूको निर्वाचनका लागि खुला र समावेशी गरी दुई क्षेत्र तोकिने र सबै तहका पार्टी समितिका सदस्यहरू आफ्नो तहको महाधिवेशन वा अधिवेशनबाट निर्वाचित हुने उल्लेख छ । अन्तरिम विधानमा अध्यक्ष, उपाध्यक्ष, महासचिव, सचिव र कोषाध्यक्षसहित २ सय ९९ सदस्यीय केन्द्रीय समिति, केन्द्रीय समितिको कुल सदस्य संख्याको बढीमा एकतिहाइ सदस्य रहेको पोलिटब्युरो र पोलिटब्युरोको कुल सदस्यको बढीमा एकतिहाइ सदस्य रहेको स्थायी समिति रहने व्यवस्था छ । तर १५ सदस्यीय पदाधिकारी बनाउने विधान संशोधन प्रस्ताव महाधिवेशनमा पेस भइसकेको छ । अध्यक्ष पुष्पकमल दाहालले पेस गरेको राजनीतिक प्रतिवेदन र विधान मस्यौदा समितिका संयोजक देव गुरुङले पेस गरेको विधान संशोधन प्रस्तावमाथि २५ वटा समूहमा मंगलबार छलफल गरिएको छ ।"
दाहालको दस्ताबेज कार्यान्वयनमा शंका,"(काठमाडौं)  माओवादी केन्द्रका अध्यक्ष पुष्पकमल दाहालले प्रस्तुत गरेको एक्काइसौं शताब्दीमा समाजवादको नेपाली बाटो शीर्षकको राजनीतिक दस्तबेज कार्यान्वयनमा समूहगत छलफलका प्रतिनिधिले नै शंका व्यक्त गरेका छन् । कतिपय प्रतिनिधिले प्रतिवेदनमा ल्याइएका योजनामाथि नै प्रश्न उठाएका छन् । अध्यक्ष दाहालले सोमबार बन्दसत्रमा पेस गरेको राजनीतिक दस्ताबेजमा मंगलबार २५ समूहमा छलफल भएको थियो । २५ औं समूहको नाम दिइएको जनवर्गीय संगठनका फ्याक्सन इन्चार्जहरूले अध्यक्ष दाहालको दस्ताबेजको कार्यान्वयन पक्षबारे चिन्ता र शंका व्यक्त गरेका छन् । दस्ताबेजप्रति सबैको सकारात्मक बुझाइ छ । अध्यक्ष प्रचण्डले जे समीक्षा गर्नुभएको छ, त्यो कार्यान्वयन हुन्छ कि हुँदैन भन्ने सबैको प्रश्न रह्यो, समूह छलफलमा रहेका तिलकराज भण्डारीले भने । उक्त समूहमा एमालेसँगको एकताबारे अध्यक्ष दाहालले गरेको आत्मसमीक्षा अपूरो भएको कुरा पनि उठेको थियो । एमालेसँग एकता गर्ने प्रक्रियामा प्रचण्डले जसरी हल्का पाराले उद्देश्य सही थियो भनेर व्याख्या गर्नुभएको छ । एकता गर्नुअघि नै पार्टीका आधिकारिक निकायमा छलफल गर्न आवश्यक थियो कि थिएन ? यो कुरा दस्ताबेजमा उल्लेख छैन । एकता गर्नुपूर्व कतै छलफल भएन । यसमा पनि आत्मसमीक्षा गर्नुपर्छ भन्ने कुरा उठेको छ । सबै विभागका प्रतिनिधि रहेको समूहको संयोजन गरिरहेका मायाप्रसाद शर्माले प्रतिवेदन कार्यान्वयनमा अध्यक्ष दाहालले कस्तो भूमिका खेल्छन् भन्ने प्रश्न उठेको बताए । प्रतिवेदनमा रूपान्तरणको विषय छ, त्यो उहाँबाटै व्यवहारमा लागू गर्नुपर्छ भन्ने कुरा आएका छन्, उनले भने, आत्मालोचना गर्नु ठीक छ । यो समग्रमा पार्टीका शीर्ष नेताहरूको आलोचना हो । उक्त समूहमा शान्ति प्रक्रियाका बाँकी काम पूरा गर्न पार्टीले भूमिका खेल्नुपर्ने सुझाव दिइएको शर्माले बताए । जनयुद्धका घाइते साथीहरूलाई सम्बोधन गर्नुपर्छ । राजनीतिक, आर्थिक र उत्पादनका हिसाबले कहीँ न कहीँ जोड्नुपर्छ । शान्ति प्रक्रियाका काम टुंगो लगाउनुपर्छ भन्ने कुरा आएको छ, उनले भने, बेपत्ता छानबिन आयोग र सत्य निरूपण तथा मेलमिलाप आयोगले छिटो काम गर्नुपर्छ । सरकारमा भएका बेला ती काम सम्पन्न नगर्ने अनि अलमल्याउँदा पीडितलाई झन् तनाव हुन्छ भन्ने कुरा समेट्न सुझाव आएका छन् । दाहालको प्रतिवेदन कार्यान्वयन भए पार्टी रूपान्तरण हुने तर त्यसैमा शंका रहेको सल्लाहकार समूहमा छलफलका क्रममा उठेको थियो । संघीय सांसदसमेत रहेका समूहका नेता रामनारायण बिडारीले बहुपदीय व्यवस्थादेखि एमसीसीसम्ममा धारणा आएको जानकारी दिए । एमसीसी सम्झौता संशोधन गरेर पास गर्दा हुन्छ भन्ने पार्टी लाइन पनि आयो र यो पासै गर्न हुँदैन भन्ने पनि आएको छ, उनले भने, कम्युनिस्ट पार्टीमा बहुपदीय व्यवस्था नराख्दा राम्रो हुन्थ्यो, अध्यक्ष वा महासचिव, स्थायी कमिटी र पोलिटब्युरो पो हुन्छ भन्ने सुझाव पनि आए । सुदूरपश्चिम प्रदेश सरकारमा मन्त्रीसमेत रहेका मानबहादुर धामीले अध्यक्ष दाहालले आफ्नोबारे निर्मम आत्मसमीक्षा गरेको विषयलाई प्रतिनिधिले सकारात्मक रूपमा लिएको बताए । पार्टीमा पूरक प्रस्ताव (राम कार्कीको) पनि आएको छ । त्यसलाई सम्मान गर्नुपर्छ भन्ने कुरा उठेको छ, उनले भने । वाग्मती प्रदेश कमिटी कोषाध्यक्ष संगीता भट्टराईले समूहगत छलफलमा प्रतिवेदनको व्यावहारिक कार्यान्वयनमा चुनौती रहेको कुरा बढी उठेको बताइन् । पार्टीमा विचार फरक हुनु स्वाभाविक हो । विचार राख्न पाइन्छ तर गुटबन्दी अन्त्य गर्नुपर्छ भन्ने कुरा प्रतिवेदनमा समावेश गर्नुपर्ने सुझाव आएका छन्, उनले भनिन्, समाजवादी क्रान्ति गर्ने भनिएको छ । यो नीतिसहित आउनुपर्छ । कस्ता नीति लिएर समाजवादी क्रान्ति सम्पन्न गर्ने भन्ने कुरा पनि आएका छन् । भारतको कब्जामा रहेको नेपाली भूमि कालापानी, लिपुलेक र लिम्पियाधुरा फिर्ता ल्याउने कुरालाई पार्टीले मुद्दा बनाएर अगाडि बढ्नुपर्ने सुझाव आएको पनि उनले जानकारी दिइन् । पार्टीलाई कुन दिशामा लैजाने भन्नका लागि दिशानिर्देश नआएको आयोगका सदस्यहरूले बताएको माओवादीको निर्वाचन आयोग प्रमुखसमेत रहेका विष्णुपुकार श्रेष्ठले जानकारी दिए । पार्टी कतातिर जाने हो भन्ने दिशानिर्देश त गर्यो तर अझै ठोस कार्यक्रम समावेश छैनन् भन्ने तर्क छ, उनले भने । पार्टी संगठनहरूलाई कसरी अगाडि लाने भन्नेबारे प्रतिवेदन र व्यवहारमा स्पष्ट हुनुपर्ने सुझाव प्रदेश १ कमिटी रहेको समूहमा उठेको सांसदसमेत रहेका नेता सुदन किरातीले जानकारी दिए । माओवादी प्रदेश २ कमिटीको समूहबाट दाहालको दस्ताबेजको व्यावहारिक पाटोबारे प्रश्न उठेको प्रदेश कमिटी अध्यक्ष प्रह्लाद बुढाथोकीले जानकारी दिए । समूहगत छलफलमा विगतमा फुटेर गएका र समान विचारधाराका पार्टीलाई एकताबद्ध गरेर अगाडि बढ्नुपर्ने सुझाव पनि आएका थिए । दस्ताबेज ल्याउने अध्यक्ष दाहाललगायत नेताले अँगाल्ने संस्कार मूल प्रश्न रहेको प्रतिनिधिहरूको भनाइ छ । दस्ताबेजमा कागजमा आदर्श र सिद्धान्त ल्याउने तर व्यवहारमा अरू पार्टीभन्दा पनि कमसल हुँदा समस्या भएको भन्दै प्रतिनिधिहरूले आशंका व्यक्त गरेका हुन् । अध्यक्ष दाहालले अगाडि सारेको कार्यदिशालाई कार्यान्वयन गर्ने भौतिक शक्ति संगठन भएको र त्यो क्रान्तिकारी बन्छ कि बन्दैन, गुटविहीन पार्टी बन्छ कि बन्दैन भन्ने जिज्ञासा माओवादी कार्यकर्ताले गरेका छन् । उनीहरूले संगठनलाई जीवन्त बनाउनुपर्ने, नेतृत्व कार्यकर्तामा जाने र कार्यकर्ता जनतामा जाने प्रणाली विकास गर्नुपर्ने सुझाएका छन् । समूहगत छलफलमा उठेका टिपोट बुधबारको बन्दसत्रमा राख्ने कार्यक्रम छ ।"
कार्कीको पूरक प्रस्ताव,"काठमाडौं (कास) माओवादी केन्द्रका नेता राम कार्कीले नेपाली कम्युनिस्ट पार्टीमा फरक विचार फस्टाउन दिनुपर्ने तर्क गर्दै पार्टीको जारी महाधिवेशनमा पूरक राजनीतिक प्रस्ताव पेस गरेका छन् । कम्युनिस्टहरूका बीचमा चल्ने वादविवाद, प्रतिवाद र छलफलले उत्पन्न गर्ने ऊर्जाको बलमा प्रगतिशील कार्यक्रमहरू लागू गर्न सकिने उनले तर्क गरेका छन् । बन्दसत्रमा पेस गरिएको कार्कीको प्रस्तावमा भनिएको छ, कम्युनिस्ट पार्टी प्रभावी रहेको समाजमा पनि सैयौं फूलहरू फुल्छन् भन्ने मान्यतालाई स्थापित गर्नु जरुरी छ । सिद्धान्त र राजनीतिको सन्दर्भमा हुने वादविवादमा हाम्रो पार्टीका लाखौं सदस्यहरूलाई सहभागी गराउनु हाम्रो प्रमुख दायित्व हो । कार्कीले मार्क्सवाद, लेनिनवाद, माओवादको आलोकमा समाज, इतिहास, अर्थतन्त्र, राजनीति लगायतको थप अध्ययन, छलफल र व्याख्या गर्नुपर्ने औंल्याएका छन् । मार्क्सवाद, लेनिनवाद, माओवादकै पनि थप अध्ययन, छलफल, व्याख्या गरिनुपर्ने उनको धारणा छ । उनले सामाजिक, राजनीतिक, सांस्कृतिक प्रयोगहरूलाई पनि वैज्ञानिक प्रयोगशालाकै कोटीमा राखिनुपर्नेमा जोड दिएका छन् । हाम्रा सम्मेलन, बैठक, अधिवेशन र महाधिवेशन नीति प्रधान बनाइनुपर्छ, प्रस्तावमा उल्लेख छ । नेता कार्कीले गणतन्त्रमा देखिएका पुराना प्रवृत्ति बदल्नुपर्ने तर्क गरेका छन् । सामाजिक जीवनको हरेक क्षेत्रमा गणतन्त्रको विस्तार, विकास र संवर्द्धन गर्न हामी प्रतिबद्ध बन्नुपर्छ, उनको भनाइ छ, नागरिकको तहमा गणतन्त्रको उपादेयता र औचित्य पुष्टि गर्दै यसबाट प्राप्त परिवर्तनको अनुभूति गराउन सक्नुपर्छ । संघीयता कार्यान्वयनमा देखिएको विकृति नमेटाएर त्यसले जनतालाई पीडा दिने उनको दाबी छ ।"
'समानुपातिकसमावेशीमा अगाडि छौं,"समानुपातिक समावेशी व्यवस्थाका सन्दर्भमा तपाईं नेतृत्वमा बनेको कार्यदलले कस्तो सिफारिस गर्ने तयारी छ ? संविधानको भावना, भूमिगतकालदेखि हामीले भन्दै आइराखेको मूल्य मान्यता र अहिलेको यथार्थ स्थितिलाई आधार मानेर समानुपातिक र समावेशी सिद्धान्तलाई सन्तुलित रूपले कसरी सम्बोधन गर्न सकिन्छ भन्ने विषयमा गृहकार्य गरेर स्थायी कमिटीमा सुझाव दिन्छौं । प्रस्तावित विधानमा १५ पदाधिकारी रहने व्यवस्था छ, त्यसमा समानुपातिकसमावेशी मापदण्ड लागू हुन्छ कि हुँदैन ?पदाधिकारी पनि समावेशी बनाउने भनिएको छ । त्यो प्रस्ताव महाधिवेशनले पास गर्छ कि गर्दैन थाहा छैन । सम्भवतः पदाधिकारी पनि समावेशी हुन्छ । समानुपातिकसमावेशितामा माओवादी केन्द्र र अरू दलबीच के फरक छ ? संविधानले सैद्धान्तिक रूपले समावेशीसमानुपातिक भन्यो । दलहरू निर्माण गर्ने क्रममा पनि सामाजिक विविधताअनुसारको प्रतिनिधित्व गराउनुपर्ने भन्यो । निर्वाचन आयोगले ६० प्रतिशत खुला र ४० प्रतिशत समानुपातिक र समावेशी भन्यो । त्यसलाई अवलम्बन गर्ने क्रममा कांग्रेस र एमालेले ४० प्रतिशतको समानुपातिक अभ्यास गरे । हामीले भूमिगतकालदेखि नै पूर्ण समानुपातिक हुनुपर्छ भन्दै आएका हौं । पूर्ण समानुपातिक हुन नसके पनि अहिलेको निर्वाचन ऐन र कांग्रेस, एमालेको अभ्यासभन्दा एक कदम अगाडि बढ्नै पर्छ । कमसेकम ५० प्रतिशतको सेरोफेरोमा जान्छ जस्तो लाग्छ हाम्रो । महिलाका सन्दर्भमा ३३ प्रतिशतका ठाउँमा ३५ प्रतिशत गराउने भएका छौं । दलितका सन्दर्भमा थप विशेष अधिकारसहित १५ प्रतिशत बनाउने भनेका छौं । मुस्लिमका लागि जनसंख्याको आधारभन्दा बढी ५ प्रतिशत, संविधानले क्लस्टर नै नबनाएको भए पनि युवालाई प्रोत्साहन गर्नुपर्छ भनेर २० प्रतिशत व्यवस्था गर्ने भनेका छौं । त्यसकारण स्वाभाविक हिसाबले समानुपातिक, समावेशी व्यवस्थामा हामी अरू दलभन्दा अगाडि छौं ।"
'सहमति भएन भने पदाधिकारीमा लड्छौं,"विधान संशोधनमा तपाईंहरूको माग के छ ? केन्द्रीय समितिमा ३५ प्रतिशत महिला भनेको छ । महिला संघको इन्चार्ज र अध्यक्षका तर्फबाट केन्द्रीय समितिमात्रै होइन कि पदाधिकारी, स्थायी समिति र पोलिटब्युरोमा पनि ३५ प्रतिशत महिला हुनुपर्छ भनेर लिखित रूपमा माग गरेका छौं । नेताहरूले के भनेका छन् त ? पदाधिकारी समावेशी बनाउने भनेर विधानमा भनिएको छ । त्यहीअनुसार समावेश हुन्छ भन्ने छ । पदाधिकारीमा एक जना त पक्कै पर्नुहुन्छ । त्यसबाहेक अरू कति हुन्छ भन्न सक्ने अवस्था छैन । स्थायी र पोलिटब्युरोमा धेरै सम्भावना छ । तपाईंहरूले योयो पदमा हाम्रो दाबी छ भन्न किन नसक्नुभएको ? यहाँ भोटिङ भइदिए पो दाबी गर्नु ? भोटिङ हुँदैन । त्यहाँ कोटरीबाट जे नाम आउँछ, त्यसैमा सबैले ताली पिटे भने चुप लागेर बस्नुबाहेक अरू के गर्न सकिन्छ र ?तपाईंहरूको माग चुनाव हुनुपर्छ भन्ने हो ?हामीले नीतिगत रूपले आफ्ना कुरा राख्यौं । महाधिवेशनमा पेस भएको विधान मस्यौदामा केन्द्रीय समितिमा ३५ प्रतिशतको प्रस्ताव आएको छ । पदाधिकारीलगायत अन्य समितिमा के हुन्छ हेरौं न π तैपनि अध्यक्षलाई भेटेर फेरि कुरा राख्छौं । पदाधिकारीसहित सबै समितिमा ३५ प्रतिशत ल्याउनुभयो भने राम्रै हुन्छ । तपाईंको दाबीचाहिँ कुन पदमा हो ?आफैं दाबी गर्नेभन्दा पनि एकपटक सल्लाह गर्छु, के भन्नुहुन्छ अध्यक्षले । साँचो कुरा गर्दा धेरै आशा गरेका छैनौं । एमालेमा अहिलेको अवस्थाजस्तै छ यहाँ पनि । धेरै जोडबल गर्न अरू अलि डराउने । मप्रति धेरै जना सकारात्मक हुनुहुन्छ । पार्टीमा थुप्रै महिला हुनुहुन्छ । केन्द्रीय समितिमा त अन्य पार्टीको भन्दा राम्रो उपस्थिति हुने भयो । नेताहरूको लिस्टमा पर्नुभएन र चुनाव हुने भयो भने तपाईं पदाधिकारीमा उठ्नुहुन्छ कि हुँदैन त ?म चुनाव लड्छु । महिला साथीहरूको बीचमा पनि एउटा छलफल गर्छौं । हामीबीचमै फुट नहोस् भन्ने कुरालाई विचार गरिन्छ । महिला नै विभाजित भयौं भने हामी कमजोर बन्छौं । त्यसकारण एकसरो छलफल गरेर चुनाव हुने भयो भने जेसुकै होस्, पदाधिकारीमा लड्छौं । सहमतिमा एक जनामात्रै महिला भयो भने स्वतः पदाधिकारीमा हुने भयो । सहमति भएन भने महासचिव, उपाध्यक्ष, सचिवमा पनि किन नलड्ने ?"
समाजवादी र विज्ञान प्रविधि क्रान्तिको फ्युजन !,"(काठमाडौं)  माओवादी केन्द्रको जारी आठौं महाधिवेशनमा अध्यक्ष पुष्पकमल दाहालको राजनीतिक प्रतिवेदन गोप्य राख्न खोजियो । अध्यक्ष दाहाल महाधिवेशन समाप्त नहुन्जेल प्रतिवेदन सार्वजनिक नहोस् भन्नेमा निकै सतर्क देखिन्थे । बाहिर चुहिएला भनेर स्थायी कमिटी र केन्द्रीय कमिटीको बैठकमा दाहालले मौखिक रूपमा प्रतिवेदनबारे जानकारी गराए । महाधिवेशनको बन्दसत्रमा पनि अध्यक्ष दाहालले वाचन गरे । त्यसमाथि छलफल गर्न २५ वटा समूह विभाजन गरियो । सबै टोलीमा छलफल समयका लागि मात्रै एकएक प्रति प्रतिवेदन बाँडियो । गोप्य राख्न कोसिस गरे पनि सोमबार राति अबेरसम्म सबै सञ्चारमाध्यममा प्रतिवेदन छरपस्ट भइसकेको थियो । दाहालले प्रतिवेदन वाचन गर्दै गरेको अडियो रेकर्ड नै बाहिरिएको थियो । यति सहज रूपमा लिक हुनुको पछि प्रविधिको विकासले काम गरेको हो । प्रविधिको विकासलाई आत्मसात् गर्नुपर्यो नि, द ग्लोबल इन्स्टिच्युट फर इन्टरडिसिप्लिनरी स्टडिज (जीआईआईएस) का निर्देशक उत्तमबाबु श्रेष्ठले भने, त्यही प्रतिवेदनमा प्रविधिले चुनौती दिएको छ भनेर लेखेका छन् । तर के चुनौती छ भनेर ठम्याउन सकेको देखिँदैन । गोप्य भनिएको दस्ताबेज केही घण्टा पनि लुकाउन नसक्नु पनि चुनौती हो नि । नेपालका कम्युनिस्टले विज्ञान प्रविधिको क्रान्तिलाई मार्क्सवादी क्रान्तिसँग जोडेर कार्यनीति बनाउन थालेका छन् । मार्क्सवादको मार्गदर्शनमा समाजवादी क्रान्ति र विज्ञान प्रविधि क्रान्तिलाई फ्युजन गरी समाजवादी क्रान्ति गर्ने उनीहरूको दाबी छ । दाहालले प्रतिवेदनमा विज्ञान तथा प्रविधि विकास र समाजवाद स्थापनाको अवसरबारे छुट्टै शीर्षकमा प्रस्ताव प्रस्तुत गरेका छन् । गत असोजमा भएको एमालेको विधान महाधिवेशनमा अध्यक्ष केपी शर्मा ओलीले प्रस्तुत गरेको राजनीतिक प्रतिवेदनमा अन्तर्राष्ट्रिय परिस्थिति, भूराजनीति र हाम्रो विदेश नीति शीर्षकमा विज्ञान तथा प्रविधिको केही प्रवृत्तिबारे व्याख्या गरिएको छ । एमालेको तुलनामा माओवादीको प्रतिवेदन केही विस्तृत रूपमा आए पनि पर्याप्त नभएको विज्ञहरूको धारणा छ । नेपालका दुई ठूला कम्युनिस्ट पार्टीले आफ्नो प्रतिवेदनमा विज्ञान तथा प्रविधिले संसारलाई पारेको प्रभावका विषयलाई चर्चा गर्न थाले पनि नेपालको पछौटेपनबारे केही उल्लेख गरेको पाइँदैन । विज्ञान प्रविधिका कतिपय समस्या उठाइए पनि तिनको समाधानका लागि पार्टीले खेल्न सक्ने र खेल्नुपर्ने भूमिकाबारे राजनीतिक दलहरू अस्पष्ट देखिन्छन् । विज्ञान तथा प्रविधिको विकासका कारण श्रमको स्वरूप, श्रम सम्बन्ध र शोषणको स्वरूपमा ठूलो परिवर्तन भएको उल्लेख गर्ने गरिए पनि त्यसको प्रभावलाई कम गर्ने उपाय दलहरूले सुझाउने गरेका छैनन् । नेपाल विज्ञान तथा प्रविधि प्रज्ञा प्रतिष्ठान (नास्ट) का प्राज्ञ दिनेश भुजु राजनीतिक प्रतिवेदन दलहरूले विज्ञान तथा प्रविधि र अन्य विषयमा चुनावमा घोषणा गरेको प्रतिबद्धताअनुरूप पनि नरहेको टिप्पणी गर्छन् । विज्ञान तथा प्रविधि नीति २०७६ मा भएको कमीकमजोरीसहितको विषयमा आउनुपर्थ्यो तर त्यो देखिएन, उनले भने, विज्ञान तथा प्रविधि र जलवायु परिवर्तनका विषयमा केही चर्चा गर्न खोजिएको छ तर कृषि र उद्योग नीतिका बारेमा सबै प्रतिवेदन मौन छन् । एमालेको विधान महाधिवेशन र माओवादी केन्द्रको महाधिवेशनमा प्रस्तुत राजनीतिक प्रतिवेदनमा विज्ञान तथा प्रविधिको विकास शोषण र असमानताको औजार बन्न पुगेको निष्कर्ष छ । दलहरूले आफूलाई भविष्यउन्मुख रहेको देखाउने खोजेका हुन् । विश्वव्यापी मुद्दा र चुनौती यस्ता छन् भनी स्विकारेर त्यसमा आफूलाई जोड्न खोजेको जस्तो देखिन्छ, जीआईआईएसका निर्देशक श्रेष्ठले भने, दलले बोल्ने मात्रै होइन, सानोसानो काम गरेर देखाउन सक्नुपर्छ । एमाले र माओवादी दुवैले विज्ञान तथा प्रविधिले उत्पादनको सम्बन्धमा परिवर्तन ल्याएको र त्यसबाट जे जति विकास भएको छ, त्यसलाई सीमित व्यक्तिहरूले मात्रै फाइदा लिएको निष्कर्ष निकालेका छन् । माओवादी अध्यक्ष दाहालले प्रतिवेदनमा विज्ञान तथा प्रविधिको प्रयोग गरेर कसरी केही व्यक्ति धनी भए भन्दै उनीहरूको नामको सूचीसमेत राखिएको छ । दुवै दलका प्रतिवेदनमा नेपालको विज्ञान तथा प्रविधिको विकासबारे कुनै कार्यक्रम अघि सारिएको छैन । दाहालको प्रतिवेदनमा सूचना प्रविधिमा असाधारण क्रान्ति भएको उल्लेख छ । त्यसमा विज्ञान तथा प्रविधिको विकासले उत्पादन शक्ति विकासको अवस्था, त्यसले पारेको प्रभाव र उत्पादन सम्बन्धमा सामञ्जस्यता र अन्तरविरोधबारे अध्ययन गर्न जरुरी रहेको जनाइएको छ । फाइभजी टेक्नोलोजीदेखि साइबर सेक्युरिटी र कृत्रिम इन्टेलिजेन्ससम्मको विकासका कारण मानिसले गर्ने भौतिक तथा मानसिक श्रमको समयलाई गुणात्मक रूपमा घटाइदिएको छ, प्रतिवेदनमा भनिएको छ, नानो प्रविधिको विकासले कम्प्युटर विज्ञानको क्षेत्रमा मात्रै नभएर मानव जीवनका सबै क्षेत्रमा गुणात्मक प्रभाव पारेको छ । दुवै दलले आर्टिफिसियल इन्टेलिजेन्ससहित नयाँ प्रविधिको विकासले बेरोजगारी झनै विकराल बन्दै गएको उल्लेख गरेका छन् । चौथो औद्योगिक क्रान्ति, रोबोटिक्स, थ्रीडी प्रिन्टिङ, आर्टिफिसियल इन्टेलिजेन्सलगायत नवअन्वेषिक प्रविधिका कारण श्रमको स्वरूप, श्रमको सम्बन्ध र शोषणका स्वरूपमा अकल्पनीय परिवर्तन भएको छ, एमालेको प्रतिवेदनमा भनिएको छ, उत्पादनमा अत्याधुनिक प्रविधिको प्रयोगले श्रमिकहरूको ठूलो संख्यालाई बेदखल गर्दै बेरोजगार बनाइदिएको छ ।दुवै दलले जलवायु परिवर्तनको विषय प्रतिवेदनमा समेटेका छन् । एमालेले जलवायु परिवर्तनका विषयमा पनि अन्तर्राष्ट्रिय सहकार्य र प्रतिबद्धता आवश्यक रहेको जनाएको छ । विज्ञान प्रविधिको पुँजीवादी दुरुपयोगका कारण पर्यावरण विनाश, जलवायु परिवर्तन, पृथ्वीको तापक्रममा निरन्तर वृद्धि, हिमाल र अन्यत्रको हिमताल पग्लने क्रमबाट भइरहेको समुद्री सतहको वृद्धि, अत्यधिक कार्बन उत्सर्जनका कारण वायुमण्डलमा भइरहेको प्रदूषण र त्यसले निम्त्याउने नयाँ रोगव्याधिहरूको पुँजीवादी उत्पादन प्रणालीका विरुद्ध विश्वव्यापी मोर्चा बनाएर पर्यावरण, धर्ती र मानव जातिको रक्षाका निम्ति अगाडि बढ्न अनिवार्य भएको छ, दाहालको प्रतिवेदनमा भनिएको छ । जलवायु परिवर्तनप्रति चिन्ता व्यवहारमा देखिनुपर्ने श्रेष्ठ बताउँछन् । आफ्नो कार्यक्रम कुनै प्रकारको प्रदूषण नगर्ने गरी सञ्चालन गरेर दलहरूले उदाहरण दिन सक्छन्, उनले भने, फ्लेक्स नभए पनि कार्यक्रम चल्थ्यो । दस्ताबेजमा आउने तर व्यवहारमा नअपनाउने समस्या सबै दलमा छ ।"
ओमिक्रोन फैलिए बालबालिकालाई जोखिम,"(काठमाडौं)  कोरोना महामारीमा विद्यालय बन्द हुँदा ललितपुर गोदावरीकी बिना थापा बच्चाहरू बिग्रिने हुन् कि भनेर चिन्तत हुन्थिन् । विद्यालय खुल्न थालेपछि भने उनमा भने अर्को चिन्ता थपिएको छ बच्चाहरूमा संक्रमण पो हुने हो कि विद्यालय नजाँदा घरमा चकचक गर्छन् भने पीर, विद्यालय जाँदा कोरोना सर्ला भन्ने डर, उनले भनिन्, खोप लगाइदिन पाए अलि ढुक्क भइन्थ्यो कि । उनका ८ वर्षीय छोरा र ३ वर्षकी छोरी विद्यालय गइरहेका छन् । दाङकी ११ वर्षीया प्रतिभा चौधरी विद्यालय खुलेपछि फुरुंग छिन् । उनी विद्यालयको बसमा जान्छिन् । कत्ति पछि स्कुल लाग्यो । सुरुमा त पठाऊँ कि नपठाऊँ भएको थियो तर अहिले कोरोना कम भएको छ, प्रतिभाकी आमा भन्छिन्, नानीलाई मास्क लगाउन, हात धुन सिकाउन पर्दैन । तर स्कुल बसमा भने भीड हुने रहेछ । त्यसैले डर लाग्छ । यी दुईझैं अरू अभिभावक बालबालिकालाई विद्यालय पठाउँदा खुसी त छन् तर संक्रमण सर्न सक्ने जोखिमबारे उत्तिकै चिन्तित देखिन्छन् । कोरोनाले बन्द भएका विद्यालय पुनः खुलेपछि बालबालिका विद्यालय जान थालेका छन् । पठनपाठन चलिरहेको छ । हाल परीक्षणका आधारमा संक्रमण दर कम देखिए पनि जोखिम भने कायमै रहेको विज्ञहरूले बताउँदै आएका छन् । स्वास्थ्य तथा जनसंख्या मन्त्रालयको तथ्यांकअनुसार १८ वर्ष उमेर समूहकामा पहिलो लहरमा २१ हजार ५ सय २३ जना संक्रमित भएका थिए भने ३८ जनाको मृत्यु भएको थियो । संक्रमणको दोस्रो लहरमा ४५ हजार ३ सय ६७ जना संक्रमित भएकामा ५२ जनाको मृत्यु भयो । भौतिक रूपमा विद्यालय सञ्चालन गर्ने निर्णयपछि कोरोना संक्रमणको रोकथामका लागि ध्यान पुर्याउँदै आएको विद्यालय सञ्चालकको दाबी छ । पाँगा सेकेन्डरी बोर्डिङ स्कुल कीर्तिपुरकी सहप्रधानाध्यापक बसुन्धारा वज्राचार्यका अनुसार प्रत्येक बेन्चमा दुई जनाभन्दा बढी विद्यार्थी राखिएको छैन । जनस्वास्थ्यका सबै मापदण्ड कडा रूपमा पालना गर्न भनिएको छ । विश्व निकेतन त्रिपुरेश्वरका प्रधानाध्यापक हेलम्बराज कँडेल भन्छन्, हामीले सुरक्षाका विधिमा कडाइ त गरेका छौं तर बालबालिका चकचके हुन्छन्, भीडभाड नहोस् भनेर फरक समयमा ब्रेक गरेका छौं । अनिवार्य मास्क लगाउने र जगेडा मास्क बोक्न अनुरोध गरेका छौं, नभएकालाई विद्यालयले निःशुल्क उपलब्ध गराउँदै आएको छ । गेटमै विद्यार्थीको तापक्रम नाप्ने गरिएको उनले बताए । भारतमा गत मार्चमा कोरोनाको दोस्रो लहर देखिएको थियो । अप्रिलमेमै नेपालमा पनि कोरोना संक्रमण उत्कर्षमा पुग्यो । मंगलबारसम्म भारतमा ६ सय ५३ वटा ओमिक्रोनको केस देखा परिसकेको छ । विगत २४ घण्टामा ६ हजार ३ सय ५८ जनामा कोरोना संक्रमण देखिएको छ । संक्रमण बढ्दो क्रममा देखिएसँगै सोमबारबाट भारतको राजधानी नयाँदिल्लीमा रात्रिकालीन कर्फ्यु लगाउने निर्णय गरिएको छ । संक्रमण बढ्नुमा ओमिक्रोन भेरिएन्ट कारक रूपमा देखिएको छ । सबैभन्दा धेरै ओमिक्रोन फैलिएको अमेरिकाका बाल अस्पतालहरूमा कोरोना संक्रमणबाट बालबालिका भर्ना हुनेको संख्या बढ्दै गएको सञ्चारमाध्यमहरूले जनाएका छन् । न्युयोर्कमा पछिल्लो ४ सातामा ८० प्रतिशत बालबालिका संक्रमण भएर अस्पताल भर्ना भएका छन् । न्युयोर्क स्टेट हेल्थ डिपार्टमेन्टकी कमिस्नर डा मेरी टी बासेट भन्छिन्, धेरैले अझै पनि बालबालिकामा कोभिडको संक्रमण हुँदैन भन्ने सोच्छन्, यो सत्य होइन । उनीहरू संक्रमित हुन सक्छन् र केहीलाई अस्पताल भर्ना पनि गर्नुपर्ने हुन सक्छ । त्यस्तै, दक्षिण अफ्रिकामा गरिएको प्रारम्भिक अध्ययनअनुसार ओमिक्रोन भेरिएन्टले बालबालिकामा संक्रमण बढाउने २० प्रतिशत बढी सम्भावना छ किनकि धेरलाई खोप लगाइएको छैन । नेपालमा ५७ जिल्लाका १२ देखि १७ वर्ष उमेरका बालबालिकालाई पुस ४ देखि १४ गतेसमम पहिलो डोजको खोप अभियान सञ्चालन भइरहेको छ । अरू जिल्लामा पनि फाइजर खोप दिइने सरकारको योजना छ । ५ देखि ११ वर्ष उमेर समूहका बालबालिकालाई पनि कोभिड१९ विरुद्धको खोप सन् २०२२ को मार्चसम्म दिइसक्ने सरकारले लक्ष्य लिएको छ । सरुवा रोग विशेषज्ञ डा शेरबहादुर पुनका अनुसार भौतिक रूपमा विद्यालय चलाउँदै गर्दा खोपको महत्त्व झन् बढेर गएको छ । खोप लगाएमा धेरै ढुक्क हुने अवस्था आउँथ्यो । योग्य बालबालिकालाई निरन्तर छिटोभन्दा छिटो खोप दिनुपर्छ । खोपले सुरक्षा त दिन्छ नै अभिभावकलाई पनि चिन्तामुक्त बनाउँछ, उनले भने, नेपालमा अहिले ओमिक्रोनले केस बढाइहालेको छैन । खोप दिन यो नै एकदम उपयुक्त समय हो । बालबालिकाले खोप नलगाइसकेकाले उनीहरू जोखिमको दायरामा बढी पर्न सक्ने उनको भनाइ छ । जनस्वास्थ्य विज्ञ डा शरद वन्त समुदायमा जोखिम कायमै भएकाले संक्रमणको सम्भावना जीवितै रहेको बताउँछन् । हामीले लापरवाह गर्ने हो भने संक्रमण फेरि पनि विस्तार हुन सक्छ । त्यसका लागि हामीलाई अर्को भेरिएन्ट नै चाहिँदैन, उनले भने, त्यसमाथि नयाँ भेरिएन्ट आएको छ भने अझै बढी सतर्क र सुरक्षाका विधि अपनाउनैपर्छ । विद्यालयमा सुरक्षाका मापदण्ड पालना भएका छन्छैनन् भनेर सम्बन्धित निकायले अनुगमन गर्नुपर्ने उनको भनाइ छ । नयाँ भेरिएन्ट ओमिक्रोन नेपालमा पनि प्रवेश भइसकेको छ । यसले हालसम्म कति प्रभाव पार्यो भनेर स्पष्ट तथ्यांक नआए पनि संक्रमणको विस्तार भइरहेको हुन सक्ने विज्ञ बताउँछन् । बालबालिकाले अनिवार्य मास्क लगाउने, दूरी कायम गर्ने, परीक्षणमा ध्यान दिने हो भने विद्यालयलाई सुरक्षित राख्न सकिने उनीहरूको भनाइ छ । इपिडिमियोलोजी तथा रोग नियन्त्रण महाशाखाका निर्देशक तथा बालरोग विशेषज्ञ तथा डा कृष्णप्रसाद पौडेल धेरै ठाउँमा विद्यालय खुल्नाले संक्रमण बढ्न सक्ने जोखिम रहेको बताउँछन् । संक्रमण विस्तार घटाउन अभिभावक, शिक्षक, विद्यालय र विद्यार्थीको सामूहिक जिम्मेवारी छ । बालबालिका उमेरअनुसार फरक छन्, उनले भने, ५ कक्षाभन्दा कममा पढ्ने बच्चाले सबै काम आफूले गर्न सक्दैनन् । त्यसो भएकाले मास्कको सही सदुपयोग, विद्यालय तथा बसमा दूरी कायम गराउने कुरामा अभिभावकले ध्यान दिनुपर्छ । बच्चामा ज्वरो वा रुघाखोकी देखिए अभिभावकले विद्यालय पठाउन नहुने उनको भनाइ छ । विद्यालयले नजिकको स्वास्थ्य संस्थासँग परीक्षण, कन्ट्याक्ट ट्रेसिङलगायतका बारेमा समन्वय गर्नुपर्ने उनको सुझाव छ । कान्ति बाल अस्पतालका निर्देशक डा अजित रायमाझीका अनुसार बालबालिका अस्पताल भर्ना हुने संख्या बढेको छ । दुई सातायता बालबालिका भर्ना हुने दर बढेको देखिन्छ । कोभिडका एक जना उपचाररत छन् भने शंकास्पद बिरामी १५ जना भर्ना भएका छन्, उनले भने, रुघाखोकीका बिरामी बढेका छन् । ओमिक्रोन भेरिएन्टमा धेरै लक्षण नदेखिएकाको हामी यसबारे पनि अध्ययन गरिरहेका छौं ।"
मल गोदाम रित्तै,"(काभ्रे)  जिल्लाभरका किसानलाई आलु लगाउने चटारो छ । तर पर्याप्त रासायनिक मल नपाएको उनीहरूको गुनासो छ । मलको कारोबार गर्दै आएका कृषि सामग्री कम्पनी लिमिटेड र साल्ट ट्रेडिङ कर्पोरेसनका जिल्लास्थित मल गोदाम खाली छन् । गोदाम खाली भएका कारण धेरैलाई फिर्ता पठाउनु परेको छ । आएको मलमध्ये सहकारीहरूलाई थोरै परिणाममा मात्रै वितरण गरेका छौं, कृषि सामग्री कम्पनी धुलिखेल प्रमुख बासुदेव शर्माले भने, भएको बिक्री गरिसकियो, अब आएलगत्तै वितरण गर्छौं ।आलु लगाउने सिजन सुरु भएकाले बनेपाको नाला, पनौती क्षेत्रमा अहिले रासायनिक मलको माग उच्च छ । कम्पनीले काभ्रे, सिन्धुपाल्चोक, दोलखा, रामेछापका ३ सय ३८ सहकारीमार्फत साउन १ यता ८ सय ५२ मेट्रिक टन युरिया, ४ सय ५६ मेट्रिक टन डीएपी र ५२ मेट्रिक टन पोटास बिक्री गरेको जनाएको छ । ३ हजार मेट्रिक टन डीएपी र ५ हजार मेट्रिक टन युरियाको माग भएकोमा त्यसको २५ प्रतिशत मात्रै आपूर्ति भएको शर्माले बताए । कम्पनीको धुलिखेल शाखामा चीनबाट तातोपानी नाका हुँदै ७ सय मेट्रिक टन मात्र युरिया भित्रिएको थियो ।साल्ट ट्रेडिङ कर्पोरेसनको बनेपास्थित गोदाम पनि रित्तो छ । मंसिर १३ सम्म आएको मल बिक्री भइसक्यो, शाखाका निमित्त प्रमुख सुरेन्द्र अवालेले भने, गोदाम नै रित्तो भएका कारण आएकालाई फर्काउनु परेको छ । भएको अवस्थामा समानुपातिक आधारमा वितरण गरेका छौं । साल्ट ट्रेडिङले चालु आर्थिक वर्षको मंसिर मसान्तसम्म ६ हजार ३० किलो युरिया बिक्री गरेको जनाएको छ । ट्रेडिङले काभ्रे, सिन्धुपाल्चोक, दोलखा र रामेछापका ३ सय १९ सहकारीलाई मल उपलब्ध गराउँदै आएको छ ।पनौती५ स्थित गोरखनाथ कृषि सहकारी संस्थाका रामशरण देउजाले किसानले ३ सय बोरा मल माग गरे पनि ३० बोरा मात्रै पाएको गुनासो गरे । स्थानीय तहको सिफारिसका आधारमा दुवै कम्पनीले सहकारीलाई डिलर कायम गर्ने गरेका छन् । पाटीचौर साना किसान कृषि सहकारी संस्थाका राधाकृष्ण फैंजूले पर्याप्त मल नहुँदा आलु खेती गर्नै नपाएको बताए ।"
बैसाखी टेकेरै शिक्षणदेखि समाज सेवासम्म,"(चितवन)  चार कक्षा पढ्दै गर्दा हिँड्नै नसक्ने गरी शरीर दुख्न थालेपछि विद्यालय जान बन्द भयो । १८ वर्षको हुँदा बल्ल सुरु भएको उपचारले बैसाखी टेकेर पाइला सार्न मिल्नेसम्म भयो । त्यसपछि पढ्न थालेकी नीरकला शर्माले ३० वर्षमा एसएलसी र ३५ वर्षमा बीएड उत्तीर्ण गरिन् । त्यसपछिका २५ वर्ष शिक्षण पेसामा बिताइन् ।नीरकला अहिले ८८ वर्षकी भइन् । आवाज सशक्त अनि स्मरण शक्ति पनि युवा अवस्थाकै जस्तो तेज छ तर शारीरिक रुपमा पनि अशक्त छिन् । जस्तै भए पनि उनी अरूकै सेवामा रमाइरहेकी छन् । रत्ननगर नगरपालिका१२ अमिलियामा असहाय वृद्ध कल्याण समाज ले वृद्धाश्रम चलाएको छ । आश्रमको अवधारणा नै नीरकलाको हो । त्यसको संस्थापक अध्यक्ष हुन् उनी । आश्रममा उनीसँगै १५ वृद्धवृद्धाले आश्रय पाएका छन् ।रत्ननगरको नेपाल माविमा २५ वर्ष पढाएर स्वैच्छिक अवकाश लिएकी नीरकलाका थुप्रै विद्यार्थी विभिन्न क्षेत्रमा स्थापित भइसकेका छन् । नेपाल माविमा हामी पढ्दा उहाँ शिक्षक होइन, आफ्नै घरकी आमादिदीजस्तै लाग्थ्यो । त्यति माया गरेर पढाउनुहुन्थ्यो, भरतपुर अस्पतालका मेडिकल सुपरिन्टेन्डेन्ट डा कृष्ण पौडेलले भने । अहिले नीरकलालाई भेट्न प्रायः कोही न कोही आश्रम पुगेकै हुन्छन् । आश्रममा बस्ने अरू वृद्धवृद्धालाई देखाउँदै नीरकला भन्छिन्, मलाई केही दिन परेन, केही भए उहाँहरूलाई दिनू ।आधाभन्दा बढी उमेर चितवनमै गुजारेकी नीरकला १९९० पुसमा भारतको दार्जिलिङमा जन्मिएकी हुन् । बाबुसँगै उनी २००४ मा नेपाल आइन् । १८ वर्षको हुँदा उनको तौल १५ केजी थियो । बाबुका साथीको सल्लाहमा भारत खर्साङमा उपचार सुरु भयो । बाँच्न लेखेको नि, यत्रो लामो आयु रहेछ । खर्साङको डाक्टरले नसामा समस्या छैन । दबाई, कसरत र मालिसले सुधार हुन्छ भन्यो, नीरकलाले भनिन्, डाक्टरले हड्डीभित्रको मासी (बोन म्यारो) सुकेको हो भन्थे । भारत पटनाबाट मगाएर ३ वर्ष आयुर्वेदिक औषधि खाएँ । त्यसपछि मात्रै बैसाखी टेकेर हिँड्न सक्ने भएको हुँ । कक्षा ५, ६, ७ र ८ को किताब घरमै मगाएर उनले बुबासँग पढिन् । २०१८ मा कक्षा ९ मा भर्ना भइन् । २०२० माघमा धरानबाट एसएलसी दिएकी उनी दोस्रो श्रेणीमा उत्तीर्ण भइन् । परीक्षा दिन धरान गएका बेलामा उनकी आमाको मृत्यु भएको थियो । मेची आमा भनिने दिलकुमारी श्रेष्ठ आमालाई भेट्न जानुभएको रहेछ । उहाँसँग आमाले मेरी छोरीलाई जसरी पनि पढाएर ठूलो मान्छे बनाउनु भन्नुभएको रहेछ, नीरकलाले सुनाइन् । मेची आमा को दरबारसम्म पहुँच थियो । महिला संगठनमा लागेकी रहिछिन् । एसएलसी उत्तीर्ण भएपछि मेची आमाले पत्र लेखेर नीरकलालाई काठमाडौं पठाइन् । शिक्षा कलेजमा भर्ना गर्न महिला संगठनले सिफारिस गरेको थियो । तर यो हिँड्न राम्रोसँग नसक्नेले शिक्षक भएर विद्यार्थीलाई कसरी कन्ट्रोल गर्छ भनेर मलाई भर्ना नलिने कुरो भएछ, नीरकलाले भनिन् । तर मेची आमाले प्रयास गरेपछि भर्ना रोकिएन ।पछि काठमाडौंमै एक ब्रिटिस डाक्टरसँग भेट भएर नीरकलाको उपचार भयो । उनी त्यसबेला ३३ वर्षकी थिइन्, तौल थियो २१ केजी । २०२५ कात्तिकमा उनले बीएड उत्तीर्ण गरिन् । उनी झापामा नै बस्न चाहन्थिन् । तर पारिवारिक परिवेश मिलेन । नौलो ठाउँ चितवन आइन् ।अंग्रेजी पढाउने मावि शिक्षकको नियुक्ति लिएर २०२५ पुसमा चितवनको नेपाल मावि आएकी उनले २५ वर्ष पढाएर अवकाश लिइन् । बीचमा एक वर्ष उनी गोरखाको छोप्राक माविमा प्रधानाध्यापकसमेत भइन् । अवकाश पाउँदा उनको हातमा २५ हजार रुपैयाँ थियो । यो रकम कसरी सदुपयोग गर्ने भन्ने योजना बुन्दै गर्दा वृद्धाश्रमको अवधारणा आएको उनले बताइन् । २५ हजार लिएर उहाँ के गरौं भन्दै आउनुभयो । मन्दिरलाई दिनुपर्छ कि भन्नुभयो । तर उहाँको भित्री रहर बुझ्दै जाँदा आश्रम बनाएर अशक्त र असहायलाई राख्ने भन्ने रहेछ । त्यसैले त्यही काम गर्न संस्था बनायौं, रत्ननगर२ का वडाध्यक्ष तिलकराज शर्मा पौडेलले भने । पौडेललाई समेत नीरकलाले नेपाल माविमा २०३० सालमा पढाएकी हुन् । शर्मा संस्थाका संस्थापक सचिव हुन् । थप स्रोत जुटाएर अमिलियामा ६ कट्ठा जमिन खरिद गरेपछि भवन बनाउन दाताको खोजी गरिएको शर्मा बताउँछन् । महायज्ञ लगाएर एक करोड ९७ लाख रुपैयाँ संकलन भयो । यसरी नीरकलाको प्रयासले अन्य अशक्त, असहायले पनि आश्रय पाए । भवन बनेपछि २०७३ वैशाखदेखि वृद्धवृद्धा आश्रममा बस्न थालेका हुन् । नीरकलाको चितवनकै एक सरकारी अधिकारीसँग बिहे पनि भयो । बैसाखी टेकेर हिँड्न मिल्ने बनाउन आमा गायत्री शर्माको ठूलो मिहिनेत रहेको उनी बताउँछिन् । उनले आमाका नाममा गायत्री शर्मा अशक्त मानव सेवा ट्रस्ट खोलेकी छन् । यसबाट पनि थप मानव सेवा गर्ने उनको रहर कायमै रहेको देखिन्छ ।"
विद्यार्थीलाई विद्यालयमै खाना,"(दोलखा)  बिहान ५ बजेतिर अस्मिता तामाङ विद्यालयका लागि घरबाट हिँड्छिन् । करिब एक घण्टाको पैदल दूरीमा छ विद्यालय । बिहान ६ बजेबाट कक्षा सुरु हुन्छ । कक्षा १० मा अध्ययनरत उनी कोरोना महामारीका कारण पठनपाठन प्रभावित बनेपछि अतिरिक्त कक्षामा सहभागी भएकी हुन् । बिहान ९ बजेसम्म अतिरिक्त कक्षा लिएपछि विद्यालयमै पाकेको खाना खाएर नियमित कक्षामा सहभागी हुन्छिन् । जिल्लाको शैलुङ गाउँपालिका१ ताम्चेत दूधपोखरीको कल्लाबारी माध्यमिक विद्यालयले कोरोना महामारीले पठनपाठन प्रभावित भएपछि बिहान अतिरिक्त कक्षा सञ्चालनमा ल्याएको छ । बिहानी कक्षामा सहभागी विद्यार्थीलाई विद्यालयले खानाको व्यवस्था निःशुल्क गरेको हो । कोरोनाले पढाइ छुट्यो, अस्मिताले भनिन्, विद्यालयले बिहानी कक्षा सञ्चालन गरेपछि झिसमिसेमै विद्यालय आउने गरेका छौं । उनका अनुसार बिहान गणित, अंग्रेजी र विज्ञान विषयको पढाइ हुन्छ । विद्यालयलाई आर्थिक भार नपरोस् भनेर प्रत्येक विद्यार्थीले तरकारी आफ्नै बारीको लिएर आउने गर्छन् । यहीं रामेछापको दोरम्बा शैलुङ गाउँपालिका४ पार्साबाट युवराज तामाङ पनि आउँछन् । यो गाउँबाट १५ जना विद्यार्थी अतिरिक्त कक्षा लिन आउने गरेको उनले सुनाए । चिसो मौसम छ, झिसमिसेमै टर्च बोकेर शैलुङखोला तरेर आउँछौं, १० कक्षाका विद्यार्थी उनले भने, सबै जना एकै भएर पढ्न आउँदा रमाइलो हुन्छ ।कक्षा ९ र १० का लागि सञ्चालित अतिरिक्त कक्षामा ७८ जना विद्यार्थी पढ्छन् । अतिरिक्त कक्षा नजिकिँदो एसईईलाई समेत ख्याल राखेर विद्यालयले व्यवस्था गरेको हो, उनले भने, त्यसमाथि खाना पनि विद्यालयले नै दिएको छ, सरहरू पनि हामीसँगै खाना खानु हुन्छ । विद्यालयले आन्तरिक स्रोतबाट विद्यार्थीलाई खानाको व्यवस्था गरेको प्रधानाध्यापक चन्द्रलाल घिसिङले बताए । प्रतिछाक प्रतिविद्यार्थी ४० रुपैयाँ खानामा खर्च हुने उनले जनाए । विद्यार्थीको सिकाइ निकै कमजोर बन्दै गएकाले हामीले विद्यालयमै खानाको व्यवस्था गरेर अतिरिक्त कक्षा चलाएका हौं, घिसिङले भने, विद्यार्थीको भविष्यका लागि स्कुलले आफैंले आन्तरिक स्रोत परिचालन गरेर खर्च गरेको छ, कसैले सहयोग दिएको छैन ।विद्यार्थीको पढाइ कोरोनाले प्रभावित बनाएको २ वर्ष भयो, शिक्षक सुरेश घिसिङले भने, सिकाइ उपलब्धि कमजोर नहोस् भनेर हामी पनि बिहानी कक्षा लिन आउने गरेका छौं । विद्यालयमै खाना व्यवस्थाले विद्यार्थीलाई घर आउनेजाने २ घण्टाको समयसमेत बचत हुने गरेको उनको भनाइ छ । ताम्चेत दूधपोखरी शैलुङको दुर्गम वडामा पर्छ । हिउँदमा पालिकाको केन्द्र आउन धुले सडकको पहुँच भए पनि वर्षामा सिन्धुपाल्चोक घुमेर पुग्नुपर्ने बाध्यता छ ।"
चुनाव चिह्नको क्रम समानुपातिक मतका आधारमा,"काठमाडौं (कास) निर्वाचन आयोगले प्रतिनिधिसभा निर्वाचनमा दलहरूले पाएको समानुपातिक मतका आधारमा राष्ट्रिय सभा निर्वाचनको मतपत्रमा चिह्नको प्राथमिकता निर्धारण गर्ने भएको छ । १९ जना राष्ट्रिय सभा सदस्य छान्न माघ १२ मा हुने चुनावमा भाग लिन १२ दल दर्ता भएका छन् ।मतपत्रको सुरुमा एमालेको सूर्य चिह्न रहनेछ । एमालेले समानुपातिकमा ३१ लाख ७३ हजार मत पाएको थियो । दोस्रोमा कांग्रेसको रूख र तेस्रोमा माओवादी केन्द्रको गोलाकारभित्रको हँसिया हतौडा चिह्न रहनेछन् । कांग्रेसले ३१ लाख २८ हजार र माओवादीले १३ लाख मत समानुपातिकमा पाएका थिए । चौथो स्थानमा जनता समाजवादी पार्टीको ढल्केको छाता चुनाव चिह्न हुनेछ । एकीकृत समाजवादीको कलम चिह्न पाँचौं स्थानमा र जसपाबाट छुट्टिएको लोकतान्त्रिक समाजवादी पार्टीको चिह्न छैटौं स्थानमा रहने आयोगले जनाएको छ । लोकतान्त्रिक समाजवादीपछि राष्ट्रिय प्रजातन्त्र पार्टीलाई राखिएको छ । मतपत्रको आठौं स्थानमा राष्ट्रिय जनमोर्चा र नवौंमा नेपाल मजदुर किसान पार्टी, १० औंमा इतिहासिक प्रजातान्त्रिक जनता पार्टी, ११ औंमा नेपाल लोकतान्त्रिक पार्टी र १२ औं स्थानमा नेपाल परिवार दलका चुनाव चिह्न हुनेछन् । मजदुर किसान पार्टीले वाग्मती प्रदेशमा मात्रै निर्वाचनमा भाग लिने भएको छ । महन्थ ठाकुर नेतृत्वको लोकतान्त्रिक समाजवादी पार्टीले प्रदेश २ र सुदूरपश्चिम प्रदेशमा, इतिहासिक प्रजातान्त्रिक जनता पार्टीले प्रदेश २ मात्रै प्रतिस्पर्धा गर्ने भएका छन् । संघीय संसद् सचिवालयका अनुसार फागुन २० मा एमालेका ८, कांग्रेसका ३, एकीकृत समाजवादीका ४, माओवादीका ४ र राष्ट्रपतिबाट मनोनीत १ जनाको कार्यकाल सकिँदै छ । कार्यकाल सकिनु ३५ दिनअघि नै चुनाव गराइसक्नुपर्ने कानुनी व्यवस्था छ । महिला ७, दलित ३, अपांगता भएका व्यक्ति वा अल्पसंख्यक २ र अन्य ७ जनाको निर्वाचन हुन लागेको हो । राष्ट्रिय सभा सदस्यको चुनावमा प्रदेशसभा सदस्य तथा स्थानीय तहका प्रमुख र उपप्रमुख मतदाता हुन्छन् । प्रतिनिधिसभामा प्रतिनिधित्व गर्ने दुई वा सोभन्दा बढी दल एकीकरण भए वा गाभिए एकीकरण हुनुभन्दा अघि त्यस दलले प्राप्त गरेको कुल मत संख्यालाई हाल कायम भएको दलले प्राप्त गरेको मत मानिने राष्ट्रिय सभा निर्वाचनसम्बन्धी ऐनमा व्यवस्था छ । उक्त ऐनमा निर्वाचन आयोगले प्रतिनिधिसभाको चुनावमा समानुपातिक प्रणालीतर्फ प्राप्त गरेको मत संख्याका आधारमा दलको उम्मेवारको चुनाव चिह्न प्रदान गर्ने भनिएको छ । प्रतिनिधिसभामा प्रतिनिधित्व नगर्ने दलको हकमा निर्वाचन प्रयोजनका लागि आयोगमा दर्ता भएको क्रमका आधारमा चिह्न निर्धारण गर्नुपर्ने हुन्छ । स्वतन्त्र उम्मेदवारहरूलाई नामको वर्णानुक्रमका आधारमा चिह्न दिनुपर्ने हुन्छ । राष्ट्रिय सभामा रिक्त हुने १९ सदस्यका लागि मतदानको प्रक्रिया पुस १७ मा सुरु हुँदै छ । पुस २० मा उम्मेदवारी मनोनयन हुने निर्वाचन कार्यतालिका सार्वजनिक भइसकेको छ ।"
जन्ती जिप पोलमा ठोक्किँदा ६ को मृत्यु,"रौतहट (कास) गरुडा१ स्थित जयनगर सडक खण्डमा जन्ती चढेको भारतीय नम्बर प्लेटको जिप दुर्घटना हुँदा मंगलबार एकै गाउँका ६ जनाको मृत्यु भएको छ । तीन जना सख्त घाइते छन् । बिजुलीको पोलमा ठोक्किएर जिप सडकबाट झन्डै २० फिट तल खसेको थियो । परोहा नगरपालिकास्थित नरकटिया टोलबाट बिहे सकेर गढीमाई नगरपालिका३ गम्हरिया आउँदै गर्दा दिउँसो ४ बजे जयनगर खण्डमा बीआर ०५ पीए ६९५३ नम्बरको स्कोरपियो जिप पोलमा ठोक्किएर सडकबाट तल खसेको हो । इलाका प्रहरी गरुडाका डीएसपी श्रीराम भण्डारीका अनुसार दुर्घटनामा गढीमाई३ गम्हरिया टोलका १६ वर्षीय शेख नैसाद, २२ वर्षीय शेख सैनुल्लाह, ५५ वर्षीय डा मेसाफिर अन्सारी, २५ वर्षीय शेख छोटु, १५ वर्षीय शेख अजिबुल्लाह र ४० वर्षीय शेख अवलेशको मृत्यु भएको हो । छोटु र अवलेश बाबुछोरा हुन् । तीव्र गतिले अनियन्त्रित भएर पोलमा ठोक्किएर सडकबाट तल खसेको देखिन्छ, डीएसपी भण्डारीले भने, घटनाबारे थप अनुसन्धान भइरहेको छ ।टाउको र शरीरका भित्री अंगमा चोट लागेर गम्भीर बनेका गढीमाई३ का शेख अलफाज, शेख अमानत र शेख करिमुल्लाहलाई थप उपचारका लागि वीरगन्ज पठाइएको डीएसपी भण्डारीले बताए । दुर्घटनास्थल पानीले हिलाम्मे ठाउँ भएकाले घाइतेको उद्धारमा समस्या परेको थियो । सिंगो गाउँ शोकमा डुबेको छ, कल्पना नै गर्न नसकिने घटना भयो, मृतक र घाइतेका गाउँकै प्रदेश सांसद शेख फुलबाबुले भने, सबै आफन्तहरू नै परेका छन् । गाउँमा रुवाबासी चलेको छ । गम्हरिया गाउँका मोहम्मद सलाउद्दिनका छोरा मोहम्मद इमरानको बिहेबाट जन्ती घर फर्कंदै गर्दा घटना भएको हो । प्रत्यक्षदर्शी सुखल साहका अनुसार तीव्र गतिमा आइरहेको जिप हेर्दाहेर्दै पोलमा ठोक्किएको थियो ।"
मौसमका कारण उडान प्रभावित,काठमाडौं (कास) पश्चिमी न्यूनचापीय प्रणालीको प्रभावले मौसममा खराबी आएपछि भिजिबिलिटी नपुग्दा मंगलबार काठमाडौं आउँदै गरेको एउटा अन्तर्राष्ट्रिय उडान दिल्ली डाइभर्ट भयो भने दिनभर दर्जनौं आन्तरिक उडान समय तालिकाअनुसार उड्न सकेनन् । त्रिभुवन अन्तर्राष्ट्रिय विमानस्थलका महाप्रबन्धक भोला गुरागाईंका अनुसार नेपाली सेनाले चार्टर गरेको भारतबाट झिकाएको इथोपियन एयरलाइन्सको जहाज बिहान साढे ८ बजे काठमाडौंमा अवतरण हुन नसकेपछि सिमराको आकाशबाटै दिल्ली नै फर्किएको हो ।उनका अनुसार मंगलबार भिजिबिलिटी न्यूनतम १६ सय र अधिकतम ३ हजार मिटरसम्म मात्रै रह्यो । आन्तरिक उडानतर्फका जहाजलाई भिजिबिलिटी नपुग्दा दिनभर सबै उडान उपकरणमा आधारित आईएफआर (इन्स्ट्रमेन्टल फलाइट रुल्स) मा आधारित भए । सामान्यतः विमानस्थल आसपास ५ हजार मिटर भिजिबिलिटी भएमा आन्तरिक उडान भीएफआर (भिजिबल फलाइट रुल्स) हेरेर गरिने उडान विधि अपनाउँछन् ।मंगलबार बिहान ६ देखि बेलुकी ८ बजेसम्म आन्तरिकतर्फ काठमाडौंमा १ सय ३९ उडानको तालिका थियो भने अन्तर्राष्ट्रियतर्फ ३१ वटा उडानको तालिका थियो । आन्तरिकतर्फ ढिलो गरी भएका उडान ९ बजेपछि पनि भई नै रहेका थिए ।
पेस्की लगेर डेढ वर्षदेखि ठेकेदार सम्पर्कविहीन,"(रुकुम पश्चिम)  जाजरकोटडोल्पा सडकअन्तर्गत डोल्पा र रुकुम पश्चिम जोड्नेगरी ठूलीभेरी नदीमा पुल बनाउने ठेकेदार पेस्की लिएर डेढ वर्षदेखि बेपत्ता भएपछि दुर्गमको पूर्वाधार निर्माण अलपत्र परेको छ । सरकारले रुकुम पश्चिमको त्रिवेणी र डोल्पाको मुड्केचुला जोड्ने गरी पुल निर्माणको प्रक्रिया अघि बढाएको थियो । डेढ वर्षअघि उक्त पुल निर्माणको जिम्मा क्याराभान कन्स्ट्रक्सनले पाएको थियो । १७ महिनाअघि सम्झौता गरेका ठेकेदार चन्द्र थकाली अहिलेसम्म निर्माणस्थलमै आएका छैनन् । ठेकेदार कम्पनीले ७२ लाख रुपैयाँ पेस्की लिएको पुल निर्माणका लागि ठेक्का आह्वान गरेको जगदुल्ला हाइड्रोपावर कम्पनीले जनाएको छ ।नेपालगन्ज, सुर्खेत, जाजरकोट र रुकुम पश्चिमसित डोल्पालाई जोड्नका लागि यो पुल निर्माण गर्न लागिएको थियो । अहिलेसम्म पुल निर्माणको कुनै काम पनि नभएको त्रिवेणीका डिलबहादुर शाहीले बताए । ठेक्का लाग्यो, सम्झौता भयो अब पुल निर्माण होला र वारपार गर्न सजिलो होला भन्ने लागेको थियो, उनले भने, तर पुलको काम सकिने बेलासम्म काम नै सुरु भएको छैन । पुल नबन्दा तार र लहरामार्फत गाडी तार्नुपर्ने बाध्यता रहेको उनले बताए । पुल निर्माणका लागि १४ करोड ८९ लाख रुपैयाँमा ठेक्का लागेको छ । हाइड्रोपावर निर्माणको लागि पुल जरुरी भएपछि उक्त कम्पनीले प्रक्रिया अघि बढाएको थियो । पुल नबन्दा वारपार गर्न त समस्या छ न,ै जगदुल्ला हाइड्रोपावरको कामसमेत प्रभावित भएको छ । डोल्पामा निर्माण हुन लागेको १ सय ६ मेगावाटको जगदुल्ला अर्धजलाशययुक्त जलविद्युत् आयोजना हो । निर्माणको काम पुल नभएकै कारण प्रभावित बनेको आयोजनाका प्रमुख सञ्जय सापकोटाले बताए । उनका अनुसार १ सय मिटर लम्बाइको उक्त पुलमा ४० मिटर ट्रस र ६० मिटर आरसीसी गर्नुपर्ने सम्झौता भएको छ । २०७७ साउन १४ मा हाइड्रोपावर र ठेकेदार कम्पनीबीच भएको सम्झौतामा पुल २०८० साउन १२ भित्र बनाइसक्ने उल्लेख छ । पेस्की लिएदेखि ठेकेदार कम्पनी सम्पर्कमै छैन, आयोजना प्रमुख सापकोटाले भने, हामीले विभिन्न माध्यमबाट ताकेता गरे पनि बेवास्ता भइरहेको छ । थकालीले केही प्रतिशत रकम लिएर अरू दुई जना ठेकेदारलाई उक्त ठेक्का बेचेको सुनिएको उनले बताए ।"
कुरीतिको डरलाग्दो बिम्ब बोक्सी,"नेपाली समाजको डरलाग्दो कुरीति हो बोक्सी प्रथा । बोक्सीका नाममा अपवादबाहेक, एकल, दलित, जनजाति वा पिछडिएका वा आर्थिक रूपमा कमजोर महिलालाई कुटपिट गर्ने, कपाल मुण्डन गर्ने, डाम्ने, जलाउने, दिसापिसाब खुवाउनेजस्ता अमानवीय घटना समाजमा बाराम्बार भइरहेका छन् । एक्काइसौं शताब्दीको दुई दशक नाघिसक्दा पनि यो कहालीलाग्दो कुप्रथाले नेपाली समाजलाई गाँजिरहेकै छ । आश्चर्य त, पछिल्ला वर्षहरूमा शिक्षामा पहुँच बढेको छ, तैपनि यस्ता घटना कम भएका छैनन् । नेपाल प्रहरीका अनुसार पछिल्लो पाँच वर्षमा २१० वटा बोक्सी आरोपका उजुरी दर्ता भएका छन्, थप २३ वटा त गत साउनदेखि कात्तिकसम्मका मात्रै छन् । प्रहरीसम्म आइनपुगेका अरू यस्ता घटना कति होलान् १ लामो समयदेखि अन्धविश्वासको जगमा महिलामाथि भइरहेको यस्तो उत्पीडनका कारणहरूको खोजी गरी निराकरणका उचित उपायहरू पहिल्याउनुपर्छ । स्थानीय सरकारहरूले न्यायिक अधिकार पाएका छन् । उपप्रमुखको संयोजकत्वमा तीन सदस्यीय न्यायिक समितिले स्थानीयस्तरका विभिन्न विवाद निरूपण गर्छ, जसका लागि सहजकर्तादेखि कानुन अधिकृतसम्मको व्यवस्था छ । ऐन र आचारसंहिताले नै स्थानीय तहका पदाधिकारीलाई लैंगिक हिंसा, छुवाछूतजस्ता सामाजिक कुरीति र अन्धविश्वासको अन्त्य गर्नगराउन निर्देश गरेको छ । तर, व्यवहारमा यस्तो भेटिन्न । स्थानीय जनप्रतिनिधि परिचालन गरी सामाजिक कुरीतिविरुद्ध उभिने नीतिले काम गरिरहेको छैन भन्ने वास्तविकता त २०७४ देखि २०७७ असारसम्म देशभरि बोक्सी आरोप लगाउने र मतियार बन्ने ३५ जना स्थानीय तहका जनप्रतिनिधिविरुद्ध प्रहरीमा उजुरी परेको एक गैरसरकारी संस्थाको तथ्यले उजागर गर्छ । विडम्बना त, पीडक भनिएका ती अधिकांश प्रमाण अभावमा रिहा भएका छन् । नेपाल प्रहरीका अनुसार अहिलेसम्म एक जना जनप्रतिनिधिविरुद्ध मात्र मुद्दा चलेको छ ।कानुनअनुसार बोक्सी कसुरमा स्थानीय तहलाई मुद्दा हेर्ने अधिकार नभए पनि उसले प्रहरीकहाँ जाने सहजीकरण गर्नेदेखि पीडितको सुरक्षा, राहत र जनचेतना जगाउनेसम्मका काम गर्न सक्छ । बोक्सीको आरोप लगाउनु वा त्यस आरोपमा यातना दिनु फौजदारी कसुर मानिन्छ । तापनि बोक्सी प्रथाजस्तो अमानवीय अभ्यासको अन्त्य हुन सकिरहेको छैन । बोक्सीको आरोपका उजुरी आए कतिपय जनप्रतिनिधि नै प्रहरीकहाँ पठाउन सहजीकरण गर्नुका साटो मेलमिलापका लागि दबाब दिन्छन्, तिनको कामै पीडितलाई सम्झाइबुझाइ गर्नु हुन्छ । जनप्रतिनिधिहरूको यो व्यवहारले समाजमा कुप्रथा जोगाउन सघाइरहेको छ । पहिलेपहिले परम्परागत समाजमा गाउँपञ्चायतमा मुद्दामामिलाको छिनोफानो गरिन्थ्यो । केही ठालु व्यक्तिले न्याय दिन्थे, जुन प्रायः असहाय र निमुखाका लागि हुन्थेन । अहिलेको राजनीतिक व्यवस्थाले त न्यायमा सबैको समान पहुँच पुर्याउने लक्ष्य लिएको छ । न्याय निरूपणका लागि स्थानीय संरचना र प्रावधानहरू छन्, तर उक्त परम्परा अझै अविछिन्न छ भन्ने उदाहरण हो पालिकाले बोक्सीका उजुरीलाई गालीबेइज्जती शीर्षकमा दर्ता गरी मेलमिलाप गरेर पठाउनु । जनप्रतिनिधिले नै बोक्सी आरोपलाई सामान्य मान्दा आरोपित महिला दुर्व्यवहारमा पर्ने क्रम रोकिएको छैन । सम्मानपूर्वक बाँच्ने अधिकारबाट उनीहरू वञ्चित छन् । बोक्सीको आरोप (कसुर र सजाय) ऐन२०७२ मा, बोक्सी आरोपमा कसुर गर्ने व्यक्तिलाई कसुरको मात्रा हेरी आठ वर्षसम्म कैद र एक लाख रुपैयाँसम्म जरिवानाको व्यवस्था छ । कानुनले सुरक्षा दिए पनि, समाजले अपराधलीला मच्चाइरहेकै छ । कमजोर महिलाहरूमाथि शक्तिशाली व्यक्ति वा तप्काले नै बोक्सी आरोप लगाउने हुन्, कथं कानुनी कठघरामा उभ्याइए पनि शक्ति र पहुँचका भरमा आरोपितहरू छुटिहाल्छन् । झन् स्थानीय जनप्रतिनिधिहरूले उनीहरूलाई पृष्ठपोषण गरेपछि कानुनी प्रावधान त्यसै खोक्रो हुने नै भयो । स्थानीय सरकार सञ्चालन ऐन२०७४ ले बोक्सीलगायत सामाजिक कुरीतिविरुद्ध सचेतना कार्यक्रम सञ्चालन गर्ने जिम्मा स्थानीय सरकारलाई दिएको छ, तर समाज उही रुढिवादी नै छ । स्थानीय जनप्रतिनिधिहरू पनि यही समाजकै हिस्सा भए पनि उनीहरूले भने उच्चतम विवेक प्रदर्शन गर्नुपर्छ ।खासमा कानुनी पक्षलाई जोड दिए पनि, बोक्सीभ्रम चिर्न समाजमा सहज नभएको उल्लिखित तथ्यांकले नै बताउँछ । स्वास्थ्य उपचार होस् या अन्य कुरामा तथ्य, प्रमाण र विज्ञानमा विश्वास नगर्ने तर तन्त्रमन्त्र, धामीझाँक्रीको पछि लाग्नेहरू गाउँसहर सबैतिर भेटिन्छन् । स्वास्थ्य र परिवारिक सम्बन्ध तथा व्यापारव्यवसाय बिग्रिएमा वा चौपायाले दूध नदिएसम्म पनि बेक्साबोक्सी लाई आरोप लगाइन्छ । यही कारण निरीह र असहाय महिलाहरूलाई बोक्सीका रूपमा यातना दिइन्छ । यस्तो अमानवीय अभ्यास भइरहँदा पनि राज्य भने टुलुटुलु मात्रै हेरिबसेको प्रतीत हुन्छ । कानुनअनुसार परिचालन हुनुपर्ने जनप्रतिनिधिहरू नै यस प्रथाको संरक्षकजस्ता भइरहेका छन् । यस्तो दुरवस्थाको अन्त्य गर्न पालिका नेतृत्व मात्र होइन, स्थानीयस्तरमा क्रियाशील राजनीतिक दलहरू पनि सक्रिय हुनुपर्छ । संघ र प्रदेश सरकारको सामाज सुधारको कार्यसूचीमा पनि यो विषय प्राथमिकताका साथ पर्नुपर्छ । यस्ता कार्यमा संलग्न पार्टी कार्यकर्तालाई कारबाही गर्ने हिम्मत पनि सम्बन्धित दलहरूले देखाउनुपर्छ, चाहे ती जुनसुकै पदमा किन नहुन् । यस्तो कुरीतिविरुद्धको चेतना वृद्धिमा समाजका हरेक तहतप्का दह्रोसँग उभिनैपर्छ । खासमा सरकार र राजनीतिक दलका संयन्त्रहरूले आफ्ना कर्मचारीकार्यकर्ताको उचित परिचालन गरेर यस्तो कुप्रथाविरुद्ध चेतना जगाउनुपर्छ । सरकारले कानुन कडाइका साथ कार्यान्वयन गर्नुपर्छ । नेपाली समाजको मुहारमा लागेको यो कुप्रथाको धब्बालाई सबैको सत्प्रयासमा सधैंका लागि हटाउनुपर्छ ।"
नेतैपिच्छेको झूटनीति,"अच्युत वाग्लेको अर्थतन्त्रप्रति बेपर्बाह बनेको राजनीति लेखमा असफल राजनीतिले अर्थतन्त्रलाई उठ्न नदिएको विषयमा चर्चा गरिएको छ । नेपालको संविधान२०७२ लागू भएपछि अर्थतन्त्रले निश्चित आकार लिने आशा धेरैले गरेका थिए । राजनीति स्थिर भइसक्दा पनि आर्थिक गतिविधि चलायमान नहुँदा वर्तमान नेतृत्वले मुलुकमा परिवर्तन ल्याउला भन्ने विश्वास कसैमा छैन । लेखको स्केचमा बढी खाएर भुँडी उचालिएको नेता मस्तसँग सुतेको, निदाएको अवस्थामा पनि पैसाले भरिएको झोला अँठ्याउन नछाडेको, निजको पकडमा रहेको लुटको धन अर्थतन्त्रको प्रतिबिम्ब बनेको व्यंग्यले आर्थिक अवस्थाको उजागर गरेको छ । लेखकले विभिन्न दलका महाधिवेशनहरूबाट निर्वाचित नयाँ पदाधिकारी, तथाकथित युवा नेतृत्वले पनि आर्थिक दुरवस्थाको विषयमा एक शब्द ननिकालेको, कांग्रेसजस्तो विचारमा समृद्ध ठानिएको पार्टीको हालै सम्पन्न केन्द्रीय कार्यसमितिको पहिलो बैठकमा सामाजिक, आर्थिक विसंगतिबारे कुरै नउठाएको सन्दर्भले सबै नेतालाई एउटै ड्याङका मूला ठहर्याएका छन् । जनतालाई भुलाउन सबैजसो दलले पछिल्लो समय समाजवादको रटान लगाउन छोडेका छैनन् । भन्ने हो भने, कुनै दलले पनि समाजवादको छेउपुच्छर समात्न सकेका छैनन् । यता आर्थिक दुरवस्थादेखि बेखबर बनेको शीर्ष नेतृत्व पद र मपाईंपनमा झुमेको छ, आमनागरिकको दैनिकी कष्टकर बनिरहँदा दलका टाउकेहरू नेताहरूको मर्यादाक्रम तोक्नमा व्यस्त छन् । सोबाहेक आर्थिक विसंगतिका चिराहरू गनेर साध्य छैन । पञ्चायती शासनकालदेखि मुलुकलाई गतिहीनतातर्फ लैजाने भुइँफुट्टे राजनीतिक संस्कारले निरन्तरता पाउनु, झूटनीतिको दुश्चक्रको प्रभाव विदेशमा पुग्ने कामदारलगायतमा देखिँदा त्यहाँका सरकारहरूले नेपालीमाथि टेढो आँखाले हेर्नु, स्वार्थी राजनीतिबाट शिक्षा र कर्मचारीतन्त्र तहसनहस हुनु, प्रदेश सरकार सेतो हात्ती बनेर मुलुकलाई चुस्नुजस्ता अवाञ्छित सन्दर्भ हाबी हुँदा अर्थतन्त्र कसरी उठ्नु ? मूल नीति नभएपछि नेतैपिच्छेको झूटनीतिले समृद्धि सपना कसरी पूरा हुनु ? भुवनेश्वर शर्मा, चन्द्रागिरि२, काठमाडौं"
सिरिन्ज सकिनु चिन्ताजनक,"सरकारले ११ देखि १८ वर्षसम्मका बालबालिकालाई खोप लगाउन गरेको तयारी अर्थहीन बन्न पुगेको छ । त्यसको एउटै कारण हो खोप लगाउन प्रयोग गरिने सिरिन्ज नहुनु । यस्तो सुन्दा अचम्म लाग्न सक्छ तर वास्तविकता यही हो । बालबालिकाका लागि खोप लगाउने कार्यक्रम सञ्चालन गर्न सरकारले महिनौंदेखि तयारी गरेको थियो, जुन स्थगित भएको छ । अझै तालुकदार मन्त्रालयका जिम्मेवार पदमा बसेका गैरजिम्मेवार कर्मचारी एकदुई दिनमै खोप कार्यक्रम सुरु गर्ने बताइरहेका छन्, जुन १०० प्रतिशत झूट हो । किनकि खोप लगाउन बालबालिका लाइनमा बसिसकेपछि मात्र सिरिन्ज मौज्दातमा सकिएको थाहा पाउने कर्मचारीहरूको यस्तो कुरा कसरी पत्याउनु ? आमनागरिकले वास्तविकता बुझेका छन् । तर, यस्तो ताल कहिलेसम्म ? किन यत्रो ठूलो महामारीमा समेत सम्बन्धित मन्त्रालयका कर्मचारी जिम्मेवार बन्न सकिरहेका छैनन् ? कोभिडको तेस्रो लहरले विश्व आतंकित बनिरहेको असहज अवस्थामा हाम्रा निकायहरू भने करोडौं खोप मौज्दात राखेर सिरिन्ज सकियो भन्दै बसिरहेका छन्, यो जस्तो हास्यास्पद अरू के हुन सक्छ ? भोलि खोप नलगाएका कारण व्यहोर्नुपर्ने क्षतिको भर्पाइ कसले गर्ने ? यस्ता गैरजिम्मेवारी तरिकाले काम गर्नेहरूमाथि कारबाही अत्यन्तै जरुरी छ । रामकृष्ण बराल, जोरपाटी५, काठमाडौं"
"प्रधानन्यायाधीशको मनपरी, सरकारको मौनता","बलराम केसीको बारले अब कानुनी लडाइँ लड्नुपर्छ आलेख सटिक लाग्यो । लेखक एवं पूर्वन्यायाधीश केसीले आफ्ना अनुभवसमेत पोख्दै नेपाल र सर्वोच्च बार एसोसिएसनले प्रधानन्यायाधीश चोलेन्द्रशमशेर जबराविरुद्ध डेढ महिनादेखि आन्दोलन गर्दै आएको, तर जबराले दुवै बार एसोसिएसन एवं सहयोगी न्यायाधीशबाटै बहिष्कृत हुँदा पनि आजसम्म राजीनामा पेस नगरेको विषय उठाएका छन् । न्यायाधीशका लागि वकिलहरूले इजलास बहिस्कार गर्नु ठूलो बेइज्जत र अपमान हो, तथापि आफ्नो मान, पगरी, प्रतिष्ठा र कजलिस्ट तोक्ने अधिकारसमेत खोसिइसके पनि दिनहुँ कालो कोट भिरेर सर्वोच्च अदालतको मूलबाटोबाट छिर्न नसकी चोर बाटोबाट पस्नु अनौठो र ऐतिहासिक घटना हो । आफू सदाका लागि बहिष्कृत हुँदा पनि प्रधानन्यायाधीशलाई केही असर गरेन । बालहठकै भरमा कुर्सी छोड्न सकेका छैनन् । लामो समयदेखि सर्वोच्च अस्तव्यस्त भएकाले आमनागरिकको न्याय सेवामा बाधा पुगेको छ । मुद्दाहरू लम्बिने, महँगो न्याय र असहज न्याय प्रणालीका कारण अन्तर्राष्ट्रिय संस्थाहरूले यहाँ लगानी गर्न हिच्चकिचाइरहेका छन् । मानवअधिकारको संरक्षक सर्वोच्चको हालत देखेर मानवअधिकारसम्बन्धी अन्तर्राष्ट्रिय संस्था पनि सहयोग गर्न अन्कनाएका छन् । यता न्याय सुलभ नहुने, प्रधानन्यायाधीशबाट उत्पन्न समस्या झन् जटिल बन्दै जाने मात्र नभई न्यायपालिका नै विवादित बन्ने सर्वत्र चिन्ता बढ्दो छ । बार एसोसिएसनको आन्दोलनको उद्देश्य र माग भ्रष्टाचारमुक्तछिटोछरितो न्याय दिने, स्वतन्त्र, निष्पक्ष र सक्षम न्यायपालिका हुनुपर्छ भन्ने नै हो, अन्य कुनै स्वार्थ छैन । तर सरकार भने यस मागप्रति लामो समयदेखि मौन छ । यसरी सर्वोच्च न्यायालयलाई अनिर्णयको बन्दी बनाउनु कुनै हालतमा शोभनीय र वाञ्छनीय हुँदैन । प्रतिनिधिसभाले महाभियोग लगाएरै भए पनि प्रधानन्याधीश जबरालाई हटाउनुपर्छ । यदि राजीनामा पेस नगर्ने हो भने बार एसोसिएसनले वरिष्ठतम न्यायाधीशलाई कायममुकायम प्रधानन्यायाधीश बनाउने गरी कानुनी लडाइँ लड्नुपर्छ । प्रधानन्याधीश जबरा काम गर्न असमर्थ भएकाले असमर्थ ठहर गर्ने कानुनी प्रावधानबमोजिम रिट दर्ता गर्नु अत्यन्त आवश्यक छ । सरकारले पनि एकपटक राजीनामा गर्न सुझाउने र नमानेको खण्डमा महाभियोग लगाउनतिर लाग्नुपर्छ । प्रधानन्याधीश जबराको मानप्रतिष्ठाइज्जत खतम भइसकेको छ, केवल तलबभत्ताका लागि लुकीलुकी सर्वोच्च पुग्ने, नाकमुख छोपेर हाजिरी जनाउने र घर फिर्ता हुने परिपाटीले उनको इज्जत फिर्ता हुन्न बरु खुरुक्क राजीनामा पेस गरेर मार्ग प्रशस्त गरिदिनु श्रेयस्कर हुनेछ । गंगाराज अर्याल, पाणिनि८, अर्घाखाँची"
ऊहापोहमा बितेको वर्ष,"चिन्हक अनुस्मरणकुनै पनि वर्षका चिन्हक अनुस्मरणहरू (मेमरी मार्कर्स) सबैका लागि एक सामान हुँदैनन् । सन् २०१५ लाई गोरखा एवं सिन्धुपाल्चोकका अधिकांश जनताले विनाशकारी भुइँचालोका लागि सम्झिनेछन् । खसआर्य समुदायको मध्यम वर्गका लागि सन् २०१५ तिनको वर्चस्वले संवैधानिक मान्यता पाएको साल हो । नाकाकस्सीले गर्दा कठिन जीवन जिउन बाध्य पहाड र मधेसका सामान्य जनलाई सन् २०१५ को व्यापक आपूर्ति अवरोध बिर्सिन सहज हुने छैन । धेरैजसो मधेसीहरू दमित आन्दोलनका आफ्ना सहयोद्धाहरूको बलिदानमा गौरवमिश्रित शोक मनाइरहँदा विजयी खसआर्य समुदायले भने उपहासपूर्ण दीपावलीमा रमाएको कुरा कमसेकम एउटा सिंगो पुस्ताको स्मृतिबाट सितिमिति मेटिने छैन । कालखण्ड उही हो, सम्झना भने सबैका आफ्नाआफ्नै छन् । सन् २०२१ मा कोभिड महाव्याधिको प्रत्यक्ष वा परोक्ष असरले अछुतो रहेको व्यक्ति वा परिवार सायद कमै होलान् । जीवन भने आफ्ना सबै कठिनाइका वाबजुद पनि चल्ने रहेछ ।स्मरणीय व्यक्तित्वहरूको सूचीमा तत्काल सम्झेजति नाम मात्रै पनि सामेल गर्ने हो भने लामै हुन्छ । शंकरप्रसाद उप्रेती नेपालका पथप्रदर्शक चिकित्सकमध्येका उल्लेखनीय व्यक्ति थिए । लगभग ८७ वर्षको संघर्षमय एवं समाजोपयोगी जीवनपछि उनले सहज विश्राम लिए । प्रयोगधर्मी कलाकार उत्तम नेपाली (उत्तमप्रसाद कर्माचार्य) को निधन ८५ वर्षको उमेरमा भयो । विस्मृतिमा बितिरहेकी साहित्यकार बानिरा गिरीको अन्त असाध्य रोगले गर्दा असमय नै पहेंलिएर भुइँमा झरेको फलको जस्तो भयो । पर्यटन क्षेत्रमा निरञ्जन कोइरालाको योगदान सम्झिने धेरै छन् । उनी आफ्नै सर्तमा जीवन बिताएर बिते तर नेपालका कतिपय मिडियाले भने उनको देहान्तको समाचारमा उनका राजनीतिकर्मी भाइको नामलाई बढी महत्त्व दिएको पनि देखियो । बलेको आगो र निभेको खरानी प्रकृतिको नियम नै हो । काठमाडौंको मध्मम वर्गका लगभग दुई पुस्ताका युवाहरूको जीवनशैलीलाई प्रभावित गर्ने श्यामसुन्दरलाल कक्षपति आफ्ना शुभेच्छुहरूसँग बिदावारी नभई नै उपचाररत बैंककको अस्पतालबाट सोझै अनन्त यात्रामा बिदा भए । ऊर्जाशील उमेरका राजनीतिकर्मी नवीन्द्रराज जोशी एवं विचारवान् पत्रकार सुशील शर्माको असामयिक अवसानले भने पंक्तिकारलाई समेत विचलित बनाएको थियो ।लामो घरबन्दीले गर्दा अन्तर्जालका पार्टीहरूको बाढी नै आएको छ । तीमध्ये कतिपयले स्थापित सञ्चारमाध्यमका समाचार र विचारको जथाभावी पुनर्संवेष्टन (रिपैकिजिङ) गरेर परजीवी पत्रकारिता पनि गरिरहेका छन् । हातेफोनको भरमा समाचार आतंक फैलाउने युट्युवर्स परिष्कृत हुन सके भने पत्रकारिताका प्रभावशाली शक्ति ठहरिने छन् । छापामा नयाँ प्रवेश खासै देखिएको छैन । प्रगतिशीलको आवरणमा नृजातीय राष्ट्रवादको पक्षपोषण गर्ने प्रकाशनहरूभन्दा फरक ढंगले कलात्मकताका साथ पुनरुत्थानलाई प्रवर्द्धन गर्ने हिमाल पत्रिकाको मासिक प्रकाशनका रूपमा पुनर्जन्म भने स्वागतयोग्य हो, छद्म उदारवादभन्दा प्रस्ट पुनरुत्थानवादलाई बुझ्न सजिलो हुन्छ । चेतनशील पाठक त्यसपछि आफ्नो निर्णय स्वयं लिन स्वतन्त्र हुन्छन् । वर्षका चर्चित किताबहरूको सूची लामो छ । देवेन्द्रराज पाण्डेको एक ज्यान, दुई जूनी पुस्तकलाई आत्ममन्थन भनेर प्रवर्द्धन गरिएको भए तापनि त्यो प्रकाशन निबन्धात्मक संस्मरणभन्दा पनि विवरणात्मक आत्मकथाको श्रेणीमा राख्न उपयुक्त हुनेछ । नरहरि आचार्यको जीवनको पाठशाला भित्र पनि सम्बन्धहरूको तन्तु निर्धारणभन्दा सम्झनाको प्रवाहले प्राथमिकता पाएको देखिन्छ । सफल व्यक्तिहरूलाई आफूले यात्रा गरेको बाटोको लम्बाइ अरू सबैका जीवनपथभन्दा लामो, विविध एवं चुनौतीपूर्ण लाग्ने रहेछ । उपशीर्षकमा क्रान्तिकारीबाट प्रथम महिला राखिएको हिसिला यमीको अंग्रेजी पुस्तकको नामबाट दम्भको गन्ध आए पनि अन्तर्वस्तु भने एकपक्षीय हुँदाहुँदै पनि पढ्न रमाइलो छ । एकातिर टिकटक र युट्युब एवं अर्कोतिर फेसबुक र ट्वीटरले बजार छोपे पनि पठनसंस्कृति कायम रहनु सुखद अनुभूति हो । पढ्नेले सोच्छन् । तीमध्ये केहीले लेख्नेछन् र, केहीले बोल्ने पनि छन् । एमालेको कब्जामा रहेको गैसस उद्यम बाहिरवाट स्वैच्छिक नागरिक आन्दोलनका जुझारुहरू त्यही पढ्ने, गम्ने, बोल्ने, लेख्ने, आत्ममन्थन गर्ने, जोखिम उठाउने, गल्ती गर्नबाट नडराउने, सच्चिन नहच्किने, लड्ने, खसे उठ्ने र धुलो टकटकाएर अगाडि बढ्ने एवं जोसमा होस् नगुमाउने जमातबाट उदाउने छन् । सक्रियता मनउचाटको सबभन्दा प्रभावकारी काट हो । जैविक उमेरबाट मुक्त युवा जोसका जुझारुहरूले समाजको जीवन्ततालाई कायम राख्छन् । अँध्यारो सुरुङबाहिर धिपधिप बलिरहेको बत्तीलाई नियाल्दै ग्रेगोरियन पात्रोअनुसार आसन्न नव वर्ष २०२२ को ऐक्यबद्धतापूर्ण शुभकामना ।"
दलीय राजनीतिको सकारात्मक धार,"समुन्नत सोच अबको नेतृत्वबाट नयाँ सिद्धान्त र विचारको अपेक्षा राख्नु हुँदैन । किनभने राजनीतिक दलहरूबीच सिद्धान्त र विचारमा ठूलो पर्खाल छैन । राजनीतिक व्यवस्था र प्रणाली कस्तो बनाउने भन्ने विषयमा बहस आवश्यकै छैन । संघीय लोकतान्त्रिक गणतन्त्र नवीनतम् सोचकै उपज हो । तर यी छ वर्षका व्यवहारले यो व्यवस्थालाई थप समुन्नत बनाउनुपर्छ । अब एमालेलगायतका कम्युनिस्टले नेपालको मार्क्सवादी समाजवादी मोडेल कस्तो बनाउने भन्नेमा बहस गर्नु आवश्यक छ भने कांग्रेसले प्रजातान्त्रिक समाजवादी मोडेलको व्याख्या गर्नुपर्नेछ । किनकि समाजवादी भनेर वा समाजवादउन्मुख भनेर मात्र हुँदैन, त्यसको कार्यक्रमिक रूपरेखा सार्वजनिक हुनुपर्छ । बीपीको समाजवाद भनेर मात्र अब पुग्दैन, त्यसको समसामयिक खाका आवश्यक छ । संविधानलाई स्विकार्ने शक्तिले समाजवादतर्फको यात्रालाई स्विकारेका छन् भने अब समाजवादमा समानता खोज्न आवश्यक छ । ओली, देउवा र प्रचण्डहरूले पार्टी र सत्ता नेतृत्वमा गरेका निर्णयका साक्षी नागरिक छन् । तर अब शंकर पोखरेल, विश्वप्रकाश शर्माहरूका विकासका सोचहरूको प्रतीक्षामा जनता छन् । बिनासोच र संगठन वैकल्पिक शक्ति बन्न चाहने तर त्यहीँ पनि व्यवस्थित गर्न नसक्नेहरूबाट आशा गर्नु नै बेकार हुन्छ ।"
गहिरिँदो बेरोजगारी,"जीविकोपार्जनका लागि आवश्यक पर्ने काम, इलम, पेसा वा व्यवसाय नभएको अवस्थालाई बेरोजगारी भनिन्छ । अर्थात् इच्छा, जाँगर र योग्यता हुँदाहुँदै पनि काम नपाएको अवस्था बेरोजगारी हो । श्रमबजारमा मागको तुलनामा श्रमशक्तिको आपूर्ति बढी हुन गई बेरोजगारीको अवस्था सिर्जना हुन फुग्छ । बेरोजगारीका कारण मुलुकमा विद्यमान श्रमशति निष्क्रिय हुन पुग्ने हुँदा एकातिर मुलुकमा आर्थिक प्रगतिले गति लिन सक्दैन भने अर्कोतिर पारिवारिक कलह, अशान्ति, गरिबी, झैझगडा, हिंसा, कुलत र दुर्व्यसनीजस्ता विकृति बढ्न गई सामाजिक अपराधहरू बढ्न जान्छन् । नेपालमा बेरोजगारी एउटा प्रमुख समस्या हो । शिक्षित र दक्ष जनशक्तिले पनि मुलकभित्र रोजगारी नपाउने अवस्था सिर्जना भएको छ । बेरोजगारी प्रतिभा पलायन हुने प्रमुख कारक पनि हो । श्रम र रोजगारी जीवनरक्षा, व्यक्तित्व विकास, स्वाभिमान र समृद्धिको आधारशिला हो । मानव सभ्यताको विकासको सुरुवातदेखि नै श्रम र रोजगारीले समाजमा महत्त्व पाउँदै आएका छन् । मानवोचित जीवनयापनका लागि आयमूलक रोजगारीका अवसरहरू सिर्जना हुनु आवश्यक हुन्छ । रोजगारीबाटै समाजमा गरिबी न्यूनीकरण हुन्छ ।परन्तु नेपालमा अहिले पर्याप्त रोजगारीका अवसर सिर्जना हुन सकेका छैनन् । बेरोजगारी मुलुकको आर्थिक, सामाजिक र राजनीतिक समस्याको कारक भएको छ । मुलुकमा प्रतिवर्ष करिब ५ लाख व्यक्ति श्रमबजारमा थपिने गर्छन् तर श्रमबजारमा आउने अधिकांश व्यक्तिले रोजगारी पाउँदैनन् । नेपालले गरिबी र आर्थिक असमानता घटाउन पर्याप्त मात्रामा रोजगारीका अवसरहरू सिर्जना गर्नुपर्छ, अनि मात्र मुलुकको समृद्धितर्फको यात्रा सफल हुन जान्छ ।बेरोजगारीका विभिन्न प्रकारका हुन्छन् । पहिलो, शिक्षित बेरोजगारी अर्थात् दक्ष र इच्छुक युवा जनशक्तिले आफ्नो योग्यताअनुसार काम नपाउनु । यस्तो बेरोजगारी खासगरी सहरी क्षेत्रमा बढी पाइने गरेको छ । दोस्रो, मौसमी बेरोजगारी अर्थात् मौसमअनुसार मात्र रोजगारी पाउनु, बाँकी समय काम नपाउनु । तेस्रो, खुला बेरोजगारी अर्थात् केही कारणवश (जस्तै कुनै महामारी) मुलुकमा धेरै संख्यामा सक्षम र इच्छुक युवाहरू बेरोजगार हुनु । र चौथो, अक्षमता बेरोजगारी ः शारीरिक अथवा मानसिक रूपले काम गर्न सक्षम नहुनु । सरकारी तथ्यांकअनुसार ४० लाखभन्दा बढी नेपाली वैदेशिक रोजगारीमा गएका छन्, जसको ५ प्रतिशत जति महिला छन् । तथ्यांकअनुसार नेपालमा बेरोजगारी दर ११४ प्रतिशत छ । कोरोना महामारीका कारण नेपालबाट वैदेशिक रोजगारीमा जाने श्रमिकको संख्या ८६ प्रतिशतले घटेको छ । वैदेशिक रोजगार विभागको तथ्यांकअनुसार गत वर्ष साउन, भदौ र असोजमा अन्तिम श्रम स्वीकृति लिई विदेश जानेको संख्या ८९,८८३ रहेको छ भने यस वर्ष १२,७६९ मा मात्रै । वैदेशिक रोजगारीका लागि मासिक औसत ४० हजार नेपाली विदेश जाने गरेकामा महामारीका कारण नेपालमा बेरोजगारीको समस्या थप बढेको देखिन्छ । कोरोना संकटका बेला स्वदेशमा समेत रोजगारको अवसर नभएकाले सरकार यसबारे गम्भीर हुनुपर्छ । नेपालमा भौतिक पूर्वाधारहरूको विकासले गति नलिएकाले, लगानीमैत्री वातावरण निर्माण र श्रमको सम्मान गर्ने संस्कृतिको विकास नभएकाले, व्यावहारिक शिक्षा प्रणाली तथा व्यावसायिक सीपको विकास हुन नसकेकाले, उद्योग, पर्यटन, कृषि, निर्माणजस्ता रोजगारीका क्षेत्रहरू नफस्टाएकाले, स्वरोजगार तथा उद्यमशीलता प्रवर्द्धन गर्नेसम्बन्धमा राज्यले स्पष्ट नीति लिन नसकेकाले र अन्तर्राष्ट्रिय श्रमबजारको मागअनुरूपको दक्ष जनशक्ति उत्पादन गर्न नसकेकाले बेरोजगारी समस्या गहिरिएको हो । त्यसैले, मुलुकभित्र रोजगारीको पर्याप्त अवसर सिर्जना गरी व्यापक जनशक्तिलाई परिचालन गर्ने, लगानीमैत्री वातावरण बनाई राष्ट्रिय तथा अन्तर्राष्ट्रिय लगानीकर्तालाई आकर्षित गरी रोजगारीका क्षेत्रहरूको विस्तार गर्ने, कृषि क्षेत्रको आधुनिकीकरण, व्यावसायीकरण र विविधीकरण गर्ने, उद्योग, व्यापार, पर्यटन, निर्माण इत्यादि क्षेत्रको प्रवर्द्धन गर्ने, स्वरोजगार कार्यक्रमलाई प्रभावकारी बनाई उपलब्ध स्रोत र साधनको अधिकतम परिचालन गर्ने, उद्यमशीलता तथा स्वरोजगारिता प्रवर्द्धनका कार्यक्रमहरूलाई स्थानीय स्तरसम्म वितरण गर्नेलगायत कार्यलाई सरकारले प्राथमिकतामा राख्नुपर्छ । सरकारले क्षेत्रगत रूपमा राष्ट्रिय रोजगार नीति २०७१ र वैदेशिक रोजगार नीति २०६८ कार्यान्वयनमा ल्याएको छ । अन्तर्राष्ट्रिय क्षेत्रमा दिगो विकास लक्ष्य र अन्तर्राष्ट्रिय श्रम संगठन अभिसन्धिमार्फत सुरक्षित रोजगारीको प्रतिबद्धता व्यक्त गरेको छ । प्रधानमन्त्री रोजगार कार्यक्रम सञ्चालन गरेको छ । तर बेरोजगारीको समस्या जुन रूपमा विकराल छ, त्यसअनुसार यी प्रयासहरू पर्याप्त छैनन् । बेरोजगारी समस्याकै कारण मुलुक हर क्षेत्रमा पछाडि परेको छ । त्यसैले, बेरोजगारीको समस्यालाई क्रमशः कम गर्दै लैजान सरकारले स्पष्ट नीति निर्माण गरी निजी र सहकारी क्षेत्रसँगको सहकार्यमा मुलुकमा लगानीको वातावरण तयार गर्नुका साथै रोजगारीका सम्भावित अवसरहरूको सिर्जना गर्नुपर्छ ।"
नेपालमा सिसा खानी कति सम्भव ?,"हामीले विभिन्न प्रयोजनका लागि प्रयोग गरिने सिसा देखेका छौं, तर यसबारे धेरै जानकारी भने सबैलाई नहुन सक्छ । सामान्यतः आकारविहीन वस्तुलाई अंग्रेजीमा एमरफोस भनिन्छ, सिसा पनि विज्ञानको भाषामा निश्चित आकार नभएको वस्तुको परिभाषाभित्र पर्छ । यो संवेदनशीलदेखि कडा किसिमसम्मको हुन्छ । सिसामा न विद्युतीय प्रवाह हुन्छ न त रासायनिक प्रतिक्रिया नै । त्यसैले यसलाई अनौठो चरित्रको वस्तु पनि भनिन्छ ।मानिसले सिसा सामान्यदेखि बृहत् क्षेत्रसम्ममा प्रयोग गरेको छ । उदाहरणका लागि, बिहान उठ्नेबित्तिकै हेर्ने ऐना, चिया खाने कपदेखि कार्यालयको टेबुल, दराजलगायतका सामग्रीहरू कि सिसाका हुन्छन्, कि तिनमा सिसा प्रयोग गरिएको हुन्छ । आजकाल त विशाल आधुनिक भवनमा पनि सिसाको प्रयोग अत्यधिक हुने गरेको छ । आकर्षक र बढी उज्यालो हुने भएकाले अधिक मानिसको रोजाइमा सिसा पर्ने गरेको छ । काठमाडौं मात्र नभई प्रादेशिक राजधानीलगायतका अन्य प्रमुख व्यापारिक सहरहरू, जिल्ला तथा पालिका केन्द्रहरूमा निर्माण भएका आधुनिक भवनमा सिसाको प्रयोग बढ्दो छ । यसलाई नेपाल व्यापार तथा निर्यात प्रवर्द्धन केन्द्र तथा भन्सार विभागको तथ्यांकले पनि पुष्टि गरेको छ । केन्द्रका अनुसार लगभग एक दशकभन्दा कम अवधिभित्र नेपालमा सिसाको आयात तीन गुणाभन्दा बढीले बढेको छ । भन्सार विभागको तथ्यांकअनुसार आर्थिक वर्ष २०७१७२ मा ३ अर्ब ७५ करोड ६२ लाख ३७ हजारको हाराहारीमा सिसा आयात भएकोमा २०७७७८ मा लगभग तीन गुणाले बढेर यो रकम ८ अर्ब २९ करोड ३७ लाख ११ हजार रुपैयाँ पुगेको छ ।नेपालमा सिसा उत्पादन नहुने भएकाले यति धेरै रकम वार्षिक रूपमा बिदेसिने गरेको हो, र यो क्रम बढ्दो छ । देशमा आवश्यक सिसा विदेशबाट खासगरी भारत र चीनबाट आयात हुँदै आएको छ । यी दुई मुलुकबाहेक पछिल्ला दिनहरूमा खासगरी सन् २०२१ को नेपाल निकासी प्रवर्द्धन केन्द्रको तथ्यांकअनुसार लगभग ३५ भन्दा बढी देशहरूका सिसा नेपाल भित्रिएको पाइन्छ । दक्षिण अमेरिकी मुलुक भेनेजुएलादेखि संयुक्तराज्य अमेरिका, अफ्रिकाको नामिबिया, प्रमुख युरोपेली, अस्ट्रेलियादेखि बंगलादेश, पाकिस्तान, संयुक्त अरब इमिरेट्सजस्ता देशहरूको सिसासमेत नेपाल भित्रिन्छ ।यति धेरै रकम दैनिक रूपमा बिदेसिँदै गर्दा सिसा के वा कुन वस्तुबाट बन्छ, कसरी बन्छ, के नेपालमा यसको कारखाना स्थापना गरी आयात विस्थापित गर्न सकिँदैन भन्नेजस्ता विषयमा खुलदुली हुनु स्वाभाविकै हो । आजसम्म नेपालमा कुनै सिसा कारखाना स्थापना भई सञ्चालनमा आएको आधिकारिक अभिलेख पाइएको छैन । धेरैलाई त सिसा खानीबाट उत्खनन गरिन्छ भन्ने लाग्छ, जुन होइन । यस्तो सिसा खानीमा नभई कारखानामा तयार हुन्छ । खोलामा पाइने बालुवालाई कारखानामा पेलेर तयार हुन्छ । नेपालमा लगभग ६ हजारभन्दा बढी साना तथा ठूला खोलाहरूको कुल लम्बाई ४५ हजार किलोमिटर जति छ, तिनका बगरमा प्रशस्तै बालुवा पाइन्छ । नेपालको कुल क्षेत्रफलको लगभग ५६७ प्रतिशत भूभाग सीमसार क्षेत्रले ओगटेको छ । यस्तै मुलुकको ८३ प्रतिशत भूगोल पहाडले ढाकेको छ, जुन ढुंगा र माटोले बनेको छ । यसमध्ये क्वार्जाइट ढुंगा सबभन्दा बढी भएको अनुमान गरिएको छ । त्यसैले नेपालमा सिसा कारखाना स्थापना गर्न कच्चा पदार्थको कमी छैन । तर यससम्बन्धी विस्तृत अध्ययनअनुसान्धन भएको पाइँदैन । पृथ्वीको सतह विभिन्न पदार्थहरू मिलेर बनेको छ । हालसम्मका अध्ययनले यो सतह अक्सिजन (४६६), सिलिकन (२७७), फलाम (५), आल्मुनियम (८१), क्याल्सियम (३६), सोडियम (२८), पोटासियम (२८), माग्नेसियम (१), लगायत अन्य (२) प्रतिशत धेरै किसिमका पदार्थर्हरू मिलेर बनेको छ । यही सिलिकन र अक्सिजन मिली क्वार्जाइट चट्टान बन्छ जुन बालुवा बन्ने प्रमुख स्रोत हो । यी पदार्थहरू पृथ्वीको स्थलमण्डलमा चट्टान, माटोलगायत अन्य निर्जीवका रूपमा रहेका छन् । हामीले देखेका चट्टान आग्नेय, पत्रे र परिवर्तित गरी प्रमुख तीन किसिमको भए पनि नाम, रूप र आकारमा भिन्नता छ । उदाहरणका लागि निस, सिस्ट, ग्रेनाइट, क्वार्जाइट, मेटासेन्डस्टोन, चुनढुंगा आदि चट्टानका विभिन्न प्रकार हुन् । क्वार्जाइट, बलौटे ढुंगा, ग्रेनाइट, निसलगायतबाट सिसा बनाउन आवश्यक कच्चा पदार्थ बालुवा बन्दछ । क्वार्जाइट नेपालका लेसर हिमालयलगायत चुरे क्षेत्रमा बढी परिमाणमा पाइन्छ । चुरे क्षेत्रको नदीनालाबाट बगेको बालुवामा ९२ प्रतिशतभन्दा बढी सिलिकन भएकाले यस क्षेत्रको बालुवालाई सिसा बनाउन गुणस्तरीय कच्चा पदार्थ मानिन्छ । नेपालको मकवानपुर जिल्ला हेटौंडानजिकको काराखोलामा लगभग ११९ मिलियन टन सिसा बनाउन मिल्ने उच्चस्तरीय बालुवा भएको प्रमाणित भएको छ । यिनै बालुवामा मिसिएको सिलिकनबाट सिसा बन्छ । सामान्यतः सिसाका लागि बालुवा ७० प्रतिशत, सोडाको खरानी १५ प्रतिशत र चुनढुंगा १० प्रतिशतको अनुपातमा कच्चा पदार्थ मिसाएर विद्युतीय भट्टीमा न्यूनतम १७०० डिग्री सेल्सियस तापक्रममा तताएपछि उक्त सम्मिश्रण तरल अवस्थामा बदलिन्छ । यसलाई आवश्यकताअनुसार आकार, बाक्लोपन र नापमा बनाउन सोहीअनुसारको संरचनामा राखी सेलाइन्छ र सिसा बनाइन्छ । कम ताप खर्च हुने वैकल्पिक विधि अपनाएर पनि १४०० डिग्री सेल्सियससम्मको कम तापक्रममा पगालेर सिसा तयार गरिन्छ । आर्थिक वर्ष २०७७७८ सम्म नेपालमा क्वार्जाइटसम्बन्धी ११ वटा खानी उद्योग खानी तथा भूगर्भ विभागमा दर्ता भएका छन्, तिनले लगभग १४९ वर्ग किमि क्षेत्रफल ओगटेको तथ्यांक छ । गण्डकी प्रदेशका ताराखोला गाउँपालिका बागलुङ र जलजला गाउँपालिका पर्वतमा लगभग १९७ वर्ग किमि र बाँकी लगभग १२ वर्ग किमि क्षेत्रफलमा ९ वटा उद्योग वाग्मती प्रदेशका सिन्धुपाल्चोक जिल्लामा बढी केन्द्रित छन् । तर यीमध्ये कुनै पनि सिसा उद्योगका नाममा दर्ता भएको देखिँदैन । त्यसैले नेपालमा पाइने कच्चापदार्थ बालुवालाई पूर्वाधार निर्माण सामग्रीका रूपमा मात्र प्रयोग नगरी वैकल्पिक उच्च मूल्यका वस्तु उत्पादन गर्नतर्फ लाग्नु राम्रो हुन्छ । नेपालका यतिका धेरै नदीनालाका किनारमा बर्सेनि बाढीले बगाएर खेर फाल्ने बालुवालाई अधिकतम रूपमा प्रयोग गर्ने उपयुक्त विकल्प सिसा बनाउने उद्योग स्थापना गर्नु हो, यसतर्फ अग्रसर बनौं । यसबाट सिसा आयातमा कमी आई नेपाली धन बिदेसिनबाट पनि जोगिनेछ ।"
हिउँले छोपियो गोला,"ताप्लेजुङ (कास) ओलाङचुङगोलाको तापक्रम सोमबार बिहान माइनस १ मा झर्यो । दिउँसो २ बजे घाम लाग्दाको अधिकतम तापक्रम ९ डिग्री सेल्सियस भयो । सशस्त्रको बीओपीका प्रहरी निरीक्षक अनिल खड्काका अनुसार शनिबार बिहान यो सिजनको सबैभन्दा कम तापक्रम माइनस ९ मा झरेको थियो । दिउँसो घाम लागेपछि बिस्तारै न्यानो बढ्दै गएको उनले बताए । ओलाङचुङगोलामा बिहान १० बजेदेखि घाम लाग्न सुरु हुन्छ, त्योभन्दा अघि चाहिँ असाध्यै चिसो छ, उनले भने, हिउँ परिरहेको र घाम लागेका बेला न्यानो हुनेरहेछ, नत्र त चिसो हुन्छ ।३२ सय मिटर उचाइमा रहेको फक्ताङलुङ७ ओलाङचुङगोलामा चार दिनयता हिउँ परिरहेको छ । हिउँले बस्ती छोपिँदा मानिसहरू घरभित्रै आगो तापेर बसिरहेको वडाध्यक्ष छेतेन शेर्पा भोटेले बताए । हिमपात सामनाका लागि स्थानीयले पूर्वतयारी गर्छन् । उनीहरूले कम्तीमा चैतसम्मका लागि खाद्यान्न जोहो गरिसकेका छन् । पशु चौपायाका लागि खोले पकाउने पिठो, नुन र घाँसको बन्दोबस्त पहिल्यै मिलाएका छन् । यतिबेला दुहुनु चौरी भए घरको मुनि राख्छन् । याकहरू खर्कमा छोडिदिएका छन् । मान्छेका लागि दाउराको बन्दोबस्त गरेका छन् । घरभित्रै आगो बालेर न्यानो भएर बस्छन् । चिसो सुरु भएपछि हिमाली बस्तीका स्कुलहरू भने बन्द भएको फक्ताङलुङ गाउँपालिकाका प्रवक्ता छेतेन वालुङले बताए ।"
भारत र चीन हेर्ने छुट्टै डेस्क कहिले ?,"(काठमाडौं)  सरकारले प्राध्यापक श्रीधर खत्रीको संयोजकत्वमा २०७३ चैत २९ मा बनाएको उच्चस्तरीय परराष्ट्र नीति पुनरावलोकन कार्यदलले छिमेक नीतिलाई उच्च प्राथमिकतामा राख्नुपर्ने सुझाव दिँदै भारत र चीन हेर्न छुट्टै महाशाखा (डेस्क) को आवश्यकता औंल्याएको थियो । भूराजनीतिसहित अर्थ, कूटनीति, श्रम, कानुन, सुरक्षालगायत क्षेत्रका १६ जना विज्ञ सम्मिलित कार्यदलले २०७४ माघमा तत्कालीन प्रधानमन्त्री शेरबहादुर देउवालाई हस्तान्तरण गरेको प्रतिवेदनको उक्त सुझाव अहिलेसम्म पनि कार्यान्वयन हुन सकेको छैन । परराष्ट्र मन्त्रालयमा दुई वटा विभाग र १० वटा महाशाखा छन् । त्यसमध्ये दक्षिण एसिया महाशाखा ले नै भारतसहितका ७ मुलुकलाई हेर्ने गर्छ । उक्त महाशाखाको नेतृत्व एक जना सहसचिवले गर्छन् । यस्तै, उत्तरी पूर्व एसिया महाशाखा ले चीनलगायतका मुलुकहरूलाई हेर्छ । युरोप र अमेरिकालाई हेर्ने पनि एउटै युरोप तथा अमेरिका महाशाखा रहेको छ । ४ वर्षअघिको कार्यदलका सदस्यसमेत रहेका सांसद दीपकप्रकाश भट्टले विश्वको बदलिँदो भूराजनीतिलाई ख्याल गर्दै प्रतिवेदनमा भारत र चीनलाई हेर्नका लागि छुट्टाछुट्टै डेस्क राख्न सुझाव दिइएको बताए । छिमेकीहरूसँग नेपालको बहुआयामिक सम्बन्ध छ । चीन र भारत दुवैले शक्तिशाली मुलुकका रूपमा आफूलाई प्रस्तुत गरिरहेका छन् । यस्तो अवस्थामा छुट्टाछुट्टै डेस्क आवश्यक भइसकेको छ, उनले भने । भारत र चीन हेर्ने डेस्कलाई अन्य मुलुकको जिम्मेवारी पनि दिन नहुने भट्टको भनाइ छ । एमाले विदेश विभाग प्रमुख राजन भट्टराई मन्त्रालयभित्रको महाशाखालाई विशिष्टीकरण गरेर जानु राम्रो हुने बताउँछन् । मुलुकलाई ध्यान दिएर महाशाखा बनाउनु ठीक हुन्छ, उनले भने । तत्कालीन प्रधानमन्त्री केपी शर्मा ओलीका परराष्ट्र सल्लाहकारसमेत रहिसकेका भट्टराईले विश्वविद्यालयलगायत अन्य प्राज्ञिक क्षेत्रमा पनि सम्बन्धित मुलुकलाई ध्यानमा राखेर विभाग बनाउन उचित हुने बताए । स्पेसलाइजेसन गर्दै जाँदा मुलुकलाई नीति बनाउन सजिलो हुन्छ, उनले भने, यसले दुईपक्षीय सम्बन्ध बलियो बनाउने आधार दिन सक्छ । भूराजनीतिका जानकार रूपक सापकोटा पनि भारत र चीनका लागि छुट्टाछुट्टै डेस्क राख्नु उचित हुने बताउँछन् । दुई छिमेकी पछिल्लो समय दुई हिसाबमा महत्त्वपूर्ण छन् । पहिलो, उनीहरू हाम्रा निकटतम छिमेकी हुन् । दोस्रो, उनीहरूको अन्तर्राष्ट्रिय सम्बन्ध र हैसियतको प्रभाव बढ्दो छ । त्यसलाई हामीले महत्त्व पनि दिँदै आइरहेका छौं । उनीहरूसँग दुईपक्षीय आर्थिक, राजनीतिक, विकास पूर्वाधार विस्तारलगायत सम्बन्ध भइरहेको छ, उनले भने, त्यसैले दुवै मुलुकलाई विशेष ध्यान दिएर हेर्नु वाञ्छनीय हुन्छ । सापकोटाले नेपालले अहिलेसम्म छिमेकी नीतिलाई राम्रोसँग परिभाषित नगरेको उल्लेख पनि गरे । उच्चस्तरीय कार्यदलको सदस्यसचिवका रूपमा तत्कालीन परराष्ट्र सचिव शंकरदास बैरागीले काम गरेका थिए । उनी हाल मुख्य सचिव छन् । कार्यदलको सुझाव कार्यान्वयनमा बैरागीले नै अग्रसरता नदेखाएको परराष्ट्रका अधिकारीहरू बताउँछन् ।"
प्रदेश २ को नाम जुराउन विशेष समिति,"(धनुषा)  प्रदेश २ नामकरणका लागि दलहरूबीच सहमति नभएपछि प्रदेशसभामा भएका सबै दलबाट सांसद समेटेर विशेष समिति गठन गरिएको छ । मंगलबारको प्रदेशसभा बैठकमा प्रदेशको नाम र राजधानी टुंगो लगाउन सभामुख सरोजकुमार यादवको नेतृत्वमा १६ सदस्यीय समिति गठन गरिएको हो । दलीय सहमतिका आधारमा गठित राजधानी तथा नामकरणसम्बन्धी अध्ययन विशेष समिति२०७८ लाई प्रतिवेदन पेस गर्न १५ दिनको समयावधि तोकिएको छ । समितिले आवश्यक परे स्थलगत भ्रमण, अन्तरक्रिया तथा छलफल पनि गर्न सक्ने सभामुख यादवले बताए । प्रदेशसभामा मधेस, मिथिला भोजपुरा, जानकी र मध्यमधेस गरी चार नाम प्रस्ताव गरिएका छन् । प्रदेशसभाबाट नाम पारितका लागि कुनै पनि प्रस्तावमा दुई तिहाइ मत नपुग्ने भएपछि दोस्रोपटक पनि प्रदेशको नामकरण अन्योलमा छ । जनता समाजवादी (जसपा), कांग्रेस, नेकपा (एकीकृत समाजवादी) र माओवादी केन्द्र गठबन्धनको प्रदेश सरकारमा दुई तिहाइ मत भए पनि नाममा गठबन्धन दलहरू एकमत छैनन् । जसपा र माओवादी केन्द्रले गरेको मधेस प्रदेश नाम प्रस्तावमा प्रमुख प्रतिपक्ष लोकतान्त्रिक समाजवादी पार्टीले समेत समर्थन गरेको छ । एकीकृत समाजवादीले जानकी र कांग्रेसले मिथिला भोजपुरा नाम प्रस्ताव गरेको छ । एमालेले पनि जानकी प्रदेश प्रस्ताव गरेको छ । नामकरणको विषयमा सत्ता गठबन्धन दलहरूले नै फरकफरक प्रस्तावमा अडान लिएपछि प्रदेश २ को नाममा बहुमत जुटाउन समस्या भएको हो । १ सय ७ सदस्यीय प्रदेशसभामा माओवादी केन्द्रका ३ जना निलम्बन भएपछि हाल १ सय ४ जना सांसद छन् । जसपाका ३९, कांग्रेसका १९, लोसपाका १६, एकीकृत समाजवादी १३, एमाले ८, माओवादी ८ र नेपाल संघीय समाजवादी पार्टीका १ सांसद छन् । प्रदेशको नामकरण टुंग्याउन प्रदेशसभाको सम्पूर्ण सदस्य संख्याको दुई तिहाइ मतका लागि ७० जना सांसद चाहिन्छन् । मधेस प्रदेशको पक्षमा जसपा ३९, माओवादी केन्द्र ८ र लोसपाका १६ जना गरी ६३ सांसद मात्रै छन् । मधेस प्रदेश प्रस्तावमा बहुमत जुटाउन तीन दललाई थप ७ सांसदको समर्थन चाहिन्छ । यसका लागि सत्ता गठबन्धनमा भएको कांग्रेस वा एकीकृत समाजवादीमध्ये एकले समर्थन गर्नुपर्ने देखिन्छ । तर, यी दुवै दलले छुट्टाछुट्टै प्रस्ताव पेस गरेका छन् । हाल सत्तारूढ गठबन्धनभित्रै फरकफरक प्रस्ताव आएकाले कुनै पनि प्रस्तावको पक्षमा दुई तिहाइ पुर्याउनका लागि कठिनाइ देखिएको छ । कांग्रेस मिथिलाभोजपुरा नभए मध्य मधेस सहमति गर्न सकारात्मक छ । मंगलबार बसेको संसदीय दलको बैठकमा मिथिलाभोजपुरा प्रस्ताव असफल हुने भएपछि मध्यमधेसमा सहमतिका लागि प्रयास गर्ने विषयमा छलफल भए पनि सहमति हुन नसकेको कांग्रेसका एक सांसदले बताए ।"
आत्मरक्षा सिक्दै किशोरी,"(पाल्पा)  स्नेहा अर्यालले यसअघि कहिल्यै पनि यस्तो तालिम लिएकी थिइनन् । प्रहरी, सेनामा कार्यरत वा तेक्वान्दो खेल्नेहरूले मात्र आत्मरक्षा तालिम लिन्छन् भन्ने सुनेकी थिइन् । मलाई यस्तो आत्मरक्षा गर्ने भन्ने विषयमा खासै जानकारी थिएन, रम्भा गाउँपालिका३ पीपलडाँडाकी कक्षा १० की विद्यार्थी अर्यालले भनिन्, अब भने धेरै कुरा सिक्ने अवसर मिलेको छ । सिकेको र जानेका कुरा अरूलाई पनि सिकाउने प्रयास गर्नेछु । रम्भा१ हुँगीमा कक्षा १२ मा पढ्ने रोजिना सिँजालीले आत्मरक्षा तालिम केही कठिन भएको बताइन् । जाइलाग्नेमाथि आत्मरक्षा गर्ने धेरै उपाय सिकेका छौं, उनले भनिन्, अब अरूलाई पनि तालिम दिन सक्ने भएकी छु । यस्तो तालिम सबै बालिका, किशोरीलाई दिन आवश्यक रहेको उनको सुझाव छ । आफ्नो नीति तथा कार्यक्रममै राखेर रम्भा गाउँपालिकाको शिक्षा शाखाले आत्मसुरक्षा तालिमको व्यवस्था गरेको हो । कार्यक्रमअन्तर्गत विद्यार्थीलाई गत शुक्रबारदेखि मंगलबारसम्म पाँच दिन आवासीय तालिम दिइएको हो । गाउँपालिकाभित्रका विभिन्न विद्यालयका ८ देखि १२ कक्षासम्मका विद्यार्थीलाई आत्मरक्षा तालिम दिइएको छ । प्रशिक्षक उत्पादन गर्ने तालिममा ५० जना किशोरी सहभागी भए । गाउँपालिकाका सबै माविबाट सहभागीलाई तालिम दिइएको हो । गाउँपालिकाले राखेको तालिमले आत्मरक्षा गर्न किशोरीहरूलाई विभिन्न उपाय सिकाएको छ । यौनजन्य हिंसाको प्रयास गर्नेविरुद्ध प्रतिकार गर्न सक्ने भएका छन् । कसरी आत्मरक्षा गर्ने भन्ने पनि जानकारी पाएको किशोरीहरूले बताए । एकापसमा अभ्यास गर्दा अनुहार चिथोर्ने, शरीरमा टोक्ने वा संवेदनशील अंगमा प्रहार गर्नेलगायतका उपाय सिकाइएको छ । गलत नियतले हात समाते, पछाडिबाट अँगालो हाल्न खोजे, कपाल समाते, बलात्कार वा यौन हिंसाको प्रयास भएमा त्यसबाट जोगिन प्रतिकार गर्न सिकाइएको जनकल्याण मावि हुँगीकी विद्यार्थी सुरक्षा बस्यालले बताइन् । उनका अनुसार शारीरिक र मानसिक रूपमा कसरी सक्षम हुने मात्र होइन, विभिन्न यौनजन्य हिंसा र दुर्व्यवहारबाट कसरी आफ्नो सुरक्षा आफैं गर्ने भन्ने विषयमा ज्ञान दिइएको छ । कालीगण्डकी नदीछेउको गुरुकुलमा भेला भएका किशोरीहरू आत्मरक्षाका लागि सिकाउने हरेक अभ्यासमा एस् सर भन्दै मज्जाले सिकेका छन् । समूहमा सिकाइ राम्रो भएकाले मज्जाले आवाज निकाल्छन् । आफू सिक्दै र साथीलाई पनि सिकाउँदै गरेको प्रशिक्षक आस्था विकले बताइन् । आफैंले सिकेपछि साथीलाई पनि सिकाउनुपर्छ भन्ने बुझेका छन्, उनले भनिन्, किशोरीमा पूर्ण रूपमा आत्मबल बढेजस्तो लाग्छ । किशोरीमा जोस, जाँगर र केही समस्या आए समाधान गर्न सक्छु भन्ने आँट आएको देखिएको उनले बताइन् । हामीले उनीहरूलाई मोटिभेसन तालिम पनि दिएका छौं, प्रशिक्षक विकले भनिन्, आफ्नो सुरक्षाका लागि विभिन्न टिप्स दिएका छौं । अनि बालिका र महिलामाथि हिंसा गर्नेको प्रतिकार कसरी गर्ने सिकाइएको छ । मनोबल बढाएर महिला पनि पुरुषजत्तिकै बलिया छन् भन्ने आत्मविश्वास दिने काम गरेको उनले बताइन् । तालिमले छात्रालाई भावनात्मक रूपमा बलियो बनाएको उनले बताइन् । आफूलाई कसैले समात्न खोजे कसरी डिफेन्स गर्ने, आत्मबल कसरी बढाउने, समात्ने मान्छेको कुनकुन ठाउँमा हान्यो वा टोक्यो भने फुत्किन सकिन्छ भन्ने विषयमा जानकारी पाएको सहभागी किशोरीले बताए । यस्तै, कसैले समात्यो वा समात्न खोजे चिच्याउने र चिच्याउँदै भीड वा मानिस भएको स्थानतिर जानेजस्ता कौशल पनि सिकाइएको छ । समाजमा यौनजन्य हिंसाका घटना बढिरहेको छ । प्रहरीका अनुसार अघिल्लो आर्थिक वर्षमा पाल्पामा मात्रै ३० बढी यौनजन्य हिंसाका घटना भएका छन् । मैले आफ्नो सुरक्षा कसरी गर्नुपर्छ भन्ने कुराको ज्ञान मलाई हुनुपर्छ भन्ने विद्यार्थीले बुझेका छन्, प्रशिक्षक दीपक शर्मा चापागाईंले भने, यस्तो तालिम धेरैलाई दिनुपर्छ भनेर नै गाउँपालिकाले प्रशिक्षक तयार गरेजस्तो लाग्यो । मुलुकका धेरै स्थानमा कक्षा ६ देखि नै विद्यार्थीलाई यस्तो तालिम दिइएको छ । आफूले सिकेको कुरा साथीहरूलाई पनि बताउने र सिकाउन पनि तालिम आवश्यक रहेको रम्भा गाउँपालिका शिक्षा शाखा प्रमुख मीना आचार्यले बताइन् । गाउँघरमा राष्ट्रिय सेवा दल (एनसीसी) को तालिमसमेत हुँदैन । आत्मबल बढाउनलाई पनि कुनै तेक्वान्दो वा अन्य आत्मरक्षा गर्ने खेल पनि भएका छैनन् । किशोरीले मलाई आत्मबल बढेको छ भन्दा खुसी लागेको छ, रम्भा गाउँपालिका अध्यक्ष विष्णुप्रसाद भण्डारीले भने, गाउँपालिकामै पहिलो पटक यस्तो तालिमको प्रशिक्षक तयार गर्न पाउँदा खुसी लागेको छ । पछिल्लो समय गाउँ र समाजमा महिला हिंसा, बलात्कार, यौन दुर्व्यवहारका घटना बढेकाले यस्तो तालिमको आवश्यकता ठानेको गाउँपालिकाले जनाएको छ ।"
दिल्लीमा थप निषेधाज्ञा,"(नयाँदिल्ली)  कोभिड१९ को संक्रमण बढ्दै गएपछि भारतको दिल्लीमा सार्वजनिक गतिविधिमा निषेधाज्ञा थप कडा पारिएको छ । दिल्ली विपद् व्यवस्थापन प्राधिकरणले मंगलबार सूचना जारी गर्दै स्कुल, कलेज, सिनेमाघर, जिम तथा स्पा बन्दको घोषणा गरेको हो । त्यस्तै, रात्रिकालीन कर्फ्युको समय पनि एक घण्टा बढाइएको छ । अब राति १० देखि बिहान ५ बजेसम्म अत्यावश्यकबाहेकका काममा हिँड्डुल गर्न रोक लगाइएको छ । लगातार तेस्रो दिन संक्रमण दर ०५ भन्दा बढी रहेपछि दिल्ली सरकारले यलो अलर्ट अन्तर्गत केही प्रतिबन्धहरू लगाएको हो । नयाँ निर्देशिकाअनुसार मेट्रो, बस, रेस्टुराँ ५० प्रतिशत सिट क्षमतामा मात्रै चलाउन पाइनेछ । एक महिना अगाडि मात्रै मेट्रोलाई शतप्रतिशत क्षमतामा सञ्चालनमा ल्याइएको थियो । मल्टिप्लेक्स, बैंक्वेट तथा स्पोर्ट कम्प्लेक्सहरू बन्द रहनेछन् । अत्यावश्यकबाहेकका पसलहरू जोरबिजोर दिनका आधारमा सञ्चालन गरिने छ । पसलहरूलाई बिहान १० देखि बेलुका ८ बजेसम्म मात्रै खोल्ने अनुमति दिइएको छ ।त्यस्तै, विवाह र अन्त्येष्टिमा २० जनाको सहभागिता मात्रै राख्न भनिएको छ । त्यसबाहेक सामाजिक, राजनीतिक, सांस्कृतिक, धार्मिक र चाड पर्वको आयोजनाका नाममा गरिने जमघटमा प्रतिबन्ध लगाइएको छ । निजी क्षेत्रका कार्यालयमा ५० प्रतिशत कर्मचारी राखेर मात्रै काम गराउन निर्देश गरिएको छ । त्यस्तै, धार्मिक स्थलमा बाहिरी व्यक्तिको आवतजावतमा रोक हुनेछ । मुख्यमन्त्री अरविन्द केजरीवालले मंगलबार दिल्लीवासीलाई गरेको सम्बोधनमा संक्रमणको गति बढ्दै गए पनि त्यसलाई लिएर नआत्तिन आग्रह गरेका छन् । उनले यस पटक संक्रमणबाट मानिसहरूमा गम्भीर समस्या नदेखिएको र सरकारले पनि आफ्नो तयारी पूरा राखेको जनाएका हुन् । दिल्लीमा ओमिक्रोन संक्रमितको संख्या १ सय ६५ पुगेको छ । भारतभर मंगलबार साँझसम्म संक्रमितको संख्या ६ सय ५३ पुगेको छ । दिल्लीमा पछिल्लो २४ घण्टामा ४ सय ९६ जनामा कोभिड संक्रमण पुष्टि भएको छ ।यसअघि दिल्ली सरकारले बीआर अम्बेडकरको जीवनमाथि जनवरीमा जवाहरलाल नेहरू रंगशालामा हुने कार्यक्रम स्थगन गर्ने निर्णय गरेको थियो । दिल्लीका मुख्यमन्त्री अरविन्द केजरीवालले कोभिडकै कारण कार्यक्रम स्थगित गरिएको र अर्को तिथि पछि तय गरिने ट्वीटमार्फत जानकारी दिइसकेका छन् ।भारतमा पछिल्लो समय कोभिड संक्रमितको संख्या बढ्दै गएपछि कतिपय राज्यले रात्रिकालीन कर्फ्युको घोषणा गरिसकेका छन् । दिल्लीबाहेक उत्तर प्रदेश, महराष्ट्र, हरियाणा, गुजरात, मध्यप्रदेश र कर्नाटकले रात्रिकालीन कर्फ्यु जारी गरेका हुन् । त्यसका साथै ती राज्यहरूमा भीडभाड गर्न रोक लगाइएको छ । भारतका दिल्लीबाहेक महाराष्ट्र, गुजरात, केरला, तमिलनाडुलगायत राज्यमा पछिल्लो समय ओमिक्रोन संक्रमण तीव्र बन्दै गएको छ । हालसम्म २१ राज्यमा ओमिक्रोनको संक्रमण पुष्टि भइसकेको अधिकारीहरूले जनाएका छन् । केन्द्र सरकारले राज्य सरकारहरूलाई आवश्यक तयारी र सतर्कता अपनाउन दैनिकजसो निर्देशन दिइरहेको छ । जनसंख्याको अनुपातमा कम मानिसले कोभिडविरुद्धको खोप लगाएका उत्तर प्रदेश, बिहार, झारखण्ड, महराष्ट्र, तमिलनाडु, पश्चिम बंगाल, केरल, मोजोरम, कर्नाटक र पन्जाबसहित १० राज्य केन्द्र सरकारले अध्ययनका लागि स्वाथ्य अधिकारीसहितको टोली खटाइएको जनाएको छ । यसअघि, भारतीय प्रधानमन्त्री नरेन्द्र मोदीले स्वास्थ्य कार्यकर्तासहित अग्रपंक्तिमा खटिने तथा ६० वर्ष उमेर नाघेकालाई कोभिडविरुद्धको बुस्टर खोप दिइने बताएका छन् । उनीहरूलाई जनवरी १० बाट बुस्टर डोज दिइन सुरु गरिने छ । संक्रमितको संख्या बढ्दै गएपछि भने विभिन्न क्षेत्रबाट बुस्टर डोजको माग बढ्दै गएको छ । त्यसैगरी, सरकारले १२ देखि १८ वर्ष उमेर समूहलाई पनि खोप लगाउने निर्णय गरिसकेको छ । प्रधानमन्त्री मोदीले कोभिडसँग डराउन आवश्यक नरहेको तर सतर्क भने हुनुपर्ने बताएका छन् । देशमा १ लाख ४० हजार आईसीयू तथा ९० हजार विशेष बेड उपलब्ध रहेको उनले जनाए । त्यस्तै, ४ लाखभन्दा बढी अक्सिजन सिलिन्डर राज्य सरकारलाई पठाइएको तथा देशभर ३ हजारभन्दा बढी अक्सिजन प्लान्ट सञ्चालनमा रहेको मोदीको भनाइ छ ।"
अस्ट्रेलियामा नेजल स्प्रे को परीक्षण,"(अस्ट्रेलिया)  अस्ट्रेलियाका वैज्ञानिकहरूले कोभिड१९ को संक्रमणबाट सुरक्षित रहनका लागि नाकमा गरिने स्प्रे (नेजल स्प्रे) को परीक्षण सुरु गरेका छन् । अस्ट्रेलियामा दैनिक हजारौं नयाँ संक्रमण देखिइरहेको अवस्थामा यसको परीक्षण सुरु गरिएको हो । अधिकारीहरूका अनुसार यसको परीक्षण सफल भएको खण्डमा यो खोपसँगै प्रयोगमा ल्याइने जनाएका छन् । मेलबर्न तथा मोनासलगायत विश्वविद्यालयका साथै विभिन्न संस्थाका अनुसन्धानकर्ता यसको परीक्षणमा संलग्न छन् । समाचार संस्था एबीसीले अस्ट्रेलियाका ३ सय ४० घरमा नेजल स्प्रेको परीक्षण गरिने जनाएको छ । यो हालै देखिएको कोभिड१९ को नयाँ भेरिएन्ट ओमिक्रोन नियन्त्रणका लागि समेत उपयोगी हुने बताइएको छ । यसलाई राख्न कुनै फ्रिज वा निश्चित तापक्रम नचाहिने भएकाले आवश्यकताअनुसार वितरण गर्न सकिने जनाइएको छ । भिक्टोरिया राज्य सरकारले पहिलो परीक्षणका लागि करिब ५ करोड डलर बराबरको आर्थिक सहयोग उपलब्ध गराएको छ ।परीक्षणका क्रममा रहेको नाकमा लगाइने यस स्प्रेमा रगत पातलो बनाउनका लागि प्रयोग हुने औषधि हेपारिन को प्रयोग गरिएको बीबीसीले उल्लेख गरेको छ । परीक्षणका क्रममा यसले भाइरस संक्रमितलाई धेरै हदसम्म संक्रमणमुक्त बनाउन सहयोग गर्ने दाबी गरिएको छ । सन् २०२२ को मध्यसम्ममा यसको परीक्षण सफल हुने समेत समाचारमा जनाइएको छ ।भिक्टोरियाका मेडिकल रिसर्चमन्त्री जाला पुलफोर्डले यस नेजल स्प्रेको उत्पादन स्थानीयस्तरमा उत्पादन गर्न सकिने विश्वास व्यक्त गरेकी छिन् । यो कार्यले भिक्टोरियनका लागि मात्र नभएर विश्वभरि रहेका नागरिकलाई फाइदा हुनेछ, उनले एबीसीलाई भनिन् । यद्यपि, यसको सफलता र बजारमा आउने प्रयोगका लागि भने कम्तीमा ६ महिना कुर्नुपर्ने छ ।संक्रमण दर बढ्दो अस्ट्रेलियामा रहेका १२ वर्षभन्दा माथिका करिब ९२ प्रतिशत नागरिकले कोभिड१९ विरुद्धको पूर्ण खोप लगाइसकेको भए पनि अहिले भाइरस संक्रमण दर अत्यधिक बढेको छ । ६ राज्य तथा २ टेरिटोरीमा अहिले दैनिक ९ हजारको हाराहारीमा संक्रमण देखिइरहेको छ । यद्यपि, अस्पतालमा भर्ना हुने संक्रमितको संख्या भने कम रहेको छ । प्रायःजसो सबै राज्यमा रहेका ८० प्रतिशतभन्दा बढी योग्य नागरिकले खोप लगाइसकेका कारण अस्ट्रेलियाले केही समय पहिले लकडाउनलाई हटाइसकेको छ भने जनजीवनलाई सामान्य पार्ने कोसिस गरिरहेको छ ।स्वास्थ्य विभागको तथ्यांकअनुसार विगत २४ घण्टामा न्यु साउथ वेल्समा ६ हजार ६२, भिक्टोरिया २ हजार ७ सय, क्विन्सल्यान्ड १ हजार १ सय, दक्षिण अस्ट्रेलिया ९ हजार ९५ र राजधानीस्थित क्यापिटल टेरिटोरीमा २ सय ५२ नयाँ संक्रमित थपिएका छन् । संक्रमितको संख्या बढेसँगै पीसीआर परीक्षणको सेवा दिन राज्य सरकारले पर्याप्त जनशक्ति परिचालन नगरेको भन्दै आलोचनासमेत भइरहेको छ । परीक्षणका लागि स्थानीयहरू ८ घण्टासम्म लाममा बस्नुपर्ने बाध्यता छ ।अस्ट्रेलियाले पूर्ण खोप लगाइसकेका नागरिकलाई बुस्टर खोप लगाउने समयसमेत ६ महिनाबाट घटाएर ४ महिनामा घटाइसकेको छ । त्यसैगरी स्वास्थ्यसेवा पुर्याइरहेका स्वास्थ्यकर्मीसमेत उल्लेख्य रूपमा पोजिटिभ देखिएपछि अस्पतालमा काम गर्ने कर्मचारीको समेत अभाव देखिएको स्थानीय समाचारमा जनाइएको छ । केन्द्र सरकारका साथै स्थानीय राज्य सरकारले समेत वर्तमान अवस्थामा देखिएको समस्या समाधानका लागि प्रयास गरिरहेको बताए पनि दैनिक बढिरहेको संक्रमणले समस्या सिर्जना गरिरहेको छ । संक्रमण दैनिक रूपमा बढिरहेपछि विभिन्न स्थानीय सरकारले संक्रमण नियन्त्रणका लागि घरभित्र जम्मा हुन पाउने संख्यालगायत नियममा पुनः फेरबदल गरेका छन् ।"
सन्तोषले जिते बीबीसी मास्टरसेफको 'रिम्याच उपाधि,"लन्डन (कास) नेपाली मूलका सेफ सन्तोष साहले बीबीसी मास्टरसेफ प्रोफेसनल्सको रिम्याच उपाधि जितेका छन् । बीबीसी वानमा सोमबार साँझ प्रसारित फाइनलमा साहले अन्य तीन प्रतिस्पर्धीलाई उछिनेर उक्त उपाधि जितेका हुन् ।विगतका मास्टरसेफ प्रोफेसनल्स फाइनलिस्टहरूलाई पुनः अवसर दिँदै प्रतिस्पर्धा गराइएको हो । प्रतिस्पर्धामा सन् २०२० का फाइनलिस्टहरू सन्तोष, फिली आर्मिटेज म्याटिन, बार्ट भ्यान डेर ली र सन् २०१७ का फाइनलिस्ट जेमी पार्क थिए । सिरहा कर्जन्हाका सन्तोषले १८ विभिन्न नेपाली भेगन खाना प्रस्तुत गरेका थिए । दोस्रो चरणको फेस्टिभ फिस्ट मा उनले दसैं खानाबाट प्रभावित मौलिक परिकार कुखुराको तीते, बिरिया, तिलौरी, सात किसिमको तरुवा, भात, मासको दाल, गोलभेडाको चट्नी, पोलेको कटहर, मालपुवा, बुनिया जस्ता नेपाली परिकार प्रस्तुत गरेका थिए । यसअघि तराईको खाना समेट्न नपाएका उनले यस पटक त्यो धोको पूरा गरे । सन्तोषले लामो समय नेपाल बस्दा आफ्नी आमाबाट सिकेको सीप यो पटक सदुपयोग गरेको बताए । निर्णायकहरूले सन्तोषको खानाको तारिफ गर्दै उनलाई जिताएनन् मात्र, एक निर्णायकले त आफूलाई पनि एक पटक नेपाल लैजान अनुरोध गरिन् । पुनः प्रतिस्पर्धामा जान चुनौतीपूर्ण थियो, मैले साहस र तयारी गरेर सफलता प्राप्त गरें, सन्तोषले कान्तिपुरसँग भने, यो नेपाल र समस्त नेपालीको जित हो । अब नेपाली परिकारलाई अन्तर्राष्ट्रियस्तरमै चिनाउने मेरो धोकोले थप सार्थकता पाएको छ । बीबीसीबाट प्रसारण हुने हस्पिटालिटी क्षेत्रमा विश्वकै प्रतिष्ठित टीभी रियालिटी शो मास्टर सेफ प्रोफेसनल यूके मा नेपाली खाना लिएर उपविजेता बनेका सन्तोषको ख्याति गत वर्षदेखि देशविदेशमा चुलिएको थियो । गत वर्ष ३२ चर्चित सेफबाट सुरु भएको उक्त प्रतियोगितामा शाह विभिन्न मौलिक नेपाली परिकार विश्वमाझ चिनाउन सफल भए । उनको मौलिक नेपाली खाना पारखीहरूका लागि कुकबुक आयला पनि प्रकाशित भएको छ ।"
चित्रमा माओवादीको समाजवादी यात्रा,"काठमाडौं (कास) विद्रोह थाल्दा अगुवाले देखाएका सपना र शान्ति प्रक्रियापछि पार्टीको धरातललाई नेताकार्यकर्ता आफ्नै तरिकाले व्याख्या गर्छन् । २०६२६३ को जनआन्दोलनपछि नेकपा माओवादी अधिकांश समय सत्तामा छ । तर कति सन्तुष्ट देखिन्छ ? के सशस्त्र द्वन्द्वमा होमिनुको उद्देश्य पूरा भएकै हो ? राजधानीमा जारी माओवादी केन्द्रको आठौं महाधिवेशनमा बहस चलिरहेको छ । पार्टीले उठाएका समाजवादको मुद्दा बितेका डेढ दशकमा जीवितै छन्छैनन् ? श्रमिक तथा सीमान्तकृत वर्ग कता छन् ? जनयुद्ध मा होमिएकाहरू को थिए ? आदि प्रश्नको समीक्षा कलाकर्मीहरूले भने चित्रमा गरेका छन् । अखिल नेपाल ललितकला संघले महाधिवेशनस्थल प्रज्ञा प्रतिष्ठानमा कला प्रदर्शनी गरेको हो । प्रदर्शनीमा समाजवादी यात्रा शीर्षकमा करिब दुई दर्जन कलाकारका कलाकृति छन् । प्रदर्शनीमा आन्दोलन, गणतन्त्र, श्रम, मजदुर, वित्तीय पुँजीवाद र त्यसको असर, कृषि तथा औद्योगिक क्रान्ति, सामाजिक न्याय र विभेदरहित समाजको परिकल्पना कलाकृतिमा छ । अग्रज कलाकार जुलुमलाल चित्रकारले गरिबीको विषयमा बनाएको चित्रमा मुलुकको अवस्थामा परिवर्तन ल्याउन समाजवादी दिशामा अग्रसर हुनुपर्ने विचार अभिव्यक्त गरेका छन् । त्यस्तै अर्का अग्रज नारदमणि हार्तम्छालीले गणतन्त्र ल्याउन गरिएका संघर्ष र सामन्तवादी परिवेशले समाजमा पारेको प्रभावलाई कलामा चित्रण गरेका छन् । चित्रमा प्रतिक्रियावादी शक्तिले लगाएको गिद्धे दृष्टि इंगित छ ।प्रदर्शनीमा परम्परागत थाङ्का तथा पौभा शैलीमा समाज परिवर्तन र सामाजिक न्यायको समसामयिक विषयलाई समेत कलात्मक रूपमा चित्रण गरिएको छ । अग्रज थाङ्का कलाकार लालमान लामाले उज्यालो यात्रा नेपालको वर्गसंघर्ष या अन्य राष्ट्रभक्तिका आन्दोलन र युद्धमा नारीको सहभागिता र उनीहरूको योगदानको विषयलाई समेत चित्रमा उतार्ने कोसिस गरेका छन् । नालापानी युद्धदेखि माओवादीले सुरु गरेको जनयुद्धमा महिलाको विशिष्ट र बहादुरीपूर्ण योगदान छ । मैले चित्रमा त्यो प्रसंगलाई उतार्ने जमर्को गरेको छु, लामाले भने । पौभा शैलीमा राजनीतिक तथा सामाजिक विषयमा कलाकार राजकुमार राना मगर, अमिर शाक्यले निकै आकर्षक चित्र बनाएका छन् । उनीहरूका कलामा मजदुर, किसान, न्यायपूर्ण आन्दोलन र समानताका विषयलाई निकै बोधगम्य रूपमा उतारिएको छ । कलाकार राजकुमार रानाले नेपालीको एक दिनको ज्याला दस हजार भएको परिकल्पना गरेको चित्र प्रदर्शनीमा देख्न सकिन्छ । कलाकार रवीन्द्र श्रेष्ठले बनाएको विद्रोही लडाकु र नेपाली सेनाको चित्रले शान्ति समायोजनको विषयलाई कलात्मक रूपमा प्रस्तुत गरेको छ । शान्ति प्रक्रियापछि समाजले समृद्धिको यात्रामा फड्को मार्ने भएकाले त्यस दिशामा अग्रसर हुन उनले दलहरूलाई आग्रहसमेत चित्रमार्फत गरेका छन् । संघका केन्द्रीय अध्यक्ष पाल्साङ्मो लामाले पार्टीको महाधिवेशनको सन्दर्भमा गरिएको कला प्रदर्शनीले नेपाली समाजको बहुआयामिकतालाई कलात्मक रूपमा उतारेको बताए । उनले भने, नेपालको परिवर्तनकारी आन्दोलनमा माओवादी आन्दोलनको विशिष्ट भूमिका रहेकाले त्यसको झलक कलाकृतिमा आएको छ । नेपालको प्रगतिशील तथा समाजवादी कला आन्दोलनका लागि यो प्रदर्शनी कोसेढुंगा सावित हुने कलाकर्मीहरूको विश्वास छ । प्रदर्शनीमा एससी सुमन, देवेन्द्र थुम्केली, कमानसिंह लामा, प्रदीप अधिकारी, लीलाधर केसी, अमर परियार, अमिर शाक्य, निरीमाया लामालगायत कलाकारहरूका तीन दर्जनभन्दा बढी कलाकृति राखिएका छन् ।"
कठपुतलीको भूत,"(काठमाडौं)  भारतका चर्चित टीभी सिरियल ये रिस्ता क्या कहलाता है, इस्कका रंग सफेद लगायतमा पटकथा लेखेकी सम्पदा मल्लको डेब्यु फिल्म हो कठपुतली । ६ वर्ष हिन्दी टेलिशृंखलाका लागि लेखनमा बिताएकी मल्लको कठपुतलीलाई भीमसेन लामाले निर्देशन गरे । हरर विधाको यो फिल्म नै उनका दृष्टिमा लेखनका हिसाबले आफ्नो डेब्यु हो ।सास भी कभी बहु थी भन्ने स्कुलिङको लेखनबाट माथि उभिएर उनले हरर विधाको कथा लेखेकी छन् । सम्पदा आफूले सानैदेखि तन्त्रमन्त्रको कुरा देखेकी हुनाले कठपुतली को कथा लेख्न सकेको बताउँछिन् । सायद यो कथा लेख्नुपर्छ भन्ने मेरो भाग्यमै लेखिएको थियो । मैले ८९ वर्षको उमेरदेखि नै तन्त्रमन्त्रको कुरा देखें । त्यतिबेला यस्तो कथा लेख्छु भन्ने सोचेकै थिइनँ । मैले बोक्सी आएको, पागल भएको, आत्मा आएको देखेको थिएँ । मैले व्यक्तिगत रूपमा यो कुराहरू नजिकबाट नभोगेको भए कठपुतली सायद मौलिक बन्ने थिएन । राम्रो फिल्म लेखकले तब लेख्न सक्छ जब उसले त्यो विषयलाई बाँचेको हुन्छ, सम्पदाले सुनाइन् ।हुन त निर्देशक भीमसेन लामा हरर विधाको फिल्म लेख्न अनुरोध गरेपछि सम्पदाले यो फिल्म लेखेकी हुन् । खासमा निर्देशक लामा हरर विधाको फिल्म हेर्न रुचाउने । उनलाई आफ्नो डेब्यु फिल्म पनि हरर विधामै बनाउनु थियो । त्यसैले उनले सम्पदालाई कठपुतली लेख्न लगाए । लामाको निर्देशनमा बनेको लघु फिल्म च्यान्टीमा दुवैले सहकार्य गरिसकेका थिए ।नेपालमा फाट्टफुट्ट हरर विधामा फिल्महरू बन्छन् । तर ती फिल्महरूले हरर विधालाई खासै स्थापित गर्न सकेन । सम्पदा नेपाली हरर फिल्मले नेपालका मौलिक हरर कथा समेट्न नसकेको बताउँछिन् । भूत भनेको अदृश्य शक्ति हो । नेपालमा त जम्प स्केर (भूत देखाउने) देखाइयो । तर त्यो मात्र भूत हो र ? अदृश्य शक्तिप्रतिको डर नै भूत हो नि होइन ? कहिलेकाहीं त्यहाँ कुनै आकृति अथवा वस्तु नहुँदा पनि हामी डराउँछौं । हामीकहाँ कन्जुरिङमा देखाए झैं ड्याङ्ङ भूत आएर तर्साउँछ । तर मनोवैज्ञानिक रूपमा तर्सिन्छौं त्यो पनि हरर हो नि । हामीकहाँ तन्त्रमन्त्र गरिन्छ यो आफैंमा हरर हो नि, उनी सुनाउँछिन्, तन्त्रमन्त्र गर्न पनि तपाईंको कपाल चाहिन्छ, लुगाको रेसा चाहिन्छ । चुरा झुन्ड्याउने गरिन्छ । त्यो सुन्दा पनि मनमा डर उत्पन्न हुन्छ नि । त्यस्तो चिज सायद नेपाली फिल्ममा आएन । यो त हाम्रो मौलिक कुरा हुन् नि ।दर्शक जम्प स्केर ले तर्सिन्छन् कि कथाले ? हालै एक कार्यक्रममा सम्पदालाई प्रश्न गर्दा उनले भनिन्, प्रमुख त कथा हो । भूतको कथामा कतै भूत नै नदेखाए पनि डर पैदा गर्न सक्छौं । भूत भन्नेबित्तिकै तर्साउनुपर्छ भन्ने मनोविज्ञान छ हामीकहाँ । हाम्रो फिल्ममा तर्साउने मौलिक भूतहरू देख्न पाइन्छ । हाम्रो फिल्म मनोवैज्ञानिक डरका कुरा धेरै छन् । यो हाम्रो परीक्षा हो । फिल्मले डराउन सक्यौं भने कठपुतली साँच्चै नै राम्रो बन्यो भन्ने बुझ्छु ।कठपुतली मा पागल हरूको जम्काभेट भएको छ । निर्माता पृथ्वी रानामगरले यसअघि निर्देशन गरेका दुई फिल्म चुर्लुम्मै डुबे । तेस्रो पटक फिल्ममा लगानी गर्नु आफ्नो पागलपन रहेको स्विकार्छन् पृथ्वी । नेपाली फिल्मले पनि विश्व फिल्मसँग प्रतिस्पर्धा गर्न सकोस् भन्ने सोचेर मैले यो फिल्म बनाएको हो । फिल्मको पेसा त पागलपन नै हो । मलाई घरले पागल नै भन्छन् । पैसा नै सबै कुरा होइन । यो फिल्मबाट पैसा उठे मलाई ऊर्जा मिल्छ होला । तर दुई फिल्म चुर्लुम्मै डुबे पनि मैले तेस्रो फिल्मबाट उठ्ने प्रयास गर्दै छु । आशा छ म तेस्रो पटक भाग्यमानी सावित हुनेछु, उनले भने । ११ वर्षको उमेरमै फिल्म हेर्न उनी भागीभागी हल धाउँथे । उनलाई खोज्न आफन्त सुरुमै हलमै पुग्थे अनि ढुकिबस्थे । फिल्मप्रतिको यही पागलपनले आफू यो क्षेत्रमा निरन्तर सक्रिय रहेको उनी बताउँछन् ।अभिनेत्री मिथिला शर्मा आफूलाई अर्को पागल व्याख्या गर्छिन् । म पागललाई हेरेर नै तपाईंहरू हुर्किनु भएको हो, कार्यक्रमलाई हाँसोमय बनाउँदै उनले भनिन्, कुनै पनि विषयवस्तुमा निरन्तर लागिरहनु पागलपन नै हो । यदि तपाईं त्यसमा नाफा नोक्सान हेर्न थाल्नु भयो भने निरन्तरता दिन सकिँदैन । निरन्तर जे आए पनि अगाडि बढ्नु पागलपन हो । यो पागलपनामा मैले अप्ठ्यारो भेटेको छैन । अप्ठ्यारो, गाह्रो अथवा गर्न तर्सेको भए यो क्षेत्रमा आजसम्म हुन्न थिएँ । सजिलो त घरमै बसिरहन छैन ।फिल्मकी अर्की अभिनेत्री उषाले मिथिलाको कुरामा थपिन्, २०१८ मा यूएनडीपीमा कम्युनिकेसन स्पेसलिस्टको काम गर्थें म । त्यतिबेला सम्पदाले यो फिल्ममा अफर गर्नुभयो । काम छाडेर झट्ट अभिनयमा लाग्ने सायद म पहिलो पागल हुँ । जब मैले यो स्क्रिप्ट पढें, मैले यो फिल्म गर्नुपर्छ भनेर नेपाल आएँ ।"
राजेश खन्नाको बायोपिक बन्ने,"मुम्बई (एजेन्सी) अभिनेता राजेश खन्नाको जीवनीमाथि फिल्म आउने भएको छ । बायोपिक निर्माणको अधिकार सिनेकर्मी निखिल द्विवेदीले लिएका छन् भने निर्देशन फराह खानले गर्ने सम्भावना छ । गौतम चिन्तामणिले पुस्तक लेखेका थिए द लोन्लीनेस अफ बिइङ राजेश खन्ना ः डार्क स्टार । बेस्टसेलर मानिने उक्त कृतिका लेखक गौतमले खानसँग मिलेर फिल्मका लागि स्क्रिप्ट लेख्ने भएका छन् । खानले भनेकी छन्, मैले यो किताब पढेकी छु । बायोपिक बनाउनेबारे हाम्रो कुरा भइरहेको छ । द्विवेदी पनि उत्साहित छन् । सफल स्टारका पछाडिको मान्छे, जसको जीवनमा धेरै उतारचढाव थिए, उनले भने, मलाई राम्रो लागेको किताबमाथि फिल्म बनाउने इच्छा धेरै वर्षदेखिको हो । चर्चा भए पनि फिल्म निर्माणको औपचारिक घोषणा र कलाकार छनोट भने भइसकेको छैन । सन् २०१२ मा ६९ वर्षको उमेरमा दिवंगत खन्ना बलिउडमा निकै सफल कलाकारमा पर्छन् । सन् १९६९ देखि १०७१ सम्म उनले अभिनय गरेका १५ फिल्म व्यावसायिक रूपमा निकै सफलमा दर्ता छन् ।"
पकडियामा साजन का घर,"(पर्सा)  सानो चौर । चौरको पश्चिमी भागमा सानो मञ्च । साउन्ड बक्समा ९० को दशकको एउटा हिन्दी फिल्मको कथाको आवाज छ । अनि त्यही कथामा दृश्यलाई उस्तै पात्र बनेर स्थानीय कलाकार मञ्चमा पालैपालो वेशभूषा र भावभंगिमा अभिनयमार्फत प्रस्तुत गर्दै छन् । पर्सागढी नगरपालिका३ पकडियामा शनिबार दिउँसो सधैंभन्दा केही फरक थियो । कलाकार सबै पुरुष । फिल्ममा महिला पात्र पनि थिए तर यहाँ महिलाको भेषमा पनि पुरुष कलाकार नै मञ्चमा छन् । नायकनायिका, चरित्र अभिनेता, खलपात्र र देवीदेउताको भूमिका पनि प्रस्तुत भए । एउटै कलाकार कथाको मागअनुसार पहिरन र मेकअप फेर्दै पटकपटक मञ्चमा विभिन्न पात्रका रूपमा प्रस्तुत भइरहे । अभिनयसँगै गीतमा नृत्य पनि तिनै कलाकारको समूहले नृत्य गरे । थोरै थोरै संवादसहितका दृश्य र धेरैजसो नाचगानमै कथा प्रस्तुत गर्न सकिने यस्ता फिल्मी कथाको हुबहु मञ्चन अझै पनि गाउँघरतिर हुँदै छ । गाउँघरमा पनि हात हातमा मोबाइल छ । यसले परिवार भेला हुँदा पनि आपसी संवाद घटाएको छ । यस्तोमा परिवारका सदस्यहरूबाट एक्लिएको अनुभव गर्ने वृद्धवृद्धा यस्ता नाच हेर्दा रमाउँछन्, त्यो दृश्य पकडियामा थियो । मञ्चको वरिपरि विभिन्न उमेर समूहका महिला, पुरुष र बालबालिका थिए तर दर्शकदीर्घामा वृद्धवृद्धा बढी थिए । थारू र माझी बहुल पकडिया बस्तीमा बेला बेलामा यसरी कथानक नाच प्रस्तुत गर्ने चलन छ । चाडपर्व, धार्मिक समारोह वा कसैको घरमा बिहेवारी हुँदा यसरी अभिनयसहितको नाचगान गर्ने टोलीलाई बोलाइन्छ । धेरै दिनदेखि स्थानीयले नाच हेर्न नपाएकाले स्थानीय युवाले प्रत्येक घरधुरी एक सय रुपैयाँ नगद र एक किलो चामल चन्दास्वरूप संकलन गरेर छिमेकी गाउँ फूलकौलको कलाकार टोली बोलाएका थिए । टोलीलाई निम्त्याउने अगुवा स्थानीय ३४ वर्षीय अन्दु माझीले बूढापाकाको आग्रहअनुसार आफूहरूले फूलकौलबाट नाच देखाउने व्यावसायिक टोलीलाई ल्याएको बताए । मञ्चभन्दा करिब ५० मिटर पर चौरको उत्तरपूर्वी कुनामा पाका महिला दर्शकको समूहमा अग्रपंक्तिमा भुइँमा थचक्क बसेर नाचको आनन्द लिँदै थिइन् ७८ वर्षीया कलही माझी । कान कम सुन्ने भएकाले आफू लाउडस्पिकरको अघिल्तिरै बसेको उनले बताइन् । चर्को आवाजले नाचको कथा बुझ्न आफूलाई सजिलो हुने उनले बताइन् । बैंसमा नजिकको जितपुर बजार र सदरमुकाम वीरगन्जका सिनेमा हलहरूमा थुप्रै फिल्म हेरेकी कलहीले अचेल भने यस्तै नाचबाट मनोरन्जन लिन्छिन् । अब शरीरमा पहिलेजस्तो तागत रहेन, जितपुर र वीरगन्ज जान सकिँदैन । गाउँमै आउने नाच हेर्दा हलमा सिनेमा हेरेको सम्झना ताजा भएर आउँछ, बिँडीको धूवाँ उडाउँदै उनले भनिन्, आँखाले धमिलो देख्न थालेको छ, तन बूढो भयो तर मन बूढो भएन । नाच हेर्न खुबै मजा लाग्छ । नाच मध्यान्तरतिर पुग्दा ६५ वर्षीय रामअवतार गुरो हँसिला देखिन्थे । कथा राम्रो रहेछ, गीत पनि राम्रो, उनले भने, समाज र परिवारको कथा रहेछ । आफूले गाउँघरमै थुप्रै नाच यसरी नै हेर्न पाएको उनले सुनाए । घाम ताप्दै हेरिरहेका देवशरण माझी नाचका लागि दिएको चन्दा असुल भएको बताइरहेका थिए । छिमेकी गाउँ परशुरामपुरका अब्दुल मतल्लीले नाचको कथावस्तु हिन्दी फिल्म साजन का घर रहेको दाबी गरे । यो पक्कै पनि साजनका घर हो, उनले भने । स्थानीय योगेन्द्र चौधरीले तराईका गाउघरमा अझै पनि यसरी नाच हेर्ने परम्परा कायमै रहेको बताए ।"
सीईओकै नेतृत्वमा सप्तकोसीमा १६ करोड हिनामिना,"सुवेदीले बैंकको रकम अनियमितता गर्न लगाएर अहिले आफ्नो छोरालाई मात्रै कानुनी कारबाहीमा फसाइरहेको अम्बिकाको आरोप छ । रकम हिनामिनामा बैंक सञ्चालक समिति अध्यक्ष, सीईओ सुवेदीलगायत कर्मचारीको संलग्नता रहे पनि आफ्नो छोरालाई मात्रै फसाइएको उनको गुनासो छ । यस विषयमा सुवेदीलाई पटकपटक भेट्न खोज्दा पनि उनी सम्पर्कमा आउन चाहेनन् । राष्ट्र बैंकबाट ख वर्गको इजाजत प्राप्त बैंकको केन्द्रीय कार्यालय धनकुटामा छ । प्रदेश १ मा बैंकका ३६ वटा शाखा कार्यालय छन् । निक्षेप भने ४ अर्ब ३० करोड छ । प्रहरी, सीआईबी र राष्ट्र बैंकले रकम हिनामिनाका विषयमा अनुसन्धान गरिरहेका छन् । अनुसन्धानपछि मात्र ककसले कति रकम हिनामिना गरेका हुन् भन्ने विषयमा बताउन सकिने बैंक अध्यक्ष बरालको भनाइ छ ।"
'रेमिट्यान्सबारे नीति स्पष्ट भएन,"रेमिट्यान्सको पछिल्लो अवस्थालाई कसरी विश्लेषण गर्नुहुन्छ ?चालु आर्थिक वर्षको ४ महिनाको तथ्यांक हेर्दा साढे ७ प्रतिशत घटेको छ । पाँचौं महिनासम्म रेमिट्यान्स आप्रवाह त्यति राम्रो छैन । काँचो सुन ओसारपसारमा सरकारले केही कडाइ गरेको छ । त्यसको सकारात्मक असर रेमिट्यान्समा पर्ने देखिन्छ । कोभिडपछि रोजगारीमा जाने नेपाली स्थायी रूपमा गइनसकेको र केही भिसा पनि पेन्डिङ मा रहेको अवस्था छ । यसकारण हामी अहिले पर्ख र हेरको अवस्थामा छौं । अहिले प्रतिमहिना ८० अर्ब रुपैयाँभन्दा कम मात्र रेमिट्यान्स आउन थालेको छ । यो क्रम घट्दो छ । निषेधाज्ञा खुलेपछि रेमिट्यान्स लगातारजसो घट्न थालेको छ, यसको कारण के हो ?लकडाउन सुरु हुँदा नेपाल आउने रेमिट्यान्स पनि १०१५ प्रतिशत घट्छ भन्ने थियो । तर त्यही बेला हालसम्मकै सबैभन्दा धेरै (गत जुलाईमा) सबैभन्दा बढी रेमिट्यान्स भित्रियो । त्यो बेला अवस्था कष्टकर थियो । महामारीमा सबै घर जाने, सरकारले आफ्ना नागरिकलाई उद्धार गर्ने अवस्था थियो । यसकारण पनि त्यति बेला विदेशमा रहेका नेपालीले आफूसँग भएको पैसा र सापटी गरेर पनि पैसा पठाएको देखियो । निषेधाज्ञाका कारण नेपालीको आवतजावत बन्द भयो । यसकारण विदेशबाट आउँदा ल्याउने वस्तुहरू टीभी, मोबाइल फोनलगायत सामग्री आएनन् । त्यसरी बचेको पैसा औपचारिक प्रणालीबाट आयो । हुन्डीलगायत अनौपचारिक माध्यममा काम गर्नेहरू विदेशमा पनि कामदारको बसोबास गर्ने स्थान र कार्यक्षेत्रमै गएर रकम संकलन गर्दै आएका हुन्छन् । निषेधाज्ञाको समयमा त्यो पनि सम्भव भएन । अनौपचारिक रूपमा पैसा पठाउन नसकेपछि त्यो पैसा औपचारिक रूपमा नेपाल भित्रियो । निषेधाज्ञा खुलेपछि हुन्डीलगायत अनौपचारिक रूपमा पैसा ओसारपसार गर्ने प्रणाली सक्रिय भएको हो ?रेमिट्यान्स घट्नुको कारण त्यो मात्र होइन । निषेधाज्ञामा नेपाल आएका केही मानिस उता फर्किएका छैनन् । मान्छे कम भएपछि रेमिट्यान्स घट्ने नै भयो । निषेधाज्ञापछि आर्थिक चहलपहल बढेपछि आयात ह्वात्तै बढ्यो । नेपालमा जुन बेला आयात ह्वात्तै बढ्छ, त्यो बेला हुन्डीलगायतमा पैसाको कारोबार बढेको देखिन्छ । अहिले पनि सोही प्रवृत्ति बढेको देखिन्छ । मानिसहरूको आवतजावत बढेपछि साथमा काँचो सुन, टीभी, मोबाइल, ल्यापटप ल्याउने क्रम बढ्यो । आफ्नो आवश्यकताअनुसार त्यस्ता सामग्री ल्याउँदा केही असर पर्दैन । तर अहिले सोझासाझा नेपालीलाई भरिया बनाएर गलत मनसायले राजस्व छल्ने काम भएको छ । त्यो दुर्भाग्य हो । न्यून बीजकीकरण, अनौपचारिक व्यापारलगायतको भुक्तानीमा पनि रेमिट्यान्सको पैसा प्रयोग भएको चर्चा छ नि ?त्यसलाई ठ्याक्कै भन्न सकिँदैन । तर जब बढी आयात हुन्छ, वैदेशिक मुद्राको माग बढी हुन्छ, त्यति बेला औपचारिक बजारमा भन्दा अनौपचारिक बजारमा विदेशी मुद्राको विनिमय दर बढी हुन्छ । बढी पैसा पाउने भएपछि मानिस त्यता लाग्छन् । यसरी अन्तर्राष्ट्रिय बजारमा अमेरिकी डलरको अवैधानिक माग बढी हुन्छ । सामान्य अवस्थामा औपचारिक र अनौपचारिक बजारमा विनिमय दरको अन्तर एकदुई रुपैयाँ मात्रै हुन्छ । यस्तो अन्तर धेरै हुँदा सर्वसाधारण त्यता आकर्षित भए । यसरी आएको पैसाको स्रोत हुँदैन । स्रोत देखाउन नसक्दा सम्पत्ति जोड्ने र अन्य व्यवसाय गर्ने बेला समस्या हुन्छ । यही बुझाउन सकेका छैनौं ।हुन्डीलगायत गतिविधिमा रेमिट्यान्स कम्पनीहरूकै संलग्नता छ भन्ने सुनिन्छ, वास्तविकता के हो ?यस विषयमा मेरा दुई धारणा छन् । पहिलो, रेमिट्यान्स एसोसिएसनका तर्फबाट भन्दा नियमन र सुपरिवेक्षण क्षमता कडा र थप प्रभावकारी बनाउन हामीले जहिल्यै राष्ट्र बैंकलाई भन्दै आएका छौं । र दोस्रो, आईएमईको सीईओका तर्फबाट भन्दा आजसम्म जे जति ख्याति कमाएका छौं, त्यो रेमिट्यान्सबाट नै हो । व्यवस्थित तरिकाले काम गर्ने हो भने रेमिट्यान्सको भविष्य धेरै राम्रो छ । यसकारण अनौतिक काममा लाग्न जरुरी छैन । विकसित मुलुकबाट धेरै रेमिट्यान्स आउन सकेन, यसमा के समस्या रहेछ ?विकसित मुलुकलाई दुई तीन भागमा छुट्याएर हेर्नुपर्छ । जापानबाट हिजोका दिनसम्म कम रेमिट्यान्स आउँथ्यो । अहिले जापानबाट धेरै रेमिट्यान्स औपचारिक माध्यमबाट आउँछ । जापानमा विद्यार्थीले औपचारिक रूपमा काम गर्न पाउँदैनन् । उनीहरूले अनौपचारिक रूपमा काम गर्छन् । त्यसको भुक्तानी भनेको नगद हो । यस्तो अवस्थामा उनीहरूले औपचारिक रूपमा पैसा पठाउन सक्दैनन् । त्यो पैसा अहिले पनि हुन्डीबाट आउँछ । विगतमा कोरियामा निजी रेमिट्यान्स कम्पनीको पहुँच थिएन । त्यहाँबाट पनि बिस्तारै अनौपचारिकभन्दा औपचारिकबाटै धेरै पैसा आउन थालेको छ । युरोप र अमेरिका भनेको मान्छेहरू बसोबास गर्न जाने हो । यहाँ आएर सम्पत्ति जोडेर राख्न र परिवारको ब्याकअप का लागि पैसा पठाउने हो । यसकारण ती राष्ट्रबाट धेरै रेमिट्यान्स आउँदैन । आईएमई कम्पनीमार्फत आएको रेमिट्यान्स हेर्दा युरोप, अमेरिका, स्पेन, इटाली, पोर्चुगललगायतबाट पनि राम्रै रेमिट्यान्स आएको देखिन्छ ।भारतलगायत सार्क सदस्य राष्ट्रबाट पनि रेमिट्यान्स भित्र्याउन नसकेको देखियो नि ?भारतको बजार जटिल प्रकारको छ । एउटा स्थायी रोजगारी र अर्को मौसमी रूपमा रोजगारी खोज्नेहरू छन् । खुला सिमाना छ । आउनेजाने भइरहन्छ । नेपालको सिमानाभन्दा केही टाढा बैङ्लोर, चेन्नाई, हरिदाबाद, मुम्बईलगायत स्थानमा बस्ने नेपालीको जमात पनि धेरै छ । तर पहिलो उनीहरूसमक्ष रेमिट्यान्सको पहुँच (सिस्टम) नै पुगेको थिएन । केही वर्षयता निजी रेमिट्यान्स कम्पनीले ती सहरमा सञ्जाल विस्तार गर्ने काम भइरहेको छ । यसका आधारमा छिट्टै भारत सबैभन्दा धेरै रेमिट्यान्स नेपाल पठाउने मुलुक बन्ने सम्भावना छ । वालेटमार्फत रेमिट्यान्स पठाउन सक्ने व्यवस्था त भयो तर यसमा सेवाग्राही आकर्षित देखिएनन् । किन होला ?यसमा दुई विषय छन् । राष्ट्र बैंकको व्यवस्थाअनुसार वालेट सम्बन्धमा काम गर्न भुक्तानी विभागबाट अनुमति लिनुपर्छ । रेमिट्यान्स कम्पनीहरूले विदेशी विनिमय व्यवस्थापन विभागबाट अनुमति लिनुपर्छ । यसको अर्थ रेमिट्यान्स कम्पनीले वालेट अपलोड गर्न पाउँदैनन्, विद्युतीय भुक्तानी सेवा प्रदायक कम्पनीहरूले रेमिट्यान्स ल्याउन पाउँदैनन् । यसकारण बालेटबाट रेमिट्यान्स ल्याउन विद्युतीय भुक्तानी सेवा प्रदायक र रेमिट्यान्स कम्पनीहरूबीच राम्रो समन्वय चाहिन्छ, जुन अपेक्षाकृत रूपमा हुन सकेको छैन । अर्कोतर्फ नयाँ प्रविधिलाई तत्काल विश्वास नगर्ने जमात धेरै छ ।रेमिट्यान्सको उपयोगिताबारे सधैं प्रश्न उठ्ने गरेको छ, के यो अनुत्पादक क्षेत्रमै उपयोग भएको हो ?केलाई उत्पादक र अनुत्पादक भन्ने, यो विषय नै प्रस्ट छैन । रेमिट्यान्सले सामाजिक रूपमा ठूलो योगदान पुर्याएको छ । मानिसको जीवनस्तर माथि गयो कि गएन ? शिक्षा, स्वास्थ्य, राम्रो स्वास्थ्य, सरसफाइलगायतमा पहुँच बढ्यो कि बढेन ? त्यो महत्त्वपूर्ण विषय हो । नेपालको गरिबी निवारणमा कम्तीमा १० प्रतिशत र मानव विकास सूचकका धेरै सूचक माथि उठाउन रेमिट्यान्सको योगदान छ । त्यसलाई सामाजिक रूपमा उत्पादनमूलक मान्नुपर्यो नि । गाउँमा काम नपाएर, विदेशमा गएर केही गर्न सक्छु कि भन्ने उद्देश्यले, घरपरिवार छाडेर, सहरमा आएर, एयरपोर्टमा पुग्दासम्म धेरै ठाउँमा ठगिएर, बल्लतल्ल विदेश पुगेर २४ हजार कमाएका मान्छेहरूबाट हामीले धेरै ठूलो अपेक्षा गरेका छौं । यथार्थमा त्यस्तो होइन । त्यो व्यक्तिले विदेशमा कमाएको पैसाले आफ्नो परिवारको आर्थिक स्थितिमा सुधार ल्याओस् । ऊ फर्केर आउँदा बचेको पैसालाई भविष्यमा कहीँकतै व्यवसाय र उत्पादनसँग जोडोस् भन्ने हो । यसका लागि नेपाल आइसकेपछि उसलाई वित्तीय प्रणालीसँग जोड्न हामीले के गर्यौं ? त्यो मान्छेले उपभोगमा खर्च गर्यो भन्दैमा त्यसलाई अनुत्पादक भन्न मिल्दैन । रेमिट्यान्सलाई उत्पादनमूलक क्षेत्रमा जोड्न निजी क्षेत्रलाई पुँजी निर्माण गर्ने वातावरण बनाइदिनुपर्यो । यसका लागि निजी कम्पनीहरूलाई बन्ड (ऋणपत्र) निष्कासनको अनुमति दिनुपर्छ । यसरी संकलित रकम कम्पनीहरूले उत्पादनमूलक क्षेत्रमा खर्च गर्न सक्छन् ।वैधानिक प्रणालीबाट धेरै रेमिट्यान्स ल्याउन केके सुधार गर्नुपर्ला ?सबैभन्दा पहिला रेमिट्यान्स र बसाइँसराइमा हाम्रो मुलुकको रणनीति के हो, स्पष्ट हुनुपर्छ । त्यसपछि सरोकारवालाहरूको भूमिका परिभाषित हुन्छ । यसका लागि तीन तहमा हेर्नुपर्छ प्रिमाइग्रेसन, माइग्रेसन र पोस्टमाइग्रेसन । यी विषयमा राष्ट्रको स्पष्ट धारणा आउनुपर्छ । त्यसपछि मात्र औपचारिक रूपमा धेरै रेमिट्यान्स नेपाल आउने वातावरण बन्छ ।"
जस्मिनको बेबी डाइपर,"काठमाडौं (कास) नेपालमै स्यानिटरी प्याड तथा बच्चाको डाइपर उत्पादन गर्ने कम्पनी जस्मिन हाइजिन प्रडक्ट्स प्रालिले प्रिमियम सफ्ट एन्ड ड्राई प्रिमियम पेन्ट्स सार्वजनिक गरेको छ । यो पेन्ट्स उच्च गुणस्तरयुक्त कच्चापदार्थ प्रयोग गरी प्रिमियम क्याटेगोरीमा नेपालमै उत्पादन भएको डाइपर भएको कम्पनीको दाबी छ । यस डाइपरमा थ्रीडी इम्बोस्ड टपसिट छ, जसले बढी सोस्ने तथा हावाको सर्कुलेसन बनाइराख्ने कम्पनीले बताएको छ । एन्टिब्याक्टेरियल यस डाइपर बच्चाहरूका लागि बढी उपयोगी रहेको कम्पनीको भनाइ छ ।"
होटल सब्रिनालाई 'बेस्ट नेपाल होटल अवार्ड,काठमाडौं (कास) काठमाडौंको हात्तीगौंडामा रहेको होटल सब्रिनाले बेस्ट नेपाल होटल अवार्ड पाएको छ । मंगलबार एक कार्यक्रम आयोजना गर्दै होटल क्रिटिक्स एन्ड ब्लगर्स एसोसिएसनको सहकार्यमा वर्ल्डवाइड बेस्ट होटल डटकमले उक्त अवार्ड प्रदान गरेको हो । आतिथ्यमा अब्बल रहेको भन्दै एसोसिएसनले होटल सब्रिनालाई यो अवार्ड प्रदान गरेको जनाएको छ । सब्रिना थ्री स्टार होटल हो । सञ्चालन भएको तीन वर्षको अवधिमै यो अवार्ड पाउन सफल भएको होटलले जनाएको छ ।
माघ ५ देखि कृषि यान्त्रिकीकरण प्रदर्शनी,"काठमाडौं (कास) आगामी माघ ५ देखि पाँचौं राष्ट्रिय कृषि यान्त्रिकीकरण प्रदर्शनी२०७८ हुने भएको छ । नेपाल कृषि मेसिनरी व्यवसायी संघको आयोजनामा चितवनमा हुने प्रदर्शनी माघ ८ सम्म चल्ने मंगलबार काठमाडौंमा आयोजित पत्रकार सम्मेलनमा जनाइयो । कृषि यान्त्रिकीकरणमा वृद्धि, व्यावसायिक कृषि विकास र समृद्धि नारा रहेको प्रदर्शनी चितवन एक्स्पो सेन्टर भरतपुरमा हुने संघले बताएको छ । प्रदर्शनीमा १५० भन्दा बढी प्रदर्शनीकर्ताका २ हजारभन्दा बढी कृषि यन्त्र, औजार, उपकरण तथा प्रविधि रहने बताइएको छ ।"
एनएमबीले स्विट्जरल्यान्डबाट १ करोड २० लाख डलर ऋण ल्याउने,काठमाडौं (कास) एनएमबी बैंकले स्विट्जरल्यान्डस्थित स्विस इन्भेस्टमेन्ट फन्ड इमर्जिङ मार्केट्स (सिफेम) सँग १ करोड २० लाख अमेरिकी डलर ऋण प्राप्त गर्ने गरी सम्झौता गरेको छ । सिफेमबाट पहिलो पटक नेपालमा लगानी भित्र्याउने गरी यो सम्झौता भएको हो । स्विस सरकार विकास सहयोग (एसडीसी) ले ऋण प्रदानका लागि महत्त्वपूर्ण सहयोग पुर्याएको बैंकले जनाएको छ ।
नेपालद्वारा उपाधि रक्षा,"(काठमाडौं)  नेपालले एसियन सेन्ट्रल जोन सिनियर वुमेन्स भलिबल च्यालेन्ज कपको उपाधि रक्षा गरेको छ । लगातार दोस्रो संस्करण च्याम्पियन बन्न नेपाललाई अपेक्षाकृत सजिलो भएन । ढाकाको मीरपुरस्थित साहिद सुरवार्दी नेसनल इन्डोर स्टेडियममा उज्वेकिस्तानमाथि ३२ सेटको जितसँगै नेपालले उपाधि उचालेको हो ।बंगलादेश प्रस्थान गर्दासम्म नेपाली टोलीलाई उज्वेकिस्तान टोलीमाथि संशय थियो । किनभने नेपालले अहिलेसम्म त्यो देशसँग प्रतिस्पर्धा गरेको थिएन । नेपाली खेलाडीले इन्टरनेटमा उज्वेकिस्तानको खेल भिडियोमा पनि हेर्न पाएका थिएनन् । लिग चरणमा आमनेसामने हुँदा दुवै टोलीले एकअर्काको रणनीति बुझ्न सकेनन् । तर, नेपालले सोझो सेटमा खेल जित्यो र लिगमा एक खेल अगावै फाइनलमा पुग्यो ।मंगलबार भने उज्वेकिस्तानले कडा चुनौती दियो । मुख्य गरी उनीहरू रक्षापंक्तिमा सशक्त देखिए । बायाँहाते स्पाइकर इजोजारखान सातिबोल देइभाको प्रदर्शन पनि नेपाली खेलाडीका लागि टाउको दुखाइ बनिरह्यो । प्रतियोगिताकै उत्कृष्ट खेलाडीमा चुनिएकी उनले नेपालसामु ठूलो चुनौती तेर्स्याइन् । नेपालले तेस्रो सेटबाहेक बाँकी सबै सेटमा लगातार दबाबमै रहनुपर्यो । परम्परागत समस्याका रूपमा रहेको सर्भिस र रिसिभमा नेपालले अझै सुधार गर्नुपर्ने धेरै ठाउँहरू छन् भनेर यो फाइनलले पनि पुष्टि गरेको छ ।नेपालले २६२४, २४२६, २५१५, २२२५ र १५१० को सेटमा खेल जितेको हो । प्रतियोगिताको छैटौं खेलमा आउँदा नेपालले यति धेरै दबाब बेहोर्नु परेको थिएन । पहिलो सेटमा नेपाल रक्षात्मक बन्नुपर्यो । सुरुदेखि नै पछि परेको नेपाल कुनै समय १२१७ को स्थितिमा थियो । पुनरागमनसहित १८१८ को बराबरी गरेयता अघिपछि हुँदै २४२४ को स्थितिमा थियो । त्यसपछि लगातार दुई अंक जोडेर सेट आफ्नो पक्षमा पार्यो ।दोस्रो सेट पनि नेपाल दबाबमै रह्यो । २३१९ ले पछि परेको स्थितिमा उज्वेकिस्तानले रातो कार्ड पाएपछि नेपालले अंक पायो । त्यसयता नेपालले लगातार अंक जोडेर २३२३ को स्थितिमा पुग्यो । यो सेटमा कुनै पनि समय नेपालले अग्रता लिन सकेको थिएन । तेस्रो सेटमा नेपालले सुरुआतमा अग्रता लिए पनि उज्वेकिस्तानले ११११ को बराबरीमा ल्याएको थियो । तर त्यसपछि लगातार सात अंक जोड्दै १८११ को अग्रता बनाएयता नेपालले पछाडि फर्कनु परेन । चौथो सेटमा नेपालले रक्षात्मकमा राम्रो प्रदर्शन गर्न नसक्दा सुरुआतदेखि नै पछि परेको थियो । ब्लक र रिसिभमा राम्रो हुन नसक्दा धेरै नेगेटिभ प्वाइन्ट दिएको थियो । पाँचौं सेटमा ७७ को स्थितिबाट नेपालले अग्रता लिन सुरु गरेको हो । १३८ को अग्रता बनाएपछि नेपाललाई उपाधि हात पार्न सहज भयो ।कप्तान अरुणा उत्कृष्ट सटर, सलिना उत्कृष्ट लिबरो घोषित भए । लिगमा ३० को सेटमा जिते पनि उज्वेकिस्तान धेरै राम्रो टिम हो । हामीलाई उनीहरूलाई कमजोर ठान्न हुन्न भन्दै आएको थिएँ, पाँच सेटमा जित्दा रमाइलै भयो, अरुणाले ढाकाबाट भनिन्, पछिल्लो पटक उज्वेकिस्तान त्यत्ति राम्रो टिम थिएन् । अहिले धेरै राम्रो बनेर आएको थियो । हामीले पनि यो प्रतियोगिता धेरै राम्रो अनुभव बन्यो ।नेपाली महिला टोली तीन वर्षको अन्तरमा अन्तर्राष्ट्रिय प्रतियोगिताको फाइनलमा पुगेको यो तेस्रोपल्ट हो । त्यसमध्ये दुई उपाधि जित्न सक्यो । सन् २०१९ मा अघिल्लो संस्करण बंगलादेशमै हुँदा नेपालले फाइनलमा माल्दिभ्समाथि सहज जित निकालेको थियो । त्यसको दुई महिनापछि घरेलु भूमिमै भएको १३औं दक्षिण एसियाली खेलकुदमा नेपालले ऐतिहासिक फाइनल यात्रा तय गर्यो । भारतविरुद्ध २ सेटको अग्रता लिएर पनि उपाधि गुमाउनुपर्दाको क्षण नेपाली खेलाडीहरू अहिले पनि सम्झन चाहँदैनन् ।कोरोना महामारीका कारण दुई वर्ष ठप्प रहेको भलिबल गतिविधि पुनः सुरु हुँदा पहिलो सहभागितामै जितेको स्वर्णबाट टिमले आफ्नो स्तर कायम राख्न सकेको देखिन्छ । मुस्किलले एक महिनाको घरेलु तयारी र एउटा पनि एक्स्पोजर म्याच खेल्न नपाइ बंगलादेश पुगेको टिमको यो उपलब्धिलाई मुख्य प्रशिक्षक जगदीश भट्टले गर्व गर्न लायक भनेका छन् । तर, फाइनलमा बेहोरेको दबाब भने उनले अपेक्षा गरेभन्दा फरक थियो ।लिग चरणमा सजिलै जितेको हुनाले फाइनलमा यति कठिन हुनेछ भन्ने मैले सोचेको थिइनँ । हामी विहानै ब्रेकफास्ट गरेर रंगशाला पुगेका थियौं । ट्राफिक जामका कारण विपक्षी टोली एक घण्टा ढिला आउँदा खेल ढिला सुरु भयो, प्रशिक्षक भट्टले ढाकाबाट कान्तिपुरसँग भने, हामीले आज धेरै नै दबाबमा खेल्यौं । हाम्रो रिसिभ र सर्भिसमा धेरै गल्ती भयो । समग्रमा जित निस्कियो त्यसमा खुसी छु ।त्यसो भए नेपाली टोली अघिक आत्मविश्वासी हुँदा खेल बिग्रिएको हो त ? प्रशिक्षक भट्टले त्यसलाई स्वीकार गरेनन् । भने, मैले सुरुदेखि नै भन्दै आएको छु, यो प्रतियोगितामा हामी समान टोलीहरू छन् । उनीहरूलाई हराउन हामीले आफ्नो खेल खेल्नुपर्छ । आज हामीले आफ्नै शैलीमा खेल्न सकेनौं । प्रतियोगिताको ६ खेलमा नेपालले अपराजित यात्रा कायम राखे पनि दुई खेल ३२ को सेटमा जितेको हो । पहिलो खेलमै श्रीलंकासँग २० ले पछि परेको स्थितिमा पुनरागमन गरेको थियो । ६ खेलमा १८ सेट जितेको नेपालले ४ सेट गुमायो । दुई वर्षअघि पहिलो संस्करणमा सहजै उपाधि जितेको नेपालका लागि यो प्रतियोगिता आफ्नो स्तर सुधार गर्नका लागि पनि उपयुक्त रह्यो । प्रशिक्षक भट्टकै भनाइ मान्ने हो भने आफ्नो स्तरका टोलीसँगको प्रतिस्पर्धाबाट टिमको स्तरवृद्धिमा सहज हुन्छ । अघिल्लो संस्करणको तुलनामा यो वर्ष चार (नेपाल, श्रीलंका, उज्वेकिस्तान र किर्गिस्तान) टोलीहरू समान स्तरका थिए । हामीले प्रतिस्पर्धात्मक खेलमा दबाब सामना गर्ने क्षमता पनि बढायौं, प्रशिक्षक भट्टले भने ।दुई वर्षअघि दुई प्रतियोगिताको फाइनल खेलेको नेपाली टोलीमा ५ परिवर्तन थियो । नयाँ खेलाडीको प्रदर्शनबाट प्रशिक्षक पूर्ण सन्तुष्ट छन् । मुख्य गरी स्पाइकर शान्ति थारुले डेब्यु प्रतियोगितामै सबैको ध्यान आकृष्ट गर्न सकेकी छन् । श्रीलंकामाथिको पुनरागमन जितमा उनले उच्चस्तरको प्रदर्शन गरेकी थिइन् । यसपल्ट कृपा अधिकारी र मनीषा चौधरीले पुनरागमन गर्दा शान्ति, लक्ष्मी चन्द र कामना विष्ट पहिलोपल्ट टिममा छानिएका थिए । नयाँ खेलाडीबारे प्रशिक्षकले सटीक टिप्पणी छ, उनीहरूले मैले अपेक्षा गरेभन्दा राम्रो खेले ।पर्याप्त प्रशिक्षण तथा म्याच एक्स्पोजरको अभाव, नियमित अन्तर्राष्ट्रिय सहभागिता र आवश्यक पूर्वाधारबिना नै नेपाली टोलीको लगातार फाइनल यात्राले भलिबल संघमाथिको दबाब बढाएको छ । संघले अर्को वर्ष (सन् २०२२) भित्र नेपालमै दक्षिण एसियाली महिला भलिबल च्याम्पियनसिप आयोजना गर्ने भएको छ । सोमबार आयोजित सेन्ट्रल एसियन भलिबल एसोसिएसनको साधारणसभाले नेपाललाई प्रतियोगिता आयोजनाको अनुमति दिएको हो । त्यस्तै सेन्ट्रल जोनको पुरुषतर्फ सातौं र महिलातर्फ तेस्रो संस्करण सन् २०२२ मा माल्दिभ्समा आयोजना गर्ने निर्णय पनि साधारणसभाले गरेको छ । तर दुवै प्रतियोगिताको मिति तोकिएको छैन ।सेन्ट्रल जोनकै पुरुषतर्फ तेस्रो स्थानका लागि भएको खेलमा नेपाली टोली उज्वेकिस्तानसँग पराजित भएको छ । लिग चरणमा ३१ को सेटमा हारेको उज्वेकिस्तानले नेपालसँग बदला लिने क्रममा २५१५, २५१७ र २५२२ को सेटमा जित निकालेको हो । लिग चरणमा दुई खेल जितेको नेपाल पाँच टोली सम्मिलित प्रतियोगितामा चौथो भएको छ । दुई वर्षअघि नेपालमै आयोजित पाँचौं संस्करणमा नेपाल पाँचौं भएको थियो ।"
नेपाल जितविहीन,"काठमाडौं (कास) नेपाली टोली यू१९ एसिया कपको तेस्रो तथा अन्तिम खेलमा कुवेतसँग १ विकेटले पराजित भएको छ । योसँगै प्रतियोगितामा नेपाल जितविहीन हुँदै घर फर्कने भएको छ ।यसअघि दुई टेस्ट राष्ट्रका टोलीसाग फराकिलो अन्तरको पराजय बेहोरेको नेपालले मंगलबार कुवेतविरुद्ध जितनजिक पुगेर पनि पराजित हुनुपर्यो । कप्तान मीत भावसारले १ सय ७५ रनको अविजित इनिङ्स खेलेपछि ७ बल बाँकी छँदै कुवेतले खेल जितेको हो ।ओपनिङ आएका मीतले १ सय ४९ बलको सामना गरी २४ चौका र १ छक्का प्रहार गरे । ४८औं ओभरको तेस्रो र चौथो बलमा गुल्सन झाले लगातार दुई विकेट लिँदा कुवेत २२८९ को अवस्थामा पुग्यो भने उसलाई जितका लागि १२ रन आवश्यक थियो । मीतले ४९ औं ओभरमा विवेकलाई तीन चौका प्रहार गरी व्यक्तिगत र टिमकै लागि सर्वश्रेष्ठ योगदान गरे । नेपालका गुल्सनले ३ विकेट लिए । शेर मल्ल, वासिर अहमद र विवेकले २२ विकेट लिए ।यसअघि टस हारेर ब्याटिङ गरेको नेपाल ४२३ ओभरमा अलआउट हुँदै २ सय ३९ रनको योगफल खडा गरेको थियो । शीर्ष क्रमका ब्याटरहरूले लामो इनिङ्स खेल्न नसके पनि मध्यक्रमले सम्हालेको थियो । मध्यक्रमका विवेक रानामगर र वासिर अहमदले अर्धशतकीय योगदान गरे । विवेकले ७१ बलमा ६ चौकासहित ५० र वासिरले ६१ बलमा ७ चौका र १ छक्कासहित ५६ रनको योगदान गरे । अन्तिम क्रममा आदिल आलमले ४२ बलमा ४९ रन जोडेपछि नेपालले २ सयको स्कोर पार गरेको थियो ।बलिङमा कुवेतका मिर्जा अहमद र अब्दुल सादिकले ३३ तथा हेनरी थोमस र मोहम्मद बास्ताकीले २२ विकेट लिए । यसअछि पहिलो खेलमा बंगलादेशसँग १ सय ५४ रन तथा दोस्रो खेलमा श्रीलंकासँग ६० रनले पराजित भएसँगै नेपाल प्रतियोगिताबाट बाहिरिसकेको थियो ।"
लैंगिक समानता र यौन उत्पीडनमा सचेत रहन जोड,"(काठमाडौं)  नेपाली खेल संघहरूले अबको दिनमा आफूलाई परिवर्तन गरेर लैंगिक समानता र यौन उत्पीडनसम्बन्धी घटनामा सचेत रहनुपर्नेछ । नेपाल ओलम्पिक कमिटीको मंगलबार १२औं साधारणसभा मुख्यतः दुई विषयमा केन्द्रित रह्यो । पहिलो थियो, यही लैंगिक समानता र यौन उत्पीडनबारे ।अध्यक्ष जीवनराम श्रेष्ठले सहभागी संघका प्रतिनिधिलाई यसबारे सम्बोधन गर्दै यस्तो गर्न नसके समग्र नेपाली खेलकुद ओलम्पिक आन्दोलनमा पछाडि पर्ने बताए । श्रेष्ठका अनुसार अन्तर्राष्ट्रिय ओलम्पिक कमिटीले पछिल्लो समय खेल संघमा अत्यधिक महिला सहभागितामा जोड दिएको छ र यौन उत्पीडन जस्ता घटनामा अब खुलेर अगाडि आउन भनेको छ ।आईओसीले खेल संघलाई खेल मिलेमतो जस्तो घटनामा शून्य सहनशीलता अपनाउन पनि भनेको छ । दोस्रो विषय भने अदालतले नेपाली खेलकुदलाई लिएर भर्खर गरेको निर्णयबारे थियो । साधारणसभाको उद्घाटन गर्दै युवा तथा खेलकुदमन्त्री महेश्वर गहतराजले सर्वोच्चको आदेशले नेपाली खेलकुदमा दीर्घकालीन असर परेको बताए ।उनले देशको समग्र खेल क्षेत्रलाई प्रभावित पार्ने मुद्दालाई अग्राधिकारमा राखेर हेर्नुपर्नेमा जोड दिए । राष्ट्रिय खेलकुद परिषद्का सदस्यसचिवका विषयमा सर्वोच्च अदालतको आदेशबारे बोल्दै मन्त्री गहतराजले समस्याको चाँडै समाधान हुनुपर्ने बताए । उनले भने, अदालतले जस्तो निर्णय गर्छ, सरकार त्यसको पालना गर्न तयार छ । तर यसको जति सक्दो चाँडै फैसला हुने अपेक्षा छ । अध्यक्ष जीवनरामले त्यस अवसरमा खेलकुदको विषयमा तत्काल निर्णयमा पुग्ने काम हुनुपर्ने बताए । उनले भने, खेलकुदका विषयमा निर्णय गर्न अदालतले विलम्ब गर्नु हुन्न । महासचिव निलेन्द्रराज श्रेष्ठले पनि अहिले नेपाली खेलकुदमा अन्योलता छाएको बताए र त्यसको समाधान चाँडैभन्दा चाँडै आवश्यक रहेकोमा जोड दिए ।त्यस अवसरमा १३ औं दक्षिण एसियाली खेलकुद (साग) र त्यसको मानवीय तथा सामाजिक दृष्टिकोणबाट अध्ययन गरेर प्रकाशित पुस्तकको पनि विमोचन गरिएको थियो । साधारणसभाको बन्द सत्रले महासचिव श्रेष्ठले प्रस्तुत गरेको सन् २०२१ को प्रगति विवरण र सन् २०२२ का लागि कार्यक्रम पारित गरेको थियो ।कोषाध्यक्ष रत्नकुमार टन्डनले आर्थिक वर्ष २०७७७८ को आयव्यय विवरण पेस गर्दै सन् २०२२ का लागि अनुमानित बजेट पनि प्रस्तुत गरे । साधारणसभाले महासचिव र कोषाध्यक्ष दुवैको प्रतिवेदन पनि पास गरेको छ । कमिटीका सदस्य तथा मार्केटिङ कमिसनका अध्यक्ष गोपालसुन्दरलाल कक्षपतिले २०२१ बाट कमिटीले दिने भनेर घोषणा गरेको नौ फरक विधामा अवार्डबारे जानकारी दिए । कमिटीले आउने वर्षदेखि पत्रकारिताअन्तर्गत छापा, मल्टिमिडिया, फोटो पत्रकारिता भ्युजल मिडिया, खेलतर्फ पुरुष र महिला, प्रशिक्षकमा पुरुष र महिला तथा खेलतर्फ उत्कृष्ट संघलाई अवार्ड दिने भएको छ । यस्तै ओलम्पिक आन्दोलनमा टेवा पुर्याउनेमध्येमा पनि तीन विधामा सम्मान गरिनेछ ।"
मीरा राई सद्भावना दूत,"काठमाडौं (कास) अर्को वर्ष वैशाखमा आयोजना हुने रारा म्याराथनका लागि चर्चित अल्ट्रा रनर मीरा राई सद्भावना दूत नियुक्त भएकी छन् । २०७९ वैशाख ११ गते आयोजना हुने रारा म्याराथनको आयोजक अन्तरालले मंगलबार पत्रकार सम्मेलन गरी मीरालाई सद्भावना दूतका रूपमा सार्वजनिक गरेको हो । मुगु जिल्लामा अवस्थित प्रसिद्ध रारा तालबाट सुरु भई जुम्लामा आएर सम्पन्न हुने रारा म्याराथनसँग सहकार्य गर्न पाउँदा मीराले खुसी व्यक्त गरेकी छन् । अल्ट्रा दौडको विश्वस्तरीय प्रतियोगितामा पदक जितिसकेकी मीराले रारालाई केन्द्रमा राखेर गरिने यस्ता प्रतियोगिताले देशभर लुकेका प्रतिभा पहिचानमा सहज हुने बताइन् । रारा म्याराथनका अध्यक्ष जयनारायण शाहले ४ हजार मिटरभन्दा बढी उचाइबाट सुरु हुने म्याराथनमा धावकको सुरक्षामा पूर्ण ध्यान दिइने बताए । राराबाट सुरु भई मुगुको चुचेमारा हिमालको काख हुँदै डाँफ लेकबाट जुम्ला बजारमा आएर म्याराथन सम्पन्न हुनेछ । प्रतियोगितामा महिला र पुरुषतर्फ समान पुरस्कार राशिको व्यवस्था गरिने बताइए पनि घोषणा गरिएको छैन । पर्यटकहरूसमेत १ सयभन्दा बढी सहभागीको अपेक्षा गरिएको म्याराथनले कर्णालीको पर्यटन विकास, जलवायु परिवर्तनबारे जनचेतना वृद्धि गर्ने उद्देश्य लिइएको छ ।"

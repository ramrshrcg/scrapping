शीर्षक,विवरण
"उधारोमा प्रधानमन्त्रीराष्ट्रपति, नगदमा सभापति","सिटौला समूहका धेरै नेताकार्यकर्ता कोइराला समूहतर्फ नजिक छन् । उनीहरूको दबाब देउवासँग मिल्न हुन्न भन्नेमा छ । तर, भीमसेनदास प्रधान, शिव हुमागाईंसहितका केही नेताले भने देउवासँग मिल्न दबाब दिइरहेका छन्, सिटौलानिकट स्रोतले भन्यो, पौडेल पक्षबाट शेखर कोइराला नै उम्मेदवार हुन पक्का भए सिटौला समेटिन अलि सहज हुने देखिन्छ । साझा उम्मेदवार दिने निर्णय गरेपछि मात्रै सिटौलासँग कुरा अघि बढाउने पौडेल पक्षले निष्कर्ष निकालेको छ । बुधबार पौडेल पक्षले आफ्नो बैठकमा नवनिर्वाचित र निवर्तमान जिल्ला सभापति, प्रदेश कार्यसमितिका निर्वाचित सभापति र पराजित उम्मेदवारलाई पनि सहभागी गराउने भएको छ । उनीहरूको धारणा बुझेपछि सिंह र कोइरालामा समझदारी जुटाउन प्रयास हुने नेता बलबहादुर केसीले बताए । प्रकाशमानजीले रामचन्द्रजीलाई अभिभावक भएर बसिदिनुहोस्, म उपयुक्त उम्मेदवार हुँ भन्नुभएको छ । शेखरजीले एक पटक सबै साथीको धारणा बुझेर उहाँहरूको रायअनुसार निर्णयमा जाऔं भन्नुभएको छ, उनले भने, त्यसैका लागि बुधबार बैठक बोलाइएको हो । अपराह्नसम्म साझा उम्मेदवार घोषणा गर्ने तयारीमा छौं । मंगलबारको बैठकमा सबैजसो केन्द्रीय सदस्यले पार्टी र राज्यसत्ताको केन्द्रमा रहेका देउवासँग प्रतिस्पर्धा गर्न मंगलबार नै साझा उम्मेदवार तय गर्न दबाब दिएका थिए । दुई जना उम्मेदवार हुन पाइँदैन, कुनै पनि हालतमा नेतृत्वदेखि तलसम्मको पदमा एउटै प्यानल बनाएर जानुपर्छ भनेर सबै केन्द्रीय सदस्यले दबाब दिएपछि नेताहरू गल्दै गएका हुन्, अर्का केन्द्रीय सदस्य यादवले भने, यो टिमलाई एक बनाउने वा नबनाउने जिम्मा अब शेखर र प्रकाशमानजीको काँधमा आएको छ । बुधबार एक जनामा समझदारी बन्नेमा ढुक्क छौं । संस्थापनइतर खेमाका युवा नेताले बुधबार अपराह्नसम्म साझा उम्मेदवार तय नगरे आफूहरूले एउटालाई नेतृत्व मानेर टिम घोषणा गर्ने चेतावनी दिएका थिए । पार्टीको भावी सभापति, राष्ट्रपति, प्रधानमन्त्री जस्ता पदमा बाँडफाँट गरेर एक पद एक व्यक्तिको अवधारणाअनुसार सहमतिमा जान सकिन्छ, जसरी पनि व्यवस्थापन गरेर बुधबारसम्म साझा उम्मेदवार तय गर्नुहोस्, नत्र नेतृत्व एक जनालाई तोकेर हामीहरू अघि बढ्छौं भन्दै आएका छौं, युवा नेता गुरु घिमिरेले भने । घिमिरेले आफूहरूले निर्णय लिनुअघि नै नेताहरू मिल्ने दाबी गरे । हामी सकभर त्यस्तो निर्णय लिने ठाउँमा नेताहरूलाई जान दिँदैनौं, जसरी पनि मिलाएर छाड्छौं, उनले भने, पदाधिकारीमा मिलाउन हामीलाई समस्या छैन ।"
थरीथरी शुल्क असुल्दै केयूका मेडिकल कलेज,"थरीथरी शुल्कलुम्बिनी मेडिकल कलेज, पाल्पाले ६४ हजार रुपैयाँ अतिरिक्त शुल्क मागेको छ । बिमा शुल्क, केयू, मेडिकल काउन्सिल रजिस्ट्रेसन, आवेदन फाराम शुल्क भनेर थप रकम मागिएको हो । होस्टल र खानाको छुट्टै शुल्क तोकिएको छ । विराटनगरको विराट मेडिकल कलेजले इन्टर्नसिप शुल्कसहित आन्तरिक र बाह्य परीक्षा, रजिस्ट्रेसन, अतिरिक्त क्रियाकलाप, फिल्ड भिजिट शुल्क भनेर रकम असुलेको छ । भरतपुरस्थित कलेज अफ मेडिकल साइन्सेजले ४ लाख ६० हजार रुपैयाँ अतिरिक्त शुल्क मागेको एक छात्रले जनाए । उक्त कलेजले सुरक्षा धरौटी भनेर १ लाख रुपैयाँ असुलेको छ । त्यसबाहेक परीक्षा, रजिस्ट्रेसन, खेलकुदलगायत शीर्षकमा कलेजले शुल्क उठाएको हो ।चिकित्सा शिक्षा आयोगका सदस्यसचिव भोजराज काफ्लेले मेडिकल कलेजहरूले अतिरिक्त शुल्क लिएको विषयमा प्रशस्त उजुरी परेको जानकारी दिए । लिखित र मौखिक उजुरी परेका छन्, उनले भने । आयोगले शिक्षण शुल्कबाहेक विद्यार्थीसँग कुनै पनि शुल्क लिन नपाइने जनाएको छ । होस्टल बस्नेनबस्ने पनि विद्यार्थीको ऐच्छिक विषय हो, अरू शुल्क त लिन नै पाइँदैन, काफ्लेले भने । चिकित्सा शिक्षा ऐनले शिक्षण शुल्क भन्नाले शिक्षण संस्थाले चिकित्सा शिक्षा अध्ययन अवधिभर लिने भर्ना, शिक्षण, प्रयोगशाला, पुस्तकालय, सामुदायिक तालिम, परीक्षासमेत रहने भनी परिभाषित गरेको छ । ऐनमा गरिएको उक्त व्यवस्थाविपरीत कलेजहरूले मनलाग्दी शुल्क लिन थालेपछि मंगलबार आयोगको बैठक बसेर सम्बन्धित कलेज र विश्वविद्यालयलाई पत्राचार गर्ने निर्णय गरेको छ । कलेजहरूले फरकफरक दरमा शुल्क लिएको पाइएको आयोगका पदाधिकारीहरूले जनाए । अतिरिक्त शुल्क मागेर पठनपाठन र परीक्षामा बाधा पुर्याए कारबाही गर्ने चेतावनीसमेत आयोगले दिएको छ । शिक्षण शुल्कका विषयमा आयोगले तेस्रो पटक सार्वजनिक सूचना प्रकाशन गरेको हो । आयोगलाई अटेरी गरे मेडिकल कलेज र सञ्चालकहरूलाई ठगीअन्तर्गत कारबाही प्रक्रिया अघि बढाउन सम्बन्धित निकायलाई लेखेर पठाउने सदस्यसचिव काफ्लेले जनाए । तर मेडिकल कलेजहरूले यसअघि नै ३ अर्बभन्दा बढी रुपैयाँ ठगी गरेको राष्ट्रिय सतर्कता केन्द्रले औंल्याए पनि सरकारले कारबाही गरेको छैन । काठमाडौं विश्वविद्यालय स्कुल अफ मेडिकल साइन्सेजका डिन राजेन्द्र कोजूले आयोगले तोकेको बाहेक शुल्क कलेजले लिन नपाउने जनाए । धुलिखेलले लिएको छैन, अन्य कलेजले पनि लिन पाउँदैनन्, बढी रकम माग्नु हुँदैन, मागे पनि अभिभावकले तिर्नु हुँदैन, उनले भने । होस्टल र खानाको शुल्क लिन पाउने भए पनि व्यावहारिक रूपमा शुल्क तोकेर लिनुपर्ने उनले प्रस्ट्याए । बढी रकम लिएको जानकारी अहिलेसम्म पाएको छैन, त्यस्तो छ भने आयोग र विश्वविद्यालयमा पनि उजुरी दिनुपर्छ, कोजूले भने । एसोसिएसनका अध्यक्ष अन्सारीले आयोगले तोकेभन्दा बढी शिक्षण शुल्क तोकेअनुसार नै लिएका उल्लेख गर्दै त्यही शुल्कमा खानाबस्न, परीक्षा सञ्चालन, रजिस्ट्रेसन गर्न नसकिने बताए । मेडिकल कलेजहरूको आर्थिक अवस्था ठीक छैन, विश्वविद्यालय, मेडिकल काउन्सिललाई बुझाउने शुल्क कुनैकुनै कलेजले विद्यार्थीबाट उठाए होलान्, उनले भने । विद्यार्थीको सिट संख्या र शुल्क पनि घटाएकाले विभिन्न शीर्षकमा शुल्क लिन कलेजहरू बाध्य भएको उनले स्वीकार गरे । पैसाबिना केही पनि चल्दैन, मेडिकल कलेजले बढी पैसा लिएका होइनन्, अरूलाई दिनुपर्ने पैसा विद्यार्थीबाट लिएका हुन्, उनले थपे, पहिलेदेखि नै लिँदै आएको शुल्क अहिले पनि लिएका हौं । परीक्षा, रजिस्ट्रेसनलगायत शुल्क उठाउन विश्वविद्यालयले नै अनुमतिसमेत दिएको उनले दाबी गरे । ऐनअनुसार शिक्षण शुल्क पनि वृद्धि हुँदैन, हामी चारैतिरबाट मारमा छौं, उनले थपे ।"
अभिलेखविहीन अभिलेखालय,"राष्ट्रिय सभाको प्रत्यायोजित व्यवस्थापन तथा सरकारी आश्वासन समितिले २०७५ मंसिर ४ मा रामनारायण बिडारीको संयोजकत्वमा राष्ट्रिय महत्त्वका अभिलेख व्यवस्थापन अध्ययन कार्यदल बनाएको थियो । कार्यदलले संसद् सचिवालय, त्रिवि केन्द्रीय पुस्तकालय, राष्ट्रिय अभिलेखालय, राष्ट्रिय संग्रहालय, सर्वोच्च अदालत पुस्तकालय, सामाजिक विज्ञान वहा पुस्तकालय, केशर पुस्तकालय, संघीय संसद् पुस्तकालय, भक्तपुर दरबार क्षेत्र, मदन पुरस्कार पुस्तकालयको अवलोकन गरेको थियो । कार्यदलले सीमाविद् बुद्धिनारायण श्रेष्ठ, पत्रकार भैरव रिसाल, विश्लेषक हिरण्यलाल श्रेष्ठ, इतिहासविद् रमेश ढुंगेललगायतसँग छलफलसमेत गरेर तयार पारेको प्रतिवेदनमा राष्ट्रिय अखिलेखालयमा लिपि विशेषज्ञ, संस्कृतिविद् र रसायनविद् जस्ता महत्त्वपूर्ण पदमा कर्मचारीको अभाव रहेको उल्लेख छ । अभिलेख व्यवस्थापनलाई आधुनिक, प्रविधिमैत्री बनाउन तथा समग्र राष्ट्रिय महत्त्वका अभिलेखहरूलाई संकलन, संरक्षण र व्यवस्थापन गर्न आवश्यक बजेट अभाव रहेको छ, प्रतिवेदनमा भनिएको छ । केही सार्वजनिक लिखत प्रमाणीकरण (कार्यविधि) ऐन २०६३ अनुसार राष्ट्रिय अभिलेखालयमा पठाउनुपर्ने भनी उल्लेख भएका विषयसमेत अभिलेखालयमा रहनुपर्नेमा सो हुन नसकेको पनि प्रतिवेदनमा उल्लेख छ । राष्ट्रिय अभिलेखालयकी प्रमुख प्रधानाङ्ग आफ्नो कार्यालयमा कम जनशक्ति भएको बताउँछिन् । हाम्रोमा ३० जनाको दरबन्दी छ । अहिले २० जना कार्यरत छन् । अन्य काम आउट सोर्सिङबाट भइरहेको छ, उनले भनिन् । उनले महत्त्वपूर्ण अभिलेखालयलाई संरक्षण गर्न अभिलेखहरूलाई डिजिटलाइजेसन गरेको पनि बताइन् । राष्ट्रिय संस्कृति नीति २०६७ ले परराष्ट्र मन्त्रालय, गुठी संस्थान, मालपोत कार्यालय जस्ता विभिन्न निकायका संग्रहमा रहेका ऐतिहासिक महत्त्वका कागजात अभिलेखालयमा एकीकृत गरी उचित संरक्षण र व्यवस्थापन गरिनेछ भनेकामा सो काम अद्यावधिक हुन सकेको छैन ।"
भागबन्डा मिलाउन सहमहामन्त्री थप्ने प्रयास,"२५ लाखमा मञ्च बनाइँदैआगामी शुक्रबारदेखि हुने कांग्रेसको १४औं महाधिवेशनका लागि प्रचारप्रसार र मञ्च व्यवस्थापनको काम सुरु भएको छ । काठमाडौंको भृकुटीमण्डपमा मञ्च, स्वागत गेट बनाउन थालिएको छ । पार्टीको प्रचार विभाग प्रमुख एवम् प्रवक्ता विश्वप्रकाश शर्माले मंगलबार झन्डा र ब्यानर टाँगेर प्रचारप्रसार कार्यको प्रारम्भ गरे । देशभरिबाट प्रतिनिधि आउने क्रम सुरु भएको छ, आवास, खाद्यान्न, स्वास्थ्य सुरक्षा र प्रचारप्रसारलगायत विषयमा हामीले अन्तिम तयारी गरिरहेका छौं, उनले भने । महाधिवेशनमा काठमाडौंमा करिब १० हजार पार्टीका झन्डा फहराइने कांग्रेसले जनाएको छ । कांग्रेसका काठमाडौंका सचिव गोविन्द पुडासैनीका अनुसार करिब ८० मिटर लम्बाइ र ४० मिटर चौडाइ रहेको मञ्च बनाइनेछ । जहाँ तीन स्टेप हुन्छन् । अगाडिको भागमा सांस्कृतिक संघले नृत्य प्रस्तुत गर्छन्, पछिका तीन स्टेपमा नेता र पाहुनालाई बसाइन्छ, उनले भने, मञ्चभित्र र बाहिर ४५ ठाउँमा श्रव्यदृश्यको व्यवस्था गर्दै छौं । मञ्च व्यवस्थापन समितिका अनुसार मञ्चमा मात्रै करिब २५ लाख रुपैयाँ खर्च हुनेछ ।"
'मिलेर आउनुभयो भने सहयोग गर्छु,"सभापतिमा देउवाको प्रतिस्पर्धामा को उठ्ने भन्नेमा तपाईंको समूहमा सहमति बनेको हो ? सहमति नै बनिसकेको त छैन । अलिकति मिल्न बाँकी छ । जिल्लाका सभापति, पूर्वसभापति, प्रदेशका सभापति र उम्मेदवारहरूको धारणा बुझौं, त्यसपछि निर्णयमा जाउँला भन्ने कुरा भएको छ । तपाईं आफूले उम्मेदवारको दाबी छाडिसक्नुभएको हो ? शेरबहादुर देउवाजीसँगको प्रतिस्पर्धामा जित्न सक्ने गरी विकल्पका आधारहरू प्रस्तुत गर्नुहोस्, तपाईंहरू मिलेर विकल्प दिन तयार हुनुभयो भने सहयोग गर्छु भनेको छु । होइन भने द्विविधा नराखी मलाई सहयोग गर्नुहोस्, मलाई सहयोग गर्दा सबै अटाउन सकिन्छ भन्ने मेरो भनाइ छ । तन, मन र धनले सहयोग गर्नुभयो भने म अघि बढ्छु । नत्र तपाईंहरू मिल्नुहोस्, एक भएर आउनुहोस् । मेरो आपत्ति छैन भन्ने स्पष्ट पारेको छु । आजै बैठकले किन निर्णय गर्न सकेन त ? सभापतिमा हाम्रोतर्फबाट एक जना मात्रै उम्मेदवार बन्नुपर्छ, नत्र हामीले सक्दैनौं भन्ने सबै साथीको भनाइ रह्यो । सुझाव दिने साथीहरूको भनाइ के थियो भने विभिन्न संघर्षको मोर्चामा नेतृत्व गरेको, अप्ठ्यारो परिस्थितिमा जुँधेको र वरिष्ठ पनि भएकाले पौडेलको नेतृत्वमा टिम बनाउँदा राम्रो हुन्छ । तर, अन्य दाबेदार साथीहरूबीच सहमति हुन्छ भन्ने म बाधक बन्दिनँ भनेर मैले भनें । पार्टीलाई जोगाउन, राजनीतिलाई सम्मानित बनाउने अभियानमा हामी छौं । तर कसको नेतृत्वमा लड्ने भन्ने टुंगो भोलिसम्म गर्ने सहमति भएको छ । बुधबार तपाईंहरूले साझा उम्मेदवार तय गर्न सक्नुहुन्छ त ? अब धेरै कुरा प्रकाशमान सिंह र शेखरजीमा गएर अड्किएको छ । उहाँहरूबीच समझदारी भयो भने हुन्छ । समझदारी भएन भने पनि के गर्ने भन्नेबारे सबै साथीहरूको सुझाव लिएर एउटा निष्कर्षमा पुग्छौं ।"
'शेखर उमेरले दाइ भए पनि राजनीतिमा सिनियर म हो,"आजको बैठकपछि देउवाइतर समूहबाट साझा उम्मेदवारी हुने सम्भावना बढेको हो ? एक जना मात्रै उम्मेदवार हुनुपर्छ भन्ने सबै साथीहरूको दबाब छ । हामीहरू गृहकार्यमै छौं । भोलि फेरि छलफल गर्छौं । आजको बैठकको केही प्रगति के हो ? विषय अब शेखरदा र ममध्ये को हुने भन्ने ठाउँमा आइपुगेको छ । मैले शेखरदालाई उमेरमा तपाईं सिनियर हो, राजनीतिले होइन भनेको छु । पार्टीको मुख्य जिम्मेवारीमा बसेर अनुभव नलिएकाले कसरी पार्टी चलाउनु हुन्छ ? म गिरिजाप्रसाद कोइराला सभापति हुँदा पनि उपसभापति भएँ, सुशील कोइराला सभापति हुँदा निर्वाचित महामन्त्री भए । रामचन्द्र पौडेल संसदीय दलको नेता हुँदा उपनेता भएँ । पछि शेरबहादुर देउवासँग संसदीय दलको नेतामा प्रतिस्पर्धा गरें । मसँग धेरै अनुभव छ । बरु मुख्य पदहरूमा पावर सेयरिङ गरौं, तपाईं प्रधानमन्त्री बन्नुहोस्, पार्टी सभापति भएपछि म प्रधानमन्त्री बन्दिनँ भन्दै आएको छु । अहिले पनि कुरा त्यसैमा छ । तपाईं पनि एक व्यक्ति एक पदमा जानुपर्छ भन्नेमा हुनुहुन्छ ? हो, म सभापति हुन्छु, शेखरदालाई प्रधानमन्त्री हुनुहोस् भनेको छु । रामचन्द्र दाइलाई राष्ट्रपति बनाउन सकिन्छ । मिलाउने भनेकै पावर सेयरिङ गरेरै हो । पार्टी लथालिंग छ, मेरो ध्यान पार्टी बनाउनेमा हुन्छ भनेर दुवै जनालाई भनेको छु । हुन पनि अहिले प्रधानमन्त्री र राष्ट्रपति हुने मेरो उद्देश्य छैन । तपाईंहरू को राष्ट्रपति हुने, को प्रधानमन्त्री बन्ने सहमति गर्नुहोस्, पार्टीलाई विधिसम्मत् चलाउन र आगामी निर्वाचनमा बहुमतमा पुर्याउन मेरो अनुभवले काम गर्छ, मलाई मौका दिनुहोस् भनेको छु । तपाईंको प्रस्तावमा शेखर कोइरालाको प्रतिक्रिया के छ ? होइन, सबै साथीभाइहरूको सुझाव लिएर अघि बढौं, जिल्लाका सभापति, पूर्वसभापति, प्रदेश सभापति र पराजित उम्मेदवारलाई राखेर राय लिऊँ, त्यसपछि निर्णयमा पुगौंला भन्नुभएको छ । तपाईंहरू दुईमध्ये एकले अर्कोलाई नमान्ने स्थिति भयो भने के गर्ने ? शेरबहादुरजीसँग प्रतिस्पर्धा गर्न एक जना मात्र उम्मेदवार हुनुपर्छ । सबै साथीहरूको दबाब पनि त्यही छ । शेरबहादुरजीसँग प्रतिस्पर्धा गर्न अनुभव भएको, सबैले स्वीकार गर्न सक्ने सिनियर हुनुपर्छ । म नेविसंघको कार्यकर्तादेखि नै संघर्ष गर्दै आएको व्यक्ति हो । धेरै खालका संघर्ष गर्दै आएको छु । पार्टीभित्र आन्तरिक लोकतन्त्रका लागि लामो संघर्ष गरेको व्यक्ति हुँ । त्यसैले शेरबहादुरजीसँग प्रतिस्पर्धा गर्न मलाई छोडिदिनुहोस् भनेको छु । हेरौं के हुन्छ । तपाईंहरूबीच सहमति हुने सम्भावना कति छ ? सहमति हुने वातावरण बनेको छ । तर, शेरबहादुरजीलाई जित्ने हिसाबले को उपयुक्त उम्मेदवार हुन्छ भन्ने आधारमा निर्णय गर्नुपर्ने हुन्छ । शेखरदालाई पार्टीभित्रै धेरैले गम्भीरतापूर्वक लिएका छैनन् । समयको मागअनुसार नेतृत्व परिवर्तन गर्न सक्ने उम्मेदवार हामीले दिनुपर्दछ ।"
एमसीसी तत्काल अघि बढ्ला ?,"(काठमाडौं)  सरकारले मंसिर २८ का लागि संसद् अधिवेशन बोलाएलगत्तै मिलेनियम च्यालेन्ज कर्पोरेसन (एमसीसी) सँग भएको ५०० मिलियन अमेरिकी डलर अनुदानसम्बन्धी सम्झौतालाई लिएर बहस चुलिएको छ । सत्तारूढ दलहरूबीच मतैक्य नदेखिए पनि एमसीसी सम्झौता अनुमोदन प्रक्रिया अघि बढाउनै संसद् अधिवेशन बोलाइएको अनुमान सांसदहरूले नै गरेका छन् । एमसीसीको मुख्यालय अमेरिकाको वासिङ्टन डीसीमा बोर्ड बैठक बोलाइएकै दिन नेपालमा संसद् अधिवेशन डाकिएको हो । नेपाल भ्रमणको दौरान गत महिना अमेरिकी सहायक विदेशमन्त्री डोनाल्ड लुले बोर्ड बैठकमा नेपालको एमसीसी सम्झौताका विषयमा छलफल हुने र त्यसअघि नेपालले यस विषयमा निर्णय गरिदिए हुने उल्लेख गरेका थिए । उनले एमसीसी सम्झौता नेपालको हितमा रहेको उल्लेख गर्दै संसद्मा छलफल गर्नु उचित हुने सुझाव दिएका थिए । कांग्रेसकी सचेतक पुष्पा भुसाल आगामी संसद् अधिवेशनमा एमसीसी सम्झौता अघि बढ्न सक्ने बताउँछिन् । एमसीसीका बारेमा नभएका कुरा बाहिर आएका छन् । सम्झौता संसद्बाट अनुमोदन नभए भोलि आउने समस्या भोग्नुपर्ने हुन्छ, उनले भनिन्, तर सम्झौताका सम्बन्धमा सत्तारूढ र प्रतिपक्ष दलहरूसँग छलफल गरेर अघि बढ्नुपर्छ । प्रधानमन्त्री शेरबहादुर देउवाले एमसीसी सम्झौता संसद्बाट अनुमोदन गर्नुपर्ने पटकपटक उद्घोष गर्दै आएका छन् । गत भदौमा नेपाल भ्रमण गरेकी एमसीसीकी उपाध्यक्ष फातिमा सुमार, कात्तिकमा स्कटल्यान्डको ग्लास्गोमा एमसीसीकी उपप्रमुख कार्यकारी अधिकृत एलेक्सिया ताटोर्तु र मंसिरमा दक्षिण तथा मध्य एसिया मामिला हेर्ने अमेरिकी सहायक विदेशमन्त्री लुलाई देउवाले सम्झौता अनुमोदन हुने विश्वास दिलाएका थिए । तर सत्ता गठबन्धनमा सहमति नजुट्दा देउवाले एमसीसी सम्झौतालाई अघि बढाउन सकेका छैनन् । सत्तारूढ माओवादी केन्द्रका अध्यक्ष पुष्पकमल दाहालले एमसीसी सम्झौतालाई लिएर पार्टीभित्र उच्च तहमा छलफल गरिरहेका छन् । तर नेताहरूले केही विषयमा संशोधन नभएसम्म सम्झौता अनुमोदन गर्न नहुने अडान राखिरहेका छन् । प्रधानमन्त्री देउवाले एमसीसी सम्झौता अनुमोदन गर्ने सम्बन्धमा पटकपटक बोल्दै आए पनि सत्तारूढ दलबीच र प्रतिपक्ष एमालेलगायत दलसँग औपचारिक रूपमा कुनै पनि छलफल चलाएका छैनन् । एमालेले एमसीसीका बारेमा सरकारी पक्षबाट आफूलाई कुनै पनि धारणा नआएको उल्लेख गरिरहेको छ । एमालेले उक्त कुरा नेपाल भ्रमणमा रहेका अमेरिकी अधिकारीहरूलाई पनि दोहोर्याएको थियो । अमेरिकाका लागि राजदूतमा संसदीय सुनुवाइ समितिबाट अनुमोदित प्राध्यापक श्रीधर खत्री नीति निर्माताको तहबाट आम जनतालाई बुझाउन नसक्दा एमसीसी सम्झौताका विषयमा भ्रम फैलिएको बताउँछन् । काठमाडौंमा रहेको अमेरिकी कूटनीतिज्ञ र वासिङ्टनमा रहेका नेपाली कूटनीतिज्ञले सहजीकरण गरी गतिरोधलाई समाधानतर्फ लानुपर्ने उनको सुझाव छ । एमसीसी सम्झौतालाई कतिपयले अमेरिकाको इन्डोप्यासिफिक रणनीतिसँग जोडेर बहस गरिरहेका बेला तत्कालीन परराष्ट्रमन्त्री प्रदीपकुमार ज्ञवालीले सन् २००२ मा तत्कालीन राष्ट्रपति जर्ज बुसले एमसीसी घोषणा गरेको र सन् २००४ मा अमेरिकी कंग्रेसले स्थापना गरेको बताएका थिए । नेपालले एमसीसीको सहयोगका लागि सन् २००८ बाट पहल गर्दै आएको थियो । सन् २०११ मा नेपाल यो सहयोग लिन योग्य ठहरिएको थियो । बाबुराम भट्टराई प्रधानमन्त्री रहेकै बेलादेखि सरकारले यो परियोजनाका लागि काम अघि बढाएको हो । सरकारका प्रवक्तासमेत रहेका कानुनमन्त्री ज्ञानेन्द्र कार्कीले एमसीसी सम्झौता नेपालको बृहत् हितमा रहेकाले अनुमोदन गर्नुको विकल्प नभएको दोहोर्याइरहेका छन् ।पछिल्लो समय एमसीसी सम्झौता संसद्बाट अनुमोदन किन गर्नुपर्ने भन्ने प्रश्न उठिरहेको छ । यसलाई लिएर माओवादी केन्द्रका अध्यक्ष दाहालले अमेरिकी सहायक विदेशमन्त्री लुसँग पनि कुरा उठाएका थिए । सम्झौतामा संसद्बाट अनुमोदन गर्ने प्रावधान छैन । त्यो प्रावधान कहाँबाट आयो भन्ने प्रश्न पनि उठिरहेको छ । संसद्का एक उच्च पदाधिकारीका अनुसार संसद्मा एमसीसी सम्झौता टेबल गर्न सरकारले राजनीतिक दलहरूसँग छलफल गरेर सभामुखलाई आग्रह गर्नुपर्ने हुन्छ । पूर्वमाओवादी केन्द्रका नेता अग्नि सापकोटा सभामुख छन् । उहाँलाई सरकारी पक्षबाट आग्रह भएपछि एमसीसी सम्झौता अघि बढ्ने हो । तर यो विषय कसरी बढ्छ भन्ने कुरा अहिले नै भन्न सकिन्न, संसद्का ती पदाधिकारीले कान्तिपुरसँग भने । अर्थ मन्त्रालयले २०७५ पुस १३ मा एमसीसी सम्झौता संसद्बाट अनुमोदन गरिनुपर्ने सम्बन्धमा कानुन तथा संसदीय मामिला मन्त्रालयसँग राय मागेको थियो । त्यसअनुरूप कानुनले अर्थ मन्त्रालयलाई पुस २६ मा एमसीसी सम्झौतालाई संसद्को सामान्य बहुमतबाट अनुमोदन गरिनुपर्ने भनी सचिवस्तरीय निर्णय पठाएको थियो । उक्त जवाफमा नेपालको सन्धि ऐन, २०४७ को व्यवस्थाअनुसार सम्झौताको धारा ७ मा प्रस्तुत सम्झौता र नेपालको राष्ट्रिय कानुन बाझिएमा प्रस्तुत सम्झौता लागू हुनेछ भन्ने प्रावधान भएकाले यस कार्यान्वयनका लागि प्रतिनिधिसभाको सामान्य बहुमतबाट अनुमोदन हुनुपर्ने उल्लेख छ । त्यसैलाई आधार बनाउँदै अर्थ मन्त्रालयले एमसीसी सम्झौतालाई मन्त्रिपरिषद्मा संसदीय अनुमोदनका लागि निर्णयार्थ पेस गरेको थियो ।मन्त्रिपरिषद्ले २०७५ माघ २५ मा सम्झौता अनुमोदनका लागि संघीय संसद्मा पेस गर्ने निर्णय गरेको थियो । त्यसको पाँच महिनापछि २०७६ असार ३० मा अर्थ मन्त्रालयले प्रतिनिधिसभाको विधेयक शाखामा सम्झौतालाई अघि बढाउन दर्ता गराएको थियो । त्यसयता यसमा कुनै प्रगति भएको छैन । देउवा सरकारले उक्त सम्झौतालाई कसरी अघि बढाउने निर्णय गरिसकेको छैन । गठबन्धन सरकारले सुरुआतमै जारी गरेको साझा न्यूनतम कार्यक्रममा एमसीसी सम्झौता सम्बन्धमा केही उल्लेख गरिएको छैन । चार वर्षअघि एमसीसी सम्झौतामा हस्ताक्षर हुँदा सरकारमा रहेको कांग्रेस र माओवादी केन्द्र अहिले फेरि सत्तामा साझेदार छन् । सम्झौतामा नेपालका तर्फबाट हस्ताक्षर गरेका तत्कालीन अर्थमन्त्री ज्ञानेन्द्रबहादुर कार्की अहिले सञ्चारमन्त्री छन् । तत्कालीन प्रधानमन्त्री केपी शर्मा ओलीले एमसीसी सम्झौता संसद्मा अघि नबढाइनुमा सुरुआतमा तत्कालीन सभामुख कृष्णबहादुर महरा र पछि पार्टीभित्रका विपक्षी नेताहरूलाई आरोप लगाएका थिए । ओलीले सरकार जसको भए पनि नेपालका तर्फबाट सम्झौता भएकाले कार्यान्वयनमा लानुपर्ने अडान राखेका थिए । सत्ताबाट बाहिरिएपछि उनले एमालेले एमसीसीबारे कुनै धारणा नबनाएको र सरकारको धारणा कुरेर बसेको बताएका छन् । कांग्रेसको १४ औं महाधिवेशनपछि हुने संसद् अधिवेशनमा देउवाले एमसीसी सम्झौतालाई अघि बढाउने रणनीति लिएको कांग्रेसका सांसदहरू बताउँछन् । राष्ट्रिय सहमतिबिना उक्त सम्झौतालाई अघि बढाउन नहुनेमा कांग्रेसका नेताहरूकै सुझाव छ । अबको अधिवेशनमा एमसीसी सम्झौता के हुन्छ, हेर्नुपर्ने हुन्छ, कांग्रेसकी सचेतक भुसालले भनिन् । एक कूटनीतिज्ञका अनुसार एमसीसीको बोर्ड बैठककै दिन प्रधानमन्त्री देउवाले संसद् बैठक बोलाएर तत्कालका लागि अमेरिकीहरूलाई पर्ख र हेरको स्थितिमा राखेका छन् । कम्तीमा पनि अमेरिकीहरूले यो संसद् अधिवेशनसम्म कुनै नयाँ निर्णय नगर्ने देखिन्छ, ती कूटनीतिज्ञले भने ।"
घोडेटो नबन्दा कुञ्चा भारतबाटै,"(दार्चुला)  करिब साढे चार दशकअघि (२०३३२०३६) मा निर्माण भएको दार्चुलाटिंकर घोडेटो बाटो पुनर्निर्माण नहुँदा दार्चुलाको व्यास गाउँपालिकाका सौका समुदायले सास्ती भोग्दै आएका छन् । हिउँदमा बेंसी (सदरमुकाम) झर्ने यहाँका बासिन्दालाई कुञ्चा सार्न यतिबेला समस्या भइरहेको छ । दार्चुला सदरमुकाम खलंगादेखि व्यास गाउँपालिका२ दुम्लिङसम्मको बाटो सामान्य भए पनि त्यहाँदेखि व्यास१ छाङरुसम्म क्षतविक्षत बनेको छ । दुम्लिङदेखि छाङरुसम्मको ३० किलोमिटर बाटोको दर्जनभन्दा बढी ठाउँमा पहिरो र महाकाली नदी कटानका कारण भत्किएको स्थानीय विमलसिंह बोहराले बताए । व्यासी समुदायले आफ्नै भूमि भएर आवतजावत गर्न छोडेको डेढ दशकभन्दा बढी भइसक्यो, उनले भने, द्वन्द्वकालमा कुञ्चा सार्न भारतीय बाटो प्रयोग गर्न थालेका थियौं, अहिले पनि भारतकै बाटोमा भर पर्नुपरेको छ । आफ्नै भूमि भएर बाटो नहुँदा व्यासको छाङरु, टिंकर पुग्ने नागरिकले सास्ती भोग्नुपरेको छ । व्यासी सौका समुदाय जाडोका ६ महिना खलंगा र ६ महिना व्यास (छाङरु, टिंकर) बसाइँ सर्ने गर्छन् । यो बसाइँसराइलाई सौका समुदायले कुञ्चा सर्ने भन्ने गरेका हुन् । हिउँदेयाम सुरु हुनेबित्तिकै सौका समुदायका मानिस लालाबालासहित खलंगा झर्छन् । भारतको बाटो प्रयोग गर्दै खलंगासम्म आउन उनीहरूलाई भारतीय सुरक्षाकर्मीले विभिन्न बहानामा दुःख दिने गरेको स्थानीयले बताए । डेढ दशकदेखि आफ्नै देशको भूमि जान भारतीयसँग अनुमति लिनुपरेको छ, बोहराले भने, उनीहरूले अनुमति नदिए गाउँ आउजाउ गर्न सकिने अवस्था छैन । योभन्दा विडम्बना के हुन सक्छ ?यसपालि टिंकरका केही कुञ्चा भारतीय बाटो भएर खलंगा पुगेका छन् । केही बाटोमा आइरहेका छन् । छाङरुको कुञ्चा आउने तयारीमा छन् । स्वदेशको बाटोको समस्याले भारतसित अनुमति मागिरहेका छौं, छाङरुका स्थानीय प्रवीण ऐतवालले भने, भारतले बाटो हिँड्ने अनुमति नदिए समस्यामा पर्न सक्छौं । गाउँमा हिमपात सुरु भइसकेको उनले बताए । उनले भने, स्वदेशबाट आउने मान्छेलाई हिँड्न मिल्ने बाटो छैन । पशु चौपाया र लालाबालासहित बसाइँ सार्नुपर्दा बर्सेनि कुञ्चा सार्ने बेला बाटोको समस्या भोग्नुपरेको छ ।५७ वर्ष अगाडिसम्म घोडेटो बाटो सामान्य मर्मत गर्दा मानिस आवतजावत गर्न सकिने अवस्थाको थियो । भारतले लिपुलेक सडक निर्माण सुरु गरेदेखि महाकालीको कटानले अधिकांश बाटो भत्काएको छ । महाकाली किनारैकिनार भारतले लिपुलेक सडक निर्माणका क्रममा ठूल्ठूला चट्टान फोडेर माटो र ढुंगा नदी किनारमा फ्याँक्दा नदीको सतह नेपालतर्फ फर्किएर चट्टानबाहेक बाटो कटान गरिसकेको व्यास गाउँपालिकाले जनाएको छ । नेपाल सरकार र स्थानीय तहले निर्माण र मर्मत गरेको बाटो नदीको कटानले क्षतिग्रस्त बनाएको छ । पुरानो बाटोभन्दा उचाइमा निर्माण गरे दीर्घकालीन रूपमा हिँड्न सकिने अवस्था छ । बर्सेनि यो बाटो मर्मतका लागि तीनै तहका सरकारले लगानी गर्ने गरेका छन् । दुम्लिङदेखि छाङरुसम्मको बाटो निर्माणका लागि सम्झौता भएको ८ महिनासम्म पनि कामले गति लिन सकेको छैन । केन्द्र सरकारको ५ करोडमा बोलपत्र आह्वान गरेकामा कुल ३ करोड ३२ लाखको लागतमा पुष्पाञ्जली रिठगडे निर्माण सेवा दार्चुलासँग गत वैशाखमा ठेक्का सम्झौता भएको छ तर अहिलेसम्म बाटो निर्माण हुन सकेको छैन । निर्माण व्यवसायी मानबहादुर बमका अनुसार जिरो प्वाइन्टदेखि २३ किलोमिटर बाटो निर्माण गरे पनि गत भदौमा आएको बाढी र पहिरोले बगाएको छ । अहिले बयली, दोपाखे र पोला भन्ने ठाउँमा बाटो निर्माणको काम सुरु भएको छ । वर्षा तथा कोरोना संक्रमणका कारण भएको लकडाउनले काममा ढिलाइ भएको उनको भनाइ छ । कल्जु, बुदी, सगनाडी र अपीका खोलाहरूमा पुल निर्माण गर्नुपर्ने निर्माण व्यवसायीले बताएका छन् । बाटो तीव्र गतिमा निर्माण गर्न विस्फोटक पदार्थको अभाव रहेको निर्माण व्यवसायी बमले बताए । आवश्यक विस्फोटक पदार्थ उपलब्ध गराइदिन भन्दै जिल्ला प्रशासनलाई तीन महिना अगाडि जानकारी गराएको र निवेदन पनि दिएको छु, उनले भने, बाटोको ठाउँठाउँमा कडा चट्टानी भूभाग छ ।"
राष्ट्रिय सभा : उम्मेदवारी पुस २० मा,"काठमाडौं (कास) निर्वाचन आयोगले राष्ट्रिय सभा सदस्यको रिक्त स्थानका लागि माघ १२ मा हुने चुनावको कार्यतालिका सार्वजनिक गरेको छ । आयोग प्रवक्ता शालिग्राम शर्मा पौडेलका अनुसार पुस २० मा उम्मेदवारको मनोनयनपत्र दर्ता गर्ने र उम्मेदवारको सूची प्रकाशन गर्ने, २१ मा उम्मेदवारको विरोधमा उजुरी दिने, २२ र २३ मा मनोनयनपत्र र उजुरीउपर जाँचबुझ गरी निर्णय गर्ने तथा उम्मेदवारको नामावली प्रकाशन गर्ने तालिका छ । पुस २४ मा उम्मेदवारलाई नाम फिर्ता लिन समय दिइएको छ भने त्यसको भोलिपल्ट अन्तिम नामावली प्रकाशन गरिनेछ । संसद् सचिवालयका अनुसार फागुन २० मा एमालेका ८, एकीकृत समाजवादीका ४, माओवादीका ४, कांग्रेसका ३ र मनोनीत एक जना राष्ट्रिय सभा सदस्यको कार्यकाल सकिँदै छ । राष्ट्रपतिबाट मनोनीत हुने एक जनाबाहेकका लागि चुनाव हुन लागेको हो । कार्यकाल सकिनु ३५ दिनअघि नै निर्वाचन गराइसक्नुपर्ने कानुनी बाध्यताअनुसार आयोगले माघमा निर्वाचनको मिति घोषणा गरेको हो । निर्वाचनमा प्रदेशसभा सदस्य र स्थानीय तहका प्रमुख तथा उपप्रमुखले मतदान गर्नेछन् ।"
एकैपटक १६ सयको सरुवा,"काठमाडौं (कास) अढाई वर्षअघि सेवा प्रवेश गरेका स्थानीय तहका १ हजार ६ सय १३ कर्मचारीको मंगलबार एकैपटक सरुवा गरिएको छ । यति ठूलो संख्यामा कर्मचारी सरुवा गरिएको यो पहिलो पटक हो । संघीय मामिला तथा सामान्य प्रशासन मन्त्रालयको अनुरोधमा २०७६ सालमा स्थानीय तहका लागि लोक सेवा आयोगले सिफारिस गरेका विभिन्न पदका ९ हजार ४ सय कर्मचारीमध्येबाट सरुवा गरिएको हो । पठाउने र जाने दुवै स्थानीय तहका प्रमुख र प्रमुख प्रशासकीय अधिकृतको सहमतिमा सरुवा गरिएको मन्त्रालयका प्रवक्ता वसन्त अधिकारीले बताए । संघीय निजामती ऐनको अभावमा कानुन निर्माण नहुँदा स्थानीय तहका कर्मचारीको सरुवा हुन सकेको थिएन । कर्मचारी व्यवस्थापनसम्बन्धी मापदण्ड२०७७ मन्त्रिपरिषद्बाट पारित गराएर सोही आधारमा सरुवा गरिएको हो । २०७८ वैशाख २० सम्म समयवाधि तोकिएकामा तीन हजारभन्दा बढीले सरुवाका लागि निवेदन दर्ता गराएका थिए । संघीय मामिलामन्त्री राजेन्द्रप्रसाद श्रेष्ठले सोमबार पत्रकार सम्मेलनमार्फत यसबारे औपचारिक जानकारी गराएका छन् । सरुवामा कसैप्रति लाइक र डिसलाइक हुँदैन । पारदर्शी र पक्षपात नभएपछि कसैप्रति शंका गर्ने ठाउँ रहँदैन, मन्त्री श्रेष्ठले भने ।"
जागिर लगाइदिने भन्दै असुली,"(चितवन)  भरतपुर अस्पतालमा सुरक्षा गार्डको जागिर लगाइदिने भन्दै ५४ जनासँग रकम असुलेको खुलेको छ । जागिरको प्रलोभन दिई रकम असुल्ने व्यक्ति खुकुरी नेपाल सेक्युरिटी प्रालिका सुपरभाइजर भरतपुर१२ का राजबहादुर घिमिरे क्षत्री हुन् । उनले प्रतिव्यक्ति ३ सयदेखि १० हजार रुपैयाँसम्म असुलेको स्विकारेका छन् । पीडितहरूको उजुरीसँगै जिल्ला प्रशासनले कारबाही अघि बढाएपछि घिमिरेले ३६ जनाको रकमसमेत फिर्ता गरेका छन् । जागिर गरेकाहरूले नियमअनुसार पाउनुपर्ने भत्ता सुविधा पनि हडप्ने, जागिरको खोजीमा रहेकाहरूसँग पैसा असुल्ने र जागिर मिलाइदिएबापत रकम माग्ने भन्ने जानकारी आएपछि छानबिन गरेका थियौं, नेपाल सुरक्षा श्रमिक ट्रेड युनियनका केन्द्रीय सदस्य आसमान तामाङले भने । उनका अनुसार भरतपुर अस्पताल प्रशासनदेखि जिल्ला प्रशासन कार्यालयसम्म यो विषय अवगत गराएपछि कारबाही प्रक्रिया सुरु भएको थियो ।भरतपुर अस्पतालले सुरक्षा गार्डर्हरू खुकुरी नेपाल सेक्युरिटी प्रालिबाट ल्याउने गरी ठेक्का सम्झौता गरेको छ । उनी अस्पतालका कर्मचारी हैनन् । हामीलाई कम्पनीले सुरक्षा गार्ड र सरसफाइ कर्मचारी पठाउँछ । त्यही कम्पनीले सुपरभाइजर राखेको व्यक्तिले रकम लिने गरेको गुनासो आएको थियो, भरतपुर अस्पतालका सूचना अधिकारी गोपाल पौडेलले भने, त्यसपछि खुकुरी नेपाललाई पत्राचार गरेका थियौं । त्यसपछि कम्पनीले राजबहादुरलाई हटाएर अर्का व्यक्तिलाई सुपरभाइजर नियुक्त गरेको पौडेलले जनाए । बिल भर्पाई नदिई राजबहादुरले रकम उठाउने गरेको गुनासो चितवन प्रशासनमा पुगेको थियो । मंसिर १० मा प्रशासन कार्यालयमा भएको छलफलमा राजबहादुरले रकम उठाएको स्विकारेका थिए । पहिला यो ट्रेड युनियन थिएन । पछि ट्रेड युनियन बनेछ । कुरा पुगेछ । रकम उठाएको हो । म अस्वीकार गर्दिनँ । जागिर खानेलाई पोसाक चाहियो । तालिम पाएको प्रमाणपत्र चाहियो । त्यही प्रमाणपत्र र पोसाकका लागि भन्दै पैसा उठाएको हो । दिने बेलामा सबैले दिए । पछि ट्रेड युनियनमा कुरा लगाएछन्, राजबहादुरले भनेका थिए । पोसाकका लागि पाँच हजार र सुरक्षा गार्डको तालिम लिएको व्यहोराको प्रमाणपत्रका लागि थप तीन हजार रुपैयाँ लिने गरेको उनले बताएका थिए । तर रकम उठाए पनि प्रमाणपत्र या पोसाक केही नदिने गरेको र अन्य बहानामा थप रकम उठाउने गरेको पीडितहरूको भनाइ छ । जागिर दिए पनि दुईचार महिनापछि हटाएर अर्कालाई राख्ने गरेपछि पीडितहरूले प्रशासन गुहारेका हुन् ।राजबहादुरका विषयमा पहिल्यैदेखि गुनासा आउने गर्थे । हामीले त्यसो नगर्न भन्दा पनि मान्नु भएन । अति नै भएपछि पीडितहरू प्रशासन गुहार्न बाध्य भएका हुन्, चितवनका मजदुर नेता गोविन्द अर्यालले भने । पीडितहरूलाई रकम दिलाउने अभियानमा लागेकी देवी गिरीका अनुसार चितवन प्रशासनमा छलफलकै क्रममा राजबहादुरले रकम असुलेको स्विकारेर १२ जनालाई रकम फिर्तासमेत गरेका थिए । त्यसपछि उनले थप तीन जनालाई रकम दिए । राजबहादुरले रकम फिर्ता गरेको सुनेपछि पीडित थपिँदै गए । ३९ जनाको नयाँ सूची तयार भयो । सोमबार फेरि चितवन प्रशासनमा भेला भयौं । उनीहरूबाट पनि रकम लिएको राजबहादुरले स्वीकार गरे । मैले तत्काल ४ जनाको पैसा फिर्ता गर्छु र अरूलाई बिस्तारै दिन्छु भनें । तर हामीले मानेनौं, गिरीले भनिन् ।राजबहादुरले सोमबार नै २१ जनालाई रकम फिर्ता गरेको र १८ जनालाई फिर्ता गर्न केही समय मागेको गिरीले जानकारी दिइन् । झन्डै वर्ष दिनको अवधिमा ५४ जनासँग रकम असुलेको प्रस्ट भएको छ । सरकारी अस्पतालमा काम गर्नेहरूसँग नै यस्तो हुनु दुःखद हो । हामीले धेरै तरिकाले लगातार आवाज उठाएको हुँदा रकम फिर्ता गराउन सफल भयौं, गिरीले भनिन् ।"
भ्युटावरसहित १३ तले भवन बनाउँदै हेटौंडा,"हेटौंडा (कास) हेटौंडा उपमहानगरपालिकाले भ्युटावरसहितको १३ तले बहुउद्देश्यीय व्यापारिक भवन निर्माण गर्ने भएको छ । उपमहानगर प्रमुख हरिबहादुर महतको रोहबरमा सोमबार प्रमुख प्रशासकीय अधिकृत शिवराज चौलागाईं र निर्माण कम्पनी लामारसुवाबानियाँ जेभीका तर्फबाट ऋषिराज बानियाँबीच भवन निर्माणसम्बन्धी सम्झौता भएको हो । ७७ करोड ९३ लाख ७२ हजार रुपैयाँ लागत अनुमानमा बोलपत्र आह्वान गरिएकामा ४७ करोड ९३ लाख ७२ हजार रुपैयाँमा लामारसुवाबानियाँ जेभीले ३ वर्षभित्रै निर्माण सक्ने गरी ठेक्का सकारेको थियो । हेटौंडा४ हुप्राको चौरमा निर्माण गरिने भवनको दुई तलामा अन्डरग्राउन्ड पार्किङ रहनेछ । चारतिरबाट लिफ्ट, दुईवटा भर्याङ र भ्युटावर पनि निर्माण गरिने प्रमुख प्रशासकीय अधिकृत चौलागाईंले बताए । एक बिघा ६ कट्ठामानिर्माण हुने भवनमा सिनेमा हल, सभाहलसमेत रहनेछ ।"
विकासमा सन्तुलन गर्न मन्त्रालय वृद्धि,"(काभ्रे)  काभ्रे (कास) वाग्मती प्रदेशका मुख्यमन्त्री राजेन्द्रप्रसाद पाण्डेले विकासमा सन्तुलन कायम गर्न मन्त्रालयको संख्या थपेको बताएका छन् । नेपाल व्यावसायिक बाख्रापालक महासंघको प्रथम काभ्रे भेला तथा अधिवेशनलाई मंगलबार धुलिखेलमा सम्बोधन गर्दै पाण्डेले भने, प्रदेश सरकारले नयाँ मन्त्रालयहरू थपेको छ, केही नयाँ संयोजन पनि गरेको छ । मन्त्रालयको काम कामयावी बनाउन तथा विकास र स्रोत निर्धारणमा सन्तुलन होस् भन्ने हाम्रो सोच हो, निर्णयको बचाउ गर्दै उनले भने, मन्त्रालयको जुन विषयमा बढी पैसा छ, त्यतै मन्त्रीको ध्यान हुने देखियो ।"
युवकको शव फेला,नुवाकोट (कास) एक युवकको शव हत्या गरेर फालेको अवस्थामा फेला परेको छ । नुवाकोट प्रहरीका डीएसपी रूपक खड्काका अनुसार पञ्चकन्या३ राउटारका सुमन थापाको हत्या गरेर फालेको अवस्थामा शिवपुरी१ तलाखुमा शव फेला परेको हो । २१ वर्षीय थापा पासाङल्हामु बस व्यवसायी समितिद्वारा सञ्चालित बा२ख ६६८७ नम्बरको बसका सहचालक थिए ।
१२९ वर्ष कैद तोकिएका दोषी पक्राउ,सिन्धुली (कास) एक सय २९ वर्ष जेल सजाय तोकिएका फरार अभियुक्तलाई प्रहरीले पक्राउ गरी मंगलबार सिन्धुली अदालतमा पेस गरेको छ । चोरी तथा डकैती मुद्दामा तनहुँ जिल्ला अदालतबाट एक सय २९ वर्ष ७ महिना १५ दिन कैद तोकिएका सिन्धुली तीनपाटन१ बेलघारीका ३० वर्षीय मगर कान्छा भनिने भेषबहादुर थापा समातिएका हुन् । उनलाई १४ लाख ८३ हजार ३ सय ४७ रुपैंयाँ जरिवानाको समेत फैसला भएको थियो । डीएसपी मनोजकुमार लामाका अनुसार ६ जबर्जस्ती चोरी मुद्दा र १२ डाँका चोरी मुद्दामा थापा २०७१ वैशाख १७ र २०७२ जेठ ४ मा दोषी ठहर भएका थिए ।
अस्पताल भवन हस्तान्तरण,नुवाकोट (कास) जिल्ला अस्पतालको नवनिर्मित भवन हस्तान्तरण गरिएको छ । मंगलबार दक्षिण कोरियाका राजदूत पार्क जोङ सुकले स्वास्थ्यमन्त्री विरोध खतिवडालाई अस्पताल भवन हस्तान्तरण गरेका हुन् । २०७२ वैशाखको भूकम्पले क्षतिग्रस्त अस्पताल भवन कोइकाले पोस्टडिजास्टर हेल्थ सर्भिस रिकभरी प्रोग्रामअन्तर्गत बनाइदिएको हो ।
फुट्ने जोखिमका ४ हिमतालको पानी घटाइँदै,"किन पग्लिन्छन् हिमनदी र हिमताल ?अध्ययनअनुसार बढ्दो तापक्रमका कारण हिमाली क्षेत्रमा हिमनदी पग्लिन गएर हिमताल बनेका हुन् । नेपालले सन् १९७७ पछि हिमताल विस्फोटले निम्त्याउने विपद् सामना गर्न थालेको हो । नेपालमा हालसम्म हिमताल विस्फोटका २६ वटा घटना रेकर्ड भएका छन् । तीमध्ये १४ वटा नेपालको भागबाटै विस्फोट भएका थिए । ११ वटा हिमतालले अन्तरदेशीय समस्या निम्त्याएका थिए । म्यान्मारदेखि अफगानिस्तानसम्म फैलिएको हिन्दुकुश हिमालय क्षेत्र (एचकेएच) मा भने ५० वटा हिमताल विस्फोट भइसकेका छन् । चीन, नेपाल, भुटान र पाकिस्तानमा मात्र हिमताल विस्फोटका घटना भएका छन् । प्रतिवेदनअनुसार सन् १९४० देखि सन् २००० सम्म त्यस्ता घटना बढेको देखिन्छ । हिमताल विस्फोटपछि आउने बाढीले बस्ती र पूर्वाधारमा ठूलो क्षति पुर्याउने गरेको छ । त्यससँगै जैविक विविधतामा पनि क्षति हुने गरेको छ । अध्ययनका क्रममा तीनवटै देशमा रहेका हिमतालको क्षेत्रफलसमेत बढेको पाइएको छ । तिनको कुल क्षेत्रफल ९४४ वर्ग किमिदेखि १२७६ वर्गकिमिसम्म बढेको छ । तालको संख्यामा ८६ र क्षेत्रफलमा ३५१ प्रतिशतले वृद्धि भएको छ, प्रतिवेदनमा भनिएको छ । कोसी जलाधारमा सन् २००० मा २ हजार १ सय १९ हिमताल रहेकामा ५ वर्षपछि २ हजार ८७ र सन् २०१५ मा २ हजार ६४ वटा हिमताल बनेका हुन् । गण्डकी जलाधारमा सन् २००० मा ३ सय ७७, २००५ मा ४ सय ५ र २०१५ मा ४ सय ३२ वटा हिमताल भएको देखिएको छ । कर्णाली जलाधारमा सन् २००० मा १ हजार १ सय ५ वटा हिमताल थिए । ५ वर्षपछि सन् २००५ मा १ हजार २ सय ४ भए भने सन् २०१५ मा घटेर फेरि १ हजार १ सय २८ वटा भएका छन् । हिमतालहरू समुद्री सतहदेखि २ हजार ४ सयदेखि ६ हजार १ सय मिटरको उचाइमा छन् । तीन देशमध्ये सबभन्दा बढी उचाइमा नेपालकै हिमताल छन् । गण्डकी जलाधारको सेती नदी उपजलाधारमा २ हजार ४ सय मिटर उचाइमै हिमताल भेटिएको छ । विज्ञहरूले जलवायु परिवर्तनको अहिलेको गति जारी रहे हिमनदीको ठूलो क्षति हुनुका साथै हिमताल विस्तार हुनेछन् र जलस्रोतको उपलब्धतामा गम्भीर असर निम्त्याउने चेतावनी दिएका छन् । जल तथा मौसम विज्ञान विभागको अध्ययन (१९७१२०१४) अनुसार नेपालमा वार्षिक ००५६ का दरले तापक्रम बढिरहेको छ । विभागकै सन् २०१७ को अध्ययनअनुसार हिमाली क्षेत्रमा ००८६ डिग्रीका दरले तथा लाङटाङ र इम्जा उपत्यकामा १७ डिग्रीका दरले तापक्रम बढिरहेको छ । हिमाली क्षेत्रमा तापक्रम वृद्धिदर विश्वको औसतभन्दा ०३ देखि ०७ डिग्री सेल्सियससम्म बढी छ ।"
मापदण्डविपरीतका नर्सिङ कलेजको भर्ना रद्द,"(काठमाडौं)  प्राविधिक शिक्षा तथा व्यावसायिक तालिम परिषद् (सीटीईभीटी) ले मापदण्डविपरीत भर्ना खोलिएका १५ नर्सिङ कलेजको भर्ना रद्द गर्ने निर्णय गरेको छ । सीटीईभीटीले दुई साताअघि पीसीएल नर्सिङमा ४५ कलेजमा भर्ना खुलाएको थियो । आफ्नै एक सय शय्याको अस्पताल नभएको र स्नातक तहमा नर्सिङ पठनपाठन गराउने शिक्षण संस्थाले प्रमाणपत्र तहमा नर्सिङ अध्यापन गराउन नपाउने चिकित्सा शिक्षा ऐनमा व्यवस्था छ । तर, ऐनको प्रावधानविपरीत सीटीईभीटीले स्नातक तहमा नर्सिङ पठनपाठन गराउने कलेजमा पनि प्रमाणपत्र तहको नर्सिङ भर्ना खुलाउने निर्णय गरेको थियो । सीटीईभीटीका उपाध्यक्ष खगेन्द्रप्रसाद अधिकारी र सदस्यसचिव जीवनारायण काफ्लेले निजी कलेजको मिलेमतोमा ऐनविपरीत भर्ना आह्वान गरेका थिए । त्यसको चौतर्फी विरोध भएपछि भर्ना रद्द गर्ने निर्णय गरिएको हो । त्यससम्बन्धी सूचना बुधबार प्रकाशित हुने सीटीईभीटी परीक्षा नियन्त्रण कार्यालयले जनाएको छ । मापदण्डविपरीत भर्ना खोलेको भन्दै चिकित्सा शिक्षा आयोगले भर्ना रोक्न निर्देशन दिएको थियो । तर सीटीईभीटीले ऐन नै परिवर्तन गर्नुपर्ने अडान राख्दै मापदण्ड पुगेका शिक्षण संस्थाको समेत भर्ना रोकेर राखेको थियो । जसका कारण अन्य विषयको पठनपाठन सुरु भइसक्दा मापदण्ड पुगेका शिक्षण संस्थामा नर्सिङको प्रवेश परीक्षासमेत हुन सकेको छैन । ऐनको मापदण्डका कारण नर्सिङ पठनपाठन हुने सीटीईभीटीका १ सय ९ मध्ये अधिकांश शिक्षण संस्थाले पठनपाठन गर्न नपाउने भएका छन् ।यसैबीच, मापदण्ड पुगेका नर्सिङ कलेजको भर्ना प्रक्रिया अलपत्र छाडेर सदस्यसचिव काफ्ले भने विदेश भ्रमणमा निस्केका छन् । मंगलबार उनी सीटीईभीटीको समकक्षता परियोजना अन्तर्गतको कार्यक्रममा सहभागी हुन ७ सदस्यीय टोलीको नेतृत्व गर्दै माल्दिभ्स उडेका हुन् । स्रोतका अनुसार आइतबार नै सीटीईभीटीले १५ कलेजको भर्ना स्थगित गर्ने निर्णय गरेको थियो । तर निजी मेडिकल कलेज सञ्चालकको दबाबले भर्ना रद्दको सूचना सार्वजनिक नगरी सदस्यसचिव काफ्ले विदेश उडेको एक कर्मचारीले बताए । शिक्षामन्त्री देवेन्द्र पौडेलले मापदण्ड पुगेका नर्सिङ कलेजमा मात्र भर्ना खोल्न निर्देशन दिएका थिए । तर उपाध्यक्ष अधिकारी र सदस्यसचिव काफ्लेले मन्त्रीको निर्देशन अवज्ञा गरेर त्यतिबेला मापदण्ड नपुगेका संस्थामा समेत भर्ना आह्वान गरेका थिए । त्यसकारण सीटीईभीटी र शिक्षामन्त्रीको सम्बन्ध चिसिएको थियो ।सीटीईभीटीको निर्णयबाट चिढिएका शिक्षामन्त्री पौडेललाई खुसी पार्न काफ्लेले निजी सचिव तथा मन्त्रालयका उपसचिव कुलप्रसाद खनाल र प्रेस सहयोगी विमल खड्कालाई पनि माल्दिभ्सको भ्रमणमा लगेको स्रोतले जनायो । निमित्त सदस्यसचिव टेकबहादुर मल्लले सदस्यसचिव काफ्लेको टोली शुक्रबारसम्मका लागि विदेश भ्रमणमा गए पनि कोको सहभागी रहे भन्नेबारे आफूलाई थाहा नभएको जनाए । स्रोतका अनुसार भ्रमणमा अनुगमन अधिकृत बृजेश बस्नेत, परियोजना निर्देशक दीपक पौडेल, परियोजना संयोजक गेहेन्द्र कार्की, पोखरा प्राविधिक शिक्षालयका प्रमुख हर्कलाल श्रेष्ठ पनि सहभागी छन् । मापदण्ड नपुगेका संस्थाको भर्ना स्थगित गर्ने निर्णय भए पनि उपाध्यक्ष अधिकारी र सदस्यसचिव काफ्लेको ऐन नै परिवर्तन गरेर नर्सिङ पठनपाठन गराउनुपर्ने ढिपीले अभिभावक र विद्यार्थी अन्योलमा छन् । सीटीईभीटीले मापदण्डविपरीत भर्ना खोलेका कलेजमा पनि विद्यार्थीले भर्नाका लागि शुल्क बुझाएर आवेदन दिएका छन् । तिनको आवेदन के हुने भन्ने टुंगो नलाग्दै सदस्यसचिव विदेश भ्रमणमा निस्केको भन्दै सीटीईभीटीका कर्मचारीले असन्तुष्टि जनाएका छन् । ऐनविपरीत भर्ना खोलेर विद्यार्थी अलपत्र पार्ने पदाधिकारीलाई कारबाही गर्नुको साटो शिक्षामन्त्री पौडेलले उनीहरूको साथमा आफ्ना सहयोगीलाई विदेश भ्रमणमा पठाएका हुन् । भ्रमणमा शिक्षा मन्त्रालयका प्राविधिक शिक्षा महाशाखाका कर्मचारीलाई भने सहभागी गराइएको छैन ।"
संसदीय समितिको अनुचित निर्देशन,"संसद्को उद्योग तथा वाणिज्य र श्रम तथा उपभोक्ता हित समितिले आफ्नै पूर्वनिर्देशनविपरीत नेटवर्किङ कम्पनीलाई इजाजत दिन सरकारलाई निर्देशनसहितको पत्र काट्नु आपत्तिजक छ । समितिले प्रक्रिया पूरा गरेका सबै व्यवसायीलाई तीन दिनभित्र इजाजत दिन र नमिल्ने अवस्था भए कारणसहित तीन दिनभित्रै समितिमा जानकारी गराउन गत मंसिर १२ गते उद्योग वाणिज्य तथा आपूर्ति मन्त्रालयलाई दिएको निर्देशनले स्वयं समितिको भूमिकामाथि नै प्रश्न उब्जाएको छ । नेटवर्किङ व्यवसायबाट विगतमा लाखौं सोझासिधा सर्वसाधारण ठगिएको यथेष्ठ प्रमाण हुँदाहुँदै फेरि त्यही प्रकृतिको कार्यका लागि निर्देशिका जारी नहुँदै इजाजातका लागि संसदीय समितिले नै निर्देशन दिनुलाई कसैगरी स्वाभाविक मान्न सकिँदैन । त्यसैले स्वार्थको गन्ध आउने यो विषयमा सभामुख र संसद्को कार्यव्यवस्था समितिको उचित ध्यानाकर्षण हुनुपर्छ । मन्त्रालयका अधिकारीहरूले नै यसरी स्वीकृति दिन लागेका भए बरु संसदीय समितिले रोक्न निर्देशन दिनुपर्थ्यो, तर त्यसको उल्टो समितिले नै बाटो खुला गराउन आदेश दिनु उचित होइन । यदि सम्पूर्ण रूपमा सही र सर्वसाधारण नठगिने प्रत्याभूति हुँदाहुँदै, र नियमकानुन तथा विधिप्रक्रिया पूरा गर्दागर्दै पनि सरकारी अधिकारीहरूले बदनियतपूर्ण ढंगले कुनै व्यवसायलाई इजाजत नदिएको अवस्थामा मात्रै संसदीय समितिले यस्तो निर्देशन दिनुलाई स्वाभाविक मान्न सकिन्थ्यो । तर यो मामिला त्यस्तो होइन । एक त, यस्तो व्यवसाय उपभोक्ता हितका दृष्टिकोणले आफैंमा विवादास्पद छ, अर्को विकृति हटाउन भन्दै समितिले यसअघि कार्यविधिनिर्देशन बनाएर मात्रै इजाजत दिन मन्त्रालयलाई निर्देशन दिन भनेको थियो । तर मन्त्रालयले निर्देशिका जारी गरिसकेकै छैन । तापनि यसरी दिन नै तोकेरे इजाजतका लागि दबाब दिनुले कतै यसबीचमा समितिका जिम्मेवार सांसदहरूकै पनि यसमा स्वार्थ जोडिएको त होइन, अर्थात् उनीहरू सम्बन्धित व्यवसायीबाट प्रभावित त भएनन् भन्ने आशंका उठेको छ, जुन अस्वाभाविक होइन । साथै, यसबाट समितिको दोहोरो चरित्र पनि झल्किएको छ । अर्को, जुन तवरले निर्देशन दिइएको छ, त्यो नै पनि संसदीय समितिको चरित्रअनुकूल छैन । संसदीय समितिले कार्यतालिकीय ढंगले निर्देशन दिनु शोभनीय मानिन्न । समितिले यस्तो व्यवसायलाई इजाजत दिनु मनासिब ठहर्याएको भए पनि उसले सरकारलाई यसका निम्ति नीतिगत तथा कानुनी व्यवस्था गर्न, कार्यविधिनिर्देशिका बनाउन पो निर्देशन दिनुपर्थ्यो, सोझै दिन नै तोकेर आदेश दिँदा त यो समिति मिनी संसद् भन्दा पनि कार्यपालिअन्तर्गतकै मन्त्रालयभन्दा ठूलो निकाय अर्थात् मन्त्रिपरिषद्जस्तो देखिन पुगेको छ । यसबाट पनि समितिको भूमिकामाथि सन्देह उत्पन्न भएको हो । वाणिज्य आपूर्ति तथा उपभोक्ता संरक्षण विभागले गत वर्ष नै पठाएको कार्यविधिनिर्देशिकाको मस्यौदालाई मन्त्रालयले स्वीकृत गरेको छैन । तत्कालीन मन्त्री लेखराज भट्टका पालामा यो स्वीकृत भएन भने अहिले त मन्त्रालय नै मन्त्रीविहीन छ । निर्देशिका जारी नगरीकन अनुमति दिन नसकिने भनेर मन्त्रालयले समितिलाई पत्र पठाइसकेको छ । त्यसैले संसदीय समितिले यस्तो अनुचित हठ अब छाड्नुपर्छ । कार्यपालिकीय निकायहरूले गल्ती गर्दा सच्याउन खबरदारी गर्नुपर्ने संसदीय समिति आफैं गल्ती गर्न उद्यत हुनु हुन्न । पहिले विभागले छानबिनबिनै नेटवर्किङका पुरानै गिरोहलाई इजाजत दिएको र इजाजत लिनुअगावै नेटवर्किङ कारोबार गरिरहेको सार्वजनिक भएपछि समितिले छानबिन थालेको थियो । समितिअन्तर्गत सांसद सोमप्रसाद पाण्डेको संयोजकत्वमा गठित उपसमितिले २०७७ भदौमा वस्तुको प्रत्यक्ष बिक्री (व्यवस्थापन तथा नियमन गर्ने) ऐन २०७४ तथा नियमावली २०७६ संशोधनसहित १८ सुझाव दिएको थियो । ऐनमा बुँदाबुँदामा वातर लगायत शब्द राखेर नेटवर्किङ व्यवसाय घुसाउन खोजिएकाले संशोधनको सुझाव दिइएको हो । प्रतिवेदनमा प्रत्यक्ष वस्तु बिक्री कारोबारका नाममा विदेशी कम्पनीको शाखाका रूपमा कारोबार गर्न नपाइने र त्यस्तो गरेको पाइए उक्त कम्पनीको इजाजत खारेज गरी कानुनअनुसार कारबाही गर्नुपर्ने उल्लेख छ । ऐनको मूल मर्मबमोजिम कम्तीमा ५० प्रतिशत स्वदेशी वस्तु बिक्री गर्ने प्रतिबद्धता लिने, बढीमा दुई वर्षभित्र इजाजतपत्र प्राप्त कम्पनीले स्वदेशी वस्तुको उत्पादन तथा बिक्रीवितरण अनिवार्य गर्नुपर्ने र सोअनुसार नगर्ने कम्पनीको इजाजतपत्र रद्द गर्ने व्यवस्था गर्न भनिएको छ । तर यस विषयमा सुधार नगरिँदै र विगतको निर्देशन पालना भएनभएको विचार नपुर्याई इजाजतका लागि निर्देशन दिनु स्वतः आश्चार्यजनक छ । तसर्थ, दशकअघि यस्तै व्यवसायहरूबाट लाखौं उपभोक्ता ठगिएको यथार्थलाई मध्यनजर गर्दै फेरि उही विकृति नमौलाओस् भन्नेतर्फ सम्बन्धित सबै सतर्क रहनुपर्छ । संसदीय समितिले बाटो बिराउन खोजेको देखिएको यस विषयलाई संसद्का प्रमुख सभामुख र कार्यव्यवस्था समितिले पनि गम्भीरतापूर्वक लिनुपर्छ । यसको मतलब, कुनै खास व्यवसाय विशेषमा बन्देज लगाउनु होइन, तर त्यसमै विकृति मौलाएर फेरि लाखौं सर्वसाधारणले खाइनखाई जोगाएको पैसा गुमाएर फेरि उसैगरी आँसु बगाउनुपर्ने स्थिति नआओस्् भन्ने हो । त्यसैले विगतको पाठका आधारमा यसबारे सम्बन्धित सबैले कुनै स्वार्थसम्बन्धबाट प्रभावित नभई उचित निर्णय लिनु अनिवार्य छ ।"
कांग्रेसमा हलचलको अपेक्षा,"नेपाली कांग्रेसको आसन्न महाधिवेशनमा कस्तो नेतृत्व आउँछ भन्ने यतिखेर सबैलाई चासो छ । कांग्रेसका नेता तथा कार्यकर्ताहरू मात्र होइन आमसर्वसाधारण पनि कांग्रेसमा इमान्दार, कर्मठ र स्वच्छ छवि भएको नेता नेतृत्वमा आउन भन्ने चाहन्छन् । तर नागरिकले चाहेर मात्र केही हुन्न । त्यसका लागि कांग्रेसका नेतागण र महाधिवेशन प्रतिनिधिहरूले सकारात्मक भूमिका खेल्नुपर्छ । जसरी राप्रपा महाधिवेशनमा प्रतिनिधिहरूले नेतृत्व छनोटमा चमत्कार नै देखाइदिए, उसैगरी चाहेमा कांग्रेसका ४५ सय प्रतिनिधिले कांग्रेस वृत्तमा ठूलो हलचल ल्याइदिन सक्छन् । त्यसका लागि भित्रैदेखि सकारात्मक परिवर्तन गर्छौं भन्ने दृढविश्वास र संकल्प गर्नुपर्छ । हेरौं यो अग्नि परीक्षामा प्रतिनिधिहरूले कस्तो गर्छन् ? तेह्रौं महाधिवेशनमा कांग्रेस नेतृत्वका लागि शेरबहादुर देउवा, रामचन्द्र पौडेल र कृष्णप्रसाद सिटौलाको उम्मेदवारी परेको थियो । कसैले पनि पहिलो चरणमा बहुमत नल्याएपछि बढी मत ल्याउने देउवा र पौडेलबीच अन्तिम भिडन्त भएको थियो । त्यसमा सिटौला समूहको साथ पाएर देउवा विजयी हुन पुगेका थिए । सभापतिमा सिटौलाले दस प्रतिशत मत पाएका थिए, जसले देउवालाई सहज बनायो । यसपालि पनि देउवासिटौला मिल्ने छाँटकाँट देखिएको छ । यसले कस्तो आकार ग्रहण गर्छ, त्यो हेर्न भने बाँकी नै छ । सिटौलालाई तेह्रौं महाधिवेशनमा साथ दिएका युवा नेता गगन थापाले साथ छोडिसके । थापा यसपालि पौडेल समूहबाट महामन्त्रीको आंकाक्षी बनेका छन् । थापाले छोडे पनि अहिलेसम्म प्रदीप पौडेल, उमाकान्त चौधरी, भीमसेनदास प्रधान, धुव्र थापाहरूले सिटौलालाई साथ दिइरहेका छन् । सिटौला आफ्नै ताकतमा सभापतिउपसभापति बन्ने अवस्था छैन । तर, उनको समर्थनले आउँदो चुनावमा सभापतिका उम्मेदवारलाई तलमाथि पार्दिन सक्छ । यसर्थ देउवा उनको साथ लिन आतुर छन् । तर, सिटौला र प्रदीप पौडेलहरूले कुन उद्देश्यका लागि कसलाई साथ दिने ? चुनाव जित्नजिताउनका लागि मात्र हो कि कांग्रेसको आदर्श र सिद्धान्त बचाउन ? जवाफ दिने बेला आएको छ । गोपाल देवकोटा, गोकर्णेश्वर८, काठमाडौं"
लक्ष्मीनारायणको घरफिर्ती,"कलाकार जोय लिन डेभिस र आर्ट क्राइम विषयकी प्राध्यापक एरिन एल थोम्सनको प्रयासले अन्ततः लक्ष्मीनारायण मूर्ति स्वदेश फर्काउन सफल भएको समाचार पढ्न पाउनु समस्त नेपालीहरूका लागि खुसीको कुरा हो । कलाकार डेभिसको प्रयासमा प्राध्यापक थोम्सनले विश्वभरका चोरिएका सम्पदा जम्मा गरेर प्रदर्शनीमा राख्ने अमेरिकाको डल्लास म्युजियमको भण्डाफोर गरिरहे । एरिनले चलाएको लक्ष्मीनारायण घर फर्काऊ अभियानमा देशविदेशमा रहेका सबै सम्पदाप्रेमीहरू जोडिन थाले । अन्ततः नेपालबाट हराएका सम्पदाहरूको अभिलेखसम्म राख्न आवश्यक नठान्ने नेपाल सरकार, संस्कृति मन्त्रालाय, पुरातत्त्व र परराष्ट्र मन्त्रालय पनि तातिन बाध्य भए । नेपालस्थित अमेरिकी दूतावास र युनेस्कोको सहयोगमा लक्ष्मीनारायण मूर्तिको घरफिर्ती अभियान सफल भयो । यही शनिबार उक्त मूर्तिलाई पुरानै मन्दिरमा पुनर्प्रतिष्ठापन गरियो । कलाकार डेभिस र प्राध्यापक थोम्सन पुनर्प्रतिष्ठापित लक्ष्मीनारायणको दर्शन गर्न काठमाडौं आएको समाचारले खुसी बनायो । यस्तो सत्प्रयासका लागि उहाँहरूलाई धेरै धन्यवाद । वीरेन्द्र सुवाल, ब्यासी, भक्तपुर"
स्थानीय स्रोतको सदुपयोग,"२०७८ कात्तिकमा महाकालीमा आएको बेमौसमी बाढीले, कञ्चनपुर भीमदत्त नगरपालिका९ मुसेट्ठी बस्ने धनबहादुर खड्काको खेत र बगैंचा बगाएको खबरले पीडाबोध गराउँछ । बाढी, पहिरोजस्ता प्रकोपका कारण पहाडबाट तराईमा विस्थापित हुने वा बसाइँ सर्नेको संख्या हजारौंमा पुगेको हुनुपर्छ । यो संख्यामा प्रत्येक वर्ष बढोत्तरी भइरहेको छ । विस्थापितहरू प्रायः वनजंगल र नदी किनारका फाँटहरूमा बस्ने गर्छन् । यसबाट पर्यावरण जोगाउन भूमिका खेल्ने वनजंगलको क्षेत्रफल बर्सेनि घटिरहेको छ । नदी किनारको जग्गा आवादी हुँदा, तटीय क्षेत्र कमजोर बन्छ र बाढी आउँदा सजिलै भूक्षय हुने गर्छ । संघीयतापछि, वातावरण र पर्यावरणमा पर्न सक्ने असरलाई नजरअन्दाज गरी भइरहेको सडक बनाउने होडबाजीले पहाडलाई छियाछिया पारिसकेको छ । अहिले पहाडमा आउने बाढी र पहिरोजस्ता प्रकोप प्रकृतिभन्दा मानवीय त्रुटिका कारण बढी हुने गरेका छन् । त्यसैले विकास दिगो र सुरक्षित रहने गरी गर्नुपर्छ । स्थानीयलाई रोजगारी उपलब्ध गराउने गरी दीर्घकालीन योजना बनाउनुपर्छ । भए र बचेका पूर्वाधारलाई सुरक्षित राख्नुपर्छ । स्थानीय स्रोत र साधनहरूको सुरक्षा गर्नुपर्छ र योजनाबद्ध ढंगले सदुपयोग गर्नुपर्छ । यसो गरेमा बसाइँसराइ नियन्त्रित हुन्छ । सबै क्षेत्रको समुचित विकास हुनुका साथै जनघनत्व पनि नियन्त्रणमा रहनेछ । महेन्द्रसिंह बम, टीकापुर१, कैलाली"
शिक्षण संस्थाहरूको अधोगति,"उमेशप्रसाद मैनालीको शिक्षामा मेरिटको मजाक लेखमा शिक्षाको महत्त्व, गरिमा समेटिनुका साथै सरकारी शिक्षण संस्थाहरू योग्यभन्दा अयोग्य शिक्षकहरूले भरिएको विषय उठाइएको छ । लेखकले १० वर्षसम्म करारमा काम गरेका शिक्षक, कर्मचारीलाई त्रिभुवन विश्वविद्यालयले आन्तरिक प्रतियोगिताबाट स्थायी गर्ने निर्णय गरेकोमा आपत्ति जनाउँदै मेरिट वालाहरू उपेक्षित हुँदा सरकारी शिक्षालयहरू नाजुक बन्ने तर्क गरेका छन् । उनले निजी विद्यालयहरूको खुलेर प्रशंसा पनि गरेका छन् । हो, योग्य व्यक्तिलाई ओझेल पारेर अयोग्यलाई थुपार्दा शिक्षाको गुणस्तर उक्लन सक्दैन । तथापि तीसौं वर्ष पुराना शिक्षक कामै नलाग्ने भन्न पनि सकिँदैन । धेरै प्रकारका तालिम लिई अध्यापन पेसामा निरन्तर लाग्ने कतिपय शिक्षकहरू अब्बल छन् । निजी विद्यालयहरूमा पढ्ने धेरै छात्रछात्राले दायाँबायाँ नहेरी घोकन्ते विद्याको आडमा मेरिट ल्याउने पनि गर्छन् । मुलुकको इतिहास, भूगोल, समाज, भाषा, साहित्य, संस्कार नबुझेका शिक्षकको प्रशिक्षणबाट सुगा रटाइको आडमा उत्तीर्ण विद्यार्थीपछि शिक्षक भएपछि के सिकाउलान् ? टाई लगाएर दुईचार अंग्रेजी शब्द बोल्नेलाई विद्वान् ठान्ने परम्परा नहटेसम्म शिक्षामा आमूल परिवर्तन आउला र ? अहिले लोकसेवा आयोगले प्रकाशित गर्ने नतिजाको लेखाजोखा गर्ने हो भने अधिकांश सामुदायिक विद्यालयहरूबाट उत्तीर्ण हुनेहरू भेटिन्छन् । तथापि सामुदायिक विद्यालयहरूमा होनहार शिक्षकको कमी भएको हामीले महसुस गरेकै छौं । पछिल्ला तीन दशकदेखि धेरै विद्यालयका शिक्षक राजनीतिमा लाग्ने, पढाउन ध्यान नदिने, नेताको झोला बोक्ने संस्कार ह्वात्तै बढेको ऐनाझैं प्रस्ट छ, अर्कातिर नेताको दबाबबाट करारमा नियुक्ति पाउनेहरूको भीडले शिक्षण संस्थाहरू अधोगतिमा रुमल्लिएका छन् । अर्को शब्दमा भन्नुपर्दा, राजनीतिक स्वार्थले सामुदायिक विद्यालयहरूलाई ध्वस्त बनाएको छ । राजनीतिमा लाग्ने शिक्षकहरूलाई बर्खास्त गर्ने, इमान्दार र मिहिनेती केही प्रतिशत शिक्षकलाई निरन्तरता दिने, प्रतिस्पर्धाबाट उत्कृष्ट शिक्षकको चयन गर्ने, नियमित विद्यालय निरीक्षण तथा अनुगमनको व्यवस्था मिलाउनेलगायतका कार्यक्रमले शैक्षिक सुधारमा टेवा पुग्नेछ । भुवनेश्वर शर्मा, चन्द्रागिरि२, काठमाडौं"
राजनीति र शासन प्रणालीको रूपान्तरण,"अहिले नेपालमा ठूला पार्टीहरूका महाधिवेशन धमाधम भइरहेका छन् जसले आम चुनावको माहोल तयार गरिरहेको छ । अर्कातिर, न्यायालयभित्र देखिएको संकट, संसद्मा देखिएको गतिरोध, संवैधानिक संस्थाहरू आफैंले आफूलाई गरेको अवमूल्यन, प्रदेशका सरकार परिवर्तन र मन्त्रालय फुटाएर भाग पुर्याउने काम आदिले कतै नेपालको वर्तमान शासन प्रणाली वा व्यवस्था असफलतातिर बढिरहेको त छैन भन्ने बहस चलेको छ ।हवाईजहाज दुर्घटना र देशको शासकीय प्रणाली वा पद्धतिको असफलताबीच केही समानता हुन्छ । प्रविधि अहिले यति धेरै विकसित भइसकेको छ, एउटा मात्र कारणले हवाईजहाजको दुर्घटना अक्सर हुँदैन । दुर्घटना हुँदा दुईतीन विषय सँगै वा एकपछि अर्को चीज असफल हुनुपर्छÙ जस्तो मौसम खराब हुनु, इन्जिन बिग्रिनु, मुख्य चालकले गल्ती गर्दा सहचालकले सुधार नगर्नु, हवाईजहाजको इन्धन पनि सकिँदै जानु, विमानस्थलको कन्ट्रोल टावर सँगको सम्पर्क र संवादमा समस्या हुनु आदि । ठीक त्यसरी नै देशको शासकीय असफलता वा संकटका पछाडि अक्सर चारपाँच विषयको भूमिका देखिन्छ । पहिलो, आवधिक रूपले प्रतिस्पर्धाद्वारा स्वतःस्फूर्त नेतृत्व आउने वातावरण नहुनु । दोस्रो, देशका प्रमुख संवैधानिक संस्थाहरूले साख गुमाउँदै जानु र शक्तिसन्तुलन खलबलिनु । तेस्रो, कानुनी शासन कमजोर हुनु अर्थात् अदालतको साख गिर्दै जानु । चौथो, समग्रमा देशको शासन प्रणाली र संस्थाहरूप्रति जनताको विश्वास गुम्दै जानु । पाँचौं, आर्थिक अवस्था चारैतिर असफलता हात लाग्नु । असल नेतृत्व वा व्यवस्था, कुन विषय विकासका लागि बढी चाहिन्छ भन्ने बहस नौलो होइन । शासकीय संस्था बलियो भइसकेका देशहरूमा सरकारको नेतृत्व फेरिएर एकदुई पटकका लागि कमसल नेतृत्व आउँदा विकास र समृद्धिमा ठूलो फरक नपर्ला तर शासकीय संस्थाहरू बलियो नभएका हाम्रोजस्ता विकासशील देशहरूका लागि अहिलेको पुस्तालाई एकीकृत गरेर देशको भविष्यका लागि आशा जगाउने अनि विकास र समृद्धिको आधार तयार गर्ने दृष्टिकोण र लक्ष्य बोकेको नेतृत्व अपरिहार्य सर्तजस्तै हो । नयाँ प्रविधि र आविष्कारमा डिसरप्सन (क्रमभंगता) शब्द निकै प्रचलित छ, जुन समाजको विकास र राजनीतिक परिवर्तनमा पनि लागू हुन्छ । तर अहिलेको राजनीतिक विकासलाई हेर्ने हो भने, आगामी चारपाँच वर्षमा नेपाल डिसरप्सनको प्रक्रियामा गइरहेको हो वा उही पुरानै राजनीतिक चरित्र र शासकीय तौरतरिकाको निरन्तरतामा गइरहेको हो, भन्न गाह्रो छ । नेकपा एमालेको दसौंसँगै राप्रपाको प्रथम एकताको महाधिवेशन सकिएको छ भने, देशको पुरानो लोकतान्त्रिक पार्टी नेपाली कांग्रेसको चौधौं महाधिवेशन सुरु भएको छ । यी तीनवटै पार्टीका महाधिवेशनमा युवा प्रतिनिधिहरू उलेख्य रूपले निर्वाचित भएर वा छानिएर आउनुले युवाहरू राजनीतितिर आकर्षित भएको र राजनीतिमा पुस्तान्तरण हुने आशा जागेको थियो । एमालेको नेतृत्वमा अक्सर उही पुरानै अनुहार दोहोरिए । अध्यक्ष केपी ओलीको एमालेभित्रको वर्चस्वका कारणले होला, एक अर्थले महाधिवेशन ओलीको नेतृत्वलाई अनुमोदन गर्ने प्रक्रियाजस्तो देखियो । कांग्रेसलाई महाधिवेशन नै गर्न नसक्ने गरी बूढो भयो भनेर आरोप लगाउने ओलीले आफ्नो महाधिवेशनमा म्याच फिक्सिङ जस्तै गरे भन्नेहरू छन् । मुख्य कुरा के भने, महाधिवेशन झन्डै दुईतिहाइका साथ सरकारमा जान सफल नेकपाको एउटा घटक एमाले कता चुक्यो, यसको जिम्मेवारी कसले लिने भन्नेबारे बहस नै भएन । राप्रपाको नेतृत्वमा नयाँ अनुहार आउनुले राजनीतिमा पुस्तान्तरण र रूपान्तरणको केही आशा जगाएको छ तर नीति, सिद्धान्त र देशका जल्दाबल्दा समस्यामा राप्रपाको धारणा के हो भन्नेभन्दा को बढी राजावादी भन्ने बहसमै महाधिवेशन सकियो ।नयाँ संविधान जारी गर्ने नेपाली कांग्रेस, एमाले र माओवादीजस्ता पार्टीभित्रै नयाँ संविधानलाई लागू गर्न र संघीयतामाथि पूर्ण रूपले अपनत्व गर्नमा कमजोरी देखिएको छ । संघीय लोकतान्त्रिक गणतन्त्रलाई संस्थागत गर्न कहाँ कमजोरी देखियो, अहिलेको प्रणालीमा जनताको अविश्वास कहाँनिर छ र यसलाई कसरी सम्बोधन गर्ने भन्नेबारे मुख्य पार्टीहरूका महाधिवेशनमा बहस हुनुपर्थ्यो ।कांग्रेसको यो महाधिवेशन नेतृत्व छान्न मात्र केन्द्रित छ । हुनुपर्नेचाहिँ जसको नीति उसैको नेतृत्व हो । अहिले देश कठिन मोडमा उभिएको छ । संघीय गणतन्त्रले काम गरेन भन्नेलाई कांग्रेसको के जवाफ छ ? संविधान, शासकीय संस्था र प्रणाली तहसनहस गरे भनेर ओलीविरुद्ध गठबन्धन बनाएको कांग्रेसको न्यायालयको सुधारदेखि संवैधानिक आयोगका नियुक्तिमाथि के धारणा छ ? असन्तुलित र अप्रभावकारी बन्दै गएको नेपालको विदेश नीतिबारे कांग्रेसले के गर्दै छ ? विकास र समृद्धिबारे कांग्रेसका धारणा र योजना के हुन् ? यस्ता विषयबारे बहसबिनाको नेतृत्वचयनले नयाँ ऊर्जा ल्याउन सक्दैन । मुख्य कुरा देश र विदेशलाई विश्वासमा लिएर कांग्रेस कसरी अघि बढ्छ ? रफ्तारमा ध्रुवीकृत भइरहेको नेपालको राजनीतिमा हिमाल, पहाड र मधेसलाई कांग्रेसले जोड्न सक्छ कि सक्दैन ? बूढो बन्दै गयो भन्ने आरोप लागेको पार्टी युवा पंक्तिलाई कसरी समेटेर अघि बढ्छ ? बीपी, गणेशमान र कृष्णप्रसादजस्ता सदाचारी नेताहरूको इतिहास बोकेको पार्टीले राजनीतिमा परिवर्तन र रूपान्तरणको सन्देश दिन सक्छ कि सक्दैन ?कल्याण गुरुङको अपवादबाहेक नेपाली कांग्रेसको वरिष्ठ पुस्ता नै सभापति पदको प्रतिस्पर्धामा छ भने, महामन्त्री, सहमहामन्त्री र केन्द्रीय सदस्यजस्ता पदमा नयाँ पुस्ता आउने सम्भावना देखिन्छ । तर राजनीतिमा परिवर्तन र पार्टीमा रूपान्तरणका दृष्टिले युवा नेतृत्वको चर्चा गर्दा आफ्नो पहिचान, विचार, कार्यसम्पादन र संगठनभन्दा बढी कुनै समूह वा गुटमा परिएन भने राजनीति नै सकिने भयले स्वतःस्फूर्त नेतृत्वको विकास हुन सकेको देखिँदैन । एक अर्थले यसअघिको महाधिवेशनमा महामन्त्री उठ्ने गगन थापाको निर्णय अपवाद नै हो । अर्को कुरा, उमेरले मात्रै युवा भएर नेतृत्व पुस्तान्तरणको अपेक्षा गरिनु हुँदैन । समयअनुसारको क्षमता अभिवृद्धि, देशलाई नेतृत्व दिन सक्ने विचार, सिद्धान्त र कार्यक्रम भएको अनि राजनीतिलाई समाजको विकास, निर्माण र समृद्धिको महान् अभियान हो र राजनीतिज्ञहरू यही अभियान र समाज परिवर्तनका वाहक हुन् भन्ने सोच भएको युवा नेतृत्व चाहिन्छ । होइन भने पुरानो र नयाँ पुस्ताबीचको राजनीतिक संस्कार र आचरणमा के फरक भयो त ?संघीयता र गणतन्त्रको विरोध गर्नेहरूलाई हाम्रा प्रमुख संवैधानिक र शासकीय संस्थाहरूको अवमूल्यनले समेत बल पुर्याएको छ । राष्ट्रपति संस्था राष्ट्रिय एकताको प्रतीक हो । देशमा संकट आउँदा संवैधानिक भूमिका मात्रलाई नहेरेर देशको एकताका लागि यो संस्थाले मुख्य भूमिका खेल्न सक्छ । तर यो संस्था विगत तीन वर्षमा एउटा पार्टीको एउटा गुटसँग नजिक भएजसरी विवादमा तानियो । सर्वोच्च अदालतले परमादेश दिन हुन्थ्यो वा हुन्थेन भन्ने बहस एकातिर छ तर एकचोटि गलत निर्णय गरिसकेको प्रधानमन्त्रीले कुनै नैतिकता नदेखाई, असंवैधानिक कदमको कुनै जिम्मेवारी नै नलिई फेरि त्यही कार्य गर्नुले देशको कार्यकारी संस्थाको ओज घटायो ।अहिले देशका दुई प्रमुख संवैधानिक संस्थाहरू (न्यायालय र संसद्) विवादित र निष्प्रभावी बनेका छन् । अदालतमा प्रधान न्यायाधीशमाथिको अविश्वास, बारले गरेको आन्दोलन एवं न्यायाधीश र प्रधान न्यायाधीशबीचको शक्ति संघर्षका कारण अहिले देशको कानुनी शासनको अवस्था कमजोर बनेको छ । अदालतको यो समस्या एकै दिनमा आएको होइन । एकातिर अदालतमा भागबन्डा गरेर योग्यता र दक्षता भएकाभन्दा बढी आफूप्रति निष्ठावान् व्यक्ति छानेर अदालत पठाउने र अर्कातिर ससाना राजनीतिक मुद्दाहरू आफूले समाधान गर्न नसकेर राजनीतिक पार्टीहरू अदालत नै जाने गर्नाले न्यायालय राजनीतिमा तानियो । पूर्वर्प्रधानन्यायाधीश खिलराज रेग्मी न्यायालयबाट राजीनामा नै नगरी मन्त्रिमण्डलको अध्यक्ष भएदेखि सुरु भएको न्यायालयको राजनीतिक महत्त्वाकांक्षा संवैधानिक निकायमा नियुक्ति, संसद् पुनःस्थापना र नेकपा विघटनसँगै चुलियो । न्यायालयको नेतृत्वले राजनीतिक नियुक्तिमा खुलेआम भाग खोज्नु नयाँ कुरा होला तर अदालतमा हुने भ्रष्टाचार, बिचौलियाको बिगबिगी, बेन्च सपिङ जस्ता समस्या पुरानै हुन् । न्यायालय सुधारका चारचारवटा प्रतिवेदन नबनेका होइनन्, तर कार्यान्वयनमा सधैं पाइला पछि सार्ने काम भयो । न्यायालयमा देखिएको अहिलेको समस्या न्यायालय सुधारका लागि ठूलो मौका साबित हुन सक्छ । एमालेले त सबै न्यायाधीश परिवर्तन गरौं भनेको छ । न्यायालय सुधार र शुद्धीकरणका लागि केही देशमा नयाँ कानुन ल्याएर अनि सदाचारका मापदण्ड लागू गरेर सबै न्यायाधीशको नयाँ प्रावधानअनुसार पुनर्नियुक्ति गर्ने वा हटाउने गरिएको पनि पाइन्छ ।न्यायालय सुधारका थुप्रै काम गर्न बाँकी नै छन् । न्यायालयको शुद्धीकरणका लागि योग्य, अनुभवी र नैतिक आचरण राम्रो भएका न्यायाधीश ल्याउन नियुक्ति प्रक्रियामा आमूल परिवर्तन जरुरी छ भने, न्यायाधीशहरूको सम्पत्तिको घोषणा र त्यसको हरेक वर्ष रेकर्ड राखेर नियमित जाँचबुझ गर्ने अनि पेसागत र निजी स्वार्थबीचको द्वन्द्व एवं अदालतभित्रको भ्रष्टाचारको छानबिन र कारबाही गर्ने प्रभावकारी कानुन र संयन्त्र चाहिन्छ । तर सर्वोच्च अदालतमा लागू भएको गोलाप्रथा अर्थात् अब कुन मुद्दा कसको इजलासमा पर्छ भन्ने हरेक दिन बिहान गोला प्रक्रियाबाट तय गर्ने कुरा राम्रो सुरुवात हो । यसले निश्चित मुद्दा निश्चित न्यायाधीशको इजलासमा पारेर आफूले चाहेजस्तो फैसला गराउने प्रवृत्तिमा नियन्त्रण हुने र बेन्च सपिङ गर्ने बिचौलिया र न्यायालयको साँठगाँठलाई तोड्ने अपेक्षा गर्न सकिन्छ । न्यायालय सुधारका लागि प्रधान न्यायाधीशको बहिर्गमन एउटा प्रस्थानबिन्दु होला तर समग्र सुधारका लागि संविधान र कानुनमा परिवर्तन गर्न अनि मुख्य राजनीतिक पार्टीहरूबीच बृहत्तर सहमति निर्माण गर्न जरुरी छ ।नेकपा टुक्रिएर वर्तमान सरकार बनेको पृष्ठभूमि आफ्ना ठाउँमा छँदै छ तर एमालेले संसद्लाई बन्धक बनाउँदा संसदीय पद्धतिप्रति नै वितृष्णा जाग्न सक्छ । देशका जल्दाबल्दा समस्या र हरेक विधेयकमाथि घनीभूत छलफल हुनुपर्नेमा कानुनसमेत कर्मकाण्डी रूपले बनाउनुपर्ने वा अध्यादेश ल्याएर देश चलाउनुपर्ने अवस्था आउनु राम्रो होइन । यसबाट संसद् भनेको खसीको टाउको राखेर कुकुरको मासु बेच्ने ठाउँ हो भन्नेहरूलाई बल पुग्नेछ । देशका मुख्य पार्टीहरूबीच संवाद गरेर संसद् सुचारु गर्न अनि एमालेले प्रमुख र बलियो प्रतिपक्षको भूमिका खेल्न जरुरी छ ।जनतामा बढ्दो वितृष्णा संघीय लोकतान्त्रिक गणतन्त्रप्रति नभएर यो व्यवस्थाका विकृतिप्रति देखिन्छ । जस्तो प्रदेशहरूमा सरकार परिवर्तन, मन्त्रालय फुटाएर भागबन्डा वा ६६ महिनामा मुख्यमन्त्रीमा आलोपालो, स्थानीयस्तरको डोजरे विकास र तीनवटै तहका सरकारमा मौलाएको भ्रष्टाचार र अनियमितता आदि जल्दाबल्दा समस्या हुन् । कनिका छरेझैं बजेट छर्ने प्रदेश र स्थानीय तहको प्रवृत्तिलाई रोकेर पुँजीगत खर्चको क्षमता कसरी बढाउने, प्रदेश सरकारको स्थायित्वका लागि के गर्ने, तीनै तहको चुनाव धेरै खर्चालु भएको अनि पैसाले राजनीति किन्न सकिने विडम्बनालाई कसरी सम्बोधन गर्ने भन्नेजस्ता विषयको निदान नखोजे वर्तमान प्रणालीप्रति आम जनताको वितृष्णा अझ बढ्न सक्छ । प्रदेशहरू आवश्यक छैनन् भनेजसरी स्थानीय तह आवश्यक छैन भनिएको त्यति सुनिँदैन तर आर्थिक अनियमितता र भ्रष्टाचार कसरी रोक्ने भन्ने आवाज जताततै छ । आर्थिक अनुशासनलाई बलियो बनाउनुका अलावा अख्तियारजस्ता संस्थाहरूले इन्डोनेसियाले एकैचोटि सय जना मेयरमाथि अनुसन्धान गरेझैं ठूलो अनुसन्धान गर्नु आवश्यक छ । पार्टीका गाउँपालिकाका चुनावहरूमा समेत लाखौंकरोडौं खर्च गरिएको अवस्थामा नेपालको निर्वाचन प्रणालीलाई कम खर्चिलो र पैसाले राजनीति किन्न नसकिने बनाउन अनि सरकारमा स्थिरता ल्याउन विभिन्न चुनावी मोडलबारे छलफल गर्नु जरुरी छ । दुवै सदनलाई पूर्ण समानुपातिक बनाउने वा प्रतिनिधिसभालाई भारतमा जस्तै निर्वाचनद्वारा तर राष्ट्रिय सभालाई पूर्ण समानुपातिक वा प्रधानमन्त्री र मुख्यमन्त्री प्रत्यक्ष निर्वाचनबाट आउने आदि व्यवस्थाबारे सोच्न जरुरी छ ।नोट ः यी विचारसँग लेखकसम्बद्ध संस्थाको कुनै सम्बन्ध छैन ।"
देश चलाउनेहरूको उमेर,"विकल्पपुरानो नेतृत्वले पनि स्वैच्छिक रूपमा पद छोडेर नयाँ पुस्तालाई हस्तान्तरण गर्ने परिपाटी बसाल्न आवश्यक छ । यस्तै, पार्टीभित्र र आमनिर्वाचनका बेला वास्तविक लोकतन्त्रको अभ्यास गर्दै जोसुकैलाई पनि खुला निर्वाचनका आधारमा नेतृत्वमा आउने वातावरण बनाउन सके त्यसले पनि युवालाई नेतृत्वमा आउन प्रोत्साहन गर्नेछ । अहिले भएको अभ्यास हेर्दा सैद्धान्तिक रूपमा जोसुकै प्रतिस्पर्धामा आउन सक्ने भनिए पनि पार्टीले टिकट नदिई त्यो सम्भव छैन । गुटबन्दी, खास गरी नेतृत्वले खल्तीबाट झिकेर टिकट दिने प्रवृत्ति र खर्चिलो चुनावका कारण भिजन भएका र सम्भावना बोकेका व्यक्तिहरूलाई पनि चुनाव लड्न सहज छैन । कतिपय अवस्थामा जनताले मन पराए पनि पार्टीको गुटमा नपर्दा र नेतृत्वले काखी नच्याप्दा ती त्यत्तिकै किनारामा पारिन्छन् । संविधान र दलका विधानमा ७० वर्ष पुगेपछि पार्टी र सरकारका मुख्य पदमा उठ्न नपाउने व्यवस्था गर्न सके नयाँ पुस्तालाई अघि बढ्न बाटो खुल्नेछ । अर्को महत्त्वपूर्ण कुरा हो सरकारलगायत राजनीतिक नियुक्ति हुने सार्वजनिक पदहरूमा एउटै व्यक्ति दुई कार्यकालभन्दा बढी बस्न नपाउने कानुन ल्याउनु । अन्तर्राष्ट्रिय अभ्यास पनि प्रायः दुई कार्यकालपछि एउटै पदमा नदोहोर्याउने चलन छ । नेपालको संविधानले राष्ट्रपतिका लागि दुई पटकभन्दा बढी दोहोरिन नपाउने उल्लेख गरे पनि प्रधानमन्त्री र अरू पदका लागि केही बोलेको छैन ।"
निर्मलालाई न्यायको खोजी,"यति बेला लैंगिक हिंसाविरुद्धको १६ दिने अभियानको व्यापक चर्चा भइरहेको छ । पाँचतारे होटलमा महिला हिंसा न्यूनीकरणका गोष्ठीसेमिनारहरू पनि चलिरहेकै होलान् । एकातिर यस्तो छ, अर्कातिर सम्पत्तिकै लागि एक दशकदेखि बेपत्ता पारिएकी बाँकेकी एकल महिला निर्मला कुर्मीले न्याय पाउनुपर्छ भनेर आन्दोलन चलिरहेको छ । आन्दोलनकारीहरू न्यायको आसमा राजधानी सहर काठमाडौंको केन्द्रमै अवस्थित माइतीघर मण्डलाको चिसो भुइँमा छन् । दलविशेषको आन्दोलन हुन्थ्यो भने मण्डला भरिभराउ हुन्थ्यो । विडम्बना, बाँकेदेखि निर्मलाले न्याय पाउनुपर्छ भन्दै राजधानी आएका आन्दोलनकारीहरू चुपचाप न्याय मागिरहेका छन्, एक्लैएक्लै जस्तो । उनको न्यायका लागि अग्रसरता लिएकी अधिकारकर्मी रुबी खान राज्यलाई कहिले मिल्छ निर्मलालाई न्याय ? भन्दै छिन् । तर, राज्यले के सुन्थ्यो ? निर्मलामाथि भएको अन्याय रुबीको मात्र होइन, साझा विषय होÙ यसका लागि सबै लड्नुपर्छ । तर, उनी यो न्यायको लडाइँमा एक्लै छिन्, बाँकेकै अधिकारकर्मी तथा सरोकारवालासमेत मूकदर्शक बनिरहेका छन् । उनीहरू उल्टो रुबीबारे व्यक्तिगत टीकाटिप्पणी गरिरहेका भेटिन्छन् । अधिकारकर्मी मात्रै होइन, निर्मलाको न्यायका लागि सरकार र प्रशासनसमेत चुस्त देखिएनन् । प्रहरीप्रशासन, सरकारी वकिल र अधिकारकर्मीसमेत निर्मला कुर्मीको मृत्यु कि हत्या भन्नेमा सुरुदेखि नै घुमिरहेका छन् । प्रहरीप्रशासन निर्मलाको मृत्युका प्रमाण जुटाउन लागिपरेको देखिन्छ । अधिकारकर्मी रुबी पनि आन्दोलनमा अपराधीलाई थुन्नुपर्छ भनिरहेकी छन् । सबैले यतैतिर ध्यान दिँदा निर्मलाको करोडौंको जमिन हडप्ने भूमाफिया उम्किने खतरा छ । प्रहरीले निर्मलाको हत्या नभई मृत्यु भएको साबित गरिसकेको छ । यसै आधारमा हत्या, अपहरण, बन्धकको मुद्दामा परेका ८ जना अभियुक्त हाजिरी जमानीमा मुक्त छन् । उनको जग्गाको विषयलाई न प्रहरीले अनुसन्धानको दायरामा राखेको छ न त मुद्दा उठाइरहेका अधिकारकर्मीले नै जोड दिएका छन् । बाँके जिल्ला प्रहरीको अनुसन्धान मृत्युमा केन्द्रित छ । जग्गाको विषयमा प्रहरीले बयान लिन खासै मिहिनेत गरेको देखिँदैन । ज्यान कर्तव्य मुद्दा भएकाले जग्गाको खोज गर्ने विषय हाम्रो होइन भन्दै बाँकेका डीएसपी मधुसूदन न्यौपाने र सरकारी वकिल वासुदेव शर्मा सजिलो उत्तर दिएर पन्छिएका छन् । निर्मला कुर्मीका नाममा साढे चार बिघा जग्गा थियो । उनको परिवारको आम्दानीको स्रोत नै खेतीपाती थियो । श्रीमान् बितेपछि उनले दुई छोरा पनि एक साताको अन्तरालमा रहस्यमय ढंगले गुमाइन् । श्रीमान्का नामको जग्गा नामसारी गराउने प्रयास गर्दागर्दै, निर्मलामाथि भूमाफियाले अनेक मानसिक यातना दिन थाले । निर्मलाको अस्तित्वलाई बेवास्ता गर्दै उनका श्रीमान्को उत्तराधिकारी नभएको पुष्टि गरिनु, अख्तियार दुरुपयोग अनुसन्धान आयोगमा समेत उनका पति एक्लो भएको र जग्गा सार्वजनिक सम्पत्ति हुनुपर्ने भनेर उनकी छिमेकीले उजुरी दिनु, निर्मलालाई भारतमा काम गर्ने अर्जुन कुर्मीसँग बिहे भएको भन्दै जिल्ला प्रशासनमा उजुरी पर्नु, फेरि त्यही प्रशासनले निर्मला नेपाली नागरिक नै भएको र भारतका अर्जुनसँग कुनै सम्बन्ध नभएको पत्र लेखिनुजस्ता सिलसिला हेर्दा भूमाफिया योजनाबद्ध रूपमा निर्मलाको जग्गा हडप्न लागिपरेको देखिन्छ । यस कार्यमा जिल्ला प्रशासन, मालपोत कार्यालय, निर्मलाका छिमेकीलगायत जग्गा किनबेच गर्ने भूमाफियाको नियत प्रस्टै छ । २०६६ सालमा ७५ लाख रुपैयाँमा निर्मलाको जग्गा खरिद गर्ने बर्दियाकी पार्वती विष्टको आर्थिक स्रोत छानबिन गर्न सकिन्छ । उनी दाजु पर्ने रमेश थापाले आफूलाई जग्गा किनाएको भन्छिन् । यस विषयमा उनको बयान लिन सकिन्छ । रमेश आफैंले बहिनीलाई किनाएको जग्गा अदालती प्रक्रियामा पुर्याएर पत्नी रत्न थापाका नाममा बनाएका छन् । यो प्रक्रियामै प्रश्न गर्ने हो भने, निर्मलाको जग्गा हिनामिनाको पोल सहजै खुल्छ । निर्मलाको साढे दुई कट्ठा घरबारसहितको जग्गा तमसुक बनाएका आधारमा किनेका नेपालगन्जकै निजामुद्दिन इद्रिसीसमेत खुलेआम घुमिरहेका छन् । श्रीमान् गुमाएकी एकल महिला निर्मलालाई सम्पत्तिको लोभमा समाजले बाँच्न दिएन । एकल महिलालाई संरक्षण गर्छु भन्दै सहानुभूति देखाएर पूर्वसांसद बादशाह कुर्मीले उनीमाथि हातपात गरेका थिए । यसले छिमेकीबाट पनि उनी असुक्षित थिइन् भन्ने प्रस्ट पार्छ । निर्मलाको एक्लोपनको फाइदा उठाएर घरबारविहीन बनाउनमा छिमेकीदेखि प्रशासनसमेतको हात छ । सरकारले गठन गरेको छानबिन समितिको प्रतिवेदनमा निर्मलाको जग्गासम्बन्धी छानबिन गर्न सम्बन्धित निकायलाई छुट्टै समिति बनाउन सुझाव पनि दिइएको छ । एकल महिला निर्मलालाई एक टुक्रा जमिन पनि नराखेर बेपत्ता हुनुपर्ने बाध्यता कसरी आइलाग्यो ? यदि निर्मलालाई न्याय दिलाउन सरकार गम्भीर हुने हो र उनको जग्गा हिनामिनाबारे निष्पक्ष अनुसन्धान गर्ने हो भने, उनीमाथि भएका अरू ज्यादती पनि खुल्न सक्छन् । टालटुले अनुसन्धान गरेर, प्रतिवेदन बुझाएर मात्र निर्मलाले न्याय पाउँदिनन् ।"
इटाइपु बाँध : ब्राजिलपाराग्वे विश्वासको नमुना,"अन्तर्राष्ट्र्रिय जलस्रोत कानुनले साझा नदीको विकास गर्दा आपसी सद्भाव र विश्वास महत्त्वपूर्ण हुने कुरा स्विकारेको छ । असल छिमेक भावनाले प्रेरित हुँदै बढेको आपसी सद्भावका कारण संसारका धेरै अन्तर्राष्ट्रिय नदीहरूको संयुक्त विकास सम्भव भएको छ । यी कुराहरू प्रथाजनित अन्तर्राष्ट्रिय कानुनको विकासमा कारकका रूपमा पनि रहेका छन् । ब्राजिल र पाराग्वेको द्विपक्षीय सहकार्यमा पाराना नदीमा बनेको इटाइपु बाँध आपसी सद्भावको अनुपम नमुना हो । साझा नदी भएका मुलुकहरूका लागि यो एउटा मोडल बन्न सक्छ । नेपालका लागि पनि, खास गरी पञ्चेश्वरजस्ता जलस्रोत आयोजनाको विकासमा इटाइपु बाँधको कन्सेप्ट सहयोगी बन्न सक्छ । अमेरिका र क्यानाडाले संयुक्त रूपमा विकास गरेको कोलम्बिया नदीमा भएको निर्माणले तल्लो तटीय लाभको सिद्धान्त को विकासमा बल दिएको छ । कोलम्बिया नदीको पानी बाँडफाँट र संयुक्त विकास एवं दक्षिणपूर्वी एसियाको लाइफ लाइन भनेर चिनिने मेकङ नदीको विकास हेरेपछि यो लेखकलाई दक्षिण अमेरिकाको पाराना नदीको इटाइपु बाँध हेर्ने इच्छा थियो । ब्राजिलको रियो डे जेनेरियोमा भएको इन्टरनेसनल रुरल सोसियोलोजी एसोसिएसनको सेमिनारमा भाग लिन गएका बेला ५ अगस्ट २००० मा त्यो सौभाग्य जुरेको थियो । असमान हैसियतका दुइटा मुलुक भए पनि उनीहरूबीचको सद्भाव एवं सहकार्यमा निर्माण भएको हो इटाइपु बाँध । क्षेत्रफल, सैन्य शक्ति, प्राकृतिक स्रोत, आर्थिक सबलता, तकनिकीमा पहुँच, ठूलो पुँजी बजार आदि सबै दृष्टिले ब्राजिल दक्षिण अमेरिकी महादेशको सबैभन्दा शक्तिशाली मुलुक हो । पाराग्वे दक्षिण अमेरिका महादेशको आर्थिक हिसाबले कमजोर मुलुक हो । ठूलो सबल मुलुकको अर्को कमजोर मुलुकसँग आपसी सद्भाव र असल छिमेकीपनाको कसीमा सम्पन्न भएको पाराना नदी सम्झौता१९७३ लाई अन्तर्राष्ट्रिय जलस्रोत कानुनले महत्त्वपूर्ण ब्रेक थ्रु का रूपमा मानेको छ । सन् १९६० देखि नै दुई मुलुकबीच वार्ता सुरु भएको भए पनि दुई मुलुकबीच पाराना नदी विकास गर्नेबारेको पाराना रिभर ट्रिटीमा २६ अप्रिल १९७३ मा हस्ताक्षर भयो । पाराग्वे सानो मुलुक भए पनि हार नमानिकन वार्तामा बसिरह्यो । यो पाठ पाराग्वे जस्तै अवस्थामा रहेका मुलुकहरूका लागि मननीय छ ।१९६ मिटर उचाइ र ७७६० मिटर लम्बाइ एवं पाराना नदी थुनेपछि बनेको १३५० वर्गकिमि क्षेत्रफल भएको रिजर्भ्वायर विज्ञानकै अद्भुत सिर्जना हो । पाराना नदीलाई बाँध बाँधेर थुनेपछि बनेको रिजर्भ्वायर १७० किमि लामो छ । बीसवटा जेनेरेटिङ युनिट रहेको इटाइपु बाँधको जडित क्षमता १४००० मेगावाट छ । सन् १९८४ मा पहिलो युनिट जडान भई सञ्चालनमा आइसकेको थियो भने, २००६ मा बाँकी दुइटा युनिट पनि सञ्चालनमा आएका थिए । चीनको थ्रीगर्जेज प्रोजेक्ट आउनुअघि संसारकै ठूलो जलविद्युत् आयोजना रहेको इटाइपु बाँध अहिले इन्जिनियरिङ विधाका व्यक्तिहरूका लागि अध्ययनको महत्त्वपूर्ण क्षेत्र बनेको त छँदै छ, बर्सेनि हजारौं पर्यटक यसको अवलोकनमा पुग्ने पनि गर्छन् । बाँधले सिर्जना गरेको पर्यटन र सोबाट सिर्जित रोजगारीले ठूलो अर्थआर्जनको अवसर उत्पन्न गरेको छ । एउटा बाँधले कसरी अर्थतन्त्रका विविध पहलमा असर पार्न सक्छ भन्ने उदाहरण इटाइपु बाँध बनेको छ । पाराना ब्राजिल र पाराग्वेको सीमा नदी हो । पाराना नदीले ब्राजिलमा उत्पत्ति भई दक्षिणतर्फ बग्दै गर्दा ब्राजिल र पाराग्वेबीच सिमाना कायम गर्छ । पाराना तल बग्दै जाँदा इगुवाजा नदीसँग मिसिन्छ एवं पाराग्वे र अर्जेन्टिनाबीच सीमा नदी भएर बग्छ । पछि पाराना नदी उरुग्वे हुँदै अन्ततः आन्ध्र महासागरमा मिसिन्छ । संसारकै विशाल बाँधहरूमध्येको इटाइपु बाँधको निर्माण एवं सहज सञ्चालनमा संस्थागत संरचनाको महत्त्वपूर्ण भूमिका छ । दुवै पक्षको अपनत्व कायम हुने संस्थागत संरचना नभई यस्ता विशाल निर्माण कार्य पूरा हुन सक्दैनन् । इटाइपु सन्धिपछि १७ मे १९७४ मा बाइनेसनल इन्टिटी स्थापना हुनेबित्तिकै बाँध निर्माण सुरु भयो । यो इन्टिटीमा दुवै देशका ६६ जना बोर्ड सञ्चालक रहने व्यवस्था छ ।यस्ता प्रकृतिका ठूला आयोजनाहरूको निर्माणका लागि आवश्यक धनराशि जुटाउनु एउटा महत्त्वपूर्ण चुनौती हो । आर्थिक रूपले असमान मुलुकहरूका लागि आर्थिक स्रोत जुटाउने, त्यसको भुक्तानीको तरिका तय गर्ने, स्रोत जुटाउँदा आवश्यक पर्ने ग्यारेन्टी आदि सर्तहरू द्विपक्षीय वार्तामा उठ्ने पेचिला समस्या हुन् । यसका अलावा उत्पादन हुने सबै विद्युत् आन्तरिक खपत गर्न नसक्ने मुलुकले आफ्नो हिस्साको विद्युत् बिक्री गर्नु पनि अर्को प्रमुख चुनौती हो । पाराग्वे आफैं आर्थिक हिसाबले कमजोर हुँदा रकम जुटाउन सजिलो थिएन । इटाइपु रिभर ट्रिटीले बाँध निर्माणमा लाग्ने खर्च दुवै मुलुकले बराबरी बेहोर्ने र उत्पादित बिजुली पनि बराबर भाग लगाउने व्यवस्था गरेको छ । कुनै पक्षले आफ्नो हिस्साको बिजुली प्रयोग गर्न नसकेमा अर्को पक्षलाई बेच्नुपर्ने व्यवस्था छ । पाराग्वेले इटाइपुबाट प्राप्त विद्युत्को अन्दाजी १० प्रतिशत मात्र आन्तरिक खपत गर्ने गरेको छ भने, बाँकी ९० प्रतिशत ब्राजिलकै विद्युत् युटिलिटी इलेक्टोब्रासले किन्छ । बाँध निर्माणमा लाग्ने सम्पूर्ण खर्चको करिब २० अर्ब अमेरिकी डलर ऋण लिइएको छ र यसको जमानी ब्राजिल सरकार बसेको छ । ऋणको किस्ता विद्युत् बिक्रीबाट प्राप्त रकमबाट तिर्दै जाने व्यवस्था छ । बिजुली तेस्रो पक्षलाई बेच्न नपाइने व्यवस्था छ । आर्थिक स्रोत जुटाउने सिलसिलामा भलै ऋण भए पनि ब्राजिलले ठूलै छाती देखाएको मानिन्छ । यसमा द्विपक्षीय सद्भाव, असल छिमेकीपनाको प्रदर्शन भएको छ । इटाइपु बाँधजस्तो ठूलो संरचनाले पार्ने सामाजिक तथा वातावरणीय प्रभावको न्यूनीकरण पनि कठिन चुनौती हो । यो आयोजनाका कारण ब्राजिलमा ४०,००० र पाराग्वेमा २५,००० व्यक्ति विस्थापित भएका थिए । थिग्रेनी एवं भूक्षय नियन्त्रण गर्ने, जैविक एवं वनस्पतिको संरक्षण र पानीको गुणस्तर कायम राख्ने चुनौतीहरू पहिचान भएका थिए । वातावरणीय प्रभाव न्यूनीकरण गर्ने कार्यक्रम लागू गरेपश्चात् संरक्षणका कार्यहरू उदाहरणीय बनेका छन् । माछा उत्पादन बढाउन पाराना नदीको माथिल्लो र पावर प्लान्ट तलको भागलाई जोडेर माछा ओहोरदोहोर गर्ने फिस माइग्रेसन क्यानल निर्माण भएको छ । ६ किमि लामो यो क्यानलबाट माछाहरूको ओहोरदोहोर एवं प्रजननमा सहयोग पुगेको छ ।इटाइपु बाँध ब्राजिल र पाराग्वेको आर्थिक विकासको कारक रहेको छ । ब्राजिल ऊर्जाको संकटबाट गुज्रेको पावर हंग्री मुलुक हो । ब्राजिलको औद्योगिकीकरणमा इटाइपुबाट प्राप्त विद्युत्ले महत्त्वपूर्ण भूमिका खेलेको छ । पाराग्वेको विकासमा पनि इटाइपु बाँधले कायापलट नै गरेको छ । पाराग्वेले आफूले खपत गर्न नसकेको विद्युत् बिक्री एवं बाइनेसनल इन्टिटीले पारानाको पानी प्रयोग गरेबापत प्रदान गरेको रोयल्टीले आफ्नो भागको ऋण तिर्दै र राष्ट्रिय ट्रेजरी पनि बलियो बनाउँदै लगेको छ । इटाइपुको विद्युत् उत्पादनपश्चात् पाराग्वेमा वैदेशिक लगानी भित्रिई मुलुकको अर्थतन्त्र चलायमान भएको छ । भूपरिवेष्टित पाराग्वेको आर्थिक विकासमा पाराना नदी एवं बाँधबाट सिर्जित रिजर्भ्वायरले जल परिवहनमा ल्याएको सहजताका कारण पनि मद्दत पुगेको छ । इटाइपुको विद्युत् पाएयता पाराग्वेको आर्थिक हैसियतमा सुधार आएको भए पनि तेस्रो पक्षलाई बिजुली बेच्न नपाउने प्रावधानले विद्युत्को उचित मूल्य नपाएको गुनासो छ । पाराग्वेले आफ्नो हिस्साको बिजुली तेस्रो पक्षलाई बेच्न पाउनुपर्ने माग राख्दै आएको भए पनि यसमा सहमति हुन सकेको छैन । ब्राजिलले पाराग्वेको यो माग सम्झौताको अवधि ५० वर्ष सकिएपछि अर्थात् सन् २०२३ पछि मात्र सम्बोधन गर्न सकिने भनेको छ । त्यसैले यस्ता सम्झौता तर्जुमा गर्दा यसबाट पर्ने प्रभावहरूको सूक्ष्म विश्लेषण हुन जरुरी हुन्छ । सम्झौता समान हैसियतमा गरिने भए पनि आर्थिकप्राविधिक हिसाबले सबल मुलुकको हात सधैं माथि रहने दृष्टान्त यहाँ पनि देखिएको छ । अन्तमा, नेपालका ठूला जलस्रोत आयोजनाहरू द्विपक्षीय सहयोगमा मात्रै निर्माण हुन सक्ने प्रकृतिका छन् । खास गरी पञ्चेश्वर, कर्णाली र कोसी उच्च बाँधजस्ता आयोजनाहरू विकास गर्ने सिलसिलामा आर्थिक स्रोतको व्यवस्थापन, एक पक्षको उपयोग नभएको विद्युत् अर्को पक्षद्वारा खरिद, संयुक्त प्रोजेक्ट व्यवस्थापन, सामाजिक तथा वातावरणीय प्रभाव न्यूनीकरणमा इटाइपु बाँधका पाठहरूलाई मनन गर्दै अगाडि बढ्नु उपयुक्त हुने देखिन्छ । भुर्तेल अन्तर्राष्ट्रिय जलस्रोत कानुनमा रुचि राख्छन् ।"
आकाश भैरवको मूर्ति चोरी,काठमाडौं (कास) काठमाडौं भित्रको एउटा मन्दिरबाट मूर्ति चोरी भएको छ । नागार्जुन३ इचंकु नारायणस्थित आकाश भैरव मन्दिरबाट मंगलबार मूर्ति चोरी भएको हो । महानगरीय प्रहरी वृत्त स्वयम्भूका डीएसपी मिलन केसीका अनुसार मन्दिरमा रहेका दुईमध्ये करिब ३० केजी तौलको आकाश भैरवको ढलौटको मूर्ति चोरी भएको छ । ४५ वटा मोटरसाइकलमा आएकाको समूहले पुजारी नारायण पुतुवारलाई धम्क्याएर मूर्ति लगेको खुलेको छ । मूर्ति चोरीबारे अनुसन्धान भइरहेको डीएसपी केसीले बताए । उक्त मूर्ति २०७० मा दाताले मन्दिरमा चढाएका थिए । पुजारी मन्दिरसँगैको टहरामा बसोबास गर्दै आएका छन् ।
काष्ठमण्डपका मूर्तिमाथि बहस पुरानो किन थन्क्याइयो ?,"काठमाडौं (कास) विश्व सम्पदा क्षेत्रमा सूचीकृत हनुमानढोकाको प्रख्यात काष्ठमण्डप (मरु सतः) पुनर्निर्माण क्रममा पुरातात्त्विक महत्त्वका गोरखनाथ र चार सुरका गणेश मूर्तिहरू हटाएर नयाँ प्रतिस्थापन गरिएकोमा बहस चर्किएको छ । २०७२ को भूकम्पले क्षति पुर्याएको काष्ठमण्डप पुनर्निर्माण सकिनै लागेको र छिटै राष्ट्रपतिबाट उद्घाटन गर्न लागिएको भनेर प्रचार भइरहेका बेला यो धरोहरबाट ७ सय वर्ष पुराना मूर्ति हटाइएको सूचनाले सम्पदामा सरोकार राख्नेहरू बहसमा उत्रिएका हुन् । काष्ठमण्डपबाट हटाइएका मूर्तिहरूलाई वसन्तपुरमै रहेको हनुमानढोका दरबार संग्रहालयको स्टोरकक्षमा थन्क्याइएको छ । संग्रहालय विकास समितिले भने यी मूर्तिहरू संगृहीत गर्नका लागि जिम्मा पाएपछि राखिएको जनाए पनि उठेको विवादबारे अनभिज्ञता प्रकट गरेको छ । पुरातत्त्व विभागअन्तर्गतको समितिका कार्यकारी निर्देशक सन्दीप खनालका अनुसार काष्ठमण्डप निर्माणबारे भने विकास समिति वा पुरातत्त्व विभागसमेत प्रत्यक्ष सरोकारसम्बद्ध छैनन् । काष्ठमण्डप पुनर्निर्माणका क्रममा त्यहाँबाट झिकिएको गणेश र गोरखनाथको मूर्ति भने हाम्रो संग्रहमा छ, उनले भने, नयाँ बारे आइरहेको बहसमा हामी जवाफ दिने स्थानमा छैनौं ।सम्पदामा सरोकार राख्ने अधिवक्ता सञ्जय अधिकारीले काष्ठमण्डपबाट पुरातात्त्विक महत्त्वको गोरखनाथ मूर्ति हटाएर नयाँ राखिएकोमा राष्ट्रपति, प्रधानमन्त्री, संस्कृतिमन्त्री, पुरातत्त्व विभागका महानिर्देशकसहितलाई ध्यानाकर्षण गरेर बहसमा पत्र सार्वजनिक गरेका छन् । वास्तुकलाका हिसाबमा महत्त्वपूर्ण स्थान रहेको हनुमानढोका दरबार क्षेत्रलाई युनेस्कोले सन् १९७९ मा विश्व सम्पदा संरक्षित क्षेत्रमा सूचीकृत गरेको थियो । वाग्मती प्रदेशका सांसदसमेत रहेका काष्ठमण्डप पुनर्निर्माण निर्देशक समितिका संयोजक राजेश शाक्यले भने २०७२ को भूकम्पपछि गोरखनाथ र गणेशका मूर्तिहरूसमेत खण्डित भएकाले सबै पक्षको सहमतिमै नयाँ बनाएर प्रतिस्थापन गरिएको बताए । २०७३ कात्तिक ७ गते पुरातत्त्व विभागका तत्कालीन महानिर्देशक भेषनारायण दाहालले गोरखनाथको मूर्ति नयाँ प्रतिस्थापन गरिने भन्दै १५ लाख रुपैयाँको बजेट राखेर निर्माण प्रस्ताव पठाएको प्रमाण हामीसँग छ, उनले भने, त्यही सहमति र प्रस्तावका आधारमा पनि हामी अघि बढेका हौं । फेरि विभिन्न सम्प्रदायका धार्मिक गुरुहरूले खण्डित मूर्तिको पूजा गर्न मिल्दैन भनेपछि नयाँ प्रतिस्थापन गरिएको हो । पशुपति, गोरखनाथ मठका गुरु, बौद्ध र सनातन धर्मका जानकारको सुझावमा मूर्ति प्रतिस्थापन गरिएकाले काष्ठमण्डप उद्घाटन हुने बेलामा विवाद निम्त्याउनुको अर्थ नरहेको उनले बताए । गोरखनाथको नयाँ मूर्ति ललितपुरका कलाकार नरेश महर्जनले बनाएका हुन् ।गोरखनाथ वा गणेशका पुराना मूर्तिहरू साँच्चिकै अंगभंग हुन् वा होइनन् भन्नेमा स्थानीय तहका अधिकारीसमेत जानकार छैनन् । काठमाडौं महानगरपालिका२० का वडाध्यक्ष राजेन्द्र मानन्धरले भने ७ सय वर्ष पुरानो मूर्ति छँदै छ भने नयाँ किन राख्ने भन्ने मलाई व्यक्तिगत रूपमा लागेको हो, तर विस्तृतमा मैले बुझेको छैन । संस्कृतिविद् सत्यमोहन जोशीले खण्डित मूर्ति राख्न नहुने भए पनि कारण प्रष्ट पारिनु अनिवार्य भएको बताए । पुरानो भयो भन्दैमा मिल्काउन मिल्दैन, विधिपूर्वक प्राणप्रतिष्ठा गरेर मात्रै नयाँ राख्नुपर्छ, उनले भने ।"
रोकिएन नेटवर्किङको ठगी,"(काठमाडौं)  ललितपुरको खोकना निवासी कपिल कपालीले विभिन्न रेस्टुरेन्टमा वेटर हुँदै कुक भएर काम गरे । तर कोभिड संक्रमण बढेपछि गरिएको लकडाउनले रेस्टुरेन्टको जागिर खोसियो । लकडाउनमा बेरोजगार भएपछि कपालीका साथीहरूले नेपाली सामान बिक्री गरेर नेटवर्किङमा राम्रै कमाइ हुने सुनाए । त्यसपछि उनलाई पनि अनलाइनमा केही गरौं भन्ने सोच पलायो । सदस्य बनाउँदा कमिसन आउने, सामान बेच्दा पनि कमिसन आउने प्रलोभन देखाए, वाणिज्य आपूर्ति तथा उपभोक्ता संरक्षण विभागमा मंगलबार उजुरी दिन पुगेका कपालीले कान्तिपुरसित भने, सामाजिक सञ्जाल टिम्स भन्ने एप्स थियो, त्यसमा सहभागी भएँ । पछि बुझ्दै जाँदा पो नेटवर्किङमा फसेको अनुभूति भयो । सदस्य बन्न सुरुमा एक हजार शुल्क तिरेको उनले बताए । सदस्य बनेपछि कम्तीमा १० हजार रुपैयाँ लगानी गरें । त्यसपछि एउटा सदस्य बनाउँदा ४ हजार हुने लोभ देखाए । बिस्तारै जति सदस्य बनायो, त्यहीअनुसार पद बढ्छ भने । आम्दानी पनि बढ्ने लोभ देखाइदिए । अरू पैसा पनि फसाएँ । विदेश सयरदेखि बीएमडब्लू गाडी चढ्ने सपना देखाएँ, कपालीले सुनाए, त्यही लोभमा परेर ५० हजार डुबाएँ । कपालीका अनुसार नेटवर्किङ कम्पनीले स्वदेशी सामान प्रवर्द्धन गर्ने भनेर सदस्यहरूलाई प्रलोभनमा पारेर बिक्री गर्न लगाउँछन् । तर मूल्य भने अचाक्ली हुने गर्छ । सदस्य भएपछि एउटा पद दिइन्छ । थप ४ जना सदस्य बनाएपछि पद बढ्छ । त्यसो हुँदा १६ हजार फाइदा हुन्छ, उनले भने, सदस्य बनेपछि थप ४ जना सदस्य बनाउनै पर्छ । तर त्यो गर्न सकिनँ । थाइल्यान्ड जान भने १ लाख ३० हजारको सामान किन्नुपर्ने भनिएको उनले बताए । कपालीसँगै वाणिज्य विभाग पुगेका खोकनाकै सुजिन महर्जनले नेटवर्किङमा डेढ लाख रुपैयाँ फसाएको गुनासो गरे । महर्जनलाई कपालीले नै सदस्य बनाएका थिए । लकडाउनमा काम थिएन, घरमा त्यत्तिकै बसेकै बेला साथीमार्फत यस व्यवसायबारे सुनें । स्किम हेर्दा राम्रो लाग्ने, नेपाली उत्पादन बजारीकरण गर्नुपर्ने, सस्तोमा बिक्री गर्ने भनिएको थियो, महर्जनले भने, ख्यालख्यालमै १ लाख २५ हजार रुपैयाँ लगानी गरें । नेटवर्किङका नाममा मूल्यमा कालोबजारी भएको रहेछ । सहनै नसक्ने भएपछि विभाग गुहार्न आएको हुँ । उजुरी गर्न विभागमा पुगेका अमर महर्जनको गुनासो पनि उस्तै छ । उनले पनि साथीमार्फत सदस्य बनेर नेटवर्किङमा ५० हजार रुपैयाँ फसाएको बताए । उनलाई सुजिन महर्जनले सदस्य बनाएका थिए । आफूहरूलाई एभरेस्ट मर्चेन्ट ट्रेडर्स प्रालिले फसाएको उनीहरूको भनाइ छ । सामान्य पर्स र ब्याचको मूल्य नै १२ सयदेखि १८ सय रुपैयाँसम्म तोकिएको छ । बजारमा ६७ सय रुपैयाँमा पाइने टिसर्ट कम्पनीले २८ सय रुपैयाँमा उनीहरूलाई भिराएको छ । टिसर्ट रङ जाने खालको छ । तर मूल्य भने छोइनसक्नु हुने रहेछ, विभागका वैदेशिक नियमन शाखा निर्देशक भेषबहादुर कुँवरसँग गुनासो पोख्दै कपालीले भने, कम्पनीमा विभिन्न कहानीले बहकाउँछन् । भ्याट बिल माग्दा दिँदैनन् । खोकनामा मात्रै आफू जसरी २०२२ जना ठगिएको कपालीको दाबी छ । उनीहरूले १० हजारदेखि डेढ लाख रुपैयाँसम्म फसाएको उनको भनाइ छ । यता विभागका निर्देशक कुँवरले भने गैरकानुनी काम गर्ने नेटवर्किङ कम्पनीविरुद्ध थप कारबाही प्रक्रिया अघि बढाइदिन आग्रह गरी पीडितहरूले विभागमा निवेदन दिनुपर्ने बताउँछन् । मौखिक उजुरीका आधारमा प्रमाण पुग्दैन । पक्राउ मुद्दा चलाउन पनि सकिन्न, उनले भने, कारबाही नै गर्न व्यवसायीहरूको व्यावसायिक योजना र कमिसनका विषय थाहा हुनुपर्छ । अनि मात्र कारबाही गर्न सकिन्छ । उल्लिखित घटना एउटा प्रतिनिधि उदाहरण मात्रै हो । बजारमा वस्तुको प्रत्यक्ष बिक्रीका नाममा दर्जनौं कम्पनीले ठगी धन्दा चलाइरहेका छन् । यसअघि २०७७ असोजमा प्रतिबन्धित नेटवर्किङ व्यवसाय गरिरहेको भन्दै विभागले चार दर्जन कम्पनी तथा व्यक्तिलाई पक्राउ गरिदिन केन्द्रीय अनुसन्धान ब्युरो (सीआईबी) लाई पत्र पठाएको थियो । ठगी गरिरहेका केही व्यक्ति विदेशमा समेत रहेको जानकारी पाएपछि विभागले पत्र पठाएको थियो । नेपाल तथा विदेशमा रहेका नेपालीलाई समेत नेटवर्किङमा आबद्ध गरी ठगी गरेको तथा पुँजी पलायन गरेको भन्दै विभागमा उजुरी परेको थियो । हाइपर फन्ड ग्लोबल, जोसियल, सीआरयू, विन्टर, क्राउड वान, सोलम्याक्स, पोइन्टलगायत स्वदेशी तथा विदेशी व्यक्तिफर्म एवं कम्पनीले समेत प्रत्यक्ष बिक्रीका नाममा गैरकानुनी रूपमा अनलाइन माध्यमबाट नेटवर्किङ शैलीमा व्यवसाय गरिरहेको उजुरी परेको थियो । वस्तुको प्रत्यक्ष बिक्री (व्यवस्थापन तथा नियमन गर्ने) ऐन२०७४ तथा नियमावली२०७६ ले पिरामिडमा आधारित सञ्जालयुक्त (नेटवर्किङ) व्यवसाय गर्न नपाइने स्पष्ट व्यवस्था गरेको छ । तर बजारमा कारोबार गर्नेहरू छ्यापछ्याप्ती छन् । कोभिडका कारण घरघरमा जान नसके पनि कम्पनीका प्रतिनिधिहरू सामाजिक सञ्जालमा छ्यापछ्याप्ती छन् । विभागकै अनुसार दाङबाट पनि नेटवर्किङ भइरहेको छ । झापा, मोरङ, सुनसरी क्षेत्रमा भारतीय कम्पनी मल्टिलेभल मार्केटिङ (एमएलएम) मा व्यवसायी नै आबद्ध भएका गुनासा आएका छन् । तर, यस्तो कार्य रोक्न विभाग निरीह भइरहेको छ ।विभागले पनि ९ कम्पनीलाई कारोबारको इजाजत दिएको छ । प्रत्यक्ष बिक्रीका नाममा उसले अवैध नेटवर्किङ धन्दाको अनुमति दिएको थियो । अनुमति लिनुअगावै पुरानै गिरोहले नेटवर्किङ कारोबार सुरु गरेको पाइएपछि संसदीय समितिले छानबिनसमेत थालेको थियो । प्रतिनिधिसभाअन्तर्गतको उद्योग तथा वाणिज्य र श्रम तथा उपभोक्ता हित समितिले वस्तुको प्रत्यक्ष बिक्रीवितरणका लागि लाइसेन्स दिँदा नेटवर्किङ व्यवसाय भएनभएको यकिन गर्न र मौजुदा कानुनी व्यवस्थालाई संशोधन गरी थप बलियो बनाएर मात्र कार्यान्वयनमा लैजान निर्देशन दिएको थियो । ऐनमा बुँदाबुँदामा वातर लगायत शब्द राखेर नेटवर्किङ घुसाउन खोजिएको छ । प्रतिवेदनमा प्रत्यक्ष वस्तु बिक्री कारोबारका नाममा विदेशी कम्पनीको शाखाका रूपमा कारोबार गर्न नपाइने र त्यस्तो गरेको पाइए उक्त कम्पनीको इजाजत खारेज गरी कानुनअनुसार कारबाही गर्नुपर्ने उल्लेख छ । ऐनको मूल मर्मबमोजिम कम्तीमा ५० प्रतिशत स्वदेशी वस्तु बिक्री गर्ने प्रतिबद्धता लिने, बढीमा २ वर्षभित्र इजाजतपत्र प्राप्त कम्पनीले स्वदेशी वस्तुको उत्पादन तथा बिक्रीवितरण अनिवार्य गर्नुपर्ने र त्यसअनुसार नगर्ने कम्पनीको इजाजतपत्र रद्द गर्ने व्यवस्था गर्न समितिले निर्देशन दिएको थियो । वस्तुको प्रत्यक्ष बिक्री गर्ने कम्पनीको न्यूनतम चुक्ता पुँजी ३ करोड पुर्याउन र हाल इजाजत लिइरहेका कम्पनीलाई समेत ६ महिनाभित्र सोहीबमोजिमको पुँजी बढाउन लगाउने समितिको निर्देशन छ । तर पछिल्लो समय समिति पनि व्यवसायीहरूको प्रलोभनमा परेको आरोप लागेको छ । समितिले आफ्नै निर्देशनविपरीत नेटवर्किङ कम्पनीलाई इजाजत दिन निर्देशनसहितको पत्र काटेपछि उपभोक्ता अधिकारकर्मीहरूले स्वार्थ झल्किएको बताएका छन् ।"
उकालो लाग्दै डलर भाउ,"(काठमाडौं)  केही दिनयता अमेरिकी डलरको विनिमय दर निरन्तर बढ्दो क्रममा छ । विश्वबजारमा डलरको माग बढेसँगै त्यसको भाउ पनि बढ्न थालेको बताइएको छ । नेपालमा बुधबारका लागि राष्ट्र बैंकले एक अमेरिकी डलरको विनिमय दर (बिक्री दर) १ सय २१ रुपैयाँ ०१ पैसा तोकेको छ । यो गत असोज २७ यताकै उच्च हो । गत असोज २७ मा एक अमेरिकी डलरको विनिमय दर १ सय २१ रुपैयाँ १२ पैसा थियो । त्यसपछि डलरको भाउ केही घटेको थियो । गत कात्तिक २५ मा एक अमेरिकी डलरको भाउ १ सय १८ रुपैयाँ ७३ पैसा कायम भएको थियो । त्यसयता भने डलरको भाउ लगातार उकालो लागिरहेको छ । सोही क्रममा बुधबार एक अमेरिकी डलरको खरिद दर १ सय २० रुपैयाँ ४१ पैसा र बिक्री दर १ सय २१०१ रुपैयाँ पुगेको हो । खासगरी कोभिडको पहिलो लहरपछि अमेरिकी अर्थतन्त्रमा अनपेक्षित रूपमा सुधार देखिएको त्यहाँको बृहत् अर्थशास्त्रसम्बन्धी तथ्यांकले देखाएका छन् । यही कारण विश्वबजारमा डलरको माग बढेको जानकारहरू बताउँछन् । विश्वबजारका कारणभन्दा पनि भारतीय मुद्रा कमजोर भएकाले नेपाली मुद्राको भाउ पनि अवमूल्यन भएको हो । नेरु र भारुबीच स्थिर विनिमय दर छ । यससँगै कुल वैदेशिक व्यापारको ठूलो हिस्सा भारतमा निर्भर रहेकाले पनि भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले भएको यही हो । पछिल्ला महिनामा भारतमा पनि आयात उच्च दरले बढेको छ । चालु खाता घाटा फराकिलो बन्दै गएको छ । अपेक्षित रूपमा प्रत्यक्ष वैदेशिक लगानी (एफडीआई) भित्रिन सकेको छैन । मंगलबार एक अमेरिकी डलरको भारु ७५४४ छ । एक साताअघि यस्तो दर भारु ७४९७ थियो । पछिल्लो एक महिनामा डलरसँगको तुलनामा भारु निरन्तर कमजोर बन्दै गएको तथ्यांकहरूले देखाएका छन् । एक महिनाअघि (नोभेम्बर ८, २०२१) मा एक अमेरिकी डलरको विनिमय दर भारु ७३९० पैसा थियो । कोभिड पहिलो र दोस्रो लहरबाट भारतीय अर्थतन्त्र पनि नकै प्रभावित बनेको छ । पछिल्ला ४ वर्षमा अमेरिकी डलर भाउ करिब १९ रुपैयाँ बढेको छ । डिसेम्बर २०१७ मा एक अमेरिकी डलरको भाउ १ सय २ रुपैयाँ थियो । चालु आर्थिक वर्षको पहिलो तीन महिनाको तथ्यांक हेर्दा नेपालको कुल वैदेशिक व्यापारको करिब ५८२ प्रतिशत हिस्सा भारत केन्द्रित छ । विगतका वर्षमा कुल व्यापारमा यस्तो हिस्सा ६५ प्रतिशतसम्म पनि पुगेको थियो । खुला सिमानाका कारण धेरै नेपालीको रोजगारीको गन्तव्य भारत बन्दै आएको छ । यसकारण नेपालको अर्थतन्त्र ठूलो मात्रामा भारतमा आश्रित छ । यस्तो अवस्थामा नेरु र भारुबीच स्थिर विनिमय दर रहेकाले भारु कमजोर हुँदा नेरु पनि कमजोर हुने गरेको हो ।"
'योगदानलाई हेरेर नेतृत्वमा सहमति गरौं,"अध्यक्षमा उम्मेदवारी दिँदै हुनुहुन्छ, केका लागि तपाईंको उम्मेदवारी ?म अघिल्लो पटक दुई कार्यकाल उपाध्यक्ष पनि भइसकेको थिएँ । र, अघिल्लो पटक नै अध्यक्षमा उम्मेदवारी पनि दिएको हुँ । तर मिलेर जानुपर्छ, संघसंस्थामा सकेसम्म चुनाव नगरौं भन्ने सबै जनाको आग्रह थियो । यो पटक मलाई (अध्यक्ष) दिने सहमति भएको थियो । तर त्यो कार्यान्वयन भएन । फेरि यो पटक अर्का प्रत्याशी अगाडि आइदिनुभयो । त्यसपछि चुनाव हुने क्रममा अगाडि बढेको हो । नाडामा विगतमा नौदेखि साढे नौ सय सदस्य थिए । एक वर्षयता हामी संघीय संरचनामा गएपछि नाडाको ३२ सय सदस्य संख्या पुगिसकेका छन् । दुई सय गुणाभन्दा बढी सदस्य बढे । मोफसलका सदस्य पनि अत्यधिक बढे । यसमा साधारण व्यवसायी पनि आम रूपमा जोडिएका छन् । आम व्यवसायीको आवाज सरकारसम्म पुगेन, नाडाले पुर्याएन भन्ने आरोप थियो । अब सबैको आवाज सरकारसमक्ष पुर्याउने अठोटसाथ मैले उम्मेदवारी दिएको हुँ । अटोमोबाइल उद्योग आफैंमा आमनागरिकसँग जोडिएको छ । यससँग सम्बन्धित कुनै मुद्दाएजेन्डा छैनन् ?पक्कै छन् । हामी लबिइङ गर्ने क्रममा भनेका छौं सबैभन्दा प्रमुख मुद्दा भनेको सरकारको कर हो । करको विषयमा ठूलो सरोकार छ । कुनै पनि विकसित देशका नागरिकले सवारीमा हामीले जसरी कर तिर्नुपर्दैन । यसमा सरकारलाई झकझक्याउनु छ । यसमा झन्डै एकतिहाइ राजस्व अटो क्षेत्रले दिइरहेको छ । पेट्रोलियम पदार्थपछि दोस्रो राजस्व बुझाउने क्षेत्र भनेको अटोमोबाइल हो । यसलाई एउटा आधारभूत आवश्यकताभित्र पारिनुपर्छ भन्ने हाम्रो माग छ । हामीले खानलाउन जस्तै सवारीसाधन भनेको पनि आधारभूत आवश्यकता भएको छ । तर सरकारले अहिले पनि यसलाई विलासिताको वस्तुमा राखेको छ । जबसम्म यो आधारभूत आवश्यकताभित्र पर्दैन, तबसम्म यसबाट सरकारले कर असुलिराख्छ । त्यो हट्नुपर्छ । विद्युतीय सवारीसाधनमा कर छुटका कुरा पनि छन्, यस विषयलाई कसरी हेर्नुभएको छ ?मेरो एउटा प्रमुख मुद्दाका रूपमा यो विषय छ । दुई वर्षअघि तत्कालीन अर्थमन्त्री युवराज खतिवडाले विद्युतीय सवारीसाधनमा करको दर बढाइदिनुभयो, त्यसले एउटा ठूलो रोष प्रकट भयो । नाडाका पदाधिकारी धेरै पटक त्यसमा लबिइङ गर्न गयौं । संसारभरका सबैले विद्युतीय सवारीसाधनलाई प्रवर्द्धन गरिराखेका छन्, नेपालले पनि प्रवर्द्धन गर्नुपर्छ भन्यौं । यो एउटा स्वास्थ्यको विषय, वातावरणीय विषय हो । यसमा त सरकारले नै ध्यान दिनुपर्ने हो । सञ्चारमाध्यमहरूले पनि बारम्बार यो विषय उठाइदिनुभयो । त्यसपछि यसको करमा सरकार पछि हटेको छ । अहिले यसको आयात हुने क्रम बढेको छ । यो राम्रो हो । तपाईंले यो क्षेत्रमा लामो समय काम गर्नुभएको छैन, अटो क्षेत्रका वास्तविक कुरा बुझ्नुहुन्न भन्ने आरोप छ नि ?यो आरोप मलाई नलाग्नुपर्ने हो । यो आरोप त मेरो विपक्षीलाई लाग्नुपर्ने हो । उहाँले ठूलो क्षेत्रमा काम गर्नुभयो होला, उहाँ आफ्नो विरासतका हिसाबले अगाडि बढ्नुभयो होला, त्यो आफ्नो ठाउँमा छ । तर म नाडामा काम गरेकै २१ वर्ष भइसक्यो । म पश्चिमाञ्चल डिलर्स एसोसिएसनको अध्यक्ष भइसकेको छु । त्यसपछि तीन कार्यकाल नाडामा काम गरें । दुई पटक उपाध्यक्ष भएँ । मलाई यसबारे धेरै जानकारी छ । अटोमोबाइल क्षेत्र मेरो प्राथमिकता पनि हो । म यो क्षेत्रमा काम गरेको ३१ वर्ष भइसक्यो । मलाई एउटा सानो व्यवसायीले झेल्नुपरेको समस्यापीडादेखि समग्र अटोमोबाइल व्यवसायका दुःख राम्ररी थाहा छ । मोफसलका खास मुद्दाचाहिँ के हुन् ?म अहिले पनि मोफसलमै रहेर काम गर्छु । काठमाडौं आएको छैन । सायद म मात्रै होला, इम्पोर्टर डिस्ट्रिब्युटर (आयातकर्ता र वितरणकर्ता) मोफसलमा रहेर काम गरिराखेको । मोफसलको आवाज सरकारसँग पुग्दैन । किनभने हरेक क्षेत्रमा यसमा चाहिँ नीति निर्माणका कुरा हुन्छन् । यातायातमा प्रत्येक वर्ष बजेटका कुरा आउँछन् । मोफसलका साना व्यवसायीका मुद्दाचाहिँ नाडाले सम्बोधन गर्न सकेन । सरकारसँग लबिइङ गरिन्छ । प्रत्येक बजेटका बेलामा सरकारले नाडासँग सुझाव पनि माग्ने गर्छ र अलिकति ठूला मुद्दाहरूका लागि र ठूला व्यवसायीहरूका लागि मात्रै त्यहाँ आवाज लगिन्छ । उनीहरूका कुराहरूमात्रै त्यहाँ पुर्याइन्छ । तर साना व्यवसायी जो छन्, तिनीहरूका आवाज सुनिँदैन । अब मोफसलका कुराहरू पनि सुनिनुपर्छ, सरकारसँग पुर्याइनुपर्छ भन्ने मेरो समूहको धारणा हो । नाडा अटो शो लामो समयदेखि रोकिएको छ । किन भएन, के भएको हो ?नाडा अटो शो कोभिड महामारीका कारण रोकिएको हो । यसमा अब म भए पनि अरू कोही भए पनि हिजोको दिनमा गर्न सक्ने अवस्था थिएन । जबर्जस्ती रूपमा गर्ने कुरा पनि भएन । तर अब फेब्रुअरीमा गर्ने भनेर अगाडि पनि बढेका थियौं । तर अहिले पनि फेरि समस्या आइदियो बैंकको तरलताको समस्या एकातिर । अर्कोतिर गाडी सप्लायर्सहरूले सहज रूपमा गाडी उपलब्ध नगराएका कारण अब दसैंअघि गर्ने गरी नाडा अटो शो सार्यौं । धेरै पैसा हुनेले मात्रै नेपालको अटो मोबाइल उद्योगमा लगानी गर्छ भन्ने आरोप छ नि ?त्यस्तो होइन । यसमा करोडौं रुपैयाँ लगानी गरेका व्यवसायी पनि छन्, पार्ट्स व्यवसायी पनि छन् सबै छन् । यसमा सिन्डिकेट छैन । किनभने यो खुला बजार हो । यसमा जुनसुकै व्यवसायीले नयाँनयाँ ब्रान्ड भित्र्याउन सक्छन् । भारतमा मात्र हामी सीमित रहेनौं, चीनबाट पनि थुप्रै नयाँ ब्रान्डका गाडी आएका छन् । व्यवसायमा सिन्डिकेट वा कार्टेलिङ छैन । नेपालमा बेलाबेलामा मल्टिनेसनल कम्पनीहरूले एसेम्बल उद्योग खोल्छु भन्दा यहाँका उद्योगी व्यवसायीले अप्ठ्यारो महसुस गर्ने गरेका घटना छन् नि, किन ?कुरा त्यस्तो होइन । मैले आफ्नो एजेन्डामा पनि राखेको छु । एसेम्बल उद्योगलाई म्यानुफ्याक्चरर बन्नलाई नीति चाहिन्छ । किनभने कसैले पनि कुनै नीति नभई करोडौंअर्बौं रुपैयाँ लगानी गर्दैन । भोलि गएर व्यवसाय सुरक्षित छैन भने कसैले पनि गर्दैन । नेपालको बजारको साइज पनि ठूलो भइसक्यो । हामीभन्दा साना देशमा पनि गाडीका एसेम्बल प्लान्ट बनिसकेका छन्, नेपालमा पनि बन्न सक्छन् । तर स्पष्ट नीति बनिनसकेकाले यसमा नीति निर्माणका लागि हामीले पहल गरिरहेका छौं । दुई कम्पनीका दुईपांग्रे सवारी उत्पादन सुरु भइसकेको छ । अर्को आउँदै छ । नेपालमा छिट्टै कारको पनि एसेम्बल प्लान्ट सुरु हुँदै छ । इलेक्ट्रिक बसको पनि बन्न सुरु भइसकेको छ । जापान, अमेरिका जस्ता देश पनि सुरुका दिनमा एसेम्बल गरेर पछि म्यानुफ्याक्चरर भएका हुन् । सरकारले कर छुट दिइरहेको छ । आयात हुनेलाई पनि एकपछि अर्को कर बढाइदिइरहेको छ । योभन्दा बाहेक अझ थप के चाहिएको हो तपाईंहरूलाई ?वातावरण भनेको पछिल्लो बजेटबाट बल्ल सुरु भएको छ । यो स्थायी हुँदैन । नीति नै हुनुपर्छ भनेको कारण के हो भने, बजेटमा व्यवस्था गरेर भएन । बजेटमा आज एउटा व्यक्ति आउँछन्, भोलि अर्को अर्थमन्त्री र सचिव आउँछन् अनि परिवर्तन हुन्छ । भोलि अर्थमन्त्री परिवर्तन हुन्छन्, नीति पनि परिवर्तन हुन्छ । थाहै हुन्न । वर्षौंदेखि व्यवसायीको अर्बौं लगानी हुन्छ । प्रस्ट नीति आएर जुन खालको सरकार आए पनि परिवर्तन नहुने भयो भने त्यसले हाम्रा लागि सजिलो हुन्छ । हामीले उद्योग खोल्नलाई सजिलो हुन्छ । एसेम्बल उद्योगले गर्नुपर्ने भ्यालु एड भएन, उपभोक्ताले छुट पाएनन्, तपाईंहरूले छुट सुविधा मात्र माग्नुभयो भन्ने आरोप पनि छ नि ?सबैभन्दा पारदर्शी व्यवसायी भनेको सायद अटोमोबाइल व्यवसायी नै होलान् । हिजोको दिनमा कालोबजारी ऐन लगाएर केके गरियो, त्यो आफ्नो ठाउँमा छ । प्रत्येक तीन महिनामा भन्सारमा पनि हामीले यो मूल्यमा बेच्दै छौं भनेका हुन्छौं । हामीले राष्ट्रिय पत्रिकामा पनि २३ महिनामा यो मूल्यमा बिक्री गर्दै छौं भनेर मूल्यसूची नै दिइरहेका हुन्छौं । हामी पारदर्शी छौं । कति पर्छ भनेर सबै खुला हुन्छ । भन्सारमा कति आयो भनेर सबै कुरा खुलेको हुन्छ । कम्पनीसँग कति मूल्यमा लिएका छौं, कति नाफा राखेका छौं भनेर एकदमै स्पष्ट रूपमा लेखिएको हुन्छ । उपभोक्ताले सुविधा पाएनन् भन्ने कुरामा हामीले आफ्नो मूल्य परेअनुसारको शुल्क लिने हो । त्यसमा २४०२४५ प्रतिशत भन्सार दर छ, जुन संसारकै सबैभन्दा महँगो भन्सार दर हो । मोटरसाइकलमा ८०९० प्रतिशत भन्सार दर छ । यस्तो अवस्थामा उपभोक्ताले कसरी राहत पाउँछन् ? कोभिडपछि अटोमोबाइल उद्योगको प्रकृतिमा केकस्तो परिवर्तन आएको छ ? यसको प्रकृतिमा धेरै फरक पाएको छु । हिजोका दिनमा सार्वजनिक गाडी प्रयोग गर्ने प्रचलन बढी थियो । अहिले स्वास्थ्यका कारणले गर्दा आफ्ना निजी सवारी चढ्ने भन्ने छ । त्यसले दुईपांग्रे सवारीको खपत व्यापक छ । चारपांग्रेको पनि बिक्री बढेको छ । बिक्रीमा कोभिडको समयमा ठूलै असर पर्यो । त्यसपछि राम्रो भएको छ । साथै सार्वजनिक सवारीसाधनमा थोरै असर परेको हो कि भन्ने देखिएको छ । यो महामारीले गर्दा फरक खालको प्रकृति देखिएको छ । नाडामा तपाईंको उम्मेदवारी फिर्ता हुने सम्भावना कति छ ?सम्भावना छैन । पहिला पनि थिएन । सहमतिको सम्भावना त अन्तिम समयसम्म नै रहन्छ । तर एक पक्ष मात्रै बसेर सहमति हुँदैन । अब योगदानको विषयलाई हेरेर सहमतिमा बस्ने हो भने म तयार छु ।"
"'युवा आऊ भनिन्छ, आउन खोज्दा रोकिन्छ","अध्यक्षमा उम्मेदवारी दिँदै हुनुहुन्छ, केका लागि तपाईंको उम्मेदवारी ?म पहाडै ढाल्छु भन्दिनँ । कोभिडले आज सबै क्षेत्र मार पारेको छ । व्यवसायीको गाँस, बास र कपासमा असर गरेको छ । जसले गर्दा मानिसको दैनिक जीवनमा ठूलो असर पुर्याएको छ । आज मान्छे बाँच्ने किन भन्ने प्रश्न उब्जाएको छ । व्यवसाय धराशायी छ । त्यसमाथि ओमिक्रोन भाइरसले कस्तो असर गर्ने हो, थाहा छैन । मेरो व्यावसायिक एजेन्डा भने एउटामात्र छ । आज नाडालाई कसरी प्रडक्टिभ बनाउन सकिन्छ भन्ने हो । अटोमोबाइल व्यवसाय आज टायर, ट्युब, ब्याट्री सबै पार्ट्सलाई प्रडक्टिभ हिसाबले कसरी अघि लग्न सकिन्छ भन्ने नै मेरो मुख्य एजेन्डा हुनेछ । अटोमोबाइल उद्योग ठूलो र सर्वसाधारणसँग जोडिएको छ । निजी सवारीदेखि सार्वजनिक यातायातसम्म यसैभित्र पर्छन्, यससँग सम्बद्ध मुद्दा छैनन्, व्यवसायीका हिसाबले तपाईंहरूले पनि उठाउनुपर्दैन ?अटोमोबाइल क्षेत्रलाई प्रोडक्टिभ हिसाबमा राख्नुका साथै व्यवसायीमा आइपर्ने समस्या सरकारको हरेक अंगबाट समाधान हुनेछ । कहिलेकाहीँ हेर्ने दृष्टिकोणले कर्मचारीतन्त्रलाई नै परिवर्तन गरिरहेको हुन्छ । अहिले जल्दोबल्दो विषय भनेको भन्सारको सन्दर्भ मूल्यसूचीको छ । त्यसमा मोटर पार्ट्सहरूको एउटा सन्दर्भ मूल्य तोकिएको छ । त्योभन्दा कममा लिएर आए पनि त्यत्तिमै भन्सार छुटाउनुपर्छ । हाम्रो दृष्टिकोण अझै पनि अटोमोबाइल भनेको अनुत्पादक क्षेत्र हो भन्ने छ । अरू विविध समस्या पनि यस क्षेत्रमा छन् । म यसको जडबाटै समाधान गर्न लागिपरेको छु । धेरैजसो व्यवसायीले उठाउने मुद्दा करको हो, यसबारे तपाईंको धारणा के छ ?करमा पनि आजको दिनमा कुनै न कुनै शाखामा एउटाएउटा संकुचित कर्मचारी भेटिन्छन् । उनीहरू कसैले पनि हामीलाई यिनी हाम्रा करदाता हुन्, देशलाई सहयोग गरिरहेका छन्, यिनीहरूको काम छिटो गरिदिनुपर्छ भन्दैनन् । हामीमा समस्या छ भने त्यसलाई देखाइदिनुपर्यो । होइन भने काम गर्न सजिलो बनाइदिनुपर्यो । सवारी आयातमा तीन सय प्रतिशतसम्म कर लिइन्छ । त्यो बेलामा हामीले सरकारलाई झकझक्याउन सकेनौं । कत्तिको महत्त्वपूर्ण छ छैन भनेर बुझाउन सकेनौं । नाडामा रहँदा मेरो मुख्य काम व्यवसायीका ससाना समस्या समाधान गर्ने हुन्छ । पछिल्लो समय इलेक्ट्रिक भेहिकलले बजार लिँदै छ, यसलाई कसरी अघि लैजानुपर्ला ? इलेक्ट्रिकल भेहिकलभन्दा पनि आजकल इलेक्ट्रिफिकेसनमा गइरहेका छौं । अबको भविष्य भनेकै इलेक्ट्रिफिकेसनको हो । यसका लागि नाडाले सोच्ने भनेको बिस्तारै इलेक्ट्रिक सवारीका लागि आवश्यक पूर्वाधार बनाउने, चार्जिङ स्टेसन राख्ने आदि विषय हुन् । सरकारले पनि बढी लागत लगाउनुपर्दैन यसमा । हामी इलेक्ट्रिक भेहिकलबाट अहिलेको परिप्रेक्ष्यमा खासै धेरै अपेक्षा नराखौं । संसारमा सबैभन्दा धेरै इलेक्ट्रिक भेहिकल बिक्री हुने देश भनेको नर्वे हो, जुन देशमा ३८ दशमलव ७ प्रतिशत उपभोक्ता यस्ता सवारी चढ्छन् । नेपाल टप फिप्टिनमा छिरिसकेको छ । नेपालका लागि यो ठूलो उपलब्धि हो । तर हाम्रो मुख्य फोकस भनेकै पूर्वाधार बनाउनेमै छ । पेट्रोलियम गाडी बेच्नमै तपाईंहरू रमाइरहनुभएको छ, इलेक्ट्रिकमा त्यति चासो दिनुहुन्न भन्ने आरोप छ नि ?यो आरोप सही भएको भए नाडाले इलेक्ट्रिक भेहिकलमा कर बढी भयो भनेर किन कुरा उठाउँथ्यो ? म आफैं पनि तत्कालीन अर्थमन्त्री युवराज खतिवडासँग विद्युतीय कर धेरै भयो भनेर बारम्बार गएँ । यति धेरै कर बढ्नु भनेको इलेक्ट्रिफिकेसनको विपरीत हो । मोफसलका व्यवसायीका मुद्दा तपाईं धेरै बुझ्नुहुन्न, छलफलमा हुनुहुन्न भनिन्छ, तपाईं नाडाको अध्यक्ष बन्दा उहाँहरूलाई थप समस्या त हुँदैन ? मैले मोफसललाई महत्त्व नदिने भएको भए मेरो मुख्य एजेन्डा मोफसलका व्यवसायीका समस्या समाधान, कार्यविधि कार्यान्वयन गराउने मेरो एजेन्डा हुने थिएन । सबै कुरा आज केन्द्रबाट हुने भएको भए प्रदेश संरचना किन बनाउनु ? म अध्यक्ष भएँ भने सबै प्रदेशका अध्यक्षज्यू मेरो भनाइ याद राखिराख्नुस् नाडाको हितमा काम गर्न आगामी दुई वर्षको दौडधुप साह्रै हुनेवाला छ । नाडामा छिर्नै पनि ससाना व्यवसायीलाई समस्या छ, धेरैलाई समेट्न सक्नुभएको छैन, सिन्डिकेट छ पनि भनिन्छ नि ? त्यो म मान्दिनँ । किनभने ९ सय ६४ बाट आज ३२ सय सदस्य पुगेका छन् । यत्ति संख्या निर्वाचनकै लागि पुग्यो कि भन्नेहरू पनि छन् । निर्वाचनका लागि मात्र पुगेको होइन, यसो नगरिएको भए सातै प्रदेशको उपस्थिति कहाँ हुन्थ्यो ? सबैको सहभागिता गराउनुपरेन । साना, मझौला, उद्योग, आयातकर्ता, डिलर र मोफसलको सहभागिता राम्रो छ । मेरो १७ जनाको टिम पनि सबैलाई समेट्ने गरी बनाएको छु । हरेक क्षेत्रबाट सबैको प्रतिनिधित्व हुने गरी टिम बनाएको छु । नाडामा करिब ३२ मात्र सदस्य हुनुहुन्छ, देशभर डिलर्सहरू १०११ हजारको संख्यामा छन्, उनीहरू छुटेनन् त ?आज नाडाले कसैलाई सदस्य बनिदिनुस् भनेर जाँदैन । सबैलाई प्रदेश तहबाट समेट्ने हो । नाडाको विधानमा नाडाको सदस्य हुन पहिला प्रदेशबाट सिफारिस आउनुपर्यो । सबैभन्दा धेरै सदस्य बनाउनु भनेकै आजको दिनमा नाडाको शक्ति, गरिमा बढ्नु हो । यो पटक ९ सयबाट ३२ हुनु नै ठूलो फड्को हो । ९ सयबाट १० हजार भएको भए ठूलै समस्या हुन्थ्यो होला । नाडा अटो शो नै दुई वर्षदेखि रोकिइरहेको छ, यसलाई तपाईंहरू कसरी अघि बढाउँदै हुनुहुन्छ ? ठूलो गहन अध्ययनपछि रोकिएको हो । केही पहिला हामीले आगामी फेब्रुअरीमा गर्ने भनेका थियौं । यसबीचमा विदेशमा कोरोनाको नयाँ भेरिएन्ट ओमिक्रोन देखापर्यो । यसले नेपालमा असर गर्छ गर्दैन, कसैलाई थाहा नहुँदा अटो शोलाई सेप्टेम्बरमा सारेका छौं । व्यवसाय भनेको सबैको गाँस बचाउने बाटो हो । त्यसैले गाँस बचाउनुभन्दा पहिला मान्छे सुरक्षित हुनुपर्छ । यो इभेन्ट्स सोहार्दपूर्ण वातावरणमा सबै सुरक्षित हुने भएपछि मात्र हुनेछ ।एसेम्बल उद्योगमा हामी बामे सर्दै छौं, तपाईं आफैंले पनि एसेम्बल उद्योग सुरु गर्न खोजिरहनुभएको छ, यस विषयमा विद्यमान नीतिनियम र हाम्रो अवस्था के छ ? नेपालमा दुईपांग्रे सवारी एसेम्ब्लिङ भइरहेको छ । टायरको पनि उत्पादन सुरु भइसकेको छ । ब्याट्रीको सुरु हुँदै छ । लुब्रिकेन्ट्स त पहिलादेखि नै भइरहेको छ । मुख्य चर्चाको विषय नै चारपांग्रेको हो । गाडी सस्तो पाइन्छ भन्ने हिसाबले यो विषय चर्चामा आएको हो । तर कार्यविधि र नियम अहिलेसम्म प्रस्ट्याइएको छैन । यो नहुनु ठूलो विडम्बना हो । सरकारका लागि एसेम्ब्लिङ भनेकै रोजगारी सिर्जना गर्नुपर्यो, विदेशी मुद्रा बाहिर जानुभएन, नेपालीले नेपालमै उत्पादित गाडी चढ्न पाउनुपर्यो भन्ने हो । तर यसमा आवश्यक पूर्वाधार खोइ ? यसमा हामीले काम गर्नु छ । सरकारले व्यवसायीलाई कर छुट पनि दिएको छ, सहजीकरण पनि गरिदिएको छ, यहाँ उत्पादन गरे पनि ॅभ्यालु एड भएन, उपभोक्ताले पनि छुट पाएनन्, यो मुद्दा त सशक्त रूपमा आएको छ नि ? सीकेडी र एसकेडीमा गएर खोजेको चीज केही पनि पाइँदैन । नेपालमा एसेम्बल हुन थाल्यो भनेर राम्रो कुराको विज्ञापन गरेको मात्र हो । नेपाली टायर, लुब्रिकेन्ट, नेपाली मेटलबाट बनेको नटबोल्ट प्रयोग गर्नुपर्छ, गाडीको फ्रेम त्यसरी बनाउनुपर्छ । त्यो बन्यो भने तब हामी भन्न सक्छौं नेपालमा बनेको गाडी । त्यो बेलामा बल्ल सस्तो पनि पर्छ । जनशक्ति पनि बढी प्रयोग हुन्छ । नेपालकै मान्छेले जागिर पाउँछन् । यसमा महत्त्वपूर्ण भूमिका सरकारको रहन्छ । तर अझै पनि सरकारले प्रस्ट्याउन सकेको छैन । यी मुद्दाबारे नाडामा रहेर तपाईंले भविष्यमा सरकारसँग कसरी यसमा सहकार्य गर्नुहुन्छ ? योजना के छन् ? आजको भोलि गर्न सकिने काम होइन यो । यसमा एक जनाले मात्र गर्नेभन्दा पनि सबै एकसाथ अघि बढ्नुपर्छ । नियमहरू बनाउँदै जानुपर्छ । म अध्यक्ष भएपछि जुन समिति छ, त्यसलाई राखेर मेड इन नेपाल समिति बनाउने योजना छ । त्यो समितिलाई लगेर अर्थमन्त्रीअन्तर्गत पनि समिति बनाएर नियम बनाउन जरुरी छ । अरू पनि विविध योजनासाथ अघि बढ्ने हाम्रो तयारी छ । अध्यक्षमा सहमति र उम्मेदवारी फिर्ताको सम्भावना छ ? सबैभन्दा ठूलो कुरा, मैले निर्वाचनलाई अझै पनि स्विकारिसकेको छैन । निर्वाचनको नियम हो । मैले टिम बनाउनुपर्थ्यो, त्यो गरें । अन्तिम घडीसम्म केही न केही सहमति आयो भने भोट हाल्नुपर्दैन । मेरो तयारी भनेकै सर्वसम्मतितिर नै हो । तर प्रजातान्त्रिक पद्धति त छँदै छ सक्षम नेतृत्व चयनका लागि उसलाई भोट हाल्नुस् भन्ने । यदि म आफैं पनि सक्षम छैन भने मलाई भोट नगर्नुस् । तर म उम्मेदवारी फिर्ता लिन्नँ । एउटा मेकानिकबाट आएर आज यहाँसम्म आइपुगेको छु । म दाबी गर्छु म युवा र परिपक्व मान्छेको बीचको व्यक्ति हुँ । नाडालाई नेतृत्व दिन म सक्षम छु । अध्यक्षका अर्का प्रत्याशी भन्नुहुन्छ दुई कार्यकाल उपाध्यक्ष हुनुभयो, अघिल्लो चुनावमा सहमतिका लागि भनेर सदस्यमा बस्नुभयो रे तपाईं, यसपालि उहाँलाई नेतृत्व दिने सहमति थियो रे तपाईंहरूबीच ? आजसम्म मैले वचन दिएको कुरामा पछि हटेको छैन । यो कुरा उहाँले स्विकार्नुहुन्छ भने म बस्न तयार छु । म उपाध्यक्ष हुँदा प्रस्ट रूपमा म अर्को पटक अध्यक्ष बन्नेवाला छु भन्ने थियो । दुई वर्षको अवधिमा उहाँले मसँग कहिल्यै म अध्यक्ष बन्छु भन्नुभएन । म अध्यक्षका लागि अगाडि लागेपछि म पनि अध्यक्ष बन्छु भनेर लाग्नुभयो । मेरो एउटै मात्र भनाइ छ उमेरलाई साइडमा राखेर हेरौं । युवा आऊ आऊ त भनिन्छ । तर आइसकेपछि एकछिन है भन्न त भएन नि ।"
एपेक्स र नेक्स्ट भेन्चर कर्पबीच समझदारी,"काठमाडौं (कास) एपेक्स कलेज प्रालि र एमएनएस नेक्स्ट भेन्चर कर्पबीच युवा उद्यमशीलताको विकास र प्रवर्द्धनका लागि स्टार्टअप सेन्टर स्थापना गर्ने विषयमा समझदारी भएको छ । सेन्टरका लागि १ करोड रुपैयाँको कोष खडा गरिएको मंगलबार जानकारी दिइयो । कलेजका सहायक निर्देशक किशोर ढुंगाना र कर्पका प्रबन्ध निर्देशक कविराज जोशीले सम्झौतापत्रमा हस्ताक्षर गरे । एपेक्सका विद्यार्थी र पूर्वविद्यार्थीलाई तिनले सुरु गरेका नवउद्यम वा व्यावसायिक परियोजनाहरूमा सहयोग गर्ने उद्देश्यले कोष स्थापना गरिएको जोशीले बताए । कलेजका विद्यार्थी र पूर्वविद्यार्थीलाई व्यवसायसम्बन्धी सुझाव र जानकारी दिँदै तिनलाई आवश्यक संसाधन र लगानी जुटाइदिन स्टार्टअप सेन्टर महत्त्वपूर्ण हुने ढुंगानाको भनाइ थियो । आफूहरूले नवउद्यमशीलतालाई सधैं प्राथमिकतामा राख्दै आएको उनको भनाइ छ । कलेजको ओरियन्टेसन प्रोग्राम (परिचयात्मक कार्यक्रम) मा नै हामी विद्यार्थीलाई विभिन्न ठाउँको बजार भ्रमण गरेर त्यहाँको समस्या पहिचान गरी त्यसको समाधानका लागि बिजनेस आइडिया प्रस्तुत गर्न भन्छौं, ढुंगानाले भने, सुरुदेखि नै विद्यार्थीमा व्यावसायिक दृष्टिकोण निर्माण गर्न यस्तो गरिएको हो ।एपेक्समा आन्ट्रप्रेनियर डेभलपमेन्ट प्रोग्राम, एपेक्स टक्स म्यानेजमेन्ट जस्ता कार्यक्रममार्फत विद्यार्थीलाई उद्यमशीलतामा प्रोत्साहन गर्ने गरिएको पनि उनले जानकारी दिए । हाल कलेजमा अध्ययनरत करिब २ हजार विद्यार्थी र ५ हजार पूर्वविद्यार्थीले सेन्टरमार्फत आफ्नो व्यापारिक परियोजनालाई मूर्त दिन सक्ने जोशीको भनाइ छ । कलेजका फ्याकल्टी र कर्पका १५० भन्दा बढी मेन्टरले विद्यार्थी उद्यमीलाई पथप्रदर्शन र स्रोतसाधनमा सहयोग गर्नेछन्, उनले भने, वास्तविक उद्यमी उत्पादन गर्ने हाम्रो लक्ष्य हो ।राम्रो सम्भावना भएका परियोजना प्रस्तुत गर्ने विद्यार्थी वा विद्यार्थी समूहलाई तीन महिना लामो बुट क्याम्पमा सहभागी गराइने उनले जानकारी दिए । त्यसमा उनीहरूको व्यवसायलाई कसरी अघि बढाउने भन्नेबारे विज्ञहरूले मेन्टरिङ गर्नेछन्, जोशीले भने । बुट क्याम्पपछि डेमो डे हुनेछ । कलेजका फ्याकल्टी, पूर्वविद्यार्थी वा अन्य व्यवसायीले परियोजनामा लगानी गर्न सक्नेछन् । लगानी नपाएका स्टार्टअपहरूलाई स्टार्टअप फन्डमार्फत अगाडि बढाइनेछ, उनले भने, विद्यार्थी लक्षित यस्तो कार्यक्रम र कोष नौलो प्रयास हो ।"
कानुन व्यवसायीओली भेट,"(काठमाडौं)  प्रधानन्यायाधीश चोलेन्द्रशमशेर जबरा बहिर्गमनको माग गर्दै डेढ महिनादेखि आन्दोलनरत कानुन व्यवसायीले पूर्वप्रधानमन्त्री तथा एमाले अध्यक्ष केपी शर्मा ओलीलाई भेटी जबराविरुद्ध महाअभियोग लगाउन भूमिका खेल्न आग्रह गरेका छन् । नेपाल बारका पदाधिकारी, पूर्वपदाधिकारी र वरिष्ठ कानुन व्यवसायी मंगलबार भक्तपुरको बालकोटस्थित ओली निवास पुगेका थिए । कानुन व्यवसायीले प्रधानन्यायाधीशविरुद्ध महाअभियोग लगाउने पर्याप्त आधार भएको दाबी गर्दै आए पनि राजनीतिक दलहरूले भने त्यस विषयमा खासै चासो देखाएका छैनन् । सर्वोच्च अदालत बार एसोसिएसनका अध्यक्ष वरिष्ठ अधिवक्ता पूर्णमान शाक्यले जबराविरुद्ध महाअभियोग लगाउन भूमिका खेल्न आग्रह गरेका थिए । त्यस्तै, वरिष्ठ अधिवक्ता शम्भु थापाले प्रधानन्यायाधीश जबरालाई आफूहरूले कुनै हालतमा नमान्ने बताए । अदालतमा अति भएको छ, प्रधानन्यायाधीशलाई देउता, ईश्वर मान भनेर सबै दलले भने पनि हामी मान्ने अवस्थामा छैनौं, थापाले ओलीसामु भने । उनले प्रधानन्यायाधीश र न्यायाधीशबारे संसदीय समितिहरूमा छलफल चलाउन पनि प्रमुख प्रतिपक्षी दललाई आग्रह गरेका छन् । राजनीतिक दलहरूले जनताबाट प्राप्त सार्वभौम अधिकारको प्रयोग गर्नुपर्ने थापाको आग्रह छ । संवैधानिक व्याख्यामा राजनीतिक दल र कानुन व्यवसायीहरूबीच फरक मत रहन सक्ने तर भ्रष्टाचारको मामिलामा सबै एकमत रहेको उनले बताए । सर्वोच्च अदालतका न्यायाधीशको मूल्यांकन गर्नुपर्यो भनेर हरिकृष्ण कार्कीको प्रतिवेदनमा छ, उनले भने, भ्रष्टाचारको सन्दर्भमा हामीले यसपालि शीर्षस्थको किलकिले समातेका छौं । उहाँ जाँदाखेरि धेरै जना जानेवाला छन् । एकचोटि आफ्नो दलमा हुन्छ कि विभिन्न समितिमा हुन्छ, छलफल चलाइदिनुस् । जबराले नभई न्यायाधीशहरूले पेसी गोला प्रणालीबाट चलाउने व्यवस्था गरेको पनि थापाको भनाइ थियो । ओलीले भने कानुन व्यवसायीहरूलाई अदालत सुधारका सबै विषय उठाएर अघि बढ्न भनेका छन् । उनले आफू नेतृत्वको सरकार हटाउने आदेश दिनु संविधानविपरीत भएको भन्दै ती विषय पनि उठाउन आग्रह गरे । बारका पदाधिकारीलाई ओलीले भने, न्यायालय सुधारका कुरामा कुनै आपत्ति छैन । न्याय पाउने स्थिति बनाउनुपर्छ तर जहाँ कमी छ त्यो कमी त हटाउनुपर्छ । न्यायालय सुधारका लागि उठाउनुभएका कुरालाई पूर्णता दिऊँ । यो २० प्रतिशत कुरामात्रै उठाउनुभयो, शतप्रतिशत कुरा उठाएर अगाडि बढौं । ओलीले सत्तारूढ गठबन्धनका कारण महाअभियोग लगाउन सक्ने अवस्था नरहेको पनि बताएका थिए । उनले आफूसँग महाअभियोग पारित गर्न सक्ने सांसदको संख्या नभएको र सत्तारूढ गठबन्धनले महाअभियोग नल्याउने दाबी गरे । संसद्को अंकगणित र सत्ता गठबन्धनप्रति लक्षित गर्दै ओलीले न्यायालयलाई तत्काल सच्याएर लान सक्ने सम्भावना मैले देखिरहेको छैन भनेका थिए । न्यायालय सच्याउनका लागि राजनीतिक दल, न्यायाधीश र कानुन व्यावसायी सच्चिन जरुरी रहेको पनि ओलीको भनाइ थियो । उनले प्रधानन्यायाधीश हटाउनमा मात्रै बारको आन्दोलन केन्द्रित भएको बताए । कानुन व्यवसायी, बार र न्यायाधीश बसेर कुन मुद्दा के गर्ने भन्ने सेटिङ भएको दाबी गर्दै ओलीले प्रधानन्यायाधीशलाई हटाउँदैमा न्यायालय सुध्रिने ठाउँ आफूले नदेखेको भनाइ राखे । प्रधानमन्त्री शेरबहादुर देउवाले महाअभियोग ल्याउन नमानेको र प्रधानन्यायाधीशले संवैधानिक प्रक्रियाबाट मात्रै जान्छु भनिरहेको अवस्थामा न्यायालयमा निकास निस्किन कठिन भएको ओलीले बताए । न्यायालयको भूमिका न्यायालय जस्तो भइरहेको छैन । श्रीमान्जीहरूको भूमिका जस्तो हुनुपर्ने त्यस्तो भइरहेको छैन, ओलीले भने, राजनीतिक पार्टीहरू गम्भीर हुनुपर्ने, हामी गम्भीर छौं । भित्रबाट भन्ने हो भने मसँग त दुईतिहाइ छैन । हामी निर्णायक होइन । कोही पनि एक्लै निर्णायक छैनौं । कानुन व्यवसायीमा एमाले बाधक हो कि भन्ने परेको आफूलाई लागेको उनको भनाइ थियो ।सर्वोच्चमा संकट सुरु भएयता कानुन व्यवसायी र ओलीबीच यो पहिलो भेट हो । प्रधानन्यायाधीश जबरामाथि न्यायिक विचलन मा परेको आरोप लगाउँदै सहकर्मी न्यायाधीशहरूले ८ कात्तिकदेखि उनले तोकेको इजलास बहिष्कार थालेका थिए । इजलास बहिष्कारको ३७ दिनपछि मंसिर १५ मा गोला प्रक्रिया लागू भएपछि मात्र उनीहरू इजलासमा फर्किएका थिए । गोला प्रक्रिया लागू भएपछि प्रधानन्यायाधीशको इजलास तोक्ने तजबिजी अधिकार खोसिएको थियो । तर, नेपाल बारलगायत कानुन क्षेत्रका संस्था भने जबरा बहिर्गमनको माग राख्दै अझै आन्दोलनरत छन् ।"
अध्यक्षउपाध्यक्ष कुटाकुट,"राजविराज (कास) सप्तरीको छिन्नमस्ता गाउँपालिकाका अध्यक्ष सूर्यनारायण मण्डल र उपाध्यक्ष उषाकुमारी मण्डलबीच मंगलबार कार्यपालिका बैठकमै कुटाकुट भएको छ । सो क्रममा अध्यक्ष मण्डलका दुईवटा दाँत नै भाँचिएको प्रत्यक्षदर्शीको भनाइ छ । किसानका लागि अनुदानको गहुँको बीउ वितरणबारे विवाद हुँदा दुई जनप्रतिनिधिबीच हात हालाहाल भएको हो । बीउ वितरणको स्थान र प्रक्रियाबारे बैठकमा विवाद हुँदा अध्यक्षले आफूलाई अपशब्द प्रयोग गर्दै हात समाएपछि गरेपछि प्रतिकार गरेको उपाध्यक्ष मण्डलले बताइन् । गालीगलौज गर्दै हात समाई साडी खोलिदिने भन्दै अभद्र व्यवहार गरेपछि प्रतिकार गरेकी हुँ, उनले भनिन्, आफ्नो इज्जत जोगाउन प्रतिकार गरेकी हुँ । त्यसक्रममा कता लाग्यो के भयो थाहा भएन । अध्यक्षको आक्रमणबाट आफ्नो हातका चुरा फुटेको र चोट लागेको उनको भनाइ छ । घटनाबारे अध्यक्ष मण्डलसँग भने सम्पर्क हुन सकेन ।गाउँपालिकामा पछिल्लो दुई आर्थिक वर्षदेखि गाउँसभा हुन नसक्दा विकास निर्माणका काम ठप्प छन् । एक साताअघि मात्रै गत आर्थिक वर्षको गाउँसभा भएको थियो । कर्मचारीले समेत महिनौंदेखि तलब पाएका छैनन् । अध्यक्षउपाध्यक्षबीच बजेट वितरणलाई लिएर सार्वजनिक रूपमै विवाद हुँदै आएको छ । अध्यक्ष मण्डलले तत्कालीन नयाँ शक्ति पार्टीबाट चुनाव जितेका थिए भने उपाध्यक्ष मण्डलले राष्ट्रिय जनता पार्टीबाट जितेकी थिइन् । अहिले अध्यक्ष जसपामा छन् भने उपाध्यक्ष लोकतान्त्रिक समाजवादी पार्टीमा छिन् । अध्यक्ष मण्डल यसअघि पनि गाउँलाई खुला दिसामुक्त क्षेत्र घोषणा गर्ने क्रममा विवादमा तानिएका थिए ।"
निगमले माग्यो लिखित कारण,"काठमाडौं (कास) आफ्नो जहाजबाट ७६ जना यात्रुलाई अफलोड गरिएको विषयमा नेपाल वायुसेवा निगमले त्रिभुवन विमानस्थलस्थित अध्यागमन कार्यालयसँग लिखित कारण मागेको छ । आइतबार राति यात्रुलाई अध्यागमनले दुबई जानबाट रोकेको थियो । ती यात्रु पीसीआर गरेर, दुबईमा क्वारेन्टिन बस्ने सर्तसहित होटल बुकिङ गरेर काठमाडौंको ब्ल्याक आई जर्नी प्रालिबाट दुईतर्फी टिकट खरिद गरेर जान लागेका थिए । ती यात्रुलाई अफलोड गरिनुको कारण निगमले मागेको हो । त्यसैगरी निगमले यस घटनाबाट कम्तीमा ४० लाख रुपैयाँ प्रत्यक्ष घाटा व्यहोरेको जनाएको छ ।"
'अबको मेरो लक्ष्य एसियाड,"(काठमाडौं)  युथ पारा एसियाली खेलकुदमा स्वर्ण जितेकी ओलम्पियन तेक्वान्दो खेलाडी पलेशा गोवर्द्धनले पारा एसियाली खेलकुदमा पदक जित्ने लक्ष्य निर्धारण गरेकी छन् ।पलेशाको स्वर्णसहित तीन पदक जितेको नेपाली टोली मंगलबार साँझ स्वदेश स्वदेश फर्किएको हो । एसियन ओलम्पिक कमिटी र बहराइन सरकारको संयुक्त आयोजना भएको पारा युथ एसियालीमा तेक्वान्दोका तीन र ब्याडमिन्टनका एक खेलाडीले भाग लिएका थिए । पलेशाले फाइनलमा इरानकी खेलाडीलाई पराजित गरी स्वर्ण जितेकी थिइन् । सिर्जना घिसिङ र विशाल गर्बुजाले क्रमशः रजत र कांस्य जितेका थिए । १८ वर्षीया पलेशाले ओलम्पिकमा पूरा नभएको सपना बहराइनमा पूरा गर्न पाएकामा खुसी व्यक्त गरिन् । गत भदौमा जापानमा सम्पन्न पारा ओलम्पिक खेलकुदमा ऐतिहासिक दुई खेल जितेकी पलेशाले विश्वस्तरीय खेलाडीसँगको प्रतिस्पर्धापछि आफ्नो आत्मविश्वास उँचो पारेकी थिइन् । सायद बहराइनको सफलताको कारक त्यो पनि रह्यो ।ओलम्पिकमा पदकको नजिक भएर पनि चुक्नुपरेको थिएँ । यसपल्ट जसरी पनि जित्ने छु भन्ने लक्ष्य राखेर गएको थिएँ । हामीले दुई महिना विशेष तयारी पनि गरेका थियौं । खेल सोचेजस्तै भयो । पदक जित्न पाउँदा धेरै खुसी छु, पलेशाले त्रिभुवन विमानस्थलमा भनिन् । उनले अब पारा एसियाली खेलकुदमा पदक जित्ने लक्ष्य राखेको बताइन् । चीनमा सन् २०२२ को सेप्टेम्बरमा १९ औं एसियाली खेलकुदको आयोजना हुँदै छ । त्यसको एक महिनापछि पारा एसियाली खेलकुद हुनेछ । चीनमा हुने एसियाली खेलकुदमा पदक जित्ने लक्ष्य लिएको छु । ओलम्पिकका लागि जस्तो तयारी थियो, त्यसैले निरन्तरता पाउने छ भन्ने आस राखेको छु, सन् २०१९ मा भियतनाममा सम्पन्न पाँचौं एसियन पारा तेक्वान्दो च्याम्पियनसिपकी कांस्य विजेता पलेशाले भनिन्, सबै क्षेत्रबाट सहयोग भयो भने हामी जित्न सक्छौं ।नेपाली टोलीका प्रशिक्षक कविराज नेगी लामाले पलेशाबाहेक अरू दुई खेलाडीले पहिलोपल्ट अन्तर्राष्ट्रिय प्रतियोगिता खेलेकाले अनुभवको कमीका कारण स्वर्ण जित्न नसकेको बताए । यो एसियालीस्तरको आधिकारिक खेल भएकाले यसको महत्त्व धेरै नै छ । हाम्रा सबै खेलाडी खाली हात फर्कनुपरेन । यो देशका लागि प्रतिष्ठाको विषय भयो, प्रशिक्षक नेगीले भने, दुई खेलाडीले पहिलोपल्ट अन्तर्राष्ट्रिय प्रतियोगिता खेलेका हुन् । तर ओलम्पिक तयारीदेखि नै प्रशिक्षणमा थिए । यो सफलता त्यसैको परिणाम हो । अनुभवको कमी हुँदा स्वर्ण जित्न नसकेका हुन् ।नेपाली टोलीलाई स्वागत गर्न राष्ट्रिय खेलकुद परिषद (राखेप) का बोर्ड सदस्य एकेन्द्र कुँवर, नेपाल तेक्वान्दो संघका अध्यक्ष प्रकाशशमशेर राणा, महासचिव दीपराज गुरुङलगायत उपस्थित थिए । पलेशालाई लिन ८० वर्षीया हजुरआमासहित परिवारका सदस्य पनि विमानस्थल पुगेका थिए ।पलेशाले ओलम्पिकलगायत अन्तर्राष्ट्रिय सफलता र सहभागिताका लागि तेक्वान्दो संघले धेरै सहयोग गरेको भन्दै भविष्य पनि त्यसले निरन्तरता पाउने र त्यसका लागि आफूहरूले अन्तर्राष्ट्रिय सफलता हासिल गर्ने प्रतिबद्धता जनाइन् । तेक्वान्दो संघका अध्यक्ष राणाले राखेप, मन्त्रालयलगायत सरकारी तबरबाट पारा खेलाडीको प्रशिक्षण तथा अन्तर्राष्ट्रिय तयारीका लागि कुनै सहयोग पाउन नसकिएको गुनासो गरे । ओलम्पिकका लागि झन्डै १ वर्ष तयारीमा राख्दा पनि सरकारी तबरबाट एक रुपैयाँ सहयोग आएन । यद्यपि तेक्वान्दो संघले सरकारले मुख ताकेर बसेन, त्यसैले त यो सफलता मिलेको हो, राणाले कान्तिपुरसँग भने, एसियाडका लागि सरकारले केही सहयोग गरेन भने पनि हामीले खेलाडीको तयारीलाई कमी हुन दिने छैनौं ।"
आईसीसीद्वारा क्यानको बजेटमा व्यापक वृद्धि,"(काठमाडौं)  अन्तर्राष्ट्रिय क्रिकेट परिषद् (आईसीसी) ले नेपाल क्रिकेट संघ (क्यान) को वार्षिक बजेटमा व्यापक वृद्धि गरेको छ । तोकिएको मापदण्ड पूरा गरेको भन्दै आईसीसीले नेपालको वार्षिक बजेटमा झन्डै दोब्बर वृद्धि गरेको हो । क्यान पूर्ण रूपमा आईसीसीको बजेटमा निर्भर रहँदै आएको छ । आईसीसीले नेपाललाई वार्षिक रूपमा ७ लाख ४८ हजार डलर कम्पिटिसन ग्रान्ट दिँदै आएको थियो । आईसीसीले क्यानको वार्षिक बजेट वृद्धि गरेर १३ लाख २० हजार डलर पुर्याइदिएको छ । यो बजेट प्रतियोगिताहरूमै केन्द्रित भएर खर्च गर्नुपर्छ, क्यानका कोषाध्यक्ष रोशन सिंहले कान्तिपुरसँग भने । उनका अनुसार आईसीसीले कम्पिटिसन ग्रान्टमा १२ हजार डलर वृद्धि गर्दै स्कोरकार्ड ग्रान्ट ५ लाख ६० हजार डलर दिने निर्णय गरेको हो । क्यानको कार्यशैलीबाट प्रभावित भएर आईसीसीले वार्षिक बजेट बढाएको कोषाध्यक्ष सिंहको दाबी छ । उनीहरूले दिएको निर्देशिकाअनुरुप क्यानले कार्य गर्दै आएको थियो । त्यसअनुरूप पनि हाम्रो बजेटमा वृद्धि भएको हो, उनले भने, अरू राष्ट्रलाई बजेट बढाएकोबारे हामीलाई थाहा छैन, एकदिवसीय अन्तर्राष्ट्रिय मान्यता भइसकेपछि अन्य देशले जस्तो पाउने रकम आर्थिक रूपमा निलम्बनकै हिसाबले हुनसक्छ हामीले पाइरहेका थिएनौं, तर वृद्धि गरेको बजेटको पैसा हिजो (सोमबार) आइसकेको छ ।आईसीसीले सन् २०१६ देखि २०१९ सम्म क्यान प्रशासनलाई निलम्बन गरेको थियो । २०१४ को अन्त्यदेखि आईसीसीले क्यानलाई दिँदै आएको अनुदानमा नियन्त्रण गरेको थियो, जुन अहिलेसम्म जारी छ । क्यानमाथिको निलम्बन फुकुवा भए पनि आईसीसीले तोकेको बजेटमा क्यानले इभेन्टहरू आयोजना गर्दै आएको छ । आईसीसीले तोकेको मापदण्डअनुरुप क्यानले वर्ष २०२१ भर चिफ फाइनान्स अफिसर, जनरल म्यानेजर, क्रिकेट म्यानेजर नियुक्त गर्नुका साथै दाङमा प्रधानमन्त्री कप महिला राष्ट्रिय क्रिकेट, काठमाडौंमा पीएम कप र मेयर कप राष्ट्रिय क्रिकेट, काठमाडौंमा त्रिकोणात्मक ट्वान्टी२० अन्तर्राष्ट्रिय प्रतियोगिता आयोजना गरेको थियो । साथै सात प्रदेशमा १० प्रशिक्षक नियुक्त गर्दै क्यानले आफैं लेभल वान अनलाइन प्रशिक्षण कोर्स सञ्चालन गरेको थियो । हामीले आईसीसीले तोकेको न्युनतम संख्याभन्दा बढी इभेन्ट गर्न सफल भयौं, जसका कारण हामी यो बजेट ल्याउन सफल भएका हौं, सिंहले भने, क्यानको बजेट अहिलेसम्म घाटाको बजेट थियो, नयाँ वृद्धि बजेटले ठूलो उत्साह दिएको छ । उनका अनुसार प्रदेश प्रशिक्षक, महिला प्रशिक्षक र मुख्य प्रशिक्षकमा मात्र क्यानले वार्षिक २ करोड हाराहारी खर्च गर्दै आएको छ । क्यानले २०२० यता आफ्नोमातहात ३९ जिल्लालाई वार्षिक १ लाख, सात प्रदेशलाई ३ लाख दिँदै आएकोमा २०२२ को बजेटबाट त्यसमा वृद्धि गरिनुका साथै महिला क्रिकेटको ग्रेडिङमा वृद्धि गरिने सिंहले बताए । सात प्रदेशमा प्रशिक्षक क्यानले यसै वर्ष प्रशिक्षक नियुक्त गरेको थियो, जसका कारण पनि स्कोरकार्ड ग्रान्ट का लागि नेपाल हकदार बनेको सिंहको दाबी थियो ।सिंहले भने, आईसीसीले तोकेका सबै गाइडलाइन मिट गरेका थियौं । २०२२ को बजेट हामीले केही समयअघि राम्रै बनाएर आइसीसीमा पठाएका थियौं । त्यहाँबाट हामीले १५ लाख डलर (१८ करोड रुपैयाँ) बजेट माग गरेका थियौं भने ४ देखि ५ करोड रुपैयाँ क्यानले आफ्नै स्रोत (प्रायोजक लगायतबाट भित्र्याउने गरी) बजेट बनाएका थियौं । त्यसमा पनि आईसीसी सकारात्मक छ ।अब क्यानले यू१६ र यू१९ को महिला र पुरुष राष्ट्रिय प्रतियोगिता पनि गर्ने सिंहले जनाए । क्यानले ७ वर्षपछि यू१९ पुरुष राष्ट्रिय प्रतियोगिता भर्खर सम्पन्न गरेको हो । महिलाको यू१६ र यू१९ प्रतियोगिता पनि आयोजना नभएको त्योभन्दा बढी भइसकेको छ ।"
युवराज सर्वोत्कृष्ट,"काठमाडौं (कास) जाजरकोटका युवराज बिकले मंगलबार सम्पन्न युथ एथलेटिक्स च्याम्पियनसिपमा सर्वोत्कृष्ट खेलाडी पुरस्कार पाएका छन् । यू२० ब्वाइजतर्फ बंगलादेशी खेलाडीलाई पछि पार्दै उनले १०० मिटर दौडमा स्वर्ण जितेका थिए । त्रिपुरेश्वरस्थित दशरथ रंगशालामा प्रतियोगिताको दोस्रो तथा अन्तिम दिन युवराजले १०० मिटर दौडमा ११०० सेकेन्डको टाइमिङ निकाले । नवलपरासीका सलिन देवान र बंगलादेश नदिन मोहम्मदले क्रमशः ११२४ र ११२८ सेकेन्डमा दूरी पूरा गरी रजत र कांस्य जिते ।यू२० कै महिलातर्फ बंगलादेशकी सुनमाझा देवानले ११८५ सेकेन्डमै दूरी पूरा गरी स्वर्ण जितिन् । नेपालको राष्ट्रिय कीर्तिमानभन्दा राम्रो टाइमिङ निकालेकी उनी प्रतियोगितामा यू२० तर्फ उत्कृष्ट खेलाडी चुनिइन् । बंगलादेशकै सोनिया अख्तरले १२१० सेकेन्ड र दाङकी सीमा चौधरीले १३८० सेकेन्डमा दूरी पूरा गरी क्रमशः रजत र कांस्य जिते । १०० मिटर दौडको यू१६ विधामा ब्वाइजतर्फ ११२४ सेकेन्डमा दूरी पार गरी वीरगन्जका आदेशकुमार यादवले स्वर्ण जिते । तनहुँका प्रेमबहादुर थापाले ११४२ सेकेन्डमा दूरी तय गरे । कपिलवस्तुका शंकर चौधरीले ११९२ सेकेन्डबाट कांस्य जिते ।गर्ल्सतर्फ भक्तपुरकी स्वागता खाइजुले १३२२ सेकेन्डबाट स्वर्ण जितिन् । उनी यू२० गर्ल्सतर्फ उत्कृष्ट खेलाडीसमेत बनिन् । यू१६ ब्वाइजतर्फ लङजम्पका सुदीप थारु सर्वोत्कृष्ट खेलाडी बने । उनले पहिलो दिन सोमबार ६६८ मिटरको जम्पसहित स्वर्ण जितेका थिए । १३७५ सेकेन्डसहित वीरगन्जकी प्रीति पटेलले रजत र १४१० सेकेन्डबाट झापाकी विद्या आचार्यले कांस्य जितेका थिए । यू२० तफै ८०० मिटर दौडमा स्वर्ण विजेता नेपाली खेलाडीले बंगलादेशी खेलाडीलाई पछाडि गरे । ब्वाइजतर्फ कञ्चनपुरकी सन्जीव नेपालीले २ मिनेट ०३९ सेकेन्डबाट स्वर्ण जिते । बंगलादेशका मिहिबुल्लाह मोहम्मद खालिदले २ मिनेट ०३९८ सेकेन्डबाट रजत र कपिलवस्तुका अजय पाण्डेले २ मिनेट ०६६ सेकेन्डबाट कांस्य जिते ।गर्ल्सतर्फ जुम्लाकी राममाया बुढाले स्वर्ण जित्नेक्रममा २ मिनेट २६३६ सेकेन्ड लगाइन् । बंगलादेशकी रुना नुसरत जाहनले २ मिनेट ३००८ सेकेन्डबाट रजत जितिन् । उनले पहिलो दिन ४०० मिटर दौडमा स्वर्ण जितेकी थिइन् । नेपालकी सुस्मिता राईले उक्त इभेन्टमा कांस्य जितिन् । यू२० ब्वाइज ४ गुणा ४ सय मिटर दौडमा कपिलवस्तुले स्वर्ण जित्यो । सलिम देवान, सुदीप थारु, श्रवण केवट र तुल्सीराम थारुको टिमले ४५५० सेकेन्डमा दौड पूरा गरेको थियो । ४५७५ सेकेन्डबाट बाँकेको टिमले रजत जित्दा सुनसरी टिम ४७३० मिनेटसहित कांस्य जित्न सफल भयो ।गर्ल्सतर्फ बंगलादेशले स्वर्ण जित्यो । बंगलादेशका सोनिया, सौम्या, नुसरत जाहन र सादिया अख्तरको टोलीले ५०१३ सेकेन्डमा दूरी पार गरेको हो । दाङले ५५४५ सेकेन्ड र भक्तपुरले ५७१२ सेकेन्डबाट क्रमशः रजत र कांस्य जित्न जिते । यू२० ब्वाइज ६० मिटर दौडमा तनहुँका प्रेमबहादुर थापा (७४६ सेकेन्ड) ले स्वर्ण, कपिलवस्तुका शंकर चौधरी (७५२ सेकेन्ड) ले रजत र वीरगन्जका पुष्पराज यादव (७५६ सेकेन्ड) ले कांस्य जिते । यू१६ गर्ल्समा काभ्रेकी कृतिका रञ्जितकार (८९३ सेकेन्ड) ले स्वर्ण, झापाकी रुबिना खतिवडा ले रजत र दाङकी रितिका बोहराले कांस्य जितेका छन् ।"

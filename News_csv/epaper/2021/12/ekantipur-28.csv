शीर्षक,विवरण
डेढ दशकपछि दाहालको आत्मसमीक्षा : मुखमा संविधान र मनमा विद्रोह भन्दा क्षति,"आत्मालोचनाशान्ति सम्झौता, लडाकु समायोजनजस्ता विषयमा पार्टीमा बृहद् सामूहिक छलफल गर्नुको सट्टा संवेदनशील निर्णयमा अध्यक्ष प्रचण्डको मनोगत निर्णयले जनवादी केन्द्रीयतामा अतिक्रमण भयो ।अपारदर्शी नीति शान्ति सम्झौता गरेर सेना र हतियारलाई क्यान्टोन्मेन्टमा राखिसकेपछि विद्रोह हुन सक्दैनथ्यो । अपारदर्शी नीतिले अधिकतम प्रगतिशील संविधान निर्माणमा समेत ठूलो क्षति हुन पुग्यो ।ऐतिहासिक भूमिकासंविधान निर्माणलगायतमा नेतृत्वले खेलेका भूमिका ऐतिहासिक हो । राम्रो हुँदाहुँदै पनि संविधानका आफ्ना सीमा छन् । त्यसलाई सच्याउन सकिन्छ ।सांस्कृतिक विचलन जनताले आज माओवादी र अन्य पार्टीमा खासै भिन्नता देखिरहेका छैनन् । कमिसन, भ्रष्टाचार, यौन अनैतिकता, व्यक्तिवाद, पद र पैसाप्रतिको आशक्ति नेताकार्यकर्तामा बढ्दो छ ।राहत र सम्मान शान्ति प्रक्रियाका बाँकी काम पूरा गर्ने, सहिद र बेपत्ता योद्धालाई सम्मान गर्ने तथा उनीहरुका परिवारलाई समुचित राहत उपलब्ध गराउने, घाइते अपांगको उपचार र रोजगारी व्यवस्था गर्ने कार्यक्रम अघि बढाइनेछ ।परिमार्जनपछि मात्र एमसीसी एमसीसीको परियोजनालाई आवश्यक परिमार्जन, संशोधन र राष्ट्रिय सहमति बनाएर मात्र अगाडि बढाइनेछ । विदेश मामिला अमेरिकाले हिन्द प्रशान्त क्षेत्रमा बेलायत र अस्ट्रेलियासहित साझेदारसाग थप सहकार्य अघि बढाएको छ । यसले ऊ थप युद्धमा संलग्न रहने स्पष्ट संकेत गरेको छ । उसले भारतसागको सम्बन्ध सुदृढ पार्नुका पछाडि त्यही रणनीतिले काम गरेको देखिन्छ ।"
गोर्खा मुद्दामाथि सरकारकै बेवास्ता,"तर, डिसेम्बर सकिन चार दिन मात्र बाँकी छ । बेलायतसँगको सम्झौतामा डिसेम्बरदेखि वार्ताका लागि समिति गठनलगायतका काम गर्ने सम्झौता भएको थियो । सम्झौताअनुसार बेलायतले काम अघि बढाउन चाहँदासमेत नेपाल सरकार त्यत्तिकै बसेको छ, ब्रिटिस गोर्खा सत्याग्रह संयुक्त संघर्ष समिति नेपालका महासचिव एसबी घिसिङले भने । परराष्ट्र मन्त्रालयले वार्ता टोली गठन गर्नुपर्नेमा अहिलेसम्म तयारी नगरिएको उनले बताए । समितिको तर्फबाट वार्ता टोलीमा बस्न दुई जनाको नाम यसअघि नै सिफारिस भइसकेको उनको भनाइ छ । नेपाल सरकारले नै वार्ता टोली गठन नगरिकन काम अघि बढ्न सक्दैन, उनले दुखेसो पोखे ।बेलायतका तत्कालीन राजदूत लोकदर्शन रेग्मीलाई सरकारले फिर्ता बोलाएसँगै उक्त वार्ताको गृहकार्य अघि बढ्न नसकेको बताइएको छ । जसलाई लिएर भूतपूर्व गोर्खा सैनिकहरूको संगठन ब्रिटिस गोर्खा सत्याग्रह संयुक्त संघर्ष समितिले बेलायत र नेपाल दुवैतर्फका सरकारी प्रतिनिधि, प्रधानमन्त्री, पूर्वप्रधानमन्त्री, मन्त्रीहरू, पार्टीका अध्यक्षलगायतलाई भेटेर ध्यानाकर्षण गराइरहेको छ । बेलायतका नयाँ राजदूत ज्ञानचन्द्र आचार्यको संसदीय सुनुवाइ भएर एग्रिमोका लागि बेलायत पठाइएको छ । आचार्य बेलायत पुगेर मात्र यो मुद्दाको गृहकार्य अघि बढाउने सरकारले संकेत दिएको छ । परराष्ट्र मन्त्रालयकी प्रवक्ता सेवा लम्सालले भने यस विषयमा कुनै प्रतिक्रिया दिन चाहिनन् । फोन र म्यासेजमा पनि उनको कुनै जवाफ आएन ।भूतपूर्व ब्रिटिस गोर्खाहरू बेलायती नागरिकसरह समान पेन्सनसहित १४ सुविधा दिइनुपर्ने माग राख्दै आइरहेका छन् । तर, यस विषयमा नेपाल सरकारले सकारात्मक भूमिका नखेल्दा आफूहरूलाई दुःख लागेको संघर्ष समिति नेपालका महासचिव घिसिङले बताए ।"
सिरिन्ज सकिएपछि फाइजर खोप स्थगित,त्यसमध्ये ३८ लाख डोज अनुदानमा प्राप्त भएको हो । नेपाललाई प्राप्त खोपमध्ये दोस्रो बढी ३१९४ प्रतिशत अक्सफोर्डअस्ट्राजेनेकाकोभिसिल्ड छ भने सबैभन्दा कम अर्थात् १९५ प्रतिशत फाइजरको खोप छ ।कुल खोपमध्ये ३०७० प्रतिशत अर्थात् १ करोड २० लाख मात्रा खोप खरिदको रहेको छ । सहप्रवक्ता डा अधिकारीका अनुसार भित्रिएको कुल खोपमध्ये २५५० प्रतिशत अर्थात् १ करोड मात्रा चीनबाट र ५१० प्रतिशत अर्थात् २० लाख मात्रा भारतबाट खरिद गरिएको हो ।कुल जनसंख्याको ३३५ प्रतिशत अर्थात् १ करोड १ लाख ६६ हजार ५ सय ४ जनाले पूर्ण र ४४७ प्रतिशत अर्थात् १ करोड ३५ लाख ७३ हजार ७ सय ९२ जनाले एक डोज खोप लगाइसकेका छन् । गत वर्ष माघ १४ मा भारत सरकारबाट अनुदानमा उपलब्ध गराइएको कोभिसिल्ड खोप स्वास्थ्यकर्मीलगायत फ्रन्टलाइनरलाई लगाएर खोप अभियान सुरु गरिएको थियो ।
विमानस्थल टर्मिनल टहरोमै,"पूर्वाधारसहितको टावर बने यात्रु र हामीलाई पनि सजिलो हुन्थ्यो, उनले भने । २०७२ सालमा ५ सय ७० मिटर लम्बाइ र २० मिटर चौडाइको धावनमार्ग कालोपत्र गरे पनि मुख्य र संवेदनशील टावर भवन नबन्दा समस्या छ ।टर्मिनल टावर निर्माणका लागि नागरिक उड्डयन प्राधिकरणले गत आर्थिक वर्षमा ८ करोड ६० लाख रुपैयाँ विनियोजन गरी ओमबुद्ध इन्टरनेसनल कन्स्ट्रक्सनसित ठेक्का सम्झौता गरेको थियो । तर एक वर्ष बित्दासमेत मुस्किलले ३० प्रतिशत काम मात्र पूरा भएको छ । आयोजनास्थलमा ठेकेदार नियमित नबस्नु, निर्माणको काम अर्कालाई जिम्मा दिनु र प्राधिकरणले कामको नियमित अनुगमन नगर्नुले काममा ढिलाइ भएको विमानस्थल सुधार आयोजना प्रमुख पुष्पराज न्यौपानेले बताए । आगामी कात्तिकसम्म टावर निर्माणको काम गरिसक्ने प्राधिकरणको लक्ष्य छ । अहिलेसम्म जमिनमा आरसीसी गर्ने काम मात्र सकिएको छ, उनले भने, भवन निर्माणकै काममा ढिलाइ हुँदा अरू पूर्वाधार निर्माण पनि रोकिएका छन् । दुई वर्षभित्र निर्माण पूरा गर्ने गरी ओमबुद्ध कन्स्ट्रक्सन प्रालिलाई भवन निर्माण जिम्मा दिइएको हो ।अहिले एकतले टहरोमा सुरक्षाकर्मीलाई राखेर यात्रुको मालसामान जाँच भइरहेको छ । पूर्वाधार नहुँदा रारा घुम्न आउने यात्रुले पनि ठूलो सास्ती भोगिरहेका छन्, वरुणले भने, जहाज पार्किङस्थलको माथिबाट बर्सेनि पहिरो खस्दा जोखिम उत्तिकै छ । दुई वटा ट्वीनअटर जहाज अट्ने गरी बनाइएको पार्किङ पहिरोका कारण पुरिँदै जाँदा अहिले एउटा जहाज अट्न पनि मुस्किल छ । पहिरो पन्छाउन प्राधिकरणले गत साउनमा २२ करोड रुपैयाँ छुट्याएर मृत सञ्जीवनीगाल्भा एन्ड ओभान कम्पनीसँग ठेक्का सम्झौता गरे पनि कामले तीव्रता लिन सकेको छैन । चिसोमा कामदारले काम गर्न नसक्ने भएकाले गर्मी महिना सुरु भएपछि मात्र काम अघि बढ्ने आयोजना प्रमुख न्यौपानेले बताए । हिमपात, वर्षा, कोरोना महामारी जस्ता कारणले विमानस्थल निर्माणमा ढिलाइ भएको उनको भनाइ छ ।"
देउवालाई पार्टीभित्र सन्तुलन मिलाउने चुनौती,"साझा सभापति बन्ने प्रतिबद्धतासहित दोस्रो कार्यकाल सुरु गरेका कांग्रेस सभापति शेरबहादुर देउवा पार्टीभित्र शक्ति सन्तुलनको कसीमा उभिएका छन् । उनीसामु महाधिवेशनको क्रममा असन्तुष्ट आफ्नै समूहका नेतादेखि कार्यसमितिका प्रमुख पदाधिकारी र प्रभावशाली शक्ति समूहलाई सन्तुलनमा राख्नुपर्ने चुनौती छ ।देउवाले आफूलाई केन्द्रमा राखेर चुनावी रणनीति निर्माण गर्दा उनको समूहका बालकृष्ण खाँण, एनपी साउद, ज्ञानेन्द्रबहादुर कार्की, गोपालमान श्रेष्ठ, रमेश लेखकलगायत प्रभावशाली नेताहरू पदाधिकारीको दौडबाट केन्द्रीय सदस्यमा झरेका थिए । उपसभापति र महामन्त्रीमा उम्मेदवार बने पनि विजयकुमार गच्छदार र प्रकाशशरण महत पराजित भएका थिए । देउवासँग यी नेतालाई व्यवस्थापन गर्नका लागि प्रवक्ता, कोषाध्यक्ष र संगठन विभाग प्रमुख पद छन् । प्रवक्तामा साउद, लेखक, कार्की र महत प्रमुख दाबेदार छन् । देउवानिकट स्रोतका अनुसार उनले महतप्रति सहानुभूति देखाउन खोजे पनि अन्य नेताले महामन्त्रीमा लड्ने, जित्न नसक्ने, फेरि प्रवक्ता ताक्ने ? भन्दै विरोध गरेका छन् । उहाँ चुनाव हार्नुको कारक आफैं हो तर पत्रकार सम्मेलनमार्फत आफ्नो समूहलाई दोष दिएर फेरि पदको बार्गेनिङ थाल्नुभयो, देउवानिकट एक नेताले भने, हामीले त उतिबेलै उहाँका लागि महामन्त्री पद छोडिसक्यौं, फेरि पनि सहिद हुने ?सभापतिको प्रस्तावमा केन्द्रीय कार्यसमितिले मनोनीत गर्ने कोषाध्यक्षमा कार्कीका साथै विनोद चौधरी, उमेश श्रेष्ठलगायत आकांक्षी छन् । देउवाले भने पूर्वअर्थमन्त्री र महाधिवेशनमा आर्थिक व्यवस्थापन समिति संयोजक रहेका कार्कीलाई बनाउन चाहेका छन् । कोषाध्यक्षको जिम्मेवारी दिने योजनाअनुसारै कार्कीलाई महाधिवेशनमा आर्थिक व्यवस्थापन समितिको जिम्मेवारी दिइएको एक नेताले बताए । सभापतिको उम्मेदवारीबाट पछि हटेका गोपालमान श्रेष्ठले भने पदभन्दा वरीयतालाई प्राथमिकता दिएका छन् । पार्टी एकीकरणपछि उपसभापति भइसकेका उनले शनिबार सम्पन्न पहिलो बैठकमै देउवापछि आफ्नो वरीयता हुनुपर्ने माग राखेका थिए । गृहमन्त्रीसमेत रहेका खाँणले पनि सम्मानजनक वरीयतासहित संगठन विभाग प्रमुख हुने चाहना देखाएका छन् । नेविसंघ र नेपाल तरुण दलको अध्यक्ष भएका उनी संगठन निर्माणमा दक्खल मानिन्छन् । देउवासामु सबैभन्दा पहिलो चुनौती भनेकै आफूलाई जिताउन योगदान गर्ने नेताहरूलाई कसरी न्यायोचित जिम्मेवारी दिने भन्ने हो । त्यससँगै उनले पार्टीभित्र बृहत् एकताका लागि सबै पक्षलाई समेटेर लैजानुपर्नेछ ।नेतृत्वमा देउवाको निरन्तरतामा आफ्नो समूहको मिहिनेतका साथै पूर्वमहामन्त्री कृष्णप्रसाद सिटौलाको चुनावी समीकरण, वरिष्ठ नेता रामचन्द्र पौडेलको मौनता र पूर्वउपसभापतिद्वय प्रकाशमान सिंह तथा विमलेन्द्र निधिको दोस्रो चरणको समर्थनको महत्त्वपूर्ण योगदान रह्यो । सिटौला समूहले देउवा प्यानलबाट महामन्त्री, सहमहामन्त्री र १३ केन्द्रीय सदस्यमा उम्मेदवारी दिएको थियो । महामन्त्री पद लिँदा थप केही केन्द्रीय सदस्यमा उम्मेदवारी गुमाएको थियो तर निर्वाचनमा सिटौला समूहबाट महामन्त्री उम्मेदवार प्रदीप पौडेल पराजित भए । सहमहामन्त्रीमा उमाकान्त चौधरीसहित सात जना केन्द्रीय सदस्य निर्वाचित भए । महतले झैं सिटौलाले पनि प्यानलभित्रै अन्तर्घात हुँदा महामन्त्रीमा पौडेलले हारेको गुनासो देउवासामु गरेका छन् । उनीनिकट स्रोतका अनुसार सिटौलाले अब सभापतिबाट मनोनीत हुने केन्द्रीय सदस्य र विभाग प्रमुखमा क्षतिपूर्ति खोजिरहेका छन् । महाधिवेशनमा खेलेको भूमिकाको कारण आफ्नै समूहबाट आलोचित वरिष्ठ नेता रामचन्द्र पौडेलको राजनीतिक जीवनलाई सक्रिय बनाउने दायित्व पनि देउवाकै काँधमा आएको छ । निर्वाचनमा आफ्नो समूहबाट साझा उम्मेदवार बन्न नपाउँदा निराश भएका पौडेललाई देउवाले निवासमै पुगेर पार्टी र देशमा तपाईंको सक्रिय भूमिका आवश्यक रहेको भन्दै सान्त्वना दिएका थिए । पार्टीका तर्फबाट आगामी राष्ट्रपतिमा उनको आकांक्षा छ तर उक्त पदमा सिटौलादेखि देउवा समूहकै गोपालमान श्रेष्ठ र कुलबहादुर गुरुङसम्मको आँखा गडेको छ । देउवाले आफूजस्तै राजनीतिक जीवनको उत्तरार्धमा लागेका वरिष्ठ नेताहरूलाई कसरी समेटेर लैजालान्, चासोको विषय बनेको छ । सिंह र निधिले सभापतिको दोस्रो चरणको निर्वाचनमा निःसर्त सहयोग गरेको बताए पनि राजनीतिको केन्द्रमा रहेका देउवाबाट पार्टीभित्र र सरकारमा सहयोगको अपेक्षा गरेका छन् । पार्टीभित्र सबै सन्तुष्ट हुन्छन् भन्ने हुँदैन तर महाधिवेशनपछि सबैखाले नेता र शक्ति समूहलाई समेटेर अघि बढ्ने दबाब देउवामाथि अवश्य छ, राजनीतिशास्त्रका प्राध्यापक लोकराज बराल भन्छन्, यसलाई कसरी बहन गर्छन्, त्यसैमा उनको कार्यकालको सफलता निर्भर छ । कार्यसमितिमा बहुमत भए पनि पार्टीका निर्णयलाई कार्यान्वयन गर्न सबैको साथ चाहिने हुँदा अधिकतम रूपमा सन्तुलन कायम गर्नुपर्ने उनले बताए ।३३ जना केन्द्रीय सदस्य मनोनीत नगर्दै पनि केन्द्रीय कार्यसमितिमा देउवा पक्षधर करिब ८० प्रतिशत छन् । २०६४ असोजमा ४० प्रतिशत हिस्सासहित पार्टी एकीकरण गरेका देउवाले यसपटक दोस्रो चरणको निर्वाचनमा ६० प्रतिशत मत ल्याएका थिए । कार्यसमितिमा ८० प्रतिशतको बहुमतले थप सहजता दिएको छ । तर साझा सभापति बन्ने प्रतिबद्धता पूरा गर्न उनले कार्यसमितिमा अल्पमतमा रहेको अर्को पक्षलाई विश्वासमा लिनुपर्नेछ । कांग्रेस विधानले कोषाध्यक्ष, प्रवक्ता, केन्द्रीय सदस्य र ३२ वटा विभाग प्रमुख मनोनीत गर्ने अधिकार सभापतिलाई दिएको छ । कोषाध्यक्षबाहेकका अन्य मनोनयनलाई केन्द्रीय कार्यसमितिले अनुमोदन पनि गर्नु पर्दैन । यसका साथै पदाधिकारीको कार्यविभाजन गर्ने अधिकार पनि सभापतिमै निहित छ । महाधिवेशनबाट निर्वाचित सभापतिबाहेकका १२ पदाधिकारीमध्ये उपसभापति पूर्णबहादुर खड्का मात्र पार्टी जिम्मेवारीमा परीक्षण (सहमहामन्त्री र महामन्त्री) भएका नेता हुन् । अन्य सबै पहिलोपटक पदाधिकारीमा पुगेका छन् । विधानले महामन्त्रीलाई केन्द्रीय कार्यालयको रेखदेख र सञ्चालन गर्ने, पार्टीका निर्णय तथा कार्यक्रमहरू कार्यान्वयन तथा सुपरिवेक्षण गर्ने, केन्द्रीय कार्यसमिति, महासमिति र महाधिवेशनमा प्रतिवेदन र प्रस्ताव प्रस्तुत गर्ने र पार्टीका निर्णयहरू प्रमाणित गर्नेलगायत अधिकार दिएको छ । १४ औं महाधिवेशनबाट गगनकुमार थापा र विश्वप्रकाश शर्मा महामन्त्रीमा निर्वाचित भएका छन् । थुप्रै वरिष्ठलाई उछिन्दै महामन्त्री बनेका यी युवालाई सन्तुलित कार्यविभाजन मात्र होइन, उनीहरूको स्प्रिट सँग आफूलाई हिँडाउनु पनि सभापति देउवाका लागि उत्तिकै चुनौती छ । राजनीतिका चतुर खेलाडी देउवाले विधानले दिएको शक्ति प्रयोग गर्दै दुइटै महामन्त्रीलाई आफूमा केन्द्रित गर्न सक्छन्, तर पार्टीलाई गतिशील बनाउने र विधिमा अघि बढाउने महामन्त्रीद्वयको साझा सोचमा भने उनलाई आनाकानी गर्ने छुट हुने छैन, मध्यपश्चिम विश्वविद्यालयका राजनीतिशास्त्रका उपप्राध्यापक दयाराज सुवेदी भन्छन्, तेस्रो पुस्ताका दुइटा महामन्त्रीलाई सन्तुलनमा राख्दै पार्टी हाँक्नु नयाँ चुनौती मात्र होइन, सुनौलो अवसर पनि हो । जनतामा राम्रो छवि भएका र पार्टीको आवाज स्पष्ट राख्न सक्ने क्षमता भएका महामन्त्रीद्वयलाई राम्ररी परिचालन गर्न सकेमा देउवाको पछिल्लो कार्यकाल सफल हुनुका साथै पार्टी पनि सुदृढ हुने उनको भनाइ छ ।नयाँ विधानले पार्टीलाई समावेशी बनाएको छ । विभिन्न ७ वटा जातीय तथा सामुदायिक क्लस्टर र संघीय संरचनाअनुसारका भूगोलका प्रतिनिधि पहिलोपटक केन्द्रीय कार्यसमितिमा पुगेका छन् । उनीहरू आआफ्नो समुदाय र भूगोलको भावना बोकेर केन्द्रीय कार्यसमितिमा प्रस्तुत हुनेछन् । अर्कोतर्फ कांग्रेस राजनीतिको पहिलोदेखि चौथो पुस्ता कार्यसमितिमा पुगेको छ । यी सबैको आवाज सुन्ने र विविधतायुक्त भावनाको सम्बोधन गर्ने मूल दायित्व सभापति देउवाको हो । युवा नेता भूपेन्द्रजंग शाहीले शनिबार सम्पन्न पहिलो बैठकबाटै वरीयता निर्धारणजस्तो विषयले असन्तुष्टि जन्माउँदा राम्रो सन्देश नगएको बताए । शेखर (कोइराला) दाइकै कुरा गर्दा उहाँ हिजोको केन्द्रीय सदस्य होइन, महाधिवेशनपछि पार्टीभित्र ४० प्रतिशत जनमतको प्रतिनिधिमूलक नेता हो, उनले भने, यसरी कुनै नेतालाई हिजोकै मानसिकताबाट हेरेर मनोबल गिराइन्छ भने साझा सभापति बन्ने प्रतिबद्धतामा कसरी विश्वास गर्ने ? राजनीतिक विश्लेषक प्राध्यापक राजेश गौतमले भने महाधिवेशनमा प्राप्त गरेको अत्यधिक जनमतको कारण देउवालाई आफ्नो अनुकूलताअनुसार अघि बढ्न अवरोध नहुने बताए । सबैलाई समेटेर जानुपर्ने दायित्व आफ्नो ठाउँमा छँदै छ तर निर्वाचनमा उहाँले प्राप्त गरेको मतलाई स्विकारेर काम गर्न दिनु पनि इतरपक्षको कर्तव्य हो, उनले भने, मूल कुरा नेतृत्वले पार्टीभित्र नीति र विधिलाई आत्मसात् गर्यो कि गरेन भन्ने हो ।"
बीपीको मर्म भाइबहिनीले नबुझ्दा पराजय,"मोरङ (कास) कांग्रेस नेता शेखर कोइरालाले आफ्ना भाइबहिनी र नेताहरूलाई मिलाउन नसकेकाले पार्टी सभापतिमा हार बेहोर्नुपरेको बताएका छन् । विराटनगरमा सोमबार पत्रकारसँगको कुराकानीमा कोइरालाले पार्टी महाधिवेशनमा कार्यकर्ताले माया गरेको तर सभापतिमा पराजय आफ्नै कमजोरीले बेहोर्नुपरेको बताएका हुन् । बीपी कोइरालाले बुबा केशव कोइरालालाई पठाउनुभएको चिठीको मर्म भाइबहिनीले बुझ्न नसकेकाले अहिलेको स्थिति निर्माण भएको उनको भनाइ थियो । पार्टीको १४ औं महाधिवेशनमा कोइरालाको साथ छोडेर भाइ शशांक कोइराला सभापति तथा प्रधानमन्त्री शेरबहादुर देउवाको समूहबाट र बहिनी सुजाता कोइराला अर्का सभापतिका प्रत्याशी प्रकाशमान सिंह समूहबाट उम्मेदवार बनेका थिए । नेता रामचन्द्र पौडेलले पनि कोइरालाको साथ छोडेर महाधिवेशनमा देउवालाई सघाएका थिए । समय, काल, परिस्थिति र कार्यकर्ताको भावनालाई लिएर अबको राजनीतिक यात्रा अघि बढाउँछौं, उनले भने, अब आउँदो तीन तहको निर्वाचनमा कांग्रेसलाई सफल बनाउने अभियानमा लाग्छौं । पार्टीका सबै नेता तथा कार्यकर्ता पनि निर्वाचनकेन्द्रित अभियानमा लाग्नु आवश्यक छ । स्थानीय तह निर्वाचनको मिति वैशाखमा प्रस्ताव भइसकेको र त्यसपछि प्रदेश र प्रतिनिधिसभाको निर्वाचन हुने भएकाले त्यसलाई प्राथमिकतामा राखेर काम अघि बढाउनुपर्ने कोइरालाको भनाइ थियो । पार्टीले २० औं नम्बरको मर्यादा क्रममा राखेको पत्रकारको जिज्ञासामा उनले आफ्नो मर्यादाक्रम कार्यकर्ताले माया गरेर दिएको १ हजार ८ सय ५५ भोट भएको बताए । सभापति शेरबहादुर देउवा तथा केन्द्रीय कार्यसमितिले के गरे, त्यो पद्धतिको कुरा हो, उनले भने, कांग्रेसभित्र बीपी कोइरालाको पालादेखिको पद्धति सभापति देउवा एवं केन्द्रीय कार्यसमितिले पछ्याएनन् भने त्यसको विषयमा कार्यकर्ताले बोल्नेछन् ।"
बोक्सी आरोपमा प्रताडना : जनप्रतिनिधि नै मतियार,"राधा पौडेल, अधिकारकर्मी"
प्रेमिका प्रयोग गरेर कैदी फरार,"दाङ (कास) घोराही कारागारका कैदी भगाउन सहयोग गरेको अभियोगमा जेलर युवराज परियार पक्राउ परेका छन् । परियारले योजनाबद्ध रूपमा कैदीलाई भगाउन भूमिका खेलेको पाइएपछि अनुसन्धानका लागि सोमबार पक्राउ गरिएको जिल्ला प्रहरी प्रमुख एसपी सुरेश काफ्लेले बताए । गर्भवती प्रेमिकालाई हत्या गरी कर्तव्य ज्यान मुद्दामा जन्मकैद सजाय पाएका गढवा गाउँपालिका३ बेलाका २९ वर्षीय यमराज परियार उपचारको बहानामा बिहीबार कारागारबाट निस्केर भागेका थिए । कैदी परियारलाई भगाउन जेलर परियारले विभिन्न किसिमले सहयोग गरेको खुलेको काफ्लेले बताए । परियार पुस ६ देखि १३ सम्म बिदामा थिए । पुस ८ को बिहान कारागार आएर उनले कैदी परियारलाई उपचारका लागि बाहिर जान अनुमति दिएका थिए । प्रहरीले कारागार सुरक्षामा रहेका असई रुद्रबहादुर सेन ठकुरी, एक हबल्दार र प्रहरी जवान धनबहादुर चौधरीलाई नियन्त्रणमा लिएको छ । जेलर परियारको ठाउँमा तुलसीपुर कारागारका जेलर अमर वलीलाई लगिएको छ । छालाको उपचार गर्न भन्दै परियार प्रहरी जवान चौधरीका साथ बिहीबार दिउँसो लु३४प ४१० नम्बरको मोटरसाइकलमा कारागारबाट बाहिर निस्किएका थिए । तर, उनीहरू अस्पताल नगई घोराहीको प्याराडाइज होटल पुगेका थिए । त्यसपछि कैदी परियारले प्रहरीकै मोटरसाइकल चलाएर सब्जीमण्डी हुँदै थकाली होटलमा पुर्याएका थिए । होटलमा पुगेपछि उनले आफ्नी प्रेमिका र अर्की युवतीलाई बोलाएका थिए ।उनले प्रेमिकालाई प्रहरी जवान चौधरीसँग छुट्टै कोठामा पठाएका थिए भने आफू अर्की युवतीसँग बसेका थिए । त्यही मौकामा चौधरी बसेको कोठाको बाहिरबाट चुकुल लगाएर परियार प्रहरीकै मोटरसाइकल लिएर भागेका थिए । चौधरीलाई प्रेमिकाले लामो समयसम्म कोठामा भुलाउने र त्यही मौकामा आफू भाग्ने योजना बनाएको अनुसन्धानबाट खुलेको छ । कैदी परियारलाई जेलर परियारले भदौ २३ मा कारागारको नाइके बनाएका थिए । त्यसपछि दुई जनाबीच लामो समयसम्म विभिन्न सम्बन्धहरू भएको प्रहरीले पत्ता लगाएको छ । नाइके भएदेखि परियार सहजै कारागारबाहिर आउनेजाने गरेका थिए । प्रेमिका नियमित रूपमा कारागारमा परियारलाई भेट्न पुग्थिन् । परियारकी प्रेमिका, होटलमा सँगै रहेकी युवती र होटलका एक युवकलाई पनि पक्राउ गरेको एसपी काफ्लेले बताए । भाग्न प्रयोग गरेको मोटरसाइकल लमही६ बेलदमारको जंगलमा फेला परे पनि कैदी फेला परेका छैनन् ।"
सुन्तलाका बोट रित्तै,"सुन्तला उत्पादनमा जिल्लाकै पकेट क्षेत्र मानिने शंखु र आसपासको क्षेत्रमा केही वर्षदेखि सुन्तला उत्पादनमा कमी आइरहेको छ । फूल फुल्ने र फल पाक्ने बेलामा रोग, किरा लागेर सुन्तला धमाधम झर्ने तथा धेरै बोटमा फल नै नलाग्ने समस्याले किसान चिन्तित छन् । यस वर्ष पनि उस्तै समस्या दोहोरिएपछि किसानहरूले आम्दानीको मुख्य स्रोत नै गुमेको गुनासो गरे ।यहाँका किसानको आम्दानीको प्रमुख स्रोत सुन्तला नै थियो । छोराछोरी पढाउने, घर बनाउन सुन्तलाकै आम्दानी पर्याप्त थियो । अहिले त फल्नै छोड्यो, धुलिखेल१२ शंखुका पुरुषोत्तम लामिछानेले भने, २०७२ को भूकम्पपछि क्रमशः उत्पादन घट्दै गयो । यसपालि त फल्दै फलेन भने पनि हुन्छ । भएकामा पनि किरा लागेको छ । २ सय बोट सुन्तला लगाएका उनले प्रत्येक वर्ष राम्रै आम्दानी गर्दै आएका थिए । फल्नेबित्तिकै बारीमै आएर व्यापारीले मोल गर्ने गरेकाले बजारको समस्या पनि थिएन । तर यो वर्ष उत्पादन राम्रो नभएपछि व्यापारी नआएको उनले बताए । फागुनमा पाक्ने सुन्तलाका लागि कात्तिकको अन्त्यसँगै व्यापारी बगैंचामै पुगेर मोलमोलाइ गरिसक्छन् ।शंखुकै राजन लामिछाने र प्रद्युम्न लामिछानेले पनि यो वर्ष अधिकांश बोटमा फल नै नलागेको बताए । जिल्लाको पनौती१, २, ३, ९, १० र १२, धुलिखेल९, १० र १२, नमोबुद्ध१ र ११, बनेपा१, २ र ३ मा सुन्तलाको व्यावसायिक खेती हुँदै आएको छ । धुलिखल कृषि विकास शाखा प्रमुख मन्दिल कृष्ण श्रेष्ठले विगतका वर्षमा वडा१० मा मात्रै ३ करोड र १२ मा ७ करोड बराबरको सुन्तला उत्पादन हुने गरेकोमा केही वर्षयता लगातार उत्पादनमा ह्रास आइरहेको बताए । उनका अनुसार एकै व्यक्तिले १४१५ लाख रुपैयाँसम्मको सुन्तला बिक्री गर्ने गरेका थिए । अहिले ती क्षेत्रमा पनि उत्पादनमा कमी र रोगको प्रकोप देखिएको किसानहरूले बताउँदै आएका छन् । धुलिखेल१२ का किसान राधाकृष्ण फैजुले तालिम, माटो परीक्षणमा चासो नदिएका कारण समस्या आएको तर्क गर्छन् । पहिला भएको २०२५ बोटबाटै राम्रो आम्दानी हुन्थ्यो । अहिले त फल्नै छाड्यो, उनले भने, आम्दानी दिएको छँदै छ भनेर किसान पनि जागरुक भएनन् । माटो परीक्षण र जाँच गर्न सरोकारवालाले पनि चासो दिएनन् । श्रेष्ठका अनुसार राष्ट्रिय कृषि अनुसन्धान परिषदन्तर्गतको राष्ट्रिय सुन्तला जात अनुसन्धान कार्यक्रमका वैज्ञानिकसहितको टोलीले २ वर्षअघि धुलिखेल१० शारदाबतासेस्थित केही बगैंचाको माटो र पात परीक्षण गर्दा बोटलाई पौष्टिक तत्त्वको कमी देखिएको थियो । हामीले नमुनाका रूपमा माटो र पात परीक्षण गर्दा अरू कुनै समस्या देखिएन । पौष्टिक तत्त्वको कमी देखियो, उनले भने, बोट पुरानो भएपछि क्रमशः उत्पादन घट्दै गएको हो । किसानले बगैंचाभित्रै आलु, मकै, लहरे बाली लगाउने र जोत्नका लागि ट्र्याक्टर प्रयोग गर्नाले जरा काटिँदा पनि समस्या भएको देखिन्छ ।कृषि ज्ञान केन्द्र काभ्रेका वरिष्ठ कृषि विकास अधिकृत तेजप्रसाद पण्डितले जिल्लाभर फल नलाग्ने समस्या देखिएको बताए । अन्य जिल्लामा जस्तै काभ्रेमा पनि सुन्तला खेतीमा समस्या देखिएको छ, उनले भने । केन्द्रको तथ्यांकअनुसार काभ्रेमा करिब १ हजार ४ सय ५० हेक्टर क्षेत्रफलमा सुन्तला खेती हुने गरेको छ । यो वर्ष ४० करोड रुपैयाँको सुन्तला उत्पादन हुने अनुमान छ । अघिल्ला वर्षहरूमा करिब १० हजार मेट्रिक टन सुन्तला उत्पादन हुँदै आएको थियो । यहाँ उत्पादित सुन्तला काठमाडौं, ललितपुर, भक्तपुर, सिरहा, धनुषा, इटहरी, झापा, विराटनगर, वीरगन्जलगायत क्षेत्रमा पुग्ने गर्थ्यो । अन्य जिल्लाको सुन्तला सकिएपछि बजारमा आउने भएकाले काभ्रेको सुन्तलाले राम्रो मूल्यसमेत पाउने गरेको थियो ।"
आलुको बीउ जोगाउन रस्टिक भण्डार,"दोलखा (कास) रोप्ने बेलामा आलुको बीउ छान्नै एक दिन लाग्थ्यो । त्यसमाथि रोप्ने चटारो । उच्च हिमाली भेगमा पुस पहिलो साताबाटै आलु रोप्नुपर्ने हुन्छ ।ं भीमेश्वर नगरपालिका८ खानीडाँडामा बनेको रस्टिक आलु भण्डार मा स्थानीय जगतमाया श्रेष्ठले पहिलो पटक गएको वर्ष बीउ राखिन् । जसबाट आलुको बीउमा मुना पलाएर खेर जाने समस्या रहेन । बीउ सुरक्षित रहने भएकाले भण्डारमा ल्याएर राख्ने गरेको उनले बताइन् । यो भण्डारमा हाल २५ जना किसानले आलुको बीउ राखेका छन् । परम्परागत रूपमा घरमा राख्थ्यौं, मुना पलाएर केलाउनुपर्ने झन्झट थियो, उनले भनिन्, यहाँ राखेपछि रोप्ने समय पनि मिल्ने, बीउ कुहिने र खेर जाँदैन । घरमा राखेको आलुको बीउ आधा नष्ट भएर जाने गरेको उनले बताइन् । हिमपात र हिउँदे वर्षा नभई हतारमा आलु रोप्थ्यौं, उनले भनिन्, अहिले माघ पहिलो साता आलु रोप्न पर्याप्त समय मिलेको छ ।आलुको बीउ भण्डारणका लागि भीमेश्वर नगरपालिकाको लाँकुरी र बोचसहित शैलुङ गाउँपालिकामा नेपाल ग्रामीण पुनर्निर्माण संस्था (आरआरएन) ले ६ वटा रस्टिक भण्डार बनाइदिएको छ । ६२ लाखमा बनेका यी नमुना रस्टिक भण्डारमा २ सय बढी किसानले सामूहिक रूपमा आलुको बीउ राख्ने गरेका छन् । घरमा राखेको बीउ आधा नष्ट हुँदा किनेर समेत आलु लगाउने गरेको स्थानीय हर्कबहादुर बाँडाले सुनाए ।शैलुङ१ भुषाफेदाकी चन्द्रमाया तामाङले पनि पहिलो पटक सामूहिक रूपमा रस्टिक भण्डारमा आलुको बीउ राखेकी छन् । आलुको बीउ किन्न अन्तै धाउनुपर्थ्यो, तर रस्टिकमा राखेपछि आफ्नै बीउ रोप्न पाएका छौं, उनले भनिन्, उत्पादन पनि बढेको छ, समय पनि बचेको छ । उच्च हिमाली क्षेत्रका करिब १० हजार किसान आलु खेतीमा निर्भर छन् । तर बीउ भण्डारण गर्न यस्ता केन्द्र छैनन् । जसका कारण रोप्ने बेला बीउ खोज्दै भौंतारिनुपर्ने बाध्यता छ । आलुको बीउको गुणस्तर र उत्पादकत्व बढाउन रस्टिक भण्डारको अवधारणा ल्याइएको हो । केही पालिकाले यस्ता भण्डार कक्ष निर्माण थालेका छन् ।"
"सिन्धुपाल्चोकमा बसाइँ, काभ्रेमा तिरो","तपाईं कुन जिल्लाको बासिन्दा ? भनेर प्रश्न गर्दा चौतारा साँगाचोकगढी नगरपालिकाको चेहेरेभेगका ५४ वर्षीय श्यामसुन्दर माझी अकमकिन्छन् । उनको नागरिकतालगायत सरकारी कागजात काभ्रेको छ तर बसाइ भने सिन्धुपाल्चोकको सुनकोसी बगरमा । जग्गाको तिरो हलोपाटो र माटोमुरीका आधारमा काभ्रेको भुम्लु गाउँपालिकामा तिर्छन् । हामी बसेको यो जग्गा कुनै गुठी वा सरकारी पनि होइन । काभ्रेसिन्धुपाल्चोकको सीमा विवादले हामी कुन जिल्लाको भन्ने पनि थाहा छैन, उनले दुखेसो पोखे ।नम्बरी जग्गा भए पनि लालपुर्जा नहुँदा वर्षौंदेखि भोगचलन गर्दै आएको आफ्नो जग्गा बिक्री गर्नसमेत नपाएको उनले सुनाए । अर्का स्थानीय तस्बिर माझीले दुई जिल्लाबीचको सीमा विवाद अन्त्य गर्न जनप्रतिनिधिलाई गुहार्दै आएको बताए । वर्षौंदेखि यही समस्या बेहोरिरहेका छौं, हामी दुःखीको कुरा सरकारले सुनिदिएन, उनले भने । सिन्धुपाल्चोक र काभ्रेको सीमा क्षेत्रमा पर्ने बेलडाँडा, दोलालघाट, बन्देउटार र डुम्रेबेसीमा करिब १ सय २० परिवारको बसोबास छ । सुनकोसी र इन्द्रावती नदीको बीचमा पर्ने यो क्षेत्रको नक्सा सिन्धुपाल्चोकमा पर्छ । तर स्थानीयको नागरिकता, मतदाता परिचयपत्र र जग्गाको तिरो तिरेको रसिद भने काभ्रेको छ ।सीमा विवादका कारण यी परिवारले भोगेको पीडा आफ्नो क्षेत्राधिकार भनेर दाबी गरिरहेका सिन्धुपाल्चोकको चौतारा साँगाचोकगढी नगरपालिका र काभ्रेको भुम्लु गाउँपालिका दुवैले सुल्झाउन सकेका छैनन् । लालपुर्जा नभए पनि राजस्व भने तिरिरहेका छन् । तर जग्गा किनबेच गर्न पाएका छैनन् । पीडित स्थानीय झनै पीडित भइरहेका छन् । सीमा विवाद वारपार हुनु आवश्यक छ, तर सरकारले यसमा किन ध्यान दिइरहेको छैन ?, चौतारा साँगाचोकगढीका अगुवा रोशन गिरीले प्रश्न गरे । पीडितलाई साथमा लिएर २०३३ मै भएको मन्त्रिपरिषद् बैठकको निर्णय कार्यान्वयन गराउन जिल्लास्थित सबै सरकारी कार्यालय तथा राजनीतिक दलको ढोकामा ३ वर्षदेखि धाइरहेको बताउँदै उनले तर कतैबाट पनि केही उपलब्धि नभएको गुनासो गरे । हालै लालपुर्जा दिलाउन माग गर्दै सभामुख अग्निप्रसाद सापकोटा र भूमि व्यवस्था तथा सहकारीमन्त्री शशी श्रेष्ठलाई अनुरोध गरिएको उनले जनाए । गत साता पीडित परिवारले चौतारा साँगाचोकगढीको बन्देउटारमा एकघण्टे चक्काजाम गर्दै नापी कित्ता गरेर सीमा विवाद सुल्झाउन दबाब दिए । सरोकारवाला सबै पक्षलाई ज्ञापनपत्रसमेत बुझाइएको उनले बताए ।तुलसी गिरी प्रधानमन्त्री हुँदा स्थानीय प्रशासन ऐन २०२८ को दफा ३ को अधिकार प्रयोग गरी २०३३ माघ २८ मा मन्त्रिपरिषद्को निर्णय राजपत्रमा प्रकाशित भयो । सुनकोसी र इन्द्रावती नदीलाई सिमाना मानेर वारिपारि सिन्धुपाल्चोक र काभ्रे हुने निर्णय मन्त्रिपरिषद्ले गरेको थियो ।२०३८ मा तत्कालीन राष्ट्रिय पञ्चायत सदस्य गोविन्द उप्रेतीले मन्त्रिपरिषद् निर्णयविपरीत ती गाउँलाई काभ्रेको भूभाग भनेर दाबी गरे । तर, २०४३ मा स्थलगत अध्ययन र नापी गरेर नापी महाशाखाले सुनकोसी र इन्द्रावती नदीवारिका बेलडाँडा, दोलालघाट, बन्देउटार र डुम्रेबेसीलाई सिन्धुपाल्चोकको क्षेत्रधिकारभित्र राखिदियो । यद्यपि सीमा विवाद भने टुंगिएन । तत्कालीन गाउँ पञ्चायत हुँदै हाल स्थानीय तह बनिसक्दा यो विवाद सुल्झिन सकेको छैन ।"
उद्दण्ड गतिविधि अस्वीकार्य,"जनमत पार्टीका नाममा पछिल्ला दिनमा सिरहा जिल्लामा भैरहेका बन्दहडताल र निजीसार्वजनिक सम्पत्ति तोडफोडका गतिविधि सर्वथा अनुचित छन् । जिल्ला बन्द, चक्काजामजस्ता लोकपिराहा आन्दोलनका कार्यक्रमहरू जति आलोच्य छन्, त्यति नै दण्डनीय छन्, सार्वजनिक निजी सम्पत्तिमाथिको तोडफोडका घटनाहरू । तसर्थ, चन्द्रकान्त राउत (सीके) नेतृत्वको यस पार्टीले यस्ता उद्दण्ड गतिविधि तुरुन्त बन्द गर्नुपर्छ, र प्रहरीप्रशासन पनि जिल्लामा कानुन र सुव्यवस्था कायम राख्न दृढ रहनुपर्छ । तीन वर्षअघिसम्म तराईमधेसमा अतिवादी एजेन्डा उठाएर अभियान चलाउँदै हिँडेका सीके राउत जब २०७५ फागुनमा तत्कालीन केपी ओली नेतृत्वको सरकारसित सहमति गरी मूलधारको राजनीतिमा समाहित हुन आए, तब उनीप्रतिको आम धारणामा परिवर्तन आउँदै थियो । राउत आफैं पनि शान्तिपूर्ण प्रतिस्पर्धात्मक राजनीतिमा लाग्ने प्रतिबद्धता जनाएर आएका हुन् । राउत २०७६ वैशाखमा निर्वाचन आयोगमा जनमत पार्टी दर्ता गरेर राजनीतिमा होमिएपछि त उनीबाट सुसंस्कृत राजनीति अझ बढी अपेक्षित बनेको थियो । तर, पछिल्ला दिनमा विभिन्न बहानामा बन्द, चक्काजाम गरी सिरहामा उक्त पार्टीले जुन रूपमा उपद्रव गतिविधि सञ्चालन गरिरहेको छ, त्यो भने स्वीकार्य छैन । यस्ता गतिविधिहरूबाट सर्वसाधारणहरू त पीडित बन्छन् नै, स्वयं सीके राउतको छविमाथि पनि धक्का पुग्छ । विश्वका नामी विश्वविद्यालयहरूबाट शिक्षितदीक्षित यी नेताले यति सामान्य चेत त राख्नैपर्छ । मूलधारको राजनीति गरिरहेको एउटा दलका गतिविधि पनि त्यसैअनुरूप मर्यादित हुनुपर्छ । आफ्ना कार्यकर्तार् पक्राउ गरिएको भन्दै जनमत पार्टी सिरहामा निरन्तरजसो आन्दोलनमा छ । यसै क्रममा आइतबार आफूआयोजित आमहडताल उल्लंघन गरेको भन्दै उक्त पार्टीका कार्यकर्ताहरूले सवारी साधन तोडफोड गर्दा मिर्चैया र गोलबजार तनावग्रस्त बन्यो । राजमार्ग खुलाउन खोजेका प्रहरी र बन्दकर्ताबीच झडप नै भयो । बन्दकर्ताहरूले गोलबजार र मिर्चैयामा आधा दर्जनजति सवारी साधन तोडफोड गरेका थिए ।औरही गाउँपालिकाले दिएको उजुरीका आधारमा प्रहरीले किसानहरूलाई पक्राउ गरेको भन्दै यो पार्टी आन्दोलित बनेको हो । गाउँपालिकाले किसानलाई वितरण गर्न गोदाममा राखेको गहुँको बीउ समयमा वितरण नगरेको भन्दै केहीले गत पुस ६ गते गोदामबाटै बीउ लुटेर लगेका थिए । त्यसपछि, गाउँपालिकाले औरहीका ४ जनामाथि सरकारी सम्पत्ति हिनामिना, लुटपाटसम्बन्धी मुद्दा जिल्ला प्रहरी कार्यालय, सिरहामा दर्ता गरायो । उनीहरूमाथि राजनीतिक प्रतिशोध साध्न मुद्दा दर्ता गराएर फसाउन खोजेको भन्दै उक्त पार्टीले आन्दोलन थालेको हो । निश्चय पनि कुनै पार्टी किसानहरूको पक्षमा उभिनु अन्यथा होइन, आम नेपालीको जनजीवन बदल्नका लागि यसो गर्नु अपरिहार्य पनि हुन्छ । एउटै सर्त के हो भने, यसका निम्ति स्वीकार्य शैली पनि चाहिन्छ । किसानलाई बाँड्नुपर्ने बीउ कुनै पालिकाले लामो समयसम्म त्यसै राखेको भए, त्यो अवश्य पनि गल्ती हो, तर त्यसको उपचार भनेको गोदामबाटै बीउ लुट्नु होइन । गाउँपालिकाको ढिलासुस्तीलाई जनस्तरबाट आवाज उठाएर, दबाब दिएर सुधार्नुपर्छ । समाचारमा आएअनुसारको लुटपाटको घटना सही हो भने त्यो त सरासर दण्डनीय नै हो । कानुनबमोजिम चल्नुपर्ने एउटा पार्टीले यस्तो घटनाको पक्षपोषण गर्न सुहाउँदैन, मिल्दैन पनि । अझ, यसकै लागि बन्दहडतालजस्ता कार्यक्रम अघि सारेर निजीसार्वजनिक सम्पत्ति तोडफोड गर्दै हिँड्न त झनै मिल्दैन ।यो पार्टीले उठाएका सरकारले सिँचाइको व्यवस्था गर्नुपर्ने र त्यसका लागि निःशुल्क बिजुली उपलब्ध गराउनुपर्ने, किसानका लागि समयमा मल, बीउ र खादको व्यवस्था गर्नुपर्ने, हावाहुरी र वर्षाका कारण क्षति भएका बालीनालीबापत किसानले राहत पाउनुपर्ने र किसानका उत्पादनको उचित बजार मूल्य कायम हुनुपर्ने मागहरू स्वाभाविक छन्, किसानप्रति जिम्मेवार दलले उठाउनैपर्ने प्रकृतिका पनि छन् । तर के भुल्नु हुँदैन भने, सम्पूर्ण रूपमा जिम्मेवार राजनीति गर्ने हो भने यस्ता माग राख्दा गरिने गतिविधिहरू कानुनसम्मत पनि हुनुपर्छ । विधिप्रक्रियाको खिलाफमा गएर गरिने गतिविधिबाट कसैले पनि न्याय पाउन सम्भव हुँदैन, न किसानले न श्रमिकले न अरू कोही सर्वसाधारणले । विधिविधान मिचेर देशको शासनप्रशासन नै हातमा लिन खोज्दा कुनै पार्टीले क्षणिक चर्चा त पाउला, तर यसबाट मुलुक र जनताको हित हुँदैन, दीर्घकालीन रूपमा सम्बन्धित पार्टीकै पनि भलाइ हुँदैन । यसैबीच, यो पार्टीले चुनावमार्फत जनता राज स्थापित गर्ने भन्दै आन्दोलन तथा निर्वाचन कोष खडा गर्न चन्दा अभियान चलाएको छ, अमुक व्यापारीबाट अपारदर्शी रूपमा ठूलो रकम लिएर पार्टी चलाउनुभन्दा पारदर्शी चन्दा अभियान बढी उपयुक्त हुन्छ, तर यो पनि स्वतःस्फूर्त मात्र हुनुपर्छ, कसैलाई पनि चन्दा दिन बाध्य तुल्याउने गरी जोरजबर्जस्ती गर्न मिल्दैन, यो पार्टीले यस पक्षमा पनि विचार पुर्याउनुपर्छ । त्यसो त, जनमत पार्टीको पछिल्लो उद्दण्ड गतिविधि सर्वथा नौलो नभएको र नेपालको राजनीतिक कुसंस्कृतिकै एक हिस्सा भएको भने भुल्न मिल्दैन । आज मूलधारमा स्थापित प्रायः सबै ठूला दलले आफ्ना माग पूरा गराउन सरकारविरुद्ध दबाब सृजना गर्ने नाममा यस्ता उपद्रव गतिविधि सञ्चालन गरेको विगत छ । मात्रामा घटीबढी होला, यसमा कुनै पनि दल चोखा छैनन् । तर यसको अर्थ नयाँ कुनै दलले पनि यस्तै गलत बाटो पछ्याउनुपर्छ भन्ने किमार्थ होइन । सबै पार्टीले नै यस्तो प्रवृत्ति त्याग्नुपर्छ । जुनसुकै दलले जस्तोसुकै माग पूरा गराउन पनि विधिसम्मत बाटो नै रोज्नुपर्छ । अन्यथा कानुनलाई हात लिएर अघि बढ्न चाहनेहरूविरुद्ध राज्यप्रशासनले उचित कारबाही गर्नैपर्छ ।"
प्रचण्डको विकल्प दाहाल !,"प्रचण्डको लोकतन्त्रीकरण र मानवीयकरणउनीहरूले २०६० जेठमा सम्पन्न माओवादीको केन्द्रीय समितिबाट पारित प्रस्ताव इतिहासका पाठ र एक्काइसौं शताब्दमा जनवादको विकासबारे को एक अंश मात्रै लागू गरेका भए पनि नेतृत्व निर्माणमा फरकपन आउँथ्यो । कान्तिपुर मा गरेको उद्घोषलाई अलिकति मात्रै क्रियान्वयन गरेको भए पनि नेतृत्वको जनवादीकरण (लोकतन्त्रीकरण) हुँदै वैकल्पिक नेतृत्व निर्माण भइसक्थ्यो । माकेको बिजोग कस्तो देखिएको छ भने पार्टीमा भुइँफुट्टे नेता नै नेताहरूको त भीडभाड नै छ, जो प्रचण्डका विकल्प बन्न सक्दैनन्, सरकारबाहेक न पार्टीको, नत कुनै आन्दोलनको नेतृत्व गर्न सक्षम छन् । अहिले उनीहरूमध्ये अधिकांशलाई प्रचण्डमुनिको पद मात्रै चाहिएको छ, प्रचण्डको कृपावश पाइने ओहोदा मात्रै चाहिएको छ । र त प्रचण्ड स्वयं पनि उत्तराधिकारी निर्माणको गफ गर्दै छन् भने उत्तराधिकारका आकांक्षीहरू उनको देवत्वकरण गर्दै प्रचण्डपथलाई फराकिलो बनाउँदै छन् ।प्रचण्ड नेकपा माकेका एक मात्र सर्वेसर्वा दलपति हुन् भने उत्तराधिकारी निर्माणको गफ उचित नै हुन्छ । कुनै व्यक्तिको निधनपछि वा उसको हक छुटेपछि निजको वंश, अंश, अधिकार र पद पाउने हक हो उत्तराधिकार भनेको त । प्रचण्डले निर्माण गर्न खोजेका उत्तराधिकारीहरू यस्तै हकवाला हुन् भने पार्टीभित्र अन्तर्राष्ट्रिय (इन्टरनेसनल) गान होइन, श्रीमान् गम्भीर माओवादी प्रचण्ड प्रतापी भूपति नामक राष्ट्रगान गाउनु सर्वथा उचित हुन्छ । आखिर, माकेको सांस्कृतिक कर्ममा मार्क्स, लेनिन, माओसँग प्रचण्डको तुलना गर्दै जनम भयो जनम भयो जनम भयो नेपालमा प्रचण्डको जनम भयो जस्ता भक्तिगान प्रचलित छँदै थियो । यस भक्तिगानबारे इतर विचार मा खगेन्द्र संग्रौला लेख्छन्, माओवादी नेतृत्व पंक्तिको कोही एक जना कमरेडलाई प्रायोजित र संगठित काइदाले मार्क्स, लेनिन र माओको उचाइमा उठेको उद्घोष गर्नु नेतृत्व पंक्तिका समकक्षी कमरेडहरू र बलिदानको लाममा उभिएका असंख्य कार्यकर्ताहरूको पहिचान र गरिमाको शिरोच्छेदन गर्नु हो । कुनै जमानामा भएनभएका विचार जोडेर प्रचण्डपथको निर्माणदेखि सामन्ती राजामहाराजाहरूको शैलीमा प्रचण्डको भक्तिगानद्वारा सबैजसो माओवादीनेताकार्यकर्ताका विचार, अनुभव, हैसियत र कदको तेजोवध गरिसकेपछि उत्तराधिकारीका रूपमा त पुत्रीपुत्रीबुहारीनातिनातिना वा सोसरहका नेताकार्यकर्ता नै खोजिने त हो ।माके नामक पार्टी सबै नेताकार्यकर्ताले बनाएको, जनयुद्ध र जनआन्दोलनबाट स्थापित तथा जनमतबाट अनुमोदित दल हो भने प्रचण्डका उत्तराधिकारी होइनन्, अध्यक्षका दाबेदारहरू देखिने वातावरण बनाउनु जरुरी हुन्छ । र, प्रचण्डलाई वैचारिक नेतृत्वको काम गर्ने वा आत्मकथा लेखनका लागि फुर्सद दिने गरी अरू नेताले पार्टीको नेतृत्व गर्न सक्ने उम्मेदवार हुने साहस जुटाउनु आवश्यक हुन्छ । उनको बुद्धिमानीपूर्ण नेतृत्व र स्टेट्सम्यानसिप पनि कार्यकारी अध्यक्षको भूमिकामा रहेर प्रचण्डपथलाई विस्तार गर्नुमा भन्दा मानार्थ अध्यक्षमा फड्को मार्नुमा वा अध्यक्षमण्डल निर्माण गर्नुमा देखिनेछ । र, समतावादी पार्टीभित्रसमेत अनेक तह, पद, प्रतिष्ठासँगै सत्ताको सोपान (हायरार्की) बनाउने स्तालिनकालीन अभ्यासको सट्टा कमसे कम श्रेणी, कमभन्दा कम दूरी, कम असमान संरक्षकसंरक्षित सम्बन्ध (प्याट्रोन क्लाइन्ट रिलेसससिप) तिर एक पाइला मात्रै बढ्न सके पनि देवत्वकृत प्रचण्डको समेत लोकतन्त्रीकरण र मानवीयकरणतिर क्रमझंग हुन सक्छ ।ट्वीटर :"
सार्कको भविष्य र नेपालको भूमिका,"नेपाल लामो समयदेखि सार्कको अध्यक्ष रहिआएको छ, किनकि अर्को सम्मेलन भएकै छैन । सार्कको अध्यक्ष भएको नाताले नेपालले निरन्तर सार्क सम्मेलन आयोजना गर्न ताकेता पनि गर्दै आएको छ नै, तैपनि सम्मेलन भने हुने छाँटकाट छैन । अबको सार्क सम्मेलन गर्ने पालो पाकिस्तानको हो । पाकिस्तानले पाँच वर्षदेखि स्थगित सार्कको १९ औं शिखर सम्मेलन गर्न तयार रहेको सन्देश दिएको छ तर भारत तयार भएको देखिँदैन । त्यसैले सम्मेलन गर्न असम्भवप्रायः छ । किनकि सार्कको नियमानुसार सबै सदस्य राष्ट्रहरूको सहमतिमा मात्र सम्मेलन हुन्छ, यदि एउटा देशले असहमति जनाए सम्मेलन स्थगित हुन्छ ।सन् २०१६ को नोभेम्बरमा पाकिस्तानमा हुने १९ औं सार्क सम्मेलन भारतपाकिस्तान द्वन्द्वका कारण स्थगित भएको थियो । पाकिस्तानसँग सीमामा तनाव बढेपछि भारतले सार्क सम्मेलनमा भाग लिन इस्लामावाद नजाने निर्णय लिएको थियो । त्यसपछि अफगानिस्तान, बंगलादेश र भुटानले पनि भारतलाई साथ दिँदै सम्मेलनमा भाग नलिने निर्णय लिएको थियो, जुन निर्णयले गर्दा सन् २०१४ मा नेपालमा १८ औं शिखर सम्मेलनपश्चात् अर्को सम्मेलन हुन सकेको छैन । सार्क शिखर सम्मेलन हुन नसक्नुका कारण भारतले पाकिस्तानले राज्यस्तरमै आतंकवादलाई प्रश्रय दिएको भन्ने छ । जसलाई पाकिस्तानले पटकपटक खण्डन गर्दै आएको छ । हाल सालै अफगानिस्तानमा तालिबान सरकारमा आएको छ तर संसारका कुनै पनि देशले समर्थन दिइसकेको छैन । यो पनि प्रमुख कारणको रूपमा अगाडि आएको छ । हुन त, भारत सार्क शिखर सम्मेलन नै तुहाउने र पाकिस्तानलाई एक्लाउने दाउमा देखिन्छ । किनकि उसले अब भारत, बंगलादेश, श्रीलंका, म्यानमार, थाइल्यान्ड र भुटान सम्मिलित बिमस्टेकलाई अघि सारेको छ र यसले भारतको पुनेमा तीनदिने बिमस्टेक सैन्य अभ्यास सम्पन्न गरेको छ । भारतले दक्षिण एसिया र पूर्वी एसियाका मुलुकहरूबीच सहकार्य गर्ने रणनीतिअन्तर्गत लुक इस्ट अवधारणा बनाएको छ र अहिले एक्ट इस्ट नीति अघि सारेको देखिन्छ । बाहिरको परिस्थिति सहज नदेखिएको वर्तमान अवस्था भए पनि नेपाल सार्कको अध्यक्ष भएको नाताले सार्कको शिखर सम्मेलन गर्ने वातावरण बनाउन सबै सार्क राष्ट्रलाई एक ठाउँमा ल्याउने काम गर्नुपर्छ । यही सार्क बचाउन नेपालले गर्न सक्ने र गर्नुपर्ने अभिभारा हो । यसमा नेपाल चुक्यो भने सार्क भविष्यमा नरहन पनि सक्छ । वीरेन्द्र सुवाल, ब्यासी, भक्तपुर"
माओवादीको भ्रमकला,"कथित माओवादी जनयुद्ध ताका क्रान्तिका डरलाग्दा र आसलाग्दा कुरा थिए । नेता, कार्यकर्ता र जनताको मुखमुखमा प्रचण्डपथ ले बास गरेको थियो । त्यस्ता पथ प्रदर्शक भारतमा आरामसँग बसिरहेका बेला यता नेपालमा उनकै आह्वानमा भारतविरुद्ध सुरुङ युद्ध चलाइएको थियो । पछि फर्जी लडाकु प्रकरण चर्चामा आयो । त्यसपछि अरू पनि चर्चामा आए । तर ती सबै हराए । एमालेसँग एकता भएपछि त झन् हाइसन्चो १ प्रत्येक संकटमा पुष्पकमल दाहालकै भूमिका निर्णायक रह्यो । उनी दुई पटक प्रधानमन्त्री बन्नुभन्दा पनि उनले अरूलाई प्रधानमन्त्री बनाउनु महत्त्वपूर्ण ठानिएको छ । फाइदाका लागि एकता र सहकार्य गर्न मात्र होइन, वचन दिन र तुरुन्तै उल्लंघन गर्न पनि उनी सिपालु देखिन्छन् । उनको हरेक बोलीको चर्चा भइआएको छ । क्रमभंग, जनताको बहुदलीय जनवाद, एक्काइसौं शताब्दीको जनवाद, माओवादी सत्तामा नपुगी समाजवाद आउँदैन, आत्महत्या गर्न मन लाग्छ भन्दाभन्दै अहिलेको अधिवेशनमा समेत समाजवादउन्मुख नीति तथा कार्यक्रम ल्याउने भन्न सकेका छन् । उनको ढाँट र भ्रमकलाले अहिलेसम्म त काम दिएकै हो । तर अब माओवादी केन्द्र खुइलिइसक्यो, कुनै उपायले काम गर्न गाह्रो छ । वज्रपाणि श्रेष्ठ, सिद्धिचरण मार्ग, ओखलढुंगा"
बलजफ्तीको राजनीति रोक,"रुकुम पश्चिम आठबीसकोट र चौरजहारी नगरपालिकाको शिक्षा हेर्ने निकायले बालविकास र राहत दरबन्दीमा कार्यरत केही शिक्षकको म्याद थप नगरी दिँदा उनीहरूले पेसा छोड्नुपरेको खबर दुःखदायी छ । पीडितहरूका अनुसार माओवादी केन्द्रमा प्रवेश गर भन्दा आफूले स्वीकार नगरेका कारण म्याद थपिएन भन्ने गुनासो छ । कार्यरत शिक्षक कर्मचारीले कुनै राजनीतिक दलको पदाधिकारी हुन नपाउने भनी सर्वोच्चले समेत फैसला गरिसकेको अवस्थामा, शिक्षकलाई बलजफ्ती राजनीतिमा प्रवेश गराउनु दुराशयपूर्ण हो । विद्यालय, शिक्षाको मन्दिर हो । त्यहाँ सबै विचारधारा राख्नेका सन्ततिले प्रवेश गरेका हुन्छन् । सबैसँग समान व्यवहार र माया दिनका लागि शिक्षकले तटस्थ बसी फलाना दलको आरोपबाट नमुछिनु बेस हुन्छ । व्यक्तिगत जीवनमा शिक्षकको आफ्नो आस्था होला, तर विद्यालयमा कार्यरत रहुन्जेल निर्विवादित भएर बस्नु नै शिक्षकको मर्यादा हो । तसर्थ राजनीतिक दल र कार्यरत शिक्षक दुवैले राजनीतिमा तान्नु वा संलग्न हुनु दुवै कार्य नगर्नु ठीक हुन्छ । आफ्नो दलमा लागेन भनी दण्डित शिक्षकले न्याय पाउनुपर्छ । महेन्द्रसिंह बम, टीकापुर१, कैलाली"
मनोयुद्धमा फसेको माओवादी,नरेन्द्रजंग पिटर
जनवादबिनाको केन्द्रीयता,"मार्क्सले समाजवादको वैचारिक सिद्धान्त प्रतिपादन गरे भने लेनिनले कम्युनिस्ट पार्टीर्का लागि आवश्यक पर्ने संगठनात्मक सिद्धान्त । लेनिनको त्यही संगठनात्मक सिद्धान्त जनवादी केन्द्रीयताको नामले चिनिन्छ । यसले पार्टीको आन्तरिक प्रणालीभित्र वैचारिक बहस र प्रजातान्त्रिक पद्धतिको अपरिहार्यतालाई जसरी वकालत गर्छ, पार्टीभित्र कायम रहनुपर्ने अनुशासनलाई पनि उत्ति नै महत्त्व दिइनुपर्ने बताउँछ । पार्टीको तल्ला एकाइबाट जनवाद र माथिल्लो निकायबाट केन्द्रीयता लागू हुने लेनिनको सिद्धान्तले निर्दिष्ट गरेको छ । पार्टीको संगठनात्मक पद्धतिभित्र रहेका हरेक सदस्यले आफ्ना विचार र फरक मतलाई वैधानिक रूपमा प्रकट गर्न पाउने अधिकार जनवादको मूल मर्म हो । आफ्नो विचार अल्पमतमा परे पनि त्यसलाई सम्मानपूर्वक कायम राख्न पाउने तथा पार्टी कमिटीहरूमा चुन्न र चुनिन पाउने अधिकारलाई जनवादले ग्यारेन्टी गरेको छ भने उता व्यापक छलफलपश्चात् संश्लेषित बहुमतको निर्णयलाई अल्पमतले स्विकार्नुपर्ने तथा हरेक तल्ला कमिटीहरू माथिल्लो कमिटी अधीनस्थ रहनुपर्ने पक्षहरू केन्द्रीयताका विषयवस्तुभित्र पर्छन् । छलफलमा स्वतन्त्रता र निर्णय कार्यान्वयनमा एकरूपता नै जनवादी केन्द्रीयता हो भन्ने लेनिनको भनाइ छ । जनवाद, प्रजातान्त्रिक परिपाटी र केन्द्रीयता, अनुशासनसँग सम्बन्धित हुने उनको सिद्धान्तको मूल अन्तर्य हो । विगतदेखि अहिलेसम्म पनि संसारभरका कम्युनिस्ट पार्टीहरूले जनवादी केन्द्रीयतालाई पार्टी सञ्चालनको महत्त्वपूर्ण कडी मान्दै आएको बताउँछन्, यद्यपि विश्वस्तरमै कम्युनिस्ट पार्टीहरूभित्र टुटफुटको शृंखलादेखि कम्युनिज्मको अस्तित्व संकटमा पर्दै जानुमा यही संगठनात्मक सिद्धान्तको आफूखुसी प्रयोग सबैभन्दा बढी जिम्मेवार देखिन्छ । हुन त यस सिद्धान्तलाई जन्माउने क्रममै लेनिनले ठूलो रस्साकस्सी कसैसँग झेलेका थिए भने त्यो कम्युनिस्टसँगै थियो । यसै सिद्धान्तलाई लिएर तत्कालीन सोभियत कम्युनिस्ट पार्टी बोल्सेभिक (बहुमत) र मेन्सेभिक (अल्पमत) मा विभाजित बन्न पुग्यो । आफ्नो संगठनात्मक सिद्धान्तकै कारण सुरुमा अल्पमतमा परेका लेनिनले बहुमतमा उभिन निकै संघर्ष गर्नुपर्यो । अन्ततः पार्टीको बहुमतले लेनिनको सिद्धान्तलाई अंगीकार गरेपछि उनकै नेतृत्वमा बोल्सेभिक पार्टीले क्रान्ति सम्पन्न गरेर रुसमा समाजवाद स्थापना भएको थियो । सुरुआतमै विग्रह झेलेर निस्केको सिद्धान्त भएर होला अहिले पनि प्रायः सबै कम्युनिस्ट पार्टीहरूका लागि शब्दमा मीठो तर व्यवहारमा विग्रह नै निम्त्याउने खालको सिद्धान्त बनिरहेको छ जनवादी केन्द्रीयता । खास गरी नेतृत्वले केन्द्रीयता र पार्टी सदस्यहरूले जनवादको पक्षपोषण गर्दै आफूअनुकूल व्याख्या, विश्लेषण र सोहीअनुसारको मागदाबी गर्ने क्रमले प्रायः सबै कम्युनिस्ट पार्टीलाई समस्याग्रस्त बनाएको प्रस्ट देखिन्छ । नेपालकै परिप्रेक्ष्यमा समेत जनवादी केन्द्रीयताबारे धेरै अघिबाट बहस हुँदै आएको छ । विशेष गरी केन्द्रीय नेतृत्वले प्रजातान्त्रिक पद्धतिमा छेकबार लगाउँदै केन्द्रीयताको नाममा आफ्नो निर्णय लाद्ने क्रमविरुद्ध पार्टी सदस्यहरूको असन्तुष्टि सतहमै आउने गरेको छ । एक महिनाअघि सम्पन्न १० औं महाधिवेशनका दौरान एमालेभित्रको जनवादी केन्द्रीयताको सवाल पार्टी सदस्यहरूमा मात्र सीमित भएन, राजनीतिक विश्लेषकहरूमाझ समेत चर्चाको प्रमुख विषय बन्यो । सर्वसम्मत को नाममा प्रतिनिधि चयनदेखि केन्द्रीय कमिटी सदस्यपदाधिकारी चयनमा अध्यक्ष ओलीको एकल निर्णयको कसरतले निकै आलोचना खेप्नुपर्यो । ओलीको शक्तिसामु तल्ला तहका सदस्यहरू मात्र हैन, केन्द्रीय तहका प्रभावशाली नेताहरूसमेत निरीह देखिए । अधिवेशनका लागि प्रतिनिधिहरू चुन्नेचुनिने प्रक्रियामा प्रजातान्त्रिक पद्धति तल्लो तहबाटै अवलम्बन हुनुपर्ने हो जुन सम्पूर्ण संगठित सदस्यहरूको मूलभूत अधिकारभित्रै पर्छ । तर तल्ला कमिटीहरूको त कुरै छोडौं, महाधिवेशन स्थलमा केन्द्रीय तहका सबै आकांक्षी नेताहरूले समेत आफूले रुचाएको पदमा दृढतापूर्वक उम्मेदवारी प्रस्तुत गर्न सकेनन् । आफूअनुकूल पदाधिकारी र केन्द्रीय सदस्यको सूची तयार पारेर सर्वसम्मत गराउने ध्येयमा रहेका ओलीका सामु आकांक्षी उम्मेदवारहरू अनिर्णयको बन्दी बन्न बाध्य भए । अन्तिमसम्म गुपचुप राखिएको अध्यक्षद्वारा तयार सूचीउपर न कसैले प्रश्न उठाउन सके न त आफूले चाहेको पदमा उम्मेदवारी दर्ता गर्न नै । भलै, अन्तिममा केही पदाधिकारी र केन्द्रीय सदस्यहरूको अडान र निर्भीकताले महाधिवेशनमा निर्वाचन प्रक्रिया आंशिक रूपमा भए पनि अपरिहार्य बन्न पुग्यो । महाधिवेशनमा सदस्यहरूद्वारा अभिव्यक्त लोकतान्त्रिक पद्धतिलाई त्यसयता पनि एमाले नेतृत्वले मननयोग्य विषय ठानेको छैन । सामूहिक निर्णयमाथि एकल निर्णयले वर्चस्व जमाउने क्रम अझै जारी छ । मनोनीत केन्द्रीय सदस्य छनोटका साथै पार्टीभित्र जिम्मेवारी बाँडफाँट गर्न बसेको दोस्रो केन्द्रीय कमिटी बैठकमा समेत अध्यक्ष ओली (उनी नजिकका अरू केहीसमेत) को निर्णय नै पूरापूर हावी भएको देखियो । जिम्मेवारी तोक्ने काम क्षमताका आधारमा भन्दा पनि खेमाका आधारमा भएको भन्दै केन्द्रीय सदस्यदेखि कतिपय पदाधिकारीहरूले नै असन्तुष्टि जनाए । यसले नेतृत्वप्रति भक्तिभाव देखाउनेबाहेकका अनुशासित, जिम्मेवार र निष्ठावान सदस्यहरू निराश बन्न पुगे । तर यो सब जान्दाजान्दै पनि नेतृत्वले सच्चिन जरुरी ठानेको छैन । जसका कारण जिम्मेवारीलाई प्रधान ठानेर क्रियाशील हुने कार्यकर्ता राजनीतिबाट पलायन हुनुपर्ने अवस्थामा पुगेका छन् भने नेताको प्रशस्तिगान गाउनेहरूले छिटो सिँढी उक्लने अवसर पाएका छन् । उता महाधिवेशन गरिरहेको माओवादी केन्द्र पनि सर्वसम्मत को दुहाई दिँदै तलैदेखिको प्रतिनिधि चयनलाई आफ्नो पकडमा पार्न उद्यत देखिन्छ । लोकतान्त्रिक पद्धतिप्रति पार्टी सदस्यहरूको लगावकै कारण कतिपय स्थानमा सर्वसम्मत लाई चुनावी प्रक्रियाले विस्थापित गर्दा समेत नेतृत्वको दृष्टिकोण बदलिएको पाइँदैन । यसबाहेक पनि समग्र निर्णय प्रक्रियामा पार्टी अध्यक्ष प्रचण्ड जसरी सर्वेसर्वा देखिन्छन् र पार्टी सदस्यहरू जसरी मौनता साध्ने गर्दछन् त्यसैबाट जनवादी केन्द्रीयताको स्तर सजिलै मापन गर्न सकिन्छ ।अहिलेका ठूला दुई कम्युनिस्ट पार्टीभित्रको रवैयाले के देखाउँछ भने शीर्षनेताहरू आफ्नो अधिनायकवाद लाद्ने किसिमले मात्र जनवादी केन्द्रीयताको उपयोग गर्न चाहन्छन् । जसले पार्टी प्रमुखलाई निरंकुश बनाउन खुबै मद्दत गरिरहेको छ । नेतृत्वको कुदृष्टि पर्ने हो कि भन्ने चिन्ताले मातहतका कमिटीहरू केन्द्रका गलत निर्णय र कामकारबाहीमा समेत बोल्न हिच्किचाउँछन् । जसले गर्दा अल्पमत जहिल्यै दबिएको अवस्थामा रहन बाध्य छ । तर लेनिनले आफ्नो सिद्धान्त प्रतिपादन गर्दा अल्पमतको रक्षामा विशेष ध्यान पुर्याएका थिए । फरक मत वैधानिक रूपबाट बाहिर आउन पाएन भने त्यसले गलत बाटो अख्तियार गर्छ र समग्र पार्टी प्रणालीलाई नै धराशायी बनाउँछ भन्ने उनको तर्क थियो । त्यसैको आधारमा उनी अल्पमतको अधिकारको बहुमतले सुनिश्चितता दिलाउनुपर्छ भन्थे । यसमा अझ अगाडि बढेर माओले केन्द्रीय नेतृत्वले गलत काम गर्दछ भने तल्ला संगठनहरूले विद्रोह गर्दै केन्द्रमाथि आक्रमण गर्नुपर्छ समेत भनेका थिए । पार्टीभित्र उनी स्वयं बारम्बार अल्पमतमा परेका कारण नै चीनमा सांस्कृतिक क्रान्तिको घोषणा भएको यस सन्दर्भमा स्मरणीय हुन आउँछ । नेतृत्व अनुशासित भए मात्रै उसका निर्णय र निर्देशनहरू पालनायोग्य हुने अन्यथा ती सबै अवैधानिक हुने उनको अर्को तर्क थियो । यसबाहेक अध्यक्ष माओ पार्टी सदस्यको मात्र हैन सम्पूर्ण जनसमुदायको कुरा पार्टीले सुन्नुपर्ने मतका पक्षधर थिए र कार्यकर्ताहरूलाई जनतासमक्ष छलफल गर्न सधैं अभिप्रेरित गरिरहन्थे ।कम्युनिस्ट प्रार्टी प्रणालीभित्र प्रजातन्त्र र अनुशासनको समजोड नै जनवादी केन्द्रीयता हो भन्ने लेनिनको सिद्धान्तले स्पष्ट बोलेको छ । जनवादबिनाको केन्द्रीयता निरंकुश र केन्द्रीयताबिनाको जनवाद अराजक हुन्छ भन्ने कुरालाई यसले आत्मसात् गरेको छ । तर जनवादलाई पाखा लगाउँदै केन्द्रीयता अन्तर्गत अनुशासनलाई मात्रै हाउगुजी बनाएर आफू सर्वशक्तिमान बन्ने प्रयोजनका लागि नेतृत्ववर्गले जनवादी केन्द्रीयतालाई प्रयोग गरेका कारण जहाँतहीँ समस्या देखिएको हो । लेनिनपछि शक्तिमा आएका स्तालिनको पालादेखि नै पार्टीभित्र जनवादभन्दा केन्द्रीयताले प्रधानता पाउँदै आएको थियो । नेतृत्वको खिलाफमा जानेविरुद्ध अनुशासनात्मक कारबाहीको डर देखाउँदै शीर्ष नेतृत्वले विगतदेखि वर्तमानसम्म नै एकलौटी फाइदा उठाउँदै आइरहेको छ । तर वास्तवमा पार्टी सदस्य मात्र हैन, अनुशासनको घेराबाट त पार्टी प्रमुखले पनि उन्मुक्ति पाउँदैनन् । माओले भनेजस्तै अनुशासनभन्दा बाहिर गएको नेतृत्वका निर्णयहरू अवैधानिक हुन्छन् भने त्यसलाई जबर्जस्ती लागू गर्ने आधार पनि नेतृत्वसँग बाँकी रहँदैन । तर कार्यकर्ता पंक्तिले यसविरुद्धमा आफ्ना तर्क र अडान राख्न नसकेकै कारण बहुसंख्यक पार्टी सदस्यमाथि नेतृत्वमा रहेका एक वा केही सीमित व्यक्तिहरू कम्युनिस्ट पार्टीभित्र हावी भैरहेका हुन् । जुझारु र क्रान्तिकारी ठानिने कम्युनिस्टहरू आफ्नै पार्टीभित्रको निरंकुशताविरुद्ध कस्तो खालको जुझारुपन देखाउँछन् त्यो आउँदा दिनहरूले पक्कै देखाउनेछन् । यसैमा जनवादी केन्द्रीयताको खास प्रयोजन चरितार्थ हुनेछ ।"
डेटा डिक्टेटरसिपको खतरा,"हिजोको समाजमा आर्थिक, मानवीय, सामाजिक, ज्ञान र सांस्कृतिक पुँजी फरकफरक स्थानमा थिए, यी अलगअलग शक्ति थिए । कसैसँग पैसाको पुँजी थियो लगानी गरी उत्पादन गर्थे, रोजगारी दिन्थे । आर्थिक शक्तिको उपयोग गरी राजनीतिक प्रभाव बढाउँथे । कसैसँग मानवीय पुँजी थियो ज्ञान, सीप र दक्षताबाट अर्थोपार्जन गर्थे, राजनीतिक पहुँच बढाउँथे, अवसर लिन्थे । कसैसँग सामाजिक पुँजी थियो भनसुनको हतियार प्रयोग गर्थे, छरितो काम गराउँथे, समाजमा चिनिन्थे, राजनीतिक शक्तिसँग सम्बन्ध विस्तार गरेर अवसर लिन सक्थे । कसैसँग ज्ञानको शक्ति थियो । भारतीय अर्थशास्त्री एवं दर्शनशास्त्री अमर्त्य सेनले भनेजस्तो ज्ञानलाई आर्थिक पुँजीमा रूपान्तरण गर्न सक्थे । ज्ञानको हतियारबाट अर्थोपार्जन र सामाजिक अवसरमा भूमिका खेल्थे । कसैसँग सांस्कृतिक पुँजी थियो । नयाँ पुस्तामा प्रतिष्ठाको हस्तान्तरण गरेर वा पुनः उत्पादन गरेर शक्तिको उपयोग गर्थे । यसरी सबैतिर शक्ति वितरित थियो । तर प्रविधिको विकाससँगै यी सबै शक्ति ठूला डेटा सेन्टरमा केन्द्रीकृत हुँदै छ ।अब सूचनालाई माल बनाएर बेच्ने भएपछि, आर्थिक पुँजीको आधार डेटा हुने भयो । मानिसको ज्ञान, सीप, स्मरण, रणनीति सबै रोबर्ट र एआईले विस्थापन गर्ने सम्भावना रह्यो । सूचनाको संरक्षण र स्मरण गर्ने काम सबै डेटा सेन्टरले गर्ने भयो । यसो हुँदा मानवीय पुँजीको शक्ति डेटा सेन्टरले छिन्छ । सूचना र सम्पर्क सामाजिक पुँजी थिए । अब हरेक प्रकारका सूचना एकत्रित हुने भए । ती सूचनाका बीचमा सञ्जालीकरण हुने भयो । यसो हुँदा व्यक्तिले सामाजिक पुँजी उपयोग गर्नै पाउने भएन । यो शक्ति पनि डेटा सेन्टरले खिच्ने भयो र अहिले ज्ञानको मूलकेन्द्र नै यही भएका छन् । जस्तो कोरोनाको प्रकृति, फैलावट उपचारजस्ता विषयमा ज्ञान पाउन डाक्टरलाई कुरिरहनु परेन, गुगलले नै बताउने भयो । ज्ञानको शक्तिलाई आर्थिक पुँजी वा सामाजिक मर्यादामा बदल्नेहरूको तागत डेटा सेन्टरले खोस्यो । संस्कृति समाजमा होइन भर्चुवल रूपमा डेटामा संगृहीत हुन थाल्यो । संस्कृतिको पुनरुत्पादकीय शक्ति व्यक्तिमा नभएर डेटा सेन्टरमा जाने भयो । यसरी सबै शक्ति र पुँजी केन्द्रीकृत गरेपछि डेटा सेन्टरमा सुपरपावर हुने भएकाले तानाशाह जन्मिनु स्वाभाविक नै हुन्छ ।सरकारले के गर्दै छ, डेटामा रहन्छ । कुनै संस्था कसरी चल्दै छ डेटालाई थाहा हुन्छ । व्यक्तिका विवरण शारीरिक, मानसिक, संवेगात्मक पक्षका सूचनाहरूको रेकर्ड पनि यही बस्छ । जैविक प्रविधिको माध्यमबाट व्यक्तिका शरीर रचना र क्रियासँग सम्बन्धित सूचनाहरू, स्वास्थ्य अवस्थाका सूचनाहरू केन्द्रीकृत हुने भए । बायोइन्जिनियरिङ, मस्तिष्कको इन्जिनिएरिङबाट व्यक्तिका आन्तरिक सूचनाहरू सबै प्रविधिसँग जोडिने भए । र, सबै प्रकारका सूचना डेटा सेन्टरमा जाने भए । व्यक्तिले गुगलमा कुन साइट बढी हेर्छ, कुन चीज मन पराउँछ, के देख्दा खुसी हुन्छ वा दुःखी, के देख्दा डराउँछ वा उत्तेजित हुन्छ, त्यसले उसको मनोविज्ञानको रेकर्ड हुन्छ । सामाजिक सञ्जालमा कस्ता फोटो हाल्छ, कस्ता स्टाटस राख्छ, कस्ता कमेन्ट गर्छ भन्नेले उसको विचारधाराको निर्धारण गर्छ । स्टाटस र कमेन्ट व्यक्तित्व झल्काउने ऐना हुन् । को कस्तो छ भन्ने जान्न उसको फेसबुकको इतिहास खोजे पुग्छ । को कति सनकी, भाट, सन्तुलित, तार्किक, भरोसायोग्य, हल्का, दयालु, निष्ठुरी, स्वार्थी, भावुक आदि जान्न उसको फेसबुक हेरे पुग्छ । त्यस्तै हरेक ठाउँमा व्यक्ति सीसीटीभीको निगरानीमा रहने भयो । हरेक गतिविधि रेकर्ड हुने भए र डेटा सेन्टरमा रहने भए । आफ्नाबारे अब आफैंलाई भन्दा बढी डेटा अल्गोरिदमलाई थाहा हुने भएपछि कसरी बन्न सक्छ व्यक्ति आफ्नो मालिक ? यसरी व्यक्तिसमेत डेटाको दास हुने भएपछि डेटा तानाशाह हुने नै भयो ।हिजो आर्थिक शक्ति मात्रै आफ्नो हातमा लिएको पुँजीवाद अब सूचनाका साथ सबै प्रकारका शक्ति आफ्नो हातमा लिई डेटा पुँजीवादमा प्रवेश गर्दै छ । अब डेटाका मालिकहरूमा राजनीतिक शक्ति जानेछ । उनीहरू आफूअनुकूलका नीति निर्माणका लागि उद्यत रहनेछन् । चुनावमा कसलाई केभन्दा भोट आउँछ, कसलाई कसरी भड्काउने, कस्लाई कसरी खुइलाउने भन्ने रणनीति डेटाका आधारमा बन्नेछन् । टिकट कसले पाउने अल्गोरिदमले भन्ने छ । किनकि उसले क्यालकुलेसन गर्नेछ । हार जितको सम्भावना देखाउनेछ । जित्नका लागि के गर्ने त्यो पनि सुझाव दिनेछ । जसरी पुँजीवादी समाजमा पुँजीपति वर्गको, दलाल पुँजीवादमा दलालहरूको राजनीतिमा हालीमुहाली र नियन्त्रण थियो त्यसै गरी डेटा पुँजीवादमा डेटा पुँजीपतिहरूको नियन्त्रणमा राजनीति रहनेछ ।आधुनिकीकरण र वैज्ञानिक युगको प्रारम्भ हुनुभन्दा पहिले शक्तिको मूल स्रोत भगवान्लाई मानिथ्यो । त्यति बेला सत्यलाई प्रमाणित गर्ने विधि र साधनको विकास भएको थिएन । प्राकृतिक घटनाहरू भइरहन्थे । कसैको प्रयत्नबिना पनि प्रकृति चलिरहन्थ्यो । अचम्मलाग्दा घटनाहरू कसरी हुन्छन् भन्ने तथ्यलाई प्रमाणित गर्ने सामर्थ्य नभएपछि कुनै अदृश्य शक्तिले यो चलाएको होला भनी अनुमान गर्न थालियो । त्यही अदृश्य शक्तिलाई भगवान् मानियो । कसैले कुन रूपमा भगवान् माने कसैले कुन तर नदेखिने शक्तिलाई माने । समाजका टाठाबाठाहरूले अनुमानका आधारमा केही ग्रन्थ लेखे, कथा बनाए । भगवान्लाई देख्न सकिँदैन तर भगवान्ले सबैलाई देख्छन् भनियो । भगवान्ले धर्म गर्नेलाई पुरस्कार दिन्छन् र अधर्म गर्नेलाई दण्ड भनियो । भगवान्लाई सबैले प्रत्यक्ष भेट्न सक्दैन तर समाजका केही टाठाबाठा व्यक्तिहरू भगवान्का एजेन्ट हुन् भनियो । यिनीहरूले सर्वसाधारण र भगवान्बीच पुलको काम गर्छन्, समाजमा अनुशासन कायम गराउन भगवान्ले अधिकार हस्तान्तरण गरेका हुन्छन् भनियो । यस्ता व्यक्तिहरू सत्ताप्रमुख मूलतः राजा, महाराजा भए । धार्मिक ग्रन्थ वा उनीहरूका बोली नै कानुनका रूपमा रहे । दैवी शक्तिको भ्रमको बलमा उनीहरू तानाशाही बने । यसरी कुनै बेला सम्पूर्ण शक्ति भगवान्मा थियो र त्यही शक्तिको खोल ओढेर सीमित व्यक्तिले निरंकुश शासन चलाए ।आधुनिक युगमा खोज अनुसन्धान हुन थालेपछि वैज्ञानिक सिद्धान्तहरू जन्मिए । अनुसन्धानका पद्धति जन्मिए । अधिकांश कुरा परीक्षण गर्न सकिने भयो । भगवान् भएको प्रमाणहरू पाउन सकिएन । शिक्षा विस्तार भएसँगै मानिस सचेत बन्दै गए । आफूप्रति भएको शोषणविरुद्ध आवाज उठाउन थाले । अधिकार खोज्न थालियो । जनता बिस्तारै बलिया हुँदै गए । राज्यसत्ता भगवान्का एजेन्टले होइन जनताले चलाउनुपर्छ भन्ने मत बढेर गयो । जनताको राज्यमा धर्मशास्त्र वा शासकका बोली कानुन नभएर जनताले आफैं बनाएका नियमले राज्य चल्नुपर्छ भनियो । यसरी प्रजातन्त्रको विकास भएको थियो । प्रजातन्त्रमा जनतालाई सर्वेसर्वा मानियो । जनताले चुनेका व्यक्तिले राज्य चलाउने भए । यससँगै समाजवादी र उदारवादीजस्ता कथाहरूले देशलाई चलाउन थाले । मानवनिर्मित दर्शन र विचारमा विश्वास गर्न थालियो । यसरी पहिलेको दैवीय शक्ति राजनीतिक रूपमा जनतामा रूपान्तरित भयो । यहाँ शक्तिका केन्द्र जनता भए । जनता जनार्दन भए । शक्ति छरिएको हुनाले तुलनात्मक रूपमा जनताको शक्तिको काल अलि बढी लोकतान्त्रिक भयो ।प्रविधिको विकाससँगै जनतामा रहेको शक्ति अब डेटा सेन्टरमा जाँदै छ । जनताको रुचि, संवेग, अनुभूति, आवश्यकता बुझ्ने शक्ति मानिसमा भन्दा अल्गोरिदममा बढी भइरहेको छ । मनिसका आर्थिक, सामाजिक, सांस्कृति, मनोवैज्ञानिक शक्ति डेटा सेन्टरले खोस्दै छ । मानिसले नजानेको कुरा डेटा सेन्टरलाई सोध्नुपरिरहेको छ । उसले जवाफ दिन्छ । यसले सूचनाका आधारमा भविष्यको समेत अनुमान गर्छ । जसरी पहिले भगवान्ले सबैलाई देख्छन् भनिन्थ्यो, त्यसरी नै अब गुगल वा यस्तै सफ्टवेयर सेन्टरले सबैलाई देख्न सक्छ, सबैलाई बुझ्न सक्छ । सबै सूचना एकै ठाउँमा भएपछि जे खोजे पनि त्यहीँ पाइने भयो । सबै भारी डेटा सेन्टरले बोकेपछि मानिसले सूचना बोक्ने कष्ट गर्ने भएन । यसो हुँदा मानिसले आफ्नोशक्ति गुमाउँदै जाने र डेटा सेन्टरले शक्ति बढाउँदै जान थाल्यो । सबै चीज डेटामा भर पर्नुपरिरहेको छ । यसो हुँदा डेटा सेन्टरहरू एक्काइसौं शताब्दीका भगवान् भइरहेका छन् । यी सेन्टर निकै थोरै मानिसको नियन्त्रणमा छ । यी सीमित व्यक्तिहरूले डेटाको शक्तिलाई देखाएर तानाशाही बन्ने सम्भावना हुन्छ जसरी दैवी शक्तिलाई देखाएर सीमित राजामहाराजा तानाशाह बनेका थिए ।आचार्य त्रिविका उपप्राध्यापक हुन् ।"
दिल्लीमा संक्रमण तीव्र,"नयाँदिल्ली (कास) भारतीय राजधानी नयाँदिल्लीमा पछिल्लो समय कोभिड१९ को संक्रमण निकै तीव्र बनेको छ । पछिल्लो २४ घण्टामा दिल्लीमा ३ सय ३१ जना संक्रमित थपिएका छन् । सोमबार संक्रमणको दर ०६८ प्रतिशत देखिएको छ । एक दिन अगाडि ०५५ प्रतिशत थियो । दिल्लीमा हाल १ हजार २ सय ८९ जना सक्रिय संक्रमित छन् । संक्रमणको गति निकै बढेपछि दिल्लीमा सोमबारदेखि रात्रिकालीन कर्फ्यु लगाइसकिएको छ । त्यस्तै, उत्तरप्रदेश, उत्तराखण्ड, हरियाणा, मध्यप्रदेश, महाराष्ट्र र गुजरातसमेत कयौं राज्यले रात्रिकालीन कर्फ्यु लगाइसकेको छ ।"
भारतबाट यस वर्ष १०३ जनाको उद्धार,नयाँदिल्ली (कास) सन् २०२१ मा भारतबाट १ सय ३ जना महिला तथा बालबालिकलाई उद्धार गरिएको छ । त्यसमध्ये ६४ जनालाई नेपाल पठाइएको छ । मानव बेचबिखनविरुद्ध काम गर्दै आएको किन इन्डिया ले आफ्नो वार्षिक प्रतिवेदनमा यसबारे जानकारी दिएको हो । काठमाडौंमा रहेको किन नेपाल को नयाँदिल्लीस्थित शाखा किन इन्डिया प्रमुख नवीन जोशीका अनुसार उद्धार गरिएका मध्ये ६३ जना महिला तथा किशोरी र ४० जना बालबालिका हुन् । तीमध्ये विभिन्न १२ घटनामा पीडकविरुद्ध मुद्दासमेत दायर गरिएको जोशीले जनाए । सन् २०१८ यता दिल्लीमा सक्रिय संस्थाले ३ सय ३६ जनाको उद्धार गरिसकेको जनाएको छ ।
पञ्जाबमा एक दिनमा हजार दुर्घटना,"लाहोर (एजेन्सी) पाकिस्तानको पञ्जाब प्रान्तमा पछिल्लो २४ घण्टामा एक हजारभन्दा बढी सडक दुर्घटना भएका छन् । अधिकारीहरूका अुनसार ती दुर्घटनामा कम्तीमा ११ जनाको ज्यान गएको छ । १ हजार १६ घाइते भएका स्थानीय सञ्चारमाध्यमले जनाएका छन् । द न्युज इन्टरनेसनलका अनुसार गम्भीर घाइते ५ सय ७६ जनालाई उपचारका लागि विभिन्न अस्पतालमा भर्ना गरिएको छ । ती दुर्घटनामा ज्यान गुमाउने तथा घाइते हुनेमा चालक, पैदलयात्री तथा यात्रुहरू छन् । पाकिस्तानका विभिन्न क्षेत्रमा पछिल्लो समय बाक्लो कुहिरो लागेका कारण ठूलो संख्यामा दुर्घटनाहरू बढेको जनाइएको छ ।"
घरमा १ अर्ब ८७ करोड लुकाउने व्यवसायी पक्राउ,"कानपुर (एजेन्सी) भारतको उत्तर प्रदेशका अत्तर व्यवसायी पीयूष जैनलाई कर छलीको आरोपमा पक्राउ गरिएको छ । केही दिनअघि कन्नौजस्थित उनको निवासमा केन्द्रीय जाँच एजेन्सीले छापामा मारेर १ अर्ब ८७ करोड भारतीय रुपैयाँभन्दा बढी बरामद गरेको थियो । वस्तु तथा सेवा कर (जीएसटी) अनुसन्धान टोलीले शनिबारसम्म उनको घरबाट १ अर्ब ७७ करोड रुपैयाँ बरामद भएको जनाएको थियो । आइतबार थप १० करोड भेटिएको हो । टोलीले शुक्रबार, शनिबार र आइतबार छापा मारेर उक्त परिमाणमा नगदसहित चन्दनको तेल र अत्तरसमेत बरामद गरेको जनाएको हो । थप कारबाहीका लागि जैनलाई अहमदाबाद लगिने जानकारी दिइएको छ । जैन र उनका अन्य दुई जना व्यापारिक साझेदारका ११ ठाउँमा छापा मारिएको थियो । विभिन्न कम्पनीमार्फत ३ करोड ९ लाख कर छली भएको खुलेको अनुसन्धानमा खटिएका अधिकारीहरूले जनाएका छन् । जैनले विभिन्न बैंकबाट ऋण लिएका र विदेशमा समेत ठूलो लगानी गरेको प्रमाण पनि भेटिएको जनाइएको छ । उनी समाजवादी पार्टीका अध्यक्ष तथा उत्तर प्रदेशका पूर्वमुख्यमन्त्री अखिलेश यादवनिकट व्यवसायी हुन् ।"
मानव बेचबिखनविरुद्ध कुनै पनि जिल्ला छैन संयन्त्र,"टर्कीबाट अवैध रूपमा ग्रिस छिर्दा भएको गाडी दुर्घटनामा साली शर्मिला भन्ने रमिला लामाको मृत्यु भएको खबर फुर्वा शेर्पाले ४० दिनपछि मात्रै थाहा पाए । मृत्युको पुष्टि नहुन्जेल उनी सर्म्पकविहीन भएकी शर्मिलाको खोजीमा थियो । मृत्युकै खबर पाएपछि उनको चिन्ता फेरियो । यतिबेला रसुवाको आमाछोदिङ्मो गाउँपालिकाका फुर्वा सालीलाई अवैध रूपमा ओसार्ने मानव तस्करको पहिचान र न्यायको पहलमा भन्दा उनको शव कसरी नेपाल ल्याउने भन्ने अन्योलमा छन् । तीन वर्षअघि १९ वर्षको उमेरमा रोजगारीको खोजीमा भारत हुँदै इराक गएकी शर्मिला त्यहाँ पनि राम्रो कमाइ नभएपछि टर्की हुँदै ग्रिस छिर्न खोजेकी थिइन् । उनीसहित १५ आप्रवासी दुर्घटनामा परे । ग्रिसको राजधानी एथेन्सबाट ५ सय २ किमिपूर्वमा भएको दुर्घटनाको यो खबर नेपाली राज्य संयन्त्रले हप्तौंसम्म थाहा पाएन । ग्रिस इन्टरपोलमार्फत मृतकको तस्बिर नेपाल प्रहरीको इन्टरपोलमा आइपुग्न मात्रै करिब चार साता लाग्यो । मृत्यु हुने चारमध्ये दुईजना व्यक्तिगत श्रम स्वीकृतिमा टर्की पुगेकाले उनीहरूको शव ल्याउन वैदेशिक रोजगार बोर्डअर्न्तगतको श्रमिक कल्याणकारी कोषको रकम प्रयोग हुने भएको छ । अन्य दुईको शव कसरी नेपाल ल्याउने, खर्च कसले कसरी व्यहोर्ने भन्ने टुंगो लागिसकेको छैन । कन्सुलर विभाग स्रोतका अनुसार शर्मिलासहित दुई जनाको शव नेपाल ल्याउन जनही करिब ४ देखि ५ हजार युरोसम्म खर्च हुने आकलन गरिएको छ । त्यसका निम्ति कन्सुलर विभागले अनौपचारिक रूपमा गैरआवासीय नेपाली समुदायसँग पहल गरिरहे पनि कुनै निष्कर्ष आएको छैन । यता फुर्वा भने सालीको शव ल्याउन कसैले आर्थिक सहयोग जुटाइदिन्छ कि भनेर स्थानीयदेखि केन्द्रसम्मका सरकारी कार्यलयमा हारगुहार गरिरहेका छन् । संगठित मानव तस्करको प्रलोभनमा परेर रोजगारीको खोजीमा संसारका अनेक कुनाकाप्चामा पुगेका नेपालीको अकाल मृत्यु हुने, दुर्घटनामा पर्ने वा महिनौंसम्म बन्धक हुने घटना नियमितजस्तै देखिन्छन् । तर अवैध रूपमा विभिन्न देश पुगेर मृत्युवरण गरेका वा घाइते, अपांग वा बन्धक भएकाहरूको उद्धारको विधिवत् प्रणाली र त्यसमा लाग्ने खर्चको जोहो त परै जाओस् यस्ता घटना न्यूनीकरणमा पनि राज्य संयन्त्र चुक्दै गएको छ । मानव बेचबिखन तथा ओसारपसार नियन्त्रणका गर्न भन्दै सरकारले मानव बेचबिखन तथा ओसारपसार (नियन्त्रण) ऐन २०६४ र मानव बेचबिखन तथा ओसारपसार (नियन्त्रण) नियमावली २०६५ बनाएको छ । केन्द्रमा मानब बेचबिखन तथा ओसारपसार नियन्त्रण राष्ट्रिय समिति र ७७ वटै जिल्लाहरूमा मानव बेचबिखन तथा ओसारपसारविरुद्धको जिल्ला समितिहरू हुने पनि कानुनी व्यवस्था छ । तर जिल्ला तहमा हुनुपर्ने मानव बेचबिखन तथा ओसारपसारविरुद्धको समिति गठन नै भएका छैनन् । महिला, बालबालिका तथा ज्येष्ठ नागरिक मन्त्रालयअर्न्तगतको मानव बेचबिखन तथा ओसारपसार नियन्त्रण राष्ट्रिय समितिकी उपसचिव मीना पौडेलले संघीयता लागू भएपछि जिल्ला तहमा मानव बेचबिखन तथा ओसारपसारविरुद्धको समितिहरू नरहेको बताइन् । पछिल्लो दुई वर्षयता लगातार गृह मन्त्रालयमार्फत सबै जिल्लामा यस्ता समिति पुनर्गठनको पहल गरिरहेको उनको भनाइ छ । कैयौं घटनामा परराष्ट्र मन्त्रालयसँग समन्वय गर्नुपर्छ, अन्तरमन्त्रालय समन्वय गर्दा प्रक्रिया लामो हुन्छ, उनले भनिन्, मन्त्रालयले मानव बेचबिखनमा परेका पीडितको उद्धार नै नगरेको भन्न मिल्दैन, श्रीलंकाबाट पनि त्यस्ता व्यक्तिको उद्धार गरेको थियौं, उनले भनिन् । गत वर्षको मंसिर ३० मा मन्त्रालयले संगठित मानव तस्करको फन्दामा परी कोलम्बोको करुभिटा कारागारमा रहेका ४ महिलाको उद्धार गरेको थियो । मन्त्रालयको वेबसाइटमा उल्लेखित विवरण हेर्दा पनि मन्त्रालयले पछिल्ला १७ महिनामा मानब बेचबिखनमा परेकाहरूको उद्धार गरेको यही एउटा घटना मात्रै देखिन्छ । जबकि मानव बेचबिखन तथा ओसारपसारमा घटनामा पर्ने पीडितहरूको संख्या योभन्दा निकै धेरै छ ।कन्सुलर सेवा विभागले २०७७ साउनदेखि २०७८ असारसम्म विदेशमा मृत्यु भएका वा घाइते नेपालीको क्षतिपूर्ति रकम माग गर्न ६ सय ६५ वटा घटनामा पहल गरेको देखिन्छ । विदेशमा गएका नेपाली नागरिकको खोजतलास तथा उद्धारका लागि ६ सय १० वटा पत्राचार गरेको देखिन्छ । त्यस्तै, शव झिकाउने तथा विदेशमै दाहसंस्कार गर्न आवश्यक प्रक्रिया मिलाउने सन्दर्भमा पनि विभागले ४ सय ३१ वटा पत्राचार गरेको देखिन्छ । विभागले गरेका अधिकांश यस्ता पहल श्रम स्वीकृति लिएर गएका, गैरकानुनी हैसियतमा पुगेका, हराएका वा मृत्यु भएकाहरूको हकमा केन्द्रित देखिन्छ । विभागका सूचना अधिकारी रोनल राईले आफूहरूकहाँ आउनेमध्ये मानव बेचबिखनमा परेर अलपत्र परेका वा मृत्यु भएका घटनाको संख्या निकै थोरै हुने गरेको बताए । सरकारले मानव बेचबिखन तथा ओसारपसार नियन्त्रण कार्यमा मानव बेचबिखनविरुद्धको स्थानीय समिति (गठन तथा परिचालन) निर्देशिका २०७० पनि बनाएको छ । निर्देशिकाअनुसार सबै स्थानीय तहमा मानव बेचबिखन तथा ओसारपसार नियन्त्रण गाउँ तथा नगर समिति बनिसकेका छैनन् । बनेका समितिले पनि स्थानीय तहमा बलियो भूमिका निर्वाह गर्न सकिरहेका छैनन् । राष्ट्रिय मानवअधिकार आयोगले २०७६ मा प्रकाशित गरेको मानव बेचबिखनसम्बन्धी राष्ट्रिय प्रतिवेदनको सुरुवातमै भनिएको छ नेपालमा मानव बेचबिखनका घटनाहरू छायामा पर्ने गरेको छ । हराएका भनिएकामध्ये ४७ प्रतिशत मात्रै फेला पर्ने र अन्यको स्थितिबारे थाहा नहुने गरेको उल्लेख गर्दै प्रतिवेदनमा सरकारी आकडामा आएका तथ्यांकभन्दा ठूलो संख्यामा मानव बेचबिखन भइरहेको निष्कर्ष निकालिएको छ । प्रतिवेदनमा भनिएको छ, अझै पनि मानव बेचबिखनका घटनाहरू अन्य घटनामा नाममा ओझेलमा पर्ने गरेका छन् । यसका लागि प्रभावित स्वयंले उजुरी दिन नमान्ने एक प्रमुख कारण बताइए पनि ऐनाम रहेको सीमित परिभाषा, समन्वय र एकीकृत कार्यप्रणालीको अभाव, वैदेशिक रोजगारीमा देखिएको मानव बेचबिखनको घटनाहरूको नजरअन्दाज प्रमुख कारण हो । मानव बेचबिखन नियन्त्रणका लागि प्रहरीले २०७६ वैशाखदेखि मानव बेचबिखन अनुसन्धान ब्युरो सञ्चालनमा ल्याएको छ । ब्युरोका अनुसार आर्थिक वर्ष २०७६७७ मा मानव बेचबिखनका १३६ घटना दर्ता भए भने २०७७७८ का पाँच महिनामा १ सय ३४ घटना दर्ता भएका छन् । यो तथ्यांकले अघिल्लो वर्षको तुलनामा मानव बेचबिखनका घटनामा बढोत्तरी भएको स्पष्ट संकेत गर्छ । ब्युरोकी प्रमुख दुर्गा सिंह कैयौं घटनामा पीडितहरू प्रहरीसम्म नआउने अभ्यास व्याप्त रहेको बताउँछिन् । उनको बुझाइमा केही घटनामा जनचेतनाको अभाव भए पनि केही घटनामा पीडकहरू पीडितका आफन्त वा चिनेजानेकै मान्छे भएकाले पनि उनीहरू अनुसन्धान निकायसम्म पुग्दैनन् । जस्तो, असार ५ मा अवैध रूपमा अमेरिका हिँडेको नेपाली टोली कोलम्बियाबाट अगाडि बढ्ने क्रममा दुर्घटनामा पर्यो । पानीजहाज दुर्घटनामा ७ नेपालीसहित अन्य १५ जना परे । जसमा १ नेपालीसहित ५ बंगलादेशीको उद्धार भयो । घटनाको ६ महिना बितिसक्दा पनि घटनाका सबै पीडित परिवार न्यायको खोजीमा प्रहरी वा अन्य सरकारी कार्यालयमा पुगेका छैनन् ।पीडितमध्ये दाङका एन्जल बुढामगरका परिवारले एक जनाविरुद्ध किटानी जाहेरी दिए पनि अरूका परिवारले उजुरबाजुर गरेका छैनन् । यो प्रतिनिधि घटनाले राष्ट्रिय मानव अधिकार आयोगले भनेजस्तै संगठित मानव तस्करीका घटनाको यथार्थ तस्बिर कसरी बाहिर आउँदैन भन्ने पुष्टि गर्छ । संगठित मानव तस्करीका घटना रोक्ने काममा राज्यसंयन्त्र कमजोर हुँदा यस्ता घटनामा मात्रै वृद्धि भइरहेको छैन, नेपालीले अकालमा मृत्युवरण गर्ने क्रम पनि बढेको छ । राष्ट्रिय मानवअधिकार आयोगकी सदस्य लिली थापाको बुझाइमा मानव बेचबिखनका कैयन् घटनाबारे सही रिपोर्टिङ नहुँदा यसको यथार्थ तस्बिर बाहिर आउन सकेको छैन । उनले मानव बेचबिखन तथा ओसारपसार रोक्न आयोगले गरेका सिफारिसहरू पनि सरकारले कार्यान्वयन नगरेको गुनासो गरिन् । मानव बेचबिखन रोक्न दूतावासहरूले प्रभावकारी भूमिका खेल्न सकेनन्, उनले भनिन्, नेपालभित्रै सरकारी संयन्त्रले प्रभावकारी काम गर्न नसक्दा पनि घटना बढ्ने तर त्यस्ता घटनाको यथार्थ विवरण सरकारी आँकडामा नसमेटिने क्रम बढ्दै गएको छ ।"
मलेसियाबाट फर्के १० हजार श्रमिक,"मलेसियामा गैरकानुनी हैसियत (अलेखबद्ध) मा बसेकामध्ये १० हजार नेपाली श्रमिक बिनासजाय स्वदेश फर्कन पाएका छन् । उनीहरूले त्यसबापत न्यूनतम जरिवाना झन्डै १५ करोड रुपैयाँ तिर्नुपरेको छ ।मलेसियाले गत जनवरीदेखि अलेखबद्ध भएका श्रमिकलाई कानुनी हैसियत लिई कम्पनीमै काम गर्न वा जरिवाना तिरेर स्वदेश फर्किन विकल्प दिएको थियो । लामो समयदेखि अलेखबद्ध भएका श्रमिक मलेसियामा बस्नुको सट्टा जरिवाना तिरेर फर्किएका हुन् । दूतावासका अनुसार अलेखबद्ध नेपाली श्रमिक २५ हजारको संख्यामा थिए । मलेसियाले तुरुन्तै स्रोत देशबाट श्रमिक ल्याउन नसक्ने भएपछि यो कार्यक्रम ल्याएको थियो । मलेसिया सरकारले कार्यक्रमको म्याद थप ६ महिना थपिदिएको छ । यो कार्यक्रमअन्तर्गत मलेसियामै बस्न चाहनेले भने कुनै जरिवाना तिर्नुपर्दैन । त्यसरी वैधता पाएका श्रमिकलाई निर्माण, उत्पादन, प्लान्टेसन र कृषि क्षेत्रमा काम लगाउने मलेसिया सरकारको योजना छ ।क्वालालम्पुरस्थित नेपाली दूतावासका अनुसार राहदानी साथमा नभएका १० हजार नेपालीका लागि स्वदेश फर्किन ट्राभल डकुमेन्ट जारी गरिएको छ । जसको आफ्नै साथमा राहदानी छ, उनीहरू दूतावास आउनुपर्दैन, मलेसियाका लागि कार्यवाहक राजदूत मोती श्रीशले भने, जसको साथमा राहदानी छैन । उनीहरू ट्राभल डकुमेन्ट लिन दूतावास आउनुपर्छ । दूतावासद्वारा ट्राभल डकुमेन्ट जारी गरिएका १० हजार नेपालीले स्वदेश फर्किनका लागि मलेसियाको अध्यागमनलाई ५० लाख रिंगेट (झन्डै १५ करोड रुपैयाँ) बुझाएका छन् । उनीहरूले प्रतिव्यक्ति ५ सय रिंगेट (झन्डै १५ हजार रुपैयाँ) तिरेका हुन् । यो कार्यक्रम ल्याउनुअघि अलेखबद्ध श्रमिकले अनिवार्य ६ महिना जेल र तीन हजार रिंगेट (करिब एक लाख रुपैयाँ) जरिवाना तिर्नुपर्थ्यो । पछिल्लो दुई वर्षमा मात्रै मलेसियाली प्रहरीले पक्राउ गरेका १५ सय नेपालीलाई जेलमा राखेर डिपोर्ट गरिदिएको थियो । उनीहरू ६ महिनादेखि १२ महिनासम्म जेल बस्नुपरेको थियो । मलेसियाको अध्यागमन विभागका अनुसार १ लाख ९२ हजार विदेशी श्रमिकले स्वैच्छिक रूपमा स्वदेश फर्किन निवेदन दिएका थिए । सबैभन्दा बढी इन्डोनेसिया (९९ हजार), बंगलादेश (२६ हजार) र भारत (२३ हजार) का कामदार छन् । झन्डै तीन वर्ष अलेखबद्ध हैसियतमा मलेसिया बसेका सोलुखुम्बुका पासाङ शेर्पाले आठ महिना जेल बसेर फर्कनुपरेको बताए । तीन महिनाको जेल सजाय सकिए पनि जेलभित्र ७ महिना बस्नुपर्यो, जेलबाट सारेर डिपोर्टेसन सेन्टरमा आएपछि मात्रै दूतावास र परिवारसँग सम्पर्क हुन सक्यो, उनले भने । उनी कालिञ्चोक म्यानपावरलाई १ लाख २० हजार रुपैयाँ बुझाएर सुरक्षा गार्डको काममा गएका थिए । तलब १६ सय ५० रिंगेट आउँछ भन्थ्यो, त्यो पूरा तलब कहिल्यै पाइएन, तलब माग्दा उल्टो धम्काउँथ्यो अनि मैले कम्पनी छोड्ने निर्णय लिएँ, उनले भने, एक दिन प्रहरीले क्याम्पमै आएर पक्राउ गर्यो । स्वैच्छिक रूपमा अध्यागमन जानेहरूले भने सहजै स्वदेश फर्किन पाएको उनले बताए । मलाई कम्पनीले बस भनिरहेको थियो, घर नगएकै ८ वर्ष भइसक्यो, कति गैरकानुनी रूपमा बस्ने ? श्रीमतीले पनि फर्कन दबाब दिइरहेकी थिइन्, सिन्धुपाल्चोकका गनी तामाङले भने, कोभिडले झन्डै लगेको थियो । बाँच्न सफल भइयो । यो सबै मेरो परिवारको मायाले गर्दा भयो जस्तो लाग्यो । कोभिडका कारण मलेसियामा कम्तीमा २ सय ३७ जना नेपालीले ज्यान गुमाएका थिए, जसमा अधिकांश अलेखबद्ध श्रमिक थिए ।"
भुटानको ह्यापी इन्डेक्स मजाक : काई बर्ड,"भुटानी शरणार्थी मामलाका जानकार पुलित्जर विजेता अमेरिकी पत्रकार काई बर्डले एक लाखभन्दा बढी नेपालीभाषीलाई भुटानले जातीय सफाया गरेको इतिहासकै निर्मम घटना राष्ट्रसंघ र अन्य अन्तर्राष्ट्रिय निकायमा उठ्न नसक्नुलाई आश्चर्यजनक मानेका छन् । तीन दशकअघि भुटानी नागरिकलाई देशनिकाला गरिएको घटना र भारतनेपालको भूमिकाबारे गहिरो अध्ययन गर्ने पत्रकार बर्डले एक दशकअघि नै भुटान भ्रमण गर्दै ल्होत्साम्पामाथि भएको अन्यायबारे लेखेर र बोलेर प्रतिरोध जनाएका थिए ।सहलेखन कृति अमेरिकन प्रोमिथस : द ट्रिम्थ एन्ड ट्राजेडी अफ जे रोबर्ट ओपेनहेमर पुस्तकका लागि सन् २००६ मा प्रतिष्ठित पुलित्जर पुरस्कार पाएका बर्ड एक दशकअघि केही वर्ष काठमाडौंमै रहेर पुस्तक लेखनमा संलग्न थिए । उनको हालै प्रकाशित आउटलाइर : द अनफिनिस्ड प्रेसिडेन्सी अफ जिम्मी कार्टर कृति निकै चर्चामा छ । म सदैव मानव अधिकार जोडिएको विषयमा पत्रकारिता गर्न रुचाउँछु, अमेरिकामा रहेका लेखक बर्डले कान्तिपुरसँगको लिखित कुराकानीमा भने, मैले विगतमा प्यालेस्टाइन शरणार्थी मामलाबारे निकै लामो समय सोधखोज गर्दै लेख्ने काम गरेको थिएँ, भुटानी शरणार्थीमा पनि यस्तै केही समानान्तर घटनावस्तु हुन सक्छ भनेर म यो मुद्दामा जोडिएको थिएँ ।भुटानबाट जातीय सफाया भएपछि २००८ यता नियमित निर्वाचन प्रणाली र लोकतान्त्रिक पद्धतिको दुहाई दिन थालिएपछि सन् २०१० मा थिम्पु भ्रमणमा पुगेका लेखक बर्डले त्यही बेला ल्होत्साम्पामाथि भएको अन्यायको विरोधमा चर्को टिप्पणी गरेका थिए । भुटानको जातीय सफायाको गम्भीर मुद्दा संयुक्त राष्ट्रसंघको मञ्चमा किन कहिल्यै उठेन वा किन कसैले उठाएन भन्ने सरोकारमा म सोचमग्न छु, बर्डले जवाफमा भनेका छन्, मलाई के लाग्छ भने भुटानले बनाएको राम्रो जनसम्पर्कको पहुँच र योभन्दा पनि महत्त्वपूर्ण रूपमा दिल्लीसँग रहेको सुसम्बन्धका कारण भुटान कूटनीतिक आलोचना खेप्नबाट बाँचेको हो । बर्डले अमेरिकाजस्ता मुलुक वा राष्ट्रसंघीय निकायसमेत संसारमा रहेका धेरै मानवीय मुद्दा (भुटानी शरणार्थीजस्तै) लाई सम्बोधन गर्नबाट चुकिरहेको राय राखे ।दक्षिणी भुटानबाट नेपालीभाषी लखेटिएर तेस्रो देश नेपालसम्म आइपुग्न बीचमा झन्डै २ सय किलोमिटर दूरीको भारतीय भूमि पार गर्नुपर्ने भूराजनीतिक यथार्थ बारे आफू जानकार रहेको बताउँदै बर्डले भारत सरकारले भारतीय सेनालाई अह्राइखटाइ गरेरै ट्रकमा राखेर शरणार्थीलाई नेपाली सीमासम्म ल्याइएको घटना उल्लेख गरेका छन् । यसकारण भुटानले गरेको जातीय सफायामा भारतको पनि मिलेमतो छ, बर्डको धारणा छ ।दक्षिण एसियाको एउटा बिन्दुमा रहेको सानो देश भुटानको नाम अझै धेरै अमेरिकीले नसुनेको र जानकार नरहेको बताउँदै द नेसन पत्रिकाका अतिथि सम्पादकसमेत रहेका बर्डले भने, भुटानका बारेमा अमेरिकाले एउटा औपचारिक विरोध प्रस्ताव दर्ता गर्न सक्ला, यसभन्दा बढी केही गर्न सक्दैन । अथवा, अरू मुलुकको आन्तरिक मामलामा किन हस्तक्षेप गर्ने भनेर मौन रहने प्रवृत्तिले पनि काम गरेको हुन सक्छ । पुनर्बसोबास कार्यक्रममा परेर अमेरिका आइपुगेका भुटानी शरणार्थीको बसोबास वा दैनिकी कत्तिको सहज छ भन्नेबारेमा आफू त्यति जानकार नरहे पनि अमेरिका भनेको आप्रवासी समुदायले भरिएको र अमेरिकी समाजले कतिपय सकारात्मक अर्थमा धेरैलाई नयाँ जीवनसमेत प्रदान गरिरहेको यथार्थबारे भुल्न नमिल्ने उनले बताए ।भुटानबाट लखेटिएर नेपालका शरणार्थी शिविरमा आइपुगेका शरणार्थी समस्या समाधानमा कहींकतै उपाय नभेटिरहेका बेला तेस्रो देशमा बसोबासको प्रस्ताव (२००७ पछि) नेपालका लागि विकल्पहीन उपाय रहेको हुन सक्ने उनले आकलन गरे । आफ्ना नागरिकलाई जातीय सफायामा पारेर देशबाट निकालेपछि भुटानले आफ्नो मुलुकलाई खुसी र सुखी देशका रूपमा बाहिरी विश्वमा प्रचार गर्न थालेकोबारे लेखक बर्ड आश्चर्यमा छन् । भुटानको ह्यापीइन्डेक्स ? यो सबैभन्दा उत्तम प्रोपोगान्डा हो र एकदमै खराब भद्दा जोक ! ह्याप्पीइन्डेक्सबारे राखिएको जिज्ञासामा लेखक बर्डले भने । अरूभन्दा पनि आज बाहिरी विश्वमा पुगेका भुटानी शरणार्थीको आउने पुस्ता भविष्यमा आफ्नो माटो र इतिहासको खोजी गर्दै भुटान जाने कुरामा आफू ढुक्क रहेको बताउँदै बर्डले त्यसपछि भुटानसँग मागिने आफ्नो हक अधिकारको पक्ष आफैंमा उल्लेख्य र रोचक रहने दाबीसमेत गरे ।एक दशकअघि काठमाडौंमा विश्व बैंकको आवासीय प्रतिनिधि रहेकी सुसन गोल्डमार्क लेखक काई बर्डकी श्रीमती हुन्, जो अहिले पनि काठमाडौं उपत्यका संरक्षण कोषकी सदस्य छिन् । श्रीमतीको नेपाल संलग्नताका कारण पनि विगतमा लेखक बर्ड काठमाडौंमा लामै समय बसेका थिए । ड्रागनसांग्रिला (भुटान) हेरीकन काठमाडौंमा केही पनि ठीक छैन । बिजुलीको टुंगो छैन, सडकमा चर्को जाम छ । वाग्मती नदी प्लास्टिक र अरू फोहोरले गर्दा बग्न छाडेको छ । राजनीति विस्मयपूर्ण छ । तैपनि त्यहाँ (नेपालमा) स्वतन्त्रताको सुगन्ध फैलिएको छ । म आशा गर्छु, भुटानले पनि कुनै दिन यस्तै स्वतन्त्रताबोध गर्नेछ, अनुभूति गर्नेछ, ७० वर्षीय बर्डले नेपाललाई सम्बोधन गरेर लेख्दै र बोल्दै आएका छन् ।"
राष्ट्रसंघ र ६ देशमा प्रहरी सहचारी राख्न प्रस्ताव,"नेपाल प्रहरीले वैदेशिक रोजगारी र अध्ययनमा जाने नेपालीको चाप भएका ६ देश र संयुक्त राष्ट्रसंघ मुख्यालयमा प्रहरी सहचारी राख्न प्रस्ताव गरेको छ । प्रहरी प्रधान कार्यालयले गृह मन्त्रालयलाई पत्र पठाउँदै मलेसिया, कतार, साउदी अरब, चीन, बंगलादेश, संयुक्त अरब इमिरेट्स (यूएई) तथा संयुक्त राष्ट्रसंघका लागि नेपालको स्थायी प्रतिनिधि कार्यालयमा प्रहरी वरिष्ठ उपरीक्षक (एसएसपी) को दरबन्दी रहने गरी प्रहरी सहचारी राख्न आग्रह गरेको हो ।प्रहरी प्रवक्ता एसएसपी वसन्तबहादुर कुँवरले वैदेशिक रोजगारी र अध्ययनमा जाने नेपाली नागरिकको बढी चाप भएका देशमा प्रहरी सहचारी राख्नुपर्ने प्रस्ताव गृह मन्त्रालयमा पेस गरिएको बताए । अन्तर्देशीय अपराध रोकथाम तथा नियन्त्रण, वैदेशिक रोजगारीमा जाने नेपालीले भोग्नुपर्ने समस्या समाधान र त्यसका लागि कानुन कार्यान्वयन गर्ने निकायबीच सहकार्य र समन्वयलाई बढाउन ६ मुलुक र संयुक्त राष्ट्रसंघका लागि नेपाली नियोगमा प्रहरी सहचारी राख्न प्रस्ताव गरिएको छ, कुँवरले भने ।गृह मन्त्रालयका एक अधिकारीले प्रहरी प्रस्तावबारे मन्त्रालयमा अध्ययन भइरहेको बताए । अर्थ मन्त्रालय र परराष्ट्र मन्त्रालयबाट पनि स्वीकृति लिन आवश्यक भएकाले गृहले त्यसबारे संयुक्त छलफल गर्ने तयारी गरेको ती अधिकारीले बताए । २०६८ सालबाटै विभिन्न मुलुकमा सहचारी राख्ने प्रस्ताव प्रहरी अधिकारीले गरे पनि परराष्ट्र मन्त्रालयको अनिच्छाका कारण प्रक्रिया अघि बढेको थिएन । संगठित अपराधमा संलग्न गिरोह विदेशमा बसेर नेपालमा आपराधिक गतिविधि गर्ने गरेको र नेपालबाट मात्रै भएका पहलले उनीहरूलाई कानुनी दायरामा ल्याउन कठिन भएको प्रवक्ता कुँवरले बताए । प्रस्तावअनुसार सहचारी राख्न सकिए त्यस्ता व्यक्तिलाई कानुनी दायरामा ल्याउन सहज हुने प्रहरीको बुझाइ छ । गृह मन्त्रालयले प्रहरीबाट आएको प्रस्ताव अध्ययनका क्रममा रहेको बताएको छ । तीन दर्जनभन्दा बढी देशमा नेपालको कूटनीतिक नियोग रहे पनि भारतमा मात्रै प्रहरी सहचारी छ । प्रहरी सहचारी राख्दा आर्थिक दायित्व पनि बढ्ने कारण देखाएर परराष्ट्रले यसमा त्यति रुचि दिएको छैन । भारतमा प्रहरी सहचारीका रूपमा एसएसपी कार्यरत छन् । अहिले पनि नेपालमा अपराध गरेर भागेका ८० जनाभन्दा बढी आरोपित विदेशमा लुकेर बसेका छन् । उनीहरू इन्टरपोलको रेडकर्नर र डिफ्युजन नोटिसमा समावेश भई खोजी सूचीमा छन् तर इन्टरपोल बाध्यकारी संयन्त्र होइन । इन्टरपोलमार्फत खोजबिनमा सहजीकरण हुन सक्छ । इन्टरपोलकै कतिपय सदस्य राष्ट्रमा नेपालबाट भागेका अपराधी लुकेर बसेका छन् । उनीहरूलाई फर्काउन कठिन भइरहेको प्रहरीको भनाइ छ । प्रहरी प्रवक्ता कुँवरले ३८ जना रेडकर्नर नोटिसमा सूचीकृत रहेकामा १५ जना अमेरिका, मलेसिया, यूएईलगायत देशमा बसेको सूचना प्रहरीलाई आए पनि फर्काउन नसकेको बताए ।कतार, मलेसिया, यूएईलगायत मुलुक नेपालको वैदेशिक रोजगारीका लागि गन्तव्य मुलुक हुन् । चीन र बंगलादेशमा चिकित्सा शिक्षालगायत वैदेशिक अध्ययनमा नेपाली नागरिक जाने गरेका छन् । बंगलादेशमा चिकित्सा शिक्षा अध्ययनका लागि जाने थुप्रै नेपाली बर्सेनि ठगिने गरेका छन् ।संयुक्त राष्ट्रसंघका लागि प्रहरी सहचारी राख्न प्रस्ताव गर्नुको कारण शान्ति मिसनमा जानेको संख्या बढाउनु रहेको एक प्रहरी अधिकारीले बताए । यूएन हेडक्वार्टरमा प्रहरी सहचारी राख्न सके शान्ति मिसनमा प्रहरीको उपस्थिति बढाउन लबिइङ गर्ने प्रभावकारी माध्यम बन्न सक्छ, अहिले पनि विभिन्न माध्यमबाट समन्वय र सहकार्य त हुन्छ तर आफैं उपस्थित भएर हुने लबिइङजस्तो प्रभावकारी बन्दैन । करिब ३ दशक अघिबाट नेपाल प्रहरी फर्म्ड पुलिस युनिट (एफपीयू) र युनाइटेड नेसन्स पुलिस (अनपोल) का रूपमा राष्ट्रसंघीय शान्ति मिसनमा खटिँदै आए पनि पछिल्लो पटक एफपीयूका रूपमा प्रहरीको उपस्थिति शून्य छ । सुडान र हाइटीमा यसअघि एफपीयू मिसन रहेकामा दुवैबाट प्रहरी युनिट फिर्ता भइसकेका छन् । बलियो कूटनीतिक लबिइङ नभएकै कारण अरू द्वन्द्वग्रस्त मुलुकमा एफपीयू मिसन तैनाथ गर्न नसकिएको प्रहरीका एक अधिकारीले बताए । अहिले सेना १२ देशमा पल्टनसहित र सशस्त्र दक्षिण सुडानमा एफपीयू मिसनअन्तर्गत खटिएको छ । आधुनिकीकरण खाका पेसप्रहरी प्रधान कार्यालयले नेपाल प्रहरीलाई आधुनिकीकरण र साधन स्रोत बनाउन नेपाल प्रहरी आधुनिकीकरण योजना २०७८ गृह मन्त्रालयमा पेस गरेको छ । सोमबार प्रहरी प्रधान कार्यालयमा पत्रकार सम्मेलन गर्दै प्रहरी प्रवक्ता वसन्तबहादुर कुँवरले आधुनिकीकरण योजना कार्यान्वयनका लागि मन्त्रालयमा पेस गरिएको बताए । यसैगरी प्रहरी महानिरीक्षक (आईजीपी) शैलेश थापा क्षत्रीले संगठनको दूरगामी लक्ष्यसहित आधुनिकीकरण अवधारणा पेस गर्न अतिरिक्त महानिरीक्षक प्रद्युम्न कार्कीको संयोजकत्वमा समिति गठन गरेका छन् । समितिको सिफारिसका आधारमा आधुनिकीकरण अवधारणा ल्याइने उनले बताए । यस्तै प्रधान कार्यालयले प्रहरीमा युवा आकर्षण र विश्वसनीयतासम्बन्धी अध्ययन गर्न पनि फिल्डमा केन्द्रबाट टोली खटाइएको जनाएको छ । टोलीले दिने रिपोर्टका आधारमा संगठनले आवश्यक कार्ययोजना र नीति तर्जुमा गर्ने प्रहरी प्रवक्ता कुँवरले जानकारी दिए । कुँवरका अनुसार सातै प्रदेशबाट युवालाई प्रश्नावलीमार्फत धारणा लिइने कार्यक्रम जारी छ । अहिले प्रदेश १ मा विवरण संकलन गरेर टोली प्रदेश २ मा खटिएको उनले बताए ।"
"सरकारले बेमौसमी वर्षापीडित किसानलाई राहत दिन्छु भन्यो, दिएन","गत असोज ३१ र कात्तिक सुरुमा परेको बेमौसमी वर्षाले मुलुकभर १ लाख ११ हजार ६ सय ९ हेक्टर धानबालीमा क्षति पुर्यायो । उक्त क्षेत्रफलबाट करिब ११ अर्ब ८७ करोड ५१ लाख रुपैयाँ (४ लाख २४ हजार १ सय १३ टन) धान बालीमा क्षति पुग्यो । कात्तिक ११ मा बसेको मन्त्रिपरिषद् बैठकले पीडित किसानलाई वर्गीकरण गरेर राहत दिने घोषणा गर्यो । वर्गीकरणका आधारमा राहत वितरण गर्दा करिब ५ अर्ब ५२ करोड खर्च सरकारी अनुमान थियो । नोक्सानको आधा मात्रै क्षतिपूर्ति दिने मनसाय बनाएको सरकारले साढे २ महिना बितिसक्दा पनि राहत वितरण गरेको छैन । न त सबै पीडित किसानको विस्तृत विवरण संकलन नै गरेको छ । राहत त तत्काल उपलब्ध गराउनुपर्ने विषय हो । दिइहालेको भए किसानले सरकार भएको महसुस गर्ने थिए, राष्ट्रिय कृषक समूह महासंघ नेपालका अध्यक्ष नवराज बस्नेतले भने, दुर्भाग्य, धानबालीमा नोक्सानी बेहोरेको साढे २ महिना बितिसक्दा पनि राहत वितरणको पत्तो छैन, किसान निराश मात्र छन् । राष्ट्रिय किसान आयोगका अध्यक्ष प्रेमप्रसाद दंगालले पनि राहत वितरणमा सरकारले गम्भीर लापरबाही गरेको आरोप लगाए । कार्ययोजना बनाउँदा आयोगले साना किसानलाई शतप्रतिशत, मझौला किसानलाई ५० प्रतिशत र ठूलाआंशिक क्षति भएका किसानलाई ३० प्रतिशतसम्म राहत दिने प्रस्ताव गरेको थियो । त्यो सुनुवाइ भएन, अध्यक्ष दंगालले भने, पछिल्लो समय कार्यविधि पारित गर्न नै धेरै समय लाग्यो । कार्यविधि बन्दासमेत किसानले राहत पाएनन् । यो गम्भीर लापरबाही हो । पीडित किसानले राहत पाउनुपर्छ भनेर आफूहरूले सरकारलाई झकझक्याइरहेको उनले बताए । आइतबार मात्र गृह, कृषि र अर्थ मन्त्रालयमा यसबारे छलफल गरेको उनले जानकारी दिए । गृह मन्त्रालयले कृषि मन्त्रालयबाट क्षतिको विवरण नआउँदा ढिलाइ भएको बताउँदै आएको छ । तर कृषिले सबै तथ्यांक पठाइसकेको बताउँछ, अध्यक्ष दंगालले भने, कार्यविधिमा कृषि मन्त्रालयलाई उपेक्षा गरिएको छ । उसको भूमिका न्यून छ । कृषिले पालिकाहरूको सहयोगमा क्षतिबारे विवरण संकलन गरेको थियो । कार्यविधि बनाउनेमा उसको महत्त्वपूर्ण भूमिका थियो । तर किसानलाई भुक्तानी दिने जिम्मा भने गृह मन्त्रालयले पायो । आखिर राहत वितरण किन ढिला भयो त ? गृह मन्त्रालयका अधिकारी भने किसानको तथ्यांक अद्यावधिक गर्दा केही ढिलाइ भएको बताउँछन् । मन्त्रिपरिषद्बाट निर्णय भएपछि जिल्लास्थित विपद् व्यवस्थापन समितिले तथ्यांक अद्यावधिक गरेर कृषि मन्त्रालयमार्फत गृहमा पठाउँछन्, गृहका प्रवक्ता प्रदीपकुमार कोइरालाले भने, सबै तथ्यांक आएपछि बजेट निकासाका लागि अर्थ मन्त्रालयमा पेस गर्छौं, त्यसपछि कोष तथा लेखा नियन्त्रण कार्यालय (कोलोनिका) मार्फत भुक्तानी हुन्छ । कृषिले धेरैजसो तथ्यांक पठाइसकेको उनको भनाइ छ । बाँकी तथ्यांक पनि छिटो पठाइदिन कृषिलाई तोकेता गरिरहेको कोइरालाले जानकारी दिए । ढिलाइ भएकामा गृह चिन्तित छ, कृषिबाट तथ्यांक आएपछि अर्थ मन्त्रालयमा पठाइहाल्छौं, उनले भने । यता कृषि तथा पशुपन्छी विकास मन्त्रालयका प्रवक्ता प्रकाशकुमार सन्जेलले भने प्रारम्भिक विवरण पठाइसकेको बताए । यकिन विवरण पालिकाको सिफारिसमा जिल्लास्थित विपद् व्यवस्थापन समितिले गृहलाई नै दिने उनको भनाइ छ । अहिले समायोजनको काम गृहले गरिरहेको छ । कृषिमा भएको विवरण सबै पठाएका छौं । कृषिले समायोजन गर्ने होइन, त्यही भएर हामीलाई पनि थाहा हुँदैन । थप विवरण हामीले गृहबाटै लिनुपर्छ, सन्जेलले भने, सबै जिल्लाबाट विवरण आउनुपर्ने भएकाले ढिलाइ भएको सुनेका छौं ।धानबालीमा क्षति पुगेका किसानलाई राहत उपलब्ध गराउने मापदण्ड २०७८ स्वीकृत भई कार्यान्वयनमा रहेको भन्दै संघीय मामलिा तथा सामान्य प्रशासन मन्त्रालयले ७५३ पालिकालाई पत्राचार गरिसकेको छ । मन्त्रालयले मापदण्डको कार्यान्वयन तथा आवश्यक सहयोग, समन्वय र सहजीकरण गरिदिन भन्दै मंसिर १७ मै सबै पालिकालाई पत्र पठाएको थियो । तर अहिलेसम्म सबै विवरण संकलन भइसकेको छैन । सरकारले कार्यविधिमार्फत ५५ हजार रुपैयाँसम्म मात्रै राहत दिने जनाइसकेको छ । कात्तिक ११ मा बसेको मन्त्रिपरिषद् बैठकले बेमौसमी वर्षाबाट पीडित किसानलाई पूर्ण र आंशिक क्षतिका आधारमा राहत दिने निर्णय गरेको थियो । पूर्ण क्षतिका हकमा साना किसानलाई उत्पादन लागतको ६५ प्रतिशत राहत दिने निर्णय भएको थियो । प्रतिकट्ठा १ हजार ९ सय २१ रुपैयाँका दरले प्रतिबिघा ३८ हजार ४ सय २० रुपैयाँको राहत व्यवस्था गरिएको जनाइएको थियो । मझौला किसान अर्थात् ११ देखि ४० कट्ठासम्म धानबाली लगाउने किसानलाई उत्पादन लागतको ३९ प्रतिशत राहतको व्यवस्था गरिएको थियो । प्रतिकट्ठा ८ सय ८७ रुपैयाँका दरले प्रतिबिघा १७ हजार ७ सय ४० रुपैयाँ राहत दिइने भनिएको थियो ।ठूला किसान ४१ कट्ठाभन्दा बढी जग्गामा धानबाली लगाउने किसानलाई अधिकतम २० प्रतिशतसम्म राहत दिने निर्णय थियो । प्रतिकट्ठा ५ सय ९१ रुपैयाँका दरले प्रतिबिघा ११ हजार ८ सय २० रुपैयाँ राहत दिइने भनिएको थियो । तर मंसिर २ मा स्वीकृत मापदण्डबाट ५५ हजार रुपैयाँभन्दा बढी नदिने निर्णय गरेको छ । त्यही राहत रकम पनि वितरण गर्न ढिलाइ भएको हो ।"
कान्तिपुर माइग्रेसन एन्ड रेमिट समिट२०२१ भोलि,"कान्तिपुर माइग्रेसन एन्ड रेमिट समिट२०२१ बुधबार आयोजना हुने भएको छ । श्रम गन्तव्य र आर्थिक मन्थन विषयलाई केन्द्रमा राखेर कान्तिपुर मिडिया ग्रुप (केएमजी) ले समिट आयोजना गर्न लागेको हो । परराष्ट्रमन्त्री नारायण खड्का र आप्रवासनविद् गणेश गुरुङ मुख्य वक्ता रहेको समिटमा फरकफरक शीर्षकका चार सत्र छन् । विदेश जाने अप्ठ्यारो बाटो शीर्षकको पहिलो सत्रमा वैदेशिक रोजगार विभागका महानिर्देशक दीपक काफ्ले, पूर्वराजदूत उदयराज पाण्डे, आप्रवासनविद् मीना पौडेल र नेपाल वैदेशिक रोजगार व्यवसायी संघका पूर्वअध्यक्ष रोहण गुरुङ वक्ता छन् । पत्रकार देवेन्द्र भट्टराईले यस सत्र सञ्चालन गर्नेछन् । दोस्रो सत्र रेमिट्यान्सको व्यवस्थापन शीर्षकमा नेपाल राष्ट्र बैंकका गभर्नर महाप्रसाद अधिकारी, नेपाल उद्योग वाणिज्य महासंघका वरिष्ठ उपाध्यक्ष चन्द्र ढकाल, अर्थशास्त्री कल्पना खनाल र विश्लेषक तुलानारायण साहसँग सञ्चारिका समूहकी अध्यक्ष नीतु पण्डितले अन्तर्संवाद गर्नेछिन् । तेस्रो सत्रमा सांसद डिला संग्रौला, अन्तर्राष्ट्रिय श्रम संगठन (आईएलओ) की राष्ट्रिय परियोजना संयोजक नेहा चौधरी, पत्रकार होम कार्की र आप्रवासी श्रमिक केशरी तामाङ वक्ता छन् । यो सत्र महिला श्रमिकका मुद्दा मा केन्द्रित रहनेछ । विश्लेषक इन्द्र अधिकारीले यस सत्रको सञ्चालन गर्नेछिन् । गाउँ बसौं कि फर्की जाऊँ शीर्षकको अन्तिम सत्रका वक्ता पूर्वमन्त्री रमेश लेखक, नेकपा एमालेका उपमहासचिव विष्णु रिमाल, आप्रवासी श्रमिक अरुणा लामा मगर र प्रभु बैंकका प्रमुख कार्यकारी अधिकृत अशोक शेरचन छन् । उनीहरूसँग कान्तिपुरका सम्पादक उमेश चौहानले संवाद गर्नेछन् । विश्वव्यापीकरण र उदारीकरणले श्रमबजार चलायमान भएसँगै सन् १९९७ देखि नेपालीहरू रोजगारीका लागि विदेश जान थालेका हुन् । अहिले प्रतिदिन १५ सय हाराहारीमा नेपालीहरू विभिन्न मुलुक जाने गरेका छन् । तिनै श्रमिकले पाउने रेमिट्यान्सको भरमा उभिएको मुलुकमा उनीहरूका समस्यामाथि सार्थक बहस भने हुन सकेको देखिँदैन । उनीहरूले पठाएको रकमले स्वदेशमै पुँजी निर्माण हुनुको साटो अनुत्पादक क्षेत्रमा प्रयोग हुँदै त्यो फेरि विदेशतिरै फर्किरहेको छ । यहीकारण श्रमिकलाई सम्मान गर्न र उनीहरूमार्फत प्राप्त हुने रेमिट्यान्सलाई संगठित गर्ने बाटो पहिल्याउन केएमजीले समिट आयोजना गर्न लागेको हो ।"
पाँच विदेशी मुद्रामा आउने लगानीको मात्रै हेजिङ,"सरकारले विभिन्न ५ प्रकारका विदेशी मुद्रामा नेपाल भित्रिने वैदेशिक लगानीको मात्रै हेजिङ गर्ने गरी नयाँ व्यवस्था लागू गर्ने तयारी गरेको छ । हेजिङसम्बन्धी नियमावली २०७५ को संशोधन प्रस्ताव तयार पार्दै सरकारले यस्तो व्यवस्था लागू गर्ने तयारी गरेको हो ।अर्थ मन्त्रालयले तयार पारेको हेजिङसम्बन्धी नियमावलीको संशोधन मस्यौदामा अन्तर्राष्ट्रिय मुद्रा कोष (आईएमएफ) ले परिभाषित र कायम गरेको स्पेसल ड्रइङ राइट (एसडीआर) भित्र पर्ने मुद्रामा हेजिङ गर्न सकिने उल्लेख छ । आईएमएफले अमेरिकी डलर, युरो, चिनियाँ युआन, जापानी येन र ब्रिटिस पाउन्डलाई मात्रै एसडीआरभित्र राखेको छ । अर्थ मन्त्रालयले नियमावली संशोधनको प्रस्ताव चाँडै मन्त्रिपरिषद्को कार्यालयमा पठाउने तयारी गरेको छ । मस्यौदामा भएको व्यवस्थालाई नै मन्त्रिपरिषद्ले स्वीकृत गरे एसडीआरभन्दा बाहिरका विदेशी मुद्रामा आउने वैदेशिक लगानीको हेजिङ गरिनेछैन ।अर्थ मन्त्रालयका अनुसार हेजिङसम्बन्धी नियमावलीमाथि सम्बन्धित निकायको राय, सुझाव तथा प्रतिक्रिया लिने काम भइरहेको छ । नेपाल राष्ट्र बैंक र ऊर्जा, जलस्रोत तथा सिँचाइ मन्त्रालयले आफ्नो सुझाव दिइसकेका छन् । तर उद्योग, वाणिज्य तथा आपूर्ति मन्त्रालय र भौतिक पूर्वाधार तथा यातायात मन्त्रालयबाट सुझाव आउन बाँकी रहेको मन्त्रालयले जनाएको छ । नियमावलीमा संशोधन गर्न लागिएका विषय पुनर्विचार गरिनुपर्ने भन्दै ऊर्जा मन्त्रालयले अर्थ मन्त्रालयलाई जवाफ पठाइसकेको छ । विद्युत् आयोजनामा हुने लगानीको ७० प्रतिशतसम्म सरकारले हेजिङ गर्नुपर्ने भएपछि नेपाल विद्युत् प्राधिकरणले पनि यस्तो दायित्व वहन गर्न नसकिने भन्दै जवाफ पठाएको थियो । सोही आधारमा ऊर्जा मन्त्रालयले पनि जोखिम वहन गर्न नसकिने जानकारी अर्थ मन्त्रालयलाई गराएको हो । कुनै विकास परियोजना कार्यान्वयनका लागि लगानीकर्ताले विदेशी ऋण लगानी गर्दा जुन विनिमयदरमा विदेशी मुद्रा बैंकमा जम्मा गरेको हो, सोही विनिमय दरमा सम्झौताबमोजिम लगानी फिर्ता लैजान पाउने गरी विदेशी मुद्राको विनिमय दर स्थिर गर्ने प्रक्रिया हेजिङ हो । हेजिङले व्यावसायिक लगानीमा हुन सक्ने सम्भावित हानिनोक्सानीलाई वित्तीय औजारहरूको प्रयोगमार्फत पूर्ण रूपमा हटाउने वा कम गर्छ । निश्चित मापदण्ड पुगेका परियोजनाका लागि विदेशी मुद्रामा ऋण लगानी लिने लगानीकर्तालाई हेजिङ सुविधा दिइन्छ । अहिले कार्यान्वयनमा रहेको नियमावली २०७५ सालमा सरकारले अन्तर्राष्ट्रिय लगानी सम्मेलन आयोजना गर्नुभन्दा ठीक अघि कार्यान्वयनमा ल्याएको थियो ।"
प्राइम र नेपाल लाइफ इन्स्योरेन्सलाई कारबाही,"काठमाडौं (कास) नक्कली कर्मचारी देखाएर प्राइम लाइफ इन्स्योरेन्सले करिब ३ करोड २ लाख रुपैयाँ हिनामिना गरेको पुष्टि भएको छ । नियामक निकाय बिमा समितिले गरेको स्थलगत अनुसन्धानका क्रममा उक्त तथ्य फेला पारेको बताइएको छ । प्राइम लाइफ इन्स्योरेन्सले आर्थिक वर्ष २०७४७५ र २०७६७६ मा वैदेशिक रोजगारी म्यादी जीवन बिमा व्यवसाय गर्न मार्केटिङ कर्मचारीका रूपमा २९ जना नियुक्त गरेको भनिए पनि उक्त कुरा अनुसन्धानका क्रममा खुल्न नआएकाले उक्त कम्पनीलाई कानुनबमोजिम कारबाही गर्न पत्र काटिएको बिमा समितिका कार्यकारी निर्देशक राजुरमण पौडेलले जानकारी दिए । यस विषयमा गत मंसिर २४ मा बिमा कम्पनीसँग स्पष्टीकरण सोधिएको थियो । तर उताबाट आएको स्पष्टीकरण चित्तबुझ्दो नदेखिएकाले समितिबाट जारी सुशासनसम्बन्धी निर्देशिका २०७५ विपरीत भएको पौडेलको भनाइ छ । तलब भत्ता निर्धारण नै नगरी कर्मचारी खर्चका नाममा ३ करोड रुपैयाँभन्दा बढी रकम हिनामिना गरेको देखियो, पौडेलले भने, कर्मचारी नियुक्त गरेको भनिए पनि उनीहरूको हाजिरी पनि छैन, कर्मचारी विनियमावलीबमोजिम नियुक्त गरेको पनि छैन । प्राइम लाइफ इन्स्योरेन्सका तत्कालीन प्रमुख कार्यकारी अधिकृत मनोज भट्टराईको कार्यकालमा उक्त घटना भएको हो । यसकारण तत्कालीन नेतृत्वलाई पनि केकस्तो कारबाही गर्ने भन्ने विषयमा छलफल भइरहेको बिमा समिति स्रोतले बताएको छ । त्यतिबेला वैदेशिक रोजगारीमा जाने क्रम ह्वात्तै थियो, स्रोतले भन्यो, उक्त समयमा म्यानपावर कम्पनीका मानिसलाई कर्मचारी देखाएर रकम बाँडेको देखियो । कम्पनी स्रोतले भने ती कर्मचारी नक्कली नभई सक्कली रहेको र नियुक्तिको सबै प्रक्रिया पूरा भएको दाबी गरेको छ ।यसैगरी नक्कली बिमालेख सम्बन्धमा पनि प्राइम लाइफ इन्स्योरेन्स कम्पनीलाई कारबाही गरेको बताइएको छ । बिमा कम्पनीबाट आधिकारिक रूपमा बिमालेख जारी गर्नुपर्नेमा कम्पनीको कमजोर आन्तरिक नियमन प्रणालीका कारण कर्मचारी प्रकाश रेग्मीले कार्यालयको छाप, कागजात प्रयोग गरी नक्कली बिमालेख जारी गरेको भेटियो, बिमा समिति सञ्चालक समितिको निर्णयमा भनिएको छ । उल्लिखित विषयमा उच्च अदालत पाटनले पनि कम्पनीको विपक्षमा फैसला गरेको छ ।वैदेशिक रोजगार बिमालाई सुरक्षित, मर्यादित र व्यवस्थित नगरी समितिको निर्देशन उल्लंघन गरेको देखिएकाले बिमकलाई बिमा ऐन २०४९ को दफा ३६ को उपदाफा १ बमोजिम १० हजार रुपैयाँ जरिवाना किन नगर्ने ? समितिको निर्णयमा भनिएको छ । उक्त जरिवाना हुन नपर्ने भए पत्र पाएको ७ दिनभित्र प्रमाणसहित लिखित जवाफ पेस गर्न समितिले बिमा कम्पनीलाई निर्देशन दिएको छ । समितिले नेपाल लाइफ इन्स्योरेन्सलाई पनि कारबाही गरेको छ । सञ्चालकहरूलाई नियमविपरीत एकभन्दा बढी समितिउपसमितिमा आबद्ध गराएको र योग्यता नपुगेको व्यक्तिलाई नायब महाप्रबन्धक पदमा नियुक्त गरेकोलगायत विषयमा समितिले कम्पनीलाई कारबाही गर्ने निर्णय गरेको हो । यही पुस ६ मा बसेको समितिको सञ्चालक समिति बैठकले उक्त निर्णय गरेको हो । उक्त कम्पनीमा १४ वटा समितिउपसमितिमध्ये सञ्चालक समितिका सदस्य कमलेशकुमार अग्रवाल ८ र विमल ढकाल ३ वटा समितिउपसमितिमा संयोजक रहेको देखिन आएको हुँदा यस समितिबाट जारी बिमकको संस्थागत सुशासनसँग सम्बन्धित निर्देशिका २०७५ को व्यवस्थाविपरीत रहेको देखियो, समितिको निर्णयमा भनिएको छ । निर्देशिकामा एउटा समिति तथा उपसमितिम संयोजक रहेको रहेको सञ्चालक अर्को समिति वा उपसमितिमा संयोजक हुन नपाउने व्यवस्था छ । कम्पनीका सहायक महाप्रबन्धक अमितकुमार कयाललाई आवश्यक योग्यता नपुगेकै अवस्थामा नायब महाप्रबन्धक पदमा नियुक्त गरेका विषयमा पनि नेपाल लाइफ इन्स्योरेन्सलाई समितिले कारबाही गर्ने निर्णय गरेको हो ।"
गरिब पहिचानमा एकरूपता ल्याउन मार्गदर्शन,"भूमि व्यवस्था, सहकारी तथा गरिबी निवारण मन्त्रालयले गरिब परिवार पहिचान तथा परिचयपत्र वितरणमा एकरूपता ल्याउन गरिब परिवार पहिचान तथा परिचयपत्र वितरण कार्यक्रम गुनासो सुनुवाइ मार्गदर्शन, २०७८ जारी गरेको छ । गरिब परिवार पहिचान तथा परिचयपत्र वितरण निर्देशिका, २०७५ को दफा १३ बमोजिम मार्गदर्शन जारी गरिएको हो । मन्त्रालयबाट गरिब परिवारको प्रारम्भिक सूची पाएपछि स्थानीय तहले त्यसको अभिलेखीकरण गर्नेछ । यसलाई सबै तहमा सार्वजनिक गर्नुपर्नेछ, मार्गदर्शनमा भनिएको छ, यसरी गरिब पहिचान र परिचयपत्र वितरण गर्दा सम्बन्धित परिवार वा कसैको गुनासो भए उजुरी दिन सक्छन् । यही गुनासोलाई व्यवस्थित रूपले सम्बोधन गर्न आवश्यक देखिएकाले उक्त मार्गदर्शन तयार गरिएको हो । यसका लागि स्थानीय तहमा गुनासो सुनुवाइ समिति र वडामा वडास्तरीय गुनासो सुनुवाइ सहजीकरण समितिको व्यवस्था छ । प्रारम्भिक सूचीमा गरिब परिवारमा समावेश नभएकाले उक्त परिवारको १८ वर्ष पूरा भएका सदस्यले गुनासो दर्ता गर्न सक्छन्, मार्गदर्शनमा भनिएको छ, साथै यस्तो परिवारमा समावेश नहुनुपर्ने तर सूचीमा नाम देखिए सम्बन्धित स्थानीय तहमा बस्ने जोसोसुकैले उजुरी गर्न सक्छन् । गरिब परिवारको वर्गीकरण गर्दा अर्के वर्गमा समावेश भएकाले पनि उजुरी दिन सक्ने व्यवस्था उक्त मार्गदर्शनले गरेको छ । मार्गदर्शनअनुसार उक्त सूचना सार्वजनिक भएको १५ दिनभित्र सम्बन्धित स्थानीय तहमा गुनासो सुनुवाइ अधिकारीसमक्ष उजुरी निवेदन दिनुपर्नेछ । गरिब परिवारको प्रारम्भिक सूचीमा समावेश कुनै परिवारले उक्त सूचीबाट हटाउन अनुरोध गरी स्वघोषणा पनि गर्न सक्छन् । तर यसको दर्ता अभिलेखीकरण भने राख्नुपर्नेछ ।"
बजारमा ओलेड टीभी सी वान सिरिज,"काठमाडौं (कास) चौधरी ग्रुपले एलजीको उत्कृष्ट ओलेड टीभी नेपाली बजारमा ल्याएको छ । यो टीभी मीनभवनस्थित एलजी सोरुममा एक कार्यक्रमबीच अनावरण गरियो । यसमा भएको ८३ मिलियन सेल्फ लिड ओलेड पिक्सलले आफ्नै लाइट निकाल्ने हुँदा दृश्यमा स्पष्टता आउँछ । विशेषगरी ठूलो स्क्रिनका सिनेमा, गेमिङ पोर्टल र उत्कृष्ट खेलकुद हेर्न यो उपयुक्त रहेको कम्पनीले जनाएको छ । छिटो प्रतिक्रिया, नवीनतम गेमिङ सुविधा र १२० हर्ज डिस्प्लेले गेम खेल्न छुट्टै अनुभव प्रदान गर्ने सीजीको भनाइ छ । यसमा फिल्ममेकर मोड, ब्लुटुथ, स्पोर्ट अलर्ट जस्ता सुविधा रहेको कम्पनीको भनाइ छ ।"
डिसेम्बर ३० मा नेक्स्ट ग्रोथ कन्क्लेभ,"काठमाडौं (कास) हाम्रोबजार डटकमले डिसेम्बर ३० मा नेक्स्ट ग्रोथ कन्क्लेभको छैटौं संस्करण आयोजना गर्ने भएको छ । कन्क्लेभले कोभिडपछिको उद्यमशील इकोसिस्टमलाई नेपालका लागि निर्माण गर्ने अर्थपूर्ण कुराकानीमा सामुदायिक समर्थक, स्टार्टअप, विकासका नेता, उद्यमी र लगानीकर्तालाई सहभागी गराउने परिकल्पना गरेको हाम्रोबजारले जारी गरेको विज्ञप्तिमा उल्लेख छ । यस वर्षको कन्क्लेभ अघिल्ला संस्करणहरूभन्दा उत्कृष्ट हुने अपेक्षा गरिएको छ, विज्ञप्तिमा भनिएको छ, जहाँ स्टार्टअप भ्याली, मेन स्टेज, लगानीकर्ता र मिडिया लाउन्ज, भेन्चर ब्लेन्ड र पावर छलफल प्रमुख आकर्षण हुनेछन् । काठमाडौंको होटल अलफ्टमा आयोजना हुने कार्यक्रममा सहभागी हुन दुई हजार रुपैयाँको टिकट लाग्ने आयोजकले जनाएको छ ।"
नबिलको मोबाइल बैंकिङबाट खल्तीमा पैसा,काठमाडौं (कास) अनलाइन भुक्तानी सेवा प्रदायक कम्पनी खल्तीले नबिल बैंकसँग सम्झौता गरेको छ । सम्झौतासँगै नबिल बैंकका ग्राहकले नबिल स्मार्ट बैंक (मोबाइल बैंकिङ एप) मार्फत खल्तीमा पैसा लोड गर्न सक्ने भएका छन् । यो सम्झौता डिजिटल नेपालका लागि एउटा कोसेढुंगा सावित हुने खल्तीका प्रमुख कार्यकारी अधिकृत विनय खड्काले बताए । बैंकका ग्राहकलाई डिजिटल भुक्तानी सेवामा थप सहजता दिन खल्तीसँग सहकार्य गरिएको नबिल बैंकका प्रमुख कार्यकारी अधिकृत अनिल केशरी शाहको भनाइ छ ।
होलबडी चेकअपमा ह्याम्सको ४० प्रतिशतसम्म छुट,"काठमाडौं (कास) काठमाडौंको धुम्बाराहीस्थित ह्याम्स अस्पतालले अंग्रेजी नयाँ वर्षको अवसर पारेर होलबडी चेकअपमा ४० प्रतिशतसम्म छुट दिने भएको छ । अस्पतालको वेलनेस सेन्टरमार्फत फेब्रुअरी १२ सम्म सबै परीक्षणमा ४० प्रतिशत छुट दिने घोषणा गरेको हो । कम्प्रिहेन्सिभ प्याकेज, डाइबेटिज हेल्थ प्याकेज, वुमन्स हेल्थ प्याकेज, सिनियर हेल्थ प्याकेज, चाइल्ड हेल्थ प्याकेज, किड्नी हेल्थ प्याकेजलगायत ११ सेवाका आधारमा विशिष्टीकृत प्याकेज रहेको अस्पतालले जनाएको छ । अस्पतालले यसअघि पनि वेलनेस सेन्टरमार्फत सेवा दिइरहेको भए पनि अब प्रिभेन्टिभ हेल्थ चेकअपका लागि छुट्टै भवन बनाएर त्यहीँबाट सबै सेवा एकीकृत रूपमा दिन लागेको बताएको छ ।"
संघर्ष सिकाउने महानगर,"बाँच्ने दुई तरिकाहरू छन् जीवनमा मानौं कुनै पनि चमत्कार छैन या त सबै कुरा चमत्कार हुन् । बुबाको मृत्युपछि आफ्नो पढाइ अघि बढाउन सहर झर्दै गरेको किशोरले बसका एक यात्रुले पढ्दै गरेको किताबमा भएको पोस्टकार्डमा अल्बर्ट आइन्स्टाइनको यो भनाइ देख्छन् । त्यति बेलादेखि जीवन जिउने रहस्य पहिल्याउँछन् जीवन एक सुन्दर अवसर हो । यसलाई कसरी बिताउने, त्यो आफैंमा भर पर्छ । पाँचौं संस्करणको पामे अन्तर्राष्ट्रिय चलचित्र महोत्सवमा फिल्म महानगर को नेपाल प्रिमियरले फिल्म मात्रै देखाएन, जीवन जिउने कला सिकायो । संघर्षभित्र खुसी खोज्न सिकायो । पोखराको मिडटाउन ग्यालरियामा सोमबार मोहन राई कृत महानगर हेरिरहँदा दर्शकले आफ्नै कथा भेट्टाए ।सफलता खोज्न गाउँबाट काठमाडौं पसेकी खुसी (मेनुका प्रधान) र दार्जिलिङबाट पर्यटक घुमाउन नेपाल आएका टुर गाइड आशिषको भेट एउटा दुर्घटनाले जुराउँछ । त्यही घटनाका कारण दुई जना सँगै रात गुजार्न बाध्य हुन्छन् । त्यसपछि सुरु हुन्छ दुई जनाको वार्तालाप । खुसी जीवनदेखि निराश हुन्छिन् । छिप्पिँदो रातसँगै निराशा छिप्पिँदै जान्छ । आशिष भने उनलाई हरतरहले मनाउन खोज्छन् । खुसीलाई साँच्चिकै खुसी भएको देख्न चाहन्छन् । त्यसका लागि केही दार्शनिकका भनाइ सापटी लिन्छन् । सधैं अरूको भलो चाहँदा पनि आफूलाई कहिल्यै राम्रो नभएको खुसीको दुखेसोमा मल्हमपट्टी लगाउँदै आई, मी र माइसेल्फ (म, म र म) को सिद्धान्तमा अघि बढ्न सुझाउँछन् । रात बितेर बिहान हुँदा खुसीले आफूलाई परिवर्तित रूपमा पाउँछिन् । त्यतिन्जेलसम्म आशिष रहस्यमय तरिकाले हराउँछन् । खुसी फेरि गाउँ फर्किन्न । महानगर ले सन् १९९५ मा प्रदर्शन भएको चर्चित अमेरिकी फिल्म विफोर सनराइज स्मरण गराउँछ । त्यसकै सिक्वेलस्वरूप २००४ मा आएको विफोर सनसेट र सन् २०१३ मा प्रदर्शन भएको विफोर मिडनाइट उत्तिकै चर्चित फिल्म हुन् । संयोगले भेटिएका दुई पात्रले रातको समय सँगै बिताउँदाको संवादलाई प्राथमिकता दिएर फिल्म बनाइएको छ । महानगर त्यस्तै ढाँचामा तयार भएको छ । ७० मिनेटको फिल्ममा थिएटर पृष्ठभूमिका कलाकारको बाहुल्यता रहेकाले पनि घरिघरि नाटक हेरेजस्तो महसुस दर्शकले गर्छन् । फिल्म छोटो बनाउन खोज्दा विभिन्न ठाउँमा गरिएका जम्प कट ले फिल्मलाई बेसी दौडाएको छ । बिम्बात्मक दृश्यको बढी प्रयोग हुने कलात्मक चलचित्र हेर्ने बानी परेका दर्शकले संवादलाई प्राथमिकतामा राखिएको फिल्मले फरक स्वाद दिन सक्छ । त्यसो त लेखक तथा निर्देशक राईले आफ्नै कथालाई फिल्ममा उनेको बताइरहे । म पनि गाउँबाट सहर पसेर संघर्ष गरेको हुँ, प्रिमियरपछि उनले भने, मजस्तै अरू पनि थुप्रै त्यसरी सहर आउनुभएको छ । उनीहरूको कथा भन्नुपर्छ भनेर फिल्म बन्यो । उनले फिल्मलाई मान्छेको जीवनयात्राको एक बिम्बका रूपमा प्रस्तुत गर्न खोजेको बताए । यसमा पात्रबीच अन्तरद्वन्द्व, विमति, विसंगति छन्, उनले भने, सरलता, इमानदारिता, निश्चलता पनि छन् । अञ्जली र सखी पछि महानगर मोहनको फिचरमा डेब्यु फिल्म हो । कलाकार मेनुका प्रधानले चलचित्रमा निर्देशकलाई नै पछ्याउँदै जाँदा नाटक र फिल्मबीचको मध्यम रेखाजस्तो देखिन पुगेको बताइन् । पात्रको यात्रा विकसित हुन जाँदा परिप्रेक्ष्य पनि त्यस्तै बन्दै जान्छ, उनले भनिन्, मुख्य कलाकारको प्रस्तुतिले दर्शकलाई अडाइराख्न सफल छन् । यसअघि कोलकाता इन्टरनेसनल फिल्म फेस्टिभल, अमेरिकाको ब्रुकलिन फिल्म फेस्टिभल र स्पेनको एसियन फिल्म फेस्टिभलमा फिल्म प्रदर्शन भइसकेको छ । फिल्ममा अनोज पाण्डे, सोविता अधिकारी, जीवन बराल, परीक्षितविक्रम राणा, चन्द्र पाण्डेको पनि अभिनय छ । माउन्टेन रिभर फिल्मको सहकार्यमा मिडलवे फिल्म्सले महानगर निर्माण गरेको हो । फिल्ममा नरेन्द्र मैनालीको छायांकन, संगम पन्थीको संगीत र परीक्षित झाको सम्पादन छ ।महानगर भारतको कोलकाता फिल्म फेस्टिभलमा वर्ल्ड प्रिमियर भएको थियो । उक्त महोत्सवमा एसियन सेलेक्टअन्तर्गत दी नेटवर्क फर दी प्रमोसन अफ एसियन सिनेमा (नेटप्याक) अवार्डका लागि प्रतिस्पर्धात्मक विधामा छनोट भएको थियो ।सोमबारबाट सुरु भएको महोत्सव पुस १६ सम्म हुनेछ । महोत्सवमा २० देशका ९४ फिचर फिल्म, लघु फिल्म तथा डकुमेन्ट्री प्रदर्शन हुनेछन् । इयान स्कट क्लिमेन्ट निर्देशित बासेन्जी फिल्मको प्रदर्शन पनि यही महोत्सवमा हुँदै छ । फिल्म प्रदर्शनीसँगै महोत्सवमा मास्टर क्लास, वर्कसप, ल्याब, फोटो प्रदर्शनी, चित्रकला, साहित्यिक प्रस्तुति समेटिएका छन् । आयोजकका अनुसार लोक तथा परम्परागत गीतसंगीत, नाचलगायत मौलिक प्रस्तुति महोत्सवको आकर्षणका रूपमा छन् । ९४ फिल्मबीच प्रतिस्पर्धा हुने महोत्सवमा सर्ट फिल्म, डकुमेन्ट्री, स्टुडेन्ट फिल्म, क्रिटिक्स र अडियन्स च्वाइस अवार्डसमेत प्रदान गरिनेछ ।साउथ एसियाका डकुमेन्ट्री, महिला निर्देशक तथा फिल्म पढेका विद्यार्थी लक्षित फिल्म र गतिविधि पनि महोत्सवमा समावेश छन् । त्यस्तै झुमा लिम्बूले नेतृत्व गरेको रैथाने संगीत समूहले पनि सोमबार आफ्नो प्रस्तुति राखेको छ । पामे फिल्म फेस्टिभललाई फिल्म र कला क्षेत्रका विभिन्न विधाका सर्जक र यो विधालाई मन पराउने मानिसहरूलाई जोड्ने उद्देश्य राखी सुरु गरिएको महोत्सव निर्देशक नवनिधि दाहालले बताए । महोत्सवले पोखराको पर्यटन उद्योगमा फिल्म र कलाका माध्यमबाट योगदानसमेत दिने दाहालको भनाइ छ । भारतीय निर्देशक अजितपाल सिंहको फायर इन दि माउन्टेन प्रदर्शनसँगै समापन हुनेछ ।पामे महोत्सव नवीनतम प्रविधि र ज्ञानको आदानप्रदानको थलो रहेको महोत्सवका महासचिव नवराज सुवेदी बताउँछन् । महोत्सवले अन्तर्राष्ट्रिय कथा तथा फिल्म निर्माणका विभिन्न पाटोबारे सिक्ने, सिकाउने र उत्सव मनाउने अवसर दिँदै आएको छ, उनले भने । महोत्सवका संयोजक प्रवीण कार्कीले टक्की राजधानीबाहिर फिल्म महोत्सवलाई निरन्तरता दिन पाउँदा खुसी लागेको बताए ।"
चित्रमा वसन्तपुर,"हनुमानढोका दरबार परिसरका चोकचोकमा यतिबेला चित्रकारहरू छरिएर बसेका छन् । हातमा कुची, वरपर रङहरु र अग्रभागमा क्यानभास ठडिएका छन् । दरबारको मूल चोकबाट उत्तरको त्रिशूल चोकमा त्रिशूलको प्रतिमासहित देवस्थलको हुबहु आकृतिलाई क्यानभासमा उतार्दै छन्, चित्रकार राकेशचन्द्र श्रेष्ठ । राकेशसँगै दुई दर्जनभन्दा बढी चित्रकार दुई सातादेखि हनुमानढोका दरबार क्षेत्र परिसरका मूलचोक, त्रिशूल चोक, मोहनकालीलगायत चोकमा रहेका ऐतिहासिक मल्लकालीन तथा शाहकालीन काठ एवं ढुंगाबाट निर्मित कलाकृतिलाई क्यानभासमा उतारिरहेका छन् । चित्रकार कान्छाकाजी भासीमा र तथागत चित्रकार भने मोहनकाली चोकमा रहेको १७ औं शताब्दीतिर निर्मित काष्ठकलालाई नियाल्दै चित्र कोरिरहेका छन् । चित्रकार दिवेश प्रधानले परिसरभित्रै अवस्थित जलाशय नारायणलाई उतारेका छन् । हनुमानढोका दरबार संग्रहालय विकास समितिले चित्रकारको समूहसँग समन्वय गरेर सञ्चालन गरेको कला कार्यशाला मा नेपाल ललितकला प्रज्ञा प्रतिष्ठानका कुलपति केके कर्माचार्य, पूर्वकुलपति किरण मानन्धर, गेहेन्द्र अमात्य, गोविन्दसिंह डंगोल, जीवन राजोपाध्यायसहित दर्जनभन्दा बढी चित्रकार सहभागी छन् ।पूर्वकुलपति मानन्धरले हनुमानढोकाका धार्मिक स्थल र कुमारीलाई आफ्नो क्यानभासमा देखाएका छन् । २०७२ को भूकम्पले क्षतिग्रस्त भएका हनुमानढोका दरबारका अधिकांश ऐतिहासिक स्थलहरू अहिले पुनर्निर्माणका क्रममा छन् । छिटै संग्रहालयको ११ औं दिवसका अवसरमा आमजनसमुदायको पहुँचमा नपुगेका सम्पदालाई चित्रकै माध्यमबाट अवलोकन गराउन कार्यशाला गरिरहेको संग्रहालयका निर्देशक सन्दीप खनालले बताए । भूकम्पले क्षतिग्रस्त भएका यहाँभित्रका कतिपय चोकमा हामीले सर्वसाधारणलाई प्रवेश गर्न अझै दिएका छैनौं, उनले भने, पुनर्निर्माण हुँदै गर्दा आममानिसले यहाँभित्र रहेका महत्त्वपूर्ण वास्तुकला, काष्ठकलाका नमुना चित्रमा भए पनि अवलोकन गर्न सकून् भन्ने मुख्य लक्ष्य हो । उनका अनुसार अहिले प्रवेश निषेध गरिएका क्षेत्रलाई चित्रमा उतार्नु सम्पदा सुरक्षा र पहिचानको हिसाबले पनि महत्त्वपूर्ण छन् । कार्यशालाका संयोजक प्रधानका अनुसार सहभागी २५ जना चित्रकारले जम्मा ५० वटा चित्र कोर्नेछन् । तीमध्ये २५ वटा चित्र दरबारको संग्रहालयमा रहनेछन् भने प्रत्येक चित्रकारले आफूले बनाएका एक थान चित्र आफैंले लिन पाउनेछन् ।"
जावलाखेल उक्लिँदै,"सुरुआती तीन खेलमा लगातार हार बेहोरेपछि जावलाखेल युवा क्लबलाई पहिलोपल्ट रेलिगेसनमा पर्छ कि भन्ने प्रश्न उठ्न थालेको थियो । मनाङ मर्स्याङदी, पुलिस र मछिन्द्रविरुद्ध हारेपछि जावलाखेलले ब्रिगेड ब्वाइजसँग गोलरहित खेल्दै अंकको खाता खोलेको थियो । त्यसबेलासम्म गोलको खाता भने खोलेको थिएन । त्यसपछि जावलाखेलले गोलको खातामात्रै खोलेन, च्यासल र सातदोबाटो युवा क्लबलाई पराजित गर्दै लय पनि समात्यो ।पछिल्ला तीन खेलमा ७ अंक जोडेपछि जावलाखेल सुरक्षित स्थानतर्फ अघि बढेको हो । संयोगले उसले अंक जोडेका तीनै खेल आफ्नै जिल्ला ललितपुरका हुन् । यसमा उसको पछिल्लो सिकार रह्यो सातदोबाटो । दशरथ रंगशालामा सोमबार भएको छैटौं चरणको अन्तिम खेलमा जावलाखेल २० ले सातदोबाटोलाई हराएर चार स्थान फड्को मार्दै नवौं स्थानमा पुग्यो । दुवै गोल दोस्रो हाफमा भयो । जसमा वैकल्पिक विपिन कँडेल र निकोलस फर्नान्डेजले गोल गरे ।जावलाखेलका प्रशिक्षक किशोर केसीले साफ च्याम्पियनसिप २०२१ को उपविजेता नेपाली राष्ट्रिय टिमका मिडफिल्डर सुरज ज्यू ठकुरीलाई दोस्रो हाफको सुरुमै निकाल्दै विपिनलाई मैदानमा पठाएका थिए । अखिर उनको त्यो निर्णय सही सावित भयो, जब विपिनले गोल गर्दै जावलाखेललाई अग्रता दिलाए । एन्केन्गे जुनियरको क्रसमा सातदोबाटोका डिफेन्डर पासाङले लामाले बल क्लियर गर्ने प्रयास असफल भयो र सिक्स यार्ड बक्स मा पाएको त्यही बललाई विपिनले सहजै गोलमा परिणत गर्दै जावलाखेललाई १० ले अघि बढाए ।आईलिगका अनुभवी भारतीय मिडफिल्डर निकोलसले ७० औं मिनेटमा गरेको गोल दर्शनीय रह्यो । उनले रूपबहादुर लामाको पासमा करिब २८ यार्ड टाढाबाटै प्रहार गरेको बलले सीधै पोस्टको जाली चुमेपछि जावलाखेलले २० को अग्रता लियो । अघिल्लो खेलमा च्यासलविरुद्ध १० को जितमा पनि उनले गोल गरेका थिए । प्रदर्शनमा पनि जावलाखेल नै हावी रह्यो । एन्केन्गेको दुई र एन्जिमी कोउआहिमको एक प्रहारमा बल गोलपोस्टमा लागेको थियो । सातदोबाटोका गोलकिपर अभिषेक बरालले दुई राम्रा बचाउ गरे ।पहिलोपल्ट ए डिभिजन लिग खेलिरहेको सातदोबाटोले छैटौं चरणमा आएर सबभन्दा खराब प्रदर्शन गर्यो । फरवार्ड सुशील राईले एक्लै अघि रहँदा पाएको बल पेनाल्टी क्षेत्रमा लगेर पनि प्रहार गर्न नसकेपछि जावलाखेलका गोलकिपर टेकेन्द्र सिंह थापाले नियन्त्रणमा लिएका थिए । त्यसबाहेक सातदोबाटोले अट्याकिङ थर्ड मा कुनै पनि बेला दबाब दिन सकेन । न त गोलपोस्टमा बल प्रहार गर्न नै सक्यो ।सुरुका तीन खेलबाटै ७ अंक जोडेको सातदोबाटो त्यसपछि भने खस्किँदै गएको छ । उसले पछिल्ला तीन खेलमा एक अंकमात्रै जोडेको छ । सातदोबाटोका प्रशिक्षक मेघराज केसीले भने, आफ्नो स्तरको खेल्न सकेनौं, नयाँ टिमजस्तो देखियो । आफूभन्दा तलको र नतिजा नआइरहेको टिम (जावलाखेल) विरुद्ध सहजै जित्छौं भन्ने भावनाले खेलाडीहरू आएका हुन सक्छन् । उनले थपे, अब राम्रो प्रदर्शनको लागि यो टिमले सुधार गर्नैपर्छ ।दोस्रो जितपछि जावलाखेलका प्रशिक्षक किशोर केसीले भने, खेलाडीहरूलाई धन्यवाद दिन चाहन्छु । राम्रो खेलेर जित्यो । तर, अझै पनि बल पोस्टमा लाग्ने काम भइरहेको छ । अंकतालिकामा केही माथि पुगेको छ । खुसी छु, उनले थपे, मैले राष्ट्रिय खेलाडीलाई निकाल्ने आँट गरे । उनको स्थानमा पठाएको खेलाडीले कमान्डर काम गरें ।"
नेपाल अपराजित रही फाइनलमा,"एसियन सेन्ट्रल जोन सिनियर महिला भलिबल प्रतियोगितामा उपाधि रक्षाको लक्ष्य लिएर बंगलादेश पुगेको नेपाली टोलीले लिग चरणमा अपराजित रहँदै फाइनलमा प्रवेश गरेको छ । प्रतियोगिताको नवप्रवेशी टोली उज्वेकिस्तानसँग मंगलबार उपाधिका लागि प्रतिस्पर्धा गर्दा नेपाली टोलीमा आत्मविश्वासले भरिपूर्ण हुनेछ । यो नेपाली टोलीका मुख्य प्रशिक्षक जगदीश भट्टको आत्मविश्वास हो ।दुई वर्ष लामो आततायी कोभिड कालपछि खेलकुद लयमा फर्किने क्रममा नेपालको सेन्ट्रल जोन भलिबल सहभागिता निश्चित भएको हो । चार साताको तयारीपछि नेपालले ढाकाको यात्रा तय गरेको थियो । बंगलादेश जानुअघि नेपाली टोलीले प्रतियोगितामा उज्वेकिस्तान र श्रीलंकासँगको खेलमा चनाखो हुनुपर्ने बुझेको थियो ।प्रतियोगिताको पहिलो खेलमै श्रीलंकामाथि २० ले पछि परेको स्थितिबाट पुनरागमन जित निकाल्नु नेपालका लागि एउटा प्रेरणा रह्यो । लिग चरणका पाँच खेलमध्ये नेपालले सेट गुमाएको श्रीलंकासँग मात्र हो । पाँच खेलमा नेपालले १५ सेट जित्दा २ सेट गुमायो । पहिलो खेलमै सुरुआती दुई सेट गुमाएर पनि खेल जित्दा टिममा उत्साह थपियो । त्यसयता कुनै खेलमा पनि हामीले सेट गुमाउनुपरेको छैन । खेलाडीहरूको प्रदर्शन पनि लगातार सुधार भइरहेको छ, बंगलादेशबाट प्रशिक्षक जगदीश भट्टले कान्तिपुरसँग भने, यसले हामीलाई उपाधि रक्षा अभियानमा छुट्टै आत्मविश्वास जगाएको छ ।बंगलादेश र माल्दिभ्ससँग अपेक्षित जित निस्किँदा आइतबार उज्वेकिस्तानलाई सोझो सेटमा हराउँदै नेपालले फाइनलको यात्रा तय गरेको हो । उज्वेकिस्तान नेपालको लागि नयाँ प्रतिस्पर्धी थियो । पाँचौं तथा अन्तिम खेलमा सोमबार किर्गिस्तानमाथि ३० को सेटमा सहज जितका साथ नेपालले शीर्ष स्थानमा रहँदै फाइनलको यात्रा तय गरेको हो । नेपालले सन् २०१९ को संस्करणमा पनि किर्गिस्तानलाई हराएको थियो । ढाकाको शाहिद सुरवार्दी राष्ट्रिय इन्डोर रंगशालामा नेपालले २५०८, २५१४ र २५१७ को सेटमा जित निकालेको हो ।लिगको अन्तिम खेलमा श्रीलंकामाथि ३२ को सेटमा जित निकाल्दै उज्वेकिस्तान लिगमा दोस्रो स्थानमा रह्यो । दुई दिनको अन्तरमा नेपाल र उज्वेकिस्तानले दोस्रोपल्ट खेल्न लागेका हुन् । उज्वेकिस्तानले श्रीलंकामाथि २६२४, २५१४, २०२५, १९२५ र १५१२ को सेटमा प्रतिस्पर्धात्मक जित हासिल गरेको हो । हामीले लिग चरणमा सोझो सेटको जित निकालेको टोलीसँग फाइनल खेल्दै छौं । हामी आत्मविश्वासी छौं र उनीहरू स्वाभाविक रूपमा दबाबमा छन्, प्रशिक्षक भट्टले थपे, तर उज्वेकिस्तानको कमजोर टोली होइन । हाम्रा खेलाडीले सहज रूपमा लिने छैनन् र उपाधि रक्षा गर्नेछन् भन्नेमा विश्वस्त छु ।सन् २०१९ मा लगातार दुई ठूलो उपलब्धि हासिल गरेपछि कोरोना महामारीका कारण अन्तर्राष्ट्रिय प्रतियोगिता ठप्प रह्यो । नेपालले सो वर्ष बंगलादेशमै फाइनलमा माल्दिभ्सलाई हराएर सेन्ट्रल जोनको पहिलो संस्करण जितेको थियो भने दुई महिनापछि नेपालमै आयोजित १३ औं दक्षिण एसियाली खेलकुदमा ऐतिहासिक रजत जितेको थियो । फाइनलमा भारतविरुद्ध सुरुआती दुई सेट जितेर पनि नेपाल पराजित हुनुपरेको थियो ।"
प्रदेशस्तरीय फुटबल सुरु,पाँचथर (कास) प्रदेश १ स्तरीय महिला फुटबल प्रतियोगिता रानीटारमा सोमबार सुरु भएको छ । उद्घाटन खेलमा तेह्रथुमको आठराई महिला फुटबल क्लबलाई ४० गोलले हराउँदै आयोजक रानीटार युनाइटेड दोस्रो चरणमा प्रवेश गरेको छ । रानीटारका तर्फबाट प्रमिला राईले ३ गोल गरिन् भने मनिता तुम्रोकले अर्को एउटा गोल थपिन् । सोमबार नै भएको दोस्रो खेलमा द सेभेन युथ क्लब धनकुटाले मोरङ महिला फुटबल क्लबलाई टाइब्रेकरमा ४५ गोलले पराजित गरेको छ । तमु ल्होछारका अवसरमा रानीटार युनाइटेडले आयोजना गरेको प्रतियोगितामा प्रदेश १ का ८ टिम सहभागी छन् ।
बेंसीसहरमा २९ औं त्रिवेणी कप सुरु,"लमजुङ (कास) बेंसीसहरमा सोमबारदेखि २९ औं त्रिवेणी कप फुटबल प्रतियोगिता सुरु भएको छ । बेंसीसहर नगरपालिका ७ सहजीस्थित सहजी खेल मैदान त्रिवेणी रंगशालामा कप सुरु भएको हो । प्रतियोगिताको उद्घाटन अखिल नेपाल फुटबल संघका केन्द्रीय अध्यक्ष कर्म छिरिङ शेर्पाले गरे । गत वर्ष कोरोनाका कारण प्रतियोगिता सञ्चालन गर्न सकिएको थिएन । औपचारिक कार्यक्रमपश्चात् आयोजक त्रिवेणी युबा क्लब भेट्रन र श्रीजंग गण भेट्रनबीच मैत्रीपूर्ण खेल खेलाइएको छ । प्रतियोगितामा लमजुङका साथै काठमाडौं, पोखरा, चितवन, तनहुँलगायत जिल्लाबाट १८ टिम सहभागी छन् । विजेतालाई नगद ५ लाख रुपैयाँ, त्रिवेणी कप, स्वर्णपदक र प्रमाणपत्र प्रदान गरिने आयोजक त्रिवेणी युवा क्लबका अध्यक्ष विनोद गुरुङले बताए । उपविजेतालाई ३ लाख रुपैयाँ, सेमिफाइनल पराजित टोलीलाई जनही ५० हजार रुपैयाँ दिइनेछ । सर्वाधिक गोलकर्ता र सर्वोत्कृष्ट खेलाडीलाई १५१५ हजार रुपैयाँ पाउने छन् ।"

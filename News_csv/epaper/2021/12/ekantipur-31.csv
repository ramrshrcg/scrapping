शीर्षक,विवरण
यो हो २८ करोड राजस्व छलीका आरोपितको घर,"ऐलानीमा बनेको छाप्रोले ७५ लाख धरौटी धान्न सक्ने कुरै भएन, उनलाई अदालतबाटै पक्रेर सिधै नख्खु कारागार पठाइयो । यसबीचमा दाइ सन्तोषले ६ पटक बाराकाठमाडौं गरिसकेका छन् । कानुनको आँखामा पट्टी बाँधिएको हुन्छ भन्छन्, तैपनि अदालतले कतैबाट विवेक प्रयोग गर्छ कि भन्ने आशा बोकेर उनी काठमाडौं आउँछन् । काठमाडौंमा गाउँबाट आएका चिनेजतिका व्यक्तिलाई सम्पर्क खोजेर भेट्न पुग्छन्, गुहार माग्छन्, निराश भएर फर्किन्छन् । अहिले छैटौं पटक आउँदा बल्ल एक जना वकिल भेटें । उसले जग्गा धरौटीमा राखिदिने एक जना दलाल भेटाइदियो । तर त्यसरी उसको जग्गा धरौटी राखिदिएबापत १७ लाख रुपैयाँ माग्यो । त्यत्रो पैसा कहाँबाट ल्याउनु ? त्यो पनि काम लागेन, गत बिहीबार काठमाडौंबाट बारा फर्कनुअघि सन्तोषले कान्तिपुरसँग भने । उमाशंकरमाथि राजस्व अनुसन्धान विभागले काठमाडौंमा ब्लु क्रस ट्रेडर्स र जेन सप्लायर्स प्रालि दर्ता गरी जालसाजी तथा झूटो कर बीजक जारी गरेर राजस्व चुहावट गरेको अभियोग लगाएको छ । यी दुई कम्पनीमार्फत क्रमशः १५ करोड ८७ लाख ७ हजार र १२ करोड ३ लाख गरी २७ करोड ९० लाख रुपैयाँ कर छलेको अभियोग उनीमाथि छ । उच्च सरकारी वकिलको कार्यालयले उच्च अदालत पाटनमा दर्ता गरेको अभियोगपत्रमा उमाशंकरले राजस्व छलेको भनिएको रकम बराबर जरिवाना साथै मुद्दा फैसला हुने समयसम्मको थप जरिवाना र पाँच वर्षसम्म कैद गर्न माग गरेको छ । सानैमा आमा गुमाएका उमाशंकरको घरमा बिरामी बुबा, दाजुभाउजू, श्रीमती र सन्तान छन् । काठमाडौंमा सिलाइकटाइ गरिरहेका दाजु सन्तोषको एक्लो कमाइले परिवारको भरथेग भइरहेको थिएन । गाउँकै उमाशंकर सहनीको साथ लागेर १६ वर्षकै उमेरमा काठमाडौं आउँदा उमाशंकर रायभरको सपना थियो मोटरसाइकल मेकानिक बन्ने र दाइको बोझ घटाउने । मोटरसाइकल ग्यारेजमा काम सिक्न सुरु गरेका उनलाई एक दिन तिनै सहनीले भेटेर राम्रो काम र तलब दिने आश्वासन दिँदै नागरिकता लिएर आउन अह्राए । सहनीसँग सर्लाहीको गोडैता८ स्थायी ठेगाना भई काठमाडौंको कोटेश्वर बस्दै आएका सरोजकुमार मिश्र पनि आएका थिए । भोलिपल्ट रायभरले नागरिकताको फोटोकपी बुझाए । मिश्र र सहनीले थप कागजात ल्याएका थिए, त्यसमा रायभरले औंठाछाप लगाइदिए । फोटो खिचे र कागजातमा टाँसे । बाराको सरकारी स्कुलमा ५ कक्षासम्म पढेका रायभरले आफूले ल्याप्चे लगाइदिएका कागजात पढेनन् । उनको बायाँ आँखामा सानैदेखि समस्या पनि छ ।यति धेरै कागजपत्रमा ल्याप्चे लगाएपछि जागिर पाइन्छ भन्नेमा उनी ढुक्क थिए, तर सहनी र मिश्र फर्किएर कहिल्यै आएनन् । मोटरसाइकल बनाउने काम सिकेका रायभर झापा पुगे । उनले उतै काम पाए । मासिक १८ हजार रुपैयाँ कमाउने उनले नियमित आम्दानी परवानीपुर घरमा पठाउँथे । त्यसले वृद्ध तथा बिरामी बाबुलाई औषधि गर्न पुग्थ्यो । काठमाडौंमा सिलाइकटाइ गर्ने सन्तोष पनि कोभिड महामारीपछि घर फर्किएका थिए, तर भाइको आम्दानीले परिवार चलेको थियो । उनीहरूले घरदेखि दुई किलोमिटर टाढा खोला किनारमा सस्तोमा जग्गा भेटे । ऋणधन गरेर चार कट्ठा खेत किने । उमाशंकरले २०७६ मा बिहे गरे । २०७७ पुसमा छोरी जन्मिइन्, परिवारलाई सुखी बनाउन उनी पुनः झापा पुगे । जीवनको लय बन्दै थियो । २०७७ फागुन दोस्रो साता घरमा एउटा पत्र पुग्यो, पाटन उच्च अदालतबाट काटिएको पत्रमा लेखिएको थियो, राजस्व अनुसन्धान विभागको विस्तृत अनुसन्धान प्रतिवेदनले वादी नेपाल सरकारविरुद्ध अभियुक्तप्रतिवादी तपाईंसमेत भएको राजस्व चुहावट मुद्दामा तपाईंसमेतका उपर अभियोगपत्र दर्ता भएकाले यो म्याद तामेल भएको १५ दिनभित्र प्रमाण भए सोसमेत लिएर तपाईं आफैं यस अदालतमा हाजिर हुन आउनुहोला । अन्यथा मुद्दा कानुनबमोजिम भइजानेछ । पछि तपाईंको उजुर लाग्ने छैन । छिमेकीले पत्र सुनाएपछि स्तब्ध परिवारले उमाशंकरलाई झापाबाट झिकायो । अरूको नामको पत्र आफ्नो घरमा आएको हो कि भनेर बुझ्न उनी काठमाडौं आए । उच्च अदालत पाटन पुगेपछि थाहा भयो, काठमाडौंमा उनकै नाममा दर्ता भएका ब्लु क्रस ट्रेडर्स र जेन सप्लायर्स प्रालिका नामबाट जालसाजी तथा झूटा कर बीजक जारी गरी राजस्व चुहावटमा प्रत्यक्ष रूपमा संलग्न भएको भन्दै मुद्दा दर्ता भएको रहेछ । झूटा, जालसाजी तथा नक्कली कर बीजक जारी गरेको तथा मूल्य अभिवृद्धि कर, आयकर र लाभांश करबापत एक अर्ब रुपैयाँभन्दा बढी छली गरेको अभियोगमा विभागले १० जना मुख्य अभियुक्त र सात जना मतियारलाई मुद्दा चलाएको थियो । उमाशंकरलाई मुख्य अभियुक्त बनाइएको छ । मुद्दाबारे बुझ्न आएका उमाशंकर पक्राउ परिहाले । करोडौं रकम ठगी गर्यो भन्ने सुन्दा विश्वास कसरी गर्ने, श्रीमती सोनम भन्छिन्, एउटी छोरी हुर्काउन पनि गाह्रो छ । जाडोमा के लगाउने, के खाने समस्या छ । अदालतले कसरी उसलाई ठग देखेको होला ? के देखेर जेल हालेको होला ?राजस्व अनुसन्धान विभागले पाटन उच्च अदालतमा उमाशंकरसहित १७ जनाविरुद्ध ८७ पृष्ठ लामो अभियोग दर्ता गराएको छ । अदालतमा पेस भएका कागजात हेर्दा सरोजकुमार मिश्रले चार्टर्ड एकाउन्टेन्ट तथा आफ्ना केही सहयोगीका साथ मिलेर उमांशकरजस्ता युवाको नागरिकता दुरुपयोग गरेर एक अर्ब रुपैयाँभन्दा बढी रकम छली गरेको देखिन्छ । उनले प्रोकरस इन्टरनेसनल प्रालि, आरकेएस इन्टरनेसनल प्रालि, अनन्या इन्टरनेसनल, इन्टरसिटी इन्टरनेसनल, ब्लु क्रस ट्रेडर्स, जेन सप्लायर्स, राज एन्ड किशोर इन्टरनेसनल र स्विफ्ट इन्टरनेसनल प्रालिको बैंक खाता सञ्चालक बनेर तथा एसकेएम एक्टिभ ट्रेडिङ प्रालिको सञ्चालक बनेर कर छलेको अभियोगपत्रमा उल्लेख छ । मिश्र नै यो ठगीका मुख्य डिजाइनर देखिन्छन् । तर, विभागले अनुसन्धान थालेपछि उनी फरार छन् भने जागिर पाउने आशामा नागरिकताको फोटोकपी दिएका बाराका उमाशंकर मूल्य चुकाउँदै छन् । मिश्रले उमाशंकरको व्यक्तिगत विवरण दुरुपयोग गरी कम्पनी दर्ता गराउनुका साथै सम्पूर्ण बैंकिङ कारोबारको अख्तियारी लिएर कारोबार गरेको देखिन्छ । जेल सजाय भोगिरहेका उमाशंकरको आर्थिक अवस्था यस्तो छ कि उनी उच्च अदालतको आदेश खारेज गर्न माग गर्दै सर्वोच्च अदालत जान वकिल पनि खोज्न सक्ने अवस्थामा छैनन् । उमाशंकरका बुबा राजेन्द्रले छोरालाई छुटाउन वकिल राख्न केही समयअघि खोला छेउमा किनेको खेत बेच्ने प्रयास गरेका थिए तर त्यही जग्गा पनि विद्युत्को हाइटेन्सन लाइनमुनि परेकाले कसैले किन्न चाहेनन् । मेरो निर्दोष छोरा १० महिनादेखि जेलमा छ । उसलाई छुटाउन हामीले केही गर्न सकेनौं । हामीजस्ता गरिबलाई राहत दिनुपर्ने सरकारले हो, तर सरकार लागेपछि हाम्रो के लाग्दोरहेछ ? राजेन्द्र भन्छन् । कपडा, झोला तथा बोरा उत्पादन गर्ने त्रिवेणी सिन्प्याक्समा काम गर्ने राजेन्द्रले दमले च्याप्दै लगेपछि श्रम गर्न छाडे । बुबालाई औषधि किन्न नै सयकडा पाँचको दर (६० प्रतिशत) मा ऋण लिनुपरेको छ । हामी कसरी बाँच्ने ? छोरीलाई कसरी हुर्काउने, केही थाहा छैन, सोनम भन्छिन् । अर्ब ठगी गरेका मुख्य अभियुक्त फरार हुने तर उमाशंकर जस्ता निमुखा जेलमा सड्ने, यो प्रतिनिधि घटना नेपालको फौजदारी न्याय प्रणालीको असफलता चिहाउने आँखीझ्याल बनेको छ ।"
जबराका आफन्तको सम्पत्ति छानबिन सुरु,"काठमाडौं (कास) सम्पत्ति शुद्धीकरण अनुसन्धान विभागले प्रधानन्यायाधीश चोलेन्द्रशमशेर जबराको परिवारका सदस्य र अन्य आफन्तका नाममा रहेको सम्पत्ति छानबिन सुरु गरेको छ । विभागले उपसचिव मोहन ढकाल र शाखा अधिकृत कृष्ण मैनालीलाई अनुसन्धान अधिकृत तोकेर छानबिन थालेको हो । विभागमा परेको उजुरीमाथि छानबिन गर्न अनुसन्धान अधिकृत तोकिएको हो । अहिले प्रारम्भिक सूचना संकलन भइरहेको छ, विभागका महानिर्देशक प्रेमप्रसाद भट्टराईले भने ।बृहत् नागरिक आन्दोलनका तर्फबाट डा गोविन्द केसीले गत आइतबार विभागमा उजुरी दिँदै जबराको परिवार र आफन्तका नाममा रहेको सम्पत्ति अनुसन्धानका लागि ध्यानाकर्षण गराएका थिए । ध्यानाकर्षण पत्रसहितको उक्त उजुरीमा प्रधानन्यायाधीश जबरा, उनका भाइ, श्रीमती र परिवारका अन्य सदस्य एवं नातेदार, बिचौलियाको समेत काम गर्ने उनीनिकटका न्यायाधीश र संवैधानिक अंगका पदाधिकारीलगायत मिलेर संगठित गिरोह खडा गरी सम्पत्ति शुद्धीकरण गरेको भन्दै छानबिन गर्न माग गरिएको थियो । उक्त गिरोहले सम्पत्ति शुद्धीकरण निवारण ऐनले कसुर मानेका गैरकानुनी वा धुर्त्याइँपूर्वक असुली, भ्रष्टाचार तथा घूस, ठगी, आपराधिक लाभ तथा मुद्रा, घरजग्गा र सम्पत्तिसम्बन्धी कसुरबाट प्राप्त गरेको गैरकानुनी स्रोतको अर्बौं सम्पत्ति शुद्धीकरण गरेको सम्बन्धमा आमसञ्चारका माध्यमबाट निरन्तर रूपमा तथ्यपरक समाचार सम्प्रेषण भइरहेको छ । त्यस सम्बन्धमा हालसम्म पनि कुनै जाँचबुझ वा अनुसन्धान भएको छैन, उजुरीमा भनिएको छ, कसुरबाट प्राप्त सम्पत्ति जफत गर्ने तथा कसुरमा संलग्न व्यक्तिलाई दण्डित गर्ने सम्बन्धमा प्रभावकारी अनुसन्धान तथा अन्य आवश्यक कारबाही तत्काल प्रारम्भ गरिपाऊँ ।उजुरी प्राप्त हुनेबित्तिकैदेखि छानबिन र अनुसन्धान सुरु गरिसकेको विभागका महानिर्देशक भट्टराईले जानकारी दिए । अनुसन्धान अधिकृतहरूले जाँचबुझ गर्नुहुन्छ । आवश्यक परेजतिका निकाय र व्यक्तिसँग सोधपुछपत्राचार गरेर बुझ्नुहुन्छ, उनले भने । जबराको व्यक्तिगत नाममा रहेको सम्पत्ति भने विभागले छानबिन गर्न सक्दैन । प्रधानन्यायाधीश पदमा रहुन्जेल जबरालाई कानुनले नै यस्तो छानबिनबाट उन्मुक्ति दिएको छ । विभागले उनको परिवारका सदस्य वा उनीनिकटका अन्य व्यक्तिहरूको सम्पत्ति छानबिन गर्न र गैरकानुनी स्रोतबाट प्राप्त गरेको देखिए उनीहरूमाथि मुद्दा चलाउन सक्छ । त्यसका लागि विभागले जबराका नातेदारको नाममा रहेका बैंक खाता, त्यसमा रहेको रकम र स्रोतबारे बुझ्न सक्छ । देशैभरका मालपोत कार्यालयमा उनीहरूका नाममा रहेको जग्गाको विवरण संकलन गर्न र त्यसको खरिदको स्रोत खोज्न पनि सक्छ । व्यवस्थापिकासंसद्ले २०६४ सालमा अपराधजन्य कार्यबाट प्राप्त सम्पत्ति शुद्धीकरण तथा आतंकवादी क्रियाकलापमा वित्तीय लगानी गर्ने कार्यलाई निवारण गर्न बनाएको ऐनअन्तर्गत २०६८ मा विभाग स्थापना भएको हो । विभाग अहिले प्रधानमन्त्री कार्यालयअन्तर्गत रहेको छ । यसैबीच चिकित्सा शिक्षा सुधारको अभियानमा रहेका डा केसीले बिहीबार अन्य अधिकारकर्मीसहित प्रधानमन्त्री शेरबहादुर देउवालाई भेटेर उजुरीलाई छिटो टुंगोमा पुर्याउन र जबराविरुद्ध संसद्बाट महाअभियोगको प्रक्रिया सुरु गर्न आग्रह गरेका थिए । प्रधानमन्त्रीले सम्पत्ति शुद्धीकरण विभागले स्वतन्त्रतापूर्वक काम गर्ने र त्यसमा आफ्नो सहयोग रहने बताउनुभयो, देउवालाई भेट्न डा केसीसँगै पुगेका अधिवक्ता ओमप्रकाश अर्यालले भने, जबरालाई महाअभियोग लगाउने विषयमा प्रधानमन्त्रीले सत्तारूढ गठबन्धनका नेताहरूसँग छलफल गर्ने बताउनुभएको छ ।"
कहाँ हराउँछन् कर्णालीका बालबालिका ?,"तर योगाश्रममा पुगेपछि क्याट्रिना र सिर्जनाको जीवन फेरिएको अभिभावकले थाहा पाएनन् । काठमाडौंमा अनेक रंगीन सपना बोकेर गएका यी छोरीहरूले किताब र कापी बोक्ने बेला घाँस र दाउराको भारी बोक्नुपर्यो । आमाको न्यानो काखमा मायाले हुर्किएका उनीहरू यातना र तिरस्कारबीच बाँच्नुपर्ने अवस्था आइलाग्यो । करिब एक वर्षपछि आश्रमको सत्यताबारे थाहा पाएपछि उनले आफ्नो छोरी त फिर्ता ल्याइन् तर छोरीको शारीरिक र मानसिक अवस्था भने निकै कमजोर भएको थियो । गत वर्ष हुम्लाको अदानचुली गाउँपालिका५ का कुल टमटाले आफ्नो छोरालाई राम्रो पढाइदिने आस देखाएपछि आफन्तकै जिम्मामा काठमाडौं पठाए । तर उनले आफ्नो छोरामाथि शारीरिक शोषण भएको कुरा पत्तै पाएनन् । हामीसँग कुरा पनि हुन दिएनन्, उनले भने, राम्रो होस्टलमा बसालेर पढाइदिन्छु भनेपछि पठाइयो तर छोराले पेटभरि खान पनि नपाएको रहेछ । उनका छोरासहित बालगृहमा रहेका विभिन्न जिल्लाका ११ जना जोखिम अवस्थाका बालबालिकालाई बूढानीलकण्ठ नगरपालिका११ ले उद्धार गरी हिमाली नवीन समाज संस्थालाई जिम्मा लगाएको थियो । ५२ प्रतिशत जनसंख्या गरिबीको रेखामुनि रहेको कर्णालीमा विशेषगरी निम्न वर्गका अभिभावकलाई लोभ लालचमा पारेर आफन्तले नै बालबालिकालाई जोखिमपूर्ण काममा लगाइरहेका छन् । कर्णाली प्रदेश प्रहरी कार्यालयका अनुसार पछिल्लो तीन वर्षमा कर्णालीबाट ८ सय ५८ जना बालबालिका हराएका छन् । जसमध्ये ३ सय ८० बालक र ४ सय ७८ बालिका रहेको कार्यालयका प्रवक्ता एसएसपी माधवप्रसाद श्रेष्ठले बताए । उनका अनुसार हराएकामध्ये २ सय २२ जना बालक र २ सय ८१ जना बालिका गरी ५ सय ३ जना फेला परेका छन् । विभिन्न जिल्लाबाट हराएका २ सय ८३ जना बालबालिकाको अवस्था अझै अज्ञात रहेको उनको भनाइ छ । कार्यालयका अनुसार चालु आर्थिक वर्षको मंसिरसम्म मात्रै १ सय २५ जना बालबालिका हराएका छन् । जसमध्ये २६ जनालाई मात्रै फेला पार्न सफल भएको एसएसपी श्रेष्ठले जानकारी दिए । गत वर्ष हुम्लाका सुनील भण्डारीलाई ४५ दिनसम्म होस्टलमा भोकै बसेको अनुभव छ । होस्टलमा बालबालिका लिन विदेशी आउँदा आफू बिरामी परेपछि ढोका थुनेर राखेको नमीठो भोगाइ पनि उनले भोगे । विदेशी आउँदा तन्दुरुस्तलाई मात्र देखाइन्थ्यो, उनी भन्छन्, कोही बिरामी भएपछि उनीहरूलाई कोठामा ताल्चा लगाएर थुन्थे । राम्रो विद्यालयमा पढ्ने आस बोकेर काठमाडौं पुगेका उनलाई आफ्नै अंकल नाता पर्ने व्यक्तिले परिबन्दमा पारिदिए । उनले त्यहाँ पुगेर एक महिना मात्रै विद्यालय जान पाए तर कापी, कलम भने पाएनन् । केही महिनापछि भने विभिन्न संघसंस्था तथा अधिकारकर्मीहरूको पहलमा ती बालबालिका अभिभावकसम्म पुग्न सफल भए । गत वर्ष नवीन समाजले उनीहरूको उद्धार गरी पुनर्मिलन गराएपछि कसैको आसमा परेर काठमाडौं नजाने कसम हुम्लाकी निरुता भण्डारीले खाएकी छन् । अध्ययन, रोजगारी र सुख सुविधाको प्रलोभनमा परेर कर्णालीका बालबालिका हराउने गरेको प्रदेश प्रहरी कार्यालयका एसएसपी श्रेष्ठले बताए । राष्ट्रिय बाल परिषद्का प्रमुख मिलन धरेलले हराएका बालबालिका घरेलु मजदुर, वेश्यावृत्ति, सर्कस र अंग ट्रान्सप्लान्टमा समेत प्रयोग भएको पाइएको बताए । यीमध्ये अधिकांश सीमापार पुगेको र केही भने मुलुकभित्रै पनि रहेका उनको भनाइ छ । नेपाल प्रहरीका प्रवक्ता वसन्तबहादुर कुँवरले फेला नपरेका बालबालिका मानव बेचबिखन तथा ओसारपसारमा परेको हुन सक्ने बताए । मुलुकभर दैनिक बालबालिका हराइरहेको घटना हामीकहाँ दर्ता हुन्छन् । प्रहरीले खोजी गर्छ, उनले भने, केही फेला पर्छन्, केही पर्दैनन् । खुला सीमाका कारण बालबालिका बेचबिखनमा पर्ने उनी बताउँछन् ।"
माओवादीमा नेताको सम्पत्ति छानबिन माग,"प्रतिनिधिका मुख्य प्रश्न र सुझाव जनताले उत्पादन गरेका वस्तु सरकारले खरिद गर्नुपर्छप्राकृतिक सम्पदाको उपयोगसम्बन्धी नीति आउनुपर्योबैंकबाट आर्थिक कारोबार गर्नुपर्छपार्टीका नेताहरुको सम्पत्ति छानबिन हुनुपर्योचुरे दोहन रोक्नुपर्योसमाजवाद आउने हो कि ल्याउने हो त्यो स्पष्ट हुनुपर्योकम्युनिस्टहरु सत्तामा गए पनि किन जनमुखी काम हुन सकेन ?संविधान निर्माणमा राखिएका फरक मत सार्वजनिक गर्नुपर्छशान्ति प्रक्रियाका बाँकी काम किन पूरा भएन ? कुनै पनि कानुन प्रदेशअनुकूल छैनन्, ध्यान दिनुपर्योएक व्यक्ति दुई पटकभन्दा बढी लाभका पदमा जान नपाउने व्यवस्था गरियोस्एकै परिवारका दुई जनालाई लाभको पदमा नपठाइयोस्टाठाबाठाको मात्र पहुँच हुने कुराको अन्त्य हुनुपर्योश्रम सहकारीको अवधारणा खोइ ?०५२ सालका प्रतिबद्धता कति पूरा भए, समीक्षा खोइ ? रेमिट्यान्स स्वीकार गर्ने तर मान्छे स्वीकार नगर्ने प्रवृत्ति रोक्नुपर्योप्रत्यक्ष निर्वाचित राष्ट्रपति र पूर्णसमानुपातिक निर्वाचन प्रणाली लागू गर्न सबै दललाई दबाब दिने कुरा ठोस रुपमा आओस्भारतसँगका असमान सन्धिहरु र सीमा मिचिएकोबारे प्रतिवेदनले बोल्नुपर्छ । नेतृत्वको जीवनशैली सरल र पारदर्शी बनाउनुपर्छ एमसीसी सम्झौता खारेज गर्नुपर्छउमेर हद विधानमै तोकिनुपर्योमहाधिवेशनमा आर्थिक प्रतिवेदन खोइ ?समानुपातिक व्यवस्था पार्टी सदस्यका आधारमा हुनुपर्छ, जनसंख्याका आधारमा होइन"
देउवाको हातमा १५ सय मनोनयन,"(काठमाडौं)  कांग्रेस सभापति शेरबहादुर देउवाले पार्टी विधानअनुसार मनोनयन गर्न पाउने विभिन्न पदमा छानिन नेताहरूको दौडधुप बढेको छ । पार्टी महाधिवेशनमा निर्वाचनमा पराजित, मनोनयनको आश्वासनमा चुनावी प्रतिस्पर्धाबाट पछि हटेका र देउवालाई सभापतिमा सघाएकाहरू मनोनयन हुनका लागि कसरतमा लागेका हुन् ।सभापति देउवाले विभिन्न पदमा करिब १ हजार ५ सय जनालाई मनोनयन गर्न पाउँछन् । पार्टीको समग्र सैद्धान्तिक जीवनलाई सुदृढ बनाउने र नेताकार्यकर्ता व्यवस्थापन गर्ने हिसाबले सबैभन्दा महत्त्वपूर्ण निकायका रूपमा केन्द्रीय नीति, अनुसन्धान तथा प्रशिक्षण प्रतिष्ठानलाई लिइन्छ । सभापतिले दुईमध्ये एक उपसभापतिलाई प्रतिष्ठान प्रमुख तोक्ने विधानको धारा ३६ मा उल्लेख छ । १२ औं महाधिवेशनबाट रामचन्द्र पौडेल र १३ औं महाधिवेशनबाट विमलेन्द्र निधि प्रतिष्ठान प्रमुख भएका थिए । यसपटक पूर्णबहादुर खड्का र धनराज गुरुङ उपसभापति निर्वाचित भएका छन् । देउवानिकटका अनुसार उनले खड्कालाई प्रतिष्ठान प्रमुखको जिम्मेवारी दिने योजना बनाएका छन् । पार्टीमा प्रतिष्ठानको छुट्टै सचिवालय र कार्यकारी निर्देशकलगायत कर्मचारी रहन्छन् । प्रतिष्ठान प्रमुखले सभापतिको परामर्शमा उपप्रमुख, उपसमिति प्रमुख र विज्ञ सदस्यहरू मनोनयन गर्न पाउँछन् । प्रतिष्ठानका तत्कालीन प्रमुख निधिले करिब १ हजार २ सय नेताकार्यकर्तालाई विभिन्न जिम्मेवारी दिएका थिए । पार्टीलाई सैद्धान्तिक, वैचारिक र नीतिगत रूपमा सही मार्गमा हिँडाउन विधानमा प्रतिष्ठानको व्यवस्था गरिएको छ, यो निकै महत्त्वपूर्ण संरचना हो, प्रतिष्ठानका निवर्तमान कार्यकारी निर्देशक पुरुषोत्तम दाहालले भने, तर मूल नेतृत्वका साथै पार्टीभित्रका अन्य पक्षबाट अपेक्षाअनुसार सहयोग नहुँदा प्रतिष्ठानले सोचेअनुसार गति लिन सकेन । उनका अनुसार प्रतिष्ठानले मूलतः पार्टीको नीति बनाउने र प्रचारप्रसार गर्ने, पार्टी जीवनलाई समृद्ध बनाउन अध्ययनअनुसन्धान गर्ने र नेताकार्यकर्तालाई प्रशिक्षण दिने गर्छ । तर स्रोतसाधनको व्यवस्था नहुँदा काममा अवरोध आउने गरेको उनले बताए ।१२ औं र १३ औं महाधिवेशनमा निर्वाचनबाट चयन हुने कोषाध्यक्ष यस पटक सभापतिको प्रस्तावमा केन्द्रीय कार्य समितिबाट मनोनीत हुनेछन् । विधानको धारा २१ (४) मा सभापतिले निर्वाचित १ सय २१ सदस्यमध्येबाट नाम प्रस्ताव गरी मनोनीत गर्ने व्यवस्था उल्लेख छ । अहिले कोषाध्यक्षका लागि सञ्चार तथा सूचना प्रविधिमन्त्रीसमेत रहेका ज्ञानेन्द्रबहादुर कार्की, पूर्वकोषाध्यक्ष चित्रलेखा यादव, बिनाविभागीय मन्त्री उमेश श्रेष्ठ, मधेसी कोटाबाट निर्वाचित केन्द्रीय सदस्य विनोद चौधरीलगायत आकांक्षी छन् । पार्टी प्रवक्ता भने सभापतिले केन्द्रीय सदस्यमध्येबाट मनोनीत गर्छन् । कांग्रेसमा सामान्यतया प्रवक्ता नै सूचना सञ्चार तथा प्रचार विभाग प्रमुख हुने परम्परा छ । कांग्रेसमा सांसद (संघीय तथा प्रदेश) र महानगरपालिकाको प्रमुखउपप्रमुखको उम्मेदवारको निर्णय गर्ने अधिकार पाएको केन्द्रीय संसदीय समितिको पदेन सदस्य हुने भएकाले प्रवक्ता पद थप आकर्षक मानिन्छ । यसपटक प्रवक्तामा सभापति देउवानिकट नेताहरू एनपी साउद, रमेश लेखक, प्रकाशशरण महत (केन्द्रीय सदस्यमा मनोनीत नभएका), रमेश रिजाल, रामहरि खतिवडालगायत आकांक्षी छन् ।सभापति देउवालाई विधानको धारा २१ (१०) ले ३३ जना केन्द्रीय सदस्य मनोनयन गर्ने अधिकार दिएको छ । मनोनयन गर्दा केन्द्रीय कार्य समितिमा ३३ प्रतिशत महिला हुनुपर्ने, समावेशी सिद्धान्त र अपांगता वा अल्पसंख्यक वा पिछडिएको क्षेत्रको प्रतिनिधित्वसमेतलाई ध्यान दिनुपर्ने उल्लेख छ । १ सय ६७ सदस्यीय कार्यसमितिमा १ सय ३४ जना निर्वाचित भएका छन् । यसमा महिलाको संख्या ४१ छ । सभापतिले कार्यसमितिमा महिला प्रतिनिधित्व एकतिहाइ पुर्याउन कम्तीमा १५ जना महिला मनोनयन गर्नुपर्नेछ । बाँकी १८ केन्द्रीय सदस्यमा पदाधिकारीमा चुनाव हारेकादेखि निर्वाचन नलडेर आफूलाई सघाएकासम्म नेताहरूलाई मनोनयन गर्नुपर्ने दबाबमा देउवा छन् । रामचन्द्र पौडेल, कृष्णप्रसाद सिटौला, प्रकाशमान सिंह, विमलेन्द्र निधि, विजयकुमार गच्छदार, प्रकाशशरण महत, चन्द्र भण्डारी, कल्याण गुरुङ, प्रदीप पौडेल, जीवनबहादुर शाही, मीन विश्वकर्मालगायत नेता सम्भावित सूचीमा छन् । चुनावमा आन्तरिक रूपमा सहयोग गरेका अन्य केही व्यक्तिलाई पनि मनोनयन गर्नुपर्ने बाध्यतामा उहाँ (देउवा) हुनुहुन्छ, देउवानिकट एक नेताले भने, यस्तो अवस्थामा पदाधिकारीमा चुनाव लडेर हारेका, तर सम्भावना बोकेका केही नेता नपर्न सक्छन् । विधानको धारा ३७ अनुसार सभापतिले केन्द्रीय सदस्यमध्येबाट २८ विभागीय प्रमुख मनोनयन गर्न पाउँछन् । एउटा विभागमा ५१ जनासम्म सदस्य रहन्छन् । विभागीय प्रमुखको परामर्शमा सभापतिलाई उपप्रमुख, सचिव र सदस्य तोक्ने अधिकार छ । यी पदका लागि क्रियाशील सदस्य मात्र भए पुग्छ । यस हिसाबले विभागीय प्रमुखलाई छाडेर सभापति देउवाले क्रियाशील सदस्यको न्यूनतम योग्यता भएका १ हजार ४ सय कार्यकर्तालाई केन्द्रीय विभागको जिम्मेवारी दिन सक्नेछन् । विगतमा भागबन्डाको अल्झनले विभाग गठनमा ढिलाइ हुँदै आएको थियो । १३ औं महाधिवेशनपछि देउवाले नियमित कार्यकाल (४ वर्ष) को अन्त्यतिर मात्र विभागमा मनोनयन गरेका थिए । विभिन्न विभागमार्फत सभापतिले नेतृत्वमा छुटेका थुप्रै नेताकार्यकर्तालाई जिम्मेवारी दिन सक्छन्, तर विगतमा झैं ढिलाइ भयो भने विधानले दिएको अधिकारको अर्थ हुँदैन, एक केन्द्रीय सदस्यले भने, यस पटक सभापति देउवाले विगगतमा गरेको गल्तीलाई सच्याउँदै पार्टीलाई चलायमान बनाउन भूमिका खेल्नुपर्नेछ ।कांग्रेसको विधानले सभापतिलाई १५ जना महासमिति सदस्य र ४० जना महाधिवेशन प्रतिनिधि मनोनयन गर्ने अधिकार पनि दिएको छ । क्रियाशील सदस्यमध्येबाट महाधिवेशन प्रतिनिधि र महाधिवेशन प्रतिनिधिमध्येबाट महासमिति सदस्य मनोनयन गर्ने विधानको धारा ५१ मा उल्लेख छ । यसरी मनोनीत भएका महासमिति सदस्य र महाधिवेशन प्रतिनिधिको कार्यकाल अर्को महाधिवेशन प्रक्रिया सुरु भएपछि स्वतः समाप्त हुन्छ । मनोनीत महाधिवेशन प्रतिनिधिले विशेष महाधिवेशन, नीति महाधिवेशन र कुनै पदाधिकारीविरुद्धको अविश्वास प्रस्ताव वा रिक्त पदाधिकारीको निर्वाचन प्रक्रियामा भाग लिन पाउँछन् । विधान मस्यौदा समितिका सदस्यसमेत रहेका केन्द्रीय सदस्य रमेश लेखकले महाधिवेशन प्रतिनिधिसमेत नभएको कुनै नेतालाई केन्द्रीय सदस्य बनाउन पनि महाधिवेशन प्रतिनिधि मनोनयनको प्रावधान राखिएको बताए ।कांग्रेसको विधानले केन्द्रीय सदस्य, महासमिति सदस्य, महाधिवेशन प्रतिनिधि र विभागका उपप्रमुख, सचिव र सदस्यमा मनोनयन गर्दा समावेशी सिद्धान्तलाई ध्यान दिनुपर्ने उल्लेख गरेको छ । विधानमा अनुशासन, निर्वाचन र लेखा गरी ३ वटा केन्द्रीय समिति गठनको व्यवस्था गरिएको छ । यीमध्ये संयोजकसहित ५ सदस्यीय केन्द्रीय अनुशासन समिति गठनको जिम्मा केन्द्रीय समितिलाई दिइएको छ । ५५ सदस्यीय केन्द्रीय निर्वाचन समिति र केन्द्रीय लेखा समितिका पदाधिकारी तथा सदस्यहरू भने सभापतिको प्रस्तावमा केन्द्रीय कार्यसमितिले मनोनयन गर्ने विधानमा उल्लेख छ ।"
हिमपातले केरुङमै रोकिए कन्टेनर,"(रसुवा)  लगातारको हिमपातले सडक अवरुद्ध हुँदा तिब्बतको केरुङबाट रसुवागढीतर्फ आउने मालवाहक कन्टेनर रोकिएका छन् । बुधबार बिहानदेखि हिउँ परिरहेको हो । ३ फिटभन्दा बाक्लो हिउँ जमेकाले सवारी साधन सञ्चालन हुन नसकेका व्यवसायी बताउँछन् । खाली कन्टेनरमा सामान लोड गर्ने काम पनि रोकिएको व्यवसायी धर्म पौडेलले बताए । लोड भएर रसुवागढीतर्फ आउन लागेका कन्टेनरमा रेडिमेड सामग्री र जुत्ताचप्पल छन्, उनले भने, हिमपातका कारण धिङ्ग्री, झोङ्गा लगायत स्थानमा सडक अवरुद्ध भएको छ ।२ वर्षयता रसुवागढी नाका ठप्पजस्तै छ । २०७६ माघ १५ देखि हिमपात र ल्होसार पर्वका कारण यो नाका भएर चीनबाट हुने आयात रोकियो । कोरोना महामारी सुरु भएपछि चीनले पूर्ण रूपमा नाका बन्द गर्यो । सडकको अवस्था र पहिरोका कारण पनि बेलाबेला आयात रोकिने गरेको छ । केही समययता दिनमा ९ वटामात्रै कन्टेनर नेपाल भित्रिने गरेको थियो । तर हिमपातले सडक अवरुद्ध हुँदा त्यो पनि ठप्प भएको हो । थोरै आयात पनि हिमपातका कारण रोकिँदा समस्या भइरहेको व्यापारीहरूले गुनासो गरे ।नेपाली कन्टेनर सामान लिन केरुङ जान नपाएको २ वर्ष भयो । त्यसअघि दैनिक सयभन्दा बढी कन्टेनरमा सामग्री नेपाल भित्रिन्थ्यो । हाल बिहान ७ र साँझ २ गरी ९ वटा चिनियाँ कन्टेनर मात्रै आइरहेको व्यवसायी पौडेलले बताए । ती कन्टेनरहरू पनि चिनियाँ पक्षले नै नेपालतर्फ ल्याइदिने गरेको छ, उनले भने, नेपालका कन्टेनर पारि जान नपाएकोले दर्जनौं व्यवसायीका करोडौंका सामान उतै थन्किएको छ ।बिहीबार बिहान २ वटा कन्टेनर मात्रै भित्रिएको रसुवा भन्सार कार्यालयका प्रमुख भन्सार अधिकृत रामप्रसाद मैनालीले बताए । यी कन्टेनर पनि बुधबार बेलुका नै सीमापारि आएर बसेका हुन्, उनले भने । सामान आयात घटेसँगै राजस्व संकलन पनि घटेको भन्सार कार्यालयले जनाएको छ । २०७२ मंसिरदेखि चीनबाट हुने धेरैजसो आयात यही नाकाबाट हुँदै आएको छ । चीनबाट नेपालतर्फ तयारी कपडा, स्याउ, रबर र प्लास्टिकका जुत्ताचप्पल, हाते झोला, छालाको जुत्ता, मोटरको ब्याट्री, यूपीएस, प्लास्टिकका सामानलगायत भित्रिन्छ भने नेपालबाट चीनतर्फ धातुका मूर्ति, शृंगारका सामान, ऊनी गलैंचा, कार्पेट, भाँडाकुँडालगायत वस्तु निकासी हुने गरेको छ ।हिउँ पन्छाएर राजमार्ग सञ्चालनहेटौंडा बुधबारदेखिको हिमपातले अवरुद्ध त्रिभुवन राजपथ बिहीबार अपराह्नबाट सञ्चालनमा आएको छ । दामन सिमभन्ज्याङमा परेको हिउँ पन्छाएर अवरुद्ध सडक खुलाइएको हो । दामनदेखि बसीफाँट मोडसम्मको करिब ५ किलोमिटर सडकमा १ फिटदेखि साढे २ फिटसम्म हिउँ जमेको थियो । सडक अवरुद्ध हुँदा काठमाडौंबाट आउने सवारी पालुङमा र हेटौंडातर्फबाट गएका सवारी अघोरमा रोकिएका थिए । बिहीबार बेलुकादेखि सवारीसाधन गन्तव्यतर्फ लागेका छन् । हिमपात भएसँगै हेटौंडा, चितवन, वीरगन्ज र काठमाडौंबाट पनि आन्तरिक पर्यटक हिउँ खेल्न दामन पुगेका छन् ।"
विद्युत् र मोबाइल सेवा अवरुद्ध,"(दोलखा)  हिमपातका कारण जिल्लाको मुख्य पर्यटकीय गन्तव्य कालिञ्चोकमा ३ दिनदेखि विद्युत् र मोबाइल सेवा अवरुद्ध भएको छ । मंगलबार रातिबाट भएको हिमपातका कारण विद्युत् सेवा अवरुद्ध बनेको हो । विद्युत् सेवा ठप्प हुँदा नेपाल टेलिकम र एनसेल दुवै सेवा प्रदायकको मोबाइल सेवा पनि अवरुद्ध बनेको छ । टेलिफोन टावरमा विद्युत् सेवा सञ्चालन नभएकोले मोबाइल सेवा बन्द भएको नेपाल दूरसञ्चार प्राधिकरणका शाखा प्रमुख राजु गिरीले बताए ।कालिञ्चोकमा विद्युत् सेवामा समस्या छ, उनले भने, हाम्रो ब्याकअप ६८ घण्टा धान्छ, विद्युत् आयो भने प्राविधिक पठाएर पुनः सेवा सञ्चालन गर्छौं । हिमपातपछि कालिञ्चोकमा रहेको विद्युत् ट्रान्सफर्मर हिउँले पुरिएको छ । जसका कारण सेवा ठप्प भएको विद्युत् प्राधिकरण दोलखा वितरण केन्द्रका प्रमुख मेघनाथ ढकालले बताए । म आफैं कालिञ्चोक पुगेर निरीक्षण गरेर आएँ, उनले भने, ट्रान्सफर्मर हिउँले पुरिएको छ, घाम नलागेसम्म विद्युत् सेवा दिन सक्दैनौं । घाम लागेर हिउँ पग्लेपछि मात्रै सेवा सञ्चालन गर्न सकिने उनको भनाइ छ । अहिले विद्युत् पठाए ट्रान्सफर्मर पड्केर झन् समस्या हुन्छ, उनले भने ।विद्युत् अवरुद्ध भएपछि कालिञ्चोकका होटल व्यवसायीलाई जेनेरेटर चलाउन डिजेल र पेट्रोल किन्नको चटारो छ । अंग्रेजी नयाँ वर्षका लागि कोठा बुकिङ भइसकेकोले सेवा दिनका लागि धेरै व्यवसायी इन्धन लिन चरिकोट पुगेका व्यवसायी हरि ओली बताउँछन् । निरन्तरको हिमपातपछि कालिञ्चोक हिउँले पुरिएको छ । जसका कारण थप पर्यटक आउने निश्चित छ । यसको तयारीमा हामी व्यवसायी छौं, उनले भने ।३ हजार ८ सय ४१ मिटर उचाइमा रहेको कालिञ्चोकमा केबलकार पनि जेनेरेटरबाट सञ्चालनमा ल्याइएको छ । जिल्ला प्रशासन कार्यालयले भने कालिञ्चोक आउजाउ गर्दा सतर्कता अपनाउन भनेको छ ।"
चन्द्रागिरिमा युवकको शव फेला,काठमाडौं (कास) चन्द्रागिरि नगरपालिका४ देउराली राम्चेमा बिहीबार ३० वर्षीय युवाको शव फेला परेको छ । चन्द्रागिरि महिला सामुदायिक वनभित्र थानकोटबाट चित्लाङ जाने निर्माणाधीन ग्राभेल सडकमा नागार्जुन नगरपालिका१ का सुजन लामाको शव भेटिएको काठमाडौं प्रहरी प्रवक्ता एसपी दिनेशराज मैनालीले बताए । लामाको शव पोस्टमार्टमका लागि त्रिवि शिक्षण अस्पताल महाराजगन्ज लगिएको छ ।
"कार दुर्घटनामा १ को मृत्यु, २ घाइते",भक्तपुर (कास) अरनिको राजमार्गमा कार अनियन्त्रित भई सडक डिभाइडरमा ठोक्किँदा एक जनाको मृत्यु भएको छ भने दुई जना घाइते भएका छन् । बुधबार राति भक्तपुरबाट काठमाडौं जाँदै गरेको बा४च ५७६ नम्बरको कार मध्यपुर थिमि४ चारदोबाटोमा दुर्घटना हुँदा धनुषा जनकपुर१५ घर भई काठमाडौं शान्तिनगर बस्ने २२ वर्षीय अभिषेक साहको मृत्यु भएको प्रहरीले जनाएको छ । दुर्घटनामा गम्भीर घाइते उनको उपचारका क्रममा मध्यपुर अस्पतालमा मृत्यु भएको महानगरीय प्रहरी परिसर भक्तपुरका डीएसपी राजु पाण्डेले बताए । उनका अनुसार डिभाइडरमा ठोक्किएपछि उक्त कारले सोही दिशातर्फ गुडिरहेको ट्याक्सी र बसलाई समेत ठक्कर दिएको थियो । कार चालक सिन्धुली कमलामाई१२ का २५ वर्षीय सविन घिसिङ घाइते छन् । उनको मध्यपुर अस्पतालमा उपचार भइरहेको छ । अर्का घाइते रामेछापको मन्थली१२ घर भई ललितपुर टीकाथली बस्ने ट्याक्सी चालक भीमसेन खत्री उपचारपछि घर फर्किएका छन् ।
डा रुइतसहित ७ जनालाई सम्मान,"हेटौंडा (कास) हेटौंडा उपमहानगरपालिकाले विविध क्षेत्रमा उल्लेख्य योगदान पुर्याएका ७ जनालाई सम्मान गरेको छ । बिहीबार भएको १० औं नगरसभामा नेत्र विशेषज्ञ डा सन्दुक रुइत, अन्तर्राष्ट्रिय बक्सिङ खेलाडी तथा पिप्ले युवा क्लबका अध्यक्ष सुशील घिमिरे, मूर्तिकार लक्ष्मण भुजेल, आशा पाठशालाकी आयना बार्का न्यौपानेलाई सम्मान गरिएको हो । यसैगरी, मकवानपुरका फुटबल खेलाडी अञ्जन विष्ट, सुनील वल र आयुष घलानलाई उपमहानगर प्रमुख हरिबहादुर महतले नगदसहित सम्मान गरे । नगरसभामा उपप्रमुख मीनाकुमारी लामाले चालु आवको नीति, कार्यक्रम एवं बजेट समीक्षासहित संशोधित बजेट प्रस्तुत गरेकी थिइन् ।"
प्रदेश नीति आयोगमा पन्त,मकवानपुर (कास) वाग्मती प्रदेशको नीति तथा योजना आयोग उपाध्यक्षमा कृष्णराज पन्त नियुक्त भएका छन् । प्रदेश सरकारको बुधबार बसेको मन्त्रिपरिषद्को बैठकले चितवनका पन्तलाई उपाध्यक्षमा नियुक्त गरेको हो । बैठकले मकवानपुरका प्रह्लाद लामिछाने र भक्तपुरका राजु नेपाललाई आयोगको सदस्यमा नियुक्त गरेको छ । लामिछाने संविधानसभाको पहिलो निर्वाचनमा तत्कालीन मकवानपुर क्षेत्र नम्बर ३ बाट माओवादीका तर्फबाट निर्वाचित भएका थिए । आयोगमा अझै एक महिलासहित २ जना सदस्य मनोनीत हुन बाँकी छ । केही दिनमा बाँकी सदस्य मनोनीत हुने एक मन्त्रीले बताए ।
"खोपको दैनिक लक्ष्य ५ लाख, तर लगाइयो ५६ हजार","(काठमाडौं)  सरकारले तय गरेको दैनिक पाँच लाखलाई कोरोनाविरुद्धको खोप लगाउने लक्ष्य पूरा नहुने देखिएको छ । स्वास्थ्य तथा जनसंख्या मन्त्रालयले पुस मसान्तसम्म हरेक दिन पाँच लाख खोप लगाउने लक्ष्य सोमबार सार्वजनिक गरेको थियो । पुसभित्र ६६ प्रतिशत नागरिकलाई खोप लगाइसक्ने लक्ष्यअनुसार सरकारले दैनिक ५ लाख खोप लगाउने कार्यक्रम राखेको थियो । तर, मंगलबार, बुधबार र बिहीबारको तथ्यांकले यो लक्ष्य पूरा नहुने देखिएको छ । गत सोमबार देशभरमा ५ लाख ६८ हजार ३ सय १९ डोज खोप लगाइएपछि स्वास्थ्य मन्त्रालयका सचिव डा रोशन पोखरेलले उत्साहित हुँदै फेसबुक पेजमार्फत पनि उक्त लक्ष्य सार्वजनिक गरेका थिए । अबको आवश्यकता ५ लाख प्रतिदिन, १५ दिन उनले लेखेका थिए । प्रधानमन्त्री शेरबहादुर देउवाले पनि सोमबार हालसम्मकै बढी खोप लगाएकोमा बधाई दिएका थिए । तर भोलिपल्ट मंगलबार खोप लगाउनेको संख्या घटेर २ लाख ८३ हजार २ सय ६५ मा झर्यो । अझ बुधबार त्यसभन्दा पनि कम २ लाख २ हजार ६ सय ८७ जनाले खोप लगाए भने बिहीबार त ५६ हजार १ सय १२ जनाले मात्र खोप लगाएका छन् ।दैनिक पाँच लाखको लक्ष्य हासिल नभए पनि पुस मसान्तसम्म १२ वर्षमाथिका ६६ प्रतिशत जनसंख्यालाई खोप दिने सरकारी लक्ष्य हासिल हुने सचिव डा पोखरेलले दाबी गरे । उनका अनुसार सरकारले पुस मसान्तसम्म १२ वर्षमाथिका ६६ प्रतिशतलाई पूर्ण खोप लगाउने लक्ष्य राखेको छ । मौसमले अलि धोका दियो, सोमबारदेखि दैनिक ५ लाख खोप लगाउने लक्ष्य दुई दिनयता पूरा भएन, उनले भने, १५ दिनमा दैनिक ३ लाखका दरले लगाउँदा पुससम्म थप ४५५० लाख पुग्छ । यसले पनि १२ वर्षमाथिको ६६ प्रतिशत जनसंख्यालाई पुससम्म पूर्ण डोज खोप लगाउने हाम्रो लक्ष्य पूरा हुन्छ । खोप लगाउनेको संख्या घटे पनि आगामी १६ दिनमा उक्त उद्देश्य पूरा हुन सक्ने पोखरेल बताउँछन् । ८ जिल्लामा १२ देखि १७ वर्ष लक्षित फाइजर खोप अभियान सुरु भए दैनिक थप एकदेखि डेढ लाखले खोप लगाउने उनको दाबी छ ।सरकारको लक्ष्य पुस महिनासम्म कुल जनसंख्याको ६६ प्रतिशत र चैतसम्म सबैलाई खोप लगाउने रहे पनि आफ्नो सहजताका लागि यसलाई १८ वर्ष वा १२ वर्षमाथिको जनसंख्या भन्ने गरिएको स्वास्थ्य मन्त्रालयकै केही उच्च पदाधिकारी बताउँछन् । तत्कालीन प्रधानमन्त्री केपी शर्मा ओलीको समयमा पुस मसान्तसम्म कुल जनसंख्याको ६६ प्रतिशतलाई खोप लगाउने भनिएको थियो, एक अधिकारीले भने, कोभिड१९ विरुद्घको खोप राष्ट्रिय कार्य योजनामा प्रस्ट लेखिएको छ पुस मसान्तसम्म कुल जनसंख्याको ६६ प्रतिशत र चैत मसान्तसम्म सम्पूर्ण नेपालीलाई खोप दिइनेछ । राष्ट्रिय खोप सल्लाहकार समिति र विज्ञ समितिले समेत त्यसताका यस्तै सुझाव दिएका थिए । मुलुकमा १२ वर्षमाथिको जनसंख्या करिब २ करोड ३६ लाख छ । बिहीबारसम्म २ करोड ४२ लाख ८२ हजार ३ सय ६० डोज खोप लगाइएको छ । स्वास्थ्य तथा जनसंख्या मन्त्रालयका अनुसार बिहीबारसम्म कुल जनसंख्याको ३३९ प्रतिशत अर्थात् १ करोड ३ लाख १० हजार ६ सय ९२ जनालाई पूर्ण खोप लगाइएको छ भने ४६ प्रतिशत अर्थात् १ करोड ३९ लाख ७१ हजार ६ सय ६८ जनाले एक डोज खोप लगाएका छन् । बिहीबारसम्ममा १८ वर्ष वा सोभन्दा माथिका लक्षित जनसंख्याको ५१८ प्रतिशतलाई पूर्ण र ७०१ प्रतिशतलाई एक डोज लगाइएको मन्त्रालयले जनाएको छ । नेपालमा १४ माघ २०७७ मा खोप अभियान सुरु गरिएको थियो । हालसम्म अनुदान र खरिद गरी ३ करोड ९२ लाख ३ हजार ९ सय २७ खोप भित्रिएको छ ।यसैबीच पछिल्लो २४ घण्टामा कोरोना संक्रमणबाट शून्य मृत्यु भएको छ । सोही अवधिमा कुल ८ हजार ८ सय ९७ परीक्षण गरिएकामा २ सय ४१ जनामा संक्रमण पुष्टि भएको छ । २ सय २८ जना निको भएका छन् । हाल सक्रिय संक्रमितको संख्या ४ हजार ८ सय ७१ रहेको स्वास्थ्य मन्त्रालयले जनाएको छ ।"
"निसासिएर ४ को मृत्यु, ३ बेहोस","नेपालगन्ज (कास) नेपालगन्जस्थित भेरी अस्पताल परिसरको औषधि स्टोरमा सुतेका एकै परिवारका चार जनाको निसासिएर मृत्यु भएको छ । धर्मप्रसाद भट्टराई, उनका ३ महिनाका छोरा इप्सन, आमा कोपिला र दिदी नाता पर्ने नन्दकलीको मृत्यु भएको हो । धर्मप्रसादकी पत्नी सुशीला, भाइ नन्दप्रसाद र ३ वर्षीय छोरा भने बेहोस अवस्थामा फेला परेका छन् । ढोकाको छेउमा टिनमा कोइला बालेर ताप्दा घटना भएको हुन सक्ने जिल्ला प्रहरी कार्यालय बाँकेका प्रहरी निरीक्षक खिमबहादुर घर्ती मगरले बताए । पहाडी जिल्लामा हिमपातसँगै चिसो बढेपछि २३ वर्षीय धर्मप्रसाद भट्टराईले आमा कोपिलालाई कालीकोट तिल्लिखाँडा६ बाट जाडो छल्न नेपालगन्ज बोलाएका थिए । ४५ वर्षीया आमा कोपिला १८ वर्षीय अर्का छोरा नरेन्द्र र छोरी नाता पर्ने छिमेकी ४० वर्षीया नन्दकली भट्टराईलाई लिएर नेपालगन्ज आएकी थिइन् । कालीकोटका धर्मप्रसादको परिवार अस्पताल परिसरको औषधि स्टोरमा बस्दै आएको थियो ।"
हिउँमा फसेका १६ को उद्धार,(सिन्धुपाल्चोक)  हेलम्बुको भेमाथाङ पहिरो क्षेत्रको हिउँमा फसेका १६ जनालाई सकुशल उद्धार गरिएको छ । एसियाली विकास बैंक (एडीबी) का विशेषज्ञससहितको टोलीलाई हेलिकोप्टरमार्फत बिहीबार सकुशल उद्धार गरिएको हो । पाँच जनालाई काठमाडौं लगिएको छ भने ११ जना भेमाथाङकै पैदल बाटो हुँदै हेलम्बुको तार्केघ्याङ पुगेर सुरक्षित बसेका छन् । प्रमुख जिल्ला अधिकारी वेदनिधि खनालका अनुसार बुधबार फर्कने तयारीमा रहेका उनीहरू मंगलबार रातिबाटै अचानक वर्षा र हिउँ परेका कारण रोकिएका थिए । टोलीमा सहयोगी पथप्रदर्शक र सर्वेक्षकलगायतका थिए । हेलम्बु क्षेत्रको हिमाली भेगको पहिरोको भौगर्भिक अध्ययनका लागि करिब ३६ सय मिटर उचाइमा उक्त प्राविधिक टोली पुगेको हो । सेमिसिदाङ हिमालको काख भेमेथाङ चौर सोहोरिएर आएको बाढीमा पाँच जनाले ज्यान गुमाएका थिए भने २० अझै बेपत्ता छन् । मेलम्ची र लार्के इन्द्रावती बाढीले हेलम्बुको अधिकाशं गाउँ र मेलम्ची नगरको बजारक्षेत्र बगाएको थियो । मेलम्ची आयोजनाको प्रमुख ऋणदाता एडीबीको टोली मेलम्ची खानेपानी आयोजनाको मुहानलाई क्षति गरेको स्थानको अध्ययनका लागि त्यहाँ पुगेको थियो । टोली हिउँमा फसेको जानकारी पाएपछि खानेपानी मन्त्रालयले रक्षा र गृह मन्त्रालयलाई उद्धारका लागि अनुरोध गरेको थियो ।
प्रवासनको कामचलाउ यथार्थ र ढाकछोप,"औपचारिक ढंगमा राज्य तहबाट कुनै पहलकदमी नथाली र लगानी वा प्रवर्द्धनको प्रबन्ध नगरीकनै मुलुकको अर्थतन्त्र धान्ने प्रमुख हिस्सा बनेको वैदेशिक रोजगारीको मूल मुद्दा धेरै ढिलो गरेर मात्रै बहसपरामर्शमा आउन थालेको छ । उद्योग, कलकारखाना, बजारदेखि पर्यटनसम्म, देश धान्ने सबैजसो मूल बाटो अवरुद्धप्रायः भैसक्दा, वैदेशिक रोजगारीबाट आएको रेमिट्यान्स ले मुलुकको अर्थतन्त्र धानिएको अवस्था पक्कै पनि त्यति सहज र सुलभ होइन । सरकार तथा राजनीतिक दलका प्राथमिकतामा वैदेशिक रोजगार र आप्रवासी कामदारका मुद्दाहरू सधैंजसो ओझेलमै रहेका बेला यसमा पुनरवलोकन जरुरी रहेको भन्दै सुरु भएको बहस आफैंमा स्वागतयोग्य देखिएको छ ।नेपाली कामदारको प्रवासन तथा रेमिट्यान्सका विषयमा आत्मालोचना गर्दै परराष्ट्रमन्त्री नारायण खड्काले विभिन्न देशले आप्रवासी कामदारले पठाएको रकमले आर्थिक समृद्धि हासिल गरेको उदाहरण दिँदै नेपाल भने त्यसमा चुकेको बताएका छन् । कान्तिपुर मिडिया ग्रुपले बुधबार काठमाडौंमा आयोजना गरेको माइग्रेसन एन्ड रेमिट समिट२०२१ का अवसरमा मन्त्री खड्काले विदेशस्थित नेपाली दूतावासहरूमा पीडित कामदारको चाप रहेको तथा कामदार समस्याका बारेमा थुप्रै निवेदन आइरहेको यथार्थलाई खुला रूपमा राखेर यत्रो महत्त्वको थलोमा पनि हुन र गर्न नसकिएको प्रबन्धलाई औंल्याएका छन् । यथार्थमा मुलुकको अर्थतन्त्रमा औसतमा झन्डै ३० प्रतिशत हिस्सा धान्ने वैदेशिक रोजगारी र विदेश गएका श्रमिकको कथाव्यथामा राज्य संयन्त्रकै तहबाट यसरी आत्मालोचना आउनु अबका दिनका निम्ति पक्कै सकारात्मक पक्ष हो, बहसको सकारात्मक सुरुआत हो भन्न सकिन्छ । अहिलेसम्म नेपालमा माइग्रेसन र रेमिट्यान्स को पक्षमा ठोस कार्यनीति नरहेको र सबै पक्षलाई समेट्ने गरी आप्रवासन नीतिसमेत नरहेको स्थिति छ । औपचारिक तह र औपचारिक कार्यक्षेत्रमा जाने कामदार, भारतसहितका मुलुकमा अनौपचारिक क्षेत्रमा जाने कामदार र महिला कामदारका विषयमा रहेको नीतिगत अन्योल कति विषम र विभेदकारी छ भने यसलाई लिएर आधारभूत तहमै पनि राज्यको धारणा बन्न सकेकै छैन । नीतिनिर्देशनमा तोकिएझैं मन्त्रिपरिषद्को निर्णयमा नगएरै पनि मान्य भएको फ्री भिसा, फ्री टिकट को प्रबन्ध कति धरातलीय छ वा यो पपुलिस्ट नारा मात्रै हो ? के खाडी मुलुकमा घरेलु कामदार पठाउन प्रतिबन्ध लगाउँदैमा त्यता जाने महिला कामदारको क्रम रोकिएको छ ? अथवा, भारतमा गएका औपचारिकअनौपचारिक क्षेत्रका लाखौं कामदारलाई अभिलेखमा राख्ने र वैदेशिक रोजगारीमा गएका श्रमिकको हैसियत दिने काम भएको छ ? अथवा, इराकी भूमिमै रहेका १० हजारभन्दा बढी नेपाली श्रमिकको हैसियत कानुनी हो या गैरकानुनी ? यस्ता पक्षहरूमा सधैंजसो यथास्थितिवादी शैलीमा कार्यसम्पादन गरिरहेको राज्य संयन्त्रले अब भने यथार्थमा व्यवस्थित, मर्यादित र सुरक्षित वैदेशिक रोजगारीका बारेमा सोचमग्न हुनैपर्ने बेला आएको छ । द्वन्द्वकालीन अवस्था होस् अथवा कोभिड संक्रमणको महामारीकाल, पर्यटन बजार पूरै सुस्ताएको घडी होस् वा राज्यसंयन्त्रका अरू पद्धति कामचलाउ बनेका बेला, रेमिट्यान्सको आशा र अपेक्षामा नेपाली समाज चलायमान हुन थालेको धेरै भैसकेको छ । तर, यसरी रेमिट्यान्समा जोडिएको कामचलाउ र तदर्थवादी शैलीमा मात्रै सिंगो संयन्त्रको दुहाई दिइरहेको अवस्था दिगो अर्थमा उपयोगी हुन नसक्ने निश्चित छ । यसकारण पनि समग्र आप्रवासन पद्धति र हामीले अपनाइरहेको प्रणालीमा पुनर्विचार हुनगर्न जरुरी छ । अब यो क्षेत्रमा चाहिएको व्यापक सुधारलाई यथास्थितिवादका कारण रोक्नु बुद्धिमत्ता हुन्न । झट्ट हेर्दा धेरै सामान्य लाग्ने विषयवस्तु हुन् बिनाअभिलेख र श्रमिकप्रामाणिकता भारतमा गइरहेका नेपाली श्रमिकको सूचकांक । अथवा, खाडी मुलुकमा खतरा छ भनेरै प्रतिबन्धमा पारिएका नेपाली महिला कामदारको नियति । अथवा, रोजगारी र भविष्यको खोजीमा अनेक अप्ठ्यारा झेल्दै अफ्रिकी जंगलहरूमा पुगेर जीउज्यान गुमाइरहेका नेपाली युवाको कथा । मर्यादित र सम्मानित वैदेशिक रोजगारीको उपाय आत्मसात् गर्नैका निम्ति पनि राज्य संयन्त्रले वैदेशिक रोजगारी प्रणालीमा पुनरवलोकन गर्नुपर्ने बेला आइसकेको छ । अन्यथा, मानवअधिकार र जवाफदेहीका हिसाबमा प्रवासनको यो यथार्थलाई सधैंसधैं ढाकछोप गरेर मात्रै राज्य संयन्त्र विश्वासिलो बन्न सक्दैन, यो यथार्थलाई जतिसक्दो चाँडो आत्मसात् गर्नैपर्ने हुन्छ । र, समयानुकूल निर्णयहरू गरेर अगाडि बढ्नुपर्छ ।"
"पात्र फेरिए, प्रवृत्ति उही","कुनै बेला देशमा राणाहरूको जहानियाँ हुकुमी शासन थियो, जुन १०४ वर्षसम्म कायम रह्यो । यो ठीक भएन भनेर राजा र प्रजा मिलेर प्रजातन्त्र ल्याए । जनताले खुसी मनाए । अनि फेरि अर्का राजाले बहुदलीय व्यवस्था ठीक भएन भनेर निर्दलीय व्यवस्था लागू गरे, त्यो ३० वर्षसम्म कायम रह्यो । जनताले आन्दोलन गरेर पुनः बहुदलीय व्यवस्था ल्याइछाडे र सक्रिय राजतन्त्र संवैधानिक राजतन्त्रमा परिणत भयो । फेरि जनताले खुसी मनाए । फेरि अर्का राजाले अधिकार हातमा लिएर सक्रिय राजतन्त्र लागू गरे । जनताले पुनः आन्दोलन गरेपछि उक्त शासन टिकेन । परिणामस्वरूप देशमा गणतन्त्र आयो, सँगै संघीयता पनि । तैपनि जनता निराश छन् । पात्र फेरिए प्रवृत्ति फेरिन सकेन । ऐन कानुन र नीति नियम राम्रा बने पनि पालना र कार्यान्वयन हुन सकेन । जनताहरू पटके चोर लाई अब चोर्दिन भनेर कसम खुवाएर छाडा छोडिरहेछन् । पटकपटक विश्वास गुमाएको व्यक्तिलाई बोलीको भरमा पुनः विश्वास गर्न बाध्य छन् । सुधार गर्ने अगुवाहरू नै नसुध्रिएपछि आस त गर, तर भर नपर भनेझैं भएको छ, अहिले । नवराज न्यौपाने, चुँदी, तनहुँ"
बोक्सी प्रथाले निहुरिएको शिर,"नेपाली समाजको मुहारमा लागेको कालो धब्बा बोक्सी प्रथा अझै कति वर्ष चलिरहने हो थाहा छैन । बिस्तारै आम नागरिकमा बढ्दै गएको शिक्षाको विकास राजनीतिक पहुँच, इन्टरनेटको बढ्दो प्रयोग पालिकालाई दिइएको कानुनी अधिकारका बावजुद पनि यो प्रथाले नेपालीहरूको शिर लाजले निहुराइरहेको छ । समाजमा कमजोर महिलामाथि बोक्सीको आरोपमा अमानवीय व्यवहार भइरहेका छन् । अझ यस्ता कति घटनामा जनप्रतिनिधिहरूकै संलग्नता पाइन्छ । शिक्षामा पहुँच भएका गाउँसहरमा आफूलाई प्रतिष्ठित नागरिक बताउनेहरूले नै यो प्रथालाई संरक्षण दिइरहेका छन् । बोक्सी आरोपमा पछिल्लो समय दर्ता भएका निवेदनलाई आधार मान्दै गर्दा स्वयं प्रहरीहरू नै अचम्भित बन्न पुगेका छन् । किन यो प्रथा आज झन् बढ्दो क्रममा देखियो ? सरकारले कानुन बनाइसकेको छ, यसको कार्यान्वयन पक्षमा स्थानीय निकाय इमानदार भएर उभिने हो भने, साथै स्थानीय स्तरमा रहेका संघसंस्था सामाजिक अभियन्ताहरूले आफ्नो पाइला अगाडि बढाउने हो भने, यो प्रथाको अन्त्य हुन सक्छ । नत्र अझै कति निर्दोष महिला यो आरोपबाट पीडित हुनुपर्ने हो, भन्न सकिन्न । रामकृष्ण बराल, जोरपाटी५, काठमाडौं"
बालबालिका र स्वास्थ्य सुरक्षा,"विश्व स्वास्थ्य संगठनले कोभिडको नयाँ भेरिएन्ट ओमिक्रोन नियन्त्रण हुन नसकेको अवस्थामा पुनः महामारीको सुरुआत हुने चेतावनी दिएकाले अभिभावकले बालबालिका विद्यालय पठाउँदा चिन्ता लिन थालेका छन् । विद्यालय पठाउँदा संक्रमणको डर, नपठाउँदा सिकाइ उपलब्धि गुम्ने डर । यस्तो अवस्थामा संक्रमण रोक्न विद्यालयकेन्द्रित, बालबालिकालक्षित सरकारी खोप अभियानको (४१४ पुस) पहिलो चरण पूरा भइसक्दा पनि खासै उपलब्धि देखिएको छैन । राजधानी छेउछाउकै बालबालिकाले खोप पाउन सकेका छैनन् । हचुवाको भरमा कार्यक्रम सञ्चालन भएको देखिन्छ । महानगरपालिकाका वडाहरूमा शिक्षा हेर्ने डेस्कसँग स्वास्थ्य कर्मचारीहरूले समन्वय गर्न आवश्यक नठानेको हुँदा पनि यस्तो भएको हुनुपर्छ । अहिलेसम्म छुटेका सबै खाले विद्यालय लक्षित खोप कार्यक्रमलाई पुनः सुरु गरे मात्र बालबालिकाहरूलाई संक्रमणमुक्त राख्न सकिने भएकाले सरकारले गम्भीरतापूर्वक ध्यान दिनु जरुरी छ । महेन्द्रसिंह बम, टीकापुर१, कैलाली"
कृषकलाई विभेद,"धान भित्र्याउने समयमा परेको अनपेक्षित वर्षाले अर्बौंको धानबालीमा नोक्सान पुग्यो । उतिखेर सबैजसो राजनीतिक दल, खास गरी तिनका किसान संगठनले विज्ञप्ति निकालेर सरकारलाई क्षतिपूर्ति दिन भने । सरकारका सम्बन्धित निकायले पनि अनपेक्षित क्षतिप्रति दुख व्यक्त गर्दै राहत दिने वाचा गरेका थिए । तर उक्त विज्ञप्ति र वाचाप्रति कोही जवाफदेह देखिएनन् । कृषकहरू यस पटक मात्र ठगिएका हैनन् । अप्ठेरो आइलाग्दा यसअघि पनि सहयोग पाउनबाट वञ्चित भएका थुप्रै उदाहरण छन् । कोभिडले परेको अप्ठेरोमा पनि अरू व्यवसायीहरूले विभिन्न छुट र अनुदान पाउँदा कृषकले कुनै ठोस राहत वा सहयोग पाउन सकेनन् । धानबालीको नोक्सानीबारे विवरण संकलन गर्ने र क्षतिपूर्ति दिने कार्यको नेतृत्व कृषि तथा पशुपन्छी विकास मन्त्रालयले गर्नुपर्नेमा यस पटक गृह मन्त्रालयले गरेको देखियो । स्थानीय तहमा विवरण संकलन गर्दा कतिपय स्थानमा औपचारिकताका लागि मात्र गरिएको छ । देशभरिका किसानको विवरणको वैज्ञानिक लगत राख्ने र स्थानीय तहले त्यसको अपडेट गर्ने प्रणाली विकास गर्न सकेको भए यस्ता क्षतिको रेकर्ड नियमित प्रक्रियाबाट आउन सक्थ्यो । र, रेकर्ड लिने कार्यका लागि संघीय तहमा हरेक पटक समिति बनाउनुपर्ने थिएन होला । सरकारले अरू समुदायको तुलनामा कृषकका सवाललाई बढी नै बेवास्ता गरेको छ । कृषकहरू वास्तवमै विभेदमा पारिएका छन् । कृषि पेसा सजिलो छैन । सामान्य अवस्थामा समेत कृषि जोगाउन गाह्रो भइरहेको अवस्थामा पाक्न लागेको बाली नोक्सान हुँदा सरकारबाट राहत पाउनु कृषकको अधिकार हो । विभिन्न कठिनाइ झेल्दै किसान समुदायले गरेको योगदानले यसरी भुल्दै जाने हो भने किसानी पेसा नै संकटमा नपर्ला भन्न सकिन्न । अझ अँधिया, बटैया र ठेक्कामा अरूको जमिनमा खेती गरेकाहरूले त झनै बढी गुमाउनुपर्ने अवस्था छ । तसर्थ कृषकलाई राहत दिने विषयमा किञ्चित् ढिलाइ नगरियोस् । कृषक भनेका सबैका अन्नदाता हुन् । यिनको मन रुवाएर देश खाद्यान्नमा आत्मनिर्भर हुन सक्दैन । जगत देउजा, मेलम्ची, सिन्धुपाल्चोक िििदेशका ८०८५ प्रतिशत जनतालाई रोजगारी दिने र राष्ट्रिय अर्थतन्त्रमा महत्त्वपूर्ण योगदान गर्ने कृषि क्षेत्रका आधारभूत आवश्यकताहरू सरकारको प्राथमिकतामा नपर्नु देशकै दुर्भाग्य हो । खेतीका लागि सिँचाइ, मल र गुणस्तरीय बीउ उपलब्ध गराउन नसक्ने राज्यले कृषिको आधुनिकीकरण र अनुसन्धानको नाममा बर्सेनि अर्बौं खर्च गर्नुको औचित्य छैन । किसानलाई समयमा सिँचाइ, मल र बीउ पनि व्यवस्था गर्न नसक्ने भए कृषिमन्त्री र मन्त्रालय किन चाहियो ? आधुनिक कृषि प्रविधि र अनुसन्धान मरीचिकाजस्तै मात्र भएकाले यस क्षेत्रका आधारभूत आवश्यकताहरू सिँचाइ, मल र बीउ आपूर्तिका साथै कृषि पूर्व ऋण अनुदान अर्थात् बाली लगाउनुअघिको लगानीलाई प्रथम प्राथमिकता राख्नुपर्छ । र, उखु, धान, गहुँ, मकै आदिजस्ता कृषिउपजको न्यूनतम समर्थन मूल्य समयमै निर्धारण गर्ने कार्यलाई उच्च प्राथमिकतामा राख्नुपर्छ । साथै उखु किसानले वर्षौंदेखि चिनी उद्योगलाई बिक्री गरेको उखुको मूल्य नपाएको समस्याको शीघ्र समाधान गरिनुपर्छ ।सीएन खड्गा, महासचिव, लोकदलिििकृषिप्रधान देश भनिए पनि यस क्षेत्रमा आबद्ध किसानलाई कहीँकतैबाट राहत मिल्दैन । सरकारले कृषिकै लागि लाखौं बजेट छुट्ट्याएको छ तर त्यसबाट किसानले लाभ पाउँदैनन् । कृषकका लागि बीउबिजन, मल तथा सिँचाइको व्यवस्था हुन सकेको छैन । सिँचाइ नभएका कारण कति जमिन बाँझै छ । मल समयमा नपाउँदा किसान आन्दोलित भएका छन् । देशमा कृषिमन्त्री छन्, कृषि मन्त्रालय पनि छ तर तिनको काम के हो, किसानलाई पत्तो छैन । कृषिविज्ञहरू पनि मिडियामा त राम्रै कुरा गर्छन्, तर तिनको ज्ञान बाट किसानले किन लाभ पाउन सकेका छैनन् ? सरकारले किसानलाई प्रोत्साहन गर्न के गर्न पर्ला भनेर कहिल्यै सोचेको देखिन्न । यसकारण किसान निराश छन् । गाउँघरतिर जमिन बाँझो बस्नुको कारण पहिल्याउन स्थानीय सरकार लागेकै देखिन्न । अर्को सवाल, सरकारले किसानका उत्पादन खरिद गरेर उपभोक्तासम्म पुर्याउने हो भने खेतीकिसानीका समस्या आधा हल हुन्छन् । यसो गर्दा किसानले आफ्नो मूल्य मात्र पाउँदैनन्, उपभोक्ताले सर्वसुलभ मूल्यमा सामान खरिद गर्न सक्छन् । अलिअघिसम्म उखु किसान आफ्नो रकम नपाएको भनेर आन्दोलन गर्न राजधानीसम्म आइरहेका थिए । तर अहिलेसम्म उनीहरूले आफ्नो रकम पाउन सकेका छैनन् । आफूले उत्पादन गरेर बेचेको वस्तुको मोल पाउन पनि आन्दोलन गर्नुपर्छ भने कोही किन खेती गरोस् । त्यसैले, सरकारले किसानको भावना बुझी, बिचौलियाको तह घटाई किसानको हित संरक्षण गर्नुपर्छ । सरकारले कृषिका लागि छुट्ट्याएको बजेट असली कृषकको हातमा पर्नुपर्छ । सरकारले बेमौसी वर्षाका कारण हजारौं हेक्टरमा लगाएको धानबाली नष्ट हुँदा पूर्वघोषित राहत अहिलेसम्म दिएको छैन, यसबाटै सरकारले कसरी किसानको भावनामा खेलबाड गर्छ र उनीहरूलाई झुलाउँछ भन्ने देखिन्छ । पुरुषोत्तम घिमिरे, जोरपाटी, काठमाडौं"
चन्द्रागिरिको हिउँ र सकिना तेलीहरू,"सकिना तेली र नन्कुन्नी धोबीसलिमुन निशा बहना र निर्मला कुर्मीखातुना निशा बहना र शाहिदा खातुना दर्जीवानी चमार र रुबी खान ।पर्वते नेपाली भाषा र हिन्दु नामथरको बाहुल्य रहने नेपाली आमसञ्चारमा यी ध्वनिहरू अनौठा सुनिन्छन् । राणा र पाण्डे, बस्नेत र ओली, प्रसाई र श्रेष्ठ यसरी सजिलै उच्चरित भएनन् होला यी नामहरू १ नेपाली राष्ट्रिय पहिचान प्रति सधैं चनाखो रहने काठमाडौंका प्रभुत्वशाली एवं वाचाल समूहका लागि यी नामले सञ्चार गर्ने ध्वनि खतराका सूचक हुन सक्छन् । अद्यापि काठमाडौंबाटै अनवरत प्रसारण भइरहेको राष्ट्रिय मूल ध्वनिमा शाहिदा र खातुना, वानी र सलिमुन मिसिन सकेनन् । सेताम्मे चन्द्रागिरिको मोहक चित्रमा केन्द्रित काठमाडौंका आँखा वानी चमारहरूले ओढेका प्लास्टिकका बोरामा अडिन सकेनन् । राष्ट्रवादी नेता खड्गप्रसाद ओलीले सहरमाझ ठूलो उत्साहसाथ फहराएको यामानको राष्ट्रिय झन्डामुनि एक महिनादेखि कराइरहेका शाहिदा र खातुनाहरू अनसुना भइरहे । माथि उल्लिखित नाममध्ये दुई जनाले अनाहकमा ज्यान गुमाए, तिनलाई मार्ने अपराधीहरू मुक्त घुमिरहेका छन् । बादशाह कुर्मीजस्ता शक्तिशाली पार्टीका नेता मुछिएकाले निसाफ अप्ठ्यारो बनेको सबैलाई थाहा छ । नेपालगन्जबाट दोस्रो पटक माइतीघर मण्डला आइपुगेका बाह्र जना महिला न्यायको माग गर्दै धर्ना बसेको आज सैंतीसौं दिन हो । यसअघि उनीहरू बीस दिन पैदल हिँडेर काठमाडौं आएका थिए । यस पटक पनि न्याय नपाई नेपालगन्ज फर्कनुपरे आफैं मारिन सक्ने जोखिम रहेको उनीहरूले बताइरहेका छन् । मण्डलाको फेरो मारेर आफ्ना सवारीमा कुदिरहने र आफ्नै सुबिस्तामा पैदल हिँडिरहने काठमाडौंवासीले उनीहरूलाई बेवास्ता गर्नुमा आफ्नो भलाइ ठाने । नाम मात्रै अनौठा होइनन्, हाउभाउ अर्कै छन्, लवज नबुझिने छन्, धर्ना र आन्दोलनका शैली सेल्फीअनुकूल छैनन् । वास्ता गर्नुले झिँझ्याट थप्न सक्छ, जोखिमको सम्भावना पनि कम हुँदैन । त्यसैले राजनीतिको मूलधार सम्हालेका सामाजिक लोकतन्त्रवादी वा समाजवादी दलहरू उनीहरूसँग छैनन् । दलाधीशको आदेशमा परिचालित हुने विद्यार्थी संगठनहरू शाहिदा र खातुनाभन्दा परै बसे । सामाजिक आन्दोलनलाई व्यक्तिगत उन्नयन र पहिचानको स्रोत बनाएका व्यक्तित्वहरू नजिक हुन चाहेनन् । व्यक्तिगत स्वतन्त्रता नै लोकतन्त्रको प्राण हो भन्दै पुँजीवादको पैरवीमा तैनाथहरूले उनीहरूको भाषा र आशय बुझ्न चाहेनन् । देशको समृद्धि नै मूल एजेन्डा भएकाले यस्ता पेरिफरल इस्यु मा अलमलिनु समयको बर्बादी हो भन्नेमा उनीहरू अडिग रहे । त्रिभुवन र अन्य विश्वविद्यालयमा दशकौंदेखि गायत्री चक्रवर्ती स्पिभाकको क्यान सबाल्टर्न स्पिक ? पढाइरहेका सयौं शिक्षक, पढिरहेका हजारौं विद्यार्थी र त्यसैमा शोध लेखिरहेका कैयौं बुद्धिजीवीका कानमा समेत वानी र नन्कुन्नीजस्ता ध्वनिको सौन्दर्य सञ्चारित हुन सकेन । स्नातकोत्तर तहमा मानवमुक्तिको दर्शन पढिरहेको सबैभन्दा चनाखो विद्यार्थी घोर अलमलमा परेर कक्षाकोठामा भनिरहेको छ, माइतीघरमा सडक जाम गर्न कस्ताकस्ता मान्छे आएर केके भन्छन्भन्छन्, केही बुझिन्न १ जेन्डर स्टडिजमा विद्यावारिधि गर्ने घच्चीको विषय फेला नपरेकामा द्विविधाग्रस्त बनेको विद्वान्लाई सलिमुनले गरेको लङ मार्च र महिनौंसम्म दिएको धर्ना शोधलायक विषय होइन । सामाजिक आन्दोलनको भविष्यमा चिन्तातुर अनुसन्धाताका लागि हिउँदको वर्षामा बोरा ओढेर धर्नारत वानी चमारहरूको मण्डला कुनै रिसर्च फिल्ड नै होइन । यी कसैका पनि प्राथमिक चासोमा नपरेको आन्दोलन अखबारका लागि फिलर समाचार मात्र हो । बिकाउ खबर बन्नका लागि न कुनै रमाइला गतिविधि भए, न उत्तेजक भाषण र प्रदर्शनका कार्यक्रम १ फोटोजेनिक समर्थकका अनुहारमा रंगीन चित्र कोरिएनन्, स्वादिला नारा कोरिएका टिसर्ट लगाएर कोही झुल्किएनन् १ चर्चित व्यक्तित्वका लालित्यपूर्ण विचारोत्तेजक मन्तव्यका शृंखला पनि चलेनन् । सञ्चारमाध्यमको ध्यानाकर्षण हुने गरी र उनीहरूले यस आन्दोलनलाई आफ्नो एजेन्डा बनाउने गरी कुनै घटना भएन । परिणाम, काठमाडौंको समग्र ध्यान चन्द्रागिरिमा हिउँ खेलिरहेका पुजारी र सेताम्मे हुन पुगेका पहेंला पृथ्वीनारायण शाहको मूर्तिमा केन्द्रित भयो ।रुबी र सकिनाको टोली कलंकीको एउटा लजमा बास बसेको छ । बर्दियातिरका लजधनी उनीहरूले चिनेकै मान्छे भएकाले अग्रिम पैसा नतिरी बस्न दिएका छन् । तथापि कोठा भाडा दैनिक पन्ध्र सय तिर्नुपर्नेछ । यतिका पैसा कहाँबाट आउँछ, कसैलाई थाहा छैन । बेलुकाको खाना होटलमा खाई लजका तीन कोठामा बाँडिएर सुतेका उनीहरू सबेरै मण्डलामा धर्ना दिन आइपुग्छन् । दिउँसोको खाना र चियाको कुनै टुंगो हुँदैन । सघाउन पुगेका कोही मनकारीले जोहो गरिदिए खाना खान पाउँछन् । बिरामी परेका धर्नाकारीहरू आफैं निको हुने आशामा बस्नुबाहेक अर्को उपाय छैन । कहिलेकाहीँ अखबारमा छापिने उनीहरूका तस्बिर र खबरले अलिकति उत्साह थप्छन् । सहयोगीका हौसला र सानोतिनो उत्साहले कुनै दिन न्याय पाइएला भनेर उनीहरू संघर्षरत छन् ।यसैबीच, नेकपा एमालेका केही महिला सांसदको पहलमा उनीहरूलाई पार्टीको संसदीय कार्यालयमा निम्ता दिइयो । सहयोगको अपेक्षा लिएर बानेश्वर पुगेका उनीहरूले थाहा पाए, अधिकांश पार्टी नेता उनीहरूका आन्दोलन र मागबारे अनभिज्ञ छन्, तिनलाई नन्कुन्नीहरूबारे केही थाहा छैन । सांसदहरूसमेतले चासो दिएर यस आन्दोलनबारे कहिल्यै बुझ्न खोजेका रहेनछन् भन्ने प्रमाणित भयो । रुबी खानहरूले स्वयं उपस्थित भएर आफ्ना मुद्दाबारे बताएबापत आश्वासनका दुईचार हरफ सुन्न पाए । जुन तहको ऐक्यबद्धता र सहयोगको अपेक्षा थियो, त्यो अझै सम्भव छैन भन्ने पनि उनीहरूले बुझे । को छन् त रुबी र सकिनाहरूसँग ? कसरी चलिरहेको छ सैंतीसौं दिनसम्म काठमाडौंको धर्ना ? आन्दोलनमा ऐक्यबद्धता जनाउने र प्रत्यक्ष सहयोग गर्ने औंलामा गन्न सकिने मानिसहरू छन् । दुई खाले समूहले उनीहरूलाई सघाएका छन् । एक, पूर्वप्रधानमन्त्री खड्गप्रसाद ओलीले संसद् भंग गरेपछि लोकतन्त्र रक्षाका खातिर सुरु भएको बृहत् नागरिक आन्दोलनका केही सक्रिय आन्दोलनकारी छन् । दोस्रो, त्यस्ता केही युवा छन् जसलाई मौजुदा व्यवस्था नै अपूर्ण र त्याज्य भएकाले सकिनाहरूले दुःख पाएका हुन् भन्ने लाग्छ । यद्यपि पछिल्लो समूहका युवामध्ये केही नागरिक आन्दोलनमा पनि उत्तिकै सक्रिय थिए । सकिना र रुबीहरू धर्ना बस्न माइतीघर आएपछि आन्दोलनमा सक्रिय भएका अनिता पण्डित र अप्सरा केसीले कापी र कलमको व्यवस्था गरे । धर्ना लम्बिँदै जाँदा, अक्षर चिन्ने मौका कहिल्यै नपाएका वानी चमारहरूलाई अक्षर चिनाउन र लेख्न सिकाउन थाले । कम्युनिस्ट पार्टीका विद्यार्थी संगठनहरूमा आबद्ध भएर पार्टीकै सीमितता बुझ्न पाएका निर्ग नवीनजस्ता केही युवा पनि धर्नाकारीका साथमा छन् । नवीन सधैं धर्नास्थल पुगेर अक्षर चिनाउने र लेख्न सिकाउने काममा सक्रिय हुन्छन् । साथै, मनकारी खोजेर खाना र चियाको बन्दोबस्त गराउन पनि सहयोग गर्छन् । एकदुई जनाबाहेक यी दुवै समूहका सबै सक्रिय सदस्यहरू दिनहुँ धर्नास्थल जान सक्दैनन् । लोकतन्त्रलाई सबल एवं साँचो अर्थमा न्यायपूर्ण बनाउनुपर्छ भन्ने मत राख्नेहरूको सक्रियतामा सञ्चालित नागरिक आन्दोलनको सानो समूहलाई देशमा शृंखलाबद्ध रूपमा भइरहेका एकपछि अर्को घटनामा ध्यानकेन्द्रित गर्ने र परिचालित हुनुपर्नेछ । कहिले चन्द्र कामीका लागि मानव अधिकार आयोग गुहार्नुपर्छ त कहिले प्रधान न्यायाधीश स्वयंले बिगारेको न्यायालयको सुधारका लागि जुलुसमा सहभागी बन्नुपर्छ । आम नागरिकका तहबाट आवश्यक प्रश्न सोध्न एवं प्रतिरोध दर्ज गर्न जरुरी छ भनेर स्वस्फूर्त रूपमा सडकमा आइपुगेको यस आन्दोलनले गर्न सक्ने गतिविधिका आफ्नै सीमा छन् । स्वतन्त्र ढंगले रुबीहरूसँग नजिक पुगेका युवाहरूले आफैं तय गरेका अन्य प्राथमिकता पनि छन् । माथि नै भनियो, उनीहरू यो व्यवस्थालाई लोकतन्त्रको आवरणमा लादिएको पुँजीवादी व्यवस्था ठान्छन् र यसलाई जतिसक्दो चाँडो बदल्नुपर्छ भन्ने मान्यता राख्छन् । उनीहरूका लागि एमसीसीको विरोध गर्नु व्यवस्था फेर्ने उपक्रममा सहयोगी काम गर्नु हो । त्यसैले एमसीसीविरुद्ध आयोजित धर्ना र जुलुसमा प्रहरीसँग मुठभेड गर्न पुग्छन् । निशा र शाहिदालाई अक्षर सिकाइरहेका निर्ग नवीन धर्ना चलिरहेकै बेला एक दिन एमसीसीविरोधी अभियानमा जुटे र दिनभरि प्रहरी कस्टडीमा थुनिए । माइतीघर मण्डलामा धर्नारत शाहिदा र वानीहरूले लोकतन्त्रका पक्षधर हौं भन्नेहरूका अघिल्तिर केही ज्वलन्त प्रश्न उठाएका छन् । के मौजुदा लोकतान्त्रिक व्यवस्था राज्य पुनःसंरचनासँग जोडिएका हिजोका सवालहरूलाई यथास्थितिमा छाडेर सबल होला ? ठूलो संख्या सडकमा उतार्न नसक्नेको प्रतिरोधी बोली बेवास्तामा परिरहँदा मौजुदा व्यवस्थाबाट न्याय र समता सम्भव छ कसरी भन्न सकिएला ? एकातिर सकिना र रुबीहरूलाई सकेसम्म बेवास्ता गर्ने वा सहयोग गरेको भान पारेर परबाट च्वच्व मात्र गर्ने र अर्कातिर उनीहरूलाई सहयोग गरिरहेका बृहत् नागरिक आन्दोलनजस्तो सानो समूहको खिसिट्युरी मात्रै गरेर लोकतन्त्र मजबुत होला ? अनि, ती युवा जसले इमानदारीपूर्वक यस्ता सीमान्तका आन्दोलनलाई सघाइरहेका छन्, तिनले गरेको पुँजीवादको आलोचनालाई पूर्णतया अनदेखा गरिरहन कहिलेसम्म सम्भव होला ?"
एमसीसी प्रकरण : भ्रम र यथार्थ,"उत्तम विकल्प एमसीसीका बारेमा जतिसुकै अतिरञ्जित विवाद र अवाञ्छित राजनीतीकरण गरिए पनि सहमतिका आधारमा संसद्को जारी अधिवेशनबाट अनुमोदन गर्नुभन्दा अर्को श्रेष्ठ विकल्प नेपालसँग छैन । देशको विकास र समृद्धिका लागि उक्त वास्तविकतालाई एमाले, माओवादी, समाजवादी, राष्ट्रिय जनमोर्चालगायतका कम्युनिस्ट पार्टीहरूले आत्मसात् गर्नु जरुरी छ । अहिले पनि कुनै दललाई आशंका छ भने एमसीसी र सरकारबीच गरिएका पत्राचारहरूलाई मूल सम्झौताको परिशिष्टका रूपमा समाविष्ट गरी संकल्प प्रस्ताव पारित गरेपछि संसद्बाट अनुमोदन गर्न सकिन्छ । विगतमा महाकाली सन्धि अनुमोदन गर्दा पनि संसद्बाट संकल्प प्रस्ताव पारित गरिएको थियो । एमसीसी मात्रै होइन, नेपालले अब ५० अर्ब रुपैयाँभन्दा माथिका वैदेशिक सहयोगका परियोजनाहरूलाई सार्वभौम संसद्बाट अनुमोदन गराउने नीति अनुसरण गर्नु दुई कारणले उपयुक्त हुनेछ । एक, संसद्बाट अनुमोदन गराउने अभ्यासले संसद्, सरकार, दल र नीतिनिर्माताहरूलाई जनताप्रति थप जवाफदेह र उत्तरदायी बनाउनेछ । दुई, उक्त परियोजनाप्रति संसद्, सरकार, दल सबैको स्वामित्वसमेत स्थापित हुनेछ । नेपालजस्तो निरन्तर सरकार परिवर्तन भइरहने देशका लागि यो उत्तम विकल्प हुन सक्छ । किनभने त्यसपछि जुनसुकै पार्टीको सरकार बने पनि वैदेशिक सहयोग र परियोजनाका बारेमा प्रश्न उठ्नेछैन । एमसीसी पनि संसद्बाट अनुमोदन गर्नुपर्ने प्रावधान नभएको भए सार्वजनिक रूपमा यति बहसको विषय बन्ने थिएन । अब पनि संसद्बाट अनुमोदन गरी एमसीसी कार्यान्वयन गरिएन भने नेपालको कूटनीतिक विश्वसनीयतामाथि गम्भीर प्रश्न खडा हुनेछ र अमेरिकासँग नेपालको सम्बन्ध थप चिसिने निश्चित छ । अमेरिकासँग सम्बन्ध चिसियो भने पश्चिमा दातृराष्ट्रहरूसँग समेत राम्रो सम्बन्ध नरहन सक्छ, जसको प्रत्यक्ष असर वैदेशिक सहयोगमा निर्भर नेपालको अर्थतन्त्रमा पनि पर्नेछ । विरोधीहरूले दाबी गरेजस्तै एमसीसी नेपालको हितमा छैन भने अथवा कार्यान्वयनका क्रममा अमेरिकाले सम्झौताको उल्लंघन गर्यो भने तीस दिनको सूचना दिएर नेपालले सम्झौता रद्द गर्न सक्छ । वास्तविकता के हो भने, राष्ट्रवाद का नाममा एमसीसी कार्यान्वयन भएन भने त्यसको महँगो मूल्य नेपालले चुकाउनुपर्ने निश्चित छ ।"
गोर्खा सैनिक मागमा वार्ताको जिम्मा राजदूतलाई,"(काठमाडौं)  भूतपूर्व ब्रिटिस गोर्खाको मुद्दाका सवालमा नेपाली राजदूतको नेतृत्वमा बेलायतसँग कूटनीतिक वार्ता गर्न सरकारले गृहकार्य थालेको छ । कूटनीतिक वार्ताको नेतृत्व तत्काललाई राजदूतले गरे पनि आवश्यक परे परराष्ट्र वा रक्षामन्त्री सामेल हुनेछन् । बेलायत डिसेम्बर (मंसिरपुस) मै वार्ता थाल्न सहमत भए पनि नेपाल सरकारले समयमै गृहकार्य नगर्दा ढिलाइ भएको थियो । भूतपूर्व ब्रिटिस गोर्खाले लगातार ताकेता गरेपछि परराष्ट्र मन्त्रालयले वार्ताका लागि गृहकार्य अघि बढाएको हो । परराष्ट्रमन्त्री नारायण खड्काले यस विषयमा बिहीबार सिंहदरबारस्थित मन्त्रालयमा सचिव भरतराज पौड्याल, युरोप अमेरिका महाशाखाका प्रमुख निर्मलराज काफ्ले, भूपू ब्रिटिस गोर्खाका प्रतिनिधिहरू लगायतसँग छलफल गरेका थिए । अब बेलायतका लागि नेपाली राजदूतमा ज्ञानचन्द्र आचार्य नियुक्त हुनेबित्तिकै उनलाई वार्ताको जिम्मेवारी दिइनेछ, छलफलमा उपस्थित मन्त्रालयका एक उच्च अधिकारीले भने । आचार्यको संसदीय सुनुवाइ भएर सम्बन्धित मुलुकमा अग्रिमोका लागि पत्राचार भइसकेको छ । अग्रिमो स्वीकृत भएलगत्तै उनले नियुक्ति पाउनेछन् । भूतपूर्व ब्रिटिस गोर्खा सत्याग्रह संयुक्त संघर्ष समिति नेपालका महासचिव एसबी घिसिङका अनुसार सुरुआतमा नेपाल सरकार, बेलायत सरकार र संघर्ष समितिबीच त्रिपक्षीय वार्ता हुनेछ । समितिले वार्ता टोली सदस्यमा मेजर जुधबहादुर गुरुङ र राम राईलाई तोकिसकेको छ । त्रिपक्षीय वार्तामा कुरा मिलेपछि दुई मुलुकबीचमा गोर्खा भर्तीलाई लिएर दुईपक्षीय सन्धि हुन्छ, उनले भने, त्यसले सन् १९४७ मा भएको त्रिपक्षीय सन्धिलाई खारेज गर्नेछ । संसद्को अन्तर्राष्ट्रिय सम्बन्ध समितिले २०७६ साउन २५ मा भूतपूर्व ब्रिटिस गोर्खा सैनिकका मागबारे बेलायत सरकारसँग कूटनीतिक वार्ताका लागि परराष्ट्रमन्त्रीको नेतृत्वमा उच्चस्तरीय समिति गठन गर्न सरकारलाई निर्देशन दिएको थियो । समितिमा प्रतिनिधिसभा, अन्तर्राष्ट्रिय सम्बन्ध समितिका सदस्य, भूतपूर्व गोर्खाका प्रतिनिधि एवं सम्बन्धित विषयका विज्ञसमेत समेट्न भनिएको थियो । तर सरकारले परराष्ट्रमन्त्री र संसदीय समिति सदस्यसमेत रहेको उच्चस्तरीय समिति गठन नगर्ने भएको छ । बेलायतले गत भदौ २३ मा नेपाल सरकार र गोर्खा प्रतिनिधिसँग वार्ता गरी मुद्दालाई सम्बोधन गर्ने लिखित प्रतिबद्धता जनाएको थियो । भूतपूर्व गोर्खा सैनिकले लन्डनस्थित प्रधानमन्त्रीको कार्यालय अगाडि १३ दिन आमरण अनशन बसेपछि बेलायत सरकार वार्तामा बस्न तयार भएको थियो । त्यसबेला बेलायतका रक्षामन्त्री बेन वालेस र रक्षा राज्यमन्त्री लियो डोचेर्टी, बेलायतका लागि तत्कालीन नेपाली राजदूत लोकदर्शन रेग्मी र भूपू ब्रिटिस गोर्खा संगठनहरूबीच भएको बैठकमा डिसेम्बरमा सुरु हुने वार्ताका लागि समिति गठन, कार्यादेशलगायतको तयारी गर्ने विषयमा छलफल भएको थियो । नेपाल र तत्कालीन ब्रिटिसबीच सन् १८१६ मा भएको सुगौली सन्धिदेखि ब्रिटिस सेनामा नेपाली भर्ती हुँदै आएका छन् । दोस्रो विश्वयुद्ध सकिएको दुई वर्षपछि सन् १९४७ मा बेलायतले भारतलाई आफ्नो उपनिवेशबाट मुक्त गरेपछि गोर्खा ब्रिगेडका सम्बन्धमा नेपाल, भारत र बेलायत सरकारबीच सन् १९४७ नोभेम्बरमा त्रिपक्षीय सन्धि भयो । सन्धिमा गोर्खा ब्रिगेडका ६ बटालियन भारत र ४ बटालियन बेलायती सेनाअन्तर्गत रहने निर्णय भयो । सन्धिमा गोर्खा ब्रिगेडमा कार्यरत सैनिकलाई भ्रातृ सेनाका अन्य सैनिकसरह व्यवहार गरिने र उनीहरूलाई कुनै पनि हालतमा भाडाको सेनाको हैसियतमा व्यवहार नगरिने उल्लेख भए पनि बेलायतले यसलाई पालना नगरेको आरोप भूतपूर्व ब्रिटिस गोर्खा सैनिकहरूले लगाउँदै आएका छन् । उनीहरूका अनुसार त्रिपक्षीय सन्धिअनुसार भारत सरकारले गोर्खा सैनिकलाई त्यहाँका नागरिकसरह सेवामा रहँदा सुविधा र अवकाशपछि पेन्सन दिँदै आए पनि बेलायतले सन् १९९७ अघि बेलायती सेनामा भर्ती भएका गोर्खा सैनिकलाई सेवामा रहँदा र अवकाशपछि सुविधा तथा पेन्सनमा विभेद गर्दै आएको छ । परराष्ट्र मन्त्रालयले २०७६ माघ २९ मा सन् १९४७ मा भएको त्रिपक्षीय (नेपालभारतबेलायत) गोर्खा भर्ती सन्धि पुनरावलोकनका लागि कूटनीतिक नोटमार्फत बेलायत सरकारलाई अनुरोध गरेको थियो । त्यसले भूतपूर्व गोर्खा सैनिकहरूलाई उत्साहित बनाएको थियो यस विषयमा भारतको अवरोध नभएकाले अब ब्रिटिस सेनामा गोर्खा भर्तीका लागि दुई मुलुकबीचमा सन्धि हुनु उचित हुन्छ, संघर्ष समितिका महासचिव घिसिङले भने । भूतपूर्व गोर्खा सैनिकले खासगरी बेलायती सेनामा भर्ती भएका सबैलाई समान पेन्सन र सुविधा, नेपालमा बेलायतसरहकै निःशुल्क स्वास्थ्य सुविधा, कटौती तथा मारमा परेका सबैलाई चित्तबुझ्दो क्षतिपूर्ति, वयस्क छोराछोरीलाई बेलायतमा निःसर्त आवासीय भिसा र विधवालाई समान पेन्सनको व्यवस्था हुनुपर्नेलगायत माग राख्दै आएका छन् । ब्रिटिस गोर्खा सैनिकबारे बेलायत सरकारले विभिन्न समयमा अध्ययन टोली बनाएर प्रतिवेदनसमेत सार्वजनिक गरेको छ । सन् २०१८ मा नेपाल सरकार र बेलायती सरकारको ब्रिटिस गोर्खा भेट्रानको संयुक्त प्राविधिक कमिटी ले र सन् २०१४ मा सांसद ज्याकी डोलेप्रिइसको नेतृत्वमा गठित बेलायती संसदीय समूहले भूतपूर्व ब्रिटिस गोर्खाको गुनासाका सम्बन्धमा प्रतिवेदन तयार गरेका थिए । परराष्ट्र मन्त्रालयका अनुसार ती प्रतिवेदनले गोर्खा सैनिकका गुनासालाई दुई मुलुकबीच द्विपक्षीय वार्तामार्फत समाधान गर्न सकिने राय दिएका थिए ।संसद्को अन्तर्राष्ट्रिय सम्बन्ध समितिले सन् २०१९ मार्च १५ मा गोर्खा सैनिकका गुनासालाई प्राथमिकताका साथ अघि बढाउन नेपाल सरकारलाई निर्देशन दिएको थियो । समितिले भूपू ब्रिटिस गोर्खा सैनिकका विषयमा अध्ययन गरेपछि हामीले नेपाल सरकारले बेलायत सरकारसँग वार्ता गर्नुपर्ने राय दिएका हौं, समितिका सदस्य दीपकप्रकाश भट्टले भने । त्यसपछि तत्कालीन प्रधानमन्त्री केपी शर्मा ओलीले २०७५ चैत १ मा बेलायत भ्रमणका बेला तत्कालीन प्रधानमन्त्री थेरेसा मेसँग दुई मुलुकबीच छलफल गरेर भूतपूर्व गोर्खा सैनिकका गुनासा समाधान गर्नुपर्ने धारणा व्यक्त गरेका थिए ।"
र्यापर लाउरे पक्राउ,कास्की (कास) र्यापर आशिष राना लाउरे ब्राउन सुगरसहित पक्राउ परेका छन् । जिल्ला प्रहरी कार्यालय कास्कीबाट खटिएको टोलीले लाहुरेलाई ब्राउन सुगर किन्न लागेको अवस्थामा बुधबार साँझ पोखराको न्युरोडबाट पक्राउ गरेको हो । लाउरेले सेवनकर्ताको रूपमा ब्राउन सुगर खरिद गरेको कास्की प्रहरी प्रमुख एसपी रमेश थापाले बताए । उनीसहित पक्राउ परेका चारै जनालाई शुक्रबार अदालतमा मुद्दा दर्ता गराई अनुसन्धान बढाइने प्रहरीले जनाएको छ ।
हेटौंडामा निर्वाचन अधिकृतको कार्यालय,"हेटौंडा (कास) आगामी माघ १२ मा हुने राष्ट्रिय सभा सदस्य निर्वाचनका लागि हेटौंडामा निर्वाचन अधिकृतको कार्यालय स्थापना गरिएको छ । हेटौंडा५ स्थित प्रदेश निर्वाचन आयोगको भवनमा कार्यालय स्थापना गरिएको हो । जिल्ला न्यायाधीश एवं निर्वाचन अधिकृत डिल्लीरत्न श्रेष्ठका अनुसार राष्ट्रिय सभामा वाग्मती प्रदेशबाट रिक्त एक महिलासहित दुई सदस्य पदमा निर्वाचन हुँदै छ । निर्वाचन आयोग वाग्मती प्रदेश कार्यालयले पुस १७ मा मतदाता नामावली प्रकाशन गर्ने, पुस २० मा बिहान १० बजेदेखि दिउँसो ३ बजेसम्म उम्मेदवारको मनोनयन दर्ता गर्ने कार्यतालिका सार्वजनिक गरिसकेको छ । मतदान हेटौंडा८ स्थित हेटौंडा औद्योगिक व्यवस्थापन लिमिटेडको सभागृहमा हुनेछ । निर्वाचनमा वाग्मती प्रदेशसभाका १ सय ९ सदस्य र प्रदेशका १३ जिल्लाका १ सय १९ स्थानीय तहका २ सय ३८ प्रमुखउपप्रमुख गरी कुल ३ सय ४८ जना मतदाता हुनेछन् ।"
गैरकानुनी नागरिकताबारे छानबिन,"(राजविराज)  गैरकानुनी रूपमा नागरिकता लिएकामाथि सप्तरी प्रशासनले छानबिन थालेको छ । सप्तरीको साबिक गोइठी गाविस१ का रुन्दी दासको जन्मसिद्ध नागरिकताका आधारमा छोरा रघुनन्दन दासले गत मंसिर २१ मा जिल्ला प्रशासनबाट वंशजको आधारमा नेपाली नागरिकता प्राप्त गरेका थिए । जन्मसिद्धका सन्तानलाई नागरिकता दिन तत्कालका लागि सर्वोच्च अदालतले रोक लगाएकोमा जिल्ला प्रशासन सप्तरीका कर्मचारीसँगको मिलेमतोमा ३५ हजार रुपैयाँ घूस दिई रघुनन्दनले वंशजको आधारमा लिएका थिए । कान्तिपुर दैनिकमा गत शुक्रबार ३५ हजारमा नागरिकता शीर्षकमा समाचार प्रकाशन भएपछि गृह मन्त्रालयले समेत छानबिन गर्न पत्राचार गरेको प्रमुख जिल्ला अधिकारी जनार्दन गौतमले बताए । हामीले अनुसन्धान सुरु गरिसकेका छौं । मन्त्रालयबाट पनि त्यसको अनुसन्धान गर्न पत्र आएको छ, प्रजिअ गौतमले भने । गैरकानुनी रुपमा नागरिकता लिएका रघुनन्दन दास, उनका बाबु रुन्दी दास र आमासमेत गरी तीनै जनाको नागरिकता जिल्ला प्रशासनले अहिले नियन्त्रणमा लिएको छ । प्रजिअ गौतमका अनुसार प्रारम्भिक अनुसन्धानका क्रममा रघुनन्दनका बाबुको नागरिकता जन्मसिद्धकै आधारमा लिएको पाइएको छ । नागरिकता लिएका रघुनन्दन, उनका बुबा र आमासित बयान लिएका छौ, उनले भने, रघुनन्दनलाई १५ दिनको तारिख दिइएको छ । नागरिकताको सिफारिस गर्ने वडाध्यक्षसित पनि जानकारी लिने काम भइरहेको छ । उनले बुबाको नागरिकता जन्मकै आधारमा रहेको देखिएकोले रघुनन्दनको नागरिकता रद्द हुन सक्ने बताए । अनुसन्धान गर्दै छौं यहाँबाट हुन्छ कि मन्त्रालयमा लेखी पठाउनुपर्छ त्यो विषय टुंगो लागेपछि रघुनन्दनको नागरिकता रद्दको प्रक्रिया अघि बढाउँछौं, उनले भने । प्रजिअ गौतमले जन्मका आधारमा नागरिकता लिएका सन्तानलाई बंशजको आधारमा नागरिकता दिने कार्यमा कर्मचारीको संलग्नताबारे पनि छानबिन सुरु गरिएको बताए । स्रोतका अनुसार जिल्ला प्रशासनका कार्यालय सहायक जोगेन्द्र यादव, नागरिकता फाँटका खरिदार सञ्जीव साह र नागरिकता प्रमाणित गर्ने प्रशासकीय अधिकृत किशोरकुमार रामको मिलेमतोमा रघुनन्दनले वंशजको नागरिकता लिएका थिए । कर्मचारीमाथि तपनि अनुसन्धान हुँदै छ, प्रजिअ गौतमले भने ।"
ल्होसार आशिमाला !,"(काठमाडौं)  गुरुङ समुदायले बिहीबार बाघ वर्ग (तो ल्हो) को स्वागत गर्दै ल्होसार पर्व मनाएका छन् । तमु समुदायले परिवार, आफन्त, साथीभाइ तथा इष्टमित्रबीच जमघट गरी मौलिक खानाका परिकार खाने र एकआपसमा शुभकामना आदानप्रदान प्रत्येक वर्ष पुस १५ लाई ल्होसार (नयाँ वर्ष) का रूपमा मनाउँछन् । तमु ल्होसार हामी सम्पूर्ण गुरुङहरूको नयाँ वर्ष र महान् पर्व हो तमु ह्युल छोंजे धीं गुरुङ राष्ट्रिय परिषद् काठमाडौंका अध्यक्ष रेशम गुरुङले भने, यो महान् सांस्कृतिक पर्वसमेत रहेकाले हाम्रो जाति, वेशभूषा, संस्कृति, भाषा, रहनसहन, संगीत तथा जीवन पद्धति देखाउने अवसर हो । गुरुङहरूको मात्र नभएर नेपाली संस्कृति, पर्व तथा नेपालको जातीय विविधतालाई मनन गरेर ल्होसारको अवसरमा सरकारले सार्वजनिक बिदा प्रदान गरेकोमा उनले खुसी व्यक्त गरे । ल्होसार पर्वकै अवसरमा मौलिक वेशभूषासहित चिटिक्क परेर आएका गुरुङ समुदायका युवायुवतीको जमातले राजधानीस्थित टुँडिखेलको बिहीबार रौनक बेग्लै बनाएका थिए । शिरमा लावा, शिरफूल, गलामा कण्ठमाला, जन्तर, लुङ्गीचोली, पछ्यौरी, घलेकले सजिएका युवती तथा भाङ्रा, भोटो, कछाडसहित टुँडिखेलमा सहभागी युवाहरूले निकै रौनकताका साथ ल्होसार मनाए । उनीहरूले गुरुङ समुदायमा आदिमकालदेखि प्रचलित ठाडो भाका, चुट्का, कौडा, सोरठी नाचसँगै खैजडी, च्याबुङ तथा मादलको धुन सुनाए । पर्वका अवसरमा विभिन्न समाज तथा समूहहरूले कलाकृति तथा प्रस्तुतिमार्फत मौलिक पक्ष उजागर गरे । तमु (गुरुङ) समाज तनहुँ काठमाडौंले टुँडिखेलमा समग्र गुरुङ जातिको मौलिकतालाई झल्को दिएका थिए । झन्डै १ सय ५० जनाको संख्यामा आएका टोलीले गुरुङ जातिको वेशभूषा, संस्कृति, बाजा, संगीत प्रस्तुत गरे । तमु समाजले टुँडिखेलमा ल्याएको चिटिक्क परेको खरको छानो, खरकै पाली, ढोका मूलद्वारमै दुई वटा तामाको गाग्रीहरू, बाहिरी भित्तातिर झुन्डिएका डोको, फुर्लुङ, खुर्पेटो, मादल, पेराखु (पेरुङ्गो), मकैको झुत्ता तथा गुन्द्रीले सजिएको घरले मौलिकता झल्काएको थियो । त्यसैको वरिपरि ठाडो भाकामा चुट्का, कौडा नाचमा कम्मर मर्काउँदै थिए, युवा तन्नेरीहरू । सहरीकरणसँगै मानिसहरू गाउँ छोडेर सहर पसेपछि मौलिक परम्परालाई जीवितै राख्न काठमाडौंमा २०६१ सालदेखि नै तमु समाज खडा गरिएको समाजका अध्यक्ष ७५ वर्षीय गंगाराम गुरुङले बताए । हामीले यतै हाम्रो गाउँघरकै परम्परा र संस्कारलाई निरन्तरता दिँदै आएका छौं । नयाँ पुस्ताले हाम्रो गाउँघरको मौलिक घर, हामीले प्रयोग गर्ने गरेका सामानहरू नबिर्सिऊन् भन्ने उद्देश्यले घरकै संरचना बनाएर ल्याएका हौं उनले भने । आफ्नो भाषा, संस्कार र जीवन पद्धति कुनै पनि जातिको पहिचान भएको सुनाउँदै उनले नयाँ पुस्ताका लागि आफ्ना मौलिकताको ज्ञान हुनुपर्ने सुनाए । गुरुङ समुदायमा नै विभिन्न पर्व, विवाह तथा अन्य कर्मकार्यमा चाहिने रोटी, रक्सी राख्न प्रयोग गरिने सोलीसहित बोकेर महिलाहरू टुँडिखेल परिसरमा उपस्थित थिए । हराउँदै गएको सोलीको प्रयोगलाई ब्युँताउन पर्वका ल्याइएको सहभागी लक्ष्मी र दिलु गुरुङले सुनाए । समारोहका अतिथि प्रधानमन्त्री शेरबहादुर देउवाले सम्पूर्ण गुरुङ समुदायलाई शुभकामना दिँदै नेपालको एकता तथा समृद्धिमा सबै जातिको संस्कृति, भाषा, परम्परा तथा मौलिक संस्कृतिको देन रहेको बताए । पर्वले समुदायमा आपसी सद्भाव र सहिष्णुतालाई बल पुर्याएको छ र नेपाललाई साझा मुलुकका रूपमा चिनाएको छ, उनले भने । यस्ता पर्व मनाउन सरकारले सक्दो सहयोग गर्ने जनाउँदै देउवाले महामारीको समयमा स्वास्थ्य मापदण्ड पालना गरेर पर्व मनाउन आग्रह गरे ।"
सहरमा फेरिँदै शैली,"(लमजुङ)  क्व्होलासोंथर गाउँपालिका३ बगुमकी लोकमाया घलेले सानै हुँदा बुबाआमाबाट ल्होसार शब्द सुनेकी हुन् । जब किशोरी भइन्, साथीसंगीको संगतमा १५ पुसको दिनमा स्योकैं (सामूहिक भोज) खान थालिन् । हाम्रो पालामा चामल, दूध, घिउ, नुन, तेल उठाएर भोज खाँदै रमाइलो गर्ने चलन थियो । दौंतरी केटाहरूले कुखुराको व्यवस्था गर्थे, उनले भनिन्, हिजोआज साथीसंगी मात्रै होइन, बजारका टोलटोलका जम्मा भएर खाने र नाचगान गर्ने गर्छौं । मर्स्याङ्दी गाउँपालिका३ सिउरुङका पूर्णसिंह गुरुङका अनुसार ल्होसार मनाउने चलनसँगै यसको रौनक पनि फेरिएको छ । पहिले साथीसँगै मात्रै एकजुट हुन्थ्यौं । अहिले त टोलसमाज नै एकजुट भएर मीठोमसिनो खाने, नाचगान गर्ने र एकआपसमा सुखदुःख साटासाट गर्ने गरेका छौं, उनले भने । उनका अनुसार १५ पुसका दिन स्योकैं खाएर ल्होसार मनाइने चलन गाउँदेखि सहरबजारमा झरेको छ । सहर झरेपछि ल्होसार मनाउने चलन फेरिएको छ । सहरको ल्होसार गाउँको जस्तो हुँदैन । हामी रातभर रोधीमा नाचगान गर्थ्यौं । यो अवस्था सहरमा छैन, उनले भने, अहिले समाजमा पैसा तिरेर खाद्यान्न किन्ने र पकाएर ल्याएपछि खाने चलन छ । उनका अनुसार पहिले एक ठाउँमा जम्मा भएर आफैं परिकार बनाएर खाइन्थ्यो । अहिले टोलटोल मिलेर खाने चलन छ । तमु प्ये ल्हु संघ युवा समितिका अध्यक्ष शेषबहादुर गुरुङका अनुसार युवा संस्कृति जोगाउनतर्फ अग्रसर छन् । तर, भाषागत समस्या रहेको उनले बताए । हाम्रो पहिचान धर्म बोन र भाषा गुरुङ हो भनेर सबैलाई थाहा छ । हामी घ्याब्रेपच्यु (गुरुङ पुरोहित) मार्फत संस्कार गर्छौं । अझै पनि हरेक युवामाझ पुर्याउन सकेका छैनौं, उनले भने, सबैलाई आफ्नो धर्म, संस्कृति, पर्वबारे सचेतना फैलाउने जिम्मा युवाको काँधमा आएको छ । उनले हिजोआज ल्होसार परम्परागत तवरले भन्दा आधुनिक तवरले मनाउन थालिएको छ । पहिले सबै खाद्यान्न आआफ्नो घरबाट जम्मा गरेर पकाएर सँगसँगै खाइन्थ्यो । अहिले पसलबाट किनेर कुनै एक ठाउँमा पकाएर ल्याएपछि खाने चलन बढ्दो छ, उनले भने । बेंसीसहर नगर प्रमुख गुमानसिंह अर्यालका अनुसार ल्होसारले गुरुङ समुदायको पहिचान झल्काएको छ । नेपालभित्रको सबै जातजाति नेपाली भएकाले गुरुङको संस्कृति नेपाली संस्कृति भएको उनको भनाइ छ । उनले एउटाको संस्कृतिलाई अर्कोले सम्मान गर्न सकेमा सामाजिक सहिष्णुता अझ बढ्ने बताए । नेपालमा भिन्दाभिन्दै समुदायका भिन्दाभिन्दै भाषा, संस्कृति, पर्व छन् । यसका बीचमा एकता कायम गरेर राज्य अघि बढ्नुपर्छ, उनले भने । पूर्वसांसद जमीन्द्रमान घलेले ल्होसार राष्ट्रिय पर्व भएकाले यसलाई जोगाउन र राज्यले सम्बोधन गर्नुपर्ने बताए । ल्होसारजस्ता आदिवासी जनजातिका राष्ट्रिय पर्वले जातीय सद्भावलाई सुमधुर कायम गरेर राखेको छ, उनले भने, यस्ता चाडपर्व पहिचान र संस्कृतिसँग जोडिएकाले राज्यले यसलाई छुट्टै महत्त्व दिनुपर्छ । तमु प्ये ल्हु संघ लमजुङका अध्यक्ष मिलबहादुर गुरुङले गुरुङ समुदाय धार्मिक र संस्कारिक रूपमा एकतामा आउनुपर्ने आजको आवश्यकता रहेको बताए । भाषा जोगिएमात्र संस्कार, संस्कृति जोगिने उनको भनाइ छ । पुरोहितले पढ्ने सबै शास्त्र हाम्रै भाषामा छ । प्रकृतिका पूजा गर्ने हामी धार्मिक रूपमा पनि एकता हुन आवश्यक छ, उनले भने । पश्चिमा संस्कृतिलाई अँगाल्ने चलन र युवायुवतीमा मौलिकपनको आकर्षण कम भएकाले चाडपर्व मनाउने शैली परिवर्तन भइरहेको उनको बुझाइ छ । तमु ह्युला छोंज धीं बेंसीसहर इकाईका अध्यक्ष मोहनप्रसाद गुरुङका अनुसार गुरुङ समुदायको १२ वटा वर्गचक्रमध्ये पुस १५ देखि वर्ग फेरिन्छ । वर्ग फेरिएको अवसरमा गुरुङ समुदायले धुमधामका साथ स्योकैं खाने र नाचगान गरी ल्होसार मनाउने चलन छ । तमु ह्युला छोंज धीं गुरुङ राष्ट्रिय परिषद् लमजुङका अध्यक्ष ठाकुरप्रसाद गुरुङका अनुसार यस वर्ष गुरुङ समुदायले लों ल्हो अर्थात् गाई वर्गको बिदाइ गरी तो ल्हो अर्थात् बाघ वर्गको स्वागत गरेको हो ।"
चित्रकार भर्सेस मूर्तिकार,"(काँकडभिट्टा)  झापाका अग्रज चित्रकार युवराज रिजाल र धराने मूर्तिकार धीरज रार्ई आमनेसामने थिए । रिजाल मूर्तिकार राईको पानीचित्र कोर्दै थिए । मूर्तिकार राईचाहिँ चित्रकार रिजालको आकृति मूर्तिमा उतार्न तल्लीन थिए । पूर्वका ३० भन्दा बढी कलाकार बिहीबार झापाको कमल गाउँपालिकाको गोलसिमल भन्ने ठाउँमा भेला भए । आठ मूर्तिकार र आठ चित्रकार आमनेसामने मात्रै भएनन्, सँगैसँगै चित्र र मूर्ति कलामार्फत आआफ्ना प्रतिभा साटासाट गरे । रिजालले झैं चित्रकारहरूले सहकर्मीका चित्र कोरे । मूर्तिकारले चित्रकारलाई मूर्तिकलामार्फत उतारे । कार्यक्रमले अनौठो अनुभूति गराइरहेको छ, देही आर्टकी कलाकार रीना राईले अनुभव साटिन्, मूर्तिकारको चुनौती सामना गर्न बडो कठिन भइरहेको छ । चित्रकला भर्सेज मूर्तिकला शीर्षकको यो कार्यक्रम सम्भवतः पूर्वमै पहिलो पटक आयोजना गरिएको दाबी कलाकारहरूको छ । फरक शैलीको कार्यक्रमको योजना तीन वर्षअघि नै बनेको थियो । तर, चाँजोचाहिँ बल्ल मिल्यो । तीन वर्षअघि नै यो कार्यक्रमको परिकल्पना गरेका थियौं, गोलसिमल मूर्तिशालाका कलाकार भक्त मेवाहाङ राईले भने, कोभिडका कारण योजना पछि धकेलिएको हो । पूर्वमा मूर्तिकार र चित्रकारबीच प्रतिभा साटासाट गर्न चित्रकला भर्सेज मूर्तिकला कार्यशाला आयोजना गरिएको राईले बताए । उनका अनुसार गोलसिमल मूर्तिशालासहित देही आर्ट, उदयपुर मूर्ति कला केन्द्र, शशिकला ग्यालरी, धरान मूर्तिकला घरजस्ता आधा दर्जन कलासम्बद्ध संस्था कार्यक्रममा जुटेका छन् । उत्तम गजमेरले आर्थिक सहयोग गरेर कार्यक्रमलाई सघाइदिएपछि कलाकारहरू थप उत्साहित बनेका हुन् । कार्यशालामा चित्रकारहरू युवराज रिजाल, बिगेन राई, छितेन शेर्पा, सविन मुखिया, रोशन सुब्बा, सुशील राई र रीना राई सहभागी बने । विजय श्रेष्ठ, भक्त मेवाहाङ राई, रामचन्द्र पण्डित, शशि किरण, दीपनारायण चौधरी, धीरज राई र दिलीप चौधरीले पनि कला पस्किए ।"
लुङ्खिम ब्युँताउने मेसो,"(इलाम)  आङ्का लुङ्खिम रुङ्खा पुक्लुक्ङा । (म लुङ्खिम भाषा बोल्छु ।) आङ्का लुङ्खिम रुङ्खा पुक्लुक्ङाना । (म लुङ्खिम भाषा बोल्दिन ।)उमेरले ७० वर्षका दिलबहादुर लुङ्खिम राईले मातृभाषा कक्षाको पाँचौं दिन यी वाक्य पढेर गृहकार्य बुझाए । प्रशिक्षक अरुणकुमार लुङ्खिम राईले उक्त प्रस्तुतिलाई सिलसिलेवार मिलाइदिए । त्यतिखेर सहभागीहरूको ध्यान भित्ताको सेतोपाटीमा सच्चिएको वाक्यमा केन्द्रित थियो । दिलबहादुरले बाजेको पालादेखि छुटेको मातृभाषा अहिले सिक्न पाउँदा औधी खुसी भएको सुनाए । उनी इलाम सूर्योदय नगरपालिका११ केराबारीका बासिन्दा हुन् । बाजेको पालासम्म लुङ्खिम भाषा बोलेको थाहा छ, त्यसपछि पितृपूजा गर्दामात्र कुलपुजारीले बोलेको सुनेको हो, उनले भने, अहिले फेरि त्यो भाषा सिक्न पाउँदा खुसी लागेको छ । नाति, पनातिसमेतलाई सिकाउने धोको रहेको उनले सुनाए । भाषा आयोगको पहलमा यही पुस पहिलो साताबाट डेढ महिने लुङ्खिम भाषाको आधारभूत कक्षा सुचारु छ । भाषा कक्षामा चार महिलासहित ३० जना सहभागी छन् । त्यसमध्ये उमेरले सबैभन्दा कान्छो २१ वर्षीय दिवस राई र २४ वर्षीया कान्छी अञ्जु राई हुन् । पितृ पुज्दामात्र सुनेको भाषा अहिले सिक्न पाउँदा राम्रै लागेको छ, अन्जुले भनिन्, घर परिवारमा बोल्नको लागि अझै धेरै सिक्नुपर्छ ।सहभागी सबैको हातमा लुङ्खिम खा (लुङ्खिम भाषा कक्षाको पाठ्यसामग्री) छ । त्यसमा समावेश गरिएका सामग्रीका आधारमा प्रशिक्षक र प्रशिक्षार्थीवीच संवाद र अभ्यास जारी छ । कक्षा सञ्चालन भएको पाँचौं दिनबाट व्यवहारिक रूपमा मातृभाषामा बोलचाल गर्ने अभ्यासको थालनी भएको लुङ्खिम राई समाजका अध्यक्ष जंगबहादुर लुङ्खिम राईले बताए ।तथ्यांकअनुसार लोपोन्मुख भाषामध्ये लुङ्खिम एक हो । यो भाषा बोल्नेको संख्या १ सय २९ जना छ । भाषाशास्त्रीको टोलीले स्थगत अध्ययन गरेपछि लुङ्खिम भाषा पाँच परिवारमा सीमित रहेको फेला पार्यो । त्यसपछि आयोगले संरक्षण पहल गरेको हो । लुङ्खिम भाषाको अध्ययनमा संलग्न भाषाशास्त्री डा तारामणि राईले किरात राई जातिभित्र २६ वटा भाषामध्ये तिलुङ र लुङ्खिम लोपोन्मुख छन् । हामीले पहिलो चरणमा लुङ्खिम भाषा हो होइन भन्ने खुट्याउने काम गर्यौं किनभने यसअघि बान्तावा भाषाको भाषिका भन्ने थियो, स्थलगत अध्ययन तथा सर्वेक्षणबारे त्रिविमा प्राध्यापनरत राईले भने, लुङ्खिम भाषा इलाममा जीवित रहेको पत्ता लाग्यो । त्यसपछि यो भाषाको आधारभूत काम भयो । त्यसमा शब्द संकलन, व्याकरणसमेत पहिल्याउने काम भएको छ ।अध्ययनको चरणमै लुङ्खिम भाषाका ज्ञाता ९३ वर्षीय मुन्धुमविज्ञ नन्दकुमार लुङखिम राईको गत जेठमा निधन भएको भाषाशास्त्री राईले जनाए । लुङ्खिम भाषाको राम्रो वक्ताको निधनले अध्ययन कार्य ढिलो भएको महसुस भयो, उनले भने, तर जसरी भएपनि उनका परिवारका सदस्यबाट आधारभूत तहको मातृभाषा सिकाइको काम भइरहेको छ । अब समुदायले बोलेर संरक्षण गर्ने काम समुदायको हो ।प्रशिक्षक अरुणकुमार लुङ्खिमले आफ्नो परिवारमा दैनिक बोलीचाली व्यवहारमा रहेकाले मातृभाषा सिकाइमा सहज भएको बताए । बुवा (नन्दकुमार) ले मुन्दुमी काममा गर्नु भएको सबै बोली टिप्न त सकिएन तर घर व्यवहारमा चलाइने भाषाचाहिँ सिकाइरहेको छु, उनले भने, डेढ महिनाभित्र धेरै अभ्यास हुने र प्रत्येक घरमा बोलीचालीमा ल्याउन सक्ने हुनेछौं भन्ने लागेको छ । मातृभाषा सिकाइसँगै किरात सिरिजंगा लिपिसमेत प्रशिक्षण दिइएको उनले जनाए । भाषा आयोगका उपसचिव तथा सूचना अधिकारी गेहनाथ गौतमले कुसुन्डा, तिलुङ, दुरा, बराम र लुङ्खिम गरी पाँचवटा लोपोन्मुख भाषाको संरक्षणको काम भइरहेको बताए । एकजना मात्र वक्ता रहेको कुसुन्डा भाषा प्रशिक्षण दिएर समुदायले बोलीचाली व्यवहारमा उतारेका छन्, गौतमले भने, कुसुन्डा भाषामा गीत पनि गाउने भइसकेका छन् । अब लुङ्खिम भाषाको पनि त्यसरी नै संरक्षण पहल हुनेछ । लुङ्खिम समुदायका नागरिकले घरमा मातृभाषा बोल्नुपर्छ ।"
सन् २०२१ का २१ घटना,"१ विश्व व्यापार संगठन प्रमुखमा अफ्रिकी महिला विश्व व्यापार संगठन (डब्लूटीओ) को नेतृत्वमा यस वर्ष पहिलो पटक अफ्रिकी मूलकी महिला प्रमुख बनिन् । नाइजेरियाको पहिलो महिला अर्थमन्त्रीसमेत रहेकी नोग्जी ओन्जो इवेला डब्लूटीओको पहिलो अफ्रिकी महिला महानिर्देशक बन्दै इतिहास रचिन् । उनी नाइजेरियामा दुई पटक अर्थमन्त्री भएकी थिइन् । २ डिजिटल आर्ट करोडौंमा बिक्री सन् २०२१ मा पहिलोपटक डिजिटल फर्म्याटमा निर्माण गरिएको एउटा तस्बिर करोडौं मूल्यमा बिक्री भयो । माइक विंकलम्यानको एभ्रिडेज ः द फर्स्ट ५००० डेज बेलायत क्रिस्टिज कम्पनीमा ६ करोड ९३ लाख डलरमा लिलामी गरिएको थियो । ५ हजार तस्बिरहरूको कोलाज रहेको यो आर्टको भुक्तानी भने क्रिप्टोकरेन्सीमार्फत गरिएको थियो । ३ मानिसलाई आक्रमण गर्ने स्वचालित ड्रोन कृत्रिम बौद्धिकता (एआई) जडित ड्रोन पहिलो पटक गत जुलाईमा द्वन्द्वग्रस्त क्षेत्रमा गएर हमला गरेको वर्षका रूपमा पनि चिनियो यो वर्ष । संयुक्त राष्ट्रसंघले मान्यता दिएको लिबियाको अन्तरिम सरकार र विद्रोही नेता खलिफा हफ्तारका सेनाबीच भइरहेको द्वन्द्वग्रस्त क्षेत्रमा टर्कीको सैन्य ठेकेदारद्वारा निर्मित कार्गु२ ड्रोन पुगेको हो । मानिसले दिने कमान्डका आधारमा ड्रोनले आक्रमण गर्ने गरेको भए पनि आफैं गएको यो पहिलो घटना हो । ४ रिजिक्स संग्रहालयमा महिलाहरूले बनाएका पेन्टिङ नेदरल्यान्ड्सको राजधानी एमस्टर्डमा रहेको राष्ट्रिय संग्रहालय (रिजिक्स संग्रहालय) मा स्थायी रूपमा महिलाले बनाएका तीन वटा पेन्टिङ राखिएको छ । संग्रहालयको सबैभन्दा महँगो प्रदर्शनीस्थलमा १७ औं शताब्दीमा महिला चित्रकारहरू जुडिथ लेइस्टर, गेसिना टेर बोर्च र राचेल रुवेसले बनाएका पेन्टिङ स्थायी रूपमा राखिएको हो । ५ तारबिना जोडियो मानिसको दिमाग र कम्प्युटर यस वर्ष पहिलो पटक मानिसको दिमागमा ट्रान्समिटर डिभाइजको प्रयोग गरेर कम्प्युटरसँग लिंक गराइएको छ । ब्रोन विश्वविद्यालयका वैज्ञानिकहरूले मेरुदण्डको नसामा भएको चोटपटकको अध्ययन गर्ने क्रममा पहिलोपटक एक प्यारालाइस भएका व्यक्तिमा यस्तो प्रयोग गरेका हुन् । तर यो प्रविधि अनुसन्धानकै क्रममा रहेको वैज्ञानिकहरूले जनाएका छन् । ६ नासाको यानले बनायो मंगल ग्रहमा अक्सिजन मंगल ग्रहमा रहेको नासाको पर्सिभरेन्स रोभरले यस वर्ष अक्सिजन उत्पादन गरेको छ । मंगल ग्रहको वायुमण्डलबाट पर्सिभरेन्सले मोक्सी उपकरणको मद्दतमा अक्सिजन उत्पादन गरेको हो । मार्स अक्सिजन इनसिटु रिसोर्स युटिलाइजेसन एक्सपेरिमेन्ट (एमओएक्सआईई) प्रविधिले मंगल ग्रहमा रहेको कार्बनडाइअक्साइडबाट अक्सिजन उत्पादन गर्छ । यसले भविष्यमा मंगल ग्रहमा हुने ह्युमन मिसनमा सहयोग पुग्ने बताइएको छ । ७ प्रयोगशालामा निर्मित हीराको व्यवसायीकरण डेनमार्कको चर्चित ज्वेलरी कम्पनी पन्डोराले यस वर्ष खानीबाट उत्पादित हीरा प्रयोग नगर्ने भन्दै आफैं कृत्रिम रूपमा उत्पादन सुरु गरेको छ । पान्डोरोले कृत्रिम रूपमा निर्माण गरेका ज्वेलरीहरू ब्रिटेनमा समेत बिक्री गरेको थियो । सन् २०२२ बाट यसले राम्रो व्यापार गर्ने बताइएको छ । ८ मेक्सिकोमा तेस्रोलिंगी संसद् यस वर्ष मेक्सिकोमा पहिलोपटक तेस्रोलिंगी सांसद पदमा विजयी भएका छन् । मारिया क्लिमेन्ट गारसिया र साल्मा लिभाना मेक्सिकोको इतिहासमा सांसदमा निर्वाचित पहिलो तेस्रोलिंगीका रूपमा इतिहास रचे । त्यहाँको लोअर हाउसबाट सांसद निर्वाचित भएका हुन् । उनीहरू दुवै सत्तारूढ दलका सांसद पनि हुन् । ९ तिब्बतमा पहिलोपटक विद्युतीय बुलेट रेल चीनको स्वशासित क्षेत्रमा तिब्बतमा पहिलो पटक विद्युत्बाट चल्ने बुलेट रेल यो वर्षको जुनदेखि सञ्चालनमा आएको छ । ५ अर्ब ६० करोड डलरको परियोजनाअन्तर्गत तिब्बतको राजधानी ल्हासादेखि न्याङ्चीसम्मको मार्गमा रेल सञ्चालनमा आएको हो । २५० माइल लामो रेलमार्गमा ४७ टनेल र १ सय २१ वटा पुल छन् । समुद्री सतहदेखि ३ हजार मिटर उचाइमा रहेको मार्गमा चल्ने रेलमा स्वचालित सिस्टमअन्तर्गत अक्सिजनको मात्रा कायम गरिएको छ । १० नेसनल जिओग्राफीले पत्ता लगायो नयाँ महासागर विश्व महासगर दिवसको अवसर पारेर यो वर्ष नेसनल जिओग्राफिक सोसाइटीले दक्षिण अन्टार्कटिकालाई छिटोछिटो फेरो लगाउने छालहरू रहेको पत्ता लगायो । सन् १९१५ देखि संसारमा नक्सा प्रकाशन गर्दै आएको संस्थाको खोजलाई वैज्ञानिकहरूले महासागरका रूपमा मान्यता दिएका छन् । ११ अन्तरिक्षमा पुगे गैरअन्तरिक्ष यात्री अन्तरिक्षमा यसअघि वैज्ञानिक तथा अन्तरिक्ष यात्रीहरू मात्रै जाने गर्थे । तर अब त्यो रहेन । यस वर्ष अर्बपति रिचार्ड ब्रान्सन आफ्नै कम्पनीद्वारा निर्मित यानबाट अन्तरिक्षको यात्रा गरे । आफ्नो कम्पनी भर्जिन गालाक्टिकले निर्माण गरेको रकेटमार्फत उनी जुलाईमा अन्तरिक्षमा पुगेका थिए । उनी अन्तरिक्ष पुगेको ९ दिनपछि एमाजोन तथा ब्लु ओरिजिनका मालिक जेफ बेजोस आफ्नै कम्पनीले निर्माण गरेको न्यु सेपहर्ड जहाजबाट अन्तरिक्षमा पुगे । १२ ब्ल्याक होल पछाडिबाट आएको प्रकाश ब्ल्याक होलबाट प्रकाश पनि भाग्न सक्दैन वा भनौं कुनै चीज ब्ल्याक होलमा आए त्यो विलिन हुन्छ । यो वर्ष खगोलशास्त्रीहरू पहिलो पटक ब्ल्याक होलको पछाडिबाट प्रकाशहरू बाँगिएर आएका थिए । यी प्रकाश पृथ्वीभन्दा ८ सय मिलियन प्रकाश वर्ष टाढा थिए । यसको विस्तृत अध्ययनसम्बन्धीको कुरा नेचर जर्नलमा प्रकाशित छन् । यो घटनाले पुन अल्बर्ट आइन्सटाइनको सापेक्षताको सिद्धान्तलाई प्रमाणित गरिदिएको छ । १३ थ्रीडी प्रिन्टबाट बनाइएको विद्यालय सञ्चालन यस वर्ष संसारमा पहिलो पटक थ्रीडी प्रिन्टबाट निर्माण गरिएको विद्यालय सञ्चालनमा आएको छ । गत जुलाईमा मलावीमा स्थापना भएको यो विद्यालय १४ वटा रूखबाट निर्माण गरिएको हो । बेलायतको एक विकास संस्था र स्वीस कम्पनीको साझेदारीमा यो विद्यालय स्थापना गरिएको हो । १४ ग्रिनल्यान्डको उच्च स्थानमा वर्षा वैज्ञानिकहरूले जलवायु परिवर्तनको असरले पार्ने प्रभावबारे चेतावनी दिँदै आएका छन् । ग्रिनल्यान्डको आरोहण क्षेत्र नजिकै क्षेत्र समुद्री सतहदेखि करिब २ माइलमा वर्षा भयो । सन् १९८० देखि निगरानी गर्न थालिएयता पहिलो पटक ग्रिनल्यान्ड क्षेत्रमा वर्षा भएको घटना रेकर्ड भएको हो । यो वर्षको अगस्टमा तापक्रम फ्रिज हुने लेभलभन्दा बढेपछि धेरै घण्टासम्म पानी परेको अमेरिकाको नेसनल स्नो एन्ड आइस डाटा सेन्टरले जनाएको छ । १५ बिट क्वाइन एल साल्भाडोरको राष्ट्रिय मुद्रा यो वर्षको सेप्टेम्बरमा एल साल्भाडोरले बिट क्वाइनलाई मान्यता दियो । विभिन्न आशंकाका बाबजुद यो कानुन पास भएको थियो । अर्थ विज्ञहरूले बिट क्वाइनलाई मान्यता दिँदा देशको अर्थ व्यवस्था असन्तुलन हुन सक्ने चेतावनी दिएका छन् । १६ अश्वेतलाई सीएफडीएको लाइफटाइम एचिभमेन्ट अमेरिकाको फेसन डिजाइनर काउन्सिलले सेप्टेम्बरमा अमेरिकी अश्वेत डिजाइनर डेनियल डे (डाफर डान) लाई सन् २०२१ को लाइफ टाइम एचिभमेन्ट अवार्ड प्रदान गर्यो । हिपहपको क्षेत्रमा लक्जरी फेसन भित्र्याउने श्रेय उनलाई दिने गरिन्छ । उनले आफ्ना पसल हार्लेममार्फत हिपहपमा महँगो फेसन भित्र्याएका थिए । उनले फेसनमा सोलो रनवे शो नगरी अवार्ड पाएका हुन् ।१७ चक्रवातभित्रको पहिलो ड्रोन फुटेज सेप्टेम्बरमा आएको चक्रवात साम आँधीभित्रको पहिलो ड्रोन फुटेज रेकर्ड भयो । क्याटागोरी४ को यो आँधी १२० माइल प्रतिघण्टाको रफ्तारमा अघि बढेको थियो । अनुसन्धानकर्ताले फुटेजको मद्दतबाट महासागरहरूमा आँधीहरू कसरी विकसित हुन्छन् भन्ने जानकारी ड्रोनमार्फत हासिल गर्नेछन् । १८ स्पेसएक्सको अन्तरिक्ष पर्यटन अमेरिकी कम्पनी स्पेस एक्सले यस वर्ष पहिलो पटक पर्यटकीय यात्राका क्रममा मानिसलाई अन्तरिक्षमा लग्यो । इन्सिपिरेसन४ मिसन नाम दिइएको यो मिसनमा ४ जना गैरअन्तरिक्षयात्रीहरूले ३ दिन पृथ्वीको कक्षमा ड्रागन क्याप्सुलमा सयर गरेका थिए । १९ फ्रान्सले अमेरिकास्थित राजदूत फिर्ता बोलायो अमेरिका र फ्रान्सबीचको कूटनीतिक सम्बन्ध १७७८ देखि रहिआएको छ । यी दुई साझेदार मुलुक हुन् । तर कूटनीतिक सम्बन्ध स्थापना भएयता पहिलोपटक फ्रान्सले राजदूत फिर्ता बोलायो । बेलायत, अमेरिका र अस्ट्रेलियाबीच रणनीतिक अकुश सम्झौता भएपछि रुष्ट फ्रान्सले आफ्नो राजदूत फिलिप एटियनलाई अमेरिकाबाट फिर्ता बोलाएको थियो । यो सम्झौताअनुसार अस्ट्रेलियालाई परमाणु ऊर्जाबाट चल्ने पनडुब्बी उपलब्ध गराइने उल्लेख छ । सम्झौतापछि अस्ट्रेलियाले फ्रान्ससँगको ५० अर्ब अस्ट्रेलियन डलर बराबरको रक्षा सम्झौता रद्द गरेको थियो ।२० डिजेलभन्दा विद्युतीय सवारीको बिक्री बढी वर्षको सेप्टेम्बरमा युरोपमा डिजेलबाट चल्ने सवारीको संख्याभन्दा बढी विद्युत्बाट चल्ने सवारीसाधनको बिक्री पहिलो पटक नाघेको युरोपियन इलेक्ट्रिक कार रिपोर्टले जनाएको छ । विश्लेषकहरूले यसलाई मानिसहरू शून्य कार्बन उत्सर्जनतिर लाग्न थालेका रूपमा अर्थ्याएका छन् । २१ फिलिपिनोलाई पहिलो पटक नोबेल शान्ति पुरस्कार पत्रकार मारिया रेसा नोबेल शान्ति पुरस्कार पाउने पहिलो फिलिपिनो नागरिक बनिन् । फेक न्युजविरुद्धको अभियानका लागि टाइम म्गागजिनले उनलाई २०१८ मा वर्ष व्यक्ति घोषणा गरेको थियो । अभिव्यक्ति स्वतन्त्रताको रक्षाका लागि गरेको प्रयासमा उनलाई नोबेल शान्ति पुरस्कारबाट पुरस्कृत गरिएको थियो । उनीसँगै रुसी पत्रकार दिमिट्री मुराटोभलाई संयुक्त रूपमा पुरस्कार दिइएको थियो ।"
संक्रमणको सुनामी आउन सक्छ : डब्लूएचओ,"जेनेभालन्डन (एजेन्सी) विश्व स्वास्थ्य संगठन (डब्लूएचओ) ले कोभिड१९ का डेल्टा र ओमिक्रोन भेरिएन्टको मिश्रणले संक्रमणको डरलाग्दो सुनामी ल्याउन लागिरहेको जनाएको छ । युरोप र अमेरिकामा कीर्तिमानी संख्यामा कोभिड संक्रमण पुष्टि भइरहेका बेला डब्लूएचओ प्रमुख डा टेड्रोस एड्हानोम गेहब्रेयेससको भनाइ आएको हो । कपितय देशमा गरिएका अध्ययनमा ओमिक्रोन डेल्टा भेरिएन्टको तुलनामा निकै संक्रामक रहेको भए पनि कम घातक रहेको देखिएको छ । थकित स्वास्थ्यकर्मीमा यसले निकै उच्च चाप थप्नेछ र कतिपय देशमा थपिसकेको पनि छ । त्यसका साथै स्वास्थ्य प्रणालीहरू काम गर्न नसक्ने अवस्थानजिक पुगेका देखिएको छ, गेहब्रेयेससले भने । पछिल्ला दिनहरूमा विश्वभर दैनिक करिब ९ लाख संक्रमित थपिइरहेका समाचार संस्था रोयटर्सले जनाएको छ । जोन हप्किन्स विश्वविद्यालयका अनुसार फ्रान्समा दोस्रो दिन पनि युरोपकै सबैभन्दा बढी संक्रमित थपिएका छन् । पछिल्लो २४ घण्टामा फ्रान्समा २ लाख ८ हजार जनामा संक्रमण पुष्टि भएको छ । त्यस्तै, अमेरिकामा पनि महामारी सुरु भएयताकै उच्च दैनिक संक्रमण देखा परेको छ । त्यहाँ एक साताको अवधिमा दैनिक औसत २ लाख ६५ हजार जना संक्रमण पुष्टि भएको जनाइएको छ । सेन्टर फर डिजिज कन्ट्रोल (सीडीसी) ले अस्पताल भर्ना हुने र मृत्यु हुनेहरू तुलनात्मक रूपमा कम रहेका जनाएको छ । त्यस्तै, डेनमार्क, पोर्चुगल, यूके, इटाली, स्पेन र अस्ट्रेलियामा पनि संक्रमण निकै तीव्र बनेको छ ।अमेरिकाका शीर्ष संक्रामक रोग विज्ञ डा एन्थोनी फाउचीले संक्रमणको लहर जनवरीको अन्त्यसम्ममा अमेरिकामा उच्च बिन्दुमा पुग्ने सम्भावना रहेको बताएका छन् । फ्रान्सका स्वास्थ्यमन्त्रीले पछिल्लो समय बढ्दै गएको संक्रमणले चकित पारेको बताएका छन् । कैयौं देशले कोभिडविरुद्धको तेस्रो मात्रा दिन बुस्टर अभियान सुरु गरिसकेका छन् । यूकेमा १२ वर्षमाथिका ५७ प्रतिशत मानिसले तेस्रो मात्रा खोप लिइसकेका बीबीसीले जनाएको छ । भारतमा १३ हजार संक्रमित थपिए नयाँदिल्ली भारतमा कोभिड१९ बाट थप १३ हजार १ सय ५४ जना संक्रमित भएका छन् । केन्द्रीय स्वास्थ्य र परिवार कल्याण मन्त्रालयका अनुसार पछिल्लो २४ घण्टामा थपिएकामध्ये ९ सय ६१ जना ओमिक्रोन भेरिएन्टबाट संक्रमित भएका हुन् । यसैसँगै भारतमा कुल संक्रमितको संख्या ३ करोड ४८ लाख २२ हजार ४० पुगेको छ । तीमध्ये ८२ हजार ४ सय २ जना सक्रिय संक्रमित छन् । मन्त्रालयका अनुसार उक्त अवधिमा २ सय ६८ जनाको संक्रमणका कारण मृत्यु भएको छ । भारतमा हालसम्म ४ लाख ८० हजार ८ सय ६० जनाले कोभिडका कारण ज्यान गुमाइसकेका छन् । भारतमा पछिल्लो २४ घण्टामा ७ हजार ४ सय ८६ जना कोभिडमुक्त भएका छन् । भाइरस निको हुने दर ९८३८ प्रतिशत रहेको मन्त्रालयले जनाएको छ । यो दर सन् २०२० को मार्चपछि सबभन्दा बढी हो ।"
'अफगानिस्तानमा विध्वंस नहोस् भनेर भागें,"लन्डन (एजेन्सी) अफगानिस्तानका पूर्वराष्ट्रपति असरफ घनीले देशमा विध्वंस नहोस् भन्ने चाहेर आफू भागेको बताएका छन् । तालिवान विद्रोहीहरूले देशका प्रमुख सहरहरूलाई नियन्त्रणमा लिएर राजधानी घेरेपछि घनी देश छोडेर भागेका थिए । तालिवानले गत अगस्टमा अफगानिस्तानको शासनसत्ता हातमा लिएका हुन् । अगस्ट १५ का दिन बिहान बिउँझिँदासम्म त्यो दिन आफू अफगानिस्तानमा रहने अन्तिम दिन हुनेमा कुनै संकेत नपाएको दाबी गरे । बीबीसी रेडियोसँग कुराकानी गर्दै उनले अन्तिम अवस्थासम्म पनि आफू देश छाड्ने पक्षमा नरहेको बताए । उनी हाल संयुक्त अरब इमिरेट्स (यूएई) मा छन् । तालिवान लडाकुहरूले त्यतिबेला राजधानी प्रवेश नगर्ने प्रतिबद्धता जनाएका तर पूरा नगरेका घनीको भनाइ छ । दुईतर्फबाट तालिवानका दुई भिन्न समूह राजधानीतर्फ अघि बढेका थिए, घनीले भने, उनीहरूसँगको द्वन्द्वले ५० लाख मानिसहरू रहेको सहर ध्वस्त हुने अवस्था थियो । देश छाड्दा ठूलो रकम लिएर भागेको आरोप उनलेअस्वीकार गरेका छन् । त्यसबारे आफू स्वतन्त्र छानबिनका लागि तयार रहेको उनले बताए ।"
राष्ट्रिय सभा चुनावमा विद्युतीय भोटिङ कति सम्भव ?,"(काठमाडौं)  प्रधानमन्त्री शेरबहादुर देउवा र मन्त्रीहरूसँग पुस ९ मा निर्वाचन आयोगले छलफल गर्दा आगामी निर्वाचनमा विद्युतीय भोटिङ मेसिन प्रयोग गर्नुपर्ने प्रस्ताव अघि सार्यो । राजनीतिक दलसँगको छलफलबाट सहमति कायम गरी सबै क्षेत्रमा विद्युतीय भोटिङ मेसिन प्रयोग गर्न नसकिए पनि निश्चित क्षेत्रमा प्रयोग गर्ने प्रधानमन्त्रीले बताएको भन्दै आयोगले विज्ञप्ति नै जारी गर्यो । तर अहिले आएर आयोगले स्थानीय तहका प्रमुखउपप्रमुख, प्रदेशसभाका सदस्य मतदाता रहेको राष्ट्रिय सभा निर्वाचन भने कागजी मतपत्रमा मतदान गराउने तयारी थालेको छ । मतपत्रमा कुन दलको निर्वाचन चिह्न कहाँ राख्ने भन्ने निर्णयसमेत आयोगले गरिसकेको छ । राष्ट्रिय सभाको निर्वाचनमा अहिलेसम्म मतपत्रबाटै निर्वाचन गराउने तयारी छ, आयोगका सहायक प्रवक्ता कोमल धमलाले भने । गत जेठमा भएको राष्ट्रिय सभाको लुम्बिनी प्रदेश सदस्यको उपनिर्वाचनमा एक मत बदर भएको र एक मतमा मतदाताको पीसीआर रिपोर्ट मात्रै भेटिएको रेकर्ड आयोगसँगै छ । तर आयोगले माघ १२ मा हुने १९ सदस्य चयन गर्ने निर्वाचनमा विद्युतीय भोटिङ मेसिन प्रयोग नगरी कागजी मतदान प्रक्रिया नै अवलम्बन गर्न लागेको हो । लुम्बिनीको उपनिर्वाचनमा स्थानीय तहका २ सय १२ जनप्रतिनिधि मतदानमा सहभागी थिए । यसमध्ये १ जनाको मत बदर भएको थियो । अर्को एक मतको सट्टा पीसीआर रिपोर्ट भेटिएको थियो । २ जनाको मत खेर जाँदा ३६ मतभार नोक्सान भएको थियो । ०७४ र ०७६ मा भएको राष्ट्रिय सभाको निर्वाचनमा पनि मत बदर भएको थियो । स्थानीय तहका प्रमुख र उपप्रमुख, प्रदेशसभा सदस्यले गरेको मतदान त बदर हुन्छ भने स्थानीय, प्रदेश र प्रतिनिधिसभामा भएको मत बदरको अनुपातको ग्राफ झन् डरलाग्दो छ । ०७४ को प्रतिनिधिसभाको मतगणनामा १४ हजार १ सय ३४ जना परिचालन गरी मतपरिणाम सार्वजनिक गर्न सात दिन लागेको थियो । १ करोड ५ लाख ९४ हजार मत खसेकामा ५ लाख ४८ हजार ५ सय ७० मत बदर भएको थियो । कुल खसेको मतको ५ प्रतिशतभन्दा बढी मत बदर भएको थियो । प्रदेश र स्थानीयमा पनि यही अनुपातमा मत भएको आयोगको प्रतिवेदनमा उल्लेख छ । मत बदर रोक्ने एउटै मात्र उपाय विद्युतीय मतदान भएको विज्ञहरू बताउँछन् । तर दलहरू तयार नहुँदा निर्वाचन आयोगले जोडबल गरेर विद्युतीय मेसिनबाट मतदान गराउन सकेन । भर्खरै भएको राप्रपाको एकता महाधिवेशनमा अध्यक्षको मतदानमा मतपत्र प्रयोग गरिएको थियो भने अन्य पदाधिकारी र सदस्यको मतदान ९१ वटा विद्युतीय मेसिनबाट गरिएको थियो । करिब ३ हजार ८ सयले मतदान गरेकामा अध्यक्षमा मतपत्रमार्फत खसेको मध्ये ४ सय ३१ मत बदर भएको थियो भने विद्युतीय मतदानबाट गरिएको एउटा पनि मत खेर गएन । एमालेले पनि चितवन महाधिवेशनमा आफ्नो नेतृत्व छनोट गर्न विद्युतीय मेसिनबाटै मतदान सम्पन्न गर्यो, तत्काल नतिजा थाहा पाए । तर कांग्रेसले मतपत्रमार्फत मतदान गरेकाले सबैको नतिजा आउन १० दिन कुर्नुपर्यो । छिटो नतिजा र विश्वनीयताका लागि पनि विद्युतीय मेसिन उपयुक्त हुन्छ, आयोगका प्रवक्ता धमलाले भने । आयोगले यसअघि काठमाडौं क्षेत्र नम्बर १ मा विद्युतीय मेसिनबाटै मतदान गराएको थियो । रामलक्ष्मण इनोभेसनका निर्देशक लक्ष्मण रिमाल पनि राष्ट्रिय सभाको निर्वाचन विद्युतीय मेसिनबाट विश्वसनीय तरिकाले गराउन सकिने बताउँछन् । राष्ट्रिय सभाको निर्वाचन गराउनु ठूलो कुरा होइन, मतदाताले कुन चिह्नमा भोट हाल्यो भन्ने चिट पनि सुरक्षित हुन्छ, उनले भने, यदि विद्युतीय मेसिनमा गरेको मतगणनामा चित्त बुझेन भने भौतिक रूपमा चिटबाट गणना गर्न पनि मिल्छ । राष्ट्रिय सभाको मतभारलाई समेत सहजै निकालेर गणना गर्न सकिन्छ । यस विषयमा हामीले आयोगलाई जानकारी गराइसकेका छौं । रामलक्ष्मण इनोभेसनले नै एमाले र राप्रपा महाधिवेशनमा विद्युतीय भोटिङ मेसिनको व्यवस्था मिलाएको थियो । राजनीतिक दलले विद्युतीय मेसिनबाट मतदान गरेर आफ्नो नेतृत्व चयनको अभ्यास गरिसक्दा आयोगले यसलाई अंगीकार गर्न हिचकिचाएको विज्ञहरूको भनाइ छ । तर प्रवक्ता धमला भने आयोगले भोटिङ मेसिन प्रयोग गर्नुपर्छ भन्ने नीति नछाडेको बताउँछन् । यो छलफलको विषय नै हो, आयोगले प्राथमिकतामा पनि राखेको छ, उनले भने, यस विषयमा नीति अध्ययन प्रतिष्ठानले अध्ययन पनि गरेको छ । विद्युतीय मेसिनको बाटोमा जाने हो भने दलहरूको सहमति आवश्यक हुन्छ । सरकारले पनि स्रोत साधन उपलब्ध गराउने हो भने विद्युतीय मेसिनबाट भोटिङ गराउन तयार छौं । विद्युतीय मेसिनबाट मतदान गराउँदा मुलुकको ठूलो धनराशि जोगिने, निष्पक्ष हुने र नतिजा पनि छिटो आउने उनको भनाइ छ । मतपत्रमा मतदान गराउँदा बाकस खरिद, मतपत्र छपाइ र ढुवानीमा उत्तिकै खर्च हुन्छ । गणना गर्दा पनि उत्तिकै जनशक्ति र समय खर्च हुन्छ । आयोगले राष्ट्रिय सभामा फागुन २१ देखि रिक्त हुने महिला ७, दलित ३, अपांगता भएका व्यक्ति वा अल्पसंख्यक २, अन्य ७ जनाका लागि माघ १२ मा निर्वाचन गर्न लागेको हो ।"
"अनुदान लिन्छन्, उद्योग चलाउँदैनन्","(रुकुम पश्चिम)  मुसीकोट नगरपालिका४ शीतलपोखरीमा गत वर्ष प्रदेश सरकारको सहयोगमा दुनाटपरी उद्योग खोलियो । तर उक्त उद्योग ३ महिना पनि चलेन । सोही ठाउँमै प्रदेश सरकारकै लगानीमा ५२ लाख रुपैयाँ अनुदानमा स्थापित दाना उद्योग पनि सञ्चालनमा नआई बन्द हुने अवस्थामा छ । उद्योगका सबै उपकरणमा खिया र माकुराको जालो लागेको छ । त्रिवेणी गाउँपालिका६ मा स्थापित अदुवा प्रशोधन केन्द्र पनि लामो समयदेखि सञ्चालनमा आउन सकेको छैन । झन्डै डेढ करोड लगानीको उक्त उद्योग विद्युत् र मेसिन अपुग भएको भन्दै सञ्चालनमा नल्याइएको हो । यी मात्रै होइन, जिल्लामा अनुदानमा स्थापित धेरैजसो उद्योग बन्द छन् । उद्योगहरू बन्द हुँदा करोडौं सरकारी लगानी खेर गएको छ । विशेषगरी कर्णाली प्रदेश सरकारबाट अनुदान ल्याएर स्थापित उद्योग सञ्चालनमै आउन सकेनन् । कति परीक्षणमै अड्किएका छन् भने केही सञ्चालन भएर बन्द भए । उद्योग स्थापना, उपकरण खरिद, कच्चा पदार्थलगायतमा अनुदान दिएर प्रदेश सरकारले उद्योग स्थापनामा सहयोग गरेको हो । सहकारी र समूहहरूले उद्योग स्थापना गर्न भन्दै प्रदेश सरकारबाट अनुदान लिएका थिए । कतिपय उद्योग त अब फेरि सञ्चालन हुन नसक्ने गरी जीर्ण बनेको स्थानीय गोविन्द केसीले बताए । पछिल्लो ३ वर्षमा कर्णाली प्रदेश सरकारको अनुदानमा १६ उद्योग स्थापना भएका छन् । यी कृषि विकास कार्यालयमार्फत स्थापना भएका उद्योगले यसको भुक्तानी पनि लिइसकेका छन् । तर धेरैजसो सञ्चालनमा छैनन् । मन्त्रालयले जुस, साबुन, आलु चिप्स उद्योगलगायतलाई पनि अनुदान दिएको थियो । कतिको भवन निर्माण गरिएको छ भने कति टहरामै सञ्चालनमा छन् । कतिले बजेट नपुगेको भन्दै उद्योग स्थापना गर्न आनाकानी गरिरहेका छन् । मुसीकोट नगरपालिका४ स्थापना गरिएको दाना उद्योग अहिले केटाकेटी खेल्ने ठाउँमा परिणत भएको छ । यो उद्योग कसले चलाउने भन्ने निर्क्योल अझै हुन नसकेको वडाध्यक्ष निर्मलकुमार पुनले बताए । पहिला सहकारीमार्फत उद्योग सञ्चालन गर्ने भनिए पनि अहिले अन्योल छ, उनले भने, सरकारीले चलाउन सक्दैनौं भन्यो, त्यसैले बन्द भयो । रुकुमेली दुनाटपरी समूहले सञ्चालन गरेको उद्योगमा पनि ताला लगाएको लामो समय भइसक्यो । कर्णाली प्रदेश सरकारले डिभिजन वन कार्यालयमार्फत यो उद्योग स्थापना गराएको थियो । थप लगानी हुन नसक्दा उद्योग नचलेको समूहकी अध्यक्ष कमला चन्दले जानकारी दिइन् । थप लगानी हुन सकेन, उनले भनिन्, पहिलाको लगानी स्थापनामै सकिएपछि समस्या भएर उद्योग बन्द भएको हो ।कृषि विकास कार्यालयमार्फत १६, डिभिजन वन कार्यालय, प्रदेश सांसदमार्फत सञ्चालन हुने लक्षित वर्ग विशेष बजेटबाट गरी जिल्लामा २५ बढी उद्योग स्थापना भएका छन् । यसमा मुस्किलले ५ उद्योग सञ्चालनमा छन् । बाँकी उद्योग सञ्चालनमा कठिनाइ भएको कृषि विकास कार्यालयका निमित्त प्रमुख मीनबहादुर केसीले बताए । विविध कारणवश सञ्चालनमा आउन नसकेका उद्योग सञ्चालकलाई ताकेता गरिरहेको त्रिवेणी गाउँपालिका अध्यक्ष झक्कुप्रसाद घर्ती मगरले जानकारी दिए । उपकरण नपुगेकालाई उपकरण पुर्याएर चलाउन र बजेट अपुग भएकालाई त्यसको व्यवस्थापन गरेर उद्योग सञ्चालन गर्न भनिएको उनले बताए ।"
ठगी मुद्दामा तामाङलाई थुनामा राख्न आदेश,"काठमाडौं (कास) सर्वसाधारणले जम्मा गरेको रकम ठगी गरेको आरोप लागेका सिभिल सहकारीका पूर्वअध्यक्ष इच्छाराज तामाङ र वर्तमान अध्यक्ष केशवलाल श्रेष्ठलाई थुनामा राख्न काठमाडौं जिल्ला अदालतले आदेश दिएको छ । न्यायाधीश राजकुमार कोइरालाको एकल इजलासले पुस ६ देखि हरेक दिन सुनुवाइ गरिरहेको यो मुद्दामा थुनछेक आदेश गरेको हो । नेपाल प्रहरीको केन्द्रीय अनुसन्धान ब्युरोले ४३ जनालाई ठगी मुद्दा चलाएकामा १२ जना पक्राउ परेका थिए । तीमध्ये तामाङ र श्रेष्ठलाई मुद्दाको अन्तिम टुंगो नलागुन्जेलसम्म थुनामा राख्न र अन्य ९ जनालाई धरौटीमा छाड्न र एक जनालाई साधारण तारिखमा छाड्न अदालतले आदेश दिएको हो । सहकारी सञ्चालक समितिका पूर्वसदस्य हरिहरप्रसाद लामिछानेसँग ५० लाख, विजयविक्रम शाहीसँग १५ लाख र भगवानबहादुर सिंहसँग अदालतले १० लाख रुपैयाँ धरौटी माग गरेको छ । एलिना तुलाधर, मायोनानी महर्जन, बुद्धराज तामाङ र कौस्तुभ केतन ढुंगानालाई पाँच लाख, शंकरप्रसाद पाठकलाई २ लाख ५० हजार र राकेश महर्जनलाई ५० हजार धरौटी मागिएको छ । संगीत श्रेष्ठ साधारण तारिखमा छुटेका छन् । काठमाडौं जिल्ला अदालतका अनुसार तामाङसहित ४३ जनाविरुद्ध ५ अर्ब ७७ करोड ८० लाख ९० हजार ९ सय २ रुपैयाँ बिगोसहित ठगी र संगठित अपराधमा मुद्दा दायर भएको थियो । तामाङलाई सीआईबीले गत असोज १८ मा पक्राउ गरेको थियो । सिभिल सहकारीका बचतकर्ताले आफ्नो बचत रकम र त्यसको ब्याज माग गर्दा नपाएपछि प्रहरीसमक्ष उजुरी दिएका थिए । सीआईबीसमक्ष हालसम्म २ सय १ वटा उजुरी परेका छन् । हालसम्म सिभिल सहकारीबाट ठगिनेको संख्या १ हजार ५ सय २० देखिएको छ । इच्छाराज तामाङले २०५५ मा सिभिल सहकारी खोलेका थिए । करिब १० वर्षसम्म उनी उक्त सहकारीको अध्यक्ष रहे । त्यहीबीचमा उनले सिभिल ग्रुपमार्फत हाउजिङ र जग्गा कारोबारमा हात हालेका थिए । आफ्नै सहकारीमार्फत जग्गा धितो राखेर ऋण लिए पनि धितो राखेकै जग्गामा कानुनविपरीत घर बनाएर बेचेको आरोप पनि उनीमाथि छ । सिभिल सहकारीबाटै ऋण लिएर सिभिल होम्सअन्तर्गत करिब १ हजार १ सय घर बनाएर बेचेको तर सहकारीको ऋण तिर्न नमानेको आरोप छ । २०६७ मा सिभिल बैंक स्थापना भएपछि उनी त्यसको अध्यक्ष बनेका थिए । त्यसपछि तामाङले सहकारीको नेतृत्व आफ्नै नातेदार केशवलाल श्रेष्ठलाई सुम्पिएका थिए । तामाङ एमालेका पूर्वसांसदसमेत हुन् ।"
गाडीमाथि गाडी,वीरगन्जस्थित एकीकृत सुरक्षा जाँच चौकीमा तेस्रो मुलुकबाट ल्याइएका सवारीसाधन अनलोड गरिँदै ।तस्बिर ः शंकर आचार्यकान्तिपुर
धितोपत्र बोर्ड अध्यक्षका लागि फेरि आवेदन खुल्यो,"काठमाडौं (कास) नेपाल धितोपत्र बोर्ड (सेबोन) को अध्यक्ष सिफारिस समितिले पुनः आवेदन आह्वान गरेको छ । सरकारले राष्ट्रिय योजना आयोगका उपाध्यक्ष विश्व पौडेलको संयोजकत्वमा गठन गरेको समितिले सेबोन अध्यक्षका लागि बिहीबार पुनः आवेदन मागेको हो । सिफारिस समितिको सदस्यमा अर्थ सचिव मधुकुमार मरासिनी र विज्ञ सदस्यमा जीवनाथ धिताल छन् ।यसअघि आयोगका उपाध्यक्ष पौडेलकै संयोजकत्वमा अर्थ सचिव र नारायण पौडेल रहेको एक समिति गठन भएको थियो । उक्त समिति ऐनको व्यवस्थाविपरीत मन्त्रीस्तरीय निर्णयबाट गठन भएको थियो । त्यसपछि मन्त्रिपरिषद्को निर्णयमार्फत फेरि अर्को समिति गठन गरिएको हो । नयाँ समितिमा विज्ञ सदस्य मात्र परिवर्तन गरिएको छ । सोही समितिले बिहीबार नयाँ अध्यक्षका लागि आवेदन खुलाएको हो । नयाँ सूचनाअनुसार आवेदकले यही पुस २९ भित्र आवेदन दिनुपर्नेछ । यसअघि गठित समितिले २०७८ कात्तिक ११ मा अध्यक्षका लागि आवेदन मागेको थियो । यसअनुसार १२ जनाको आवेदन परेको थियो । अब ती आवेदकले पनि फेरि आवेदन दिनुपर्ने भएको छ । गत असोज ११ को सूचनाबमोजिम नेपाल धितोपत्र बोर्डको अध्यक्ष पदका लागि आवेदन गर्नु हुने आवेदकले समेत यसै सूचनाबमोजिम पुनः यसै म्यादभित्र आवेदन गर्नुपर्नेछ, सूचनामा भनिएको छ, पूर्ववत् आवेदन दिएका कुनै आवेदकले आफ्नो आवेदन फिर्ता लिन चाहे सूचना जारी भएको मितिले १५ दिनभित्र सिफारिस समितिसमक्ष निवेदन दिएर फिर्ता लिन सकिनेछ । यसअघि १२ जना प्रत्याशीले आवेदन दिएका छन् ।सेबोनका पूर्वअध्यक्ष भीष्मराज ढुंगानाको बर्खास्तपछि उक्त पद खाली छ । सर्वोत्तम सिमेन्टको सेयर कारोबारमा संलग्न भएको भेटिएपछि ढुंगानालाई सरकारले बर्खास्त गरेको हो । धितोपत्र ऐन २०६३ मा धितोपत्र अध्यक्षका लागि उच्च नैतिक चरित्र भएको नेपाली नागरिक हुनुपर्ने, धितोपत्र बजार व्यवस्थापन, पुँजी बजार विकास, आर्थिक, वित्तीय, वाणिज्य व्यवस्थापन वा कानुन क्षेत्रमा कम्तीमा ७ वर्षको पेसागत अनुभव हासिल गरेको व्यक्ति हुनुपर्ने प्रावधान छ ।"
सप्तकोसीका सीईओसहित ४ पक्राउ,मोरङ (कास) सप्तकोसी डेभलपमेन्ट बैंकमा १६ करोड हिनामिना गरेको आरोपमा बैंकका सीईओ नवीन सुवेदीसहित चार कर्मचारीलाई जिल्ला प्रहरी कार्यालय मोरङले बुधबार पक्राउ गरेको छ । अनुसन्धानमा बैंकको रकम हिनामिनामा संलग्न रहेको पाइएकाले विराटनगर६ घर भएका बैंकका सीईओ सुवेदीलाई पक्राउ गरिएको जिल्ला प्रहरी मोरङका प्रहरी उपरीक्षक जनार्दन जीसीले जनाए । सुवेदीसँगै विराटनगर१ घर भई बैंकको अपरेसनल प्रमुख विजय थापा मगर र वित्तीय प्रमुख देवीप्रसाद भण्डारीलाई नियन्त्रणमा लिइएको उनले बताए । यसअघि सीईओ सुवेदीको नै उजुरीका आधारमा मोरङ प्रहरीले विराटनगर१ घर भई बैंकका जनरल सर्भिस डिपार्टमेन्ट प्रमुख हिमाल भट्टराईलाई मंसिर १९ मा नियन्त्रणमा लिई अनुसन्धान गर्दै आएको छ । चारै जनालाई बैंकिङ कसुर मुद्दामा अनुसन्धान भइरहेको प्रहरी उपरीक्षक जीसीले जानकारी दिए । अनुसन्धानका क्रममा बैंकको रकम हिनामिनामा संलग्न देखिने अन्य व्यक्ति तथा कर्मचारीलाई समेत पक्राउ गर्ने उनको भनाइ छ । विराटनगर महानगरपालिका७ स्थित सप्तकोसी डेभलपमेन्ट बैंकको कर्पोरेट कार्यालयबाट १५ करोड ७५ लाख ४० हजार ५७५ रुपैयाँ हिनामिना भएको अनुसन्धानबाट खुलेको जीसीले बताए । सीईओ सुवेदीले बैंकमा परिवारका सदस्यहरूको सञ्जाल बनाएर बैंकको मुनाफा रकम रेमिट्यान्सबाट आएको देखाएर हिनामिना गर्दै आएका थिए । सुवेदीले बैंकको विराटनगरस्थित कर्पोरेट कार्यालयमा जनरल सर्भिस डिपार्टमेन्ट प्रमुख भट्टराईमार्फत रकम हिनामिना गरेको पाइएको छ ।
नयाँ वर्षले तान्यो पर्यटक,"क्रिसमसमा समेत आन्तरिक पर्यटकले पोखरा खचाखच भयो । भारतीय पर्यटकको संख्यामा पनि वृद्धि भएको उनको भनाइ छ । हाल दैनिक १०१५ वटा ठ्लूा बसमा भारतीय पर्यटक पोखरा भित्रिन्छन् । ओमिक्रोन नफैलिएको भए पोखरामा राम्रै संख्यामा युरोपेली पर्यटक भित्रिने थिए, उनले भने, अहिले बुकिङ रद्द गरेको सुनिएको छ । आन्तरिक र भारतीय पर्यटकले यहाँको पर्यटनमा राहत मिलेको छ । आन्तरिक पर्यटकलाई जोड दिएर प्रवर्द्धनात्मक गतिविधि अगाडि बढाइएको पोखरा पर्यटन परिषद्का उपाध्यक्ष पोमनारायण श्रेष्ठ बताउँछन् । कोरोना महामारीमा पुनः ओमिक्रोनको त्रास फैलिएपछि आन्तरिक पर्यटनलाई नै जोड दिनुपर्ने उनको भनाइ छ । अहिले बास्तवमा पोखराको पर्यटन आन्तरिक पर्यटकले धानिएको छ, उनले भने, यसले व्यवसायीलाई राहत मिलेको छ नै, पर्यटन व्यवसायकै भविष्य उज्ज्वल देखाएको छ । सन् २०२२ मा १० लाख आन्तरिक पर्यटक पोखरा भित्र्याउने गरी व्यवसायीले तयारी गरेको उनले बताए । पोखरा मात्रै नभएर वरपरका पर्यटकीय गाउँमा समेत यतिखेर खचाखच पर्यटक छन् । घान्द्रुक, लान्द्रुक, सिकलेस, ताङतिङ, ल्वाङ, घलेल, कालावाङ, पञ्चासेलगायत गाउँमा आन्तरिक पर्यटकको घुइँचो छ । मर्दी, घोरेपानीपुनहिल र अन्नप्र्णू आधार शिविर (एबीसी) पदयात्रा मार्गमा पर्याप्ट पर्यटक पुगेका छन् । प्यराग्लाइडिङ, बन्जी जम्प, स्काई डाइभिङ जस्ता साहसिक गतिविधिमा पनि आन्तरिक र भारतीय पर्यटकको उल्लेख्य सहभागिता रहेको नेपाल हवाई खेलकुद संस्था (ना) का अध्यक्ष कृष्ण भण्डारीले बताए ।"
पोखरा चौबिसै घण्टा खोल्ने तयारी,"पोखरा (कास) गृहमन्त्री बालकृष्ण खाँणले पोखराको पर्यटन व्यवसाय चौबिसै घण्टा खोल्ने तयारी गरेको बताएका छन् । २३ औं पोखरा सडक महोत्सव उद्घाटन गर्दै बिहीबार उनले देशका अन्य भूभागमा पनि चौबिसै घण्टा व्यवसाय खोल्न दिने आफ्नो चाहना रहेको धारणा राखे । रेस्टुरेन्टलाई चौबिसै घण्टा खोल्न दिने खालको प्रबन्ध पोखराबाटै होस् भन्ने मेरो चाहना छ । त्यसमा व्यवसायीकै सबैभन्दा ठूलो सहयोग हुन्छ, उनले भने, पोखराका व्यवसायीको साथमा सरकार छ । होटल, रेस्टुरेन्ट व्यवसायी, लगानीकर्ता, कर्मचारी मजदुरको साथमा सरकार छ, त्यही कुराको जनाउ दिन म पोखरा आएको हुँ । कहाँ कहाँ २४ घण्टा खुल्ने रेस्टुरेन्ट चलाउने भन्ने व्यवसायीले नै तय गर्नुपर्ने उनको भनाइ छ । नजिकका स्थानीयले अवरोध नगर्ने गरी ठाउँ छुट्याउन उनले व्यवसायीलाई आग्रह गरे । रातभर व्यवसाय खोल्ने वातावरण बनाउन जनप्रतिनिधिले स्थानीयलाई मनाउन भूमिका खेल्नुपर्ने उनले बताए । तत्काल बैठक डाकेर पोखरामा २४ घण्टा रेस्टुरेन्ट खोल्ने ठाउँ तोक्न कार्यक्रममा सहभागी प्रमुख जिल्ला अधिकारीलाई निर्देशन दिए । कहाँकहाँ चौबिसै घण्टा होटल, रेस्टुराँ खोल्न सकिन्छ भन्नेबारे अध्ययन गर्न गृह मन्त्रालयमा सहसचिव फणीन्द्र पोखरेलको संयोजकत्वमा कार्यदल बनेको र त्यसले आफ्नो तयारी गरिरहेको उनले जानकारी दिए । प्रहरी प्रशासनलाई पनि सहयोगी भूमिका निर्वाह गर्न उनले कार्यक्रममार्फत नै निर्देशन दिए । रेस्टुरेन्ट र होटललाई बन्द गर्न तपाईंहरू जाने होइन, उनले भने, त्यहाँको शान्ति सुरक्षा खलल भयो, होटलका मजदुर, कर्मचारी, लगानीकर्तामाथि अभद्र व्यवहार भयो वा उनीहरूको सुरक्षाको आवश्यकता भयो भने पुग्नुहोला । होटल रेस्टुरेन्टमा गएर प्रहरीले व्यवसायीलाई दुःख दिने या जबर्जस्ती बन्द गराउने काम नगर्न उनले निर्देशन दिए । फेवातालको जग्गा अतिक्रमणसम्बन्धी प्रतिवेदन गम्भीर रूपमा अध्ययन गरेर कार्यान्वयन गर्ने उनको भनाइ छ । अंग्रेजी नयाँ वर्षको अवसरमा रेस्टुरेन्ट एन्ड बार एसोसिएसन नेपाल (रेबान) पोखराले सडक महोत्सव आयोजना गरेको हो । सडकमै खाऔं, सडकमै नाचौं र सडकमै रमाऔं भन्ने नारासहित शनिबारसम्म गरिने महोत्सव पर्यटकीय क्षेत्र लेकसाइडको ३ किलोमिटर क्षेत्रमा सञ्चालन हुन्छ । सहिदचोकदेखि डिहिकोपाटनसम्मको सडकमा यातायात बन्द गरी सडकमै राखिएका रेस्टुरेन्टको मज्जा लिन हजारौं आन्तरिक तथा बाह्य पर्यटक यतिखेर पोखरा आउँछन् ।"
नबिलसँग बंगलादेश बैंक गाभिँदै,"काठमाडौं (कास) नबिल बैंकले नेपाल बंगलादेशलाई प्राप्ति (एक्विजिसन) गर्ने औपचारिक प्रक्रिया अघि बढेको छ । यसका लागि दुवै बैंकले अनौपचारिक रूपमा सहमति गरेर आआफ्नातर्फबाट प्रक्रिया अघि बढाइसकेका छन् । यसअनुसार दुवै बैंकले मर्जर समिति गठन गरिसकेका छन् ।नबिल बैंकले बुधबार र बंगलादेश बैंकले बिहीबार मर्जर समिति गठन गरेका स्रोतले जनाएको छ । नबिल बैंकले सञ्चालक उदयकृष्ण उपाध्यायको संयोजकत्वमा यसअघि गठित मर्जर समितिलाई नै उक्त जिम्मेवारी दिएको छ । हामी अहिले मर्जरको पक्षमा नभएर एक्विजिसनका लागि अघि बढेका हौं, नबिल बैंक स्रोतले भन्यो, हेर्दै जाऊँ, प्रक्रिया कहाँसम्म पुग्छ ?यी बैंकबीच धेरै पहिलेदेखि नै प्राप्तिको हल्ला चलेको हो । यद्यपि सेयर मिलान अनुपात (स्वाप) लगायत विषयमा कुरा मिलिसकेको थिएन । अहिले ती विषयमा कुरा मिलिसकेकाले औपचारिक रूपमा दुवै संस्थाले प्रक्रिया अघि बढाएका हुन् । स्रोतका अनुसार नेपाल बंगलादेश बैंकको प्रमुख सेयरधनी बंगलादेशको आईएफआईसी बैंक उक्त सेयर बिक्री गरेर बाहिरिन लागेको छ । आईएफआईसीले बिक्री गर्ने र बाँकी केही सेयर पनि खरिद गरेर नबिल बैंकले बंगलादेशलाई प्राप्ति गर्न लागेको स्रोतले बताएको छ । आजसम्मको समझदारीअनुसार एक साताभित्रै सहमतिपत्रमा हस्ताक्षर (एमओयू) गर्ने योजना छ, स्रोतले भन्यो, स्वाप रेसियोबारे एक हदसम्म सहमति भएको छ । तर अन्तिम टुंगो समग्र सम्पत्ति तथा दायित्व अध्ययन (डीडीए) गरेपछि मात्र लाग्ला ।यसअघि नबिल बैंकले चौधरी ग्रुपको लगानी रहेको युनाइटेड फाइनान्सलाई प्राप्ति गरेको थियो । युनाइटेडलाई नबिल बैंकले ३५ रुपैयाँ स्वाप रेसियोमा प्राप्ति गरेको हो । यी बैंकको मर्जर हल्लाले सेयर बजार पनि पटक पटक प्रभावित हुँदै आएको छ । सोही क्रममा गत बुधबार नेपाल बंगलादेश बैंकको सेयरमूल्य ९ प्रतिशत बढेको छ । हाल नेपाल बंगलादेश बैंकको मूल्य प्रतिकित्ता ४ सय २ रुपैयाँ तथा नबिलको १ हजार ४ सय ५० रुपैयाँ छ । नबिलले गत आर्थिक वर्षको नाफाबाट घोषणा गरेको ३३६ प्रतिशत सेयर बोनस र ४४ प्रतिशत नगद लाभांश वितरण गर्न बाँकी नै छ । शुक्रबारका लागि कम्पनीको बुक क्लोज मिति तय भएको छ । तर नेपाल बंगलादेश बैंकले गत आर्थिक वर्षको नाफाबाट १२ प्रतिशत सेयर बोनस र ३५ प्रतिशत नगद लाभांश वितरण गरिसकेको छ ।"
चार्जिङ स्टेसन सञ्चालनमा आए पनि चलेनन् विद्युतीय बस,"नेपालकै सबैभन्दा ठूलो सौर्य पावर हाउस२ सय ६० वाटका ४४ वटा सोलार प्यानल जाडेर एउटा प्यानल बनाइएको छ । त्यस्ता प्यानल १२ वटा छन् । त्यस्तै ३२ वटा प्यानलका २ वटा ठूला प्यानल बनाइएको छ । ती सबै प्यानललाई जमिनमा गाडेर आरसीसी ढलानसँग जोडिएको छ । सबै गरेर २ सय ६० वाटका ५ सय ९४ सोलार जडान गरिएको छ । यो पावर हाउसबाट १ सय ५४ किलोवाट विद्युत् उत्पादन हुन्छ । यो मुलुककै सबैभन्दा ठूलो सोलार चार्जर स्टेसन हो । पावर हाउसका लागि सोलार प्यानल जापानबाट, स्ट्रक्चरका सामान चीन र जंसन बक्स (पावर कन्ट्रोल र सप्लाई गर्ने उपकरण) इटालीबाट आयात गरिएको हो । सोलारबाट यो नेपालकै सबैभन्दा धेरै विद्युत् उत्पादन हुने स्टेसन भएको जापानको इसाका इलेक्ट्रिक कम्पनीका इलेक्ट्रिक इन्जिनियर केन्जी नाकाउले बताए । यहाँबाट उत्पादित बिजुली पूरै खपत नभए विद्युत् प्राधिकरणलाई दिइने योजना छ, उनले भने, एक वर्षसम्म निःशुल्क दिने प्रावधान छ । त्यसपछि ऊर्जा मन्त्रालयको समन्वयमा सम्झौता गरेर बेच्न सकिन्छ । त्यसका लागि स्टेसनमा २ सय ५० केभीएका ट्रान्सफर्मर लगाइएको छ । विद्युत् प्राधिकरणको ११ हजार भोल्टको ग्रिडमा कनेक्सन जोडेर परीक्षण गरिसक्यौं, नाकाउले भने । त्यहाँ एउटा टीओडी मिटर पनि राखिएको छ । मिटरमा सोलारबाट कति युनिट बिजुली प्राधिकरणलाई दिइयो र सोलार चार्ज नभएका बेला प्राधिकरणबाट कति युनिट बिजुली लिइयो भन्ने रिडिङ देखाउँछ । यहाँ १६ वटा गाडी चार्जर स्ट्यान्ड रहेको इलेक्ट्रिकल इन्जिनियर सुमित अधिकारीले बताए । यिनमा १३ वटा नर्मल चार्जर छन्, जसले ७ किलोवाट क्षमताका सवारीसाधन चार्ज गर्छ । ३ वटा क्विक चार्जर छन् । ८० किलोवाट क्षमताको ब्याट्री हुने एउटा बस र ४० किलोवाट क्षमताका दुईवटा मिनी बस एकैपटक क्विक चार्ज गर्न सकिन्छ । क्विक चार्जबाट फुल चार्ज हुन डेढदेखि दुई घण्टा लाग्छ । त्यही ७५ इलेक्ट्रिक रिक्सा (टुकटुक) चार्ज हुने प्वाइन्ट पनि राखिएका छन् । लुम्बिनी विकास कोष कार्यालयअघि एउटा गाडी चार्जर जोडिएको छ । त्यस्तै भैरहवास्थित गौतम बुद्ध अन्तर्राष्ट्रिय विमानस्थलमा नौवटा चार्जिङ प्वाइन्ट राखिएको छ । ८० किलोवाट क्षमताका बस र कारका लागि एउटा र ४० किलोवाट क्षमताका सवारीसाधनका लागि ८ चार्जर राखिएको छ । एसियाली विकास बैंकको अनुदान सहयोगमा क्लिन इनर्जी प्रोजेक्टअन्तर्गत चार्जिङ स्टेसन बनाइएको हो । बैंकको सहयोगमा जापानको इसाका इलेक्ट्रिक कम्पनीले पावर हाउस निर्माण गरेको हो । १३ करोड लागत इस्टिमेट गरिएको थियो । तर काममा भएको ढिलाइ र चार्जिङ स्टेसनको ठाउँ परिवर्तन हुँदा लागत बढेको छ । प्रधानमन्त्री कार्यालयले निर्माणको काम रोक्दा र कोरोना भाइरस संक्रमणले झन्डै एकडेढ वर्ष ढिलो भयो, लुम्बिनी विकास कोषका योजना प्रबन्धक भट्टराईले भने । सन् २०१८ को डिसेम्बरमा सुरु भई २०१९ को अप्रिलमा निर्माण पूरा गर्ने लक्ष्य थियो । बिजुली चार्जिङ स्टेसनको काम सम्पन्न भयो, जापानको इसाका इलेक्ट्रिक कम्पनीका नेपाली साझेदार थापाले भने, अब लुम्बिनीमा बिजुली बस चढ्ने चाहना पूरा हुने भयो । तीन वर्षभित्र लुम्बिनीमा पेट्रोलियम पदार्थले चल्ने सवारी साधन विस्थापित गर्ने योजनाअनुसार चार्जिङ स्टेसन सञ्चालनमा ल्याइएको कोषका सदस्य राजेश ज्ञवालीले बताए । विकासमा वामे सर्दै गरेको लुम्बिनीवासीका लागि यो खुसी कुरा हो, लुम्बिनी क्षेत्रबाट निर्वाचित प्रदेश सभासद् फखरुद्दिन खाँले भने, अब भने जनतामा उत्साह थपिएको छ । आयआर्जन र रोगजारी बढाउँछ । बढ्दो प्रदूषण नियन्त्रण गर्न पनि सघाउ पुग्ने हुँदा यसको स्थायित्वका लागि लाग्नुपर्ने उनको भनाइ छ । लुम्बिनीलाई प्रदूषणरहित बनाउन ल्याइएको बिजुली बस भने चल्न पाएका छैनन् । सुरुमा सम्झौता अनुसारका बस नभएपछि पर्यटन मन्त्रालयले लिन मानेन । त्यसपछि नयाँ ल्याइएका ५ बस र १४ जिप भ्यान एक वर्ष बढीदेखि दुई नम्बर गेटअघि खुला आकाशमुनि थन्किएका छन् । लुम्बिनी विकास कोषले स्वदेशी र विदेशी पर्यटकलाई यातायातको सुविधा दिन प्राप्त सवारीसाधन थन्काएर राख्दा नराम्रो सन्देश गइरहेको लुम्बिनी होटल संघ वरिष्ठ उपाध्यक्ष लीलामणि शर्माले बताए । कोषले कार्यविधि बनाएर सवारीसाधान सञ्चालन गर्न तीन महिनाअघि नै टेन्डर गर्ने निर्णय गरे पनि अझै सूचना निकाल्न सकेको छैन । एसियाली विकास बैंकको अनुदान सहयोगमा क्लिन इनर्जी प्रोजेक्टअन्तर्गत १३ करोडको लागतमा ट्याक्सी र बस भित्रिएका हुन् । विश्वलाई लुम्बिनीसँग जोड्न भैरहवास्थित गौतम बुद्ध अन्तर्राष्ट्रिय विमानस्थलबाट लुम्बिनीसम्म पर्यटक र तीर्थयात्रीलाई ओसारप्रसार गर्न प्रयोग गरिने बताइएको छ । लुम्बिनीलाई विभिन्न बुद्धस्थल तिलौराकोट, रामग्राम र देवदहसँग जोड्न र आवतजावतका लागि सजिलो बनाउन ट्याक्सी र बस सञ्चालन गर्न पठाइएको हो ।"
ग्राहकलाई ग्लोबल आईएमईको छुट तथा क्यास ब्याक,"काठमाडौं (कास) ग्लोबल आईएमई बैंकले १५ औं वार्षिकोत्सवका अवसरमा ग्राहकलाई विभिन्न छुट तथा क्यास ब्याक अफर ल्याएको छ । बैंकको कार्ड तथा डिजिटल बैंकिङमार्फत गरिने कारोबारमा छुट तथा क्यास ब्याक प्रदान हुने बैंकले जनाएको छ । पुस १५ देखि माघ १५ सम्मका लागि मोबाइल बैंकिङ, डेविट तथा क्रेडिट कार्ड निःशुल्क उपलब्ध गराइने बैंकले बताएको छ । पहिलो पटकको क्यूआर कारोबार, पस मेसिनमार्फत गरिने कारोबार तथा इकम कारोबारमा १५ प्रतिशत अथवा ३ सय रुपैयाँसम्म क्यास ब्याक प्रदान गर्ने पनि बैंकले जनाएको छ । देशभर ग्लोबलका २८७ शाखा, २५२ एटीएम, २६३ शाखारहित बैंकिङ सेवा, ४८ एक्सटेन्सन तथा राजस्व संकलन काउन्टर तथा ३ वटा वैदेशिक प्रतिनिधि कार्यालय छन् ।"
दागबत्ती दिइएकी आमालाई साउदी जेलमा भेट्दा,"(काठमाडौं)  तपाईंको आमासँग मिल्ने नाम भएकी एक महिला साउदीको जेलमा हुनुहुन्छ । तपाईंको आमा हो कि अरू नै, एक पटक आएर भेट्नुपर्यो नवलपरासीका सुनील गुरुङलाई साउदी अरबस्थित नेपाली दूतावासका द्वितीय सचिव भरत खनालले २०७५ फागुनको एक दिन फोनमा भने । सुनील साउदी अरबको प्रमुख औद्योगिक सहर दमाममा काम गरिरहेका थिए । उनी डेढ वर्षअघि मात्रै त्यहाँ पुगेका थिए । मेरी आमाको शव म आफैंले अन्तिम संस्कार गरिसकेको छु । काजकिरिया पनि भइसकेको छ, आश्चर्य मान्दै उनले खनालसमक्ष भने, नाम मिल्दैमा मेरो आमा हुन सक्ला र ? तैपनि म भेट्न आउँछु । सुनीलले २०६९ वैशाखमा पशुपति आर्यघाटमा आमा सरस्वतीलाई दागबत्ती दिएका थिए । घरेलु कामदारका रूपमा साउदी अरब पुगेको ७ महिनामै सरस्वतीको शव आएको थियो । सुनील र सुनीलकी दिदी सुशीलालाई आमा साउदी पुगेको थाहा थिएन । बुबाको मृत्यु भएपछि सम्पर्कविहीन भएकी उनी साउदी पुगेको मृत्युको खबरपछि मात्र थाहा पाएको सुनील बताउँछन् । साउदीबाट आएको शव नचिन्ने भइसकेको थियो । आँखा निकै गडेका थिए । गाला चाउरिएको थियो । शवसँगै रहेको कागजातमा सरस्वतीको फोटोसहितको राहदानी थियो । तिनै प्रमाणलाई आधार बनाएर आर्यघाटमा दाहसंस्कार गरियो । सुनील आफैंले दागबत्ती दिए । खनालको फोनबाट बिथोलिएको मन लिएर सुनील झन्डै चार सय किलोमिटर टाढा रहेको रियादस्थित नेपाली दूतावासमा तोकिएको समयमा पुगे । २०७५ चैतमा खनालले सुनीललाई रियादमै रहेको मालाज जेलमा लिएर गए । जेलभित्र पुग्नासाथ सुनील कहालिए, आमा म सुनील सरस्वती एकछिन त अकमकिइन् । सुनीललाई चिन्नेबित्तिकै रुन थालिहालिन्, तँ कहाँबाट यहाँसम्म आइपुगिस् बाबु ? मलाई यहाँबाट उद्धार गरेर लैजा । तपाईंको नाम गरेर एउटा लास आएको थियो । त्यसलाई जलायौं । अहिले तपाईं त यहाँ पो हुनुहुन्छ, सुनीलले आमासँग भनेका थिए, आमाकै नाम र फोटोसहितको पासपोर्ट, मृत्यु दर्ताको प्रमाणपत्र र बन्द बाकसमा आएको शव थियो । सरस्वतीले आफ्नो लास भनेर अरूकै जलाएको सुन्दा अचम्म मान्दै सोधिन्, तिमीहरूले कसको लास जलायौ त ? शवसँग आएको पासपोर्ट तपाईंको थियो, उनले भने, अहिले जिउँदै देख्दा मलाई सपना हो कि विपनाजस्तो लागिरहेको छ आमा । दूतावासले पनि शव साटिएकामा केही बताएको छैन । कम्पनीले नै कागज साटिदिएकाले एउटाको शवमा अर्काको पासपोर्टका आधारमा कागजात बनेको हुन सक्ने दूतावासको अनुमान छ । जेलमा आमाछोराबीच कुराकानी भइसकेपछि केहीबेर सन्नाटा छायो । दुवैका आँखा रसिला भइसकेका थिए । उनीहरूलाई भेट्न १५ मिनेटको मात्रै समय दिइएको थियो । सुनील छुट्टिएर निस्किए ।आमालाई देख्नेबित्तिकै त्यसबेला मेरो त दिमाग नै शून्य भयो । एकछिन सपना हो कि विपना जस्तो लाग्यो ? उनले भने, जसलाई मैले आमा भनेर दागबत्ती दिएँ, त्यो अनुहार झलझली याद आयो । मैले त केही सोच्नै सकेको छैन । जेलमा भएको कुराकानीमा सरस्वतीले आफूले हत्याको अभियोगमा मृत्युदण्डको सजाय पाएको सुनीललाई सुनाएकी थिइन् । मलाई मृत्युदण्डको सजाय दिने फैसला भइसकेको छ । कहिले कतिखेर मेरो जीवन जान्छ, थाहा छैन, उनले भनेकी थिइन्, म निर्दोष छु । मैले मेरो मालिकको हत्या गरेको होइन । मलाई फसाइएको हो ।त्यही कुरा उनले दूतावासलाई पनि भनिसकेकी थिइन् । मालिकलाई चक्कु प्रहार गरी हत्या गरेको अभियोगमा साउदी प्रहरीले २०७० भदौ २३ गते घरबाटै ५४ वर्षीया सरस्वती घिमिरे (गुरुङ) लाई पक्राउ गरेको थियो । दूतावासका अनुसार सरस्वतीले बयानमा आफूले हत्या गरेको स्वीकार गरेको भन्दै अदालतले २०७१ मंसिर २४ मा मृत्युदण्डको सजाय दिने फैसला सुनाएको थियो । तल्लो अदालतले मृत्युदण्डको सजाय सुनाएको तीन वर्षपछि मात्रै दूतावासलाई जानकारी दिएको थियो । त्यसपछि दूतावासले सरस्वतीको परिवारको खोजी थालेको थियो । यही क्रममा दूतावासबाट सुनीललाई फोन गएको थियो । म सप्लाई कम्पनीमा काम गर्थें । कम्पनी राम्रो थिएन । आमालाई फेरि दोस्रोपटक भेट्न जान पाइनँ, सुनील भन्छन्, त्यसपछि आमाले बेलाबखत फोन गर्नुहुन्छ । सरस्वतीले दुई पटक सरकारी वकिलको कार्यालयमा हत्या गरेको स्वीकार गरेकी छन्, तर परिवारसमक्ष आफूलाई दबाब दिइएकाले कबोल गरेको भनेकी छन् । मलाई मालिक्नीले फकाइफुल्याई हत्याको अभियोग स्वीकार गर्न भनेकी थिइन्, उनले परिवार र दूतावासका कर्मचारीसँग भन्ने गरेकी छन्, यहाँको कानुन मैले बुझिनँ । मालिक्नीले मलाई फसाई । उनका अनुसार माथिल्लो तलामा काम गरिरहेका बेला कसैले तल्लो तलामा मालिकको हत्या गरेको हो । हत्या गर्नेले मलाई चक्कु हातमा दिई बाथरुममा लगेर थुनिदिएको हो, उनले परिवारसमक्ष दाबी गरेकी छन् । उनको जीवनरक्षाको अपिल गर्दै दूतावासले पुनरावेदन गरेको छ । बिहीबार पनि पुनरावेदन अदालतमा सरस्वतीको मुद्दामा सुनुवाइ भयो । अदालतले के फैसला गर्यो भन्ने सार्वजनिक भएको छैन । उनको मुद्दालाई सुरुवातदेखि हेरिरहेका तत्कालीन राजदूत महेन्द्रसिंह राजपुतका अनुसार परिवारले माफी दिए मृत्युदण्डबाट जोगाउन सकिन्छ । हामीले त्यतिखेर मृत्युदण्डबाट जोगाउन कानुनी लडाइँ पनि लडिरहेका थियौं । त्योसँगै परिवारलाई भेटेर माफी दिने प्रक्रिया पनि थालेका थियौं, उनले भने, साउदी परिवारबाट त्यति सकारात्मक जवाफ आएन । आमालाई भेटेर स्वदेश फर्केपछि पनि सुनील र सुशीला भने उद्धारका लागि तीन वर्षदेखि सम्बन्धित निकायमा धाइरहेका छन् । हामीले आमा गुमाइसकेका थियौं । अहिले आएर आमा जिउँदै हुनुहुन्छ । तर मृत्युदण्ड पाउनुभएको छ, छोरी सुशीला मगरले भनिन्, सानैमा बुबा गुमायौं । फेरि आमा गुमायौं भनेर बसेका थियौं । उहाँ त जीवितै हुनुहुँदो रहेछ । तर जेलमा हुनुहुन्छ, निर्दोष आमालाई कसरी जोगाउने होला ?"
निगमको विमान दोहामा ग्राउन्डेड,"काठमाडौं (कास) इन्जिनमा खराबी देखिएपछि नेपाल वायु सेवा निगमको न्यारोबडी विमान मंगलबारदेखि दोहामा ग्राउन्डेड भएको छ । काठमाडौंबाट गएको उक्त विमान सुरक्षित अवतरण भइसकेपछि पार्किङ गर्ने क्रममा इन्जिनमा समस्या देखिएको निगम प्रवक्ता अर्चना खड्काले बताइन् । मर्मतको जिम्मा पाएको कतार एयरवेजका प्राविधिकले जाँच गरी इन्जिन खोलेर मर्मत गर्नुपर्ने बताएपछि निगम जगेडा इन्जिनको खोजीमा छ ।निगम स्रोतका अनुसार बायाँ इन्जिनमा समस्या देखिएको सगरमाथा नामको विमान झन्डै एक महिना दोहामै रहने भएको छ । चाँडै निगमको बोर्ड बैठकबाट अर्को इन्जिन खोजेर ग्राउन्डेड विमानमा राख्ने विषयमा निर्णय गर्ने छौं, स्रोतले भन्यो, त्यो विमान रिलिज हुन कम्तीमा पनि १५२० दिन लाग्न सक्छ । दुई न्यारोबडी र दुई वाइडबडीबाट ७ वटा अन्तर्राष्ट्रिय गन्तव्यमा उडान गर्दै आएको निगमलाई एउटा न्यारोबडी थन्किएपछि मंगलबारयता समयमै उडान गर्न चाप परिरहेको छ । एउटा विमानबाट दैनिक ६ देखि १० घण्टा उडान गर्दै आइरहेको निगमले तीन दिनयता जापान र दुबईमा समयमै उडान गर्न सकिरहेको छैन । निगमका एक निर्देशकका अनुसार तीन दिनमा निगमले ५ वटा उडानका यात्रुलाई निगमकै अतिरिक्त खर्चमा होटलमा राख्नुपरेको छ । जापान र दुबईमा यात्रुलाई ट्याक्सी भाडा दिएर घर पठाइरहेका छौं, ती निर्देशकले भने, नेपालमा कतिपय घरमै बसिरहेका छन् भने होटलमा बसिरहेकालाई नियमित होटलमै राखेर बिल हामी भुक्तानी गर्दै आइरहेका छौं । त्यस्तै, निगमको एउटा वाइडबडी विमान मर्मतका लागि शनिबार श्रीलंका उड्ने भएको छ । उक्त विमान करिब एक साता श्रीलंकामा रहनेछ । त्यसपछि निगमसँग एक न्यारो र एक वाइडबडीले दिल्ली, दोहा, दुबई, मलेसिया, हङकङ, बैंकक र जापान उडान गर्नुपर्नेछ । दुईवटा विमान थन्किने भएपछि अबको एक महिना निगमलाई उडान तालिकासँगै आम्दानीमा प्रत्यक्ष असर पर्ने देखिन्छ ।"
बगर बन्यो आश्रय,"(बाँके)  मुटु नै कमाउने पुसको जाडो छ । खेतको डिलको एउटा खटियामा ७ वर्षीय किसन र उनका भाइ विशाल चिसोले काँप्दै थिए । सिँगान बगेको थियो, अनुहारमा झिँगा भन्किरहेका थिए । आङमा एकसरो पातलो कपडा । घरआँगन बग्यो । बस्ने ठाउँ छैन । साथी उतै छुटे । सधैं जान सकिँदैन । सबै टाढा भए, कधैपुर्वाका किसनले भने, विकास यता आउँदैन । कहिलेकाहीं म उतै जान्छु खेल्न । गाउँसँगै सानो साथी विकास टाढिएको छ । किसन भाइसँगै दिनभरि घाम ताप्छन् भने साँझबिहान परालको आगो । अन्य विकल्प छैन । बाआमा र हजुरबुबा छाक जुटाउन कामको खोजीमा जान्छन् । घरखेत बगर बनेपछि किसनका हजुरबुबा सुन्दर लोनिया अँधियामा खेती गर्छन् । त्यही जग्गामा सानो छाप्रो छ । खाना खाँदै थियौं, पहिले आँगन बग्यो, वृद्ध लोनियाले भने, घर पनि बगायो । उनको पीडा बुझ्ने कोही भएनन् । गत भदौ ११ को बाढीले उनको घरबास बगाएको थियो । परिवार ठूलो संकटमा छ । छाप्रोमा जेनतेन गुजारा गर्दै आएका छन् । छाप्रोभित्र भुइँमा टेक्नै गाह्रो पर्ने चिसो छ । ठन्डीले खुट्टा फुट्लाजस्तै हुन्छ, सुनिता लोनियाले भनिन् । राप्ती नदीको तटमा लोनियाजस्तै धेरै परिवारको अहिले बिजोग छ । उनीहरूको बस्तीमा राप्ती र डुडुवा खोला बगिरहेका छन् । जतिथरी सरकार भए पनि कसैले दुःख देखेनन्, घरबास भएतिर पुलुक्क हेर्दै सुन्दर लोनियाले भने । नदी तटमा धेरै पीडित भेटिन्छन् । उनीहरूको आँसु बालुवामा पोखिँदै आएको छ । चारैतिरबाट राप्तीले घेरिएको छिटैपुर्वा पाँजाका पञ्चराम यादवको घरखेत बगेको १३ वर्ष भयो । हिउँद लागेपछि उनी बालुवाले पुरिएको पुरानो बस्ती हेर्न आइरहन्छन् । ऊ त्यहाँ हाम्रो घरजग्गा थियो, राप्तीको दक्षिणी भँगालो तरेपछि उत्तरतर्फको जमिन देखाउँदै उनले भने, मेरो त उठिबास भयो । अरू २०६५ सालमा आएको बाढीले ५० जना छिमेकीको घर पनि बग्यो । १३ वर्षअघिसम्म उर्वर रहेको जमिनमा अहिले बालुवा मात्र छ । बस्तीमा नदी पस्दा छिटैपुर्वाका मेवालाल यादव ६ वर्षका थिए । सानै भए पनि त्यस बेलाको कहालीलाग्दो अवस्था अझै बिर्सेका छैनन् । बेलाबेला उनी बगरमा आँखा दौडाउँछन् । अब त्यो जमिनको कुनै आशा छैन, उनले भने, जबर्जस्ती माया मार्नु परेको छ । आफ्नो २५ बिघा जमिन बगरमा परिणत भएको उनले दुखेसो सुनाए । राप्ती र डुडुवा नालाका कारण तटीय बस्ती र उर्वरभूमि बगरमा परिणत हुने क्रम रोकिएको छैन । नदीनाला वर्षामा उर्लेर आउँछन्, बाढी केही समयमा घट्छन् । मृत्युको मुखबाट जोगिएका बासिन्दाका आँखामा पीडा र आँसु छचल्किरहन्छ । अन्न झुल्ने खेतमा नदी बगेको छ । हेर्दा हेदै ४ बिघा जमिन बग्यो, होलियाका राधेश्याम कुर्मीले भने, माटो बगेपछि धेरैको छाक घटेको छ । राप्ती तटका होलिया, बबतहनी, कम्दी, फत्तेपुर, गंगापुर र मटेहियाका किसानको हजारौं बिघा जमिन बगर बनेको छ । प्रत्येक वर्ष वर्षायाम सुरु भएपछि उद्धार र राहतको प्रयास गरिन्छ । उनीहरूको समस्या समाधान गरिँदैन । बस्तीमा पटकपटक बाढी पस्न पनि रोकिएको छैन । २०७१ साउन २६ देखि भदौ २ सम्म बस्तीमा बाढीले ठूलो क्षति पुर्याएको थियो । त्यतिबेलाको बाढीले बगाएर १५ जनाको मृत्यु भयो । ३ हजार २ सय १२ घर पूर्ण रूपमा क्षति भए । ९ हजार १ सय २८ घर आंशिक रूपमा भत्के । ६९ हजार ९ सय ३४ जना प्रभावित भए । ३३ करोड ८१ लाख ९५ हजार रुपैयाँ बराबरको भौतिक क्षति भएको जिल्ला प्रशासनले जनायो । त्यतिबेलाका विस्थापितले अहिलेसम्म घरबास पाएका छैनन् । गंगाजीले सबै बगाइन् । यो ठन्डीमा छाप्रो पनि भत्क्यो । अब कहाँ सुत्ने ? ७१ वर्षीय मुन्ना बसखोरले भने, यो छाप्रो खरले बारेको हो । मक्किइसकेको थियो । हावाले पल्टाइदियो । उनी २०७१ साउनका बाढीपीडित हुन् । देउपुराबाट विस्थापित भई अहिले लालपुरको जंगल छेउमा बस्दै आएका छन् । छाप्राभित्र पुसको चिसो काट्न नसक्ने अवस्था छ । राप्ती तटीय क्षेत्रमा २०५५ सालदेखि डुबान सुरु भएको हो । अहिलेसम्म कैयौं जमिनदार भूमिहीन भइसकेका छन् । कतिपयसँग लालपुर्जा छ, जमिन छैन । ५ बिघा जमिनको पुर्जा छ तर सुकुम्बासी भइयो, राजकुमारले भने । तटीय क्षेत्रका ६ हजार घरपरिवारमध्ये कसैको जग्गा बगर बनेको छ । कसैको जमिनमा नदी बगिरहेको छ । यस्तो जग्गा धितो राखेर बैंकले पनि ऋण दिँदैन । सबैतिरबाट विस्थापितको हात बाँधिएको छ । हरेक वर्ष दोहोरिँदै आएको समस्याको दीर्घकालीन समाधान गर्ने भन्दै २०७१ भदौ २३ मा विभिन्न सरकारी निकायका प्राविधिकसहितको ९ सदस्यीय समिति गठन भएको थियो । उक्त समितिले प्रमुख जिल्ला अधिकारीलाई बुझाएको अध्ययन प्रतिवेदन गृह मन्त्रालयलाई पठाएको थियो । तर, त्यसको सुझाव मन्त्रालयले अझैसम्म कार्यान्वयन गरेको छैन । जसले गर्दा तटीय क्षेत्रका बासिन्दा जोखिममा त परेका छन् नै, उनीहरूको जीवनसमेत निकै कष्टकर भएको छ । जीउधनको सुरक्षा गर्नुपर्छ भन्ने सुझाव थियो, तत्कालीन प्राविधिक समितिका संयोजक एवं सहरी विकास तथा भवन निर्माण विभाग संघीय आयोजना कार्यान्वयन इकाइका इन्जिनियर होमनाथ भुसालले भने, अब त्यो कुरा सबैले बिर्सिसके । गृहले विस्थापितलाई राहतस्वरूप ७५ हजार रुपैयाँ दिने भनेको थियो । त्यो रकमसमेत सबै पीडितले पाएका छैनन् । २०६५ सालका विस्थापितमध्ये कैयौं झोरा जंगलमा छन् ।तटबन्ध आश्वासन मात्रैनदीभन्दा यहाँको भौगोलिक सतह निकै होचो छ । २०७१ असोज ५ मा पछिल्लोपटक नेपालभारत दुई मुलुकका राजनीतिज्ञ र उद्योग व्यवसायीको ठूलै घुइँचो लाग्यो नेपालगन्जमा । भारतीय पूर्वमन्त्री र सांसदहरूसमेत थिए । साथमा तत्कालीन भारतीय राजदूत रन्जित रे र उनका सचिव पनि थिए । नेपालगन्जरूपैडिहा नाका, व्यापार र राप्ती डुबानको समस्याका बारेमा छलफल भयो । फर्कनुअघि दूतावासका अधिकारीले नदी नियन्त्रणका लागि तटबन्ध निर्माण गर्न आर्थिक सहयोग गर्ने आश्वासन दिए । किनभने, २०५५ सालमा होलियाको दक्षिण भारतले १३ किलोमिटर लामो कलकलवा तटबन्ध बनाएपछि नेपाली बस्ती डुबानमा पर्दै आएका हुन् । नेपाली पक्षले सचिवस्तरीय बैठकमा समस्या समाधानका लागि नदीको दुवैतिर २५ किलोमिटर पक्की तटबन्ध बनाई दिन प्रस्ताव गर्दै आएको छ । सचिवस्तरीय बैठकमा उक्त प्रस्तावका बारेमा बारम्बार छलफल हुने गर्छ । तर, अहिलेसम्म कुनै निकास निस्कन सकेको छैन । राप्तीले धार परिवर्तन गरी टेपरी गाउँ हुँदै दक्षिण भारतीय अर्धसैनिक बल (एसएसबी क्याम्प) तिर बग्न थालेपछि पाँच किलोमिटर तटबन्ध बनाउने धारणा भारतीय अधिकारीले व्यक्त गरेका थिए । किनभने, पाँच किलोमिटर पक्की तटबन्ध बनाउँदा भारतको कलकलवा तटबन्धमा क्षतिको जोखिम न्यून हुन्छ । नदीले फेरि धार परिवर्तन गरी उत्तरपूर्वतिर बग्न थालेसँगै भारतीय पक्षले तटबन्ध बनाइदिने कुरा नजरअन्दाज गर्दै आएको छ ।"
'कभर्डहल चाहियो,"पुरुष टिमलाई बेवास्ता सेन्ट्रल जोन भलिबलमा नेपालको महिला र पुरुष दुवै टोलीको सहभागिता थियो । महिला टोलीले उज्वेकिस्तानलाई हराएर उपाधि जित्दा पुरुष टोली उज्वेकिस्तानसँगै हारेपछि पदकबाट वञ्चित भएको हो । लिग चरणमा तेस्रो भएको नेपाल तेस्रो स्थानका लागि भएको प्लेअफमा पराजित भएको हो । बंगलादेशबाट सँगै फर्किएका नेपालका दुवै टोली एकै समयमा प्रस्थान गरेका थिए । भलिबल संघको कमजोर व्यवस्थापनका कारण पुरुष टोलीले विमानस्थलमा निकै असहज र अपमानित महसुस गर्यो । स्वाभाविक रूपमा उपाधि विजेता टोलीले नै बढी प्राथमिकता पाउँछ । तर दुई वर्षअघि घरमै आयोजित पाँचौं सेन्ट्रल जोनको तुलनामा सुधारिएको प्रदर्शन गरेको पुरुष टोलीलाई संघले सान्त्वना दिन पनि सकेन ।विमानस्थलमा भलिबल संघका सबै पदाधिकारी महिला टोली वरिपरि झुम्मिए । महिला खेलाडी खादामालाले भरिभराउ थिए । पदाधिकारी महिला टोलीसँग तस्बिर र सेल्फीमा व्यस्त हुँदा पुरुष खेलाडी भने खाली हात ट्याक्सी चढेर घर गए । संघले पुरुष टोलीका लागि पनि सवारीको व्यवस्था गरेको थिया । तर उचित व्यवस्थापन हुन नसक्दा त्यो गाडी खाली नै फर्कियो । स्वाभाविक रूपमा सफलता हासिल गर्ने टोलीकै वाहीवाही हुने हो । हामीले त्यसलाई धेरै अनर्थ रूपमा लिएका छैनौं, राष्ट्रिय टोलीका कप्तान इमबहादुर रानामगरले कान्तिपुरसँग भने, तर संघले अलिकति खादाका लागि खर्च गरिदिएको भए हुन्थ्यो ।नेपाल भलिबल संघकी उपाध्यक्ष निरोज मास्केले विमानस्थलको स्वागत कार्यक्रमको व्यवस्थापन गरेकी थिइन् । टिमलाई विमानस्थलमा स्वागत गरी नगर परिक्रमा गराएर राखेप कभर्डहलमा सम्मान कार्यक्रम गरिएको थियो । हामीले खेलाडीलाई काखा र पाखा गरेका होइनौं । पुरुष टिमलाई पनि पुग्ने खादा र माला ल्याएका थियौं । तर सबैले महिला खेलाडीलाई लगाइदिँदा उनीहरूका लागि पुगेन, उपाध्यक्ष मास्केले कान्तिपुरसँग भनिन् । पुरुष टिमले पाँच टोली सम्मिलित प्रतियोगितामा दुई जित हासिल गरेको थियो । माल्दिभ्स र उज्वेकिस्तानलाई पराजित गरेपछि नेपाल लिग चरणमा तेस्रो भएको हो । राष्ट्रिय टोलीका क्वीक स्पाइकर हरि अधिकारीले प्रदर्शन र उपलब्धिमा सन्तुष्ट रहेको बताए ।अघिल्ला संस्करणको तुलनामा हाम्रो धेरै नै माथिल्लोस्तरमा प्रदर्शन भएको हो । प्रतिस्पर्धात्मक खेल थियो । हामीले बलियो टोलीलाई पराजित गर्यौं । उपाधि जितेको श्रीलंकाविरुद्ध पनि हामीले एक सेट जितेका हौं, त्रिभुवन आर्मी क्लबका सिनियर सदस्य हरिले भने, दुर्भाग्य, हामी पदकको नजिक पुगेर पनि हार्नुपर्यो । मेरो विचारमा पूरै टिमले शतप्रतिशत प्रदर्शन गरेको हो । तयारीअनुसार हाम्रो प्रदर्शन सन्तोषजनक रह्यो भन्ने लाग्छ ।"
दक्षिण अफ्रिकामाथि भारतको सजिलो जित,"सेन्चुरियन (एएफपी) भारतले दक्षिण अफ्रिकाविरुद्धको पहिलो टेस्टमा १ सय १३ रनको जित निकाल्दै सिरिजमा सुखद सुरुआत लिएको छ । सुपर स्पोर्टस पार्कमा जितका लागि ३ सय ५ रनको लक्ष्य पाएको दक्षिण अफ्रिकाले पाँचौं तथा अन्तिम दिन बिहीबारको सुरुआत चार विकेट गुमाएर ९४ रनबाट गरेको थियो ।लन्च सत्रपछिको पहिलो दुई ओभरमा तीन विकेट गुमाएपछि दक्षिण अफ्रिका १ सय ९१ रनमा अलआउट भयो । भारतका लागि जसप्रित बुमराह र मोहम्मद सामीले ३३ विकेट लिए । यस्तै फास्ट बलर मोहम्मद सिराजले दुई विकेट लिए । अफस्पिनर रविचन्द्रन आश्विनले लगातार दुई बलमा अन्तिम दुई विकेट लिए ।यस जितसँगै तीन टेस्टको विश्व टेस्ट च्याम्पियनसिप शृंखलामा भारतले १० को अग्रता लिएको छ । खेलपछि भारतीय कप्तान विराट कोहलीले भने, हामीले उत्कृष्ट सुरुआत लिएका छौं । यो जित चार दिनमा सम्भव भएको हो, त्यसैले हाम्रो टिम कति राम्रो छ, देखाउँछ । टेस्टको पूरा एक दिन वर्षाले खेल सम्भव नभएर पनि भारत यो सजिलो जितसम्म पुगेको हो ।दक्षिण अफ्रिकाका लागि कप्तान डिन एल्गर र टेम्बा बाभुमाले केही सुदृढ खेल प्रदर्शन गरे । एल्गर ७७ रन बनाएर बुमराहको बलमा एलबीडब्लू भए । बाभुमा भने ३५ रनमै सीमित रहे । हारपछि एल्गरले भने, हामीले पर्याप्त रन बटुल्न सकेनौं, त्यसैले हामीले बलियो चुनौती पनि पेस गर्न सकेनौं ।"
राष्ट्रिय भारोत्तोलन यसै महिना,"काठमाडौं (कास) नेपाल भारोत्तोलन संघको आयोजनामा २४ औं पुरुष तथा ९ औं महिला राष्ट्रिय भारोत्तोलन प्रतियोगिता पुस २७ गतेदेखि हुनेछ र यसमा तीन विभागीय टोली पुलिस, आर्मी र एएपीएफसँगै विभिन्न २० जिल्लाका गरेर २३ टिमको सहभागिता रहनेछ ।संघका अध्यक्ष रामकृष्ण श्रेष्ठले बिहीबार पत्रकार सम्मेलनमा प्रतियोगितामा दुई सयभन्दा बढी खेलाडी सहभागी रहने बताए । जुनियरसिनियर तथा युथ पुरुषमहिलातर्फ विभिन्न ४० तौल समूहमा प्रतिस्पर्धा हुनेछ । सहभागी टोलीको खाना, बसोबास र यातायात खर्च आयोजक संघले बेहोर्नेछ ।तीनदिने प्रतियोगिता मध्यपुर थिमि नगरपालिकाको थिमि बैंक्वेटमा हुनेछ । मेयर मदनसुन्दर श्रेष्ठले नगरपालिकाले खेल क्षेत्रलाई अगाडि बढाउन हरदम सहयोग गरिरहेको स्मरण गर्दै प्रतियोगितामा पनि नगरपालिकाको साथ र सहयोग रहने प्रतिबद्धता जनाए । नेपाल ओलम्पिक कमिटीका उपाध्यक्ष चतुरानन्दराज वैद्यले प्रतियोगिताको सफलताका लागि शुभकामना दिए ।"
'राष्ट्रको प्रतिनिधित्व गर्न चाहनेले नै खेल्छन्,"(काठमाडौं)  नवनियुक्त क्रिकेट प्रशिक्षक पुबुदु दासानायकेले खेलाडीहरूको पहिलो प्राथमिकता खेल्नु र राष्ट्रिय टोली हुनुपर्ने बताएका छन् । दुई दिनअघि दोस्रो पटक नेपालको प्रशिक्षक बन्न आएका उनलाई नेपाल क्रिकेट संघ (क्यान) ले बिहीबार सञ्चारमाध्यममा प्रस्तुत गर्दा दासानायकेले खुलेर क्रिकेट खेल्ने वातावरण बनाउन आफू लागिपर्ने जनाए । सेन्ट्रल कन्ट्रयाक्टको वर्गीकरणको विषयलाई लिएर सञ्चारमाध्यममा गएर बोलेपछि क्यानले मंसिर २९ गते कप्तान ज्ञानेन्द्र मल्ल र उपकप्तान दीपेन्द्रसिंह ऐरीलाई पदमुक्त गर्नुका साथै उनीहरू दुईसहित सोमपाल कामी र कमलसिंह ऐरीलाई ६ महिना सेन्ट्रल कन्ट्रयाक्टमा नराख्ने निर्णय गरेको थियो । क्यानले चार खेलाडीमाथि कारबाही गर्दै सन्दीप लामिछानेलाई कप्तान बनाएको थियो । त्यसयता विनोद भण्डारी, करण केसी, कुशल भुर्तेल, अविनाश बोहरा, रोहित पौडेललगायतका खेलाडीले कारबाहीप्रति ऐक्यबद्धता जनाउँदै आएका छन् । त्यसयता क्यान र खेलाडीबीच अनौपचारिक वार्ता र छलफल भए पनि सहमति हुन सकेको छैन । यस्तो परिवेशमा आए पनि दासानायके विवाद समाधान हुनेतर्फ विश्वस्त देखिन्थे । खेलाडीबीच मौलाएको गुटका बारेमा प्रश्न गर्दा उनले अब कुनै गुट नरहने र एउटा टिम हुने, त्यो नेपाल राष्ट्रिय टोली हुने जनाए । जसले नेपालको लोगो छातीमा राखेर राष्ट्रको प्रतिनिधित्व गर्न चाहन्छ, त्यो टोलीमा हुनेछ । जसले चाहँदैन, त्यो टोलीमा हुँदैन, त्यसको कुनै वरीयता वा अरू नै किन नहोस्, दासानायकेले भने, राष्ट्रका लागि को कति खेल्न आतुर छन्, तिनीहरूलाई माहोल बनाइदिन चिन्तित छु । अब एक टिम हुनेछ र एक उद्देश्य । आफूले दुवै पक्षसँग बसेर छलफल गरेको जनाए । खेलाडीहरूको एउटा सानो समूहसँगको छलफलले आफूलाई सबै विषय बुझाएको जनाए पनि कप्तानको निर्णय फर्काउन नमिल्ने उनले बताए । क्यानका तर्फबाट मलाई भनिएअनुरूप यस विषयमा उनीहरू आफ्नो निर्णयमा अडिग छन् । त्यसैले कप्तान परिवर्तन हुने छैन । विश्वमा जहाँ पनि बोर्डलाई यो सबै गर्ने अधिकार छ र यो निर्णय यथावत् रहनेछ । क्यानले कप्तान परिवर्तन गर्ने छैन, हामीले त्यो निर्णयको सम्मान गर्नुपर्छ, दासानायकेले भने, मैले खेलाडीसँग लामो बैठक गरें, उनीहरू के चाहन्छन् भनेर बुझें । खेलाडीको हिसाबमा म उनीहरूको स्थितिलाई बुझ्न सक्छु । तर म जुन स्थितिमा छु त्यहाँबाट म आउनु अगाडि भएका निर्णयलाई फर्काउन सक्दिनँ । म भएको समयमा सबैलाई उत्कृष्ट क्रिकेट खेल्ने वातावरण बनाउनेछु, म त्यसमा निश्चित गर्न सक्छु । तर कप्तान हटाउने बोर्डको निर्णय हो । म त्यसलाई चुनौती दिन सक्दिनँ, त्यसैले कप्तान परिवर्तन गर्ने निर्णय फिर्ता हुँदैन । सेन्ट्रल कन्ट्रयाक्ट र अन्य विषयमा क्यान निकै लचिलो रहेको र सहयोगका लागि तयार रहेको जनाउँदै उनले क्यानलाई खेलाडीमाथि लगाइएको सेन्ट्रल कन्ट्रयाक्ट निलम्बन फुकुवा गर्नुपर्ने भनेको र क्यान त्यसमा धेरै सकारात्मक रहेको दासानायकेले बताए । आफूले दिइएको सुझाव र अन्य विषयमा पनि क्यान सहयोगका लागि तयार रहेको उनको भनाइ थियो । खेलाडी कारबाही विवादको विषय २३ दिनमा किनारा लगाउन आफू लागिपरेको उनी जनाउँछन् । सबै पक्षसँग छलफल राम्रो भएको छ र खेलाडीहरू टिममा फर्किन्छन् भन्ने आशा लिएको छु तर क्याम्प सुरु भएपछि नै बाँकी थाहा हुनेछ, दासानायकेले अगाडि भने, यो राष्ट्रिय टोली हो । व्यक्तिपिच्छेलाई हामी रोक्न सक्दैनौं, यो निर्णय उनीहरूले नै गर्नुपर्छ । राम्रो स्थिति के छ हामी त्यहीअनुसार हिँड्नुपर्छ । क्याम्प सुरु भएपछि होटलमा बसेर छलफल गरेर यो विषयलाई अझ सहज बनाउन सकिन्छ । पछिल्ला छलफल र भेटघाटबाट उनी समाधन खोजिनेमा धेरै आशावादी छन् । दासानायके २०११ मा पहिलो पटक नेपालको प्रशिक्षक बन्न आएका थिए । विश्व क्रिकेट लिगको संरचनामा डिभिजन ४ मा रहेको नेपालले एकदिवसीय विश्वकप छनोटमा पुग्नुका साथै २०१४ मा ट्वान्टी२० विश्वकप खेलेको थियो । उनले विगतको ४ वर्षे कार्यकाललाई स्मरण गर्दै भने, मैले २०११ देखि २०१५ सम्म पनि यस्तो स्थितिलाई किनारा लगाएको थिएँ । म आफ्नोतर्फबाट सक्दो प्रयास गर्नेछु । म खेलाडीले कडा मिहिनेत गरेर प्रशिक्षणमा २ सय प्रतिशत लगाएर राष्ट्रिय टोलीलाई प्रदर्शन दिऊन् भन्ने चाहन्छु । त्यसपछि सबै खेलाडीलाई जुनै कोणबाट खुसी मिल्ने पद्धतिको विकास गर्नेछु । खेलाडीले सरोकार राखेको सेन्ट्रल कन्ट्रयाक्टलगायत अन्य विषय शतप्रतिशत समाधान हुने र त्यसपछि अगाडि बढ्न सजिलो हुने सम्भावना उनले देखेका छन् । फेब्रुअरी १५ देखि ओमानमा ट्वान्टी२० विश्वकप छनोट आयोजना हुँदै छ । उनले त्यस अगाडि सबै योजनाहरू बनिसकेको, क्याम्प जनवरी १ बाट सुरुआत गर्ने जनाए । १० दिन बन्द प्रशिक्षणपछि खेलाडीहरूले प्रधानमन्त्री कप खेल्नेछन् । प्रधानमन्त्री कपलाई ट्वान्टी२० संरचनामा ल्याउन राष्ट्रिय खेलकुद परिषद् र युवा तथा खेलकुद मन्त्रालयलाई अनुरोध गरिएको क्रिकेट म्यानेजर विनोद दासले जनाए । म नेपाल क्रिकेटबाट पछिल्लो चार वर्ष बाहिर रहें, त्यही भएर मैले धेरै खेलाडी देखेको छैन । धेरै युवा प्रतिभावान खेलाडी भएको सुनेको छु । त्यही भएर म सबैले प्रधानमन्त्री कप खेलेको हेर्न चाहन्छु । उनीहरूले म्याच परिस्थितिअनुसार खेलेको हेर्न चाहन्छु । त्यसपछि अन्तिम १४ र वैकल्पिक खेलाडी छान्नेछौं, दासानायकेले ४५ दिन पनि प्रशिक्षणका लागि पर्याप्त समय भएको जनाए । क्यानले छनोट समितिमार्फत मुख्य प्रशिक्षक दासानायकेसँग सल्लाह गरी बिहीबार नै कारबाही गरिएका चार खेलाडी समेट्दै ३० सदस्य प्रारम्भिक टोलीको घोषणा गरेको छ । छनोट गरिएका खेलाडीमा सन्दीप लामिछाने, ज्ञानेन्द्र मल्ल, दीपेन्द्रसिंह ऐरी, शरद भेषावकर, करण केसी, सोमपाल कामी, आरिफ शेख, विनोद भण्डारी, कुशल मल्ल, कुशल भुर्तेल, आसिफ शेख, कमलसिंह ऐरी, शाहव आलम, सन्दीप जोरा, अविनाश बोहरा, सुशन भारी, पवन सर्राफ, विक्रम सोब, भीम सार्की, रोहितकुमार पौडेल, प्रदीप ऐरी, गुलशन झा, नन्दन यादव, जितेन्द्रकुमार मुखिया, विवेक यादव, सौरभ खनाल, राजेश पुलामी मगर, किशोर महतो, सागर ढकाल र हरिशंकर साह छन् ।"
बिच क्रिकेट हुने,काठमाडौं (कास) वर्स्टाइनर कर्पोरेट बिच क्रिकेट माघ ७ र ८ गते हुने भएको छ । एन इभेन्ट्सको आयोजनामा कुरिनटारस्थित रिभरसाइड रिसोर्टमा हुने प्रतियोगितामा १० टोलीको सहभागिता हुने अपेक्षा आयोजकको छ । त्यसका लागि चार टोलीले सहभागिता निश्चित गरिसकेका आयोजकले जनाएको छ । जावलाखेल ग्रुप अफ इन्डस्ट्रिजको वर्स्टाइनर प्रिमियर बियरको प्रायोजनमा हुन लागेको प्रतियोगिताका लागि टिम दर्ता पुस २८ गतेसम्म तोकिएको छ । समूहको शीर्ष दुई टोली सेमिफाइनलमा खेल्नेछन् । एउटा टोलीमा ८ खेलाडी हुनेछन् र त्यसमा एक महिला खेलाडी हुनुपर्ने अनिवार्य प्रावधान राखिएको छ । महिला खेलाडीले हानेको रन दोब्बर गणना हुनेछ । पुरुष खेलाडीको हकमा ३० वर्षमाथि हुनुपर्ने प्रावधान छ ।
सलोनीलाई दुई उपाधि,"(पोखरा)  नेपालकै शीर्ष वरीयताकी सलोनी तामाङले पोखरामा दुई उपाधि आफ्नो नाम लेखाएकी छन् । पोखरा रंगशाला टेनिस कम्प्लेक्समा १८ औं माछापुच्छ्रे बैंक पोखरा ओपन तथा भेट्रान्स टेनिस प्रतियोगितामा उनले वुमन्स सिंगल र डबल्स गरी दुई विधामा उपाधि जितेकी हुन् । बिहीबार भएको वुमन्स सिंगलमा उनले गंगा शर्माको चुनौतीलाई ६२, ६० को सहज सेटमा पार लगाइन् । त्यस्तै वुमन्स डबल्सतर्फ सलोनी र माहिका राणा जोडी सुभांगी लक्ष्मी शाह र अभिलाषा विष्टको जोडीमाथि ६१, ६३ को नतिजा निकाल्दै उपाधि रक्षा गर्न सफल भयो ।प्रतियोगितामा मेन्स डबल्सतर्फको उपाधि अक्की जुवेन रावत र आरब सम्राट हाडाको जोडीले जितेको छ । फाइनल खेलमा उक्त जोडीले प्ररण खनाल र जितेन्द्र परियारको जोडीलाई ७६ र ६१ को सेटमा पन्छाउँदै उपाधि जित्न सफल भएको हो ।३५ वर्षमाथिको डबल्समा कमल भण्डारी र यज्ञ भण्डारीको जोडीले प्रथम स्थान हासिल गरे । राजु क्षेत्री र सुदर्शन विष्ट जोडीसँगको अन्तिम भेटमा भण्डारी जोडीले ६४ र ७६ को नतिजा निकाल्दै अब्बल हुन सफल भए । ५५ वर्षमाथिको एकलतर्फ कृष्णराज घलेलाई ६३, ६३ को सोझो सेटमा पराजित गर्दै विमल गुरुङले उपाधि आफ्नो पोल्टामा पारे ।प्रतियोगितामा ५५ वर्षमाथिको डबल्स स्पर्धामा नेपालका भेट्रान्स च्याम्पियन कमल थापा र झ्याम्पा ढुण्डुपको जोडी पहिलो हुन सफल भयो । अत्यन्तै प्रतिस्पर्धात्मक खेलमा उक्त जोडीले कृष्ण घले र राजु श्रेष्ठको जोडीमाथि २६, ६२ र ११९ संघर्षपूर्ण जित दर्ता गरे । ६५ वर्षमाथिको फाइनलमा विदुर विष्ट विष्णु गुरुङलाई ४०, ४१ को सोझो सेटमा पराजित गर्दै प्रथम स्थान हाासिल गर्न सफल भए ।प्रतियोगिताको मुख्य इभेन्ट मेन्स ओपनको टाइटलका लागि पोखरेली खेलाडी प्रदीप खड्का र आरब सम्राट हाडा भिड्ने भएका छन् । शुक्रबार हुने फाइनल भेटका लागि प्रदीपले अक्की जुवेन रावतलाई ७५, ६२ ले तथा आरबले प्ररण खनाललाई ६२, ६४ ले पराजित गर्दै उपाधि भिडन्त निश्चित गरेका हुन् । ३५ वर्षमाथिको एकलतर्फ सन्तोष खत्री र भीष्म गुरुङबीच उपाधि भिडन्त हुने भएको छ । सन्तोषले दावा शेर्पालाई ६१, ६१ ले तथा भीष्मले नीरज थापालाई रोमाञ्चक खेलमा ३६, ६३ र १०२ ले पराजित गरेका हुन् । ४५ वर्षमाथिको एकलतर्फ विमल गुरुङ र चन्द्र शाहीबीच फाइनल खेल हुनेछ । विमलले विनोद कायस्थलाई ६०,६२ ले तथा चन्द्रले उत्तम लामालाई ६१६१ ले पराजित गरे । ४५ वर्षमाथिको डबल्सतर्फ उपाधिका लागि पोखरेली खेलाडी विनोद कायस्थ र विकास गुरुङको जोडीले हिमाल शाह र राजु क्षेत्री जोडीसँग उपाधिका लागि प्रतिस्पर्धा गर्ने प्रतियोगिता संयोजक नवीन चालिसेले जानकारी दिए ।"

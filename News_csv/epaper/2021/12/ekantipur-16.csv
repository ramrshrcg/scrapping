शीर्षक,विवरण
कामै नलाग्ने भए बख्तरबन्द गाडी,"ठेकेदारहरूका सन्दर्भमा विशेषकै फैसलालाई सदर गरियो । तत्कालीन प्रधानन्यायाधीश सुशील कार्की र न्यायाधीश विश्वम्भर श्रेष्ठको इजलासले फैसला गरेको थियो । सुडान घोटालामा दोषी ठहर भएर पूर्वआईजीपी र २ एआईजीसहित ७ पूर्वप्रहरी अधिकारीले कैद सजाय भुक्तान गरिसकेका छन् ।यूएनएफपीयू लेखिएका एपीसीमध्ये कुनै झाडीले पुरिएका छन् भने कुनै खिया लागेका छन् । ती मर्मत गरेर प्रयोग गर्न सक्ने अवस्थामा नरहेको त्यहाँ कार्यरत प्रहरीका एक कर्मचारीले बताए । प्रहरी प्रवक्ता वरिष्ठ उपरीक्षक (एसएसपी) वसन्तबहादुर कुँवरले अदालतमा पुगेको विषय भएका कारण आफू यसबारे केही नबोल्ने बताए । ठेकेदार कानुन बाहिरै सुडान घोटालाका मुख्य पात्र हुन् बेलायती नागरिक मिचेल राइडर । मिचेल सुरक्षा सामग्री आपूर्ति गर्ने बेलायती कम्पनी एस्योर्ड रिस्क लिमिटेड का निर्देशक हुन् । मिचेलले सुडानको डार्फरमा तैनाथ प्रहरीको एफपीयू मिसनका लागि एपीसीलगायतका बन्दोबस्तीका सामान खरिदको ठेक्का पाएका थिए । त्यसमा आफ्ना एजेन्ट शम्भु भारतीमार्फत कमिसन खेलमा लागेर मिचेलले सन् १९६० को दशकमा प्रयोग हुने थोत्रा र कमसल एपीसी किनेर डार्फर पठाए । तिनलाई मिसनले स्वीकार गरेन । कल्याण कोषको करिब २९ करोड रुपैयाँ डुब्यो ।एपीसी काम लाग्ने भएको भए राष्ट्रसंघले शोधभर्नाबापत त्यति नै रकम कल्याण कोषलाई दिन्थ्यो । निरीक्षणमा फेल भएपछि अघि बढेको अनुसन्धानसँगै त्यस प्रकरणमा अख्तियारले विशेष अदालतमा मुद्दा दायर गरेको थियो । तर, ठेकेदार मिचेल कानुनी प्रतिरक्षाका लागि उपस्थित नै भएनन् । प्राप्त प्रमाणका आधारमा विशेषले उनको कम्पनीलाई १४ करोड २० लाख ८ हजार ३ रुपैयाँ र मिचेललाई २ वर्ष कैद र २८ करोड ४० लाख १६ हजार ६ रुपैयाँ असुल्ने फैसला गर्यो, त्यसलाई पछि सर्वोच्च अदालतले सदर गरिदियो । मिचेलका एजेन्ट शम्भु भारतीबाट १ वर्ष कैद र १४ करोड २० लाख ८ हजार ३ रुपैयाँ जरिवाना र त्यति नै बिगो असुल्नुपर्ने विशेषको फैसला पनि सदर भयो । तर, अपत्यारिलो ढंगले बिगो र जरिवाना घटाइयो । भ्रष्टाचार निवारण ऐन २०५९ मा बिगो खुलेमा बिगो बराबरकै जरिवाना हुनुपर्ने व्यवस्था छ । विशेषले त्यसैलाई टेकेर दोषी ठहरिएकालाई बिगो र जरिवाना तोकेको थियो । विशेषले पूर्वआईजीपी ओमविक्रम राणालाई २ वर्ष कैद र १७ करोड ६ लाख ८ सय २४ रुपैयाँ जरिवाना सुनाएकामा सर्वोच्चले कैद सजाय यथावत् राखेर ५० हजार मात्रै तिर्नुपर्ने फैसला गर्यो । अर्का पूर्वआईजीपी हेमबहादुर गुरुङलाई २ वर्ष कैद ६ करोड ४८ लाख ७० हजार ७ सय ९२ रुपैयाँ तथा रमेशचन्द ठकुरीलाई १ वर्ष कैदसहित ४ करोड ८५ लाख ४४ हजार ३ सय ८८ रुपैयाँ असुल्ने फैसला विशेषको थियो । उनीहरूका पालामा भुक्तानी भएको रकमको अनुपातमा विशेषले तीनै आईजीपीलाई फरकफरक जरिवाना तोकेको थियो । सर्वोच्चबाट गुरुङ र चन्दलाई समान ११ वर्ष कैद तथा ४०४० हजार रुपैयाँ जरिवाना हुने फैसला भयो । विशेषले सफाइ दिएका पूर्वएआईजीद्वय श्यामसिंह थापा र दीपकसिंह थाङदेनलाई समान १ वर्ष कैद र ४०४० हजार जरिवाना तथा डीआईजी दीपक श्रेष्ठ र एसएसपी रविप्रताप राणालाई समान १ वर्ष कैद र ३०३० हजार जरिवाना हुने फैसला भयो । फैसलापछि प्रहरीका सबै पूर्वअधिकारीहरूबाट जरिवाना असुल र कैद भुक्तान भइसके पनि दुई ठेकेदारबाट न बिगो र जरिवाना असुल हुन पायो, न प्रहरी कल्याण कोषले उनीहरूबाट क्षति भराउन नै सक्यो । सर्वोच्चको फैसलापछि मिचेल सम्पर्कमै आएनन् । उनका एजेन्ट भारती फैसलाको साढे २ वर्षपछि २०७६ भदौ १३ मा पक्राउ परे । भदौ १७ मा फैसलाविरुद्ध पुनरावेदनमा गएका भारतीलाई सर्वोच्चका न्यायाधीशहरू तेजबहादुर केसी, प्रकाश ढुंगाना र मनोज शर्माको इजलासले २०७६ पुस २० मा १४ करोड रुपैयाँ धरौटीमा छाडेर पुनरावेदनसम्बन्धी मुद्दा जेलबाहिर बसेरै लड्न पाउने आदेश सुनायो । त्यही दिन भारती धरौटी बुझाएर छुटे । उनको पुनरावेदन सर्वोच्चमा विचाराधीन छ । सर्वोच्चबाट फैसला उल्ट्याउन भारती पनि लागिपरेका छन् । दोषी ठहर व्यक्तिबाट हालसम्म २ लाख ७० हजार रुपैयाँ मात्रै जरिवाना असुल भएको छ । मुख्य ठेकेदारबाट बिगो र जरिवाना असुल हुने सम्भावना कमजोर छ । मिचेललाई नेपालको कानुनअनुसार कारबाहीको दायरामा ल्याउन बलियो कूटनीतिक पहल पनि हुन सकेको छैन ।"
सजिलो छैन देउवालाई,चुनौतीका चाङपार्टीभित्र शक्ति समूहबीच सन्तुलन कायम गर्नेएकता कायम गर्दै निर्वाचनमा एक नम्बर पार्टी बनाउनेदेउवाबाट परिवर्तन हुँदैन भन्ने धारणा गलत सावित गर्नेपार्टीमा गुट र भागबन्डाको अन्त्य गर्ने
उपसभापतिमा खड्का र गुरुङ,पार्टीको ११ औं महाधिवेशन (तत्कालीन कांग्रेस प्रजातान्त्रिक) बाट पहिलो पटक केन्द्रीय सदस्य भएका खड्कालाई १२ औं महाधिवेशनपछि सुशील कोइरालाले सहमहामन्त्री र १३ औं महाधिवेशनपछि शेरबहादुर देउवाले महामन्त्रीमा मनोनीत गरेका थिए । उनी विगतमा पटकपटक मन्त्री भएका थिए ।१३ औं महाधिवेशनबाट पहिलोपटक केन्द्रीय सदस्य बनेका गुरुङ नेपाल विद्यार्थी संघका पूर्वअध्यक्ष हुन् । २०५३ मा नेविसंघका अध्यक्ष भएका उनी त्यसको एक वर्षपछि तरुण दलको महामन्त्री भएका थिए । उनी २०७० मा समानुपातिक तर्फबाट संविधानसभा सदस्य भएका थिए ।
साइग्रेसप्रति अनौठो क्रेज,"बुबाले कथा सुनाउन थालेसँगै कथाका पात्र, परिवेश आँखा अगाडि नाच्न थाल्थ्यो । बुबाको त्यही कथा वाचनबाट उनी प्रभावित भए । ४ कक्षामा पढ्दै गर्दा विद्यालयमा आयोजित हास्यव्यंग्य प्रतियोगितामा कथा सुनाएर विजेता बने ।बिस्तारै उनले कथा कोर्ने र वृत्तचित्रमा आवाज दिने गर्न थाले । सन् २०१२ मा उनले पोखराबाट स्टोरी टेलिङ व्यावसायिक रूपमा सुरु गरे । त्यतिबेला सत्य साई संगठन नेपालले आयोजना गरेको युवा सम्मेलनमा उनले कथा सुनाए । धेरैले उनको आवाजको तारिफ गरे । त्यसले उनलाई कथा वाचन गर्दै युट्युबमा अपलोड गर्न हौस्यायो । त्यतिबेला यही विधामा करियर बनाउँछु भन्ने सोचेका थिएनन् । तर अहिले आफूलाई स्टोरी टेलिङमै व्यस्त बनाएका छन् । २०६५ तिर उनी स्वास्थ्य मन्त्रालयमा जागिरे थिए । अस्थायी दरबन्दी थियो । काम सजिलो थियो तर सिकाइको हुटहुटीले डेनमार्क पुर्यायो । योभन्दा बढी के त भन्ने हुटहुटीले नै मलाई डेनमार्क पुर्यायो । दक्षिण एसियाको युवाका लागि थोरै रहर र बाध्यता हुँदो रहेछ विदेश । केही पढौं, सिकौं भनेर नै म विदेश गएको हुँ, साइग्रेसले भने, म त्यो चरा हुँ जो आफ्नो परिवारका लागि आहार खोज्नलाई बाहिर गएको छ । पछि फर्केर त यहीँ गुँडमा आउनुपर्छ । त्यहाँ सिकेको सीप यहाँ आएर देखाउनु छ ।पन्ध्र हजार कथाअहिले मसँग १५१६ हजार कथाहरू छन् । एकदम गाह्रो हुन्छ रोज्न, साइग्रेस आफ्नो वाचनका रहस्य खोतल्छन्, लेखाइको ढाँचा नमिलेको कथाहरूलाई परिमार्जित गरेर सुनाउँछु । प्रेम हुन् वा अन्य मुद्दाका कुरा, उनी सामाजिक विषयवस्तुमा आधारित कथा सुनाउने गर्छन् । मानवीय मूल्यमान्यतामा आधारित कथा नै सुनाउन रुचाउँछन् । अधुरो प्रेम, नौलो सुरुवात प्रेमकथा हुन् तर त्यसमा मानवीय मूल्य छन् । मेरो आवाजले भन्दा पनि मैले प्रस्तुत गरेका कथाका विषयवस्तुले गर्दा दर्शकले मलाई मन पराइदिनुभएको हो कि जस्तो लाग्छ । कथामा एउटा शिक्षा हुन्छ, त्यसकै कारण पनि मन पराइदिनुभएको जस्तो लाग्छ, उनले दंग पर्दै सुनाए ।उनीकहाँ सत्य घटनादेखि काल्पनिक कथा ठोक्किन आइपुग्छन् । सत्य घटनामा आधारित कथामा पात्रको गोपनीयतालाई ध्यानमा राख्छन् । कतिले नाम परिवर्तन गर्न अनुरोध गर्दै कथाहरू पठाउँछन् । आफूले सुनाएका कथाले कतै न कतै समाजमा प्रभाव छोड्ने भएकै कारण सुनाउनु जिम्मेवारी बनेको साइग्रेस बताउँछन् । भन्छन्, कति सम्बन्धका कुरा छन्, कति विभेद र छुवाछूतका कथा छन् । कतै न कतै मेरा दर्शकस्रोताहरूलाई कथाले केही न केही असर राख्छ भन्ने कुराले नै सुनाउनु जिम्मेवारी बन्यो । सिन्दूरबिनाकी दुलही मा एक सडक बालिकाले आफ्नो जीवनको कालखण्डमा गर्ने संघर्षको कथा समेटिएको छ । नौलो सुरुवात ले सहजै करियर रोज्न प्रेरित गर्छ । अधुरो प्रेम ले जीवनको समाप्ति छिट्टै गरिहाल्नु हुँदैन भन्ने सन्देश दिन्छ । उनी कथाहरू आउनेबित्तिकै वाचन गरिहाल्दैनन् । सुरुमा त कुन धरातलमा टेकेर हेर्दा कथालाई न्याय दिन सक्छु भन्ने ध्यान दिन्छन् । त्यसपछि मात्र पात्र बनेर कथा सुनाउँछन् । सिन्दूरबिनाको दुलहीमा प्रगति पात्र उनी आफैं बनेका छन् ।पछिल्लो समय उनले लेखेका उपन्यासमाथि फिल्म बनाउने अफर आएको थियो । तर, कृतिले पाएको माया फिल्म बनिसकेपछि ह्रास आउने डरले उनले अनुमति दिएनन् । मलाई डर लाग्छ, मैले जुन दृष्टिकोणले कथाको पात्रहरू कोरेको छु । त्यहीअनुसार पर्दामा नदेखिन सक्छ । त्यसैले मेरो कृतिले पाएको माया फिल्म बनेपछि ह्रास आउने हो कि भनेर डर लाग्छ । त्यही भएर मैले दिइनँ । समय पनि भइसकेको छैन, फिल्म बनाउने भन्ने लाग्थ्यो, उनले भने, तर म आफैंलाई मेरो कृतिमाथि फिल्म बनाउने मन छ ।शब्द यात्रासाइग्रेस अहिले वर्ड टुर मा छन् अर्थात् शब्दहरूको भ्रमण । विभिन्न सहरमा पुगेर दर्शकसँग साक्षात्कार गर्ने कार्यक्रम लिएर उनी नेपाल आएका हुन् । यो भ्रमणमा फरक उमेर समूहका दर्शकहरूसँग उनको भेट भयो । धरानमा एक जना क्यान्सरपीडित आमासँग भेटे । अप्रेसनपछिको समयमा आमाले धेरै उनकै कथा सुनेरै दिन बिताएको कुरा सुनाइसकेपछि उनी भावविह्वल भए । धेरैले मेरो केटी फ्यान धेरै छन् भन्ने आरोप लगाउनुहुन्थ्यो । तर मैले यो टुरमा फरकफरक दर्शकहरू भेटें, उनले भने, दृष्टिविहीन साथीहरू पनि लगातार दुई शोमा आउनुभयो । पुरुष फ्यानहरू पनि रुनुभयो । असाधारण माया देखाउनुभयो, साधारण व्यक्तिलाई भन्ने लाग्यो ।चितवनको शोमा आठ सय जना हुन्छन् भन्ने अनुमान गरिएको थियो । कार्यक्रम गर्ने ठाउँमा मात्र एक हजार अट्ने देखिन्थ्यो । तर त्यहाँ दुई हजारभन्दा बढीको उपस्थिति देख्दा साइग्रेस दंग परे । सुरक्षा गार्डले स्टेजको पछाडिबाट प्रवेश गराउने सोच्नुभयो । त्यतिबेला मलाई लाग्यो, म कुनै स्टार होइन, सेलेब्रिटी होइन । साधारण स्टोरी टेलर हुँ । जसलाई उहाँहरूले माया गरेर एकपटक नजिकबाट हेर्न अथवा छुन खोज्नुभएको हो । त्यसैले मैले दर्शक बीचबाटै स्टेज उक्लने सोचें, उनी सुनाउँछन्, मानिस सागर ओर्लेर आएझैं लाग्यो । म कुन संसारमा छु भन्ने लाग्यो । त्यसअघिसम्म दर्शकलाई भर्चुअली भेट्दै आएको थिएँ ।"
एमसीसी अघि बढाइँदै,"(काठमाडौं)  कांग्रेस सभापतिमा पुनः निर्वाचित भएलगत्तै प्रधानमन्त्री शेरबहादुर देउवाले अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँग भएको अनुदानसम्बन्धी सम्झौता अनुमोदनका लागि संसद्मा लैजाने तयारी थालेपछि सत्ता गठबन्धनमा रहेका अन्य दल सशंकित भएका छन् । देउवाले गठबन्धनमा सहमति नभए पनि एमसीसी संसद्मा पुर्याउने तयारी गरेका छन् ।बालुवाटारनिकट स्रोतका अनुसार प्रधानमन्त्री देउवाले सञ्चारमन्त्री ज्ञानेन्द्रबहादुर कार्की र कांग्रेस प्रमुख सचेतक पुष्पा भुसाललाई एमसीसी संसद्मा लैजाने तयारी गर्न जिम्मा दिएका छन् । सोहीअनुसार कार्की र भुसालले मंगलबार सभामुख अग्निप्रसाद सापकोटासँग परामर्शसमेत गरेका छन् । भुसाल भने एमसीसीका विषयमा केही छलफल नभएको दाबी गर्छिन् । प्रधानमन्त्री देउवाले माओवादी अध्यक्ष पुष्पकमल दाहाल र एकीकृत समाजवादी अध्यक्ष माधवकुमार नेपालसँगका पछिल्ला भेटमा एमसीसी अगाडि बढाउनुपर्ने बताएका छन् । तपाईंहरूले भोट हाले हाल्नुस्, नहाले पनि समस्या छैन तर एमसीसी संसद्मा लैजानुपर्ने भयो, देउवाले दाहाल र नेपालसँग राखेको भनाइ उद्धृत गर्दै एक नेताले भने । दाहालले सर्वदलीय र गठबन्धन बैठकमार्फत निर्णय लिन देउवालाई सुझाव दिएको ती नेताले बताए ।देउवाले एमसीसी संसद्मा पुर्याएर आफूले सम्पूर्ण प्रयत्न गरेको सन्देश अमेरिकी सरकारलाई दिन चाहेका छन् । पास र फेल जेसुकै होस् तर प्रधानमन्त्रीले यसलाई सदनमा पुर्याउन चाहनुभएको छ, उहाँ आफ्नो प्रयत्नको सन्देश अमेरिकी सरकारलाई दिन चाहनुहुन्छ, देउवानिकट एक मन्त्रीले भने । सत्ता गठबन्धनमा रहेका कांग्रेसबाहेक दल एमसीसी अनुमोदनको पक्षमा छैनन् । एमसीसीकै कारण गठबन्धनको भविष्यबारे पनि विभिन्न आशंका सुरु भएका छन् । सत्ता गठबन्धनभित्र सहमति नजुटाई एमसीसी अगाडि बढाउँदा जटिलता आउन सक्ने गठबन्धन दलकै नेताहरूको बुझाइ छ । अहिले पाँच दलबीच कुराकानी भएको छैन, प्रतिपक्षसँग पनि कुराकानी गर्नुपर्छ, प्रतिनिधिसभामा माओवादी केन्द्रका मुख्य सचेतक देव गुरुङले भने, सडकमा आन्दोलनरत शक्तिसँग पनि कुराकानी गरेर सहमति जुटाउनुपर्छ । त्यसका लागि प्रयास त गर्नुपर्यो नि π एकीकृत समाजवादीका महासचिव बेदुराम भुसालले गठबन्धन दलबीचमा छलफल हुनुपर्ने बताए । प्रधानमन्त्रीले गठबन्धनमा छलफल गर्ने बताउनुभएको थियो । छलफल नभएर सिधै संसद्मा पेस भयो भने त्यतिबेला नै के गर्ने भनेर पार्टीमा छलफल हुन्छ, उनले भने, संशोधनबिना पास गर्न हुन्न भन्ने हाम्रो अडान छ । तर, गठबन्धनलाई जोखिममा राखेर दाहाल र नेपाल अन्तिम अवस्थामा एमसीसी रोक्ने मनस्थितिमा छैनन् । सकेसम्म सहमतिका आधारमा अगाडि बढोस् भन्ने चाहना हो, भएन भने यसलाई रोक्ने स्थिति नहुन सक्छ, एकीकृत समाजवादीका एक सांसदले भने । संसद्बाट संकल्प प्रस्ताव पास भए सबैका लागि सहज हुने उनको भनाइ छ । अन्तिम निर्णय एमसीसी पेस हुनुभन्दा केही घण्टा अगाडिमात्र हुन सक्छ ।जनमोर्चाले त पहिला नै एमसीसीमा आफ्नो सहमति नरहने स्पष्ट गरिसकेको छ । गठबन्धनकै बैठकमा जनमोर्चाका अध्यक्ष चित्रबहादुर केसीले एमसीसी अगाडि बढाए गठबन्धनमा रहनेबारे पुनर्विचार गर्ने बताइसकेका छन् । जनता समाजवादी पार्टीका संघीय परिषद् अध्यक्ष बाबुराम भट्टराई एमसीसी अनुमोदनको पक्षमा छन् भने अर्का अध्यक्ष उपेन्द्र यादव संशोधनबिना अनुमोदन गर्न नहुने पक्षमा छन् । पुस ६ को संसद् बैठकमा लैजान यसबीचमा गठबन्धन र विपक्षी दलसँग निर्णायक संवाद हुने सम्भावना छ । प्रधानमन्त्री देउवाले एमसीसी अनुमोदनको वातावरण बनाउन संसद् अवरोध गरिरहेको एमालेसँग संवादका लागि कानुनमन्त्री दिलेन्द्र बडूसहित निकट नेताहरूलाई खटाएका छन् । सरकारका तर्फबाट प्रस्ताव अगाडि बढ्यो भने एमसीसी अनुमोदन जटिल छैन । संसद्मा उपस्थितिको ध्वनिमतका आधारमा बहुमतले अनुमोदन हुनेछ ।सभामुख सापकोटाले भने राष्ट्रियतासँग जोडिएको विषय भएकाले सकेसम्म राष्ट्रिय सहमति, नभए संसद्मा प्रतिनिधित्व गर्ने दल, नभए सत्ता गठबन्धन र त्यसो पनि नभए संसदीय समिति वा विज्ञहरूको सुझावका आधारमा एमसीसी संसद्मा लैजाँदा राम्रो हुने सुझाव दिँदै आएका छन् । निर्णायक घडीमा उनको भूमिका के हुन्छ ? निश्चित छैन । एमसीसीको विषयमा अस्तिको कार्य व्यवस्था परामर्श समितिमा पनि त्यति छलफल भएन । अब बैठक ६ गते छ । त्यो बैठकमा सरकार कसरी पेस हुन्छ, त्यहीं भरपर्छ, सभामुखका स्वकीय सचिव सागर केसीले भने, अहिले जुन हिसाबमा यसबारे कुरा उठेको छ, त्यसमा राष्ट्रिय सहमतिको कुरा देखिन्छ । राष्ट्रिय सहमतिबिना अगाडि बढ्छ जस्तो लाग्दैन । एमसीसीको पक्षमा लबिइङ गर्न अमेरिकी विदेश सहायकमन्त्री डोनाल्ड लु मंसिर १३ सम्म नेपाल भ्रमणमा आएर उच्च राजनीति नेतृत्वसँग भेट गरेका थिए । त्यसअगाडि भदौ २४२८ मा काठमाडौं आएकी एमसीसी उपाध्यक्ष फातिमा सुमारले पनि उच्च राजनीति नेतृत्वसँगै भेट गरेकी थिइन् । भ्रमणमा दुवैले सम्झौता कार्यान्वयनबारे चाँडो निर्णय लिन सरकारलाई दबाब दिएका थिए । नेपाललाई आवश्यक नभए अर्को मुलुकमा लैजान सकिने उनीहरूको चेतावनी थियो । त्यसलगत्तै प्रधानमन्त्री देउवाले एमसीसी अगाडि बढाउन चाहेका थिए तर हतारमा एमसीसी अगाडि बढाउँदा पार्टी महाधिवेशनमा पुनः सभापति बन्ने योजनामा ठेस पुग्न सक्ने भयले प्रधानमन्त्री देउवा केही समय पछाडि हटेका थिए ।कांग्रेसनिकट नेताहरूका अनुसार पुनः सभापति भएपछि देउवाका लागि एमसीसी पारित गर्न सहज भएको छ तर यही बेला एमसीसी अगाडि बढाउन नहुने माग गर्दै सडक संघर्ष भइरहेको छ । नेत्रविक्रम चन्द नेतृत्वको नेकपासहितका आठ दलले सोमबार काठमाडौंस्थित एमसीसी कार्यालय र मंगलबार संसद् भवनबाहिर प्रदर्शनसमेत गरेका थिए ।प्रधानमन्त्री मंगलबार नै एमसीसी संसद् लैजान चाहन्थे कांग्रेस महाधिवेशनबाट नेतृत्व चयनको प्रक्रिया सकिएको अर्को दिन अर्थात् मंसिर २८ मै एमसीसी सम्झौता संसद्मा अगाडि बढाउने योजनाअन्तर्गत प्रधानमन्त्री देउवाले संसद् अधिवेशन आह्वान गर्न सिफारिस गरेको उनीनिकट एक मन्त्रीले पुष्टि गरे । तर, कांग्रेस सभापतिका लागि दोस्रो चरणको निर्वाचन निश्चित भएपछि देउवासहित नेताहरू त्यो दिन महाधिवेशनमा केन्द्रित भएकाले एमसीसी अगाडि बढाउन सम्भव नभएको ती मन्त्रीले बताए । ती मन्त्रीका अनुसार प्रधानमन्त्री देउवा मंसिर मसान्तभित्रै एमसीसी अनुमोदनको पक्षमा थिए । त्यसैले उनले संसद्को अर्को बैठक बुधबारै राख्ने गरी मन्त्री कार्की र कांग्रेस मुख्य सचेतक भुसाललाई संवादका लागि पठाएका थिए । तर, कार्य व्यवस्था परामर्श समिति बैठकको सहमतिअनुसार सभामुखले मंगलबारको बैठक पुस ६ सम्मका लागि स्थगित गरेका छन् । न्युयोर्कमा मंसिर २८ मा एमसीसी बोर्ड अफ डाइरेक्टर्सको बैठक तय भएलगत्तै प्रधानमन्त्री देउवाले एमसीसी अगाडि बढाउने गरी रणनीति रूपमा संसद् अधिवेशनका लागि सिफारिस गरेका थिए । सभामुख विदेश भ्रमणमा रहेका बेला सरकारले संसद् अधिवेशन आह्वानका लागि सिफारिस गरेको थियो । २०७४ भदौ २९ मा नेपालले एमसीसी सम्झौतामा हस्ताक्षर गरेको थियो । उक्त सम्झौता संसद्मा २०७६ असार ३१ मा संसद् सचिवालयमा दर्ता भएको छ । आंशिक कार्यान्वयनमा गइसकेको एमसीसीमा ६ अर्बभन्दा धेरै रकमसमेत खर्चसमेत भइसकेको छ ।"
एमसीसीले नेपालको जवाफ कुर्ने,"काठमाडौं (कास) मिलेनियम च्यालेन्ज कर्पोरेसन (एमसीसी) मुख्यालयको बोर्ड बैठकले एमसीसी र नेपालबीच भएको ५०० मिलियन अमेरिकी डलर (करिब ५५ अर्ब) अनुदानसम्बन्धी सम्झौतालाई लिएर नेपालको जवाफ अझै कुर्ने निर्णय गरेको छ । नेपाली समयअनुसार मंगलबार राति एमसीसीको बोर्ड बैठक बसेको थियो । बैठकका बारेमा थप जानकारी नेपाली समयअनुसार बुधबार राति सार्वजनिक गर्ने कार्यक्रम छ, नेपालस्थित अमेरिकी दूतावास स्रोतले भन्यो । संघीय संसद्को चालु दसौं अधिवेशनमै एमसीसीलाई अघि बढाउन गृहकार्य भइरहेको छ । केही दिनमा सरकारले सर्वदलीय बैठक बोलाएर एमसीसीको विषयमा छलफल गर्न लागेको स्रोतले बतायो । प्रधानमन्त्री शेरबहादुर देउवाले मंगलबार सुरु हिउँदे अधिवेशनको पहिलो दिन नै सम्झौता टेबुल गर्न चाहेका थिए । तर, गठबन्धन दलले बृहत् छलफल आवश्यक रहेको बताएपछि रोकिएको स्रोतको भनाइ छ । नेपाल भ्रमणको दौरान गत महिना अमेरिकी सहायक विदेशमन्त्री डोनाल्ड लुले बोर्ड बैठकमा सम्झौताबारे छलफल हुने र त्यसअघि नेपालले यस विषयमा निर्णय गरिदिए राम्रो हुने उल्लेख गरेका थिए । उनले सम्झौता नेपालको हितमा रहेको बताउँदै संसद्मा छलफल गर्नु उचित हुने सुझावसमेत दिएका थिए । तर संसद् नै ढिलो गरी आह्वान भएपछि एमसीसी मुख्यालयले फेरि एक पटक नेपालको निर्णय कुर्न लागेको हो । एमसीसी उपाध्यक्ष फातिमा सुमारले सम्झौता कार्यान्वयनमा जानेमा आशावादी रहेको नेपाल भ्रमणका क्रममा बताएकी थिइन् । अनुदान लिने वा नलिने नेपालले नै निर्णय गर्न सक्ने उनको भनाइ थियो । सन् २०१७ मा नेपाल र एमसीसीबीच सम्झौतामा हस्ताक्षर भएको थियो ।"
बेचबिखनविरुद्धका पहरेदार,"(लुम्बिनी)  मुलुककै ठूलोमध्येको बेलहियासुनौली नाकामा दैनिक ६ हजार नागरिक ओहोरदोहोर गर्छन् । तीमध्ये केही किनमेल गर्न जान्छन् र फर्कन्छन् । केही रोजगारका लागि सीमा पार गर्छन् । त्यही भीडमा भारतमा राम्रो जागिरको प्रलोभन र माया देखाएर विवाह गर्न भनेर नाका कटाउने पनि भेटिन्छन् । नेपाली चेलीलाई भारत वा तेस्रो मुलुकमा लगेर बिक्री गर्छन् कि ? कुनै महिलामाथि अन्याय हुन्छ कि ? कसैले उनीहरूको सोझोपनको दुरुपयोग गर्न पो खोजिरहेका छन् कि ? यस्ता घटनाको निगरानी र महिलालाई सतर्क गराउन सीमामा दिनहुँ महिला कर्मचारी खटिरहेका हुन्छन् । यिनैमध्येकी हुन् सीता खत्री । सात वर्षअघि एक गैरसरकारी संस्थाको सिद्धार्थनगर शाखाले जागिरका आवेदन खुलाउँदा उनी पनि सहभागी भइन् । रूपन्देहीको सिद्धार्थनगर१३, देवकोटा चोककी सीता छनोटकर्ताको आँखामा उम्दा जँचिन् । त्यहीबेलादेखि उनी मानव बेचबिखनविरुद्ध नाकामा खटिएर सयौं चेलीलाई बेचिनबाट जोगाइरहेकी छन् ।सीता बिहानी र दिवा गरी दुई सिफ्टमा बेलहिया नाकामा काम गर्छिन् । बिहानी सिफ्ट परे ६ देखि १२ बजेसम्म र दिवामा १२ देखि साँझ ७८ बजेसम्म उनी नाकामै हुन्छिन् । दुई छोरीमध्ये एउटीलाई विद्यालय पठाएर अर्की दुधेलाई परिवारको जिम्मा लगाएर आफू नाकामा पहरा दिन आउने गरेको उनले सुनाइन् । सानो उमेरमै विवाह भयो, उनले भनिन्, श्रीमान् र आफू उस्तै उमेरका भएकाले पढ्न र गुजाराका लागि काम गर्न थालियो, अहिले यो काम सन्तुष्टिको माध्यम बनेको छ । उनलाई श्रीमान्सहित परिवारका सदस्यले पनि साथ दिएका छन् । नाकामा आउने मानिसमध्ये नेपाली चेलीलाई बिक्री गर्न लैजानेहरू सहजै चिनिने र रोक्न खोज्दा आफूलाई धम्क्याउने, मार्नेसम्मको धम्की दिने गरेको उनी बताउँछिन् । तेजाब छरिदिन्छु, तँलाई मारिदिन्छु जस्ता अपशब्द प्रयोग गर्दा उनलाई काम छाडिदिऊँ जस्तो नलागेको होइन । तर, गलत काम रोक्न आफूले गरेको संघर्षले अघि बढ्न आँट दिएको उनले सुनाइन् । एक पटक चेली लिएर भारत जान थालेकी महिलालाई सोधपुछ गर्दा धकेलेर लडाइदिए, उनले भनिन्, त्यसबेला म गर्भवती थिएँ, बिरामी पनि परेँ । सीताले आफ्नो कामबापत दुई पटकसम्म उत्कृष्ट बोर्डर चेकर हिरो अवार्ड पाएकी छन् । यो सम्मानले काम गर्न थप हौसला मिल्यो । कोरोना महामारीका कारण अहिले त्यस्ता घटना कम भएका छन् । तर, खुला नाका भएकाले आफूहरू बस्ने मुख्य क्षेत्रबाहेकका अन्य बाटो हुँदै मानिस भारततर्फ जाने गरेको हुन सक्ने उनको भनाइ छ । त्यसका लागि संघसंस्थालाई थप विस्तार गर्न सरकारी निकायले समेत ध्यान दिनुपर्ने उनको सुझाव छ ।सीताजस्तै रचना सुनारले नाकामा रहेर काम गर्न थालेको १९ वर्ष पुग्यो । उनी २०५९ सालदेखि माइती नेपालमा आबद्ध भएकी हुन् । माइतीमा छँदा उनले नवलपरासीको बर्दघाटमा खुलेको सीप विकास र परामर्श तालिम लिन पाइन् । कामको राम्रो नतिजास्वरूप पुरस्कृतसमेत भइरहेकी छन् । कामको सिलसिलामा पूर्वदेखि पश्चिमका धेरै जिल्लामा बसेकी उनले खुला नाका भएका सीमामा सहजै नेपालीलाई भारत लैजाने गरेका धेरै घटना देखेकी छन् । पूर्वमा बस्दाको कुरा हो, एकै पटक १२ जनालाई लैजान खोज्दा बचाएका थियौं, उनले भनिन्, त्यो यादगार घटनाले अहिले पनि नेपालीको सोझोपना र आर्थिक प्रलोभनले यस्ता घटना हुने गरेका छन् । नबुझेका, नपढेका भन्दा जानेकै मानिस फस्ने गरेका र सोधपुछका क्रममा झर्किने, सत्य कुरा नबताउने गरेकामा उनलाई चिन्ता लाग्छ ।रचना भैरहवाको बेलहिया नाकामा खट्छिन् । बेलहियाबाट लुम्बिनी प्रदेशका १२ जिल्लाका साथै पूर्वका धेरै नानीहरू पार गराउन खोज्छन्, उनले सुनाइन्, विवाह गरेको कागज बनाउने, चेलीलाई दाइभाइ भन्न लगाउने, कामको सिलसिला वा औषधि गर्ने बहानामा महिलाले समेत बालबालिकादेखि ठूलै मानिसलाई भारततर्फ लैजाने गर्छन् । दैनिक १ सयदेखि १ सय ५० जनालाई परामर्श दिई परिवारको सम्पर्कमा ल्याउने र प्रहरी कार्यालयमा लगी बुझाउनेसमेत गरेको उनले बताइन् । माइती नेपालमै कार्यरत सिद्धार्थनगर९, अञ्चलपुरकी जानुका अधिकारी स्नातक तहकी विद्यार्थी हुन् । पाँच वर्षदेखि उनी माइती नेपालको बेलहिया शाखामा कार्यरत छन् । नाका हुँदै भारत जानेहरूका तीता बचनले मनमा चसक्क पस्दा यस्तो काम किन रोजेछु भन्ने लाग्छ, उनले भनिन्, मार्ने, काट्ने र तस्बिर खिचेर पख् भन्नेहरू दिनहुँ भेटिन्छन् । डर र जोखिम भए पनि आफूजस्तै अर्की महिलाको जीवन रक्षाको अभिभारा लिन पाउँदा सन्तुष्टि मिलेको अधिकारीको भनाइ छ । तीन वर्षअघि सिन्धुपाल्चोकका दुई बालिकालाई रूपन्देहीकै एक पुरुषले लैजाँदै गर्दा जानुकाले जोगाएकी थिइन् । त्यो घटनाले उनलाई थप काम गर्न प्रेरित गरिरहन्छ । दिनभर नाकामा बेहोरेका मुद्दा र दिनचर्या घरमा सुनाउने, अनुभव साट्ने र सुझाव लिने बानी रहेको उनले सुनाइन् ।"
बेचिनबाट जोगिएपछि नाकामै,"दाङ स्थायी ठेगाना रहेकी निमकला (नाम परिवर्तन) परिवारसित बुटवलमा बस्न थालेको १३ वर्ष भइसक्यो । उनका बुबा मजदुरी गर्छन् । आमा पेटको रोगी छिन् । २४ वर्षकी निमकलाले एसईई उत्तीर्ण गरेपछि बुटवलकै गार्मेन्टमा जागिर थालिन् । भर्खरै युवा अवस्था टेकेकी उनलाई आफूले कमाएर आमाबुबालाई दिने र आफ्नो खर्च टार्ने गरी पैसाले पुगेन । त्यसपछि साथीको साथीमार्फत एक मानिससँग बेलहिया नाका हुँदै भारत जान थालिन् । नाकामा रहेको आफन्त नेपाल (तत्कालीन केआई नेपाल) का कर्मचारीले सोधपुछ गरी उनलाई रोके र फर्काए ।त्यसपछि निमकलाले संस्थाकै सेल्टर होममा बसेर सीप सिक्ने निधो गरिन् । चितवन सेल्टर होममा गई आठ महिना सीप सिकेर बुटवलमा कुसन र गुडिया बनाउने व्यवसाय थालिन् । तीन महिना व्यवसाय गरेपछि आफन्त नेपालमै जागिर पाइन् । उनले काम गर्न थालेको तीन वर्ष भएको छ । आमाको रोग निको गराउन पैसा कमाउँछु भनेर हिँडेकी थिएँ, उनले भनिन्, धन्न रोकिएँ, अहिले सफल भएकी छु । कक्षा ११ सम्म पढेकी उनले अब थप पढ्ने र संस्थामै निरन्तर काम गरिरहने बताइन् । चेलीहरू प्रलोभनमा परी भारत जान लागेको देख्दा कुनै दिन आफू पनि यसरी नै हिँडेको र अहिले आफ्नो कामबाट परिवार र समाजलाई नै सचेत गराउन सकेकामा उनी सन्तुष्ट छिन् । संस्था फरक भए पनि नाकामा बसेर उनीहरूले गर्ने काम समान छ । उनीहरू दिनैभरि आफ्ना संस्थाको प्रतिनिधित्व झल्कने क्याबिन बक्सको झ्यालबाट भारतीय गेटतर्फ हिँडेका मानिसलाई शंकाका आधारमा रोक्ने, सोधपुछ गर्ने, उनीहरूका कुरा अस्पष्ट लागे परिवारलाई फोन गर्ने गर्छन् । प्रहरीसँग समन्वय गरी उद्धार र कारबाहीको दायरामा ल्याउने, अदालत, प्रहरी कार्यालय धाउने, मुद्दामा आफूहरूले फेला पारेका प्रमाण पेस गर्ने काममा पनि उनीहरू खटिइरहेका हुन्छन् । उनीहरूको कामको प्रोत्साहन गर्न आबद्ध संस्थाले बेलाबेला सम्मान र पुरस्कार दिने गरे पनि सरकारीस्तरदेखि कुनै पनि प्रोत्साहन उनीहरूका नाममा पर्न सकेको छैन ।"
उच्च र जिल्ला अदालतमा पनि गोलाबाट पेसी तोकिने,"(काठमाडौं)  सर्वोच्च अदालतमा झैं उच्च र जिल्ला अदालतमा पनि मुद्दाको पेसी गोला प्रणालीबाट तोकिने भएको छ । सर्वोच्च अदालतको पूर्ण बैठक (फुलकोर्ट) ले माघ २ बाट उच्च र जिल्ला अदालतमा गोला प्रणालीबाट पेसी तोक्ने निर्णय गरेको हो । प्रधानन्यायाधीश चोलेन्द्रशमशेर जबराबाहेकका न्यायाधीशहरूको बुधबारको बैठकले माघ २ बाट उच्च र जिल्ला अदालतमा पनि गोला प्रणालीबाट पेसी तोक्ने निर्णय गरेको हो । नेपालमा १८ वटा उच्च अदालत (इजलाससहित) छन् भने ७७ वटा जिल्ला अदालत छन् । फुलकोर्टले उच्च र जिल्ला अदालतमा गोला प्रणालीबाट पेसी तोक्ने व्यवस्था गर्नका लागि आवश्यक तयारी गर्न सर्वोच्च अदालत प्रशासनलाई आदेश पनि दिइसकेको छ । सर्वोच्च अदालतका प्रवक्ता बाबुराम दाहालले गोला प्रणालीका लागि कानुनी तयारी गर्न फुलकोर्टले आदेश दिएको जानकारी दिए । गोला प्रणाली लागू गर्दा आवश्यक पर्ने नियमावलीको संशोधन प्रस्ताव र गोला प्रक्रियाद्वारा पेसी व्यवस्थापनसम्बन्धी निर्देशिकाको मस्यौदा तयार पारेर फुलकोर्टमा पेस गर्न सर्वोच्च अदालत प्रशासनलाई आदेश भएको छ, उनले भने । सर्वोच्च अदालत प्रशासनले उच्च अदालत नियमावली, २०७५ र जिल्ला अदालत नियमावली, २०७५ का साथै गोला प्रणाली अपनाउन दुवै तहका अदालतलाई आवश्यक पर्ने निर्देशिकाको मस्यौदा फुलकोर्टमा पेस गर्नेछ । फुलकोर्टले उक्त निर्देशिका पास गरेपछि कानुन, न्याय तथा संसदीय मामिला मन्त्रालयले राजपत्रमा प्रकाशित गर्नेछ । त्यसपछि फुलकोर्टको निर्णयअनुसार माघ २ गतेदेखि उच्च र जिल्ला अदालतमा पनि गोला प्रणालीबाट पेसी तोकिनेछ । हाल उच्च अदालतमा मुख्य न्यायाधीशले पेसी तोकिरहेका छन् । जिल्ला अदालतमा भने निश्चित समयभित्र (एक हप्ता, १५ दिन) परेका मुद्दा जिल्ला अदालतमा रहेका न्यायाधीशबीच बाँड्ने गरिन्छ । मुद्दा जुन न्यायाधीशलाई सुरुमा पर्छ, सोही न्यायाधीशले त्यसको फैसला गर्दै आइएको छ । जिल्ला अदालतमा गोला प्रणालीबाट पेसी तोक्दा निश्चित समयभित्र परेका मुद्दालाई न्यायाधीशको संख्याअनुसार विभाजन गरेर गोला प्रणालीद्वारा पेसी तोकिनेछ । त्यसपछि एउटा मुद्दा सुरुमा हेरेको न्यायाधीशकोमा अर्को पटक नपर्न पनि सक्छ । सर्वोच्च अदालतमा मंसिर १५ गतेदेखि नै गोला प्रणालीबाट पेसी तोकिँदै आएको छ । अब पेसी तोक्ने नयाँ व्यवस्था उच्च र जिल्ला अदालतमा पनि लागू गर्न थालिएको हो । प्रधानन्यायाधीशको बहिर्गमनको माग गर्दै विरोध प्रदर्शन गरिरहेको नेपाल बार एसोसिएसनले भने उच्च र जिल्ला अदालतमा गोला प्रणालीबाट पेसी तोक्ने निर्णय गर्नु सकारात्मक भएको प्रतिक्रिया दिएको छ । सर्वोच्च अदालत बार एसोसिएसनका अध्यक्ष वरिष्ठ अधिवक्ता पूर्णमान शाक्यले भने यो निर्णयले बार आन्दोलनको बटमलाइनमा यताउति नहुने बताए । उच्च र जिल्ला अदालतमा पनि गोला प्रणालीबाट मुद्दा पेसी तोक्ने फुलकोर्टको निर्णय हाम्रै मागको दबाबमा भएको हो । यसले हाम्रो मागको बटमलाइनमा असर गर्दैन, उनले भने, हाम्रो बटमलाइन प्रधानन्यायाधीश चोलेन्द्रशमशेर जबराले बहिर्गमन हुनैपर्छ भन्ने हो, चाहे त्यो महाअभियोग होस् कि राजीनामा ।न्याय क्षेत्र सुधारमा प्रधानन्यायाधीश बाधक रहेको भन्दै अध्यक्ष शाक्यले थपे, प्रधानन्यायाधीशको बहिर्गमन वा राजीनामादेखि न्यायालय सुधार अभियानको सुरुवात हुनेछ । न्यायालय सुधारका लागि बारले उठाएका मागहरू संसद्, फुलकोर्ट र बारले पूरा गर्नुपर्ने खालका रहेको उनको भनाइ छ । प्रधानन्यायाधीशसम्बन्धी विवादका कारण गोला प्रणालीबाट पेसी तोकिने व्यवस्थाले न्यायालयको सुधार सार्थक रूपमा नहुने संविधानविद् विपिन अधिकारीको भनाइ छ । न्यायालयको नेतृत्व इमानदार नभएको र सबैमा अनुशासनहीनता भएकाले अहिलेको अवस्था आएको उनले बताए । नेतृत्वमाथि पटकपटक गम्भीर प्रश्न उठेको तर समाधान दिन नसकेकाले गोला प्रणाली एउटा विकल्पका रूपमा देखियो । यसले कम्तीमा हिजोभन्दा केही राम्रो होला भन्ने हो । उच्च अदालतका मुख्य न्यायाधीश र सर्वोच्च अदालतका प्रधानन्यायाधीश विश्वसनीय मान्छे हुने हो र उपयुक्त व्यक्तिले त्यो पदको पगरी लगाउन पाउने हो भने आफ्नो भूमिका पनि निर्वाह गर्दछ, अधिकारीले भने, अहिले कोही पनि अनुशासनमा नभएकाले यो भइरहेको हो । योग्य मान्छे प्रधानन्यायाधीश र मुख्य न्यायाधीश भए भने यो समस्या ठूला अदालतमा हुने छैनन् । विशिष्टतालाई पहिचान गर्दै जाने हो भने गोला प्रणालीलाई नभई न्यायाधीशको व्यक्तित्व, विचार र क्षमतालाई पहिचान गर्नुपर्छ । सर्वोच्च अदालतका न्यायाधीश हरिकृष्ण कार्कीको प्रतिवेदनले पनि न्यायालय सुधारका लागि उच्चदेखि जिल्ला अदालतसम्म गोला प्रणालीबाट पेसी तोक्न सिफारिस गरेको छ । बारले पनि सर्वोच्चदेखि जिल्ला अदालतसम्म गोला प्रणालीबाट पेसी तोक्नुपर्ने माग विरोध प्रदर्शनका क्रममा उठाउँदै आएको छ । उच्च र जिल्ला अदालतमा पनि गोला प्रणालीबाट पेसी तोक्ने निर्णय न्याय प्रशासन शुद्धीकरणका लागि एउटा महत्त्वपूर्ण परिवर्तन हो । न्यायालयको शुद्धीकरण प्रशासन, कानुन व्यवसायीमा पनि आवश्यक छ । न्यायाधीशको सम्पत्ति सार्वजनिक गर्नुपर्ने र कानुन व्यवसायीले कर तिरेको प्रमाण सार्वजनिक गर्नुपर्ने कुरा पनि छन्, शाक्यले भने । त्यस्तै जिल्ला अदालतसम्म गोला प्रणालीबाट पेसी तोक्दा न्यायाधीशको कुर्सीमा रहेको व्यक्तिले अनियमिततामा रोक लाग्ने आशा गर्न सकिने अधिकारीको भनाइ छ । न्यायाधीशहरूको दृष्टिकोणमा राम्रो मुद्दा अरूले लिने नराम्रो हामीलाई दिने भएको हुनाले गोला प्रणाली भयो भने राम्रो, नराम्रो पाउने सम्भावना हुन्छ भन्ने देखियो । यसले कम्तीमा पनि व्यक्तिले गर्ने मोलाहिजा हुँदैन भन्ने दृष्टिकोणसम्मले यो प्रणाली ठीकै होला । तर तार्किक दृष्टिकोण के हो भने निर्णयकर्ता सही हुनुपर्यो । न्यायपूर्ण हुनुपर्यो । स्वतन्त्र हुनुपर्यो । पक्षपाती हुनु भएन । अदालतमा उपलब्ध भएको विज्ञता, क्षमताको कदर हुनुपर्यो । विज्ञतालाई ख्याल नगरी अपनाइने प्रणालीले न्याय पद्धतिको आधार बलियो बनाउन नसक्ने उनको भनाइ छ । प्रधानन्यायाधीश जबराविरुद्ध न्यायाधीशहरूले इजलास बहिष्कार र बारले विरोध जारी राखेपछि मंसिर १५ देखि सर्वोच्च अदालतमा गोला प्रणालीबाट पहिलो पटक पेसी तोक्न थालिएको हो । प्रधानन्यायाधीशले तोकेको इजलासमा नबस्ने र उनीसँग सँगै इजलास नबस्ने न्यायाधीशहरूको अडान थियो । अहिले पनि जबरा एक्लो परेका छन् । उनी अदालतमा गर्ने कामको निर्णयमा हस्ताक्षर गर्नेबाहेकको भूमिकामा छैनन् । उनले मंसिर सुरुवातदेखि नै मुद्दाको सुनुवाइ गरेका छैनन् । बारको अगुवाइमा दिनदिनै सर्वोच्च अदालत प्रांगणमा कानुन व्यवसायीहरूले नाराबाजी जारी राखेका छन् । उनीहरूले प्रधानन्यायाधीश जबराको बहिर्गमन हुनुपर्ने माग राख्दै आएका छन् । न्यायिक विचलन ल्याएको, पेसी तोक्ने क्रममा मनपरी गरेको, न्यायालयमा भ्रष्टाचार र बिचौलियालाई प्रश्रय दिएको, न्यायिक नेतृत्वमा बसेर राजनीतिक सौदाबाजी गरेको भन्दै न्यायाधीश र बार प्रधानन्यायाधीशको विरुद्धमा गएको हो । बारले प्रधानन्यायाधीशको बहिर्गमनबाट पछि नहट्ने अडान लिएर विरोध प्रदर्शन गर्नुका साथै राजनीतिक दलहरूलाई महाअभियोग लगाउन १७ बुँदे अवधारणापत्र बुझाएको छ ।"
"नर्सिङको कोटा ११ सय, आवेदन १० हजार","(काठमाडौं)  प्रमाणपत्र तहमा (पीसीएल) नर्सिङ अध्ययन गर्न करिब १० हजार विद्यार्थीले आवेदन दिएका छन् ।प्राविधिक शिक्षा तथा व्यावसायिक तालिम परिषद् (सीटीईभीटी) ले ३० वटा शिक्षण संस्थाका लागि १ हजार १ सय २० कोटामा भर्ना आह्वान गरेकामा त्यति धेरै विद्यार्थीले आवेदन दिएका हुन् । उक्त कोटामा सशुल्क अध्ययन गर्न करिब साढे ७ हजार र छात्रवृत्तिमा अध्ययन गर्न २ हजारभन्दा बढी विद्यार्थीले आवेदन दिएको सीटीईभीटीको परीक्षा नियन्त्रण कार्यालयले जनाएको छ । मंगलबारसम्म आवेदन दिने म्याद थियो । आवेदनको अन्तिम रुजु गर्ने काम बाँकी नै रहे पनि करिब १० हजार विद्यार्थीले आवेदन दिएको परीक्षा नियन्त्रक कृष्ण केसीले जनाए ।गत शैक्षिक सत्रसम्म १ सय ९ वटा शिक्षण संस्थामा ४ हजार ६ कोटामा विद्यार्थी अध्ययन गर्थे । चिकित्सा शिक्षा ऐनको प्रावधान अनुसार यस पटक एक सय शय्याको आफ्नै अस्पताल भएका र स्नातक तहमा नर्सिङ अध्यापन गराउनेबाहेक ३० वटा शिक्षण संस्थामा मात्रै भर्ना आह्वान गरिएको हो । जसले गर्दा आवेदन दिने विद्यार्थीको संख्या र पढ्न पाउने कोटा पनि घटेको छ । यसअघि २० हजार हाराहारीमा विद्यार्थीले आवेदन दिने दिन्थे । सीटीईभीटीले तीन महिना ढिला गरी आवेदन खुला गरेका कारण पनि आकांक्षीको संख्या घटेको अनुमान गरिएको छ ।एचए, फार्मेसी, ल्याबलगायत विषयको एक महिनाअघि नै पठनपाठन सुरु भइसकेको छ । एक सय शय्याको अस्पताल नभएका र स्नातक तहमा पनि नर्सिङ पढाउँदै आएका शिक्षण संस्थामा भर्ना लिने कि नलिने विवादका कारण सीटीईभीटीले ढिला गरी आवेदन खुलाएको थियो । सीटीईभीटीका उपाध्यक्ष खगेन्द्रप्रसाद अधिकारी, सदस्यसचिव जीवनारायण काफ्लेलगायत पदाधिकारी ऐनले तोकेको मापदण्ड नपुगेका शिक्षण संस्थामा पनि पठनपाठन गराउन पाउनुपर्ने अडानमा छन् । ढिला गरी भर्ना खोलिएका कारण आकांक्षीको संख्या घटेको सदस्यसचिव काफ्लेले जनाए । विद्यार्थीले अरू नै विषय रोजे होला, कतिपय विदेश पढ्न गए होला भन्ने अनुमान गरेका छौं, उनले भने ।ऐनको मापदण्डका कारण सुदूरपश्चिम र कर्णाली प्रदेशका कुनै पनि शिक्षण संस्थाले पीसीएल नर्सिङ पठनपाठन गराउन नपाउने भएका छन् । ऐनले एक सय शय्याको आफ्नै अस्पताल सञ्चालन भएका शिक्षण संस्थाले मात्र नर्सिङ पढाउन पाउने व्यवस्था गरेको छ । कर्णाली र सुदूरपश्चिममा सय बेडको अस्पताल रहेको शिक्षण संस्था नभएको उनले जनाए । अप्ठ्यारो अवस्था आएको छ, के गर्ने भनेर शिक्षा मन्त्रालय र चिकित्सा शिक्षा आयोगसँग पनि छलफल गरिरहेका छौं, उनले भने । गत वर्षसम्म कर्णालीको १ र सुदूरपश्चिमका ७ वटा शिक्षण संस्थामा पीसीएल नर्सिङ पढाइ हुन्थ्यो । ५० बेडको अस्पतालसँग सम्झौता गरेर २० जनाका दरले विद्यार्थी पढ्दै आएका थिए । सीटीईभीटीले यसअघि आफ्नै अस्पताल नभएका शिक्षण संस्थालाई पनि सय र ५० बेडका अन्य अस्पतालसँग सम्झौता गरी नर्सिङ अध्यापनको अनुमति दिँदै आएको थियो । आफ्नै अस्पताल नभएका कारण सुदूरपश्चिम र कर्णालीका कुनै पनि शिक्षण संस्थामा भर्ना प्रक्रिया सुरु नभएको सीटीईभीटीले जनाएको छ ।सीटीईभीटीले सुरुमा ४५ वटा शिक्षण संस्थामा भर्ना खोलेको थियो । तीमध्ये १५ वटा शिक्षण संस्था विश्वविद्यालयबाट सम्बन्धन लिएर स्नातक तहमा पनि नर्सिङ पढाउँदै आएका मेडिकल कलेज थिए । आयोगले स्नातकमा नर्सिङ पढाउने मेडिकल कलेजमा पीसीएल नर्सिङ अध्यापन नगराउन निर्देशन दिएको थियो । आयोगको निर्देशनपछि सीटीईभीटीले १५ वटाको भर्ना स्थगित गरेर ३० वटामा मात्रै आवेदन लिएको हो । नर्सिङ कलेजका सञ्चालक केएन शर्माले ऐनको व्यवस्थाका कारण नर्सिङ पढ्न चाहने विद्यार्थी वञ्चित भएको गुनासो गरे । ऐनमा चिकित्सा शिक्षा र स्वास्थ्य सेवाको गुणस्तर सुधारको उद्देश्यले आफ्नै सय बेडको अस्पताल चाहिने र प्रमाणपत्रस्नातक तहमा एउटै शिक्षण संस्थाले नर्सिङ पढाउन नपाउने व्यवस्था गरेको थियो ।३० वटा शिक्षण संस्थामा आवेदन दिने विद्यार्थीलाई एसईई परीक्षाको मेरिटका आधारमा नर्सिङमा भर्ना लिइने परीक्षा नियन्त्रण कार्यालयले जनाएको छ । भर्ना खुलेकामध्ये २६ वटा संस्थामा ४० जनाका दरले विद्यार्थी पढ्न पाउने कोटा तोकिएको छ भने ४ वटामा २० जनाका दरले कोटा छुट्याइएको छ । शिक्षामन्त्री देवेन्द्र पौडेलको अध्यक्षतामा बसेको सीटीईभीटीको बैठकले मापदण्ड पुगेका शिक्षण संस्थामा मात्रै भर्ना खोल्ने निर्णय लिएको थियो । शिक्षा मन्त्रालयका प्राविधिक शिक्षा महाशाखाका सदस्यसचिव हरिप्रसाद लम्सालले नर्सिङको पठनपाठन र भर्ना आयोग र सीटीईभीटीको क्षेत्राधिकारको विषय भएको जनाए । ऐनले नै व्यवस्था गरेको कुरामा मन्त्रालयको कुनै भूमिका छैन, उनले भने, यस विषयमा कुनै छलफल पनि भएको छैन । सीटीईभीटीले भने अस्पताल नभएका शिक्षण संस्थालाई सय बेडको अस्पताल बनाउन प्रोत्साहन गर्नेभन्दा पनि ऐन नै परिवर्तन गर्नुपर्ने भन्दै चलखेल गर्दै आएको छ । उक्त व्यवस्था बदल्न मन्त्रिपरिषद्मा समेत प्रस्ताव पठाए पनि कुनै निर्णय भएको छैन ।"
नब्बे सालमा ढलेका सम्पदा बल्ल उभ्याइँदै,"(काठमाडौं)  नब्बे सालको भूकम्पमा क्षतिग्रस्त मल्लकालीन बप्पा (विश्वेश्वर महादेव) मन्दिरले ८८ वर्षपछि पुनर्जीवन पाएको छ । मध्यपुर थिमि नगरपालिका४, बप्पाटोलमा अवशेष मात्र बाँकी रहेको मन्दिरले २०७२ वैशाखको भूकम्पपछि अन्य सम्पदाले जस्तै स्वरूप पाएको हो । स्थानीयको आर्थिक, भौतिक र श्रमदानबाट पुनर्निर्माण थालिए पनि आर्थिक विवादले निर्माण ठप्प भएको थियो । पछि स्मारक संरक्षण तथा दरबार हेरचाह कार्यालय (पुरातत्त्व विभाग) भक्तपुर र राष्ट्रिय कला संग्रहालयमार्फत पुनर्निर्माण भएको हो ।मन्दिरसँगैको फल्चा (पाटी) को प्रचलित लिपिमा उल्लेख भएअनुसार नेपाल सम्वत् ९३५ मा मन्दिर पुनर्निर्माण भएको थियो । मन्दिर कहिले बनेको भन्ने यकिन मिति भने पत्ता लागेको छैन, स्थानीय भजन खलःका सल्लाहकार बद्रीनाथ ध्वा श्रेष्ठले भने, पुनर्निर्माण भएकै २०७ वर्ष (नेपाल सम्वत् ९३५) भइसकेछ, पुनः १९९० मा भत्किएपछि पुनर्निर्माण हुन सकेको थिएन । मध्यपुर थिमि नगरको पहिचान खोतल्ने क्रममा मन्दिरको अवशेष जम्मा पारी मौलिक शैलीमै पुनर्निर्माण गरिएको उनले बताए ।स्वस्थानी व्रतकथाको नवौं अध्यायमा उल्लेख भएअनुसार सत्यदेवीले आगोमा हामफाली आत्मदाहपछि महादेवले बोकेर हिँड्ने क्रममा सत्यदेवीको मस्तक (शिर) को भाग खसेर बप्पा महादेव उत्पत्ति भएको लोकोक्ति छ । यहाँ शिवरात्रि, साउनको प्रत्येक सोमबार, एकादशी र पूर्णिमाका दिन भजन तथा पूजा हुने गरेको स्थानीय अर्जुन श्रेष्ठले बताए । भूकम्पले क्षतिग्रस्त मन्दिरको शिलालेख, शिवलिंग (मूर्ति), बसाहा, ढुंगाको जग, ढुंगाको कलात्मक प्रवेशद्वारका भागहरू त्यत्तिकै असरल्ल थिए । तिनै भागमा चुनासुर्की, डाँची अपा, माँ अपाको प्रयोगमा किल्ला नठोकी मल्लकालीन प्यागोडा शैलीमा दुईतले मन्दिर निर्माण गरिएको पुरातत्त्व विभागले जनाएको छ । मन्दिरको चारैतर्फ काठको कलात्मक बुट्टे ढोका राखिएको छ । विभागका अनुसार ६५ लाख ८ हजार रुपैयाँ लागतमा मन्दिरको पुनर्निर्माण भएको हो । मन्दिरको दायाँबायाँ ऐतिहासिक २ पोखरी थिए । पोखरी पुरिएर दुवैतर्फ सडक निर्माण गरिएको छ । मन्दिर परिसरको २ वटा ऐतिहासिक एवं कलात्मक ढुंगेधारासमेत पुरिएको छ । कमेरोटार जग्गा एकीकरण गर्ने क्रममा एक ढुंगेधारा पुरिएर लोप भइसकेको छ भने अर्को लोप हुने अवस्थामा छ । नब्बे सालको भूकम्पले क्षतिग्रस्त दरबार स्क्वायर परिसरको मल्लकालीन बद्रीनाथ मन्दिर बन्न पनि झन्डै ८४ वर्ष लाग्यो । पुरातत्त्व विभागले शिखर शैलीको उक्त मन्दिर आठ दशकपछि आर्थिक वर्ष ०७३७४ मा पुनर्निर्माण गरेको थियो । पुरातात्त्विक प्रमाणका आधारमा गुमेको स्वरूप फिर्ता ल्याएको विभाग प्रमुख अरुणा नकर्मीले बताइन् । आउने पुस्तालाई सम्पदा बचाउन अभिप्रेरित गर्न तथा पौराणिक स्वरूपबारे जानकारी दिन बद्रीनाथ मन्दिरलाई मल्लकालीन शैलीमा पुनर्निर्माण गरिएको हो, उनले भनिन् । १० फिट ६ इन्च लम्बाइ र चौडाइका साथै ४१ फिटको उचाइमा पुनर्निर्माण भएको मन्दिरमा इँटा र चुनासुर्कीको जोडाइ छ । पुनर्निर्माणका लागि विभागले करिब ४९ लाख ८९ हजार रुपैयाँ खर्च गरेको जनाएको छ ।इतिहासविद् डाश्रेष्ठका अनुसार बद्रीनाथ १४ औं शताब्दीमा यक्ष मल्लको समयमा बनेको हो । दर्शनका लागि नेपाल मण्डलभन्दा टाढा जान नपरोस् भन्दै यक्ष मल्लले दरबार स्क्वायर परिसरमै चारै धाम बनाउन लगाएको उनी बताउँछन् । परिसरभित्र नै बद्रीनाथ, केदारनाथ, रामेश्वर र जगन्नाथ मन्दिर छन् । दरबार स्क्वायर र अरनिको सभा भवनसँगैको जगन्नाथ मन्दिर १९९० साल अघिकै स्वरूपमा पुनर्निर्माण गर्ने योजना रहेको पुरातत्त्व विभाग प्रमुख नकर्मीले बताइन् ।त्यसैगरी, भक्तपुर नगरपालिकाले गःहिटीस्थित लक्ष्मीनरसिंह मन्दिरलाई १४ औं शताब्दीकै स्वरूपमा निर्माण गर्न सोमबार शिलान्यास गरेको छ । मन्दिरको शिलान्यास नेमकिपाका अध्यक्ष नारायणमान बिजुक्छेंले गरे । लक्ष्मीनरसिंहको मूर्तिको स्वरूप र अवस्थाको आधारमा उक्त मन्दिर १४ औं शताब्दीमा जयस्थिति मल्लको पालामा बनेको अनुमान गर्न सकिने तर, यकिन मिति पत्ता भने नलागेको इतिहासविद् डापुरुषोत्तमलोचन श्रेष्ठ बताउँछन् । मन्दिरको तस्बिर स्वर्गीय सुरेन्द्र जोशीले कोरेको भेटिएको छ । नगरपालिकाले सोही नक्साको आधारमा मन्दिर पुनर्निर्माण थालेको छ । पुनर्निर्माणमा आर्थिक सहयोग तथा श्रमदान गर्न संघ संस्था तथा सर्वसाधारणलाई आह्वान गरेको नगरप्रमुख सुनिल प्रजापतिले बताए । मन्दिर पुनर्निर्माणका लागि ३ करोड ७१ लाख बजेट लाग्ने अनुमान छ । नब्बे सालकै भूकम्पमा भत्केको दरबार परिसरकै हरिशंकर मन्दिर पुनर्निर्माणका लागि तस्बिर, स्केचलगायत अभिलेखहरूको संकलन सकिएको पुरातत्त्व विभागले जनाएको छ । ललितपुरमा भने १९९० सालको भूकम्पमा क्षतिग्रस्त मन्दिरहरूको अझै पुनर्निर्माण सकिएको छैन । पाटन दरबार स्क्वायरको भाइदेगः मन्दिर पुनर्निर्माण थालेको सात वर्षसम्म पनि अझै निर्माणकै क्रममा छ । २०७१ फागुनदेखि काम सुरु गरे पनि त्यसपछिको भूकम्पले काम रोकियो । २०७३ देखि काठमाडौं उपत्यका संरक्षण कोष (केभीपीटी) को प्राविधिक सहयोगमा भाइदेगःलाई पुनः मल्लकालीन प्यागोडा शैलीमा फर्काउने कार्य सुरु भयो । नर्वेजियन दूतावास, ललितपुर महानगरपालिका र नेपाल इन्भेस्टमेन्ट बैंकको आर्थिक सहयोगमा कामले गति लिइरहेको छ । केभीपीटीका नेपाल निर्देशक रोहित रञ्जितकारका अनुसार अहिले भाइदेगः पुनर्निर्माण करिब ६५ प्रतिशत सकिएको छ । भाइदेगः मन्दिर विसं१७३५ मा प्यागोडा शैलीमा पाटनका राजा श्रीनिवास मल्लका पालामा बनेको हो । नब्बे सालकै भूकम्पले क्षति पुगेको पाटन दरबार क्षेत्रकै उमामहेश्वर र भष्मेश्वर मन्दिरको पनि अवस्था पनि त्यस्तै छ । यीबाहेक पाटन सुन्धारामा ध्वस्त बनेको ढुंगाबाट निर्मित ग्रन्थकुट शैलीको उमामहेश्वर मन्दिर, क्वाबहाल टोलको १७ वटा गजुर भएको राधाकृष्ण मन्दिर, स्वठ र सौगलको कृष्ण र शिव मन्दिर पनि पुनर्निर्माण हुन सकेको छैन । पुनर्निर्माण नहुँदा हौगः टोलको मन्दिर पनि अस्तव्यस्त अवस्थामा छ ।काठमाडौं उपत्यका संरक्षण ट्रस्ट (केभीपीटी) का नेपाल निर्देशक रोहित रञ्जितकारका अनुसार विसं १९१७ तिर प्रकाशित किताबमा १८९० सालको महाभूकम्पले धेरै मठमन्दिर भत्किएको उल्लेख छ । कति मन्दिर थिए, कति पुनर्निर्माण भए, त्यसको तथ्यांक अहिलेसम्म राख्न सकिएको छैन, उनले भने, अन्य ठाउँको भन्दा उपत्यकाका तीन दरबार क्षेत्रको सम्पदामा भएका क्षति पत्ता लगाई पुनर्निर्माणमा सबैले चासो दिनुपर्छ । सन् १८९९ मा अस्ट्रियन फोटोग्राफर कुर्ट बोएकले पाटन दरबार क्षेत्रमा खिचेको तस्बिरमा ढुंगाबाट निर्मित शिखर शैलीको तीनवटा मन्दिर देखिन्छ । कृष्ण मन्दिर (च्यासीः देग), शिव मन्दिर र लक्ष्मीनाराण मन्दिरमध्ये अहिले कृष्ण मन्दिर मात्रै छ । यता काठमाडौंमा भने नब्बे सालमा भत्केका सम्पदाहरू धेरै नभएको पुरातत्त्व विभागका प्रवक्ता राबहादुर कुँवरले बताए । कुँवरका अनुसार त्यतिबेला भत्केको हनुमान ढोकास्थित विष्णु मन्दिरको पुनर्निर्माण सुरु गरिएको छ । महानगरसँग त १९९० होस् वा २०७२ वैशाखको भूकम्पले क्षति पुर्याएको सम्पदाहरूको तथ्यांकसमेत यकिन छैन । महानगरका सम्पदा शाखा प्रमुख सुरज शाक्यले पुरातत्त्व विभागले हेर्ने भएकाले शाखामा तथ्यांक नै नभएको बताए । सम्पदामा के कति क्षति पुगेको छ, कुनकुन मठमन्दिर कहिले बन्यो बन्दै छ भन्ने तथ्यांक राख्ने काम पुरातत्त्व विभागको हो, उनले भने । राष्ट्रिय पुनर्निर्माण प्राधिकरणका अनुसार ०७२ वैशाखको भूकम्पमा भने मुलुकभर ९ सय २० सम्पदामा क्षति पुगेको थियो । जसमध्ये विश्व सम्पदा क्षेत्रका १ सय ७०, उपत्यकाका तीन जिल्लामा ४ सय ६ र उपत्यका बाहिरका जिल्लामा ३ सय ४४ सम्पदामा क्षति पुगेको थियो । हालसम्म ४ सय ९३ सम्पदा पुनर्निर्माण भएको प्राधिकरणले जनाएको छ । पुरातत्त्व विभागका प्रवक्ता रामबहादुर कुवँरले सबै सम्पदालाई एकैपल्ट समेट्न नसकिने तर, क्रमागत रूपमा पुरातात्त्विक महत्त्वका आधारमा उपलब्ध प्रमाणको आधारमा मठमन्दिरलगायत सम्पदा संरक्षण भइरहेको बताए ।"
बढेन बजेट खर्च,"(मकवानपुर)  वाग्मती प्रदेश सरकारले चालु आर्थिक वर्षको पहिलो चौमासिकको बजेट खर्च अघिल्ला आर्थिक वर्षको जस्तै न्यून गरेको छ । प्रदेश सरकारले उक्त अवधिमा कुल बजेटको ७७१ प्रतिशत मात्र खर्च गरेको हो । चालु आवमा ५७ अर्ब ७७ करोड १४ लाख रुपैयाँ बजेट ल्याइएको थियो । कात्तिक मसान्तसम्म ४ अर्ब ४५ करोड १८ लाख रुपैयाँ खर्च भएको हो । प्रदेश सरकार गठन भएको करिब चार वर्ष बितिसकेको छ । २०७४ माघ २९ मा गठन भएको प्रदेश सरकारले चारवटा बजेट ल्याइसकेको छ । यसअवधिमा तीन जना मुख्यमन्त्री बनिसकेका छन् । तर, आर्थिक वर्षको पहिलो चौमासिकमा बजेट खर्च भने निराशाजनक नै देखिन्छ । कोष तथा लेखा नियन्त्रक कार्यालयका अनुसार गत आर्थिक वर्ष २०७७०७८ को पहिलो चौमासिकमा पनि प्रदेशमा ८ प्रतिशत मात्र बजेट खर्च भएको थियो । अघिल्लो आर्थिक वर्ष २०७६०७७ मा पनि पहिलो चौमासिकमा खर्च अवस्था ७७५ प्रतिशत थियो । तीन वर्ष लगातार सरकारले चार महिनामा खर्च गरेको अवस्था उस्तै छ । यो तथ्यांक हेर्दा चालु आवमा पनि अघिल्ला वर्षहरूझैं ३० प्रतिशतको हाराहारीमा बजेट फ्रिज हुने कार्यालयको अनुमान छ । कार्यालयका अनुसार ७ अर्ब ५० करोड ५६ लाख चालु बजेट रहेकोमा हालसम्म १ अर्ब ३२ करोड ८३ लाख रुपैयाँ मात्र खर्च गर्न सकेको छ । २९ अर्ब ८४ करोड ९४ लाख पुँजीगत बजेट छुट्याइएकोमा १ अर्ब ४४ करोड ६७ लाख रुपैयाँ मात्र खर्च भएको कार्यालयका सूचना अधिकारी राजेन्द्र पाण्डेले जानकारी दिए । चालु आवमा आर्थिक मामिला तथा योजना मन्त्रालयले सबैभन्दा बढी खर्च गरेको छ । मन्त्रालयले पहिलो चौमासिकमा १० प्रतिशत खर्च गरेको तथ्यांक छ । दोस्रोमा सबैभन्दा बढी खर्च उद्योग, पर्यटन, वन तथा वातावरण मन्त्रालयले गरेको छ । मन्त्रालयका लागि छुट्याइएको कुल बजेटको ८११ प्रतिशत खर्च भएको छ । भौतिक पूर्वाधार विकास मन्त्रालयले कुल बजेटको ६३४ प्रतिशत खर्च गरेको छ । २१ अर्ब १९ करोड ५६ लाख बजेट पाएको मन्त्रालयले पहिलो चौमासिकमा कुल बजेटको ६३४ प्रतिशत अर्थात १ अर्ब ३४ करोड ३५ लाख रूपैयाँ खर्च गरेको सूचना अधिकारी पाण्डेले बताए । भूमि व्यवस्था, कृषि तथा सहकारी मन्त्रालयले ६ प्रतिशत अर्थात् २३ करोड १५ लाख २२ हजार खर्च गरेको छ । सामाजिक विकास मन्त्रालयले कुल बजेटको ५६१ प्रतिशत बजेट खर्च गरेको छ । ११ अर्ब ६५ करोड ६३ लाख कुल बजेट रहेको मन्त्रालयले ४ महिनामा ६५ करोड ३५ लाख ४२ हजार रुपैयाँ खर्च गरेको हो । आन्तरिक मामिला तथा कानुन मन्त्रालयले १७० प्रतिशत मात्र खर्च गरेको छ । पहिलो चौमासिकबाटै बजेटलाई पूर्णरूपमा कार्यान्वनमा लैजान सरोकारवाला पक्षले ध्यान नदिँदा बर्सेनि असारे विकासको सास्ती जनताले भोग्न बाध्य भइरहेका छन् । बजेट खर्च बढाउन हामीले ठूला योजनालाई कटौती गरेर समयमै सकिने आयोजनामा लगानी गर्ने योजना बनाइरहेका छौं । त्यसका लागि मन्त्रालयगत रूपमा छलफल भइरहेको छ, आर्थिक मामिला तथा योजनामन्त्री शालिकराम जम्कट्टेलले भने । पहिलो चौमासिकमा सरकारी खर्चको अवस्था सधैं उस्तै रहे पनि सुधार्न प्रयत्न गरिने उनको भनाइ छ । पूर्वमुख्यमन्त्री डोरमणि पौडेल नेतृत्वको सरकारले ल्याएको बजेट हाल मुख्यमन्त्री राजेन्द्र पाण्डे नेतृत्वको सरकारले कार्यान्वयन गरिरहेको छ ।"
देउवाले बदल्नुपर्ने पार्टीको जीवन,"नेपाली कांग्रेसका महाधिवेशन प्रतिनिधिहरूले पार्टीको बागडोर पुनः एक पटक शेरबहादुर देउवालाई नै सुम्पिएका छन् । वडा तहदेखि लोकतान्त्रिक प्रतिस्पर्धाबाट जिल्ला हुँदै केन्द्रीय महाधिवेशनका निम्ति चुनिएर आएका बहुमत प्रतिनिधिहरूले सभापतिमा फेरि उनलाई जिताएका हुन् । जितहारको प्रतिद्वन्द्विताका क्रममा विभिन्न गुटउपगुटको निर्माण, समीकरणहरूमा तीव्र फेरबदल, र कतिपयका हकमा पूर्ववत् अडानमा परिवर्तनजस्ता दलीय राजनीतिका चरित्र प्रखर रूपमै देखिए पनि तुलनात्मक रूपमा सौम्य र तिक्ततारहित प्रतिस्पर्धाबाट नेतृत्व चुनेर कांगेसीहरूले यो महामेला टुंग्याउन लागेका छन् । केन्द्रीय कार्यसमितिका पदाधिकारी र सदस्य पदहरूको मतगणना सकिएपछि महाधिवेशनको विधिवत् मैझारो हुनेछ । देशमा क्रियाशीलमध्येको जेठो राजनीतिक दलको यो विस्तारित लोकतान्त्रिक अभ्यास अरू दलका निम्ति पनि अनुकरणीय छ । मुलुकमा तीन तहका निर्वाचन नजिकिँदै गरेका बेला पार्टीसत्तामा पदासीन हुन पाउँदा निश्चय पनि प्रधानमन्त्रीसमेत रहेका देउवा र उनका शुभेच्छुकहरू विजयोत्सवमा होलान्Ù दुईचार दिनका निम्ति त यो स्वाभाविकै हो, तर यसअघिको जस्तो सधैं विजयी भाव राखेर मात्रै पार्टी राम्ररी चल्दैन । कुनै पदमा पुग्नुभन्दा त्यसको जिम्मेवारी कुशलतापूर्वक निर्वाह गर्नु ठूलो कुरा हो भन्ने तथ्यको हेक्का सायद सबैभन्दा बढी देउवालाई नै छ । मुलुकको ५ चोटि प्रधानमन्त्री भैसकेका उनी ६ वर्षअघि पनि पार्टी सभापति निर्वाचित भएकै हुन् । तर यस अवधिमा उनले पार्टीलाई कसरी चलाए, त्यो जगजाहेरै छ । पार्टीलाई विधिसम्मत रूपमा नचलाएको र प्रतिपक्षमा रहँदा पनि सत्तापक्षको अंशियार भएकोजस्ता उनीमाथि लागेका आरोपहरू कदाचित् असत्य होइनन् । यही महाधिवेशनमा जितको अंकगणित जुटाउन देउवालाई जति हम्मे परेको थियो, अनि पार्टीभित्र र शुभेच्छुक पंक्तिबाट नेतृत्व परिवर्तनको पक्षमा जुन चाहना सञ्चार भएको थियो, यसबाट पनि उनले बुझ्नुपर्छ पार्टीका प्रतिनिधिहरूले उनलाई केवल सच्चिएर अघि बढ्ने कार्यादेश दिएका हुन्, यसबीचमा उनीबाट भएगरेका गल्तीको अनुमोदन गरेका होइनन् । चुनावी परिदृश्य नै नियालौं न यसअघि दसौं महाधिवेशनमा आफूभन्दा वरिष्ठ गिरिजाप्रसाद कोइराला अनि बाह्रौं र तेह्रौं महाधिवेशनमा समकक्षीहरू क्रमशः सुशील कोइराला र रामचन्द्र पौडेलसित भिडेका देउवा यस पटक आफूभन्दा कनिष्ठहरूसित मैदानमा उत्रिए । तिनमा पनि पार्टी राजनीतिमा निकै पछि प्रवेश गरेका शेखर कोइरालासित उनको निकटतम प्रतिद्वन्द्विता थियो । देउवाले पहिलो चरणमै बहुमत ल्याउन सकेनन् र कोइरालासित दोस्रो चरणमा भिड्नुपर्यो । र, अन्तिम जितका निम्ति कोइरालाबाहेकका अरू उम्मेदवारहरूको समर्थनको जोडजाम गर्नुपर्यो । देउवालाई यसरी टक्कर दिने नेता कोइराला तिनै व्यक्ति हुन्, जसले पुस्तान्तरण तथा परिवर्तनको मुद्दाको नेतृत्व गरेका थिए, र अन्तिमसम्म नेतापंक्तिमा लगभग एक्लै हुँदा पनि यसमै अडिग थिए । त्यसैले सभापति देउवाले यहाँ पहिलो चरणमा बहुमत ल्याउन नसक्नु र दोस्रो चरणमा कोइरालाका पक्षमा परेको ४१ प्रतिशत मत आउनुको अन्तर्य बुझ्न सक्नुपर्छ । महाधिवेशनमतको अन्तर्य बुझ्नुको अर्थ, परिवर्तनको भावना मनन गरी तदनुरूप अघि बढ्नु हो । यसका निम्ति देउवाले आफ्नो कार्यशैलीमा आमूल परिवर्तन ल्याउनु र पार्टीलाई विधिसम्मत चलाउनु अपरिहार्य छ । फेरि पनि भागबन्डाको संस्कृतिमार्फत मात्रै टाक्कटुक्क मिलाएर फरक मतको व्यवस्थापन गर्ने नीति अंगीकार गरियो र मूल भावनालाई कतै पछाडि नै छाडियो भने परिवर्तनको अभिलाषा पूरा नहुने मात्र होइन, कांग्रेस पार्टी पनि अगाडि बढ्न सक्दैन । यसमा होस पुर्याउनुपर्ने दायित्व देउवासँगसँगै नवनिर्वाचित हुने कार्यसमिति र महाधिवेशनका प्रतिद्वन्द्वी कोइराला पक्षको पनि हो । पार्टीभित्र खोंचे थाप्ने र पदीय भाग खोज्नेभन्दा रचनात्मक भूमिका निर्वाह गर्नेतर्फ यो पक्ष अग्रसर रहनुपर्छ, यसो भयो भने मात्रै देउवाको साबिकको व्यवस्थापन सूत्र ले काम गर्दैन, र उनी सच्चिन बाध्य हुन्छन् । गत कार्यकालमा देउवाले सामान्य पार्टी व्यवस्थापनका पक्ष त परै छाडौं, विधानले बाध्य तुल्याएको ६ महिनाभित्र विभाग गठन गर्नुपर्ने नियमको पनि धज्जी उडाएका थिए, चार वर्षसम्म यसको गठन नै नगरेर । पार्टी भ्रातृ संस्थाहरूलाई पनि विधिवत् ढंगले चल्न दिएका थिएनन्, तिनको महाधिवेशनधरि नगराएर आफूअनुकूल व्यक्तिलाई टीका लगाइदिएका थिए । प्रत्येक वर्ष हुनुपर्ने महासमिति बैठक पनि यसबीचमा एक पटक मात्रै बस्यो । त्यसैले फेरि यही कुसंस्कृति नदोहोर्याउने प्रण यति बेला देउवाले गर्नुपर्नेछ । आफ्नो कार्यशैली सच्याएर अघि बढ्ने देउवाप्रतिबद्धताकै कारण प्रकाशमान सिंहलगायतले दोस्रो चरणको चुनावमा सघाएको उद्घोष गरेका थिए । भित्र अर्कै साँठगाँठ भएर सार्वजनिक खपतका निम्ति मात्र यस्तो बहानाबाजी गरिएको होइन भने सम्बन्धित सबै पक्षले यो प्रतिबद्धताको हरदम हेक्का राख्नुपर्छ । यही महाधिवेशनका दौरान खट्केको एउटा पक्ष कांग्रेस जति पुरानो छ, यसको व्यवस्थापन कौशल पनि उति नै पुरातन छ । आजको प्रविधिको युगमा पनि ४ हजार ८ सय प्रतिनिधिले रातभर लाइन बसेर मत खसाल्नुपर्ने र १३४ पद सबैको मत परिणाम सार्वजनिक गर्न एक सातासम्म लाग्ने अवस्था आफैंमा लाजमर्दो छ । यो पाटोमा पनि पार्टीले आफूलाई युगानुकूल बनाउनुपर्छ । पार्टीको समग्र रूपान्तरणका निम्ति यो विषय धेरैलाई त्यति ठूलो नलाग्न सक्छ, परन्तु यसमा हुने सुधारको सन्देश निकै महत्त्वपूर्ण हुन्छ । यी सबै अर्थमा, देउवाको वास्तविक चुनौती र परीक्षा महाधिवेशनचुनावमा नभएर अब सुरु भएको छ, जसमा अनुत्तीर्ण हुने छुट उनलाई छैन । यो कांग्रेसको आन्तरिक मामिला मात्र पक्कै होइन, र हुनेछैनÙ देशको एउटा पुरानो र ठूलो पार्टी राम्ररी अघि बढ्नुनबढ्नुसित उसका कार्यकर्ता र शुभेच्छुकको मात्र होइन, मुलुक र सबै जनताको सरोकार रहन्छ । त्यसैले यो विजयलाई देउवाले टाक्कटुक्क व्यवस्थापन मिलाएर अघि बढ्न सक्ने आफ्नो सीपको जित नभएर आफूमा अझै सम्भावना जीवितै रहेको सन्देशका रूपमा लिनुपर्छ, र सोहीबमोजिम सुविचारित पाइला चाल्नुपर्छ ।"
देउवाको सफलता,"कांग्रेसको चुनाव हुँदै गर्दा, राष्ट्रिय सभागृहको प्रांगणमा उभिएर नेतृ आरजु देउवाले भनेकी थिइन्, शेरबहादुर देउवाको कमजोर पक्ष छिनछिनमै रिसाउने र सबल पक्ष सबैलाई मिलाएर लान सक्ने हो । यही गुणले सभापतिमा पुनः विजय बन्नुहुन्छ । आरजुले देउवाप्रति गरेको टिप्पणी आज सही साबित भएको छ । देउवाले पुनः दोस्रो पटक दोस्रो चरणमा बाजी मारेका छन् । तेह्रौं महाधिवेशनमा पनि दोस्रो चरणमै जितेका थिए अर्थात् पहिलो चरणमा जित्न नसक्ने र दोस्रोमा विभिन्न आश्वासनले सबैलाई मिलाउने देउवाको शैली यसपालि पनि सफल भएको छ । देउवाको सफलता उनको व्यक्तिगत फाइदाका लागि मात्र हुन्छ कि आउने चुनावहरूमा पार्टीका लागि पनि हुन्छ, त्यो भने उनको कार्यशैलीले देखाउनेछ । यसअघिको देउवाको कार्यकाल पार्टीका लागि भने उपलब्धिमूलक हुन सकेन । उनको नेतृत्वमा काग्रेस चुनावी मोर्चाहरूमा हार्न पुग्यो । तर पनि उनले त्यसको नैतिक जिम्मेवारी लिएनन् । अब यस्तो नहोस् । कांग्रेस र लोकतन्त्रले देउवाको यो कार्यकालमा सफलता प्राप्त गरोस् । देउवालाई शुभकामना ।आरजुले भनेझैं देउवामा सबैलाई मिलाएर लाने गुण छ नै उनले एक दिनअघिसम्म आफ्नाविरुद्धमा बोलिरहेका प्रकाशमान सिंह र विमलेन्द्र निधिसम्मलाई मिलाउन सफल भए । यसपालि उनलाई सभापति बन्न प्रधानमन्त्री पदका कारणले पनि ठूलो मद्दत गर्यो । राजकीय पदहरू बाँड्छु भनेर दिइने आश्वासनले पनि चुनावका परिणामहरू फरक पर्छन् । राजनीतिमा साम, दाम, दण्ड, भेद अस्वाभाविक होइन तर राजनीतिमा निष्ठा र नैतिकताको पनि मूल्य हुन्छ । पार्टीमा जितहार सामान्य हो तर नेताहरूमा नैतिकता हराएमा वा विचारमा विचलन देखिएमा, त्यो केवल नेताहरूलाई मात्र होइन पार्टीप्रतिको आस्था र विश्वासमा पनि आँच आउने विषय हो । नेताहरूले हिजो के बोले र आज के गर्दै छन् भन्ने उनीहरूले ख्याल नगरे पनि आमजनता र कार्यकर्ताहरूले हेरिरहेका हुन्छन् । आमजनता आफ्नोविचारमा ढृढ र नैतिकतावान् नेता चाहन्छन् । गणेशमान सिंहपुत्र प्रकाशमान र महेन्द्रनारायण निधिपुत्र विमलेन्द्रले चुनावको अघिल्लो दिनसम्म देउवा र उनको कार्यशैलीबारे के बोलेका थिए र आज कसरी यिनले युटर्न गरे भन्ने कार्यकर्ताहरूले मात्र होइन, आमजनताले पनि हेक्का राखेका छन्, जसले उनीहरूप्रतिको जनविश्वास नराम्रोसँग गिराएको छ । नेताहरू यतिसम्म पनि अविश्वसनीय हुँदा रहेछन् ? आगामी महाधिवेशन र आउने आम चुनावमा कसरी उनीहरूले जनताको सामना गर्दा रहेछन् ? के अब पनि उनीहरूको बोलीमा विश्वास गर्ने जमात भेटिएला ? प्रतीक्षाकै विषय बनेको छ । इतिहासको कठघरामा यी दुवै नेता उभिएका छन् । देउवाले त जित हासिल गरे तर यी दुवै देउवालाई जिताएर पनि नैतिक रूपमा हार्न पुगेका छन् । जनविश्वास गुमाएका छन् । गोपाल देवकोट, गोकर्णेश्वर८, काठमाडौं"
चिकित्सा शिक्षामा जुम्लाको प्रगति,"एमबीबीएस पढ्न जुम्ला समाचारले हरेक नेपालीलाई खुसी बनाएको छ । कर्णाली स्वास्थ्य विज्ञान प्रतिष्ठानले यसै वर्षदेखि २० जनालाई डाक्टर पढाउने भएको छ । दुर्गम भएकै कारण एक जना डाक्टर पाउन मुस्किल ठाउँ अब डाक्टर उत्पादन गर्ने कारखानाका रूपमा परिणत भएको प्रतिष्ठानका उपकुलपति डा मंगल रावलको भनाइ छ । यहाँका विद्यार्थीले आफ्नै घरमा बसेर उच्चस्तरीय मेडिकल शिक्षा पढ्न पाउनुपर्छ भनी गरेको प्रयास अन्ततः प्रतिष्ठान स्थापनाको १० वर्षपछि यही आइतबार राष्ट्रपति विद्यादेवी भण्डारीले एमबीबीएस अध्यापनको उद्घाटनका साथ पूरा भएको छ । प्रतिष्ठानमा एमबीबीएस पढ्न जनकपुरका आनन्द उपाध्यायदेखि काठमाडौंकी प्रतीक्षा शर्मासम्म आइपुगेका छन् । उनीहरू पहिलो ब्याचमा भर्ना हुन पाउँदा र जुम्लाको भूगोलसँग साइनो गाँस्न पाउँदा खुसी भएका छन् । प्रतिष्ठानका उपकुलपति डा मंगल रावलका अनुसार छिट्टै स्नातकोत्तर तहका र पीएचडी तहका कार्यक्रमहरू पनि सञ्चालन गर्नेतर्फ प्रतिष्ठानको ध्यान केन्द्रित भएको छ । नेपालले जुम्लामा मेडिकल शिक्षामा गरेको यो उपलब्धि उदाहरणीय छ । आशा छ, यसबाट अन्य जिल्लाले पनि पाठ सिक्ने नै छन् । कर्णाली स्वास्थ्य विज्ञान प्रतिष्ठानले अझ अर्को पाइला अगाडि बढाओस् र भइरहेका शैक्षिक कार्यक्रमहरूले निरन्तरता पाओस् । वीरेन्द्र सुवाल, ब्यासी, भक्तपुर"
एजेन्डा कि भागबन्डा ?,"नेपाली कांग्रेसको चौधौं महाधिवेशन अनेक अन्योल, आशंका र संशयबीच भएको छ । पार्टीहरूको आवधिक महाधिवेशन लोकतान्त्रिक व्यवस्थामा सामान्य कुरा हो तर केही महाधिवेशनले असामान्य महत्त्व बोक्ने सामर्थ्य राख्छन् । विक्रमाब्दको २०७८ को मंसिरमा भएका महाधिवेशनहरू भने नयाँ तरंगभन्दा नेतृत्वमा यथास्थितिको निरन्तरतालाई कायम राखेर सकिने सम्भावना बढ्दो छ ।राप्रपाले कमल थापालाई विस्थापित गर्दै राजेन्द्र लिङदेनलाई नयाँ नेतृत्वमा चयन गरेको र नेकपा एमालेले केपी ओलीलाई निरन्तरता दिएका सन्दर्भमा कांग्रेसको महाधिवेशनले शेरबहादुर देउवालाई निरन्तरता दिन्छ कि नयाँ नेतृत्व चयन गर्छ भन्ने खुलदुली र कौतूहल कार्यकर्ता पंक्तिबाहिर पनि थियो । तर, नेपाली कांग्रेसको महाधिवेशनले सभापतिमा देउवालाई नै पुनः निर्वाचित गरेको छ । तेह्रौं अधिवेशनमा जस्तै देउवालाई सभापतिमा जित्न दोस्रो चरणको निर्वाचनमा जानुपर्यो । यसले के देखायो भने, लम्बिएर साढे पाँच वर्ष पुगेको कार्यकालमा उनले बहुमत कार्यकर्ताहरूको मन जित्न सकेका रहेनछन् । तर जसै दोस्रो चरणको निर्वाचनका लागि मञ्च तयार हुँदै थियो, देउवाले बन्दकोठामा आफ्ना प्रतिस्पर्धी साथीहरूलाई मिलाए र मतदान हुनुपहिले नै मनोवैज्ञानिक जित हासिल गरे । पार्टी पंक्तिबाहिर अलोकप्रिय देखिएका भए पनि उनले पार्टीभित्र आफ्नो व्यवस्थापनको कौशल र स्वीकार्यताको दायरा अरूको भन्दा फराकिलो भएको सिद्ध गरे । देउवालाई पुरानो सुवर्णकिसुनजी गुटमा भित्र्याउने विमलेन्द्र निधिले नै गुटमा विद्रोह गर्दासमेत त्यो खाडल पुर्न कृष्ण सिटौलालाई आफ्नो समूहमा विलय गराएनन् मात्रै, उनले दुई घण्टाको अन्तरमा सभापतिका प्रतिस्पर्धी प्रकाशमान सिंह र विमलेन्द्र निधिको परिवर्तनको एजेन्डालाई बिर्साउँदै उनीसँगै एउटै लाममा बसेर आफ्ना लागि भोट माग्ने वातावरण बनाए ।देउवा पार्टीभित्र भागबन्डा मिलाएर आफ्नो हात माथि पार्न निपुण छन् भन्ने स्पष्ट भएको छ । आफ्नो गुटमा उनी सर्वाधिकारसम्पन्न नेता हुन् र उनको निर्णय शिरोपर गर्ने पंक्ति यथावत् नै छ भन्ने पनि सिद्ध भएको छ । आफ्नो गुटबाट अझै केही खतरा नभएपछि उनले गुटइतरका नेताहरूलाई तिनीहरूले इच्छाएको पद दिएर रिझाउने ठाउँ राखेको देखिन्छ । यसरी पार्टी पुरानो भागबन्डाकै शैलीमा चलाउने उनको इच्छा हुन सक्छ, तर कुरा त्यतिमै रोकिँदैन ।अब पार्टीभित्रको आधिकारिक प्रतिपक्षका रूपमा शेखर कोइराला, गगन थापाहरू देखिएका छन् । उनीहरूलाई भागबन्डाले होइन, एजेन्डाले डोर्याउने भएकाले देउवालाई उनीहरूको एजेन्डा स्वीकार गर्दै अगाडि बढ्नेबाहेक अर्को विकल्प बाँकी रहनेछैन । आम मानिसले कांग्रेसको असल आत्मा कांग्रेसभित्रको युवा पंक्ति र बदलावको आवाजको नेतृत्व गरेका शेखर र गगनसँग रहेको सत्यलाई यस निर्वाचनबाट महसुस गरिसकेका छन् ।२०७४ को पुसमा राष्ट्रिय मेलमिलाप दिवसका दिन हामी बदलिन्छौं, कांग्रेस बदल्छौं भन्दै सात युवा नेताले वक्तव्य प्रसारित गरेर कांग्रेसको नवजीवनका लागि नयाँ तरंग पैदा गरेका थिए । योङ तुर्कजस्तै आफ्नो अन्तर्मनको आवाज सुनेर पार्टी नेतृत्वको खराब आचरण र कार्यशैलीको आलोचना गर्ने कांग्रेसभित्रका सप्तर्षिको संज्ञा पाएका ती नेताहरूले देउवाको पार्टी चलाउने शैलीविरुद्ध वक्तव्य निकालेका थिए । तीमध्येका प्रबल हस्तीहरू विश्वप्रकाश शर्मा र प्रदीप पौडेलहरू देउवाको खेमामा एकै पटक विलीन भएपश्चात् उनीहरूमा रहेको प्रगतिशीलता र सडकका मुद्दाहरूसँग जोडिने रुचिमा गिरावट आउने खतरा पनि बढ्दै छ । आजसम्म कमाएको निष्ठा उनीहरूले सभापतिको निर्वाचनका क्रममा एक टेकमै गुमाएका छन् । चुनाव जित्नु वा हार्नु ठूलो कुरा होइन, तर राजनीतिको लामो क्यारिअरमा कसैले कमाएको विश्वसनीयतामा कुनै एजेन्डामा सम्झौता गरेपछि वा बाटो बिराएपछि दाग लाग्नु स्वाभाविक हो । त्यो दाग धोईपखाली गर्न निकै लामो समय लाग्नेछ । नेताको कद पदले होइन, उसले लिएका एजेन्डा, अडान र चालेका पाइलाले निर्धारण गर्छन् । एजेन्डा बिर्सेर पदलोलुप हुने नेता बनावटी हुन्छ, प्राकृतिक रहँदैन । प्रकाशमान र विमलेन्द्रले जुन अडान र अठोटका साथ परिवर्तनको कुरा गरेका थिए, दोस्रो चरणमा शेरबहादुर देउवालाई समर्थन गरेलगत्तै उनीहरूको त्यो अडान परालको खुट्टा साबित भएको छ । विशेष गरी प्रकाशमानले जुन दृढताका साथ देउवाको विरोधमा निरन्तर एक किसिमको सन्देश दिएका थिए, त्यसमा एकाएक लगाम लागेको छ । त्यो अस्वाभाविक विरामलाई परिवर्तनका पक्षमा उभिएका कार्यकर्ताहरूले भने निको मानेका छैनन् । संस्थापनइतर समूहमा पहिलो चरणमा सबैले प्रतिस्पर्धा गर्ने तर दोस्रो चरणमा पहिलो हुनेलाई समर्थन गर्ने प्रकाशमानकै अडान थियो । पार्टीको महामन्त्री, उपसभापति एवं सरकारको उपप्रधानमन्त्री भइसकेका प्रकाशमानसँग रामचन्द्र पौडेल र शशांक कोइरालाले मैदान छाडिसकेपछि संस्थापनतर्फका दुई दर्जनभन्दा बेसी जिल्ला सभापतिमध्ये काठमाडौंका सभापति मात्र साथ हुनु संगठनमा उनको पकड मजबुत नभएको यथार्थको प्रमाण हो । पार्टीको नेतृत्व बदल्छौं भनेकाहरू यसरी रातारात आफैं बदलिएका छन् र आफूहरूले बदलिनुको भरपर्दो कारण उनीहरूले कार्यकर्ताहरूलाई दिन सकेका छैनन् ।नेपाली कांग्रेसमा देउवाइतर खेमामा विश्वासिलो र सबैको भरोसायोग्य नेतृत्व नभएकाले यो समूहले विजय हासिल गर्न नसकेको हो । देउवाको कार्यकालभरि पार्टीभित्रको विपक्षका रूपमा काम गर्ने जिम्मेवारी पाएका रामचन्द्र र शशांकको जिम्मेवारी नेतृत्वको प्रतिस्पर्धाबाट बाहिर रहेर मात्रै पूरा हुने थिएन । तर उनीहरूले नेतृत्वको प्रतिस्पर्धाबाट बाहिर रहनुलाई मात्रै जिम्मेवारी ठाने र त्यसमै रमाएर बसे । रामचन्द्रले आयोजना गरेको चियापानमा भएको हुटिङले अर्कैतर्फ संकेत गरिरहेको थियो ।२०६२६३ सालको जनआन्दोलनपश्चात् भएका नेपाली कांग्रेसका तीनवटा महाधिवेशनमा उदाएको पुस्ता पार्टीमा आफ्नो पक्षलाई बढाउँदै लगेर झन्डै बहुमत हाराहारीमा पुग्दै छ । यो पुस्ताले महामन्त्रीमा आए नेपाली कांग्रेसको राजनीतिलाई सदाका लागि बदल्ने पक्कापक्की छ । बाह्रौं महाधिवेशनमा केन्द्रीय सदस्यमा गगनले लोकप्रिय मत पाएर निर्वाचित भएपछि नेपाली कांग्रेसमा परिवर्तनको त्यो संकेत गडगडाएर अगाडि बढिरहेको थियो । उनले त्यो आवाजलाई तेह्रौं महाधिवेशनमा महामन्त्री पदमा प्रतिस्पर्धा गरेर निरन्तरता दिएका थिए । अहिले त्यसैले गर्दा गगन, प्रदीप र विश्वप्रकाशहरूले एकै पटक महामन्त्रीमा प्रतिस्पर्धा गर्ने अवस्था बन्न पुगेको हो । पञ्चायतको सुरु र मध्यमा उदाएको पुस्ता पार्टीको शीर्ष नेतृत्वबाट एकै पटक विस्थापित हुने कुरा झट्ट हेर्दा असामान्य लागे पनि युवा पंक्ति प्रभावकारी हस्तक्षेपसँगै सामान्य भएको छ । आज त्यसैले गर्दा कांग्रेसको देशभरको नेतृत्व पंक्तिमा, चाहे क्षेत्रीय सभापतिमा होस् वा पालिका सभापतिमा, २०६२६३ मा आन्दोलनमा होमिएको पुस्ताको बहुमत पुगिसकेको छ । नेपाली कांग्रेसको आन्तरिक जीवनमा आएको यो भारी बदलावले नवनिर्वाचित सभापतिलाई पुरानै शैलीबाट चल्ने छुट भने दिनेछैन ।नेपाली कांग्रेसको इतिहासमा पार्टी सभापति र प्रधानमन्त्री एउटै व्यक्ति हुने वा अलगअलग भन्ने द्वन्द्व आजसम्म निरूपण हुन सकेको छैन । त्यसको व्यवस्थापन सहज तरिकाले भएको नजिर छैन । २००८ सालमा बीपी कोइराला र मातृका कोइरालाबीचको द्वन्द्व एवं २०४६ सालपछि कृष्णप्रसाद भट्टराई र गिरिजाप्रसाद कोइरालाबीचको द्वन्द्व एवं गिरिजाप्रसाद र देउवाबीचको द्वन्द्वले सहज निकास पाएको थिएन । पार्टी दुई पटक टुक्रिएको थियो । पार्टी एकताको भविष्य सोचेका कार्यकर्ताका लागि देउवाले एकाएक प्रधानमन्त्रीका रूपमा पार्टी सभापतिमा प्रतिस्पर्धा गरेको क्षण गम्भीर बनिदिएको थियो । अधिवेशनको उद्घाटन सत्रमा देउवाले त्यतातर्फ प्रस्ट संकेत गरेका थिए । देउवाइतरका नेताहरूले आगामी निर्वाचनसम्म उनकै नेतृत्वमा कांग्रेस सरकारमा रहने कुरा गर्दा पनि उनी विश्वस्त हुन सकिरहेका थिएनन् । पार्टी सभापतिमा देउवाको जितसँगै नेपाली कांग्रेस एउटा गम्भीर संकटबाट भने बचेको छ ।त्यसै गरी पार्टी सभापति देउवाले आफूसँगै निर्वाचित हुने महामन्त्रीहरूलाई कति स्पेस र काम गर्ने वातावरण दिन्छन्, त्यसले समेत उनको कार्यकाल मूल्यांकन गर्न सहज हुनेछ । झट्ट हेर्दा देउवाको प्रधानमन्त्रीको कुर्सी सुरक्षित देखिएको छ, सभापतिको ताज थप चार वर्षका लागि पक्का भएको छ तर त्यतिमै नेपाली कांग्रेसको पार्टी सभापतिको भूमिका सकिँदैन । नेपालको सबैभन्दा बूढो पार्टीलाई सबैभन्दा जवान पार्टी कसरी बनाउने, समसामयिक र सडकमा उठेका आन्दोलन कसरी सम्बोधन गर्ने र पार्टीभित्र क्रियाशील सदस्यताको कहिल्यै नटुंगिने विवादलाई कसरी सुल्झाउने भन्ने कुराले सभापतिका रूपमा देउवाको दोस्रो कार्यकालको परख हुनेछ । २०७४ सालको आम निर्वाचनमा क्रियाशील सदस्यहरूले नै रूख चिह्नमा मतदान नगरी अन्यत्र मतदान गरेको कुरा अरू कसैले नभई देउवाले नै बोलेका थिए । उनले त्यो समस्याबाट पार्टीलाई बाहिर निकाल्न सक्छन् ? यी यावत् चुनौतीका चाङबीच सभापतिको ताज दोस्रो पटक पहिरिँदै गर्दा उनको विजयमा कुनै उज्यालो नदेख्नेहरूलाई उनले असल कार्यहरूमार्फत जवाफ फर्काउन सकून् । उनका पाइलाहरू पार्टीको आन्तरिक जीवनको गतिहीनता रोक्न सक्षम बन्न सकून् । अहिलेलाई देउवालाई बधाई तथा शुभकामना !"
लघुवित्तको ब्याजदर किन महँगो ?,"लघुवित्तको ब्याजदर बढी भयो भनी बारम्बार गुनासा सुनिने गरेका छन् । केहीअगाडि अर्थमन्त्रीले समेत लघुवित्तको ब्याज एकल अंकमा झार्ने भनेका थिए । तर चर्को ब्याज हुँदाहुँदै लघुवित्त कसरी सफलतापूर्वक अगाडि बढिरह्यो भन्ने वास्तविकताप्रति ध्यान गएको देखिएन । लगुवित्तको ब्याजदर आर्थिक वर्ष ०७६७७ देखि १८ बाट १५ प्रतिशतमा झारियो । अहिले यसभन्दा बढी लिन नपाइने गरिएको छ । ठूला वाणिज्य बैंकहरूले गरिब, ससाना उद्यमीलाई चाहिने थोरै रकम, त्यसमाथि पनि बिनाधितोमा लगानी गर्दैनन् । तिनले ठूलै उद्यमीव्यवसायीहरूलाई ठूलै रकम कर्जा दिएबापत करोडौं मूल्यका सम्पत्ति धितो लिन्छन् । सम्पत्ति नभएका तर गरिखाने इच्छा र जाँगर भएका ग्रामीण तथा दुर्गम भेगका जनसंख्याको ठूलो हिस्सालाई लघुवित्तले वित्तीय स्रोत उपलब्ध गराउँछ । लगानीपछि उत्पादन, त्यसपछि आम्दानी अनि आम्दानीमा खर्च कटाई बचत गर्न लगाउने र उक्त रकम फेरि लगानी गराउनेजस्ता कार्य गरी लघुवित्तले उत्पादन चक्र र उद्यमीहरू बढाउने गर्छ । लघुवित्तले वित्तीय समावेशितालाई प्राथमिकता दिँदै महिला, दलित, जनजातिलगायत पिछडिएका वर्गको सामाजिकआर्थिक सशक्तीकरणमा योगदान पुर्याएको छ । यसका साथै वित्तीय साक्षरता, उद्यमशीलता र रोजगारी वृद्धिमा सहयोग पुर्याउँदै ग्रामीण गरिबी घटाउने सरकारी लक्ष्यलाई समेत सघाएको छ । लघुवित्त संस्थाहरूको पुँजीको आधार असाध्यै सानो हुन्छ । गरिबीको क्षेत्रमा काम गर्ने संस्था भनेर सरकारले लघुवित्त कार्य गर्न वाणिज्य बैंकहरूबाट विपन्न वर्ग कर्जा को रूपमा थोक कर्जा उपलब्ध गराउने प्रावधानअनुसार आफ्नो पुँजीभन्दा धेरै रुपैयाँ सापटी लिएर लघुवित्त कार्य सञ्चालन भइरहेको छ । नेपाल राष्ट्र बैंकअनुसार ०७८ असोज मसान्तसम्ममा ६९ लघुवित्त संस्थाको जम्मा चुक्ता पुँजी २४ अर्ब ७३ करोड रुपैयाँ र ४९३८ शाखाका झन्डै ५० लाख सदस्यहरूबाट संकलन गरेको बचत पनि १ खर्ब ३० अर्ब मात्र छ भने कर्जा लगानीचाहिँ ३ खर्ब ६५ अर्ब रुपैयाँ छ । यो नपुग रकम, वाणिज्य बैंकहरूबाट सापटी लिएर लगानी गर्न सम्भव भएको हो । यस्तो सापटीको ब्याज भने बजारको तरलता अधिक या न्यून हुँदा घटबढ भइरहने जोखिम लघुवित्तले बेहोर्नुपर्छ । हाल बैंकहरूले कर्जाको ब्याज बढाउँदा विपन्न वर्ग कर्जाको दर १२ प्रतिशतभन्दा माथि पुगेको छ अनि १५ प्रतिशतमा काम गर्दा ३ प्रतिशत मार्जिनमा लघुवित्त संस्थाहरूले कसरी दिगो वित्तीय यात्रा तय गर्लान् ? बजारअनुसार परिवर्तन भइरहने वाणिज्य बैंकहरूको आधार दरमा ४५ अंक प्रिमियम थप गरेर मात्र लघुवित्त संस्थाहरूलाई उपलब्ध गराइन्छ । यसले गर्दा, बैंकहरूको आधार दरमा लघुवित्तहरूको भविष्य निर्धारण हुने स्थिति बनेको छ । नाम मात्रको विपन्न वर्ग कर्जाको विकल्प के हुन सक्छ भन्ने चिन्तामा छन्, लघुवित्तकर्मीहरू । किनभने राष्ट्र बैंकले उही र उस्तै नियमनमा चल्ने लघुवित्तहरूलाई भने ऋणीहरूसँग लिन पाउने ब्याजदर निश्चित प्रतिशत तोकिदिएका कारण बजारको अवस्था हेरेर ब्याजदर निर्धारण गर्न वाणिज्य बैंकहरूलाई जस्तो छुट छैन । अर्को तथ्य के पनि हो भने, ठूला बैंकहरूले एक करोड रुपैयाँ एउटै व्यक्तिलाई धितो कर्जा दिने हुँदा, सो व्यक्तिलाई मात्र निगरानी वा सुपरिवेक्षण गरे पुग्छ । बजारमा ब्याजदर महँगो हुनेबित्तिकै उक्त सूचना पठाइहाल्छन् । यसरी कम सञ्चालन खर्चमा बढी आम्दानी गर्नेमा ढुक्क हुने स्थिति बन्छ । यदि ऋण दुरुपयोग नै भइहाल्यो भने, करोडौं मूल्य बराबरको धितो लिलाम गरेर असुलीको प्रक्रिया पूरा गर्छन् । तर, यही रकम लघुवित्त संस्थाहरूले २० हजार रुपैयाँको दरले ५०० व्यक्तिलाई बिनाधितो वितरण गरिरहेका हुन्छन्, र लगानी सुरक्षित गर्न ती सबैका घरदैलो चहार्नुपर्छ । लघुवित्त भनेकै फिल्डमा बढी खटिने सेवा हो । यसका प्रक्रिया र सञ्चालन पद्धति निकै महँगो र झन्झटिलो छ । त्यसैले एकल अंकमा लघुवित्तको ब्याज हुनुपर्ने तर्क हास्यास्पद लाग्छ । अहिले अधिक कर्जा प्रवाहका कारण तोकिएको निक्षेपकर्जा अनुपात नाघ्ने स्थितिमा बैंकहरूसँग लगानी योग्य कोषको अभाव भएकाले तिनले लघुवित्त संस्थाहरूमा लगानीमा रहिरहेको थोक कर्जाको ब्याज धमाधम बढाउने तथा साँवा नै फिर्ता माग्ने क्रम बढेको छ । यस्तोमा लघुवित्त संस्थाहरू रकमको अभावमा सञ्चालन नै हुन नसक्ने अवस्था निम्तिएको छ ।सरकारको सहयोगबिनै सञ्चालन भइरहेका लघुवित्त संस्थाहरूले यस्ता समस्यासँग जुधेर एकल अंक अर्थात् ९ प्रतिशत ब्याजमा कर्जा लगानी गर्न सक्छन् प्रश्नको उत्तर हो सक्छन् । यो सम्भव छ । तर, उल्लिखित प्रावधान र व्यवस्था हुनुपर्छ । विपन्न वर्गअर्न्तगतको थोक कर्जाको ब्याजदर सरकारले तोकिदिने । लघुवित्तहरूलाई सरकारले सस्तोमा रकम उपलब्ध गराउने । लघुवित्तहरूलाई कर्जा लगानीको सीमा तोकिदिएजस्तै लघुवित्तका सदस्यहरूबाहेक पनि सर्वसाधारणबाट प्रतिव्यक्ति पाँच या दस लाख रुपैयाँभन्दा बढी नहुने गरी निक्षेप संकलन गर्न दिने । सस्तोमा लघुवित्त कर्जा प्रदान गरोस् भन्ने सरकारको चाहना हो भने सरकारले लघुवित्तहरूसँग लिने ३० प्रतिशत करको रकममध्येबाट २० प्रतिशत लिएर १० प्रतिशत रकमबाटै सस्तो स्रोत जुटाउन राष्ट्रिय लघुवित्त कोष तुरुन्तै स्थापना गर्ने । सो कोषमा लघुवित्तहरूले वार्षिक रूपमा खुद मुनाफाको एक प्रतिशतका दरले सामाजिक उत्तरदायित्व कोष मा अनिवार्य राख्ने गरेको रकम पनि राख्ने व्यवस्था गर्ने । साना किसान लघुवित्त संस्थाको सरकारी ग्रामीण स्वावलम्बन कोष पनि राष्ट्रिय लघुवित्त कोष मा गाभिदिने ।  दुरुपयोग भइरहेको भनिएको गरिबी निवारण कोषलाई पनि राष्ट्रिय लघुवित्त कोष मै गाभिदिने ।सरकारले चाहने हो भने यस्ता काम तुरन्तै हुन सक्छ र अर्थमन्त्रीज्यूको विपन्न वर्गलाई राहत दिने अठोटले चाँडै मूर्तरूप लिन सक्छ ।प्रधान वोमी लघुवित्त वित्तीय संस्थाकी अध्यक्ष हुन् ।"
थिति नबसेको नीति,"अब के गर्ने ?पहिलो, राजनीतिक र कर्मचारी नेतृत्वमा इमानदारी मौलाउनुपर्यो । जे गरिन्छ, राष्ट्रिय स्वार्थ पूरा गर्नका लागि गर्नुपर्यो । दोस्रो, नीतिको असफलताका लागि नेतृत्वलाई जिम्मेवार बनाउने हो भने नीतिगत उद्दण्डता निकै हदसम्म नियन्त्रण हुने हुन्छ । अहिलेसम्म जनताले पुरस्कार वा सजाय दिन्छन् भनेर चुनावका भरमा मात्रै छाडिएको छ । त्यतिले मात्रै नपुग्ने रहेछ । तेस्रो, नीतिको सफलता र असफलताका बारेमा प्राज्ञिक र सार्वजनिक बहस चल्नुपर्यो । जस्तो ब्रेग्जिट बेलायती घरघरमा चासोको विषय बन्यो । प्राज्ञिक क्षेत्रले यस्ता विषयमा धार तिखारेर सक्रियता बढाउनुपर्यो । चौथो, कुन नीति केकति लागू भयो वा भएन भनी सरकार प्रमुख स्वयंले चासो दिनुपर्यो । लागू नभए के कसको कारणले भएन, किन भएन, कसलाई पुरस्कार वा दण्ड दिने भन्ने हेक्का राख्नुपर्यो । पाँचौं, तीनै तहका चुनाव नजिकिँदै गएको यो बेला नीतिगत विषयमा चुनावी बहस चलाउने प्रथा बसालौं । चाहे संघीय सरकार होस् वा प्रदेश वा स्थानीय सरकार, कसले के गरे वा गरेनन्, खोजीनिती होस् । यस्तो बहसलाई प्राज्ञिक क्षेत्र, नागरिक समाज र मिडियाले जमेर सहयोग गर्न सक्छन् । कसले केकस्ता नीति लागू गरे वा गरेनन्, कति उपलब्धि हासिल गरे वा गरेनन्, कति लाभ दिलाए वा उल्टो नोक्सान गरे भन्ने तथ्यहरू समीक्षामा उधिन्न सकिन्छ ।अन्तमा, सबैले बुझेर पनि बुझ पचाएको कुरा, केही नीतिगत विषय यस्ता हुन्छन् जससँग राष्ट्र र राष्ट्रियता गाँसिएको हुन्छÙ देशको अस्मिता जोडिएको हुन्छ । कम से कम त्यस्ता विषयमा दलगत लाझहानिका लागि तँतँमम नगरिदिए हुन्थ्यो ।"
'मस्यौदामा वन उपभोक्ता अधिकार खोसियो,"(काठमाडौं)  वन ऐन२०७६ सँग बाझिने र सामुदायिक वन उपभोक्ता समूहका अधिकार कटौती हुने गरी वन नियमावली२०७८ को मस्यौदा गरिएको भन्दै सामुदायिक वन उपभोक्ता महासंघ नेपाल (फेकोफन) ले वन तथा वातावरण मन्त्रालयको ध्यानाकर्षण गराएको छ । वन तथा वातावरणमन्त्री रामसहायप्रसाद यादवलाई बुधबार सुझावपत्र बुझाउँदै नियमावलीमा राखिएका धेरै प्रावधानले सामुदायिक वनका अधिकार कटौती गर्ने भएकाले सच्याउन माग गरिएको छ । फेकोफनको ७ बुँदे सुझाव बुझ्दै मन्त्री यादवले सरोकारवालासँग छलफल गरेर मात्र नियमावली अघि बढाउने बाचा गरेका छन् । वन ऐन२०७६ को दफा १८ (१) मा सामुदायिक वन उपभोक्ता समूहले आफ्नो वन पैदावारको स्वतन्त्र रूपमा मूल्य तोक्न र बिक्री वितरण गर्न पाउने व्यवस्था गरिएकामा उक्त व्यवस्थासँग बाझिने गरी र उपभोक्ता समूहको वन पैदावारमाथिको अधिकार खोस्ने गरी नियमावलीमा व्यवस्था गरिएको दाबी गरिएको छ । वन नियमावली२०७८ को नियम २३ मा उपभोक्ता समूहले ५० प्रतिशत काठ जिल्ला वन पैदावार आपूर्ति समितिलाई उपलब्ध गराउनुपर्ने व्यवस्था गरिएको छ, सुझाव पत्रमा भनिएको छ, त्यो व्यवस्था वन ऐनसँग बाझिने र उपभोक्ता समूहको अधिकार खोस्ने गरी ल्याइएकाले त्यसलाई हटाउनुपर्छ । नियमावलीमा तराईभित्री मधेसका सामुदायिक वन उपभोक्ता समूहले उत्पादन गरेकोमध्ये ५० प्रतिशत काठ आपूर्ति समितिलाई बुझाउनुपर्ने प्रस्ताव गरिएको छ । त्यसबाहेक भूगोलका सामुदायिक वन उपभोक्ता समूहले भने २५ प्रतिशत काठ उपलब्ध गराउनुपर्ने प्रावधान राखिएको छ । स्थानीय जनताको हितलाई ध्यानमा राखी काठदाउरा बिक्री वितरण तथा आपूर्ति गर्न भन्दै प्रदेश सरकारले ५१ जिल्लामा वन पैदावार आपूर्ति समिति गठन गर्ने प्रस्ताव गरिएको छ । प्रस्तावित नयाँ व्यवस्थाले तराईमधेसका करिब ५ हजार सामुदायिक वन उपभोक्ता समूह प्रत्यक्ष प्रभावित हुने फेकोफनका महासचिव बिर्खबहादुर शाही बताउँछन् । देशभर अहिले करिब साढे २२ हजार वन उपभोक्ता समूह छन् ।"
ओमिक्रोन फैलावट 'अभूतपूर्व,"जेनेभा (एजेन्सी) कोभिड१९ को नयाँ भेरिएन्ट ओमिक्रोन अभूतपूर्व रूपमा फैलिइरहेकाले सतर्क हुनुपर्ने अवस्था छ । विश्व स्वास्थ्य संगठन (डब्लूएचओ) का अनुसार ओमिक्रोनको संक्रमण सम्भवतः विश्वका धेरै देशमा पुगिसकेको अनुमान छ । हालसम्म ७७ देशमा भने यसको संक्रमण पुष्टि भइसकेको छ । यसको संक्रमणका कारण बेलायतमा एक जनाको मृत्यु भइसकेको छ । कोभिडका भेरिएन्टमध्ये यो सबैभन्दा बढी उत्परिवर्तित हो । डब्लूएचओ प्रमुख डा टेड्रोस एड्हानोम गेहब्रेससले ओमिक्रोनलाई कम आँकिएको भन्दै चिन्ता व्यक्त गरे । उनले संक्रमणसँग जुध्न र आफ्नो देशको स्वास्थ्य प्रणाली तयारी अवस्थामा राख्न विश्वका देशहरूलाई आग्रह गरेका छन् । बुधबार पत्रकारहरूसँग कुरा गर्दै गेहब्रेयससले ओमिक्रोनको फैलावट दर अप्रत्याशित रूपमा भइरहेको जनाए । ओमिक्रोनले कम गम्भीर रोग निम्त्याउने भए पनि यसका खास संख्या कमजोर स्वास्थ्य प्रणालीका लागि पुनः चाप बन्न सक्छन्, उनले भने । यो भेरिएन्टसँग जुध्न कतिपय देशले कोभिडविरुद्धको खोपको बुस्टर डोज लगाउने कामलाई तीव्रता दिएको जनाएका छन् । तर पत्रकार सम्मेलनका क्रममा उनले खोप असमानताका विषयमा पनि असन्तुष्टि व्यक्त गरे । गेहब्रेयससले बुस्टर डोजले कोभिड फैलावट रोक्न महत्त्वपूर्ण भूमिका खेल्ने भए पनि प्राथमिकता नदिइएको बताए । ओमिक्रोन भेरिएन्ट सबैभन्दा पहिले दक्षिण अफ्रिकामा पहिचान भएको थियो । गेहब्रेयससले विश्वव्यापी रूपमा संकलित तथ्यांकहरूको समीक्षाले यो भेरिएन्ट युरोपमा केही देशमा सबैभन्दा प्रभावी हुन सक्ने देखिएको जनाए । डब्लूएचओले ओमिक्रोनलाई उच्च जोखिम को सूचीमा राख्दै थप स्वास्थ्य सतर्कता अपनाउन आग्रह गरिसकेको छ । हाल प्रयोगमा रहेका खोपहरूले ओमिक्रोनको संक्रमणबाट सुरक्षित राख्ने विषयमा वैज्ञानिकहरूले अध्ययन जारी रहेको बताएका छन् । तर प्रारम्भिक नतिजामा कोभिडविरुद्धका खोपहरूले संक्रमण हुनबाट पूर्ण रूपमा नबचाउने तर संक्रमितहरू अस्पताल जानुपर्ने अवस्थामा कमी ल्याउने जनाइएको छ । यसअघि, बेलायती वैज्ञानिकहरूले ओमिक्रोनबाट बच्न खोपको बुस्टर डोज (तेस्रो मात्रा) आवश्यक हुने बताएका थिए । बुस्टर डोज लिएको खण्डमा कोभिडबाट सुरक्षित हुने सम्भावना कम्ती ७० प्रतिशत हुने उनीहरूको भनाइ छ ।"
भारतमा बढ्दै संक्रमण,"नयाँदिल्ली (कास) भारतमा कोभिड१९ को नयाँ भेरिएन्ट ओमिक्रोन बाट संक्रमित हुनेको संख्या ६१ पुगेको छ । त्यसमा एक जना ७ वर्षीय बालक छन् । ओमिक्रोनबाट महाराष्ट्रमा सबैभन्दा बढी २८, राजस्थानमा १३, दिल्लीमा ६, गुजरातमा ४, कर्नाटक ३, तेलंगाना २, अन्य प्रदेशमा केही संक्रमित पाइएका हुन् । भारतमा पहिलो पटक डिसेम्बर १८ मा ओमिक्रोन भेटिएको थियो । दिल्लीमा नयाँ भेरिएन्टबाट संक्रमित भएर अस्पताल भर्ना भएका पहिलो बिरामी डिस्चार्ज भएका छन् । भारतमा पछिल्लो २४ घण्टामा ६ हजार ९ सय ८४ जना कोभिड संक्रमित थपिएका छन् । भारतमा हाल सक्रिय संक्रमितको संख्या ८७ हजार हाराहारी छ । सबैभन्दा बढी महाराष्ट्रमा १० हजार छन् । राजधानी दिल्लीमा हाल ४ सय ७ जना सक्रिय संक्रमित छन् । केही दिनअघि दिल्लीमा सक्रिय संक्रमितको संख्या ३ सयभन्दा तल झरिसकेको थियो ।"
दिल्लीकाठमाडौं बस पुनः सुरु,"नयाँदिल्ली (कास) दिल्लीकाठमाडौं बस सेवा बुधबारदेखि पुनः सञ्चालनमा आएको छ । दिल्ली सरकारको सरकारी बस सेवा प्रदायक कम्पनी (डीटीसी) ले बुधबारबाट सेवा पुनः सुरु गरेको छ । कोभिडका कारण २३ मार्च २०२० देखि उक्त बस सेवा बन्द थियो । दिल्लीकाठमाडौं मैत्री बस सेवा सन् २०१४ को नोभेम्बर २५ बाट सुरु भएको थियो । कोभिडका कारण बन्द रहेको बस सेवा पुनः सञ्चालनमा आएको हो । दिल्लीको अम्बेडकर स्टेडियम बस टर्मिनलबाट बुधबार बिहान ११ बजे डीटीसीको बस काठमाडौंका लागि छुटेको हो । यात्रु क्षमता ३८ जना भए पनि बसमा १२ जना यात्रु मात्र थिए ।नेपाल र भारत दुवै सरकारको पहलमा संयुक्त रूपमा दिल्लीकाठमाडौंदिल्ली बस सेवा सञ्चालन गरिएको हो । नेपालका तर्फबाट मञ्जुश्री यातायातले तीन दिन तथा भारतका तर्फबाट दिल्ली सरकारको डीटीसीले तीन दिन बस चलाउने गरेको छ । आइतबारबाहेक साताका सबै दिन दुवैतिरबाट बस खुल्ने गरेको मञ्जुश्री यातायातका दिल्ली म्यानेजर राम पौडेलले बताए । भारत सरकारका तर्फबाट बुधबारबाट मात्रै बस सञ्चालनमा ल्याइए पनि मञ्जुश्री यातायातले भने एक महिना अगाडिबाटै बस सञ्चालनमा ल्याइसकेको थियो । मञ्जुश्रीले सातामा तीन दिन चलाइरहेको थियो । अब डीटीसीले बाँकी तीन दिन चलाउने भएको छ । डीटीसीले दिल्लीबाट सोमबार, बुधबार र शुक्रबार तथा काठमाडौंबाट मंगलबार, बिहीबार र शनिबार बस चलाउनेछ । आइतबारबाहेक र डीटीसीको पालो नरहेको बाँकी दिन मञ्जुश्री यातायातको बसले ओहोरदोहोर गर्नेछ । बसमा यात्रा गर्नेले कोभिड१९ को पूर्ण मात्रा लिएको प्रमाणपत्र र ७२ घण्टाभित्रको कोभिड१९ विरुद्धको नेगेटिभ रिपोर्ट अनिवार्य गरिएको छ । दिल्लीदेखि काठमाडौंको १ हजार १ सय ६७ किलोमिटर यात्रा गर्न बसमा करिब २६ घण्टा लाग्छ । त्यसका लागि यात्रुले २ हजार ८ सय भारु भाडा तिर्नुपर्छ । यसअघि भाडा दर २ हजार ३ सय भारु थियो ।"
नेपालसँग सम्बन्ध टुट्न दिँदैनौँ : रक्षामन्त्री सिंह,"(नयाँदिल्ली)  भारतीय रक्षामन्त्री राजनाथ सिंहले नेपालसँगको सम्बन्धनलाई कुनै पनि हालतमा टुट्न नदिने बताएका छन् । मोदी सरकारमा वरिष्ठ मन्त्री रहेका सिंह भारतीय जनता पार्टी (भाजपा) का शीर्ष पंक्तिका नेता हुन् । बुधबार उत्तराखण्डको देहरादूनमा आयोजित एक कार्यक्रममा उनले नेपालसँगको सम्बन्धलाई भारतले उच्च प्राथमिकता दिएको बताएका हुन् । चाहे जेसुकै होस, हामीलाई शिर झुकाएर बस्न किन नपरोस्, नेपालसँगको सम्बन्धलाई कुनै पनि हालतमा टुट्न र बिग्रिने दिने छैनौं, उनले भने, केही यस्तो तागत छ, जो भारत र नेपालबीचको सम्बन्धलाई खराब गर्न चाहेका छन् । तर, म भारत सरकारको प्रतिनिधिको नाताले भन्न चाहन्छु, त्यो कुनै पनि हालतमा हामी हुन दिने छैनौं । उनले उत्तराखण्डको सीमाको प्रसंग जोड्दै नेपालको विषय उठाएका थिए । उनले नेपालसँग भारतको रोटीबेटी र विशेष सांस्कृतिक सम्बन्ध रहेको विषय पनि दोहर्याएका थिए । सिंहले आफ्नो भाषणहरूमा नेपालसँगको सम्बन्धलाई महत्त्व दिएर बोल्ने गरेका छन् । कालापानी, लिपुलेक हुँदै नेपालको सीमा क्षेत्रमा पर्ने गरी भारतले दुई वर्ष अगाडि चीन सीमातर्फ जाने बाटो निर्माण गरेपछि दुई देशबीचको सम्बन्ध चिसिएको हो । भारत र नेपाल दुवैले कालापनी, लिपुलेक र लिम्पियाधुरा क्षेत्रलाई आफ्नो सीमामा राखेर नक्सा जारी गरेको छ । भारतले नयाँ नक्सा ल्याएपछि नेपालले पनि संविधान संशोधन गरेर नेपालको नक्सामा ती भूभागहरू समेटेको थियो । त्यसयता त्यस विषयमा दुई देशबीच वार्ता हुन सकेको छैन । त्यस्तै, केही महिनाअघि दार्चुलामा भारतीय सीमा सुरक्षा फौज एसएसबीका जवानले तुइन काटिदिएर एक जना नेपाली महाकाली नदीमा बेपत्ता भएपछि दुई देशबीचको सम्बन्ध थप बिग्रिएको छ । नेपालले भारतलाई त्यस घटनामा कूटनीतिक नोट पठाइसकेको छ । तर, भारतले त्यसको जवाफ अहिलेसम्म दिएको छैन । उत्तराखण्डमा सैन्यधाम परियोजनाको प्रारम्भ गर्दै रक्षामन्त्री सिंहले मानसरोवार जानलाई लिपुलेक हुँदै बाटो तयार भइसकेको समेत उल्लेख गरेका थिए । उनले हरेक मौसममा चालु रहने वेदर रोड ले सीमा क्षेत्रमा खटिने सैनिक तथा सीमा क्षेत्रका बासिन्दाका लागि पनि उत्तिकै महत्त्वपूर्ण हुने बताए । त्यो रोडको सामरिक महत्त्व छ, सीमासम्म जानलाई कुनै व्यवधान हुने छैन, उनले भने सीमा क्षेत्रका नागरिकप्रति पनि सेना जतिकै सम्मान छ । धेरै क्षेत्रमा जस्तै रक्षा क्षेत्रमा पनि भारत आत्मनिर्भर बन्दै गएको चर्चा गर्दैर् उनले विगतमा ६५ देखि ७० प्रतिशत सैन्य सामग्र आयात गर्ने भारतले हाल ७२ देशमा सैन्यसामग्री निर्यात गर्ने गरेको जनाए । उनले अन्तर्राष्ट्रिय मञ्चमा भारतको प्रतिष्ठा तीव्रताका साथ बढेको दाबी गरे । अब पहिलेको स्थिति फेरिएको छ, अन्तर्राष्ट्रिय मञ्चमा भारतको कुरा गम्भीरताका साथ सुनिन्छ, उनले भने हामी कसैका सामुन्ने घुँडा टेक्ने बाला छैनौं । उनले भारतले दुनियाँको कुनै पनि देशको एक इन्च पनि जमिन कहिल्यै कब्जा नगरेको बताए । तर, आफ्नो देशतिर आँखा देखाउने कोसिस गर्नेलाई भारतले कडा जवाफ दिने र त्यसलाई कसैले पनि रोक्न नसक्ने उनले चेतावनी दिए ।"
रूपान्तरण चाहनेहरू एक ठाउँमा नबस्नु दुर्भाग्य : कोइराला,"(काठमाडौं)  कांग्रेसको १४ औं महाधिवेशनमा प्यानल बनाएर निर्वाचनमा भाग लिएका शेखर कोइराला समूहका नेताहरूले पार्टीमा रूपान्तरण चाहने शक्ति एक ठाउँ बस्न नसक्नु दुर्भाग्य भएको बताएका छन् । आफूले पदका लागि नभएर विचार स्थापित गर्न चाहेको उनीहरूले बताए ।महाधिवेशन प्रतिनिधिलाई धन्यवाद दिने क्रममा बुधबार राजधानीमा आयोजित कार्यक्रममा सभापतिका प्रत्याशी कोइरालाले आफ्नो राजनीतिक यात्रा नयाँ ढंगले सुरु भएको बताए । उनले पार्टीलाई विगतमा जसरी सञ्चालन हुन नदिने तर्क गरे । आफूले युवालाई अवसरको ढोका खोलेको उनको भनाइ थियो । भागबन्डा र गुटबन्दीमा नलाग्ने प्रतिबद्धता जनाउँदै कोइरालाले आगामी पाँच वर्ष जनताको घरघरमा पुगेर कांग्रेसको एजेन्डा तल्लो तहसम्म पुर्याउने बताए । म आजैदेखि कांग्रेसको रूपान्तरणका लागि घरदैलो अभियानमा सहभागी हुनेछ, उनले भने । आगामी महाधिवेशनसम्म कांग्रेसलाई विचारको पार्टी बनाउन लाग्नै भन्दै उनले निर्वाचनका बेला कसले के भने आफू त्यता नलाग्ने बताए । निर्वाचनमा पाएको मतका आधारमा आफूहरूले उठाएको राजनीतिक मुद्दा र विचार स्थापित भएको दाबी उनले गरे । निर्वाचन आन्तरिक प्रतिस्पर्धा भएकाले आफूले त्यसमा कसैप्रति इगो नराख्ने उनले प्रस्ट पारे ।नेता अर्जुननरसिंह केसीले देउवालाई झुन्डको सभापति नबन्न सुझाए । उनले पार्टी नवधनाढ्य, तस्कर र भ्रष्टहरूले कब्जा गर्न खोजेको बताए । विचार र सिद्धान्त मर्दै गएको भन्दै केसीले धन र बलका कारण राजनीति गर्न नसक्ने अवस्था सिर्जना भएको धारणा राखे । देउवाप्रति इंगित गर्दै केसीले सत्तामा पुग्न सौदाबाजी गरेको आफूलाई जानकारी भए पनि अहिले सबै विषय नखोल्ने बताए ।महामन्त्रीका उम्मेदवार गगनकुमार थापाले पार्टीलाई मजबुत बनाउने विषयमा सभापति देउवासँग सहकार्य हुने र पार्टी हितविरुद्ध काम भए संघर्ष गर्ने बताए । उनले दोस्रो चरणको निर्वाचनमा प्रकाशमान सिंह र विमलेन्द्र निधिले देउवालाई समर्थन गर्नुको कारण अनुत्तरित रहेको बताए । नेता बलबहादुर केसीले शेखरलाई अघि बढिरहन आग्रह गर्दै आफूहरूले निर्माण गरेको विचार समूहले पाएको मत उत्साहजनक भएको दाबी गरे । उपसभापतिका उम्मेदवार धनराज गुरुङले दोस्रो चरणको निर्वाचनमा देउवालाई समर्थन गर्ने नेताहरूप्रति आक्रोश पोखे । प्रकाशमान, शशांक, निधि र सुजाताप्रति लक्षित गर्दै गुरुङले बीपी, गणेशमान, निधि र गिरिजाप्रसादका छोराछोरीले राजनीतिक नैतिकता नदेखाएको बताए । उपसभापतिका अर्का उम्मेदवार चन्द्र भण्डारीले पार्टी सुधारका लागि नेता राम्रो हुनुपर्ने धारणा राखे । अहिले निष्ठावान कांग्रेसको जित भएको उनले बताए । नेता रामशरण महतले पार्टीमा गुट फस्टाएको भन्दै यसको अन्त्य गर्न सभापति देउवाले भूमिका निर्वाह गर्नुपर्ने बताए । महामन्त्रीका उम्मेदवार मीनेन्द्र रिजालले महाधिवेशनले कांग्रेस नेताहरूको मूल्यांकन गरेको धारणा राखे ।"
अर्थतन्त्र झन् धराशायी,"मूल्यवृद्धि ५३२ प्रतिशतगत कात्तिकमा वार्षिक बिन्दुगत उपभोक्ता मूल्य वृद्धिदर ५३२ प्रतिशत कायम भएको छ । गत आवको यही अवधिमा ४४२ प्रतिशत कायम थियो । गत असोजको तुलनामा मूल्य वृद्धिदर करिब १२७ प्रतिशत बिन्दुले बढी हो । यस्तै, २०७७ कात्तिकमा वार्षिक बिन्दुगत उपभोक्ता मूल्य वृद्धिदर ४०५ प्रतिशत थियो । आयात बढेसँगै वस्तु तथा सेवाको मूल्य बढेकाले समग्र मूल्य वृद्धिदर उकालो लागेको हो ।गत कात्तिकमा खाद्य तथा पेय पदार्थ समूहको मूल्य वृद्धिदर ४७९ प्रतिशत र गैरखाद्य तथा सेवा समूहको ५७३ प्रतिशत रहेको प्रतिवेदनमा उल्लेख छ । यस्तै, गत आवको तुलनामा गत कात्तिकमा घिउ तथा तेलको मूल्यवृद्धि २९११, यातायातको १२३६, माछा तथा मासुको १०९१, गैरमदिराजन्य पेय पदार्थको १०७०, सुर्तीजन्य वस्तुको १०३० र दाल तथा गेडागुडी उपसमूहको मूल्यवृद्धि १०२४ प्रतिशत रहेको राष्ट्र बैंकको तथ्यांक छ ।"
विकासशीलमा स्तरोन्नति मुलुकको हितमा छैन : महासंघ,"(काठमाडौं)  विकासशील मुलकमा स्तरोन्नति हुनु नेपालका लागि हितकर नभएको नेपाल उद्योग वाणिज्य महासंघ (एफएनसीसीआई) ले ठहर गरेको छ । सरकारले बिनाआन्तरिक तयारी अतिकम विकसित मुलुकबाट विकासशीलमा स्तरोन्नतिको लागि प्रस्ताव गरेको आरोपसमेत महासंघले लगाएको छ । प्रतिव्यक्ति आयको आधार पूरा नगरी गरिएको स्तरोन्नतिले मुलुकलाई थप आर्थिक जोखिम बढाउने महासंघको अध्ययन प्रतिवेदनको निष्कर्ष छ । स्तरोन्नतिको सन्दर्भमा निजी क्षेत्रको धारणा विषयमा महासंघले अध्ययन गरी बुधबार प्रतिवेदन सार्वजनिक गरेको हो । महासंघले गरेको नव उत्थान सम्मेलन को उद्घाटन सत्रमा सार्वजनिक प्रतिवेदनमा हतारमा गरिएको स्तरोन्नतिले भारततर्फको निर्भरता बढाउने दाबी गरिएको छ । गत नोभेम्बर २४ मा संयुक्त राष्ट्र संघले नेपाललाई अतिकम विकसित मुलुकबाट विकासशीलमा स्तरोन्नति गर्ने प्रस्ताव पारित गरेको थियो । अहिलेको अवस्थामै स्तरोन्नति हुँदा अतिकम विकसित राज्यको हिसाबले हाल मुलुकले पाउँदै आएको छुट तथा सुविधा गुम्ने भएकाले निर्णय राष्ट्रको हितमा नभएको महासंघको ठहर छ । हामी त चाहन्छौं महासंघको प्रत्यक्ष संलग्नता वा नेतृत्वमा स्तरोन्नतिसम्बन्धी रणनीति बनोस् । किनभने स्तरोन्नतिले सबैभन्दा बढी प्रभाव निर्यात, बौद्धिक सम्पत्तिमा नै पर्ने हो, महासंघ अध्यक्ष शेखर गोल्छाले भने । महासंघको नव उत्थान सम्मेलन उद्घाटन गर्दै अर्थमन्त्री जनार्दन शर्माले राजनीतिक परिवर्तनका कारण पनि पुँजीगत खर्च हुन नसकेको धारणा राखे । सरकार परिवर्तन, बजेट परिमार्जनजस्ता राजनीतिक कारणले पुँजीगत खर्च समयमै हुन नसकेको हो, उनले भने, यसमा सम्बन्धित मन्त्रालयहरूसँग धेरै छलफल गरेका छौं । आशा गरौं, पुसदेखि सरकारी खर्च बढ्छ । बन्द उद्योग सञ्चालनका लागि सरकारले नीतिगत तयारी अन्तिम चरणमा पुर्याएको उनले जानकारी दिए ।विद्युत् बिक्रीभन्दा स्वदेशमै खपत गर्नुपर्ने नीति लिनुपर्नेमा उनको जोड थियो । उत्पादनमूलक उद्योगहरूलाई विद्युत् महशुल घटाउन सकिने उनले बताए । हाल कतिपय उद्योगले भनेजति विद्युत् नै नपाएको गुनासो गरिरहेका छन् । उक्त प्रसंगलाई उल्लेख गर्दै उनले भने, विद्युत् उद्योगलाईनदिने अनि खेर फाल्ने किसिमको नीतिलाई सच्याउँछौं । राष्ट्रिय योजना आयोगका उपाध्यक्ष विश्व पौडेल पुँजीगत खर्चमा सरकार संवेदनशील नभएको आरोप लगाए । मन्त्रालयबाट फाइल नै अगाडि बढ्दैन । अथवा मन्त्रालयबाट फरवार्ड भएको छ, त्यसको फाइल ट्र्याकिङ प्रणाली चाहियो, उनले भने, विगतका सरकारबाट पनि बदमासी भयो । विगत २३ वर्षसम्म सरकारले सबै अधिकार अर्थ मन्त्रालयलाई दिएर आयोगलाई कमजोर बनाएको उनको आरोप थियो । आयोग हस्ताक्षर गरिदिने निकाय मात्रै भएको थियो । अर्थ मन्त्रालय एक्लैले गरेर चल्दैन, उनले भने, अर्थले सानासाना प्रोजेक्ट च्यापेर बस्यो, त्यसरी चल्दैन । बैंकहरूले ब्याजदरमा मनोमानी गरेर बदमासी गरेको उनको भनाइ थियो ।विलासिताका बस्तुमा कर्जा निरुत्साहित गर्ने र साना तथा मझौला उद्योगमा प्रोत्साहन गर्नुपर्ने अर्थसचिव मधुकुमार मरासिनीको भनाइ थियो । लकडाउनपश्चात् ९८ प्रतिशत उद्यमव्यवसाय खुलेका छन् । १६१७ महिनायता साना तथा मझौला उद्योगको दर्ता सख्या बढेको छ । यसले दिगो आर्थिक वृद्धिका लागि आशा जगाएको छ, उनले भने, अर्थतन्त्र चलायमान भइरहेको छ । शोधनान्तर स्थिति धेरैले घाटामा जाँदा चाप छ । हामी आर्थिक वृद्धिको दौडमा छौं, त्यसलाई नकरात्मक लिनु भएन । शोधनान्तर घाटा कम गर्ने उपायहरू अवलम्बन गरिरहेको उनले दाबी गरे । सरकारी पुँजीगत खर्च नभएको उनले स्विकारे । आर्थिक वर्षको पहिलो चार महिना ठेक्कापट्टाको काम कम भएकाले खर्च कम देखिएको उनको तर्क थियो । बुधबारसम्म ६९ प्रतिशत मात्रै खर्च भएको छ, त्यसलाई हामीले मान्नै पर्छ । आर्थिक वर्षको पहिलो ४ महिनापश्चात् भुक्तानी सुरु हुन्छ, उनले भने, अर्थतन्त्र बढ्ने ४५ महिना हो । त्यो महिना आउँदै छ । चैतसम्ममा केही वृद्धि हुन्छ । पुँजीगत खर्च गर्न अन्य मन्त्रालयहरूलाई घचघच्याइरहेको उनले जानकारी दिए । अहिले वातावरण बनाइदिने हो, आफैं चेक काट्ने पनि होइन, उनले भने, तीन तहको सरकारले पनि केही फरक पार्छ । अर्थ मन्त्रालयले सबै हिसाबले प्रयास गरिरहेको छ ।तरलता अभाव, बढ्दो आयातलगायतका कारण चालू आर्थिक वर्षमा लक्ष्यहनुसार आर्थिक वृद्धिदर हासिल गर्न त्यति सहज नभएको महासंघ अध्यक्ष गोल्छाको आकलन थियो । बजार बन्द छैन । आवगमन केही सहज भएको छ । तर, लगानी बढ्न सकिरहेको छैन । त्यसको मुख्य कारण तरलता अभाव हो, उनले भने, ब्याजदर महँगिन थालेको छ । अब माघमा थप चाप पर्ने देखिन्छ । नेपाली अर्थतन्त्र जुर्मुराउने वित्तिकै तरलताको समस्या देखिने गरेको उनले बताए । पाम आयल र भटमासको आयातनिर्यातमा निजी क्षेत्रबाटै प्रश्न उठेको वाणिज्य तथा आपूर्ति सचिव दिनेश भट्टराईले औंल्याए । हामीले कच्चा पदार्थ निर्यात गर्न सक्दैनौं, ज्ञान निर्यात गर्नेतर्फ सोच बनाउनु पर्छ । ब्रान्ड निर्यात गर्ने हो, उनले भने, लागत र गुणस्तरमा कहाँ उभिन सक्छौं, त्यतातिर सोच बनाउन जरुरी छ । सरकारले औद्योगिक क्षेत्रमा व्यापक काम गर्न खोजे पनि उद्योगीहरूको साथ नपाएको उनले गुनासो गरे । महासंघ वरिष्ठ उपाध्यक्ष चन्द्र ढकालले सरकारले नीतिमा सहज गरे पर्यटन, पूर्वाधारलगायतमा विकास सम्भव रहेको दाबी गरे । विलासिताको बस्तु आयातमा कडाइ गरिरहँदा स्वदेशी उत्पादन पनि बढाउनु पर्ने उनको सुझाव थियो । स्वदेशी उत्पादनले आयात प्रतिस्थापन गर्न सकिन्छ । सरकारले नीतिमा सहजीकरण गरिदिनु पर्छ, उनले भने ।"
डलर भाउ डेढ वर्षयताकै उच्च,काठमाडौं (कास) अमेरिकी डलरको तुलनामा नेपाली मुद्रा कमजोर हुने क्रम पछिल्ला दिनहरूमा बढ्दो छ । विश्व बजारमा अमेरिकी डलर बलियो भएसँगै नेपाली मुद्राको भाउ अवमूल्यन हुँदै आएको हो । बिहीबारका लागि राष्ट्र बैंकले एक अमेरिकी डलरको विनिमय दर १२२२८ रुपैयाँ तोकेको छ । यो करिब डेढ वर्षयताकै उच्च हो । यसअघि २०७७ असार ९ मा यस्तो दर १२१९४ रुपैयाँ थियो । त्यसअघि २०७७ वैशाख १० मा नेपाली मुद्राको तुलनामा डलरको भाउ हालसम्मकै उच्च १२३२४ रुपैयाँ पुगेको थियो । विश्व बजारमा डलरको माग बढेसँगै त्यसको भाउ पनि बढ्न थालेको हो । गत असोज २७ मा एक अमेरिकी डलरको विनिमय दर १२११२ रुपैयाँ थियो । त्यसपछि डलरको भाउ केही घटेको थियो । गत कात्तिक २५ मा यो दर ११८७३ रुपैयाँ कायम भएको थियो । त्यसयता डलरको भाउ लगातार उकालो लागिरहेको छ । पछिल्ला ४ वर्षमा अमेरिकी डलर भाउ करिब १९ रुपैयाँ बढेको छ । डिसेम्बर २०१७ मा एक अमेरिकी डलरको भाउ १०२ रुपैयाँ मात्रै थियो ।नेपालमा विश्व बजारका कारणले भन्दा पनि भारतीय मुद्रा कमजोर भएकाले नेपाली मुद्राको भाउ अवमूल्यन भएको हो । नेरु र भारुबीच स्थिर विनिमय दर छ । यससँगै कुल वैदेशिक व्यापारको ठूलो हिस्सा भारतमा निर्भर रहेकाले पनि भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले भएको यही हो । चालु आर्थिक वर्षको पहिलो चार महिनाको तथ्यांक हेर्दा नेपालको कुल वैदेशिक व्यापारको करिब ५८२ प्रतिशत हिस्सा भारत केन्द्रित छ । विगतका वर्षमा कुल व्यापारमा यस्तो हिस्सा ६५ प्रतिशतसम्म पनि पुगेको थियो । बुधबार साँझका लागि एक अमेरिकी डलरको विनिमय दर ७६३० भारु छ । गत शनिबार यस्तो दर ७५७२ भारु थियो ।
विवाह र दलका गतिविधिले तंगि्रँदै पार्टी प्यालेस,"तीनकुनेमा सञ्चालित ताज ब्यांक्वेटको १० महिनादेखिको भाडा अझै तिर्न नसकेको उनले सुनाए । महिनाको २ लाख २५ हजार रुपैयाँ त भाडा मात्रै तिर्नुपर्छ । अरू खर्चको त कुरै नगरौं, उनले भने, अब विस्तारै व्यवसाय चल्दै छ, भाडा पनि तिर्दै लग्नेछौं । उनको जस्तै समस्या अन्य व्यवसायीको पनि छ । महासंघका अनुसार देशभर यो व्यवसायमा लगानी मात्रै १६ अर्ब रुपैयाँभन्दा बढीको छ । अब भने व्यवसाय फस्टाउने आशा पलाएको छ, उनले भने, त्यसैले सबै व्यवसायीमा मेरो अनुरोध, खाने कुरा सफा र गुणस्तरीय खुवाउनुस् । पाएँ भन्दैमा धेरै काम लिएर आफ्नो गुणस्तर नखस्क्याउनुस् । एउटाले गल्ती गर्दा दोष सबै व्यवसायीमाथि आइपुग्छ । उनले किसानले उत्पादनमा उचित मूल्य नपाएको भन्दै बिचौलियाबाट जोगिने गरी किसानकै बारीमा पुगेर तरकारी ल्याउने योजना बनाइरहेको बताए । होटल तथा पार्टी प्यालेसमा माछा, मासु, तरकारी, दूध, घिउ, दहीलगायत खाद्यवस्तु धेरै खपत हुन्छ ।"
७२ हजार भूकम्पपीडितको अनुदान रोकियो,"(काठमाडौं)  सरकारबाट राष्ट्रिय पुनर्निर्माण प्राधिकरणले पाएको कार्यावधि आगामी पुस १० मा सकिँदै छ । कार्यावधिको अन्तिमतिर प्राधिकरणले गत मंसिर २१२३ सम्म काठमाडौंमा पुनर्निर्माणसम्बन्धी अन्तर्राष्ट्रिय सम्मेलन आयोजना गर्यो र पुनर्निर्माणको प्रगति प्रस्तुत गर्यो । पुनर्निर्माणको काम नसकिँदै जिम्मेवारी हस्तान्तरण र प्रगति सुनाउन प्राधिकरण लागिपर्दा भूकम्पपीडित भने सबै प्रक्रिया पूरा गरेर पनि अनुदान रकम नपाएको दुःखेसो सुनाउन वडादेखि केन्द्र धाइरहेका छन् । ऋण गरेर घर ठड्याएका पीडितले गत साउनदेखि किस्ता रकम पाएका छैनन् । पहिलो, दोस्रो र तेस्रो किस्ता नपाउनेको संख्या ७२ हजार ७ सय ३ छ । यसैमध्येमा पर्छन्, धादिङको नीलकण्ठ नगरपालिका३ सिरानबजारका ६३ वर्षीय तेजबहादुर भण्डारी । वडा कार्यालयले भूकम्प प्रभावितको सूचीमा नाम परेको भन्दै उनलाई घर बनाउन सुझाव दिए । गत साउनमा निर्माण सके । तर दोस्रो र तेस्रो किस्ताको रकम अहिलेसम्म पाउन सकेका छैनन् । वडा कार्यालयमार्फत जिल्लामा रकम आएनआएको बारे बुझ्न लगाएँ, तर रकम आएकै रैनछ, उनले भने, त्यसपछि काठमाडौंमै बुझ्न आएको हुँ । भवन निर्माण विभाग जाँदा पुनर्निर्माण प्राधिकरण जानू भन्छन् । प्राधिकरण जाँदा सबै काम भवन विभागबाट हुन्छ भन्दै फर्काइदिन्छन् । अनुदान रकमबारे बुझ्न काठमाडौं आएका उनले मंगलबार र बुधबार दिनभर विभाग र प्राधिकरण धाउँदैमा बिताए । तर उनको प्रश्नको जवाफ कतैबाट मिलेन ।साढे २ लाख रुपैयाँ लिनु छ । घर बनाएको प्रमाणको रूपमा फोटो, रातो किताब, वडा कार्यालयको सिफारिस बोकेर आउँदा पनि रकम पाउनेनपाउनेबारे केही थाहा पाउन सकिनँ, उनले निराशा पोखे, वाक्कदिक्क भएँ । अब यही रकमबारे बुझ्न फेरि को काठमाडौं आउँछ र ? सुरुमा उनको नाम पूर्ण लाभग्राही सूचीमा थिएन । वडा कार्यालयको सल्लाहअनुसार गुनासो महाशाखामा लाभग्राहीमै नाम राखिदिन भन्दै निवेदन दिए । घर पूरै भत्किएको हो तर प्रवलीकरणको कार्ड बनाइदिएपछि फेरि गुनासो महाशाखामा नाम टिपाएर प्रभावितमै नाम राख्न भनेको छु, उनले भने, वडाले प्रक्रिया पूरा भएको जनाए पनि अहिलेसम्म नाम नै आएकै छैन । यता गोरखामा मात्र ऋण गरेर घर बनाएका झन्डै २ हजार भूकम्पपीडितले रकम पाउन सकेका छैनन् । पालुङटार नगरपालिका२ आँपपीपलस्थित रिपगाउँका मीनबहादुर सारुले १० लाख रुपैयाँ खर्चेर दुईकोठे घर बनाए । गत भदौमा नयाँ घरमा उनी सरिसके । तर अहिलेसम्म दोस्रो र तेस्रो किस्ताको रकम पाएका छैनन् । आफूसँग भएको रकमले घर बनाउन पुगेन । ४ लाख ऋण गरेर घर बनाएँ, उनले भने, किस्ता आउला भन्ने आशले ब्याज तिर्ने गरी ऋण गरी घर बनाएँ, अहिले ऋणको न साँवा तिर्न सकिएको छ, न ब्याज नै । ऋण दिने व्यक्तिले रकम फिर्ता गर्न ताकेता सुरु गरिसकेको उनले सुनाए । समस्या उनको मात्र होइन, भूकम्प प्रभावित ३२ जिल्लाकै पीडितले साउनदेखि किस्ता रकम पाउन सकेका छैनन् । सहरी विकास मन्त्रालयको भवन विभागअन्तर्गत केन्द्रीय आयोजना कार्यान्वयन इकाइ (भवन तथा आवास) का उपनिर्देशक झप्परसिंह विश्वकर्माका अनुसार बेलैमा अर्थ मन्त्रालयबाट रकम स्वीकृत नहुँदा किस्ता रकम वितरणमा ढिलाइ भएको हो । अर्थ मन्त्रालयबाट सोमबार रकम स्वीकृत भएर आउनासाथ मंगलबारबाट सम्बन्धित कार्यालयहरूमा रकम पठाइसकिएको छ, उनले भने, साउनदेखि रोकिएको रकम वितरण सुरु गरेका छौं ।अर्थबाट ३ अर्ब ७० करोड रुपैयाँ रकम स्वीकृत भएर आएको उनले जनाए । उनका अनुसार पहिलो किस्ताको रकम पाउन बाँकी लाभग्राहीको संख्या ५ हजार २ सय ८६ छ । यसैगरी, २३ हजार ५ सय ९२ जनाले दोस्रो किस्ता र ४३ हजार ८ सय २५ जनाले तेस्रो किस्ताको रकम पाएका छैनन् । प्रवलीकरणतर्फ पहिलो किस्ता लिन २ हजार ७ सय २५ जना र दोस्रो किस्ता लिन ८ हजार २ सय ७५ लाभग्राहीले बाँकी छ । प्रवलीकरणतर्फ पहिलो र दोस्रो किस्ताका रूपमा ५०५० हजार रुपैयाँ दिने व्यवस्था छ । भूकम्प गएको साढे ६ वर्षमा ७५ प्रतिशत मात्र निजी आवास निर्माणको काम सकिएको छ । १७ प्रतिशत निर्माणका क्रममा रहेको प्राधिकरणले जनाएको छ । लाभग्राही सूचीमा रहेकाको संख्या ८ लाख ६६ हजार २ सय ७ छ । यसमध्ये ८ लाख २७ हजार ३ सय ४० जनाले मात्र अनुदान सम्झौता गरेका छन् । ३८ हजार ८ सय ६७ जनाले अझै सम्झौता गरेका छैनन् ।"
ग्लोबल आईएमई बैंकले बेलायतबाट ३ अर्ब ऋण भित्र्याउने,"काठमाडौं (कास) ग्लोबल आईएमई बैंकले बेलायतको विकास वित्त संस्था सीडीसी ग्रुपबाट २५ मिलियन अमेरिकी डलर (करिब ३ अर्ब रुपैयाँ) भित्र्याउने भएको छ । बैंकले ऋणस्वरूप उक्त रकम ल्याउने र प्राथमिकताप्राप्त क्षेत्रमा लगानी गर्नेसम्बन्धी दुवै पक्षबीच सम्झौता भएको छ । बुधबार बैंकका प्रमुख कार्यकारी अधिकृत रत्नराज बज्राचार्य र सीडीसी ग्रुपका कन्ट्री रिप्रिजेन्टेटिभ रवि रायमाझीले सम्झौतापत्र आदानप्रदान गरे । मुलुकमा तरलता संकटको अवस्था निम्तिएका बेला सीडीसीबाट प्राप्त ऋणले बैंकको कर्जा प्रवाह क्षमतालाई अभिवृद्धि गर्नुका साथै सरकारको प्राथमिकताप्राप्त क्षेत्रमा लगानीका लागि स्रोत जुट्ने बैंकको भनाइ छ । जलविद्युत्, नवीकरणीय ऊर्जा र पूर्वाधार, निर्माण, उत्पादन, कृषि र पर्यटन प्राथमिकताप्राप्त क्षेत्रभित्र पर्छन् । यो ऋण लगानीले महामारीपछिको आर्थिक पुनरुत्थान तथा रोजगारी सिर्जना गर्दै दिगो र समावेशी विकासमा मद्दत पुग्ने बैंकले जनाएको छ । सीडीसी ग्रुपका प्रबन्धनिर्देशक तथा एसिया प्रमुख नागाराजनले नेपाल सधैं सीडीसीको प्राथमिकतामा रहेको बताए । नेपालको आर्थिक पुनरुत्थान र दिगो विकासमा सीडीसीको प्रतिबद्धता रहेको उनले प्रस्ट पारे । विश्व अर्थतन्त्रमा देखिएको मन्दीसँगै अन्तर्राष्ट्रिय पुँजी लगानीमा कमी आएको अहिलेको अवस्थामा यो सहकार्यले नेपालमा लगानीको प्रचूर सम्भावना रहेको बुझ्न सकिन्छ, उनले भने ।"
वर्ल्डलिंकले ल्यायो ६ सय एमबीपीएसको इन्टरनेट,काठमाडौं (कास) वर्ल्डलिंक कम्युनिकेसनले नेपालमा ६ सय एमबीपीएस गतिको इन्टरनेट भित्र्याएको छ । बुधबार काठमाडौंमा एक कार्यक्रम गरी कम्पनीले उक्त सेवा सुरु गरेको घोषणा गरेको हो । ग्राहकलाई यो प्याकेज वार्षिक १४ हजार ४ सय रुपैयाँमा उपलब्ध गराउने कम्पनीले जनाएको छ । जसअनुसार प्रतिमहिना १२ सय रुपैयाँ पर्नेछ । यसमा नोकिया बेकन ३० राउटर प्रयोग गर्ने कम्पनीले जनाएको छ । यसका साथै २२५ र ३०० एमबीपीएसको प्याकेज पनि उपलब्ध हुनेछ । २२५ एमबीपीएस इन्टरनेटको शुल्क प्रतिमहिना १४ सय र ३०० एमबीपीएसको १६ सय रुपैयाँ तोकिएको छ ।
"ज्ञानेन्द्र र दीपेन्द्र पदमुक्त, कप्तानमा सन्दीप","(काठमाडौं)  नेपाल क्रिकेट संघ (क्यान) ले राष्ट्रिय टोलीका कप्तान ज्ञानेन्द्र मल्ल र उपकप्तान दीपेन्द्रसिंह ऐरीको जिम्मेबारी खोसेको छ । क्यानको बुधबार बसेको बोर्ड बैठकले राष्ट्रिय टोलीका चार खेलाडीलाई कारबाही गर्ने निर्णय गरेको हो । क्यानका कार्यबाहक सचिव प्रशान्तविक्रम मल्ल संयोजकत्वको अनुशासन उल्लंघनसम्बन्धी गठित छानबिन समितिको सिफारिसअनुसार बैठकले उक्त निर्णय गरेको हो । पछिल्लो समय क्यान र कप्तान उपकप्तानसहित राष्ट्रिय क्रिकेट खेलाडीबीचको विवाद उत्कर्षमा पुगेको थियो । बैठकले ज्ञानेन्द्र र दीपेन्द्रको पदीय जिम्मेबारी खोसेको छ भने उनीहरूसहित टोलीका सिनियर सदस्य सोमपाल कामी र कमलसिंह ऐरीलाई सन् २०२२ को सुरुआती ६ महिनाका लागि सेन्ट्रल कन्ट्र्याक्ट (केन्द्रीय अनुबन्धन) मा सहभागी नगराउने निर्णय गरेको छ । बैठकले राष्ट्रिय टोलीको नयाँ कप्तानमा सन्दीप लामिछानेलाई चयन गरेको छ । नेपालले आईसीसी ट्वान्टी२० विश्वकपको ग्लोबल क्वालिफायर खेल्दै छ । त्यसका लागि आउँदो मंगलबारदेखि पोखरामा बन्द प्रशिक्षण सुरु गर्ने भएको छ । बैठकले नेपाल प्रशिक्षक संघलाई मान्यता प्रदान गरेको छ भने पूर्वउपाध्यक्ष नरेश श्रेष्ठलाई सल्लाहकार समितिमा मनोनयन गर्ने निर्णय गरेको छ । किन गरियो कारबाही ?क्यानको सेन्ट्रल कन्ट्र्याक्टप्रति आपत्ति जनाउँदै खेलाडीहरू सार्वजनिक रूपमा बोर्डविरुद्ध उत्रिएपछि असन्तुष्ट बनेको क्यानले कार्यबाहक सचिव मल्लको संयोजकत्वमा छानबिन समिति गठन गरेको थियो । समितिले दुईपल्टसम्म खेलाडीसँग स्पष्टीकरण सोधेको थियो । तर खेलाडीले आफ्नो जवाफ फर्काउँदै उल्टै क्यानमाथि प्रश्न उठाएर यति दिनभित्र प्रस्टीकरण चाहिने भन्दै समयसीमा तोकेका थिए । दुवैपल्ट चित्तबुझ्दो जवाफ नआएको क्यानले जनाएको छ । खेलाडीहरूको माग सार्वजनिक नभए पनि उनीहरूले सेन्ट्रल कन्ट्र्याक्टमा पर्याप्त खेलाडी समावेश नभएको, वर्गीकरणमा परेका खेलाडीमाथि पनि अन्याय भएको जस्ता आरोप क्यानमाथि लगाएका थिए । त्यसमा राष्ट्रिय टोलीका सिनियर सदस्य सोमपाल कामीलाई ए ग्रेडमा नराखिएको, रोहित पौडेललाई बी ग्रेडमा नराखिएको र कन्ट्र्याक्टमा २० खेलाडीको सट्टा १८ खेलाडीमात्र राखिएको भन्दै सार्वजनिक रूपमा असन्तुष्टि जनाएका थिए । बोर्डमा राख्नुपर्ने विषयलाई खेलाडीहरूले मिडियाबाजी गरेको क्यानको आरोप छ । तर, सेन्ट्रल कन्ट्र्याक्टका लागि बनाइएको मापदण्डअनुसार नै खेलाडीको वर्गीकरण गरिएको क्यानको दाबी छ । नेपाल क्रिकेट संघलाई अन्तर्राष्ट्रिय क्रिकेट परिषद् (आईसीसी) ले ससर्त निलम्बन फिर्ता लिएकै भोलिपल्ट २०७५ कात्तिकमा पारस खड्काले कप्तान पदबाट राजीनामा दिएपछि दुई वर्ष ज्ञानेन्द्रले कप्तानी सम्हाले अवसर पाएका थिए । यसबीचमा नेपालले १३ औं दक्षिण एसियाली खेलकुद (साग) मा कांस्य पदक जितेको थियो ।क्यानले चार खेलाडीलाई सेन्ट्रल कन्ट्र्याक्टमा समावेश नगर्ने निर्णय गरे पनि उनीहरूले राष्ट्रिय टोलीबाट खेल्न पाउनेनपाउनेबारे खुलाएको छैन । यदि खेल्न नपाउने हो भने नेपालले फेब्रुअरीमा ट्वान्टी२० विश्वकप ग्लोबल क्वालिफायर खेल्ने कार्यतालिका रहेकोमा उनीहरूको अनुपस्थितिले अप्ठेरो पर्न सक्छ । सन्दीपको संयोगसन्दीप लामिछानेले पहिलोपल्ट नेपाली राष्ट्रिय क्रिकेट टोलीको कप्तानीको जिम्मेबारी पाएसँगै एउटा संयोग परेको छ । २१ वर्षीय सन्दीप कप्तान रहने नेपाली टोलीको प्रशिक्षण जिम्मेवारी श्रीलंकाली मूलका क्यानेडियन प्रशिक्षक पुबुदु दासानायकेले सम्हाल्ने छन् । सन्दीप तिनै खेलाडी हुन्, जसलाई पुबुदुले नै पहिचान गरी सन् २०१५ मा चितवनबाट काठमाडौं ल्याएका थिए । त्यसयता सन्दीपको करिअरको ग्राफ उकालो लागेको लाग्यै छ । पुबुदुलाई राष्ट्रिय टोलीको प्रशिक्षकका रूपमा दोस्रो कार्यकाल अनुबन्ध गर्ने निर्णय नेपाल क्रिकेट संघ (क्यान) ले अघिल्लो सातामात्र गरेको थियो । यसअघि उनी सन् २०११ देखि २०१५ सम्म प्रशिक्षकको जिम्मेबारीमा थिए । उनको कार्यकालमा नेपालले डिभिजन ४ देखि १ सम्मको यात्रा तय गरेको थियो भने सन् २०१४ को ट्वान्टी२० विश्वकप खेलेको थियो । पुबुदुको बहिर्गमनपछि अर्थात् सन् २०१६ मा विश्व क्रिकेट लिग च्याम्पियनसिपअन्तर्गत नामिबियासँगको खेलबाट सन्दीपले सिनियर टोलीमा डेब्यु गरेका थिए । त्यसयता उनी नेपालको स्पिन आक्रमणको मुख्य हतियार हुन् । उनी नेपालको एकदिवसीय अन्तर्राष्ट्रिय (४१ खेल) र ट्वान्टी२० अन्तर्राष्ट्रिय (४७) मा सर्वाधिक विकेट लिने खेलाडीसमेत हुन् । ट्वान्टी२० मा पनि उनले सर्वाधिक १ सय ४० विकेट लिएका छन् । सन्दीप सन् २०१७ यता नेपालको ग्लोबल स्टारका रूपमा परिचित छन् । त्यसयता उनले इन्डियन प्रिमियर लिग (आईपीएल) सहित विश्वका अधिकांश फ्रेन्चाइज लिग क्रिकेट खेलेका छन् । हाल उनी अस्ट्रेलियाको घरेलु क्रिकेट लिग बिग बासमा होबार्ट हरिकेन्सबाट खेलिरहेका छन् ।"
सिलवालको रिटमा अल्पकालीन अन्तरिम आदेश,"काठमाडौं (कास) सरकारको बर्खास्तगीमा परेका राष्ट्रिय खेलकुद परिषद् (राखेप) का सदस्यसचिव रमेशकुमार सिलवाल पदमा पुनर्बहाल हुने नहुने निर्णय पुस १२ मा हुने भएको छ ।सिलवालले दायर गरेका दुई रिटमा सुनुवाइ गर्दै सर्वोच्च अदालतले बुधबार अल्पकालीन अन्तरिम आदेश जारी गरेको छ । आफ्नो बर्खास्तगीविरुद्ध सिलवालले कात्तिक २८ मा सर्वोच्चमा पहिलो रिट दायर गरेका थिए । बुधबार न्यायाधीश हरिप्रसाद फुयालको एकल इजलासले अल्पकालीन अन्तरिम आदेश जारी गर्दै सम्बन्धित दुवै पक्षलाई पुस १२ गते छलफलका लागि बोलाएको छ । सिलवालले आफ्नो पुनर्बहालीसहित नवनियुक्त सदस्यसचिव (टंकलाल घिसिङ) को नियुक्ति बदरको माग गर्दै पुनः अर्को रिट दायर गरेका थिए । सर्वोच्चका प्रवक्ता वाबुराम दाहालका अनुसार उक्त दुवै रिटमा सुनुवाइ गर्दै नयाँ सदस्यसचिव नियुक्ति प्रक्रिया यथास्थितिमा राख्नु, कार्यान्वयन नगर्नु भनेर अल्पकालीन अन्तरिम आदेश भएको हो । पुस १२ को छलफलपछि आवश्यक परे अन्तरिम आदेश जारी हुनेछ । केपी शर्मा ओली नेतृत्वको सरकार परिवर्तन भएसँगै तत्कालीन नियुक्ति खारेज गर्नेक्रममा सरकारले युवा तथा खेलकुद मन्त्रालयअन्तर्गत नेपाल स्काउट, राखेप र युवा स्वरोजगार कोषका कार्यकारीलाई बर्खास्त गरेको थियो । कात्तिक १ गतेको मन्त्रिपरिषद बैठकबाट बर्खास्त भएका तत्कालीन सदस्यसचिव सिलवालले सर्वोच्चमा मन्त्रिपरिषद र खेलकुद मन्त्रालयसमेत विपक्षी बनाएर रिट दायर गरेका थिए । गत वर्ष जारी राष्ट्रिय खेलकुद विकास ऐन२०७७ मा उल्लेखित दफाअनुसार नै सदस्यसचिवलाई पदमुक्त गरिएको मन्त्रालयको दाबी छ । त्यसअघि सिलवाललाई असोज ११ गते सफाइको मौका दिइएको थियो । महेश्वरजंग गहतराजले खेलकुद मन्त्रालयको जिम्मेवारी सम्हालेको एक सातामै मन्त्रिपरिषदले सदस्यसचिवलाई बर्खास्त गरेको हो । नयाँ ऐन जारी भएपछि प्रतिस्पर्धात्मक विधिबाट पहिलोपल्ट राखेपको कार्यकारी नियुक्त भएका हुन् सिलवाल । त्यसअघि २०७६ असारमा पहिलोपल्ट सदस्यसचिव भएपछि उनले सोही वर्ष १३ औं दक्षिण एसियाली खेलकुदको सफल आयोजनाका लागि महत्त्वपूर्ण भूमिका निर्वाह गरेका थिए ।सरकारले मंसिर १३ मा टंकलाल घिसिङलाई खुला प्रतिस्पर्धात्मक विधिबाट नयाँ सदस्यसचिव नियुक्त गरेको थियो । खेलकुदमन्त्री महेश्वरजंग गहतराजले सर्वोच्चको यो निर्णयलाई दुराशयपूर्ण भनेका छन् । उनले भने, ऐनको अन्तरवस्तु नकेलाई कार्यपालिकाको निर्णयमाथि हस्तक्षेप भएको हामीले मानेका छौं । यो सकारात्मक होइन । पूर्वसदस्यसचिव युवराज लामाले नयाँ ऐनमा सदस्यसचिवलाई पदमुक्त गर्न सकिने व्यवस्था उल्लेख भएकाले ऐनभन्दा माथि कोही पनि हुन नसक्ने बताए । अघिल्लो ऐनमा सदस्यसचिव हटाउन सकिने व्यवस्था नै थिएन । अहिलेको ऐनमा सफाइको मौका दिएर हटाउन सकिने व्यवस्था प्रस्ट राखिएको छ, लामाले भने, सरसर्ती हेर्दा यो अल्पकालीन आदेश ऐनको व्यवस्थाअनुसार आएको देखिएन । छलफलपछि अन्तरिम आदेशले निरन्तरता पाउँदैन भन्ने विश्वास छ ।"
देवको कप्तानीमा यू१९,"काठमाडौं (कास) नेपालले एसीसी यू१९ एसिया कपका लागि देव खनालको कप्तानीमा राष्ट्रिय टिम छनोट गरेको छ । अघिल्लो साता सम्पन्न वाइवाइ यू१९ राष्ट्रिय प्रतियोगिता आयोजना गरेर प्रतियोगिताका लागि प्रारम्भिक खेलाडी छनोट गरेको थियो । बन्द प्रशिक्षणमा रहेका खेलाडीबाट बुधबार अन्तिम टोली छानिएको हो । यू१९ टिममा देवसहित शेर मल्ल उपकप्तान, दीपेश कँडेल, विवेक यादव, गुलशन झा, विवेक रानामगर, सन्तोष कार्की, आदिल अन्सारी, तिलकराज भण्डारी, अर्जुन कुमाल वासिर अहमद, दुर्गेश गुप्ता, प्रकास जैसी, अर्जुन साउद र राहुल भण्डारी छन् । प्रशिक्षकमा वसन्त शाही र व्यवस्थापकमा धर्मराज गिरी छन् । एसियाली क्रिकेट परिषद् (एसीसी) ले प्रकाशित गरेको तालिकाअनुसार एसिया कपमा नेपाल समूह बी मा बंगलादेश, श्रीलंका र कुवेतसँगै परेको छ । नेपालले सबै खेल शारजहाँमा खेल्नेछ ।प्रतियोगिता डिसेम्बर २३ देखि ३१ सम्म यूएईको दुबई र शारजहाँमा हुनेछ । समूह ए मा रहेका भारत, पाकिस्तान, अफगानिस्तान र यूएईले सबै खेल दुबईमा खेल्नेछन् । डिसेम्बर ३० मा दुबई र शारजहाँमा सेमिफाइनल तथा ३१ मा दुबईमा फाइनल हुने तालिका छ । नेपालले पहिलो दिन बंगलादेशसँग खेल्नेछ । डिसेम्बर २५ मा यूएई र २८ मा कुवेतसँग खेल्नेछ ।"
पोखरामा मनाङलाई होम ग्राउन्ड को अवसर,"(पोखरा)  पोखरालाई होम ग्राउन्ड मानेको मनाङ मर्स्याङ्दी क्लबले पुस ३ मा सहिद स्मारक ए डिभिजन लिगको पाँचौं चरणमा पुलिस क्लबविरुद्ध प्रतिस्पर्धा गर्दै छ । लिग इतिहासमै पहिलोपल्ट राजधानीबाहिर हुन लागेको हो । पोखरा रंगशाला फुटबल मैदानमा लिग तीन खेल हुनेछ । मनाङले पुस १७ मा लिगको सातौं चरणअन्तर्गत ब्रिगेड ब्वाइजसँग खेल्ने छ । आठौं चरणमा अन्तिम खेल पुस २४ मा मनाङ र च्यासल युथ क्लबबीच हुनेछ । पुस ३ मा हुने खेलका लागि आयोजक एन्फा, मनाङ मर्स्याङदी र विभागीय टिम पुलिस क्लब बुधबार नै पोखरा आएका छन् । लिग कमिटीका निर्देशक सन्जिव मिश्रले २०११ बाट लिग सुरु भएयता ३९ औं संस्करणसम्म आइपुग्दा पहिलोपल्ट राजधानीबाहिर खेल हुन लागेको बताए । मनाङले पोखरालाई घरेलु मैदान बनाउन चाहेपछि राष्ट्रिय खेलकुद परिषद् (राखेप) ले स्वीकृति दियो, बुधबार पत्रकार सम्मेलनमा उनले भने, होम ग्राउन्डमा खेल्ने पहिलो टिम हुन पाउनु मनाङका लागि अवसर हो । पोखरामा हुने खेलले लिगलाई होम एन्ड अवे को दिशातर्फ डोहोर्याउने उनी बताउँछन् । अहिले तीन खेलमात्रै पोखरामा भए पनि भविष्यमा हुने लिगमा एकै समयमा धेरै म्याच गर्नुपर्दा देशका विभिन्न मैदान रोज्नुपर्ने उनको तर्क छ । लिगले राष्ट्रिय स्वरुप पाएर मेचीमहाकालीसम्म लैजाँदा अपनत्व लिन सकोस् भन्ने हाम्रो मुख्य उद्देश्य हो, उनले भने, टिमले होम ग्राउन्ड बनाउँदा एन्फालाई आर्थिक भार पनि कम पर्छ ।पोखरामा लिगका खेल हुँदा सम्पूर्ण खर्च मनाङ मर्स्याङ्दीले बेहोर्नुपर्छ । आयोजक, अफिसियल, विपक्षी टिमको व्ययभार मनाङकै काँधमा हुन्छ । प्रवेश टिकटवापत हुने आम्दानी मनाङले राख्नेछ । प्रत्येक खेलमा ३ देखि ५ हजार दर्शक उपस्थित हुने एन्फाको अनुमान छ । एन्फा उपाध्यक्ष उपेन्द्रमान सिंहले अहिलेको लिग काठमाडौंमा व्यवस्थित ढंगले सञ्चालन भइरहेकामा त्यसलाई निरन्तरता दिन पोखरा आएको बताए । मनाङ र पुलिसको खेल प्रतिस्पर्धात्मक र रोमाञ्चक हुनेछ, उनले भने, पोखरेली फुटबलप्रेमीका लागि यो सुवर्ण अवसर हो । काठमाडौंकै मापदण्डअनुसार खेल सञ्चालन गर्न रेफ्री, सेक्युरिटी, मेडिकललगायत टिम पोखरा आइसकेको उनले बताए । एन्फाका केन्द्रीय सदस्य एवं मनाङका उपाध्यक्ष विजय घलेले लिगलाई देशव्यापी लैजाने एन्फाको चाहनाबमोजिम नै मनाङले पोखरा छनोट गरेको बताए । पोखरामा हाम्रो टिमका धेरै फ्यान छन्, पोखरेलीको प्रिय टिम हौं हामी, उनले भने, पोखरा खेलकुदकै राजधानी पनि भएकाले यहाँ आउँदा हाम्रा खेलाडी मोटिभेट हुन्छन् । मनाङलाई साथ दिन दर्शकको उल्लेख्य उपस्थिति हुनेमा उनी आशावादी छन् । चार चरण सकिँदासम्म मनाङ १० अंकसहित लिगको दोस्रो स्थानमा छ । मनाङले ३ खेलमा जित र एक खेलमा बराबरी खेलेको थियो । मछिन्द्रले ४ खेल नै खेलेर १० अंक जोडे पनि गोल अन्तरका आधारमा मनाङभन्दा माथि छ । कीर्तिमानी ८ पल्टको लिग विजेता मनाङ पोखरामा हुने सबै ३ खेल जितेर शीर्ष स्थानमा रहँदै लिग टुंग्याउने योजनामा छ । यद्यपि पुलिस क्लबको प्रदर्शनका पारखीसमेत पोखरामा उत्तिकै छन् । सहारा क्लबले गर्ने आहारारा गोल्डकपको उपाधि जित्न दुई क्लबबीच उछिनपाछिन हुने गर्छ । एन्फा कास्की अध्यक्ष मिलन गुरुङका अनुसार पोखरा रंगशालामा तयारीका काम धमाधम चलिरहेको छ । एक साताअघिदेखि दैनिक १५ कामदार रंगशालाको मर्मतसम्भारमा खटिएका छन् । मैदानको घाँस मिलाउने, रोप्ने, पानी हाल्ने, माटो भर्ने, घाँस उमार्ने मल छर्ने काम भइरहेका छन् । निर्माणाधीन रंगशालाको हालसम्म ९२ प्रतिशत काम सकिएको छ । १६ हजार ५ सय सिट क्षमताको प्यारापिट जडान गर्नुपर्नेमा ८ प्रतिशत काम बाँकी छ । चेन्जिङ रूम फिनिसिङ हुन बाँकी छ । पोखरा रंगशाला फुटबल मैदान २०४० सालमा बनेको हो । पोखराले दोस्रो राष्ट्रिय खेलकुद प्रतियोगिता आयोजनाको जिम्मेबारी पाएपछि फुटबल मैदान बनेको थियो । अहिले भने १ अर्ब २८ करोड रुपैयाँको लागतमा अन्तर्राष्ट्रियस्तरको स्टेडियम बनिरहेको छ ।"
साफ यू१९ मा नेपालको जित,"काठमाडौं (कास) नेपाली युथ महिला टिमले साफ यू१९ वुमेन्स च्याम्पियनसिपमा बुधबार श्रीलंकालाई ६० ले पराजित गरेको छ । ढाकास्थित वीर सहिद सिपाही मोस्ताफा कमल रंगशालामा भएको खेलमा रश्मीकुमारी घिसिङले दुई गोल गरिन् । उनले पाँचौं मिनेटमा गोलको खाता खोलेकी थिइन् । त्यस्तै, सविता रानामगरले सातौं मिनेट, मेनुकाकुमारी आलेले ४३ औं मिनेटमा गोल गरेपछि नेपालले पहिलो हाफमा ३० को अग्रता लिएको हो । रजनी थोकरले ४८ औं मिनेटमा गोल गरिन् भने सलोनी रानामगरले ५३ औं मिनेटमा बललाई पोस्टको दिशा दिइन् । रश्मीले ८५ औं मिनेटमा व्यक्तिगत दोस्रो गोल गरेपछि नेपालले ६० को जितसहित ३ अंक जोड्यो । पहिलो खेलमा आयोजक बंगलादेशविरुद्ध गोलरहित खेल्दै अंक बाँडेको नेपाली टिमले अब भुटानविरुद्ध शुक्रबार खेल्नेछ ।"
चर्च ब्वाइज सफल,पाँचथर (कास) फिदिम७ रानीटारस्थित बराजु रंगशालामा जारी तेस्रो फिदिम नगर गोल्डकप फुटबलमा बुधबार चर्च ब्वाइज क्लब काठमाडौं र कणसिं सोनाम स्मृति क्लब ताप्लेजुङ विजयी भएका छन् । चर्च ब्वाइजले पशुपतिनगर ११ इलामलाई ४२ ले हरायो भने कर्णसिंले योङ ब्वाइज इलाममाथि ६० को जित निकाल्यो ।
अध्यक्ष कप भलिबल सुरु,"नुवाकोट (कास) पञ्चकन्या गाउँपालिकामा बुधबारदेखि पालिकास्तरीय तेस्रो अध्यक्ष कप २०७८ भलिबल प्रतियोगिता सुरु भएको छ । पुस ३ सम्म हुने प्रतियोगता अध्यक्ष तेजबहादुर तामाङले उद्घाटन गरे । आयोजक पञ्चकन्या गाउँपालिका ए टिमले दुप्चेश्वर गाउँपालिकालाई २५१३, २०२५, २५२३ को सेटमा हरायो ।"
वाग्मती प्रदेशस्तरीय तेक्वान्दो,काठमाडौं (कास) जैसीदेवल युथ क्लबले वाग्मतीस्तरीय दोस्रो जुनियर आमन्त्रण मेयर कप तेक्वान्दो प्रतियोगिता गर्ने भएको छ । आइतबार राखेप कभर्डहलमा सुरु हुने प्रतियोगितामा ग्योरोगी र पुम्से गरी २० स्पर्धामा प्रतिस्पर्धा हुने क्लबका अध्यक्ष राजेश प्रजापतिले बताए । आयोजकका २ सहित २० टिमका ४ सय खेलाडीको सहभागिता रहने प्रचार संयोजक राजेन्द्र मानन्धरले बताए । उत्कृष्ट पुरुषमहिला फाइटरले समान १ सय ५० अमेरिकी डलर पुरस्कार प्राप्त गर्नेछन् ।

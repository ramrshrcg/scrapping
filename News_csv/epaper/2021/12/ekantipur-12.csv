शीर्षक,विवरण
अदलबदल,सदस्य (सिट) उम्मेदवार संख्याखुला (३५) १०९महिला (९) ३१दलित (९) ३९आदिवासीजनजाति (१५) ८७खसआर्य (१३) ९३मधेसी (९) ३२थारु (४) १४मुस्लिम (३) १६पिछडिएको क्षेत्र (१) २अल्पसंख्यक (१) ६अपांगता (१) १६प्रदेशहरु प्रदेश १ (३) १३प्रदेश २ (३) ५वाग्मती (३) ९गण्डकी (३) ७लुम्बिनी (३) ११कर्णाली (३) ७ सुदूरपश्चिम (३) १२ जम्मा (१२१) ५०९
पहुँचवालालाई भित्रभित्रै बुस्टर डोज,"(काठमाडौं)  जनसंख्याको ठूलो हिस्सा कोभिडविरुद्ध खोपको पहिलो डोजबाटै वञ्चित रहेका बेला पहुँचवालाले धमाधम बुस्टर डोज लगाइरहेको पाइएको छ । सरकारले बुस्टर डोजबारे कुनै निर्णय गरेको छैन तर केही स्वास्थ्यकर्मी, राजनीतिकर्मी र प्रशासकले बुस्टर डोज लगाउने क्रम एक सातायता तीव्र बनेको छ । स्वास्थ्य मन्त्रालयका एक अधिकारीका अनुसार बुस्टर डोजका रूपमा अस्ट्राजेनेका, भेरोसेल र फाइजर खोप लगाइएको छ । बुस्टर डोज वा अतिरिक्त मात्रा जे नाम दिनुस्, यो लगाउने क्रम ठूलाबडाबाटै चलेको छ, उनले भने, कतिपय ठाउँमा त खोप लिइसकेकाले पहिलो डोज लगाउन आएको भन्दै खोप लिएको समेत पाइएको छ । राजधानीकै एक चिकित्सकले आफूसहित धेरैले बुस्टर डोज लगाइसकेको बताए । धेरैजसोले पहिले लिएको कोभिसिल्ड, भेरोसेललाई नै बुस्टर डोजका रूपमा ०५ एमएल लिएको र केहीले मिक्स एन्ड म्याच रणनीतिअन्तर्गत फाइजर लिएको उनले बताए । शनिबारसम्म कुल जनसंख्याको ३७१ प्रतिशत अर्थात् १ करोड १२ लाख ६० हजार ५ सय ४९ जनाले एक डोज र ३०४ प्रतिशत अर्थात् ९२ लाख ४१ हजार २ सय ६१ जनाले पूर्ण खोप लगाएका छन् । इपिडिमियोलोजी तथा रोग नियन्त्रण महाशाखा (ईडीसीडी) का पूर्वनिर्देशक डा बाबुराम मरासिनी पहुँचका भरमा बुस्टर डोज लगाउने क्रमलाई सरकारले तत्काल रोक लगाउनुपर्ने बताउँछन् । मैले पनि यो बेथितिबारे सुनेको छु । सरकारले तत्काल नीतिगत निर्णय लिनुपर्छ । कसैले पनि पहुँचका आधारमा खोप लगाउने होइन । सरकारको नीति र प्रणालीअनुसार खोप उपलब्ध हुनुपर्छ । राजधानीका केही ठूला अस्पतालका स्वास्थ्यकर्मीलाई दोस्रो डोज नलगाइएको भन्दै बुस्टर डोज दिइएको एक सरकारी अधिकारीले दाबी गरे । दोस्रो डोज लगाएको छैन भन्दै राजधानीका करिब ९० प्रतिशत स्वास्थ्यकर्मी, केही नेता र कर्मचारीले बुस्टर डोज लगाइसकेका छन्, उनले भने, यसरी खोप लिनेहरू एक लाखभन्दा बढी छन् ।नेसनल इम्युनाइजेसन एडभाइजरी कमिटीका सदस्य डा जीडी ठाकुरले पनि घुमाउरो पाराले पहुँचवालाले बुस्टर डोज लगाएको स्वीकार गरे । मन्त्रालयका सहप्रवक्ता डा समीरकुमार अधिकारी भने सरकारको नीतिबाहिर गएर कसैले बुस्टर डोज लिएको बारे आफूलाई जानकारी नरहेको बताउँछन् । सरकारले कसैलाई पनि थप डोज (बुस्टर) दिएको छैन, उनले थपे, रोग प्रतिरोधक क्षमता कम भएकाका लागि थप डोज लगाउने तयारी अगाडि बढाएका छौं । आफूखुसी बुस्टर डोज लिँदा दुर्घटना निम्तिने जोखिम भएकाले सरकारले उपयुक्त नीति तत्काल सार्वजनिक गर्नुपर्ने विज्ञहरूले बताएका छन् । सरकारले खोपका बारे समयमै निर्णय नलिँदा अराजकता देखिएको उनीहरूको भनाइ छ । डा मरासिनीका अनुसार ६ महिनाअघि पूर्ण खोप लिएकाको संख्या १० लाखभन्दा कम छ । भण्डारणमा लाखौं मात्रा खोप छ, बुस्टर डोज दिए हुन्छ, उनले भने, जेठसम्म दोस्रो डोज लगाएकालाई बुस्टर डोज दिँदा हुन्छ । शनिबारसम्म २ करोड ९४ लाख ५३ हजार ७ सय ३० डोज खोप अनुदान एवं खरिदबाट प्राप्त भएको छ भने थप करिब साढे ३ करोडभन्दा बढी आउने क्रममा छ ।"
"एक दिन स्कुल, दुई दिन मजदुरी","(कञ्चनपुर)  १६ वर्षीय केशव बोहरा ८ कक्षामा पढ्छन् । घर छेवैको मुक्ति आधारभूत विद्यालय धरमपुरमा अध्ययनरत उनी एक दिन स्कुल गएपछि दुई दिन अनुपस्थित हुन्छन् । फेरि तेस्रो दिन स्कुल पुग्छन् । शुक्रबारका दिन त प्रायः जाँदैनन् । स्कुल नगएका दिन उनी गाउँमै ज्यालामजदुरी गर्छन् । घर ढलानजस्तो काम पाए बढी ज्याला पाइने भएकाले गाउँबाहिर पनि जान्छु । घरमा पिठो, चामलदेखि नुनतेलको खर्च जुटाउनसमेत हप्तामा दुईतीन दिन मजदुरी गर्नैपर्छ, बोहराले भने, कापीकिताब, लुगाकपडा सबै मजदुरी गरेर किन्नुपर्छ । केशवका बुवा लालबहादुर भारत उत्तराखण्डको लोहाघाटमा मजदुरी गर्छन् । उनी एकडेढ वर्षमा घर फर्किन्छन् । त्यतिन्जेल घर खर्च चलाउने जिम्मा केशवकै काँधमा आउँछ । सोही विद्यालयको ७ कक्षामा अध्ययनरत राजु दमाईं पनि सातामा दुईतीन दिन स्कुलमा अनुपस्थित रहन्छन् । घर खर्च जुटाउन र कापीकिताबको जोहोका लागि स्कुल छाडेर मजदुरी गर्नुपर्ने बाध्यता रहेको उनले बताए । ढलानको काम पाइए दिनको ७८ सय पाइन्छ, अन्य काममा ४५ सय, दमाईंले भने । माथिल्लो कक्षामा अध्ययनरत अधिकांश छात्र सातामा दुईतीन दिन नआउने गरेको विद्यालयले जनाएको छ । शिक्षक दीपक बोहराले भने, सबै विपन्न समुदायका बालबालिका छन्, उनीहरूलाई खानलाउनसमेत मजदुरी गर्नुपर्ने बाध्यता छ । माथिल्लो कक्षामा विद्यालय छाड्ने विद्यार्थीको संख्या पनि धेरै रहेको उनले बताए । यस्ता बालबालिका सुकुम्बासी परिवारका हुन् । स्कुल छेउमै भूमिहीन सुकुम्बासीका लागि घर निर्माण भइरहेको छ । स्थानीय तह, प्रदेश र संघीय सरकारको आर्थिक सहयोगमा चरणबद्ध रूपमा घर निर्माण भइरहेको हो । यहाँ बसोबास गर्ने सबैको आम्दानीको स्रोत मजदुरी नै हो, बेदकोट५ का अध्यक्ष गणेश विकले भने ।"
रामचन्द्रको अवकाश !,"(काठमाडौं)  जीवनभर कांग्रेसको राजनीति गरेका वरिष्ठ नेता पौडेल १४ औं महाधिवेशन चलिरहेका बेला आँसु झार्दै घरतिर लागे । कांग्रेसको मूल्य, मान्यताप्रति सधैं अडिग रहेका उनी पार्टीको दोस्रो नेता र सरकारको उपप्रधानमन्त्री भए । तर, पार्टी र सरकारको पहिलो पदमा नपुगी राजनीतिक जीवनको उत्तरार्द्धमा पुगेका छन् ।पार्टीमा प्रतिपक्षका रूपमा रहेका उनले सभापति शेरबहादुर देउवाका गलत कार्यशैलीप्रति सधैं प्रश्न उठाए । जे देखे, त्यो बोले तर कांग्रेसभित्रको गुट, उपगुट र सत्तास्वार्थका कारण पार्टीको कार्यकारी पदबाट बिदा लिनुपर्ने अवस्थामा पुगे । उनको झन्डै ६ दशकको सक्रिय राजनीतिक यात्रामा बिराम लाग्यो ।कांग्रेसका संस्थापक नेताद्वय गणेशमान सिंह र कृष्णप्रसाद भट्टराई जीवनको उत्तरार्द्धमा पार्टीबाट अलग भएका थिए । तत्कालीन सभापति गिरिजाप्रसाद कोइरालाले लिएका नीति र कार्यशैलीगत व्यवहारका कारण जसरी सिंह र भट्टराईले पार्टीबाट अलग हुने बाटो रोजे, करिब त्यस्तै नियतिमा पुगेका छन् पौडेल । त्यतिबेला सिंह र भट्टराईको गुनासो गिरिजाप्रसादसँग थियो । पौडेलको गुनासो सिंहपुत्र प्रकाशमान र गिरिजाप्रसादका भतिज शेखरप्रति छ । उनीहरूको महत्त्वाकांक्षाको सिकार आफू बन्न पुगेको भन्दै पौडेलले चित्त दुखाएका छन् ।बोहोराटारस्थित आफ्नो निवासमा शनिबार बिहान सञ्चारकर्मीसँग उनी भावुक भए । त्यसबेला उनले संस्थापनबाहेकबाट साझा उम्मेदवार बन्न नसकेकाले आफू दलदल मा फस्न नचाहेको भन्दै आँसु पुछेका थिए । गत बुधबार चाक्सीबारी बैठकबाटै पौडेलले राजनीतिबाटै अलग हुने अभिव्यक्ति दिएका थिए । त्यसपछि पनि उनलाई सर्वस्वीकृत उम्मेदवार बनाउन पहल भए । आफैंले नेतृत्व गरेको समूहमा सभापतिको साझा उम्मेदवार बन्न नसकेपछि शनिबार उनले केन्द्रीय सदस्यमा पनि उम्मेदवारी दिएनन् । राष्ट्रिय राजनीतिको भूमिकामा रहिरहने उद्घोष गरेका उनले पार्टी जीवनको प्रतिस्पर्धामा अब नफर्कने सन्देश छाडेका छन् । १४ औं महाधिवेशनसम्म आइपुग्दा मैले अनेक प्रपञ्च भोगेको छु, प्रजातन्त्रका मूल्य, मान्यता र आदर्श अँगालेर अथक् प्रयत्न गरिरहँदा पनि पार्टी महाधिवेशनको मझधारमा आएर प्रतिस्पर्धाको मैदान छोड्नैपर्ने अवस्थामा म पुगें, पौडेलले विज्ञप्ति जारी गर्दै भनेका छन्, तथापि एउटा इमानदार र लोकतन्त्रवादी नेपालीको हैसियतमा पार्टी र राष्ट्रमा देखिएका विकृति र गलत प्रवृत्तिविरुद्ध भने लडिनै रहनेछु । उनले आफ्नो विज्ञप्तिमा लोकतन्त्रको आस्था, मनभरि भरिएका कांग्रेसजन र विशेषगरी नयाँ शिक्षित पुस्ताले नेपाली कांग्रेसलाई राष्ट्रियता, प्रजातन्त्र र समाजवादको मूल आदर्शमा स्थापित गर्ने प्रयास अघि बढाउने अपेक्षा नमेटिएको बताएका छन् । राष्ट्रिय राजनीतिमा मेरो भूमिका रहिरहनेछ, प्रतिस्पर्धाबाट म अलग रहे पनि आस्थावान साथीहरूले आफ्नो विवेक प्रयोग गरेर लोकतान्त्रिक प्रतिस्पर्धाको आदर्श र मूल्यलाई जोगाउनुहुनेछ भन्ने शुभेच्छा व्यक्त गर्दछु, उनले भनेका छन् ।पौडेललाई एक पटक पार्टी र सरकारमा पहिलो भएर केही गरौं भन्ने हुटहुटी चलिरहेको थियो । आफ्नै समकालीन साथी शेरबहादुर देउवा पाँच पटक प्रधानमन्त्री र कांग्रेस (प्रजातान्त्रिक) सहित दुई पटक पार्टीको सभापति बन्दा पौडेलले भने पार्टी र राज्यसत्ताको पहिलो पद कहिल्यै पाउन सकेनन् । लामो समय उनले मध्यमार्गी राजनीतिमा आफूलाई डोर्याए । गणेशमान, कृष्णप्रसाद भट्टराई र गिरिजाप्रसाद कोइरालाको झगडा मिलाउन उनले जहिल्यै मध्यमार्गी भूमिका खेले । कसैको पक्षधरता लिएनन् । कोइराला परिवारसँग त उनको संघर्षकै गाथा छ । २०५९ सालमा कांग्रेस विभाजित हुँदा पौडेल कांग्रेस (प्रजातान्त्रिक) को सभापति बन्न खोजेको चर्चा पनि चलेको थियो । राजनीतिशास्त्रका प्राध्यापक कृष्ण खनाल पौडेलको मध्यमार्गी भूमिकालाई कमजोरीका रूपमा लिन्छन् । त्यही कमजोरीले पौडेललाई शीर्ष नेतृत्वमा पुग्न नदिएको उनको भनाइ छ । मध्यमार्गी नेताहरूलाई नेतृत्वमा पुग्न कठिन हुन्छ, राजनीतिमा स्पष्ट अडान र दृष्टिकोण राखेर हिँड्नुपर्ने हुन्छ, कुन ठीक, कुन बेठीक भन्ने कुरा छुट्याउनुपर्छ, मध्यमार्गी धारका नेताले सबैको समर्थन खोज्न थाल्छ, उनले भने, रामचन्द्रजीमा पनि सबैको हुनुपर्छ भन्ने भावना थियो । सबैको हुन खोज्दा कसैको पनि नहुने अवस्था आयो ।उमेरले पौडेल ७७ वर्षमा लागे । देउवा ७६ वर्षमा छन् । देउवा सभापतिको प्रत्याशी बन्दा ममाथि किन अन्याय ? पौडेलले आफ्नै समूहका नेताहरूलाई भन्दै आएका थिए । तत्कालीन सभापति सुशील कोइरालाको निधनपछि पौडेल पार्टीमा कार्यवाहक सभापति भए तर राज्य र पार्टीको कार्यकारी प्रमुख हुन सकेनन् । २०६५ सालमा उनले प्रधानमन्त्रीका लागि सत्र पटक प्रतिस्पर्धा गरेका थिए । त्यसमा उनको कमजोरी थिएन, तत्कालीन संवैधानिक व्यवस्थाका कारण उनले सत्र पटकसम्म प्रतिस्पर्धामा उत्रिनुपर्यो तर पनि प्रधानमन्त्रीका रूपमा सिंहदरबार प्रवेश गर्न सकेनन् ।तत्कालीन सभापति सुशील कोइरालाको निधनपछि पार्टीमा उनी कार्यवाहक सभापतिसम्म भए । त्यसपछि पौडेलले कोइराला परिवारको विरासत बोकेर पार्टीभित्रका दुई समूहको अन्तरसंघर्षमा उनी एउटा कित्तामा उभिए । त्यसअघिसम्म पौडेलको पार्टीमा कुनै समूह र गुट थिएन । १३ औं महाधिवेशनबाट उनले कार्यवाहकको फुर्को हटाउन चाहेका थिए तर देउवासँग पराजित भए । त्यसपछि उनी साढे पाँच वर्ष पार्टीमा प्रतिपक्षी नेता बनेर बसे ।पौडेलको भूमिकालाई लिएर देउवाले अनौपचारिक बैठकमा म सभापति निर्वाचित भएको रामचन्द्र्रले स्वीकार नै गर्न सकेका छैनन् भनेर सुनाउने गर्थे । १६ वर्षको विद्यार्थी जीवनदेखि राजनीतिमा होमिएका पौडेललाई यस पटक अन्तिम प्रतिस्पर्धा गर्ने उत्कट चाहना थियो । राजनीतिक इतिहासमा एक पटक पार्टी सभापति र प्रधानमन्त्री भएर नाम लेखाउने चाहना उनको थियो । त्यसका लागि उनले एक वर्षमात्रै सभापति हुने प्रस्ताव पनि आफ्नो समूहमा राखेका थिए । यस पटक प्रतिस्पर्धाबाट बाहिरिएसँगै पौडेलको राजनीतिक जीवन अवकाश तिर मोडिएको छ । बीपीपछि संगठनभित्रबाट चिन्तन गर्ने समकालीन नेतामा रामचन्द्रभन्दा अर्को मैले देखेको छैन, विचार प्रवाहको हिसाबमा प्रदीप गिरी अगाडि छन् तर उनको विचार प्रवाह पार्टीको सांगठनिक दायराबाहिर छ, पौडेलबारे प्राध्यापक खनाल भन्छन्, समय र ऐनमौकामा नेतृत्व लिन नसक्दा रामचन्द्रजी पछि पर्नुभयो । अगाडि नै नेतृत्व लिन सकेको भए अहिले यो स्थिति नहुन सक्थ्यो । सत्ताको भर्याङ बनाउन गरिने अस्वस्थ प्रतिस्पर्धामा उहाँ पीडित बन्नुभएको हो । शेरबहादुरको पछि लागे योयो पाइन्छ, पौडेलको पछि लागे के पाइन्छ ? राजनीतिक दर्शन र सिद्धान्तका तिनै कुरा कति सुन्ने भन्ने मनोविज्ञानको राजनीति चल्न थाल्यो । यसले पौडेलजस्ता नेता पाखामा परे ।२०४८ सालदेखि पौडेल कांग्रेसको सक्रिय राजनीतिमा निरन्तर छन् । गणेशमान, कृष्णप्रसाद र गिरिजाप्रसादपछिको पुस्तामा पनि यी तीनै नेताको अवधारणा थियो । जसलाई आरएसएस अर्थात् रामचन्द्र, शेरबहादुर र शैलजा आचार्य भनिन्थ्यो । शैलजाको नेतृत्व तहमा नपुगीकनै निधन भयो । उनको निधनपछि तीन आरएसएसमध्ये शेरबहादुर र रामचन्द्र अहिले पार्टीको पहिलो पुस्तामा छन् । पौडेलले नेतृत्वको दाबी छाडेपछि अहिलेको प्रतिस्पर्धा पहिलो पुस्ताका शेरबहादुरविरुद्ध दोस्रो पुस्ताका प्रकाशमान, शेखर र विमलेन्द्र निधिबीच छ । २०७४ बाहेक पौडेलले सबै आमनिर्वाचन जित्दै आएका थिए । उनले सत्तामा पुग्ने थुप्रै अवसर पाए । २०४८ देखि निरन्तर अवसर पाउने र मन्त्री बन्ने नेतमध्येमा उनको नाम पनि जोडिन्छ । २०४८ मा गिरिजाप्रसाद कोइराला नेतृत्वको सरकारमा उनी स्थानीय विकासमन्त्री बनेर सिंहदरबार प्रवेश गरेका थिए । त्यसपछि कृषिमन्त्री भए । २०५१ को मध्यावधि निर्वाचनपछि सभामुख बने । सभामुख भएर उनले पाँच वर्षको कार्यकाल बिताए । २०५६ को निर्वाचनपछि उनी उपप्रधान, गृह र सञ्चारमन्त्री बनेका थिए । २०६३ मा माओवादी शान्ति प्रक्रियामा आएपछि उनी शान्ति तथा पुनर्निर्माणमन्त्री बने । २०६५ मा संसदीय दलको नेता भए । २०१७ सालपछि राजनीतिमा सक्रिय पौडेल २०४४ बाटै पार्टीको केन्द्रीय सदस्य भएका हुन् । त्यसपछि महामन्त्री, उपसभापति र कार्यवाहक सभापतिसम्म भए । थुप्र्रै अवसर पाएर पनि समकालीन नेताहरूमा उनी बेदागी मानिन्छन् । आफैंले नेतृत्व गरेको समूहमा सभापतिका दुई जना उम्मेदवार भएपछि पौडेल कहाँ रहन्छन् भन्ने उत्सुकता छ । पौडेलले भने अहिलेसम्म आफ्नो कित्ता प्रस्ट पारेका छैनन् । उनी जहाँ रहे पनि अब उनले सम्हालेको समूहको नेतृत्व सिंह वा कोइराला परिवार कसले लिने भन्ने मुख्य प्रतिस्पर्धा छ ।"
५४८ जना चुनावी मैदानमा,"(काठमाडौं)  कांग्रेसको १४ औं महाधिवेशनमा केन्द्रीय कार्यसमितिमा पुग्नका लागि ५ सय ४८ जना चुनावी मैदानमा उत्रिएका छन् । सभापतिदेखि केन्द्रीय सदस्यसम्म १ सय ३४ पदका लागि उनीहरूले शनिबार मनोनयन दर्ता गरेका हुन् ।कांग्रेसको विधानमा एक सभापति, दुई उपसभापति, दुई महामन्त्री, ८ सहमहामन्त्री र १ सय २१ सदस्यका लागि सोमबार निर्वाचन हुँदै छ । केन्द्रीय निर्वाचन समितिका अनुसार सभापतिमा ६ जनाले उम्मेदवारी दिएका छन् । वर्तमान सभापति शेरबहादुर देउवा र केन्द्रीय सदस्य डा शेखर कोइरालाले पूरै प्यानलसहित उम्मेदवारी दिएका छन् । देउवाले पूर्वमहामन्त्री कृष्णप्रसाद सिटौलासँग समीकरण गरेका छन् । उपसभापति विमलेन्द्र निधि र पूर्वउपसभापति प्रकाशमान सिंहले आंशिक टिम बनाएका छन् । केन्द्रीय सदस्य कल्याण गुरुङ र युवराज न्यौपानेले पनि सभापतिमा उम्मेदवारी दिएका छन् । देउवासिटौला प्यानलबाट उपसभापतिमा विजयकुमार गच्छदार र पूर्णबहादुर खड्का तथा महामन्त्रीमा प्रकाशशरण महत र प्रदीप पौडेलले उम्मेदवारी दिएका छन् । कोइराला प्यानलबाट उपसभापतिमा चन्द्र भण्डारी र धनराज गुरुङ तथा महामन्त्रीमा मीनेन्द्र रिजाल र गगन थापाले दाबेदारी पेस गरेका छन् । सिंहको प्यानलबाट उपसभापतिमा सुजाता कोइराला र महामन्त्रीमा विश्वप्रकाश शर्मा उम्मेदवार छन् । अन्य पदाधिकारीको नाम सार्वजनिक गरिएको छैन । उपसभापतिमा महेश आचार्य र दिव्यश्वरी शाहले पनि उम्मेदवारी दिएका छन् । आचार्यले स्वतन्त्र उम्मेदवारी दिएको बताएका छन् । देउवासिटौला प्यानलबाट सहमहामन्त्रीमा किशोरसिंह राठोर (खसआर्य), महालक्ष्मी (डिना) उपाध्याय (महिला), मानबहादुर विश्वकर्मा (दलित), भीष्मराज आङ्देम्बे (आदिवासीजनजाति), महेन्द्र यादव (मधेसी), फरमुल्लाह मन्सुर (मुस्लिम), उमाकान्त चौधरी (थारू), जीवनबहादुर शाही (पिछडिएको क्षेत्र) ले उम्मेदवारी दिएका छन् । कोइराला प्यानलबाट देवराज चालिसे (खसआर्य), कमला पन्त (महिला), जीवन परियार (दलित), विकास लामा (आदिवासीजनजाति), रामकृष्ण यादव (मधेसी), वकिल मियाँ (मुस्लिम), तेजुलाल चौधरी (थारू), बद्री पाण्डे (पिछडिएको क्षेत्र) ले उम्मेदवारी दिएका छन् । सिंह र निधि प्यानलबाट सहमहामन्त्रीमा उम्मेदवारी दिनेको नाम खुलेको छैन ।खुला र विभिन्न क्लस्टरबाट १ सय २१ सदस्यका लागि ५ सय ९ जनाले उम्मेदवारी दिएका छन् । सबैभन्दा बढी खुलातर्फ ३५ सदस्यका लागि १ सय ९ जनाको उम्मेदवारी परेको छ । महिला ९ सदस्यका लागि ३१, दलित ९ सदस्यका लागि ३९, आदिवासीजनजाति १५ सदस्यका लागि ८७, खसआर्य १३ सदस्यका लागि ९३, मधेसी ९ सदस्यका लागि ३२, थारू ४ सदस्यका लागि १४, मुस्लिम ३ सदस्यका लागि १६ जनाको उम्मेदवारी परेको छ । पिछडिएको क्षेत्र, अल्पसंख्यक र अपांगतातर्फ एकएक सदस्यका लागि क्रमशः २ जना, ६ जना र १६ जनाको उम्मेदवारी परेको छ । प्रत्येक प्रदेशबाट ३ जनाका दरले निर्वाचित हुने २१ केन्द्रीय सदस्यका लागि ६४ जनाले मनोनयन दर्ता गरेका छन् । प्रदेश १ बाट १३ जना, प्रदेश २ बाट ५ जना, वाग्मतीबाट ९ जना, गण्डकीबाट ७ जना, लुम्बिनीबाट ११ जना, कर्णालीबाट ७ जना र सुदूरपश्चिमबाट १२ जनाले उम्मेदवारी दिएका छन् । कांग्रेसको विधानअनुसार निर्वाचित कार्यसमिति सदस्यमध्येबाट सभापतिले प्रस्ताव गरेका एक जना कोषाध्यक्ष मनोनीत हुनेछन् । यसका साथै एकतिहाइ सदस्य महिला हुनुपर्ने व्यवस्था, समावेशी सिद्धान्त र अपांगता वा अल्पसंख्यक वा पिछडिएको क्षेत्रको प्रतिनिधित्व हुने गरी ३३ जना सदस्य मनोनीत हुनेछन् । निर्वाचन समितिले आइतबार बिहान ११ बजे उम्मेदवारको मनोनयन फिर्ता लिने र दिउँसो १२ः१५ बजे अन्तिम नामावली सार्वजनिक गर्ने कार्यतालिका तोकेको छ । मतदान सोमबार बिहान ८ बजेदेखि हुनेछ । निर्वाचन समितिले मतदानका लागि भृकुटीमण्डप, नेपाल पुलिस क्लब र राष्ट्रिय सभागृहमा केन्द्र तोकेको छ ।पदाधिकारीमा प्रतिस्पर्धा गर्ने अनुमान गरिएका थुप्रै नेता कोही सभापतिमा प्रतिस्पर्धा गर्दै छन् भने कोही केन्द्रीय सदस्यमै थन्किएका छन् । संस्थापनबाहेक समूहमा साझा उम्मेदवार भएमा प्रकाशमान सिंह, शशांक कोइराला, डा शेखर कोइरालाले पदाधिकारीमा प्रतिस्पर्धा गर्ने अनुमान गरिएको थियो । तर सिंह र शेखर सभापतिमा लडेका छन् भने शशांक केन्द्रीय सदस्य उठेका छन् । पदाधिकारीमा उम्मेदवारी दिने आकांक्षा राखेका बालकृष्ण खाँण, ज्ञानेन्द्रबहादुर कार्की, अर्जुननरसिंह केसी, रामशरण महत, एनपी साउद र रमेश लेखकले सदस्यमा मनोनयन दर्ता गरेका छन् ।पूर्वमहामन्त्री कृष्णप्रसाद सिटौला पनि देउवासँग समीकरण गर्दै आफू सदस्यमा उठेका छन् । उपसभापतिमा उम्मेदवारी दिएका ७ जनामध्ये गच्छदार र खड्कामात्र वर्तमान कार्यसमितिका पदाधिकारी हुन् । भण्डारी, गुरुङ, कोइराला र आचार्य केन्द्रीय सदस्य बनिसकेका हुन् । शाह भने केन्द्रीय सदस्य पनि छैनन् । त्यस्तै महामन्त्रीमा मनोनयन दर्ता गरेका महत मात्र अहिले पदाधिकारी (सहमहामन्त्री) छन् । पौडेल, रिजाल र थापा केन्द्रीय सदस्य तथा शर्मा प्रवक्ता हुन् ।"
महामन्त्रीमा युवाको आमनेसामने,"(काठमाडौं)  कांग्रेसमा सभापतिपछिको तीव्र प्रतिस्पर्धा महामन्त्रीमा हुने भएको छ । महामन्त्रीका लागि ६ जनाको उम्मेदवारी परेको छ । जसमा विद्यार्थीबाट राजनीतिमा प्रवेश गरेकाको बाहुल्य छ । कुनै बेला एउटै टिममा रहेका उनीहरू अहिले प्रतिस्पर्धीका रूपमा खडा भएका छन् ।महामन्त्रीमा शेरबहादुर देउवा समूहबाट प्रकाशशरण महत र प्रदीप पौडेल, शेखर कोइराला समूहबाट मीनेन्द्र रिजाल र गगनकुमार थापा, प्रकाशमान सिंहको समूहबाट विश्वप्रकाश शर्मा र निधिको समूहबाट राजाराम कार्कीबीच प्रतिस्पर्धा हुँदै छ । शर्मा, थापा र पौडेलले कांग्रेसमा तेस्रो पुस्ताको प्रतिनिधित्व गर्छन् । थापा र पौडेल केही समयसम्म सिटौला समूहमा सँगै थिए । सिटौला समूहबाट थापा अलग्गिएपछि पौडेलले मौका पाएका हुन् । थापाले आफूलाई छाडेकामा सिटौला असन्तुष्ट छन् ।शर्मा देउवासँगै थिए । देउवाले युवा अनुहार देखाउनकै लागि उनलाई पार्टीको प्रवक्ता बनाएका थिए । गृहजिल्ला झापाको राजनीतिमा कांग्रेस नेता कृष्णप्रसाद सिटौलाको सेपमा परेका शर्मा केन्द्रीय कार्यासमितिमा प्रवेश गरेसँगै उनको उचाइ बढेको थियो । नेपाल विद्यार्थी संघको राजनीतिबाट उदाएका उनले झापाको राजनीतिमा लामो समय बिताए । नेविसंघको अध्यक्ष, जिल्ला पार्टी सभापति हुँदै १३ औं अधिवेशनमा पार्टीको केन्द्रीय सदस्य जितेका थिए । गत संसदीय निर्वाचनमा झापाबाट पराजित भएपछि उनले केन्द्रीय राजनीतिमा सक्रियता बढाएका थिए । सभापति देउवाले प्रवक्ता बनाए पनि त्यहाँ आफ्नो स्थान नदेखेपछि उनी अलग भएका हुन् । उनी अध्यक्षका उम्मेदवार प्रकाशमान सिंहको समूहमा जोडिएका छन् । सुरुमा अध्यक्षका उम्मेदवार विमलेन्द्र निधिको समूहबाट महामन्त्रीको उम्मेदवार बन्ने कसरत भएको उनीनिकटहरू बताउँछन् । उम्मेदवारी तय गर्ने क्रममा कोइराला समूहबाट महामन्त्रीको उम्मेदवार बन्ने चर्चा चले पनि सार्थक हुन सकेन । उनले सिंहको समूहमा जोडिएर उम्मेदवारी दिएका छन् । महाधिवेशन प्रतिनिधिले उनीहरूलाई जिताउन खोजे पनि महामन्त्रीको दुई सिटमा तीन युवा नेता अटाउँदैन्न् । त्यसैले ६ जनामध्ये ककसले जित्लान् ? युवा नेताहरूको स्थान के होला ? चासोको विषय बनेको छ । तीन युवा नेपाल विद्यार्थी संघका पछिल्लो पुस्ताका चर्चित नेता हुन् । नेविसंघको महामन्त्री भएका थापा दुई पटक संविधानसभा सदस्य हुँदै पछिल्लो समय काठमाडौंबाट निर्वाचन जितेर सांसद बनेका हुन् । उनले पछिल्लो समय मुलुकभर घुमेर आफूलाई कांग्रेस कार्यकर्तामाझ परिचित र लोकप्रिय बनाउने कसरत गरेका थिए । १३ औं अधिवेशनमा कांग्रेस नेता कृष्णप्रसाद सिटौलाको समूहबाट महामन्त्रीको उम्मेदवार बनेका उनी त्यतिबेला पराजित भएका थिए । अहिले उनी कोइराला समूहबाट उम्मेदवार बनेका छन् । अर्का युवा नेता पौडेल महामन्त्रीका परिचित उम्मेदवार हुन् । सिटौलाले देउवा समूहलाई समर्थन गरेपछि उनले महामन्त्रीमा उम्मेदवारी दिएका हुन् । नेविसंघ अध्यक्ष हुँदै राजनीतिमा क्रियाशील उनले १३ औं महाधिवेशनमा केन्द्रीय सदस्यमा लोकप्रिय मत प्राप्त गरेका थिए । उनको उम्मेदवारीले देउवा समूहमा लामो समय काम गरेका धेरै नेता महामन्त्रीको प्रतिस्पर्धाबाट पछि हट्न बाध्य भएका छन् । पौडेलले सहकर्मीबीच हुने प्रतिस्पर्धा स्वाभाविक भएको बताए । आन्तरिक प्रतिस्पर्धालाई सहज रूपमा लिनुपर्छ । हाम्रो भावना जोडिएको भए पनि प्रतिस्पर्धा हुनु स्वाभाविक हो, उनले भने, यो अहिले नभएको भए अर्को पटक भइहाल्थ्यो ।"
रूपान्तरणका लागि पुस्तान्तरण,"लक्ष्मी सिलवाल, धादिङ गत निर्वाचनमा कांग्रेस तीनै तहको चुनावमा पराजित भयो । अब निर्वाचन जिताउने नेतृत्व चाहिन्छ । नयाँ अनुहार नेतृत्वमा आए पार्टी अझ बढी अघि बढ्छ । युवाले एउटै पदमा प्रतिस्पर्धा गर्नेभन्दा पनि पद मिलाएर अघि बढ्दा राम्रो हुन्छ । पार्टी सञ्चालन गर्न नयाँपुराना सबै नेता आवश्यक पर्छ । मूल निर्णय युवाले नै गर्ने परिस्थिति बन्यो भने पार्टीको हित हुन्छ जस्तो लाग्छ । मैले त मान्छे हेरेर मत खसाल्ने विचार गरेको छु । मोहम्मद मोखतारुलहक, रौतहट पहिले गिरिजाप्रसाद कोइरालाको पालामा नेतृत्व बलियो थियो । एक जनालाई नेता मान्दा सहज हुन्थ्यो । अहिले त्यो अवस्था भएन । परिवर्तन जोगाउन युवालाई अघि बढाउनुपर्छ । नयाँपुराना दुवै रहेको टिमले जित्नुपर्छ । म त मान्छे हेरेर मत खसाल्छु । प्यानलमा हाल्दिनँ । पार्टीलाई आवश्यक मान्छेलाई जिताउनुपर्छ । मुख्यतः युवाको भूमिका बढी रहन्छ । पार्टी हाँक्ने क्षमताका मान्छेले जित्नुपर्छ । उषा देवी, सर्लाही म सर्लाहीको धेरै दुर्गम स्थानबाट प्रतिनिधि भएर आएको छु । पढेको, जानेको र मेरो गाउँमा विकास गर्ने नेतालाई भोट हाल्छु । नेता धेरै राम्रो चाहिन्छ । नयाँ मान्छे आउनुपर्छ । हाम्रो दुःखका कुरा पनि सुन्नुपर्छ । त्यस्तै मान्छेलाई भोट हाल्छु । टेकबहादुर रैका, कैलाली पार्टीमा धेरै गुट देखियो । यो दुःखको कुरा हो तर पनि विगतमा भएको कमीकमजोरी हटाएर जानुपर्छ । वडादेखि नै प्यानलका आधारमा आएकाले धेरै मत खसाल्ने अवस्था छ । युवा भनिएको छ तर उनीहरू पनि सबै उस्तै हुँदैनन् । कस्तो युवा भन्ने विचार गर्नुपर्छ । जे भए पनि पार्टीमा गुट मौलाउनु राम्रो होइन । पम्फा थापा, तनहुँ म पहिलो पटक प्रतिनिधि भएर आएको हुँ । अब कांग्रेसले सरकारको नेतृत्व गर्ने गरी काम गर्नुपर्छ । म त युवाले नै नेतृत्व गर्नुपर्छ भन्नेमा छु । मत दिँदा छानेर दिन्छु । पार्टीलाई अगाडि बढाउने व्यक्तिलाई दिन्छु । प्यानलमात्र भनेर हुँदैन, कसले दुःख गरेको छ, त्यो पनि हेर्नुपर्छ । पार्टी कसले हाँक्न सक्छ, त्यो पनि ख्याल गर्नुपर्छ । सीता सापकोटा, बेल्जियम जनसम्पर्क समितिपहिलेको तुलनामा यो अधिवेशन निराशाजनक देखिएको छ । पार्टीको नीति कार्यक्रमभन्दा पनि नेतृत्वविहीन समूहजस्तो भएको छ । नेताहरूको गतिविधि ज्यादै आलोचना गर्न लायक देखिन्छ । धन, बल र गुटका आधारमा गरिएको भेलाजस्तो छ । यस्तो नेतृत्वले पार्टी चल्दैन । युवा शक्ति अघि बढेर पार्टीलाई गति दिनुपर्छ । पुराना नेताको सम्मान गर्नुपर्नेमा त्यस्तो भएको छैन । पुस्तान्तरण मात्र होइन, रूपान्तरणको पनि खाँचो छ ।"
एमालेले तोक्यो जिल्ला र प्रदेश अधिवेशन मिति,"काठमाडौं (कास) नेकपा एमालेले प्रदेश र जिल्ला अधिवेशनको मिति तय गरेको छ । भक्तपुरमा शनिबार सुरु भएको केन्द्रीय कमिटीको बैठकले पुस २३ मा सबै जिल्ला र माघ ८ मा सबै प्रदेश कमिटीको अधिवेशन एकैसाथ गर्ने निर्णय गरेको उपमहासचिव प्रदीप ज्ञवालीले बताए । एमालेले कात्तिक ६ मा सबै वडा र कात्तिक ९ मा पालिका अधिवेशन गरेको थियो भने मंसिर ११ देखि १४ सम्म चितवनमा राष्ट्रिय महाधिवेशन गरेको थियो । फागुनभरिमा सबै जनसंगठनका महाधिवेशन गर्ने निर्णय पनि बैठकले गरेको छ । विधानमा सम्पादन र नियमावली बनाउन विष्णु पौडेलको नेतृत्वमा खगराज अधिकारी, रमेश बडाल सम्मिलित कार्यदल गठन गरिने भएको छ । अमृत बोहराको अध्यक्षतामा सल्लाहकार परिषद् गठन गर्ने निर्णय भएको छ ।"
मुस्ताङमा जलवायु सम्मेलन हुँदै,"काठमाडौं (कास) जलवायु परिवर्तनले पर्वतीय क्षेत्र र जनजीवनमा पारेको असरबारे विश्वको ध्यानाकर्षण गराउन आगामी फागुन २९ र ३० मा मुस्ताङमा पर्वतीय पैरवी सम्मेलन (माउन्टेन एड्भोकेसी समिट) गरिने भएको छ । द माउन्टेसन फाउन्डेसन नेपाल, खाद्य सुरक्षा तथा जलवायु न्यायका लागि अन्तर्राष्ट्रिय मञ्च, नेपाली सिभिल सोसाइटी माउन्टेन इनिसिएटिभ र कर्णाली एकीकृत ग्रामीण विकास तथा अनुसन्धान केन्द्र (किर्डाक) ले सरकारसँग मिलेर उक्त सम्मेलन गर्न लागेका हुन् । अन्तर्राष्ट्रिय पर्वतीय दिवसका दिन शनिबार उक्त सम्मेलन घोषणा गरिएको हो । सम्मेलनमा जलवायु परिवर्तनका कारण बढ्दो तापक्रमका कारण पर्वतीय क्षेत्रमा देखा परेका समस्या, जैविक विविधता, जनजीवन र जीविकोपार्जनका सवालमा बहस हुने किर्डाकका कार्यकारी निर्देशक गोविन्दबहादुर शाहीले बताए । भर्खरै ग्लास्गोमा भएको राष्ट्रसंघीय जलवायु परिवर्तनसम्बन्धी खाका महासन्धिका मुलुकहरूको २६ औं सम्मेलन (कोप२६) मा पनि नेपालसहित अतिकम विकसित मुलुकले जलवायु परिवर्तनले निम्त्याएको विपद्बारे ध्यानाकर्षण गराउँदै हानिनोक्सानीमा लगानी गर्न अलग्गै वित्तीय संरचना बनाउन दबाब दिएका थिए । तर विकसित मुलुकहरूको अडानका कारण त्यस्तो संरचना बन्न सकेन । कोप२६ का दौरान मुस्ताङले चर्चा पाएकाले सम्मेलनका लागि रोजिएको शाहीले बताए । कोप२६ को अध्यक्षता गरेका बेलायती सांसद आलोक शर्माले जलवायु परिवर्तनका कारण मुस्ताङमा बाढीपहिरो र बसाइँसराइको समस्या आफूले प्रत्यक्ष देखेको सुनाएका थिए । किर्डाकले विगतमा पनि पर्वतीय क्षेत्रका मुद्दासँग जोडेर जुम्ला दुई र रारामा एकपटक सम्मेलन गरेको थियो ।"
अलमलमा पूरक बजेट,"(मकवानपुर)  वाग्मती प्रदेश सरकारको पूरक बजेट ल्याउने घोषणा अलमलमा परेको छ । डोरमणि पौडेल नेतृत्वको अघिल्लो सरकारले सदनबाट बहुमतले पास गरेको बजेट हाल सत्ता गठबन्धनमा रहेका दल माओवादी केन्द्र, नेपाली कांग्रेस र नेकपा (एकीकृत समाजवादी) ले खर्च हुनै नसक्ने भन्दै पूरक बजेट ल्याउने घोषणा गरेका छन् । पुसको पहिलो साता खर्च नहुने ठूलाठूला र प्रदेश गौरवको आयोजनाको बजेट कटौती गरेर पूरक बजेट ल्याउने बताए पनि मन्त्रिपरिषद्ले पूर्णता नपाउँदा सरकारको घोषणा अलमलमा परेको हो ।मुख्यमन्त्री राजेन्द्र पाण्डेले मन्त्रालय विभाजन गरी खर्च नहुने बजेटको विषयमा सचिवहरूसँग कार्यक्रमको सूची मागिसकेका छन् । केही आयोजना किटान नै गरेर हटाउन लगाइएको छ भने केही खर्च नहुने योजना र बजेटको विषयमा मुख्यमन्त्रीबाट चासो व्यक्त भएको छ, एक मन्त्रालयका सचिवले भने । प्रदेश सरकारले गौरवको योजनाको रूपमा राखेको विद्युतीय बस सञ्चालन र सुरुङ मार्ग निर्माणजस्ता ठूला आयोजनाको काम रोक्न निर्देशन दिइसकेका छन् । केही मन्त्रालयले खर्च नहुने बजेटको सूची तयार गरे पनि मन्त्रिविहीन अवस्थामा रहेका आठ वटा मन्त्रालयले अझै काम सुरु गरेका छैनन् । हामी कसरी अगाडि बढ्ने भन्ने विषयमा छलफलमै छौं । मन्त्रिपरिषद्ले पूर्णता पाएपछि पूरक बजेट सजिलै बनाउन सकिन्छ, आर्थिक मामिला तथा योजनामन्त्री शालिकराम जम्मकट्टेलले भने । उनले पूरक बजेट सदनबाट पास गर्नुपर्ने भएका कारण गठबन्धन दलमा सहमति हुन जरुरी रहेको औंल्याए । प्रतिपक्षी दल नेकपा एमालेले सदनबाट पास भइसकेको बजेट कटौती गरेर पूरक बजेट ल्याउँदा गलत नजिर बस्ने भन्दै सरकारले चाल्न लागेको कदमको विरोध गरिरहेको छ । सरकारले भने पूरक बजेट ल्याउने तयारी स्वरूप न्यूनतम साझा कार्यक्रम तय गरिसकेको छ । सरकारले कार्यदल गठन गरेर सरकारका ७ वटा प्राथमिकताको सूचीसहित ६ वटा शीर्षकमा नीति तथा कार्यक्रम प्रस्ताव गरेको छ ।"
पुर्ख्यौली पेसाबाट कमाउँदै पढ्दै,"(दोलखा)  चरिकोटको मुख्य बजारको भित्रपट्टि अँध्यारो कोठा भाडामा लिएर ज्याकेट बनाउने काममा खटिएका छन्, १९ वर्षिय प्रशान्त महत । उनका बुबाको पेसा पनि लुगा सिलाउने नै हो । बुबाबाटै सीप सिकेका उनी अचेल इन्टरनेटमार्फत नयाँनयाँ डिजाइन खोज्दै ज्याकेट बनाउँछन् ।जाडो मौसम भएकाले उनलाई अचेल भ्याइनभ्याइ छ । सबै उमेर समूहका लागि ज्याकेट बनाउन उनी पोख्त छन् । सानै उमेरबाट यो पेसामा लागे पनि पुर्ख्यौली पेसालाई उनले आधुनिकतामा ढालेका छन् । कसैको पुरानो ज्याकेट छ भने उनले नयाँ बनाएर पठाइदिन्छन् । ज्याकेट बनाउने कामसँगै उनले अध्ययनलाई पनि निरन्तरता दिइरहेका छन् । उनी स्नातक पहिलो वर्षका विद्यार्थी हुन् । बिहान क्याम्पस जान्छु, दिउँसो फुर्सदको समय ज्याकेट बनाउने गरेको छु, उनले भने, समयको सदुपयोग गरेर सीप सिके २४ हजारका लागि विदेश जानु पर्दैन ।अहिलेको समयमा पुर्ख्यौली पेसा अंगाल्ने युवा निकै कम छ । तर उनले बुबाकै पेसालाई अध्ययनसँगै अघि बढाइरहेका छन् । लुगा सिउने भन्नेबित्तिकै समाजले फरक दृष्टिकोणले हेर्छ, उनले भने, तर मलाई जुनै पेसा भए पनि काम गर्नु न हो, त्यसैले बुबाकै पेसा अँगाले । उनले बनाएको ज्याकेट प्रतिगोटा २ हजारदेखि २५ सय रुपैयाँसम्म पर्छ । यस्तै ज्याकेटलाई बजारमा ४ हजार रुपैयाँभन्दा बढी लिन्छन्, उनले दाबी गरे । उनलाई ज्याकेटमा स्थानीय लोगो टाँसेर बेच्ने इच्छा छ । भविष्यमा मैले बनाएको ज्याकेटमा स्थानीय लोगो बनाउँछु, उनले भने, यसका लागि व्यवसाय त बढाउनुपर्यो । उनी आफू मात्र होइन, मामाको छोरा १७ वर्षीय भाइ सलिमलाई पनि पढाइसँगै सीप सिकाइरहेका छन् । कक्षा ९ मा अध्ययनरत सलिम प्रशान्तकै सहयोगमा सीप सिकेर मासिक १५ हजार रुपैयाँसम्म कमाउँछन् । दाइले नै समयमा सीप पनि सिक र पढाइलाई पनि निरन्तरता देऊ भनेकाले सिक्दै छु, सलिमले भने, कमाएको पैसा घरखर्चका लागि आमालाई पठाउने गरेको छु ।"
स्वास्थ्य बिमितले पाएनन् सेवा,"(भक्तपुर)  मधुमेह र दमका दीर्घरोगी मध्यपुर थिमि नगरपालिका५ दिगुभैरवका ८४ वर्षीय विष्णुबहादुर श्रेष्ठको नियमित स्वास्थ्य परीक्षण र औषधि सेवनमै वार्षिक डेढ लाख रुपैयाँभन्दा धेरै सकिन्थ्यो । २०७२ चैतदेखि सरकारले स्वास्थ्य बिमा कार्यक्रम लागू गरेपछि उनीजस्तै बिरामीले राहत पाएका थिए । तर असोजको पहिलो सातादेखि भने बिमाबापतको रकम रोकिएपछि विष्णुबहादुर फेरि चिन्तामा परे । उनले सेवा लिइरहेको मध्यपुर थिमि नगरपालिकाद्वारा सञ्चालित नेपाल कोरिया मैत्री नगरपालिका अस्पतालले उक्त सेवा बन्द गरिदियो । अस्पतालले प्रदान गरिरहेको स्वास्थ्य बिमाबापतको सेवा बन्द भएपछि मार खेप्नेमा विष्णु एक्ला होइनन् । अस्पतालबाट दैनिक ६ सयदेखि ७ सय जनासम्म बिमित (बिरामी) यसको मारमा परेका छन् । अस्पताल व्यवस्थापन समितिका अध्यक्ष एवं मध्यपुर थिमि नगरपालिकाका प्रमुख मदनसुन्दर श्रेष्ठले सरकारले समयमा स्वास्थ्य बिमाको रकम उपलब्ध नगराउँदा बाध्य भएर अस्पतालले स्वास्थ्य बिमा कार्यक्रमअन्तर्गतका सेवा तत्कालका लागि बन्द गरेको बताए । अस्पतालले उधारोमा औषधि ल्याएर बिरामीलाई वितरण गरिरहेको र अस्पताल सञ्चालन नै गर्न नसक्ने भएपछि यसो गरिएको उनले बताए । भने, करिब ६ करोड रुपैयाँभन्दा बढी बिमाको रकम आउनै बाँकी छ । ल्याबमा तीन लाख, फार्मेसीमा करिब चार लाख र अन्य सेवामा गरी दैनिक करिब १० लाख रुपैयाँ बराबरको बिमाबापत सेवा गर्दै आए पनि अस्पताललाई सरकारले रकम उपलब्ध नगराएको नगरप्रमुख श्रेष्ठ बताउँछन् । अस्पतालबाट बिमितले बहिरंग तथा अन्तरंग सेवा, शल्यक्रिया, प्रसूति, फार्मेसी, ल्याब, फिजियोथेरापी, एक्सरेलगायतको सेवा लिँदै आएको थिए । सेवा बन्द भएपछि बिरामीले बढी शुल्क तिरेर निजी अस्पताल धाउन बाध्य बनेका छन् । त्यसो त अस्पतालले स्वास्थ्य बिमाबापतको सेवा बन्द गरेपछि स्वास्थ्य बिमा बोर्ड टेकुले असोज ४ मा बिमितहरूलाई भक्तपुर अस्पतालबाट पनि सेवा लिन सकिने भन्दै पत्राचार गर्यो । यस्तो पत्राचारपछि बिमित सेवाग्राहीहरू भक्तपुर अस्पतालमा पुगे । तर, क्षमताभन्दा धेरै सेवाग्राहीको चाप खेपिरहेको यस अस्पतालमा सेवा लिन सहज छैन । दैनिक १५ सयदेखि २ हजार बिरामी आउनुहुन्छ । अस्पतालले थेग्नै नसक्ने गरी बिरामीको चाप बढेको छ, भक्तपुर अस्पतालकी मेडिकल सुपरिटेन्डेन्ट डा सुमित्रा गौतमले भनिन्, दैनिक बिमाबापतको करिब ६ लाख रुपैयाँभन्दा बढीको त औषधि नै वितरण भइरहेको छ । मध्यपुर थिमिका बिमितहरूले नेेपाल कोरिया मैत्री नगरपालिका अस्पतालमा तत्काल सेवा सुरु गर्नुपर्ने माग गर्दै आएको छन् । जिल्लामा बिमा लागू भएका भक्तपुर अस्पताल करिब ३ करोड रुपैयाँ, भक्तपुर नगरपालिकाद्वारा सञ्चालित ख्वप अस्पतालमा करिब ५ करोड रुपैयाँ, सहिद धर्मभक्त राष्ट्रिय प्रत्यारोपण केन्द्रमा करिब ३ करोड रुपैयाँ, भक्तपुर क्यान्सर अस्पतालमा करिब ४ करोड रुपैयाँ, सिद्धिस्मृति बाल अस्पतालमा १ करोड रुपैयाँ स्वास्थ्य बिमा बोर्डबाट भुक्तानी हुन बाँकी रहेको अस्पतालहरूले जानकारी दिएका छन् । सरकारले सर्वसाधारणलाई २०७२ चैतदेखि १ लाख रुपैयाँ बराबरको औषधि तथा उपचार खर्च निःशुल्क गराउँदै आएको छ । बिमा सेवा लागू भएका जिल्लामध्ये भक्तपुर पहिलोसमेत हो । सरकारले घरघरमा स्वास्थ्य बिमा सुविधा पुर्याउने लक्ष्यअनुरूप कार्यक्रम सञ्चालन गरेको हो । तर, समयमा लागत रकम भुक्तानी हुन नसक्दा बिमाका कारण अस्पताल सञ्चालनमा नै कठिनाइ भएको भक्तपुर नगरपालिका९ का वडाध्यक्ष एवं सामाजिक विकास समिति संयोजक रवीन्द्र ज्याख्वले बताए । जिल्लाका स्थानीय तहहरूले घरघरमा स्वास्थ्य बिमाको पहुँच पुर्याउने उद्देश्यले प्रतिपरिवार १ हजार रुपैयाँ अनुदानसहितको बजेट व्यवस्थापन गर्दै बिमा अभियान नै चलाएको छ । तर, सञ्चालनमै आइसकेको स्वास्थ्य बिमा कार्यक्रम प्रभावकारी भने हुन सकिरहेको अवस्था छैन ।मुलुकभर सरकारी तथा गैरसरकारी गरी ४ सय २८ वटा स्वास्थ्य संस्थाले स्वास्थ्य बिमाको कार्यक्रम सञ्चालन गरेको छ । राष्ट्रिय बिमा बोर्डका सूचना अधिकारी शोभित रिजालका अनुसार देशभर दैनिक १५ हजार बिमितले सेवा लिइरहेको तथ्यांक छ । प्रक्रियागत रूपमा भुक्तानी हुन समय लागे पनि बोर्डले जतिसक्दो छिटो सेवा दिएको उनी बताउँछन् । जनशक्ति थपेर सफ्टवेयरलाई पनि परिवर्तन गरेर छिटो सेवा पुर्याउने कोसिस गरिरहेका छौं, उनले भने ।"
एउटै कोठामा पालैपालो पढाइ,"(काभ्रे)  पहिरोको कारण भवनमा क्षति पुगेपछि जिल्लाको महाभारत४ बूढाखानीस्थित बूढानीलकण्ठ प्राविका विद्यार्थीहरू एउटै कक्षामा पालैपालो अध्ययन गर्न बाध्य छन् । गत असोज ७ मा पहिरोले ६ वटा कक्षाकोठामा क्षति पुगेपछि शिशुदेखि कक्षा ५ सम्मका विद्यार्थीहरू बचेको अस्थायी सिकाइ केन्द्र (टीएलसी) मा पालैपालो पढ्दै आएका छन् । बाँकी कक्षाका विद्यार्थीलाई खुला चौरमा पढाउने गरिएको छ ।विद्यालयका दुवै भवन पहिरोले क्षतिग्रस्त भए । अर्को विकल्प नभएपछि एउटै कोठामा पालैपालो राखेर कक्षा सञ्चालन गर्ने गरेका छौं, प्रधानाध्यापक टेकबहादुर तुम्सिङले भने, ठूलो पहिरो गएको कारण विद्यालयले आफ्नो स्रोतमा केही गर्न सक्ने अवस्था छैन । सरोकारवालासमक्ष पहल गरे पनि निकास निस्केको छैन । उनका राष्ट्रिय पुनर्निर्माण प्राधिकरणअन्तर्गत जिल्ला आयोजना कार्यान्वयन एकाइ (शिक्षा) ले बनाएका २ कोठा पूर्ण रूपमा भत्किएका छन् । स्थानीय नेपाल स्कुल परियोजनाले निर्माण गरेका ४ वटा कोठा जोखिमका कारण प्रयोग गर्ने अवस्था छैन । युनिसेफको सहयोगमा आईसीडी नेपालले बनाइदिएको टीएलसीका २ कोठामध्ये एउटामा कक्षा सञ्चालन भइरहेको उनले बताए । अर्को कोठामा क्षतिग्रस्त विद्यालयका सामग्री राखिएको छ । दसैंतिहारका लागि विद्यालय बन्द भएको बेलामा पहिरो गएका कारण विद्यार्थीहरू जोखिममा नपरेको विद्यालय व्यवस्थापन समिति सदस्य हीराबहादुर लामाले बताए । स्कुल खुलेको बेलामा भए ठूलो क्षति हुन्थ्यो, लामाले भने, अहिले पनि जोखिम मोलेरै बालबालिका विद्यालय पठाइरहेका छौं ।गत कात्तिक २६ देखि विद्यालय खुलेको हो । त्यसयता चौरमा र एउटा कक्षाकोठामा पालैपालो पठनपाठन हुँदै आएको छ । कक्षा ५ सम्म सञ्चालित विद्यालयमा ४० जना विद्यार्थी पढ्छन् । प्रअसहित ३ शिक्षक कार्यरत छन् । प्रअ मगरले वैकल्पिक व्यवस्था गरिदिन गाउँपालिकालाई अनुरोध गरिएको बताए । सुरक्षित स्थानको प्रबन्ध गरी भवन निर्माण गर्न उनले सबै सरोकारवाला पक्षसँग अनुरोधसमेत गरे ।"
"ट्रमा सेवा : घोषणा राजमार्गमा, तर बजेट नेताका जिल्लामा पठाएर फ्रिज","(काठमाडौं)  सिन्धुलीका २३ वर्षीय जीवन बस्नेत सवार मोटरसाइकललाई शुक्रबार बिहान महोत्तरीको रातोपुलमा गाडीले ठक्कर दियो । बेहोस अवस्थाका उनलाई स्थानीयले बर्दिबास जनसेवा अस्पतालमा पुर्याए । अस्पतालले भर्ना लिन मानेन, सिनामंगलको काठमाडौं मेडिकल कलेज (केएमसी) रिफर गर्यो । केएमसीले हाडजोर्नी डाक्टर नभएको भन्दै भर्ना लिन मानेन । राष्ट्रिय ट्रमा सेन्टर पुर्याउँदा करिब ७ घण्टा बितिसकेको थियो । पैतालाको हड्डी भाँचिएका बस्नेतको हाल सेन्टरमा उपचार भइरहेको छ । उनी दुर्घटनामा परेको क्षेत्र बीपी राजमार्गका अस्पतालहरूमा ट्रमा सुविधा उपलब्ध भएको भए तत्कालै उपचार हुन्थ्यो । डाक्टरहरूले उपचारमा ढिलाइ भएको भए रगत बगेर ज्यानै जान सक्ने बताउनुभएको थियो, उनले भने, ढिलाइकै कारण शरीरको अन्य भागको मासु काटेर हाल्नुपर्यो ।िििधादिङका ५४ वर्षीय सुमन सुनार राष्ट्रिय ट्रमा सेन्टरमै भर्ना भएको एक महिना नाघ्यो । महोत्तरीको बर्दिबासमा कात्तिक २१ मा मोटरसाइकलको ठक्करबाट उनको दुवै खुट्टा भाँचिएको छ । तत्काल राजधानी ल्याउन ढिलाइ हुँदा गहिरोसँग लाछिएको मांसपेशी फेरि पलाएन । घाउ निको नहुँदा उनको शल्यक्रिया रोकिएको छ । ट्रमामै उपचारार्थ रामेछापका ५७ वर्षीय अर्जुनबहादुर कार्कीको समस्या पनि उस्तै छ । रामेछापमा मोटरसाइकल दुर्घटनामा पर्दा उनको दुवै खुट्टाका नली भाँचिएका छन् । िििरूखबाट लड्दा दोलखा गौरीशंकर गाउँपालिका८ छेसाबारीका ३८ वर्षीय वीरबहादुर श्रेष्ठको दुवै खुट्टाको नलीहाड चार टुक्रा भयो । गत शुक्रबार ६ घण्टा लामो शल्यक्रियापछि उनको दाहिने खुट्टामा ५ र दायाँमा २ वटा रड हालिएको छ । उनका अनुसार पहिलो शल्यक्रिया सेट हुन दुईदेखि तीन महिना लाग्छ । दोस्रो शल्यक्रियाका लागि चारदेखि पाँच महिना कुर्नुपर्छ । िििदुर्घटनास्थल नजिकै ट्रमा सेवा उपलब्ध नहुँदा घाइतेहरू राजधानी नै आउनुपर्ने अवस्था माथिका घटनाले देखाउँछन् । सवारी दुर्घटना वा लडेर घाइते बिरामीको चाप कम गर्न सरकारले २०७७ को नीति तथा कार्यक्रममार्फत प्रमुख राजमार्गमा ट्रमा सेवा विस्तार गर्ने घोषणा गरेको थियो । सोहीअनुरूप स्वास्थ्य मन्त्रालयले ०७७७८ मा मुलुकका विभिन्न १० स्वास्थ्य संस्थामा ट्रमा युनिट स्थापना तथा सञ्चालन शीर्षकमा ५० लाख रुपैयाँका दरले बजेट विनियोजन पनि गर्यो । योजनाबद्ध अध्ययन नभएकाले राजनीतिक नेतृत्वले विनियोजित बजेट आफ्ना क्षेत्रमा लगे । राजमार्गका स्वास्थ्य संस्थामा ट्रमा सेवा सुरु हुन सकेन ।चिकित्सकहरूले पोखरा, बुटवल, नेपालगन्ज, गेटा मेडिकल कलेज कैलाली, धरान स्वास्थ्य विज्ञान प्रतिष्ठान, हुम्ला स्वास्थ्य विज्ञान प्रतिष्ठानलगायत राजमार्गपायक पर्ने क्षेत्रीय, अञ्चल, जिल्ला वा प्राथमिक स्वास्थ्य केन्द्रमा ट्रमा युनिट तोक्न अनुरोध गरेका थिए । त्यसलाई बेवास्ता गर्दै मनलाग्दी ढंगले ट्रमा सेन्टरको स्थान तय भएको देखिन्छ । राजनीतिक पहुँचकै भरमा चिकित्सकको दरबन्दीसमेत नभएका स्वास्थ्य चौकीमा ट्रमा युनिट स्थापना भएका छन् । स्रोतका अनुसार तत्कालीन स्वास्थ्य राज्यमन्त्री नवराज रावतले आफ्नो गृहजिल्ला सुर्खेतको सिम्ता गाउँपालिकाको राकम स्वास्थ्य चौकीमा बजेट पठाएका थिए । भानुभक्त ढकालले पनि स्वास्थ्यमन्त्री हुँदा मोरङको सुन्दरहरैंचा नगरपालिकाको इन्द्रपुर स्वास्थ्य चौकीमा ट्रमा युनिटका लागि बजेट पठाएको स्रोत बताउँछ । तर दुवै चौकीले विनियोजित बजेट खर्च गर्न सकेनन् । स्वास्थ्य मन्त्रालयका सचिव रोशन पोखरेल कतिपय महत्त्वपूर्ण बजेट आवश्यक क्षेत्रमा भन्दा राजनीतिक दलका नेताले जिल्लामा लैजाँदा समस्या निम्तिएको बताउँछन् । हामीले राजमार्गमा सेवा विस्तार गर्न भनेर बजेट छुट्याएका हुन्छौं । तर पहुँचको भरमा अन्यत्र लैजाने गर्छन्, उनले गुनासो गरे । पाँचवटा स्वास्थ्य संस्थाका लागि विनियोजित बजेट त फ्रिज नै भएको छ । बाँकी संस्थामा विनियोजित बजेटबाट उपकरण खरिद भए पनि आवश्यक जनशक्ति नहुँदा सञ्चालनमा आएको छैन ।वाग्मती प्रदेशका मुख्यमन्त्री राजेन्द्रप्रसाद पाण्डे हचुवाका भरमा ट्रमा युनिट स्थापनाको घोषणा गर्दा काम नभएको बताउँछन् । ट्रमा युनिट चलाउन कम्तीमा १५ देखि २० करोड रुपैयाँ आवश्यक पर्छ । एउटा अपरेसन थिएटर बनाउनै एक करोडभन्दा बढी चाहिन्छ, उनले भने, मन्त्रालयलाई प्रत्येक वर्ष एउटा राजमार्गमा ट्रमा सञ्चालन गर्न पुग्ने गरी बजेट छुट्याउन आग्रह गरेको थिएँ, तर मानेनन् । भरतपुर अस्पताल, बागलुङ अस्पताल, धादिङ मलेखुको राजमार्ग सामुदायिक अस्पताललगायतमा बजेट फ्रिज भएको छ । भरतपुर अस्पतालका मेडिकल सुपरिन्टेन्डेन्ट प्राडाकृष्णप्रसाद पौडेलले उपकरण खरिद गर्न टेन्डर गर्ने प्रक्रियामा रहेको बताए । गत वर्ष कोभिडका कारणले केही गर्न पाइएन, उनले भने । धादिङको बेनीघाटस्थित राजमार्ग सामुदायिक अस्पतालमा ट्रमा सञ्चालन गर्ने भनेर सरकारले बेनीघाट रोराङ गाउँपालिकालाई बजेट पठाएको थियो । अन्य ठाउँमा जस्तै यहाँ पनि काम अघि बढेन, बजेट फ्रिज भयो । गाउँपालिकाका स्वास्थ्य संयोजक शंकरबाबु दुवाडीले ट्रमा सञ्चालनका लागि पटकपटक छलफल गर्दा पनि अस्पतालले नै चासो नदिएकाले बजेट फ्रिज भएको आरोप लगाए । १५ वर्षदेखि अस्पतालको अध्यक्ष रहेका मुख्यमन्त्री पाण्डेले उक्त आरोप अस्वीकार गर्दै गाउँपालिकाकै कारण ट्रमा युनिट सञ्चालनमा आउन नसकेको जिकिर गरे । गाउँपालिकालाई ट्रमा चलाउन एउटा कोठा दिन्छु भनेकै थिएँ, पाण्डेले भने, उनीहरूकै बेवास्ताले गर्दा बजेट फ्रिज भएको हो । केही स्थानमा भने जनशक्ति अभाव प्रमुख समस्याका रूपमा देखिएको छ । मन्त्रालयले बर्दिबास अस्पताल, तनहुँको भानु नगरस्तरीय कालीमाटी अस्पताल, सिरहाको मिर्चैया प्राथमिक स्वास्थ्य चौकी र गुल्मीको रुरु गाउँपालिकास्थित रिडी प्राथमिक स्वास्थ्य चौकीलाई पनि बजेट पठाएको थियो । यी स्वास्थ्य संस्थाले ईसीजी, भिडियो एक्सरेलगायतका उपकरण खरिद पनि गरे तर जनशक्ति अभाव देखाउँदै सञ्चालन गर्न सकेनन् । खरिद गरिएका उपकरण प्रयोगविहीन छन् । रुरु गाउँपालिका स्वास्थ्य शाखा प्रमुख छत्रबहादुर अधिकारीले मन्त्रालयले दुई जना छात्रवृत्तिमा अध्ययन गरेका डाक्टर नपठाएकाले ट्रमा चलाउन नसकेको बताए । भएका एक डाक्टर अध्ययन बिदामा छन्, उनले भने, जनशक्ति भएमा ६ बेडसम्म सञ्चालन गर्ने योजना छ । भानु नगरपालिकाका स्वास्थ्य शाखा अधिकृत ऐश्वर्यचन्द्र भट्टराईले पनि मन्त्रालयले माग गरेअनुसार मेडिकल अफिसर, रेडियोलोजिस्ट र स्टाफ नर्स नपठाएकाले युनिट सञ्चालनमा ल्याउन नसकेको बाध्यता सुनाए । कालीमाटी नगरस्तरीय अस्पताल अहेब र हेल्थ एसिस्टेन्टले चलाउन बाध्य छौं, उनले भने । बैतडीको पाटन नगरपालिकाको सिद्धेश्वर स्वास्थ्य चौकीले भने ट्रमा युनिट स्थापनाका लागि पाएको ५० लाख रुपैयाँमध्ये १५ लाख रुपैयाँको मेसिन खरिद र ३५ लाख रुपैयाँको भवन निर्माणमा खर्च गरेको जनाएको छ । सिद्धेश्वरले पनि जनशक्ति अभावका कारण ट्रमा सञ्चालनमा ल्याउन सकेको छैन । बजेट छुट्याउनुअघि पर्याप्त अध्ययन नभएका कारण ट्रमा युनिट सञ्चालनमा आउन नसकेको मन्त्रालयका सचिव पोखरेलसमेत स्विकार्छन् । सरकारले नीति तथा कार्यक्रममा घोषणा गर्नेबित्तिकै बजेट छुट्याउनुपर्दा पर्याप्त अध्ययन गर्न नसकिएकै हो, उनले भने, कहाँकहाँ कमजोरी भयो यस विषयमा सम्बन्धित महाशाखासँग बुझ्नेछु । जनशक्ति अभावका भएका अस्पतालहरूको सर्भे भइरहेको उनले बताए ।ट्रमा कार्यविधि २०७७ ले ट्रमाको वर्गीकरण १ देखि ५ तहमा गरेको छ । पहिलोमा राष्ट्रिय र दोस्रोमा प्रदेशस्तरका छन् । सबभन्दा तल्लो तहको युनिटमा पनि २४ घण्टा खटिने मेडिकल अफिसर, फिजिसियन डाक्टर, हेल्थ असिस्टेन्ट, तालिम प्राप्त नर्स, पारामेडिक्स, एक्सरे टेक्निसियन रहनुपर्ने व्यवस्था छ । साथै, भेन्टिलेटर, मनिटर, स्पाइनल ब्याक बोर्ड, अपरेसन थिएटर, एक्सरे, ईसीजीलगायत उपकरण हुनुपर्छ ।विश्व स्वास्थ्य संगठनको अवधारणाअनुसार १० लाख जनसंख्या भएको सहरमा एउटा अत्याधुनिक ट्रमा अस्पताल स्थापना गर्नुपर्छ । ट्रमा कार्यविधिको दफा ६ का अनुसार मुख्य राजमार्गको बढी दुर्घटना हुने स्थानलाई नक्सांकन गरी भौतिक पूर्वाधार तथा यातायात मन्त्रालयसँग समन्वय गरी पायक पर्ने स्थानको स्वास्थ्य संस्थामा ट्रमा उपचारको व्यवस्था गर्नुपर्ने व्यवस्था छ । कार्यविधिको दफा ३ मा व्यवस्था भएअनुसार प्रदेश तहका अस्पतालअन्तर्गत सातै प्रदेशमा बढी दुर्घटना हुने क्षेत्र नजिक स्थापना गरिने उल्लेख छ । मुलुकमा बीपी, त्रिभुवन, अरनिको, नारायणघाटमुग्लिन, मेची, कोसी, सगरमाथा, सिद्धार्थ, राप्तीलगायत १५ मुख्य राजमार्ग छन् ।दैनिक ६ जनाले सडक दुर्घटनामा ज्यान गुमाउँछन् महानगरीय ट्राफिक प्रहरी महाशाखाको २०६६ देखि २०७६ असोजसम्मको तथ्यांक हेर्ने हो भने मुलुकभर १ लाख ७ सय ४ सडक दुर्घटना भए । १० वर्षको अवधिमा २० हजार ६ सय ७६ जनाले ज्यान गुमाए । १ लाख २४ हजार १ सय ८१ जना गम्भीर घाइते भए । कोभिडका कारण सरकारले जारी गरेको निषेधाज्ञाका बेला पनि दुर्घटनामा कमी आएन । ०७७७८ मा उपत्यकामा मात्रै ९ हजार ५ सय ४५ सवारी दुर्घटनामा परे । मुलुकभर त्यो संख्या २० हजार ६ सय ३४ थियो । १० वर्षको तथ्यांक केलाउँदा प्रत्येक दिन सरदर ५ देखि ६ जनाले सडक दुर्घटनामा परेर अकालमा ज्यान गुमाउने गरेका छन् । राजधानीबाहिर उपचार सुविधा नहुँदा सडक दुर्घटनामा घाइतेमध्ये अधिकांश राष्ट्रिय ट्रमा सेन्टरमा उपचारका लागि आउने गर्छन् । सेन्टरमा दैनिक ओपीडीमा ३ सयभन्दा बढी र इमर्जेन्सीमा ५० जना बढी आउँछन् । तीमध्ये भीर र रूखबाट लडेका बिरामी पनि छन् । सेन्टरका हाडजोर्नी विशेषज्ञ डा सन्तोष पौडेल उपत्यकाबाहिर पर्याप्त ट्रमा युनिट नहुँदा बिरामी राजधानी आउनुपर्ने बाध्यता रहेको बताउँछन् । सडक दुर्घटनामा परेकामध्ये १० प्रतिशत घाइतेको समयमा उपचार गर्न नसक्दा अकालमा ज्यान जाने गर्छ । यस्ता बिरामीको तत्काल अपरेसन वा आईसीयूमा राखेर उपचार गर्नुपर्छ, उनले भने, उपत्यका बाहिरका सरकारी अस्पतालमा पर्याप्त आईसीयू र जनशक्ति अभावले राजधानी रिफर गर्दा घाइतेले सास्ती भोग्ने गरेका छन् ।"
पोखरामा बन्ने भो आईटी पार्क,"(कास्की)  जग्गा अभावका कारण लामो समयदेखि अलपत्र सूचना प्रविधि (आईटी) पार्क परियोजनाको निर्माण कार्य थालिएको छ । पहिलो चरणमा कम्पाउन्डका लागि टेन्डर निकालिसकिएको गण्डकी प्रदेशको कानुन, सञ्चार तथा प्रदेशसभा मामिलामन्त्री बिन्दुकुमार थापाले जनाए । गण्डकी सरकारको आफ्नै स्वामित्वमा जग्गा नहुँदा निर्माण प्रक्रिया ढिला सुरु भएको उनको भनाइ छ । डिजिटल प्रदेश बनाउने, प्रदेशलाई अन्तर्राष्ट्रिय बजारसँग जोड्ने उद्देश्यले गण्डकी सरकारले पोखरा१८ जामुनबोटमा सूचना प्रविधि पार्क निर्माण गर्ने योजना सार्वजनिक गरेको थियो । आईटी पार्क प्रदेश सरकारको प्रदेश गौरवको आयोजना हो । संघीय सरकारको नाममा रहेको जग्गाको अधिकार प्रदेशलाई नहुँदा पार्कलगायत योजना प्रभावित बनेको मन्त्री थापाले बताए । जग्गा माग गरेको डेढ वर्षमा स्वामित्व पाएका छौं, उनले भने । गण्डकी सरकार गठन भएको पहिलो वर्षमा नै सार्वजनिक गरिएको यो आयोजना सरकार गठन भएको चार वर्ष पूरा हुँदासम्म कार्यान्वयनमा आउन नसकेको हो । २०७६ असोजमा बसेको मन्त्रिपरिषद्को बैठकले संघीय सरकारसँग जग्गा माग गरेको थियो । त्यसअनुसार संघीय सरकारकै नाममा रहने तर जग्गाको भोगाधिकार मात्र प्रदेशलाई हुने गरी संघीय मन्त्रिपरिषद्को २०७७ पुस २० को निर्णयले ९६ रोपनी १३ आना २ दाम जग्गा दिएको मन्त्रालयले जनाएको छ । पार्कको कम्पाउन्ड निर्माणका लागि चालु वर्ष १ करोड ७० लाख रुपैयाँ विनियोजन भएको मन्त्रालयका कानुन अधिकृत श्रीप्रसाद तिवारीले बताए । एक करोड संघीय सरकारको ससर्त अनुदान हो, उनले भने, ७० लाख रुपैयाँ प्रदेशबाटै छुट्टिएको छ । कुल बजेटबाट डीपीआरका लागि ५ लाख रुपैयाँ छुट्टिएको भए पनि विगतका वर्षमा रकम खर्च हुन नसकेको उनले बताए । यस्तै, मन्त्रालयले डीपीआरका लागि संघीय अर्थ मन्त्रालयसँग थप बजेट माग गरेको मन्त्री थापाले बताए । पोखरा१८ ग्यारजाती जामुनबोटस्थित रत्न आधारभूत विद्यालयको नाममा रहेको १८३ नम्बरको कित्ता प्रस्तावित सूचना प्रविधि पार्क निर्माण प्रयोजनका लागि गण्डकीलाई उपलब्ध गराइएको हो । मन्त्रालयले यस योजनाका लागि गत आवमा ३५ लाख रुपैयाँ विनियोजन गरेको थियो । सो रकमबाट सम्भाव्यता अध्ययन गरिएको मन्त्रालयले जनाएको छ । प्रदेश सरकारले नै सञ्चालन गरेको गण्डकी विश्वविद्यालयबाट यही शैक्षिक सत्रदेखि आईटी कक्षा सञ्चालन भएको छ । यदि आईटी पार्क निर्माण भएको भए पार्कभित्रै आईटीका कक्षा सञ्चालन गर्न सकिने गण्डकी विश्वविद्यालयका रजिस्ट्रार डा कैलाश तिमिल्सिनाले जानकारी दिए । पार्क निर्माण भएपछि आईटीका कक्षा पार्कभित्रै सञ्चालन गरिने उनले बताए । हाल गण्डकी विश्वविद्यालयले आईटी कक्षा महेन्द्रपुलस्थित सञ्चालन गर्दै आएको छ । आईटी कक्षा सञ्चालनका लागि गण्डकी विश्वविद्यालयलाई अधिकार पनि प्राप्त भएको र स्रोतसाधनको पनि व्यवस्था भएको विश्वविद्यालय स्रोतले जनाएको छ ।"
रासायनिक मलको दीर्घकालीन समाधान खोज,"जमिनको उर्वराशक्ति दीर्घकालसम्म कायम राख्न, पर्यावरण जोगाउन र स्वास्थ्यकर कृषि उत्पादनका लागि नेपालले बिस्तारै जैविक खेतीलाई जोड दिनु आवश्यक छ । सम्पूर्ण रूपमा प्रांगारिक खेती गर्न नसकिए पनि रासायनिक मल प्रयोगको मात्रा भने घटाउनैपर्छ । कतिपय विकसित देशहरूले यस्तो मलको प्रयोग उल्लेख्य रूपमा घटाइसकेका छन् । नेपालले पनि यो बाटोमा सुविचारित पाइला चाल्न ढिला भैसकेको छ । यसका निम्ति रासायनिक मल प्रयोग नगर्दा पनि कृषि उत्पादन र यसको वृद्धिदरको मात्रा नघट्ने विधिज्ञान किसानहरूमा हुनु आवश्यक छ । तर जबसम्म त्यस्तो कृषिवातावरण बन्दैन, तबसम्म यथा रूपमा सचेततापूर्वक रासायनिक मल प्रयोग गर्नुको विकल्प देखिँदैन । रासायनिक मल अभावमा कृषि उत्पादन घट्दा किसानहरूको जीविकामा मात्र होइन, देशको अर्थतन्त्रमा पनि प्रभाव पर्छ । त्यसैले सिजनमै भएको मल हाहाकारलाई सरकारले गम्भीरतापूर्वक लिनुपर्छ, र किसानहरूले अविलम्ब मल पाउने प्रबन्ध मिलाउनुपर्छ । देशको कुल गार्हस्थ्य उत्पादनमा एक चौथाइभन्दा बढी योगदान कृषि क्षेत्रको छ । यसको अर्थ, कृषि उत्पादकत्व जति बढाउन सक्यो, अर्थतन्त्रको आकार पनि सोहीअनुरूप बढ्छ । र, समयमै रासायनिक मल पाउनु र नपाउनुले कृषि उत्पादनको आँकडालाई फरक पार्छ । तैपनि किसानहरूलाई बेलैमा मल उपलब्ध गराउन सरकारले कहिल्यै उचित ध्यान पुर्याएको पाइँदैन । यो कुनै एउटा खास सरकारको मात्र समस्या होइन । जुनसुकै दलव्यक्ति सत्तामा छँदा पनि यो समस्याबाट किसानहरू जहिल्यै आजित छन् । प्रमुख बालीहरू लगाउने याममा किसानहरूले भनेको मल पुग्दो पाउँदैनन् । अहिले पनि पूर्वी तराईका किसानले डीएपी मलबिनै गहुँ छरिरहेका छन् । अभावकै बीच अधिकांश क्षेत्रमा गहुँ छरिसकेका सुदूरपश्चिमका किसान पनि युरिया नपाएर हैरान छन् ।प्रदेश १ मा रासायनिक मल अभावले उत्पादन घट्ने स्थिति आएको भन्दै सरोकारवाला चिन्तित छन् । यहाँ किसानहरूले मागको आधा पनि डीएपी मल नपाउने भएका छन् । कृषि सामग्री कम्पनीको प्रदेश १ कार्यालयका अनुसार यहाँ १५ देखि १८ हजार टन डीएपी मल आवश्यक पर्छ । तर कम्पनीको तयारी नै गहुँ र तोरी खेतीका लागि ६ हजार ५ सय टन आयात गर्नेछ, त्यसमा पनि बिहीबारसम्म ४ हजार ५ सय टन मात्र आइपुगेको छ । अन्न भण्डारका रूपमा परिचित प्रदेश २ को हालत पनि यस्तै छ । धान बालीमा जसोतसो जोहो गरेर मल छरेका यहाँका किसानले यति बेला फेरि गहुँमा छर्ने मलको चरम अभाव झेलिरहेका छन् । यही कारण बाली बिग्रने चिन्ताले किसानहरूलाई सताइरहे पनि सरकारले भने आपूर्तिमा चासो देखाएको छैन । गण्डकी प्रदेशबाहेक देशका अरू भूभागमा पनि यही समस्या छ । अभावका बीच मल पाइहालेमा पनि किसानहरू महँगो मूल्य तिर्न विवश छन् । रुपन्देहीमा व्यवसायीहरूले गत असारसम्म प्रतिबोरा २ हजार ३ सय रुपैयाँमा पाइने डीएपीलाई वीरगन्जदेखि मगाएर ३ हजार ४ सय ५० रुपैयाँमा बिक्री गरिरहेका छन् । सुदूरपश्चिम तराईमा पर्याप्त मल नपाएकै कारण कति किसानले त पहिले गहुँ छर्ने योजना बनाएको खेत पनि बाँझै राखेका छन् । अहिले सिँचाइ गरेर गहुँमा युरिया हाल्ने बेला हुन थालेको छ, तर यसका लागि पनि दौडधुप गर्नुपर्ने अवस्था छ । महेन्द्रनगरस्थित कृषि सामग्री कम्पनी लिमिटेडको गोदाम रित्तो छ, मलका लागि सोधपुछ गर्न आउने किसान उसै फर्किरहेका छन् । समस्या कस्तो छ भने, गहुँ छरिसकेपछि युरिया आवश्यक पर्छ, तर बाली लगाउने बेलामा चाहिने डीएपी भने आउन थालेको छ । कोभिडका कारण लगाइएका प्रतिबन्धात्मक उपायहरूका कारण अन्तर्राष्ट्रिय बजारमा मूल्य सातैपिच्छेजसो बढ्ने गरेकाले मल अभाव हुन गएको कृषि तथा पशुपन्छी विकास मन्त्रालयको प्रस्टोक्ति छ । तर, मुलुकमा मल अभाव हुनुमा यही कारण मात्र पर्याप्त छैन । ठेकेदारले ढुवानीका लागि सस्तो दरमा सम्झौता गर्ने तर ढुवानी गर्दा भाग्ने तथा पन्छिने गरेका कारणसमेत आपूर्तिमा समस्या हुने गरेको छ । यस्तो अवस्थामा सरकारले बढेको अन्तर्राष्ट्रिय बजारअनुसार रकम विनियोजन गरेर र ठेक्का प्रक्रियालाई व्यवस्थित र छरितो बनाएर समयमै मल आयात गर्नुपर्छ । अहिलेका लागि देशभित्र रहेको मौज्दातको उचित वितरणमा ध्यान दिएर अब चाहिने मल समयमै ल्याउन पहल गर्नुपर्छ । सोझै उत्पादक देशका सरकारहरूसित किनेर हुन्छ या अरू उपाय लगाएर, सरकारको दायित्व जसरी हुन्छ किसानलाई समयमै मल उपलब्ध गराउनु हो । मलको हाहाकार सालिन्दा दोहोरिने नियति भैसकेकाले सरकारले पटकैपिच्छे फरकफरक बहाना बनाउनुभन्दा यसको दीर्घकालीन समाधानका उपाय पहिल्याउनुपर्छ । एकातर्फ, आवश्यक मात्रामा रासायनिक मल यथासमय मुलुक भित्र्याउने प्रबन्ध मिलाउनुपर्छ भने अर्कातर्फ बाली उत्पादनमा सम्झौता नगरीकन यसको प्रयोग घटाउनेतर्फ पनि जोड दिनुपर्छ ।"
जलवायु परिवर्तनमा केन्द्रित किम्फ,"१९ औं काठमाडौं इन्टरनेसनल माउन्टेन फिल्म फेस्टिभल (किम्फ) मा विशेष मन्तव्य दिन आएका रोलेक्स अवार्ड विजेता भारतका शिक्षा सुधारक सोनाम वाङचुकले विश्वको शत्रु जलवायु परिवर्तन भएको जनाएका छन् । उहाँले इन्टरनेटमा मानिसको मृत्युको कारणबारे खोजी गर्दा, भौतिक हिंसाभन्दा प्रदूषित वातावरण र हाम्रो नमिलेको जीवनशैली पो रहेछ भन्ने थाहा पाउनुभएछ । उक्त तथ्य उहाँले राख्नुभयो । विश्वमा अधिक उपभोक्तावादी संस्कृतिले गर्दा अत्यधिक प्राकृतिक दोहनका कारण औद्योगिक उत्पादनका क्रममा कार्बन उत्सर्जन र प्रदूषण नै मानव मृत्युसँग जोडिन आएको विषय रहेछ । उहाँका अनुसार अहिलेको चुनौती भनेको हातहतियार होइन गलत जीवनशैली हो । त्यसैले हाम्रो जीवनशैलीमा नै परिवर्तन गर्नुपर्छ । हामी समस्याको होइन समाधानको अंग बन्नुपर्छ । उहाँले यसका लागि साधारण जीवनशैली जिउने अभियान नै सुरु गर्नुभएको रहेछ । पैसा दिएर होइन, हिँडेर, साइकल चढेर र रूख रोपेर तथा कार्बन उत्सर्जन र प्रदूषण कम हुने उपाय अपनाएर आफ्नो जीवनशैलीमा परिवर्तन गरेर सबैले योगदान गर्न सकिन्छ । प्रायः सबै देशले प्रतिरक्षामा धेरै बजेट खर्च गरिरहेका छन् । अबको समयमा एउटा देशका लागि अर्को देश खतरा होइन, संसारका लागि जलवायु परिवर्तन एउटा साझा खतरा हुन गइरहेको छ । अबका दिनमा प्रतिरक्षाको पुनर्परिभाषा गर्नुपर्ने आवश्यकता आइसकेको छ । सबै देश मिलेर हालको प्रतिरक्षा बजेटको आधा मात्रै पनि जलवायु परिवर्तनको खतरासँग लड्न प्रयोग गर्ने हो भने सबैलाई फाइदा पुग्छ । उहाँका अनुसार धर्म, परम्परा, शिक्षा, फिल्म निर्माणजस्ता विषयमा पनि प्रचलित परम्परागत परिभाषालाई पुनर्परिभाषित गर्न आवश्यक छ । वीरेन्द्र सुवाल, ब्यासी, भक्तपुर"
कांग्रेसको चुनावी अभ्यास र अरू दल,"प्रजातान्त्रिक शक्तिको पर्याय बनेको कांग्रेसले राणाकालदेखि गणतन्त्रसम्म अनेक आरोहअवरोह पार गरेको छ । अहिलेसम्म आउँदा वाग्मती धमिलिने, सफा भएजस्तै यो पार्टीमा पनि यथास्थितिमै चल्ने कि समयअनुसार पुस्तान्तरण भएर नयाँ शिराबाट यात्रा सुरु गर्ने भन्ने बहसले महत्त्व पाउँदै छ । शेरबहादुर देउवालाई विस्थापित गरेर नयाँ ढंगले जाने हो भने उनीबाहेकका शीर्ष नेतृत्वले साझा उम्मेदवार नबनाई धरै छैन । यतातिर केही युवाले पहल गरे पनि त्यो फलदायी हुनेमा शंकै छ । उधारोमा पद बाँडफाँटको हल्ला पनि चलिरहेको छ । देश संघीयता आएपछि, गाउँ, वडा, हुँदै जिल्ला र प्रदेशमा सबै दलको संगठन र व्यवस्थापन व्यवस्थित हुनु जरुरी छ । वडामा जित्न नसक्नेले जिल्ला ताक्छ । जिल्लाकाले प्रदेशमा नभई वा नगई केन्द्रमा आउने वा आशीर्वाद या धनको बलमा रातारात उपल्लो पद पाउने चलन पनि छ । यस्तो प्रवृत्तिले योग्य, इमानदार र क्षमतावान् कार्यकर्तादेखि नेतासम्म छेउ लागेका धेरै उदाहरण हरेक दलमा छ । मनोनयन वा समानुपातिक पनि गोजी र खोपीबाटै परिपूर्ति हुँदै आएका छन् । कांग्रेस पनि यसबाट अछुतो छैन । साँच्चै कांग्रेसमा आमूल परिवर्नन ल्याउने हो भने यस्तो प्रवृत्ति परिवर्तन हुनुपर्छ । र, भोलिका दिनमा प्रजातन्त्रको दुहाई दिने पार्टीले सबै क्षेत्रमा प्रजातान्त्रिक अभ्यासलाई आत्मसात् गर्दै सामान्य कार्यकर्ता, शुभेच्छुकदेखि नेतासम्मले शिर ठाडो पारेर हिँड्ने अवस्था बनाओस् । श्रीकृष्ण राजवंशी, सुनकोसी३, सिन्धुली"
चुनावको मौसम,"नेपालको संविधान२०७२ मुताबिक स्थानीय, प्रदेश र संघीय तहका निर्वाचन भएको चार वर्ष पूरा भएको छ । संसदीय व्यवस्थामा पाँचौं वर्षचाहिँ चुनावको वर्ष हुन्छ । यस अर्थमा नेपालमा अहिले चुनावको मौसम सुरु भइसकेको छ । संसद्वादी पार्टीहरूका महाधिवेशन, सम्मेलनजस्ता गतिविधिहरूको तीव्रता सांगठनिक वैधताको निरन्तरताका लागि मात्र नभई चुनावको तयारी पनि हो भन्ने स्पष्टै छ । ठूला दलसँग लेनदेन गरेर एकाध सिट जित्ने आशामा चलेका वा खुलेका साना दलहरूमा पनि चुनावी कम्पन सुरु भएकै देखिन्छ । पहिले जितेर पाँच वर्ष शासनमा रहेकाहरू फेरि पार्टीमा टिकट कसरी प्राप्त गर्ने र जित्ने भन्ने ध्याउन्नमा होलान् । पहिले टिकट नपाएका वा हारेकाहरू अबको पटक कसरी पार लागिएला भन्ने जुक्तिकर्ममा होलान् । पहिलेको चुनावमा लागेको ऋण अझै तिर्न नसक्ने सुधा मानिसहरूचाहिँ के गर्ने भन्ने चिन्ताबीच सोचमग्न होलान् । संसदीय राजनीतिका खेलाडीहरूका निम्ति चुनाव आफ्नो जीवनको उन्नतिको एक गतिलो खेल हो । उनीहरूका निम्ति हारजित एक खेलको केवल परिणाम हो, जसरी फुटबल क्लबमा आबद्ध पेसेवर खेलाडीका निम्ति कुनै एक खेलमा हार वा जित । आम श्रमजीवी जनताका निम्ति भने चुनाव एक सपना हो, आफ्नो परिवार र समुदायको जीवन सहज बन्छ कि भन्ने सपना । पुँजीवादी व्यवस्थाले केही सय वर्षदेखि लगातार बाँड्दै आएको सपना ! चुनावलाई मितिबाट हेर्ने आम प्रचलन छ, जीवनको उमेरबाट हेर्ने गरिएको छैन । जीवनको उमेरबाट संसदीय चुनावलाई हेर्यो भने मानिसको जीवनलाई आशैआशामा रित्त्याउने अजिंगर हो चुनाव । संसारको महान् लोकतन्त्र भनिने भारतीय संसदीय चुनावले आजसम्म कति पुस्ताको दयनीय जीवन पचाइसक्यो तर आज पनि किसानहरू आशैआशमा भोट हाल्दै छन्, आत्महत्या पनि बर्सेनि गर्दै छन् । यस कोणबाट बहस चल्नै बाँकी छ । एउटा श्रमजीवी मानिसले चार पटक चुनावमा भोट हाल्दा उसको बैंस ओरालो लाग्न थालिसकेको हुन्छ अनि बढीमा दस पटक भोट हाल्दा त जीवनकै अन्तिम प्रहर सुरु हुन्छ । त्यसकारण चुनाव समाजका हर्ताकर्ता शासकहरूका निम्ति बेग्लै कुरा हो, आम श्रमजीवीका निम्ति भने पाँचपाँच वर्ष जिन्दगीको उमेर हराउँदै जाने प्रपञ्च पनि हो । यस्तै चुनावको मौसम नेपालमा अहिले सुरु भएको छ ।चुनावको मौसम आम श्रमजीवीको रुचिबाट बन्दैन बरु व्यवस्थाका हर्ताकर्ता शासकहरूबाट बन्छ । निर्वाचन आयोग मतदाता नामावली संकलन गर्न घरघर पुग्छ । सरकार बजेट छुट्याउँछ, मिति घोषणा गर्छ । रेडियो, टेलिभिजन, पत्रपत्रिका सबैबाट एकछत्र प्रचार सुरु हुन्छ । गाउँनगरका खाइलाग्दा ज्यान र रवाफका मान्छे चुनावबारे बोल्न थाल्छन् । राजनीतिक पार्टीहरू यसरी ह्वात्तै परोपकारी अवतारमा प्रकट हुन्छन् कि आम जनतामा मतिभ्रम पैदा हुन्छ । ती पार्टीहरू आफूले हिजो गरेका कामले नै यो जगत् थामिएको जस्तो व्याख्यान फुक्न थाल्छन् अनि अबको चुनावमा निर्वाचित हुँदा जीवन हराभरा बनाइदिने सपना बाँड्न तँछाडमछाड गर्छन् । मध्यमवर्गीय बुद्धिजीवी पार्टीहरूका पक्ष र विपक्षमा कानेखुसी गर्न थाल्छन् । पाँच वर्षभरि वैकल्पिक राजनीतिको डिस्कोर्स चलाउनेमध्येका एक हूल बौद्धिक एकाएक पार्टीहरूसँग टिकट माग्न वा राजनीतिक नियुक्तिको लालसामा प्रचण्ड चुनाववादीका रूपमा प्रकट हुन थाल्छन् । यस्तो मनोवैज्ञानिक युद्धबीच, लगातार मतदान गर्दा पनि आफ्नो जीवनमा आधारभूत परिवर्तन कहिल्यै नभएका बहुसंख्यक श्रमजीवीलाई चुनावको मौसमले गाँजिहाल्छ । मानिसको दिमागको बनावट र सीमा यस्तै त छ आफू अगाडिका सबै मानिस हाँस्न थाले भने थोरै भए पनि हाँसो आउँछ, धेरै मानिस रोए भने अनायास नै पग्लिदिन्छ । यस्तै मनोदशाले आम श्रमजीवी पनि चुनावको मौसममा रत्तिन्छन् । आम मानिस विकल्प नदेख्दा चालु व्यवस्थाकै कुनै फेरो समातेर मुक्तिको सपना देख्न बाध्य हुन्छन् । यसरी चुनाव आम श्रमजीवीका निम्ति विकल्पहीन बाध्यात्मक राजनीतिक कर्म बन्न पुग्छ । पहिले निर्वाचितहरूले आफूले गरेका कामको फेहरिस्त लगाउँछन् । तिनका गलत हर्कत मन परेको थिएन तर चुनावी माहोलले गर्दा श्रमजीवीहरू तिनको काम ठीकै होला भन्ने मनस्थितिमा पुग्छन् । चुनावको माहोल सृष्टि गरिएपछि चुनावको आँखाबाट संसार हेर्ने अचम्मको दार्शनिक वातावरण बन्न पुग्छ । जन्मिएपछि बाख्राले घाँस खान्छ, सुँगुरले जमिन उधिन्छ, जुन सहजवृत्ति हो । संसदीय व्यवस्थामा निर्वाचित भएपछि प्रतिनिधिहरूले थुप्रै सहीछाप गर्छन्, जनताको करबाट प्राप्त पैसा मनलाग्दी खर्च गर्छन्, भ्रष्टाचार एवम् नातागोतालाई पोस्ने काम गर्छन् । सिंगो देश जेसुकै होस्, आफ्नो निर्वाचन क्षेत्रमा पैसाको खोलो बगाउने प्रपञ्च रच्छन् । तर चुनावी तामझामले श्रमजीवी जनतालाई यी सब बिर्सने मनस्थितिमा पुर्याउँछ । निर्वाचित अधिकांशको काम बाख्राले घाँस खानु वा सुँगुरले भुइँ उधिन्नुजस्तै सहज प्रक्रियाभन्दा बढी होइन भन्ने यथार्थ गायब हुन्छ बरु तिनले फलाक्ने कामको फेहरिस्त त्यत्तिकै विशेष लाग्न थाल्छ ।कुनै उत्सवमय नाचगानमा सहभागीले आफ्नो परिवार सदस्यको मृत्युको खबर आउँदा त्यसबारे कानेखुसी गरेजस्तै संसदीय चुनावी माहोलबारेको आलोचनात्मक मन्थन साउतीमा बदलिन्छ । पुँजीवादी व्यवस्थाले वर्षौंदेखि चुनाव गरिआएको छ तर बहुसंख्यक श्रमजीवीका समस्या समाधान किन भएनन् भन्ने प्रश्न गायब हुन्छ । यस्ता चुनावले प्रतिनिधि चुनिन्छन् कि पाँच वर्षका लागि मालिक चुनिन्छन् भन्ने आलोचनात्मक हाँक हराउँछ । आज संसारमा श्रमजीवीले निर्माण गरेको पुँजी मुठीभर पुँजीपतिको ढुकुटीमा कैद हुने परिपाटी यस्तै चुनावबाट निर्वाचितहरूले बनाएका हुन् । सत्तरी प्रतिशत पर्यावरण सिध्याउने वातावरण पनि यस्तै चुनाव विजेताहरूले बनाएका हुन् । दुनियाँभरि चुनाव भइरहेको छ तर आम श्रमजीवी र न्यायप्रेमी मानिसको दुःख भने बढिरहेछ । के पुँजीवादी व्यवस्थाका यस्ता चुनावहरूबारे प्रतिबहस हुनै नपर्ने हो ? कदापि होइन । पुँजीवादी व्यवस्थाका पक्षधरहरू वर्ग र वर्गसंघर्षको विषय पटक्कै मन पराउँदैनन् । उनीहरू दर्शन, विचार र राजनीति वर्गीय हुँदैन भन्ने गर्छन् । यथार्थमा उनीहरू वर्गको विषयलाई छोपेर आफ्नो शोषकवर्गीय राइँदाइँ जारी राख्न नै यस्तो तर्क गर्दछन् । तर समाज वर्गमा विभक्त छ, वर्गहरूबीच कहिले सुषुप्त त कहिले विस्फोटक वर्ग संघर्ष जारी छ । समाजका विचारजन्य सबै विषय वर्गीय छन् । पुँजीवादी व्यवस्थाभित्रको निर्वाचन स्वयम् एक विचारमा आधारित प्रणाली हो । तब निर्वाचन प्रणाली वर्गीय हुन्छ कि हुन्न ? निःसन्देह वर्गीय समाजमा निर्वाचन प्रणाली पनि स्वतः वर्गीय हुन्छ । यस वैचारिकीमा उभिँदा पुँजीवादी संसदीय व्यवस्थाको निर्वाचन प्रणाली पुँजीपति वर्गलाई नै मूलतः सेवा गर्ने खालको हुन्छ र छ । आज संसारमा पुँजीवादी व्यवस्थाअन्तर्गत संसदीय, राष्ट्रपतीय, राष्ट्रपति एवम् प्रधानमन्त्रीको संयुक्त, सैनिक एकाधिकारमा आधारित र पार्टीअधीनस्थ निर्वाचन र शासकीय स्वरूपहरू क्रियाशील छन् । सामन्तवादी युगमा आम मानिसले आफ्नो प्रतिनिधि चुन्न नपाउने अवस्थालाई ध्वस्त पारेर पुँजीवादी व्यवस्थाले प्रतिनिधि छान्न पाउने अनि निर्वाचित प्रतिनिधिले शासन गर्ने व्यवस्था निर्माण गर्नु क्रान्तिकारी कदम थियो । यो व्यवस्था सामन्तवादी परिपाटीका तुलनामा प्रगतिशील थियो । तर पुँजीवादी व्यवस्थाअन्तर्गत श्रमजीवी वर्ग र उत्पीडितहरूका निम्ति यो प्रतिनिधिले शासन गर्ने व्यवस्था बितेका चार सय वर्षमा लाभदायक हुन सकेन । युरोपमा रहुन्जेल पुँजीवादी व्यवस्था र यस्तो निर्वाचन प्रणाली पुँजीपतिको सेवा गर्दै रह्यो । जब दक्षिण एसियामा त्यो आइपुग्यो, त्यसपछि भने यो व्यवस्था र निर्वाचन प्रणाली पुँजीपति र कथित हिन्दु उच्च जातका निम्ति मात्र फाइदाजनक बन्यो । पुँजीवादी व्यवस्था पुँजीपति वर्गले आफ्नो वर्गको फाइदाका निम्ति बनाएको हो, तब जति सुधार गरे पनि त्यो श्रमजीवी वर्गका निम्ति हुन कदापि सम्भव छैन । पुँजीवादी व्यवस्थाअन्तर्गतका निर्वाचनबाट सबैभन्दा आनन्दित पुँजीपति वा बढीमा मध्यम वर्ग भएको छ । अश्वेत ओबामा वा चिया बेच्ने मोदी त्यही अवस्थामा राष्ट्रपति वा प्रधानमन्त्री भएका होइनन् बरु पुँजीपतिमा रूपान्तरण भइसकेपछि निर्वाचित भएका हुन् भन्ने यथार्थ छर्लंग छैन ? सबैले देखेको र भोगेको व्यावहारिक यथार्थलाई हेरे पनि विषय स्पष्ट हुन्छ । कम्तीमा पचास लाख खर्च गर्न नसक्नेले गाउँपालिका र नगरको प्रमुख वा प्रदेश सांसदको उम्मेदवार बन्ने आँट गर्न सक्छ ? संघीय निर्वाचनमा कम्तीमा एक करोड जोहो नगर्नेले जितको दाबी गर्न सक्छ ? त्यो पैसा कहाँबाट आउँछ ? जुवाडे प्रवृत्तिको मानिस वा निष्ठामा कंगाल हुन तयार मध्यम वर्गको व्यक्तिले घरजग्गा बेचेर त्यति रकम निकाल्ला । आम श्रमजीवीले त त्यो खर्च कदापि जुटाउन सम्भव छैन । वडा सदस्यजस्ता पदमा खर्च नहुन सक्छ, ती त निर्णायक पद होइनन् । मध्यम वर्ग र त्योभन्दा तलको वर्गबाट विकसित राजनीतिक नेताले चुनावका निम्ति खर्च माग्न जाने दलाल पुँजीपति वर्गसँग नै हो । देश लुटेको पुँजीपतिले तब नै लगानी गर्छ, जब थप नाफा पाउने सम्भावना देख्छ । तल्लो वर्गका उम्मेदवार यदि विजेता बने उनीहरू लगानीकर्ता दलाल पुँजीपतिको आम्दानी बढाउने नीति बनाउन वा उनीहरूको खराब हर्कतमा चुप बस्न बाध्य हुन्छन् । यही कारण त हो, चुनावअगाडि र पछाडि बजार भाउ खपिनसक्नु बढ्छ किनभने निकटतम प्रतिद्वन्द्वी र विजयी दुवैलाई दलाल पुँजीपतिले लगानी गरेका हुन्छन् । यो सही हो कि, समाजको भलो नै एकसूत्रीय मनसाय भएका कतिपयले पनि यस्ता चुनाव जित्छन् । उनीहरू एकाध सुधार गर्न प्रयत्न गर्दागर्दै सकिन्छन्, सिंगो व्यवस्थामा हस्तक्षेप गर्न सक्तैनन् । सिंगो व्यवस्थाविरुद्ध एकाध व्यक्तिको प्रयत्न निरीह हुनुको विकल्प पनि के होस् ! यस्तो निर्वाचनबाट स्थापित व्यवस्थाबाट हरेक पटक आम श्रमजीवी जनता पीडित हुन बाध्य हुन्छन्, फेरि समय बितेपछि वैकल्पिक आन्दोलन नभएको अवस्थामा त्यही प्रक्रियामा सामेल हुन अभिशप्त हुन्छन् । यही त हो संसारका श्रमजीवी बहुसंख्यक जनता र आम नेपालीको विगत एवं वर्तमान !निर्वाचन प्रणाली र शासकीय स्वरूपबारे नेपालमा नयाँ भ्रमहरूको खेती लगातार चलिरहेको छ । एक, राष्ट्रपति प्रत्यक्ष निर्वाचित हुने प्रणालीले समस्या समाधान हुन्छ भनिँदै छ । यो तर्कको जोड भनेको देशमा शासन पाँच वर्षका लागि स्थिर हुनेछ भन्ने हो । बहुसंख्यक श्रमजीवी वर्गका निम्ति सधैंभरि शासन स्थिर नै त छ । कहिले उनीहरूमाथिको शोषण र उत्पीडन अस्थिर भएको थियो र ? राष्ट्रपतीय प्रणाली भयो भने आम श्रमजीवी शक्तिशाली कसरी हुन्छन् ? पुँजीवादी व्यवस्थामा न अमेरिका न रुस, राष्ट्रपतीय प्रणाली हुँदैमा कुन देशमा भए श्रमजीवी शक्तिशाली ? उदाहरण त कतै छैन । दुई, पूर्ण समानुपातिक निर्वाचन प्रणालीको पनि चर्चा हुँदै छ । एक त, यो निर्वाचन प्रणालीमा पुँजीपति वर्ग कदापि जान चाहँदैन । नेपालका कतिपय संसद्वादी पार्टीले लोकप्रिय हुन यो नारा दिइरहेका छन् । अर्को कुरा, समानुपातिक गरिए पनि त्यो वर्गको समानुपातिक होइन, समुदायको समानुपातिक हो । समानुपातिक समुदायबाट आउँदा वर्गीय हिसाबले पुँजीपति वर्ग नै आउने हो । आज मधेसी दलबाट मधेसी पुँजीपति र मधेसी कथित हिन्दु उच्च जात नै आएजस्तै हुने हो । तीन, प्रतिनिधि फिर्ता बोलाउने अधिकार (राइट टु रिकल) भएको निर्वाचन प्रणालीको पनि कुरा चल्छ । फिर्ता त बोलाउने तर चुन्ने प्रणाली पुरानै भएपछि नयाँ प्रतिनिधि गुणात्मक रूपमा फरक कसरी हुन्छ र ? चार, पुँजीवादी संसदीय निर्वाचनलाई उपयोग गर्नुपर्छ भन्ने एउटा वामपन्थी मत पनि छेउकिनारामा क्रियाशील छ । रुसमा लेनिनले सय वर्षअगाडि एक पटक प्रयोग गरेको नीति नै यस मतको जग र धुरी दुवै हो । यो नीति सय वर्षअघिको पुँजीवादी व्यवस्थाको भन्डाफोर गर्न काम लागेको मानिन्छ तर आजको समयमा उद्देश्य प्राप्तिका निम्ति लागू हुने कुनै सम्भावना देखिएको छैन । नेपालमा उपयोगवादी नारायणमान बिजुक्छे भक्तपुरमै व्यवस्थाको अंग बनेर उपयोग भए भने मोहनविक्रम सिंहहरू निकृष्ट संसद्वादीहरूसँगको मोलमोलाइमा एकाध सिट हात पार्न अभिशप्त छन् । मुद्दा निर्वाचन प्रणालीको कदापि होइन बरु समग्र व्यवस्थाको हो भन्ने कुरा अब बुझ्नैपर्छ । व्यवस्था जस्ताको तस्तै राखी निर्वाचन प्रणाली मात्र बदलेर व्यवस्थाको खराबी हल गर्ने कुरा कि त इमानदार कल्पना हो कि त बेइमान लफ्फाजी । अब प्रश्न उठ्छ, के गर्ने त ? कुनै पनि व्यवस्थाले आफ्नो अनुकूल निर्वाचन प्रणाली बनाउँछ । त्यसैले बहस निर्वाचन प्रणालीबारे होइन, व्यवस्थाबारे नै हुनुपर्छ । जसरी सामन्तवादी युगमा आम रूपमा प्रतिनिधिले शासन गर्ने प्रणालीको कल्पना पनि गरिँदैनथ्यो, त्यसै गरी आज प्रतिनिधिले शासन गर्ने व्यवस्थाको विकल्पमा बहस नभइरहेको मात्र हो । पुँजीवादी क्रान्तिले पहिले कल्पनै नगरिएको प्रतिनिधिले शासन गर्ने व्यवस्था स्थापित गरेझैं आज समाजवादीहरूले चालु आम श्रमजीवीविरोधी व्यवस्था र निर्वाचन प्रणालीको विकल्प तयार पार्न सम्भव छ । प्रतिनिधिले शासन गर्ने व्यवस्था पुँजीपति वर्गको भयो, अब सरोकारवाला वर्ग र समुदायले नै निर्णय र शासन गर्ने व्यवस्था एवं निर्वाचन प्रणाली आविष्कार गर्न नयाँ युगको पहल समाजवादीहरूले किन नगर्ने ?"
कोरियाले ६६ हजार कामदार ल्याउने,"(सोल)  दक्षिण कोरियाले रोजगार अनुमति प्रणाली (ईपीएस) अन्तर्गत सन् २०२२ मा ६६ हजार विदेशी कामदार भित्र्याउने भएको छ । विदेशी कामदार कोटा निर्धारण समितिका शुक्रबार बसेको बैठकले यो निर्णय गरेको हो । कोरियाले नेपाल, पाकिस्तात, श्रीलंका, बंगलादेश, भियतनाम, फिलिपिन्स, उज्बेकिस्थान, कम्बोडियासहित १६ देशबाट विदेशी कामदार ल्याउने गर्छ । सन् २०२२ का लागि उत्पादनमूलक क्षेत्रमा ४३ हजार, कृषि तथा पशुपालन क्षेत्रमा ९ हजार ९ सय ३० जना विदेशी कामदार कोरिया आउन पाउने छन् । माछापालन क्षेत्रमा ४ हजार ६ सय ४० जना तथा निर्माण क्षेत्रमा ३ हजार ९ सय ७० जना विदेशी कामदार कोरिया आउने छन् । त्यस्तै सेवा क्षेत्रमा २ सय ६० कामदार भित्र्याउने निर्णय गरेको छ । यो कोटामध्ये कोरियाली भाषा पास गरेर बसेका ४२ हजार ५ सय ३० जना र २३ हजार ४ सय ७० कमिटेड (प्रतिबद्ध कामदार) कामदारको रूपमा कोरिया आउन पाउनेछन् । एक वर्ष कुनै कम्पनीमा निरन्तर काम गरे कम्पनीले चाहेमा कमिटेड कामदारको रूपमा डाक्न सक्ने नियम रहेको छ । नेपालबाट कोभिड महामारीभन्दा अघि बर्सेनि ५ हजारभन्दा बढी कामदार कोरिया आउने गरेका थिए । कृषि र उत्पादनमूलक क्षेत्रमा मात्रै आउने भए पनि नेपाली कामदारको संख्या उल्लेखनीय रहँदै आएको छ । महामारीका कारण लामो समयदेखि रोकिएको नयाँ तथा कमिटेड कामदार ल्याउन नरोकिएको भए पनि यो वर्ष निकै कम कामदार मात्र कोरिया आएका छन् ।यस वर्ष ५२ हजार कामदार कोरिया ल्याउने योजना भए पनि महामारीका कारण सम्भव नभएकाले सन् २०२२ का लागि विदेशी कामदारको कोटा बढाएर ६६ हजार पुर्याइएको हो । गतवर्ष ५६ हजार कोटा निर्धारण गरिएकोमा ३० हजार कामदार मात्रै कोरिया आएका थिए । त्यसैगरी तत्कालका लागि कामदारको अभाव नहोस् भनेर जनवरी १ देखि अप्रिल १२ सम्म भिसा अवधि सकिन लागेका विदेशी कामदारलाई थप एक वर्ष बस्न दिने निर्णय गरिएको कोरियाली श्रम मन्त्रालयले जनाएको छ ।"
'दुई डोजले मात्र ओमिक्रोनबाट बचिन्न,"लन्डन (एजेन्सी) बेलायती वैज्ञानिकहरूले कोभिड१९ को नयाँ भेरिएन्टबाट बच्न खोपको दुई मात्रा पर्याप्त नहुने चेतावनी दिएका छन् । ओमिक्रोन र डेल्टा संक्रमितबारे गरिएको अध्ययनका आधारमा वैज्ञानिकहरूले नयाँ भेरिएन्टको संक्रमणबाट सुरक्षित रहन दुई मात्रा पर्याप्त नहुने जनाएका हुन् । तर तेस्रो अर्थात् बुस्टर डोज लगाएको खण्डमा भने ७५ प्रतिशत मानिसमा कोभिडको कुनै पनि लक्षण नदेखिने उनीहरूको भनाइ छ । त्यस्तै, बेलायतको हेल्थ सेक्युरिटी एजेन्सीले ५ सय ८१ जना ओमिक्रोन संक्रमित र हजारौं डेल्टा भेरिएन्ट संक्रमितको अवस्थाबारे अध्ययन र विश्लेषण गरी खोप प्रभावकारिताबारे यकिन गर्ने जनाएको छ । हालसम्मका नतिजा सीमित तथ्यांकमा आधारित छन् । ती तथ्यांकमा फाइजर र अस्ट्राजेनेका खोपको दुई मात्रा लगाए पनि त्यसको प्रभावकारिता अन्य भेरिएन्टको तुलनामा खस्केको देखिएको छ । तर बुस्टर डोजपछि भने संक्रमित व्यक्ति ७५ प्रतिशत सुरक्षित हुने देखिएको हो । यो यसअघिका भेरिएन्टविरुद्धको सुरक्षाभन्दा केही कम हो । मोडर्ना र जान्सेन खोपका विषयमा भने कुनै अध्ययन भइसकेको छैन । हाल प्रयोगमा रहेका खोपले कोभिडको संक्रमण हुनबाट शतप्रतिशत बचाउन नसके पनि खोपले धेरै मानिसलाई अस्पताल जानुपर्ने अवस्थाबाट सुरक्षित राख्छ । ओमिक्रोन भेरिएन्ट अति संक्रामक भएकाले आश्यचर्यजनक रूपमा छिटो र ठूलो लहर आयो भने जोखिमपूर्ण अवस्थाका धेरै मानिसहरू अस्पताल जानुपर्ने अवस्था आउने वैज्ञानिकहरूको भनाइ छ । पछिल्लो समय कोभिड१९ को नयाँ भेरियन्ट ओमिक्रोनका कारण विश्वव्यापी रूपमा त्रास फैलिइरहेको छ । हालसम्म देखिएकामध्ये ओमिक्रोन सबैभन्दा बढी उत्परिवर्तित भेरियन्ट हो । पहिलोपटक दक्षिण अफ्रिकामा नोभेम्बर २४ मा पुष्टि भएको ओमिक्रोनलाई विश्व स्वास्थ्य संगठन (डब्लूएचओ) ले उच्च जोखिम को सूचीमा राखेको छ । यो भेरिएन्ट तीव्र रूपमा फैलिइरहेकाले थप स्वास्थ्य सतर्कता अपनाउनुपर्ने संगठनको भनाइ छ । तर संगठन पहिलेका भेरिएन्टको तुलनामा ओमिक्रोनले मानिसमा पार्ने प्रभावबारे भने अझै प्रस्ट भइसकेको छैन ।यसअघि, डब्लूएचओले हाल प्रयोगमा रहेका खोपहरूले ओमिक्रोन संक्रमितलाई गम्भीर अवस्थामा पुग्नबाट जोगाउन सक्षम रहेको जनाएको थियो । दक्षिण अफ्रिकामा गरिएको एक परीक्षणमा ओमिक्रोनविरुद्ध फाइजर खोपको प्रभावकारिता पहिलेको तुलनामा कम देखिएको विवरण सार्वजनिक भएपछि संगठनको उक्त भनाइ सार्वजनिक भएको हो । तर वैज्ञानिकहरूले ओमिक्रोन भेरिएन्टविरुद्ध खोपहरूको प्रभावकारिताका विषयमा विस्तृत अध्ययन जारी रहेको र हालसम्म प्रकाशनमा आएका तथ्यांकहरू प्रारम्भिक भएको जनाएको छ । यसैबीच, बेलायती मन्त्री माइकल गोभले पछिल्लो समय ओमिक्रोनको संक्रमण फैलने क्रम तीव्र रहेको भन्दै स्थिति चिन्ताजनक रहेको बाएका छन् । यसको संक्रमण रोकथामका लागि तत्काल कदम चाल्नु आवश्यक छ । नयाँ तथ्यांक र त्यसको विश्लेषणलत्तै हामी केही गर्नेछौं, उनले भने । बेलायतमा हालसम्म ओमिक्रोन संक्रमितको संख्या १ हजार २ सय ६५ पुगिसकेको छ । स्वास्थ्य अधिकारीका अनुसार बेलायतमा शुक्रबार ५८ हजार १ सय ९४ जनामा कोभिड१९ को संक्रमण पुष्टि भएको थियो । जुन एकै दिन संक्रमित हुने जनवरी ९ यताकै ठूलो संख्या हो । मन्त्री गोभका अनुसार सरकारले केयर होमसम्बन्धी निर्देशिका परिवर्तन गरी आगन्तुकको संख्या नियन्त्रण गर्न लागिएको जनाएका छन् । बेलायतमा हरेक दुईतीन दिनमा ओमिक्रन संक्रमितको संख्या दोबर हुने गरेको छ । यदि संक्रमणको दर हालकै जस्तो रहेको खण्डमा डिसेम्बर अन्त्यसम्म दैनिक एक लाख जना ओमिक्रोनबाट संक्रमित हुने अनुमान स्वास्थ्य अधिकारीहरूको छ ।"
अमेरिकामा आँधीले ५० जनाको मृत्यु,"फ्रान्कफर्ट (एजेन्सी) अमेरिकाको दक्षिणपूर्वी राज्य केन्टुकीमा भीषण आँधीका कारण कम्तीमा ५० जनाको मृत्यु भएको अनुमान अधिकारीहरूको छ । स्थानीय समयअनुसार शनिबार बिहानै सुरु भएको आँधीले राज्यका विभिन्न स्थानमा भौतिक संरचना तहसनहस बनाएको केन्टुकीका गभर्नर एन्डी बेसरले बताए । केन्टुकीका धेरै काउन्टीहरू ३ सय किलोमिटरभन्दा बढी क्षेत्रमा फैलिएको आँधीबेहरीका कारण तहसनहस भएका छन् । थप विवरणहरू आउने क्रम जारी रहेकाले क्षतिको यकिन विवरण आउन अझै केही समय लाग्ने देखिएको छ, उनले भने । मिजोरी, अर्कान्सस र टेनेसीलगायतमा आँधीको बढी प्रभाव परेको छ । करिब ५० भन्दा बढी व्यक्तिले ज्यान गुमाएका छन् । आँधीका कारण ज्यान गुमाउनेको संख्या ७० देखि १०० को बीचमा रहेका अपुष्ट खबरहरू प्राप्त भएका छन्, बेसरले भने । आँधीका कारण भएको क्षति केन्टुकीको इतिहासमै गम्भीर तहसनहसको घटना भएको उनले जनाए । आँधीका कारण मेफिल्ड सहरमा एउटा मैनबत्ती कारखानाको छाना भत्किएको र ठूला संरचनामा क्षति पुगेको बेसरले बताए । मेफिल्डबाट सामाजिक सञ्जालमा पोस्ट गरिएका तस्बिर तथा भिडियोहरूले आँधीले भवनहरू लडाएको देख्न सकिन्छ । आँधीपछि रूखहरू लडेका छन् भने सडकमा फलाम र इँटाका टुक्राहरू छरिएका छन् । त्यसैगरी, आँधीबेहरीका कारण इलिनोई राज्यस्थित अमेजन कम्पनीको गोदाममा सयजना कामदार थुनिएका स्थानीय सञ्चारमाध्यमले जनाएका छन् ।"
किन रोकियो ममताको भ्रमण ?,"(नयाँदिल्ली)  नेपाल जान इच्छुक रहेकी पश्चिम बंगालकी मुख्यमन्त्री ममता बनर्जीको भ्रमण केन्द्र सरकारले अनुमति नदिएपछि रोकिएको छ । सत्तारूढ दल कांग्रेसको महाधिवेशनमा पाहुनाका रूपमा उनलाई आमन्त्रण गरिएको थियो । आमन्त्रण स्वीकार गर्दै उनले केन्द्र सरकारसँग नेपाल भ्रमणको अनुमति मागेकी थिइन् । तर विदेश मन्त्रालयले उनलाई नेपाल भ्रमण गर्नका लागि अनुमति दिएन । काठमाडौंमा शुक्रबारदेखि सुरु कांग्रेस महाधिवेशनको उद्घाटन सत्रमा भारतीय सत्तारूढ दल भारतीय जनता पार्टी (भाजपा) र विपक्षी कंग्रेस आईका प्रतिनिधि भने सहभागी भएका थिए । कांग्रेसले पठाएको निम्तो स्विकार्दै तृणमूल कंग्रेसकी प्रमुख मुख्यमन्त्री ममता आफैं नेपाल जान चाहेकी थिइन् । भारतमा मुख्यमन्त्रीले विदेश यात्रा गर्दा केन्द्र सरकारको अनुमति लिनुपर्ने प्रोटोकल छ । त्यही प्रोटोकलअनुसार ममताले आफ्नो नेपाल भ्रमणको अनुमति माग गर्दै केन्द्रलाई पत्राचार गरेकी थिइन् । तर विदेश मन्त्रालयले विदेशको कुनै राजनीतिक दलको मुख्यमन्त्रीलाई किन निम्ता गरेको ? प्रश्न तेर्स्याउँदै नोट पठाएको समाचार भारतीय अखबार हिन्दुस्तान टाइम्सले प्रकाशित गरेको छ । बंगालका मन्त्री तपस रायले मुख्यमन्त्री ममताको बढ्दो लोकप्रियताबाट भाजपालाई जलन भएको र परिणामस्वरूप उनलाई नेपाल जान रोकिएको प्रतिक्रिया दिएका छन् । भारतीय नागरिकलाई नेपाल जानलाई पासपोर्ट, भिसा वा सरकारको कुनै अनुमति लिइरहनु पर्दैन । तर मुख्यमन्त्री भएका नाताले उनले सरकारसँग नेपाल जाने अनुमति माग गरेको समाचारमा उल्लेख छ । ममता तेस्रोपटक पश्चिम बंगालको मुख्यमन्त्री बनेकी हुन् । गत मार्चअप्रिलमा भएको विधानसभा निर्वाचनमा ममताको पार्टीले अत्यधिक बहुमत ल्याएको थियो । सबैतिर भाजपाको लहर चलेका बेला पनि पश्चिम बंगालमा केही उपाय चलेको थिएन । भाजपाले त्यसैको रिस बेलामौकामा देखाउने गरेको ममताका समर्थकहरूको आरोप छ । यसअघि, गत सेप्टेम्बरमा पिस कन्फरेन्सको निम्तो स्वीकार गरेर रोम जाने तयारी गरेकी मुख्यमन्त्री ममतालाई भाजपा सरकारले रोकेको थियो । त्यसबेला ममताले सरकारप्रति कडा प्रतिक्रिया जनाएकी थिइन् । प्रधानमन्त्री नरेन्द्र मोदीलाई विपक्षी कंग्रेस आई र उसका नेताहरूले टक्कर दिन नसकेको भन्दै एकथरीले त्यसको जिम्मेवारी ममतालाई उठाउन प्रेरित गरिरहेका छन् । पछिल्लो दिनमा ममता स्वयं पनि राष्ट्रिय राजनीतिमा आफ्नो स्थान बनाउन प्रयत्नशील देखिन्छन् । केन्द्र सरकारले नेपालको सन्दर्भमा मुख्यमन्त्रीहरूले गर्न खोज्ने भेटघाटलाई त्यति रुचाएको पाइँदैन । यसअघि भारतस्थित नेपाली राजदूत नीलाम्बर आचार्यले दिल्लीका मुख्यमन्त्री अरविन्द केजरीवालसँग भेटघाटको समय मिलाएका थिए । तर विदेश मन्त्रालयले केजरीवाललाई रोक लगाएपछि अन्तिम समयमा भेटघाट रद्द भएको थियो ।"
"मलेसियाले सबै क्षेत्रमा श्रमिक लिने, सुरक्षामा नेपाली मात्रै","(काठमाडौं)  आप्रवासी श्रमिकको अभाव झेलिरहेको मलेसियाले सबै क्षेत्रमा कामदार ल्याउने निर्णय गरेको छ । मलेसियाले यसअघि पहिलो चरणमा प्लान्टेसन (रबर र पाम उद्योग) मा विशेष अनुमति लिएपछि मात्रै श्रमिक भर्ना गर्ने नीति लिएको थियो । मलेसिया सरकारको मन्त्रिपरिषद् बैठकले शुक्रबार उत्पादन, कृषि, प्लान्टेसन, सेवा, घरेलु क्षेत्रमा सबै स्रोत देशबाट श्रमिक ल्याउने निर्णय गरेको हो ।सेवा क्षेत्रअन्तर्गतको सुरक्षा क्षेत्रमा भने नेपाल मात्रै जान पाउनेछ । नयाँ श्रमिक लैजाने रोजगारदाताले पीसीआर परीक्षण, कोरोना संक्रमण भए उपचार खर्च, क्वारेन्टिनसहित सम्पूर्ण लागत खर्च बेहोर्नुपर्नेछ । मलेसियाले कोभिड संक्रमण बढेपछि २०२० मार्च १८ मा श्रमिक लैजान बन्द गरेको थियो । मन्त्रिपरिषद् बैठकको निर्णय सार्वजनिक गर्दै मलेसियाको मानव संसाधन मन्त्रालयले सबै देशका श्रमिकलाई खुला गरिएको जनाएको हो । विदेशी श्रमिक भित्र्याउन मलेसियाले विशेष मापदण्ड बनाइसकेको छ । काठमाडौंस्थित मलेसियन दूतावासका अनुसार एसओपीअनुसार मलेसिया जाने श्रमिकले नेपालमा विश्व स्वास्थ्य संगठन (डब्लूएचओ) द्वारा मान्यता प्राप्त कोभिड खोप लगाएको हुनुपर्नेछ । मलेसिया प्रस्थान हुनुभन्दा ७२ घण्टाभित्र श्रमिकले पीसीआर परीक्षण गर्नुपर्छ । मलेसिया पुगेपछि ७ दिन अनिवार्य स्वास्थ्य मन्त्रालयबाट तोकिएको क्वारेन्टिनमा बस्नुपर्नेछ । केलाङ क्षेत्रलाई क्वारेन्टिनका लागि छुट्याइएको छ ।क्वारेन्टिनमा राखिएको दोस्रो र पाँचौं दिनमा पीसीआर परीक्षण गरिनेछ । कोभिड संक्रमण भए निजी क्वारेन्टिन वा न्यून जोखिम उपचार सेन्टर (पीकेआरसी) मा राखिनेछ भने गम्भीर भएमा निजी अस्पतालमा पठाइनेछ । यसको सबै खर्च रोजगारदाताले नै बेहोर्नुपर्ने मलेसियाले जनाएको छ ।विदेशी श्रमिक ल्याउने आन्तरिक तयारी थालेपछि नेपाली दूतावासले श्रम सम्झौताको प्रभावकारी कार्यान्वयनमा जोड दिएको हो । मलेसियाको गृह मन्त्रालयबाट श्रमिक भर्ना गर्न अनुमति पाएका रोजगारदाताले तोकिएका सबै प्रक्रिया पूरा गरी नेपाली श्रमिक लैजान पाउने बाटो खुला गरिसके पनि रोजगारदाता कम्पनी भने मागपत्र प्रमाणीकरण गर्न नेपाली दूतावास अझै पुगिसकेका छैनन् । श्रम सम्झौतालाई एकदमै कडाइसाथ कार्यान्वयन गर्नुपर्छ, मलेसियाका लागि पूर्वराजदूत नेपाली राजदूत उदयराज पाण्डेले भने, कार्यान्वयन गराउन दूतावासले अभ्यास पनि गरिसकेको छ ।नेपाल र मलेसियाबीच २०७५ कात्तिक १२ मा सम्झौता भएको थियो । त्यतिखेर देखिएको प्राविधिक जटिलतालाई मिलाएर कार्यान्वयनमा ल्याउन झन्डै एक वर्ष लाग्यो । श्रम सम्झौताअनुसार भर्ना प्रक्रिया सुरु भएको ६ महिनामै कोभिड महामारी देखिएपछि मलेसियाले नेपालसहित गन्तव्य देशबाट श्रमिक लैजान रोकेको थियो । दूतावासले श्रमिक भर्ना गर्दा मागपत्र प्रमाणीकरणमै सम्झौताको कार्यान्वयनमा जोड दिने तयारी थालेको छ । यो सम्झौताको बुँदाले नेपाली श्रमिकलाई मर्यादित ढंगले काम गराउने, सुरक्षित वातावरणमा बस्न पाउने र व्यवस्थित ढंगले मलेसियामा रहन सक्ने अवस्था बनाएको छ, पाण्डेले भने, सम्झौतालाई सुरुमा कार्यान्वयन गर्न केही अप्ठारो देखिएला । तर यसलाई प्रभावकारी बनाउनुको अर्को विकल्प छैन । रोजगारदाताहरू यो सम्झौता कार्यान्वयन गर्न पूर्ण प्रतिबद्ध रहेको दूतावासले बताएको छ । हामीले सहजतापूर्वक कार्यान्वयन गर्न डिमान्ड लेटर बोकेर कम्पनीका मालिक, निर्देशक वा एचआर म्यानेजरमध्ये एक जना दूतावासमा आफैं आउनुपर्ने प्रणाली बनाइसकेका छौं, श्रम काउन्सिलर दीपक ढकालले भने, मागपत्र प्रमाणीकरण भइसकेपछि बुझ्न पनि कम्पनीकै जिम्मेवार पदाधिकारी आफैं आउनुपर्छ ।सम्झौताले श्रमिक आपूर्ति गर्ने मोडल, प्रक्रिया र खर्च पनि टुंगो लगाइसकेको छ । श्रम सम्झौताअनुसार श्रमिकले अनावश्यक आर्थिक बोझ बेहोर्नुपर्दैन । श्रमिक पठाउन लाग्ने सेवा शुल्क, आउनेजाने हवाई टिकट, भिसा शुल्क, स्वास्थ्य परीक्षण, सुरक्षा जाँच खर्च रोजगारदाताबाटै बेहोर्ने गरी मलेसियाले जिम्मा लिएको छ । रोजगारदाताले नेपाली म्यानपावरलाई सेवाशुल्कबापत श्रमिकले पाउने मासिक न्यूनतम तलबको ५० प्रतिशत रकम दिने उल्लेख छ । श्रमिक लैजाँदा मलेसियाली रोजगारदाताको ६३ सयदेखि ७९ सय रिंगेटसम्म खर्च हुनेछ । नेपालमा स्वास्थ्य परीक्षणमा लाग्ने २ सय ६० र सुरक्षा जाँचको १ सय ५ रिंगेट पनि रोजगारदाताले पहिलो महिनाको तलबमा फिर्ता गर्नुपर्छ । कोभिडपछि हुने भर्ना प्रक्रियालाई पारदर्शी बनाउन र श्रमिकको खर्च घटाउन मलेसियाले कार्यविधि नै बनाएको छ । नेपालस्थित मलेसियन दूतावासका अनुसार नयाँ श्रमिक लैजाने रोजगारदाताले पीसीआर परीक्षण, कोरोना संक्रमण भए उपचार खर्च, क्वारेन्टिनसहित सम्पूर्ण लागत खर्च बेहोर्नुपर्ने निर्णय गरेको थियो । मलेसिया सरकारको पछिल्लो निर्णयले श्रम सम्झौतालाई कार्यान्वयन गर्न अझ बल पुगेको श्रमविज्ञ गणेश गुरुङ बताए । नेपाली श्रमिकका लागि यो हितकर रहेको पनि उनको भनाइ छ ।"
एचआईडीसीएललाई ऊर्जा क्षेत्रको लगानी कम्पनी बनाइँदै,"विद्युत्का उत्पादन, प्रसारण तथा वितरणका आयोजनामा लगानी मात्रै गर्ने कम्पनीका रूपमा एचआईडीसीएलको स्थापना भए पनि आयोजना विकासतर्फ बढी केन्द्रित हुँदा मुख्य उद्देश्यअनुसार काम गर्न नसकिएको सीईओ गौतमको बुझाइ छ । स्थापना भएको १० वर्षसम्म पनि कम्पनीले खासै उपलब्धि हासिल गर्न सकेन । के कमीकमजोरी भए भन्ने विषयमा छलफल गर्दा एचआईडीसीएलले कन्सोर्टियममा मात्र नभई फुल फाइनान्सिङ (पूर्ण लगानी) नै गर्ने गरी काम गर्नुपर्ने देखियो, उनले भने, कम्पनी स्थापना गर्दा दिइएको म्यान्डेटअनुसार काम गर्न नपाएको जस्तो देखिन्छ ।अहिले ऊर्जा, जलस्रोत तथा सिँचाइ मन्त्रालयले पनि सरकारी लगानीका विद्युत् आयोजनामा लगानी खोज्ने गरी एचआईडीसीएललाई अगाडि ल्याउन खोजेको देखिन्छ ।ठूलो लगानीका आयोजनामा पैसा जुटाउन अप्ठ्यारो हुने अहिलेको अवस्थालाई ध्यानमा राखेर मन्त्रालयले यो कम्पनीलाई प्राथमिकतामा राखेको छ । छिमेकी मुलुक भारतमा पनि यही अवधारणामा पावर फाइनान्स कर्पोरेसन कम्पनी स्थापना भएर काम गरिरहेको छ । एचआईडीसीएले राष्ट्र बैंकबाट लगानीकर्ता कम्पनीका रूपमा अनुमति पाए यो कम्पनीबाट वैदेशिक ऋण तथा अनुदान लिन, पावर बन्ड जारी गर्न, निक्षेप प्रमाणपत्र (सर्टिफिकेट अफ डिपोजिट) जारी गर्न, गैरआवासीय नेपालीहरूबाट लगानी ल्याउन सक्नेजस्ता बाटो ठानिएको छ । एचआईडीसीएलले अहिले आफैं जलविद्युत् आयोजनाको विकासकर्ता कम्पनीका रूपमा काम गरिरहेको छ । तर अब लगानीमा मात्रै केन्द्रित हुने पनि उनले बताए । हामीले प्रोजेक्ट डेभलपमेन्टको प्लान छाडिसक्यौं । अब हामी कुनै आयोजनाको अनुमतिका लागि प्रस्ताव हाल्दैनौं । र लाइसेन्स लिएर आयोजना पनि बनाउँदैनौं । यो स्पष्ट छ, सीईओ गौतमले भने । तर यसअघि लाइसेन्स लिएर अध्ययन तथा निर्माणको चरणमा गएका आयोजनालाई भने निरन्तरता दिने एचआईडीसीएलले जनाएको छ । एचआईडीसीएलको सहायक कम्पनीका रूपमा रेमिट हाइड्रो लिमिटेड छ ।रेमिट हाइड्रोले ७७५ मेगावाट उत्पादन क्षमताको घुन्सा र ७०३ मेगावाट उत्पादन क्षमताको सिम्बुआ खोला जलविद्युत् आयोजना बनाइरहेको छ । १५६ मेगावाटको माडी जलाशययुक्त आयोजना र ७५६ मेगावाटको तमोर जलाशययुक्त आयोजना संयुक्त उपक्रम (जोइन्ट भेन्चर) मा विकास गर्ने गरी चीनको सरकारी कम्पनी पावर कन्स्ट्रक्सन कर्पोरेसन अफ चाइना लिमिटेड (पावर चाइना) सँग सम्झौता भइसकेको छ । एचआईडीसीएलले भारत सरकारको स्वामित्व रहेको एनएचपीसी लिमिटेडसँग पनि जलविद्युत् क्षेत्रमा लगानी तथा विकासका लागि सहकार्य गर्न सम्झौता गरेको गरिसकेको छ । विद्युत् क्षेत्रका आयोजना विकास गर्न सरकारी क्षेत्रबाटै नेपाल विद्युत् प्राधिकरण, विद्युत् उत्पादन कम्पनी, चिलिमेलगायतका कम्पनी सञ्चालनमा रहेकाले एचआईडीसीएल लगानीमै केन्द्रित हुन खोजेको सीईओ गौतमको भनाइ छ । अघिल्लो आर्थिक वर्ष २०७६७७ को वार्षिक प्रतिवेदनअनुसार एचआईडीसीएलको अधिकृत पुँजी ५० अर्ब, जारी पुँजी २२ अर्ब, चुक्ता पुँजी १६ अर्ब ५० करोड छ । कम्पनीमा ८० प्रतिशत संस्थापक र २० प्रतिशत सर्वसाधारणको सेयर छ । कम्पनीको प्रबन्धपत्रमा तथा नियमावलीमा कम्पनीको मूल उद्देश्य जलविद्युत् क्षेत्रको समग्र विकास तथा प्रवर्द्धनका लागि राष्ट्रिय तथा अन्तर्राष्ट्रिय क्षेत्रबाट वित्तीय स्रोत संकलन गरी जलविद्युत् उत्पादन, प्रसारण तथा वितरण आयोजनाहरूको विकास निर्माण गर्ने तथा आयोजनाहरूमा स्वपुँजी तथा ऋण लगानी गर्ने उल्लेख छ ।"
झापाका व्यवसायीले थाले नेपाली अलैंचीको ब्रान्डिङ,"(बिर्तामोड)  तीन वर्षअघि प्रतिकिलो तीन हजार रुपैयाँभन्दा बढी परेको अलैंची अहिले मुस्किलले ९ सय रुपैयाँमा बिक्री भइरहेको छ । कालो सुन भनिने अलैंचीको मूल्य र बजार अनियमित हुँदा नेपाली किसान र व्यवसायी सधैं मारमा पर्छन् ।वार्षिक ६ अर्ब रुपैयाँभन्दा बढी विदेशी मुद्रा आर्जन गर्दै आएको अलैंचीको मुख्य बजार भारत हो । भारतीय व्यापारीको सिन्डिकेट का कारण उच्च गुणस्तरको भए पनि नेपाली अलैंचीले विश्वबजारमा आफ्नो चिनारी स्थापित गर्न सकेको छैन । मसलाको रानी नामले समेत परिचित अलैंचीको निर्यात व्यापारबाहेक अन्य उत्पादन हुन सकेको छैन । विश्वबजारमा अलैंचीको माग र मूल्य अधिक देखेका झापाका चार युवाले मुलुकमै पहिलो पटक अलैंचीको विभिन्न उत्पादन सुरु गरेका छन् । उनीहरूले बिर्तामोडमा ७ करोड रुपैयाँभन्दा बढी लगानीमा अलैंची उद्योग स्थापना गरेका हुन् । एभरेस्ट लार्ज कार्डमम इन्डस्ट्रिजका नाममा अलैंचीको मिजाज ब्रान्ड उत्पादन सुरु गरिएको सञ्चालक सञ्जीव घिमिरेले जानकारी दिए । देशमा पहिलो पटक हामीले मिजाज नामबाट अलैंचीका विभिन्न उत्पादन सुरु गरेका हौं, घिमिरेले भने, नेपालमा उत्पादन हुने अलैंचीको भण्डारण र बिक्रीवितरण मात्र होइन, अबदेखि आफ्नै ब्रान्डिङ र लेबलिङमा नेपाली अलैंची विश्वबजारमा पुग्नेछ । उद्योगले मिजाज ब्रान्डमा माउन्टेन पर्ल्स, अलैंची पाउडर, अलैंची दाना र अलैंची उत्पादन गर्नेछ । मिजाज शब्द उर्दु भाषाबाट लिएको अर्का सञ्चालक निर्मल भट्टराईले जानकारी दिए । मिजाज को अर्थ उर्दु भाषामा मुड वा आनीबानी हुने उनको भनाइ छ । माउन्टेन पर्ल्स स्वादिष्ट चाँदी लेपित उच्च कोटिका अलैंची बीजलाई केसरको साथमा तयार गरिएको भट्टराईले बताए । माउथ फ्रेसनर का रूपमा प्रयोग गर्न मिल्ने माउन्टेन पर्ल्स ०४ ग्राम र २ ग्रामको प्याकेटमा पाउन सकिने उनको भनाइ छ । अलैंची पाउडर मसलाका रूपमा तयार गरिएको छ । शाकाहारी, मांसाहारी, चिया तथा सर्वतमा प्रयोग गर्न मिल्ने गरी पाउडर तयार गरिएको हो । यसलाई २० र ५० ग्रामका प्याकेटमा तयार गरिएको छ । बिर्यानी, पुलाउ, शाकाहारी तथा मांसाहारी परिकारमा मसलाको रूपमा प्रयोग गर्न मिल्ने गरी अलैंची दानाको प्याकेट तयार गरिएको छ । स्तरीय रूपमा प्रशोधनपछि १ सय ग्रामदेखि एक किलोसम्मका प्याकेटमा अलैंचीका दाना पाउन सकिने भट्टराईले जानकारी दिए । नेपाली अलैंची भारत निर्यात मात्र गर्ने होइन, यसबाट उत्पादन हुने गुणस्तरीय विभिन्न उत्पादनलाई तेस्रो मुलुक निर्यात गर्न उद्योग स्थापना गरेका हौं, घिमिरेले भने, राज्यले सहयोग गरे हाम्रा उत्पादनको निर्यातबाट मुलुकमा ठूलो विदेशी मुद्रा भित्र्याउन सहयोग पुग्छ । यसबाट अर्थतन्त्रमा व्यापार घाटा कम गराउन सहयोग पुग्ने उनको दाबी छ । इन्डस्ट्रिजले कार्डममम टी र कार्डममम ग्रिन टी उत्पादनको तयारीसमेत गरिरहेको घिमिरेले बताए । मैले वर्षमा ५० करोड रुपैयाँसम्मको अलैंचीको व्यापार गरें । तर हाम्रो आफ्नै प्रशोधन, ग्रेडिङ, प्याकेजिङ र लेबलिङ नहुँदा जति व्यापार गर्न सकिन्थ्यो, त्यति गर्न सकिएन, भट्टराईले भने ।"
विज्ञान प्रविधिमा ९० हजार जनशक्ति !,"(काठमाडौं)  विज्ञान तथा प्रविधि क्षेत्रमा अहिलेसम्म करिब ९० हजार जनशक्ति उत्पादन भएका छन् । नेपाल विज्ञान तथा प्रविधि संकाय (नास्ट) को ३९ औं वार्षिकोत्सवका अवसरमा सोमबार सार्वजनिक नेपाल साइन्स एन्ड टेक्नोलोजी रिपोर्टका अनुसार सन् २०१८ सम्म ८९ हजार ५ सय ४२ जनशक्ति उत्पादन भएका हुन् । यो भनेको हरेक १० लाख जनामा विज्ञान तथा प्रविधि पढ्नेको संख्या ३ हजार १ सय ९८ हो ।विज्ञान तथा प्रविधि क्षेत्रमा उत्पादित कुल जनशक्तिमध्ये भौतिकशास्त्र, रसायनशास्त्र, कम्प्युटर, आईटी, गणित, पृथ्वी र वातावरणका ९ हजार ९ सय २५ जना जनशक्ति छन् । प्रतिवेदनअनुसार वनस्पतिशास्त्र, जीवशास्त्र र माइक्रो बायोलोजीका ७ हजार ५० जना जनशक्ति नेपालका विश्वविद्यालयहरूबाट उत्पादन भएका छन् । तर तीमध्ये कति स्वदेशमा छन् भन्नेबारे प्रतिवेदन मौन छ । नेपाल जैविक विविधताको धनी र कृषिमा आश्रित अर्थतन्त्र भएको मुलुक हो । तर यिनै क्षेत्रको जनशक्ति उत्पादन कम रहेको प्रतिवेदनले औंल्याएको छ । कृषि विज्ञानमा कुल जनशक्ति ६ हजार ९ सय ३१ र वन विज्ञान र प्रकृति विज्ञानको कुल जनशक्ति संख्या २ हजार ४ सय ३० छ । तर तीमध्ये कतिले स्वदेशमै रोजगारी रोजे वा कति बिदेसिए भन्नेमा प्रतिवेदनमा उल्लेख छैन । प्रतिवेदनअनुसार इन्जिनियरिङ र प्रविधि क्षेत्रमा रहेको कुल जनशक्ति ४४ हजार ८ सय ३६, चिकित्सा तथा स्वास्थ्य क्षेत्रमा २० हजार १ सय २ छ । बायोटेक्नोलोजीमा उत्पादित जनशक्तिको संख्या १ सय ९८ रहेको प्रतिवेदनमा उल्लेख छ । तथ्यांकमा नेपालका विश्वविद्यालयहरूबाट विज्ञान तथा प्रविधि विषय लिएर स्नातक, स्नातकोत्तर र विद्यावारिधि गरेकाहरूलाई मात्रै समावेश गरिएको छ । टीएसएलसी र प्राविधिक विषयमा डिप्लोमा गरेकाहरूलाई पनि यो अध्ययनमा समावेश गरिएको छ ।मुलुकको विकासअनुसार वैज्ञानिक जनशक्तिको माग भए पनि उत्पादन क्षमता, दक्षता र सीपबीचको सन्तुलन कायम हुन नसकेको विज्ञहरू बताउँछन् । अनुसन्धानकर्ता डा उत्तमबाबु श्रेष्ठ प्राथमिकता क्षेत्र निर्धारण गरेर यस्ता जनशक्तिहरूको राज्यले सदुपयोग गर्नुपर्ने बताउँछन् । नेपाल कृषि अनुसन्धान परिषद् नार्कको उदाहरण दिँदै उनी भन्छन्, नार्कमा स्थापनाकालभन्दा अहिले जनशक्ति कम छन् । जनशक्ति पर्याप्त छैन तर भइरहेको जनशक्तिले पनि रोजगारमा योगदान गर्न सकिरहेका छैनन् । मुलुकलाई चाहिने जनशक्ति र आवश्यकतातर्फ राज्यको ध्यान नगएको नेपाल डेभलोभमेन्ट रिसर्च इन्स्टिच्युटका अध्यक्ष डा नवराज खतिवडाको भनाइ छ । उत्पादित जनशक्तिको पनि सदुपयोग हुन नसकेको उनले बताए । प्रतिवेदनका मुख्य लेखकसमेत रहेका नास्टका दिनेशराज भुजु भने प्रतिवेदनले नेपालको विज्ञान तथा प्रविधिको क्षेत्रको समग्र पक्षलाई समेटेको र यसले मुलुकको समग्र नीति निर्माणमा सहयोग गर्ने दाबी गर्छन् । विज्ञान तथा प्रविधि क्षेत्रका जनशक्तिलाई स्वदेशमा रोजगारीको ग्यारेन्टी गराउन सरकारले ठूला योजना निर्माण र त्यहाँ खपत गराउन सकिने शिक्षा, विज्ञान तथा प्रविधि मन्त्रालयका सचिव सुरेश आचार्यले बताए । हालै मन्त्रालयले कार्यदल गठन गरेर उत्पादित प्राविधिक तथा वैज्ञानिक जनशक्तिहरूको अवस्थाबारे अध्ययन गरिरहेको उनको भनाइ छ । प्रतिवेदनले विज्ञान प्रविधिको क्षेत्रमा भएको लगानी बढाउनुपर्ने पनि औंल्याएको छ । मुलुकमा विज्ञान तथा प्रविधिका लागि कुल बजेटको एक प्रतिशत पनि खर्च नहुने गरेको प्रतिवेदनमा उल्लेख छ । सन् २००१ मा कुल बजेटको ००४५ अंश यस क्षेत्रमा खर्च भएकामा सन् २०१० मा आइपुग्दा त्यो थोरै बढे पनि ०३५ प्रतिशत मात्र छ । प्रतिवेदनमा बायोटेक्नोलोजी र बायोसेफ्टी, जैविक विविधता अध्ययन र प्रयोग, सूचना तथा प्रविधि, विज्ञान, शिक्षा र प्रवर्द्धन, ऊर्जा र जलवायु परिवर्तन अध्ययन क्षेत्रमा देखिएका समस्या, चुनौती र मुद्दाका विषय पनि उल्लेख छ । रिसोर्स हिमालयले तयार गरेको उक्त प्रतिवेदन शिक्षा, विज्ञान तथा प्रविधि मन्त्रालय र नास्टलाई बुझाइएको थियो । शिक्षा, विज्ञान तथा प्रविधिमन्त्री देवेन्द्र पौडेलले प्रतिवेदन सार्वजनिक गरेका थिए । विज्ञान तथा प्रविधिको विकासका लागि राज्यले कुल बजेटको १ प्रतिशत अनुसन्धानको क्षेत्रमा लगाउनुपर्नेमा नेपाली वैज्ञानिकहरूले भन्दै आए पनि त्यसतर्फ ध्यान गएको छैन ।"
कृषि पूर्वाधारमा अब ५०५ सम्म मात्रै अनुदान,"(काठमाडौं)  सरकारले कृषि अनुदानमा कटौती गर्दै निजी कृषि पूर्वाधारमा अधिकतम ५० प्रतिशतसम्म अनुदान दिने व्यवस्था गरेको छ । यसअघि वितरित अनुदानमा दुरुपयोग भएपछि सरकारले अनुदान कटौती गर्दै अधिकतम ५० प्रतिशतसम्म पुर्याएको हो । कृषि तथा पशुपन्छी विकास मन्त्रालयले प्रदेश तथा स्थानीय तहमा सशर्त वित्तीय हस्तान्तरण भएका कृषि विकास कार्यक्रम सञ्चालनसम्बन्धी कार्यविधि २०७८ मार्फत उक्त व्यवस्था ल्याएको हो । विगतमा किसानले ७५ देखि ८० प्रतिशतसम्म अनुदान पाएको पूर्वकृषि सचिव योगन्द्र कार्कीले जनाए । हालै जारी भएको कार्यविधिले भने साना किसान मारमा पर्ने उनले बताए । ठूला किसानलाई ३५४० प्रतिशत दिए पनि हुन्छ । तर साना किसानलाई ५० प्रतिशत अनुदानले पुग्दैन, उनले भने, अनुदानको प्रभावकारिताका विषयमा अनुगमनलाई तीव्रता दिनुपर्छ । तर साना किसानको हकमा अनुदान थोरै भयो । कार्यविधिमा सार्वजनिक निकायबाट निर्माण हुने कृषि पूर्बाधारलाई भने १०० प्रतिशत र उपभोक्ता समिति वा लाभग्राही समुदायबाट निर्माण हुने सामुदायिक प्रयोजनका कृषि पूर्वाधारमा अधिकतम ८५ प्रतिशतसम्म अनुदान दिने उल्लेख छ । कार्यविधि २०७८ कात्तिक ३० मा मन्त्रीस्तरीय निर्णयबाट स्वीकृत भइसकेको छ । कार्यविधि स्वीकृत भएसँगै प्रदेश मन्त्रालय तथा स्थानीय तहले स्वीकृत ससर्त कार्यक्रमबमोजिम व्यवसाय प्रवर्द्धनका कार्यक्रम सञ्चालन गर्न र अनुदान उपलब्ध गराउन सक्ने जनाएको छ ।कार्यविधीले ससर्त कार्यक्रमहरूको प्रभावकारी कार्यान्वयनमा सहजीकरण गरी एकरुपता कायम गर्ने, कार्यक्रमहरूको कार्यान्वयन, अनुगमन एवं प्रगति प्रतिबेदन पद्धतिलाई प्रभावकारी बनाउनेछ, कार्यविधिमा भनिएको छ, ससर्त कार्यक्रममा सहभागी हुन लक्षित वर्गबाट माग संकलन गर्न सम्बन्धित प्रदेश तथा स्थानीय तहले समयमै सूचना प्रकाशित गर्नेछ । यसअन्तर्गत अनुदान प्रदान गर्न प्रस्तावित मूल्यांकन तथा छनोटका लागि प्रदेशको जिल्लास्थित कृषि हेर्ने कार्यालय र स्थानीय तहले एक समिति गठन गर्छन् । तर प्रदेश र स्थानीय तहमा कृषिसम्बन्धी कार्यक्रम सञ्चालन गर्न समिति रहेको भए त्यसैले काम गर्ने जनाइएको छ । प्रदेश मन्त्रालय र स्थानीय तहमार्फत ससर्त कार्यक्रम तथा अनुदान प्रवाह प्रक्रियालाई सहजीकरण गर्न संघीय कृृषि सचिवको संयोजकत्वमा निर्देशक समिति पनि गठन गरिनेछ । ससर्त अनुदान प्रवाहअन्तर्गत अनुदानग्राहीका तर्फबाट बेहोर्नुपर्नेलगानी गर्नुपर्ने रकमको सुनिश्चितताका लागि सम्झौता गर्नुअघि सम्बन्धित पक्षबाट लगानी गर्नुपर्ने रकम बराबरको जमानत पेस गर्नुपर्नेछ । यी सबै प्रक्रिया पूरा गरेपछि अनुदान रकम सोझै अनुदानग्राहीको बैंक खातामा जम्मा गरिने कार्यविधिमा उल्लेख छ । नगद अनुदान दिइने कार्यक्रमको हकमा अनुदान रकम सोझै अनुदानग्राहीको बैंक खातामा जम्मा हुने गरी भुक्तानी गरिनेछ, कार्यविधिमा भनिएको छ, अनुदान कार्यक्रमको प्रकृतिअनुसार सम्बन्धित निकायका जिम्मेबार प्राविधिकले स्थलगत निरीक्षण गरी तयार पारेको कार्य सम्पन्न प्रतिवेदनका आधारमा अनुदानग्राहीलाई भुक्तानी गरिनेछ । अनुदानग्राहीले एउटै कामका लागि संघ, प्रदेश वा स्थानीय तह वा एकभन्दा बढी निकायबाट अनुदान आउनेछैन । अनुदान प्रवाह गर्दा विगतमा अनुदानप्राप्त नगरेकाहरूलाई प्राथमिकता दिइने जनाइएको छ ।कार्यविधिअनुसार प्रांगारिक कृषि प्रवर्द्धन मिसन कार्यक्रम तथा स्थानीय तहमा सञ्चालन हुने प्रांगारिक खेती प्रवर्द्धन कार्यक्रम कार्यान्वयनअन्तर्गत उत्पादन सामग्रीहरूजस्तै उपयुक्त जातका बीउ, जैविक विषादी तथा विषादी बनाउने सामग्रीमा अनुदान दिइनेछ । अनुदान उत्पादनस्थलदेखि बजारसम्म पुर्याउन ढुवानी अनुदान, कृषक पहिचान चिह्नका लागि अनुदान र प्रांगारिक उत्पादन सामग्री, प्याकेजिङ, ढुवानी गर्ने सामग्री तथा लेभलिङका लागि आवश्यक सामग्रीमा अनुदान दिइनेछ ।"
सर्वसम्मत भन्दै प्रतिस्पर्धा रोक्ने प्रयास,"जितेन्द्र साह (विराटनगर), सन्तोष सिंह (धनुषा), प्रतीक्षा काफ्ले (कास्की), दुर्गालाल केसी (दाङ), कृष्णप्रसाद गौतम (सुर्खेत) र चित्रांग थापा (धनगढी)"
सिटौला हाबी हुँदा कांग्रेस संस्थापनमा चर्को असन्तुष्टि,"(काठमाडौं)  कांग्रेस सभापति शेरबहादुर देउवाले नेतृत्वमा आउन बल पुग्ने गरी पूर्वमहामन्त्री कृष्णप्रसाद सिटौला समूहसँग समीकरण गरेका छन् । यसो गर्दा उनले आफ्नो समूहभित्र तीव्र असन्तुष्टि खेप्नुपरेको छ भने युवा नेता विश्वप्रकाश शर्मालाई समूहबाट गुमाउनुपरेको छ ।देउवासिटौला समूहबीच पालिका अधिवेशनबाटै समीकरण सुरु भएको थियो । काठमाडौं, झापा, मोरङलगायत जिल्ला अधिवेशन हुँदै उक्त समीकरण प्रदेश तहसम्म पुगेको थियो । देउवाको सहयोगमा सिटौलाले प्रदेश १ र सिटौलाको सहयोगमा देउवाले वाग्मती प्रदेशमा नेतृत्व हात पारेका छन् । महाधिवेशनमा भने देउवासिटौला समीकरण निकै पेचिलो भयो । कारण बन्यो महामन्त्री पद । देउवा सिटौलालाई दुई सहमहामन्त्रीसहित बढीमा एक दर्जन केन्द्रीय सदस्य दिन चाहन्थे । बरु उनी सिटौलालाई उपसभापति दिन तयार थिए । देउवानिकट स्रोतका अनुसार उनमा उपसभापतिका आकांक्षीमध्ये विजयकुमार गच्छदारलाई मनाउन सक्ने आत्मविश्वास थियो । कृष्ण (सिटौला) दाइलाई उपसभापतिसहित उहाँको समूहका प्रदीप पौडेल र उमाकान्त चौधरीलाई सहमहामन्त्री दिएर संयुक्त प्यानल बनाउने तयारी भइरहेको थियो, देउवानिकट एक नेताले भने, तर उहाँले महामन्त्रीमा पौडेललाई अघि सारेपछि संस्थापन समूहभित्र असन्तुष्टिको ठूलै परकम्प आयो ।संस्थापन समूहमा लामो समयदेखि देउवाको साथमा रहेका प्रकाशशरण महत, बालकृष्ण खाँण, एनपी सावद र ज्ञानेन्द्रबहादुर कार्की तथा १३ औं महाधिवेशनबाट देउवासँग जोडिएका विश्वप्रकाश शर्मा महामन्त्रीका प्रमुख दाबेदार थिए । यीमध्ये महतलाई उनले केही महिनाअघि नै महामन्त्रीको तयारीमा लाग्न भनिसकेका थिए । खाँण टिममा पर्नेमा अरूभन्दा बढी ढुक्क थिए । प्रदेश अधिवेशनपछि भने सिटौलाले आफूलाई भन्दा पौडेललाई केन्द्रमा राखेर देउवासँग बार्गेनिङ थाले । जसरी पनि पहिलो चरणमै जित हात पार्ने मनोविज्ञानमा रहेका देउवा सिटौलाको निर्णायक हैसियतबाट दबाबमा परे ।आकांक्षीमध्ये केही साथीले महामन्त्री सिटौला समूहलाई दिएमा टिम छोड्नेसम्मको धम्की पनि दिनुभयो, तैपनि सभापतिले सिटौलालाई टार्न सक्नुभएन, महामन्त्रीका एक आकांक्षीले भने, उहाँ (देउवा) लाई जिताउन फेरि पनि झोला बोक्न तयार भइयो । गृहमन्त्रीसमेत रहेका खाँण मनोनयन दर्ता गर्न राष्ट्रिय सभागृहमा पुग्दा निराश देखिन्थे । म सभापतिज्यूको प्रस्तावक हुन आएको हुँ, मेरो उम्मेदवारी केहीमा हुँदैन, उनले सञ्चारकर्मीसँग भनेका थिए । तर उनले खुलातर्फ केन्द्रीय सदस्यमा उम्मेदवारी दिए । प्रवक्ता शर्माले त समूह नै परिवर्तन गरेर प्रकाशमान सिंह प्यानलबाट महामन्त्रीमै उम्मेदवारी दिएका छन् । सिटौलाले बुधबारै आफ्नो समूहको भेलामा पौडेललाई महामन्त्रीमा अघि सार्ने संकेत गरेका थिए । उनले भनेका थिए, मेरो कुनै स्वार्थ छैन, जसले मलाई संकटका बेला साथ दियो, उसैलाई अघि बढाउँछु । महाधिवेशन उद्घाटन समारोहमा शुक्रबार म जहाँ हुन्छु, कांग्रेस त्यहीं रहन्छ भन्दै आफूलाई शक्तिशाली भएको सन्देशसहित पौडेलको नामै लिएर माहोल बनाउने प्रयास गरेका थिए । देउवा समूहका महामन्त्रीका आकांक्षी नेताहरू सिटौलाको उक्त अभिव्यक्तिबाट सशंकित भएका थिए । सावद, कार्की र खाँणले केही दिनयता आफूनिकट जिल्ला सभापति र नेताहरूलाई सभापति देउवासँग भेट्न पठाएर आफ्नो पक्षमा दबाब सिर्जना गरेका थिए । सिटौलाले अघि सारेका पौडेल आफूहरूभन्दा जुनियर भएकाले महामन्त्रीमा स्विकार्न नसकिने उनीहरूको तर्क थियो । महामन्त्रीमा आकांक्षा राखेका संस्थापन समूहका कार्की, खाँण, सावद र शर्मा चारै जना नेविसंघका पूर्वअध्यक्ष हुन् । उनीहरू पौडेलभन्दा कम्तीमा एक दशकअघि नेविसंघको अध्यक्ष भएका थिए । सिटौलाले तिनै पौडेललाई महामन्त्रीमा अघि सारेर आफूसँग लाग्ने नेताकार्यकर्तालाई स्थापित गर्छु भन्ने सन्देश दिन खोजेका छन् ।देउवानिकट स्रोतका अनुसार उनी पहिलो चरणमै परिणाम आफ्नो पक्षमा निकाल्ने लक्ष्य पूरा पार्न सिटौलासँग समीकरण गर्न बाध्य भएका हुन् । करिब ४५ देखि ४८ प्रतिशत महाधिवेशन प्रतिनिधि आफ्नो पक्षमा रहेको देउवा समूहको आन्तरिक हिसाब छ । कांग्रेसको विधानअनुसार सभापति जित्नका लागि ५० प्रतिशतभन्दा बढी मत ल्याउनुपर्छ । संस्थापनबाहेक समूहबाट दुई जना उम्मेदवार हुँदै छन् भन्ने थाहा भए पनि देउवा एक्लै चुनाव लड्दा ५० प्रतिशत नपुग्ने हो कि भन्ने त्रासमा थिए । त्यसैले सिटौलाले मागेअनुसारकै पद दिएर आफू सुरक्षित हुन खोज्नुभएको हो, देउवानिकट एक नेताले भने, त्यतिमात्र होइन, दुई जना (देउवासिटौला) बीच शशांक कोइरालालाई समेत उपसभापति दिएर टिममा भित्र्याउनेसम्मको प्रयास भएको थियो । गत महाधिवेशनमा १० प्रतिशत मत पाएका सिटौलाले यसपटक आफ्नो समूह थप मजबुत भएको दाबी गर्दै आएका छन् । उनको समूहले प्रदेश १ सहित केही जिल्लामा सभापति जितेको छ । देउवासिटौला समीकरणको आधार भने १३ औं महाधिवेशनमै बनेको थियो । उतिबेला पहिलो चरणमा देउवा, सिटौला र वरिष्ठ नेता रामचन्द्र पौडेल भिडेका थिए । ५० प्रतिशतभन्दा बढी मत नपुगेर देउवा र पौडेल दोस्रो चरणमा गएपछि सिटौलाले देउवालाई समर्थन गरेका थिए । त्यसयता बीचको केही समयबाहेक देउवा र सिटौलाबीच पार्टी र सरकारमा सहकार्य भयो । देउवाले सिटौलालाई तेस्रो शक्तिका रूपमा स्विकार्दै भागबन्डामा सहभागी गराए । यसले गर्दा उनको समूह १४ औं महाधिवेशनसम्म आइपुग्दा फेरि निर्णायक बन्न पुग्यो । त्यही बलमा उनले देउवालाई दबाबमा राख्दै महाधिवेशनमा आफ्नो समूहका नेतालाई महत्त्वपूर्ण पदमा उम्मेदवार बनाए । देउवा समूहभित्र भने असन्तुष्टि बढेको छ । अब देउवासामु सोमबार बिहान निर्वाचनअगावै असन्तुष्टि साम्य पार्नुपर्ने चुनौती छ । चुनावमा पदाधिकारीमा लाइन नपाउँदा असन्तुष्ट नेताहरू चुनावमा कसरी खट्छन् भन्ने कुराले पनि धेरै अर्थ राख्छ, संस्थापन समूहका एक नेताले भने, समय छोटो भएकाले असन्तुष्टि व्यवस्थापन गर्नु निकै चुनौतीपूर्ण छ ।"
चुनौतीमाझ दासानायके,"सजिलो छैन दोस्रो इनिङ्ससफलताको हिसाबमा दासानायकेको सीभी निकै बाक्लो र बलियो छ । तर दोस्रोपल्ट नेपालको प्रशिक्षकमा कार्य गर्न उनलाई त्यति सहज छैन । क्यान र केही खेलाडीहरूबीच जुहारी चलिरहेको अवस्थामा उनी नेपाल आउँदै छन् । सेन्ट्रल कन्ट्रयाक्टको असहमतिबाट सुरु क्यान र खेलाडीबीचको विवादले ठूलै रूप लिएको छ । केही खेलाडीले अझै क्यानको सेन्ट्रल कन्ट्रयाक्टमा सम्झौता गरिसकेका छैनन् । दासानायकेले नेपाली क्रिकेटलाई एउटा टिम रूपमा बनाएपछि ट्वान्टी२० विश्वकप सम्भव भएको थियो । अहिले त्यहीं टिम गुटउपगुटले छिन्नभिन्न छ । खेलाडीहरू एकअर्काको छाया पनि हेर्न नचाहने स्थितिमा छन् । खेलाडीहरूलाई एकजुट बनाउनु दासानायकेलाई पहिलो चुनौती हुनेछ । दासानायके २०१५ को नोभेम्बरसम्म नेपालको प्रशिक्षकमा रहे । त्यसपछि २०१६ को नामिबियासँगको घरेलु शृंखला र इंग्ल्यान्ड भ्रमणमा ब्याटिङ परामर्शदाताका रूपमा रहे । यस अवधिमा पारस, शक्ति गौचन, वसन्त रेग्मी नेपालको मुख्य हतियार थिए । यी तीनै खेलाडी नेपाली क्रिकेटबाट अलग भइसकेका छन् । शक्तिले तीन वर्ष र पारसले चार महिनाअघि खेलाडी जीवन टुंग्याइसकेका छन् भने वसन्त अमेरिका लागिसकेका छन् । वर्तमान खेलाडीबाट उनले पारस, शक्ति र वसन्तको लय भेट्टाउनुपर्नेछ ।फेब्रुअरी १५ देखि ओमानमा ट्वान्टी२० विश्वकप छनोट हुने तालिका छ । नेपालसँग दुई महिनामात्र समय छ । दासानायके डिसेम्बर २० भित्र नेपाल आइपुग्ने तालिका छ । त्यस हिसाबमा ट्वान्टी२० विश्वकप छनोटमा नेपालसामु तयारीलाई दुई महिना कम समय छ । यति छोटो अवधिमा पूर्ण रूपमा नयाँ प्रशिक्षक ल्याउँदा उसलाई खेलाडीसँग भिज्नै समय लाग्ने हुनाले पनि क्यानको नजरमा दासानायके पहिलो प्राथमिकतामा परेका हुन् । क्यानले ट्वान्टी२० विश्वकपलाई हेरेर मात्र दासानायकेलाई नल्याएको स्पष्ट देखिन्छ । क्यानले दासानायकेलाई दुई वर्षे सम्झौता दिएको छ । यसअघि क्यानले मुख्य प्रशिक्षकलाई ६ महिनादेखि वर्ष दिनको सम्झौता दिने गरेको थियो । अहिले सम्झौता अवधि दोब्बर बनाइएको छ । मलाई विश्वास छ, उनको यो दुई वर्षे कार्यकालमा क्रिकेटले ठूलो उचाइ लिनेछ, क्यानका अध्यक्ष चतुरबहादुर चन्दले विज्ञप्तिमा भनेका छन् ।"
विमलको कमब्याक गोल,एनआरटीको जितदशरथ रंगशालामा शनिबार पहिलो खेलमा एनआरटी (न्युरोड टिम) ले सातदोबाटो युवा क्लबलाई १० ले पराजित गर्यो । मेसुके ओलोमाउको पासमा स्टेफेन समिरले सहज गोल गर्दै एनआरटीलाई यो लिगमा पहिलो जित दिलाए । ए डिभिजन लिगको नवप्रवेशी क्लब सातदोबाटो तेस्रो चरणसम्म शीर्षस्थानमा थियो । टोलीले चौथो खेलमा आएर पहिलो हार बेहोरेको हो ।
यू१९ साफमा नेपालबंगलादेश बराबर,काठमाडौं (कास) नेपालले साफ वुमन्स यू१९ च्याम्पियनसिप फुटबलको आफ्नो पहिलो खेलमा घरेलु टोली बंगलादेशसँग गोलरहित बराबरी खेलेको छ । ढाकाको कम्लापुरस्थित वीर सेरेष्ठ सहिद सिपाही मुस्ताफा कमल रंगशालामा घरेलु टोलीको चर्को दबाब झेलेको नेपालले गोल भने गर्न दिएन । नेपाली कप्तान तथा गोलरक्षक अञ्जना रानामगर निकै नै व्यस्त हुनुपरेको खेलमा नेपालले बंगलादेशका ९ गोलका उत्कृष्ट अवसर विफल पारेको थियो । त्यसमध्ये धेरैजसो कप्तान अञ्जनाले नै क्लियर गरिदिइन् । सुरुदेखि नै घरेलु टोली हाबी भएको खेलमा नेपालले गोलको एउटै डरलाग्दो अवसर सिर्जना गर्न सकेन । पहिलो हाफमा दीपा शाही घाइते भएपछि तत्कालै अस्पताल लगिएको थियो । ५३ औं मिनेटमा बंगलादेशले कर्नरमार्फत गोलको उत्कृष्ट अवसर पाउँदा गोलरक्षक अञ्जना बिट भइसकेको अवस्थामा विमला विकले गोललाइनबाट बल क्लियर गरिन् । भुटानले भने श्रीलंकामाथि ५० गोलको जित पायो ।
थाहा च्याम्पियन,"हेटौंडा (कास) थाहा नगरपालिकाले हेटौंडामा सम्पन्न पहिलो अन्तरपालिका पुरुष फुटबलको उपाधि जितेको छ । शनिबार फाइनलमा थाहाले हेटौंडा उपमहानगरपालिकालाई सडन डेथमा हराएको थियो । हुप्राचौरमा निर्धारित समयको खेल २२ गोलको बराबरीमा सकिएपछि टाइब्रेकर बराबरी भयो । त्यसपछि सडनडेथमा थाहा विजयी भएको हो । सडनडेथमा हेटौंडाका खेलाडीले प्रहार बाहिरिएको थियो । त्यसअघि हेटौंडाले अनिश महर्जनको गोलबाट २७ औं मिनेटमा अग्रता बनाएको थियो । पहिलो हाफको अतिरिक्त समयमा विनोद घलानले गोल गर्दै २० को अग्रता लिएको हेटौंडाले दोस्रो हाफमा सम्हालिएर खेल्न सकेन । खेलको ५६ औं मिनेटमा राजन गोलेले गोल गर्दै थाहालाई खेलमा फर्काए । अन्तिम समयमा ७७ औं मिनेटमा हेटौंडाका आकाश कटुवालबाट आत्मघाती गोल भएपछि खेल पेनाल्टी सुटआउटमा धकेलिएको थियो ।थाहाले २ लाख र हेटौंडाले १ लाख रुपैयाँ पुरस्कार पाए । हेटौंडाका फत्तेमान घले सर्वोत्कृष्ट खेलाडी घोषित भए । थाहाका राजन गोले उत्कृष्ट फरवार्ड, हेटौंडाका गगन सिलवाल उत्कृष्ट डिफेन्डर, थाहाका विशाल स्याङ्तान उत्कृष्ट मिडफिल्डर, हेटौंडाका सफल तिमल्सिना उत्कृष्ट गोलकिपर र थाहाका नरेन्द्र मोक्तान उत्कृष्ट प्रशिक्षक घोषित भए । विजेतालाई पूर्वमुख्यमन्त्री डोरमणि पौडेल, आयोजक जिल्ला समन्वय समिति मकवानपुरका प्रमुख रघुनाथ खुलाललगायत पुरस्कृत गरे ।"
अस्ट्रेलियाको जित,"ब्रिसबेन (एएफपी) अस्ट्रेलियाले इंग्ल्यान्डमाथि पहिलो टेस्टमा ९ विकेटको जित हासिल गर्दै एसेज शृंखलामा १० को अग्रता लिएको छ । इंग्ल्यान्डलाई दोस्रो इनिङ्समा २ सय ९७ रनमा अलआउट पारेपछि अस्ट्रेलियालाई जितनिम्ति २० रन आवश्यक थियो ।भेट्रान अफ स्पिनर नाथन लायनले ४ सय टेस्ट विकेट पुर्याएको खेलमा अस्ट्रेलियाका लागि मार्कस ह्यारिसले विजयी चौका प्रहार गर्दै ५१ ओभरमै जित दिलाए । ओपनिङ ब्याटिङ गरेका एलेक्स केरी ९ रनमा आउट भए । नियमित ओपनर डेविड वार्नर पहिलो इनिङ्समा चोटग्रस्त भएपछि केरीले उपल्लो क्रमको जिम्मेवारी पाएका हुन् । टेस्ट कप्तानीको पहिलो खेलमै अस्ट्रेलियालाई जित दिलाएपछि प्याट कमिन्सले भने, यसपल्ट धेरै कुरा सकारात्मक रह्यो । सबैजना मलाई हेरेर मुस्कुराइरहेका छन् । वास्तवमा मलाई सबैप्रति गर्व छ । मेरो विचारमा यो हाम्रो पूर्ण प्रदर्शन थियो ।गावामा ब्याट र बल दुवैमा ध्वस्त बनेको इंग्ल्यान्डले आफूलाई फेरि संगठिन गर्नुपर्नेछ । पहलो इनिङ्समा १ सय ४७ रनमै अलआउट इंग्ल्यान्ड बलमा पनि सकारात्मक प्रदर्शन गर्न असफल रह्यो । प्लेयर अफ द म्याच ट्राभिस हेड (१५२), वार्नर (९४) र मार्नस लावुसचेन (७४) ले इंग्लिस बलरमाथि धावा बोले । विशेष गरी बायाँहाते स्पिन ज्याक लिच सबैभन्दा बढी निशानामा परे । पाहुना टोलीले तेस्रो दिन कप्तान जो रुट र डेभिड मलानबीच एक उत्कृष्ट साझेदारीले पुनरागमन प्रयास गरेको थियो । अघिल्लो दिन अविजित दुवै ब्याटर शनिबार छिट्टै आउट भए । तब इंग्लिस ब्याटिङक्रम तीव्र गतिमा पतन भयो ।निराशाजनक रह्यो । हामीले यो खेललाई नियन्त्रणमा लिन वास्तवमै कडा मिहिनेत गरेका थियौं । चौथो दिनको पहिलो सत्र कति महत्त्वपूर्ण हुन्छ भन्ने हामीले राम्ररी बुझेका थियौं, इंग्लिस कप्तान रुटले भने, हामीले नयाँ बलमा राम्ररी खेलेर साझेदारी अगाडि बढाउन सकेको भए विपक्षीमाथि प्रतिस्पर्धात्मक स्कोर खडा गर्न सक्थ्यौं । इंग्ल्यान्डले २२०२ को स्थितिबाट दिनको सुरुआत गरेको थियो । शनिबार चौथो दिन पहिलो सत्रमा ७७ रन जोड्दा बाँकी विकेट गुमायो । गावामा बिजुलीको समस्याका कारण ४५ मिनेटको खेल टेलिभिजनबाट प्रशारण हुन पाएन । त्यो अवधिमा कुनै पनि विकेट गएन । ३४ वर्षीय अफ स्पिनर लायन शुक्रबार आफ्नो टेस्ट करिअरको ४ सय विकेटको कोसेढुंगा पार गर्न असफल थिए । तर ८२ रनको स्कोरमा खेलिरहेका अघिल्लो दिनका अविजित ब्याटर मलानलाई आउट गरेपछि उनको खुसी हेर्नलायक थियो । आफ्नो १ सय १ औं टेस्टमा ४ सय विकेट लिने उनी विश्वका १६ औं क्रिकेटर बने । यो कीर्तिमानमा पुग्ने शेन वार्न र ग्लेन म्याकग्रापछि उनी तेस्रो अस्ट्रेलियाली खेलाडी बने । अर्को ओभरमा अस्ट्रेलियाका विकेटकिपर एलेक्स केरीले रुटको विकेट अवसर गुमाए । त्यसलगत्तै क्यामरुन ग्रिनले अस्ट्रेलियामा पहिलो टेस्ट शतक खोजीमा रहेका रुटलाई ८९ रनमा आउट गरेपछि इंग्ल्यान्ड २२९४ को स्थितिमा पुग्यो । ओलि पोपलाई स्लिपमा स्टिभ स्मिथबाट क्याच गराएर लायनले अर्को विकेट लिए । बेन स्टोक्स र जस बटलरले इंग्ल्यान्डलाई अझै अगाडि लैजाने प्रयासस्वरुप केही राम्रा शटहरू खेले । कप्तान कमिन्स आफैं बलिङ गर्न आए र तत्कालै सफलता पाए ।"
रोयल च्याम्पियन,काठमाडौं (कास) रोयल ए खुला महिला थ्री बाइ थ्री बास्केटबल प्रतियोगिता शनिबार च्याम्पियन बनेको छ । प्रोफेसनल एडुकेसन कन्सल्टेन्सीद्वारा आयोजित प्रतियोगिताको फाइनलमा रोयल ए ले नेपाल प्रहरी क्लब बी लाई ११९ स्कोरले हरायो । प्रतीक्षा मगरले सर्वाधिक ९ स्कोर गरिन् । उनी नै मोस्ट भ्यालुएबल प्लेयर भइन् । विजेताले २० हजार र उपविजेताले १० हजार पुरस्कार प्राप्त गरे । प्रतीक्षाले गिफ्ट ह्याम्पर पाइन् । विजेतालाई बास्केटबलका महासचिव नरेन्द्र थापालगायतले पुरस्कृत गरे ।

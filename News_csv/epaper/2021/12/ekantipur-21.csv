शीर्षक,विवरण
इमर्जेन्सीमै छैन उपचार,"जनस्वास्थ्यविज्ञ प्रा डा विन्ज्वाला श्रेष्ठ भन्छन्, बिरामी सुरुमा पुग्ने इमर्जेन्सीमा हो, कोभिडमा अस्पतालका अन्य सबै सेवा बन्द गरेर इमर्जेन्सी मात्र पनि सञ्चालन गर्नुपर्ने अवस्था आयो । त्यसैले इमर्जेन्सी प्रकोपजन्य रोग तथा प्राकृतिक प्रकोपसमेत विचार गरी तयारी अवस्थामा राख्नुपर्छ । उनले स्वास्थ्य मन्त्रालयले अनुगमन गरेर अस्पतालहरूले मापदण्ड कार्यान्वयन नगरेमा लाइसेन्स खारेजसमेत गर्न सकिने बताइन् । इमर्जेन्सीमा शय्या नपाएर ज्यानै गुमाउनु नपरोस्, उनले भनिन् । स्वास्थ्य मन्त्रालयका सचिव डा रोशन पोखरेलले अनुगमन भइरहेको दाबी गरे । सरकारी अस्पतालमा त्यस्तो नाजुक अवस्था छैन, तैपनि शय्या बढाउने तयारीमा छौं, उनले भने ।वीरमा कार्यकारी अधिकारी डा भूपेन्द्रकुमार बस्नेत आइसकेपछि कक्षमा पुराना शय्या हटाएर सबै मनिटर जडित शय्या राखिएको छ । तर, शय्या अभावका कारण बिरामीले कष्ट भोग्नुपरेको समस्या भने उस्तै छ । डा बस्नेतले शय्या बढाउन गृहकार्य गरिरहेको बताए । एक सय शय्याको इमर्जेन्सी चलाउने योजनामा छौं, उनले भने, सेवाग्राही पनि जिम्मेवार हुनुपर्यो ।ह्वीलचियरसमेत गाडीमा लैजाने बिरामी पनि छन् । उनले १५ वटा ह्वीलचियर खरिद गर्न टेन्डरमा पठाउने तयारीमा रहेको बताए । नयाँ सर्जिकल भवन पूरै सञ्चालनमा आएपछि शय्याको समस्या हुँदैन, उनले भने, यसका लागि तीव्र गतिमा तयारी भइरहेको छ ।पाटन अस्पतालका प्रमुख प्रशासकीय अधिकृत लीलाराज आचार्यले आठतले नयाँ भवन बनाउन डीपीआर भइसकेको बताए । स्वास्थ्य मन्त्रालयबाट केही बजेट पनि छुट्याइएको छ, उनले भने । ट्रमाका निमित्त प्रमुख मेडिकल सुपरिन्टेन्डेन्ट डा प्रमोद जोशीले ट्रमामा तला थपेर आकस्मिकलगायत सेवा विस्तार गर्न नसकिने बताए । जगलगायतको फाउन्डेसन संरचनाका कारण भारत सरकारले हस्तान्तरण गरेअनुसार नै भवन सञ्चालन गर्नुपर्ने बाध्यता छ, उनले भने, अन्य अस्पतालहरूमा ट्रमा युनिट विस्तार गर्न सकेमा यहाँ चाप घट्ने र बिरामीले सहज उपचार पाउनेछ ।आकस्मिक सेवा प्रभावकारी नहुनुमा पर्याप्त भौतिक पूर्वाधारका अतिरिक्त दक्ष जनशक्ति अभाव पनि प्रमुख कारण देखिन्छ । ठूला अस्पतालका आकस्मिक कक्षमा पर्याप्त दक्ष जनशक्ति नहुँदा बिरामीले समयमै उपचार पाउन कठिन भइरहेको चिकित्सकसमेत स्विकार्छन् । सरकारले जारी गरेको एक चिकित्सकस्वास्थ्यकर्मी एक स्वास्थ्य संस्था सञ्चालन कार्यविधिको दफा ७ मा अस्पतालको मापदण्ड कार्यान्वयन गराउन मन्त्रालयबाट खटिएको वा मन्त्रालयले तोकेको निकायले अनुगमन गर्ने र प्रतिवेदन एक महिनाभित्र पेस गर्नुपर्ने व्यवस्था छ । मन्त्रालयले प्रतिवेदनका आधारमा निर्देशन वा कानुनबमोजिम कारबाही गर्न सम्बन्धित निकायमा लेखी पठाउन सक्ने उल्लेख छ ।स्वास्थ्य संस्था स्थापना, सञ्चालन तथा स्तरोन्नति निर्देशिका २०७० को परिच्छेद ४ मा आकस्मिक शय्या अस्पतालको कुल शय्या क्षमताको कम्तीमा दस प्रतिशत हुनुपर्ने व्यवस्था छ । आकस्मिक कक्षमा प्रतीक्षालय र चेन्जिङ रुम, ह्वीलचेयरट्रली, स्ट्रेचर सजिलै उपलब्ध हुनुपर्ने मापदण्ड छ तर अधिकांश अस्पतालमा ह्वीलचेयरसमेत पर्याप्त मात्रामा पाइँदैन । उपलब्धमध्ये पनि प्रायः बिग्रेका छन् । सम्बन्धित विषयको कन्सल्ट्यान्ट चिकित्सक अन कलमा अनिवार्य रूपमा उपलब्ध हुनुपर्छ । तर, प्रायः अस्पतालले मापदण्ड पूरा गरेको देखिँदैन । आकस्मिक सेवामा काम गर्ने जनशक्ति कम्तीमा आधारभूत जीवन समर्थन, एड्भान्स ट्रमा उपचार, एड्भान्स कार्डियाक लाइफ सपोर्टसम्बन्धी तालिम प्राप्त गरेको हुनुपर्ने कानुनी प्रावधान छ । तालिम पनि लिएको देखिँदैन ।यसलाई मध्यनजर गरेर सरकारले चिकित्सकलाई एउटै मात्र संस्थामा काम गर्ने वातावरण बनाउन एक चिकित्सकस्वास्थ्यकर्मी एक स्वास्थ्य संस्था सञ्चालन कार्यविधि ल्यायो । कार्यविधिअनुसार स्वास्थ्यकर्मी एकभन्दा बढी संस्थामा काम गर्न पाउँदैनन् । एउटै संस्थामा कार्यालय समयभन्दा बढी काम गरेबापत भत्ता दिने उद्देश्यले विस्तारित अस्पताल सेवा सञ्चालन कार्यविधि २०७७ ल्याएको थियो । कार्यविधिअनुसार एउटै संस्थामा रही काम गरेबापत चिकित्सकले कार्यसम्पादनका आधारमा शतप्रतिशतसम्म अतिरिक्त भत्ता पाउने व्यवस्था छ । निःशुल्क स्वास्थ्य बिमा, क्षमता अभिवृद्धि गर्न वार्षिक एक लाखदेखि बढीमा दस लाख रुपैयाँसम्म रकम उपलब्ध गराउनेलगायत सुविधा पनि छ ।मापदण्ड अस्पतालहरूले कडाइका साथ लागू नगर्दा सेवा प्रवाहमा फितलो देखिएको सरकारी अधिकारीहरू बताउँछन् । कार्यविधि लागू भएमा अस्पतालमा अपरेसन संख्या बढ्ने, बिरामी समयमा डिस्चार्ज हुने र यसले वार्डमा शय्या खाली भई आकस्मिक कक्षमा भर्ना गर्नुपर्ने बिरामीलाई ल्याउन सकिने उनीहरूको तर्क छ । चिकित्सहरूको सरकारीमा भन्दा बढी निजीमा आकर्षण हँॅदा समस्या विकराल बन्दै गएको उनीहरूको धारणा छ ।शिक्षण अस्पतालका निर्देशक प्राडा दिनेश काफ्ले भन्छन्, सरकारीमा चिकित्सक राउन्ड गएबापत र आईसीयू बिरामी हेरेबापत पारिश्रमिक पाउँदैन । एक जना बिरामी जाँचेबापत निजीमा भन्दा आधा कम मात्र पैसा पाउँछ । निजीमा एक पटक भिजिट गरेबापत एक हजारदेखि १५ सय रुपैयाँसम्म पाउँछ । त्यसमाथि अस्पतालमा स्वार्थ ग्रुप भएकाले पनि समस्या भएको हो । उनले डाक्टरहरू निजीमा नजाऊन् भनेर पुसबाट शुल्क बढाएर ५ सय रुपैयाँ पुर्याएको बताए । तैपनि डाक्टरहरू सरकारीमा बस्न मानिरहेका छैनन् तर पनि आग्रह गरिरहेको छु, उनले भने, जनशक्ति कम भएकाले पनि सेवा चुस्तदुरुस्त बनाउन नसकेको हो । उनले आन्तरिक स्रोतबाट तलब खुवाउने गरी एक हजार ८ सय जना स्वास्थ्यकर्मी करारमा नियुक्ति गरेर अस्पताल धानिरहेको बताए । स्वास्थ्य मन्त्रालयले दरबन्दी बढाउन पहल गर्दैन, उनले भने ।"
एमसीसीमा देउवाको ताकेताले गठबन्धनमा कम्पन,"देउवाको अडान र पार्टीभित्रको असन्तुष्ट पक्षलाई मनाउन नसकेको परिस्थितिमा गठबन्धन दलबीचकै सम्बन्ध के हुने भन्ने प्रश्न पेचिलो ढंगले विकसित भइरहेको माओवादी केन्द्रका एक नेताले बताए । समाजवादी प्रेस संगठनले सोमबार आयोजना गरेको कार्यक्रममा सहभागी दाहाल, नेपाल र जसपा नेता बाबुराम भट्टराईले एमसीसीलाई साझा धारणा बनाएर लैजान नसके गठबन्धनमा समस्या आउन सक्ने संकेत गरेका छन् ।दाहालले एमाले अध्यक्ष ओलीले गठबन्धन टुटाउन कांग्रेसलाई एकलौटी सरकार बनाउन दिने र एमसीसी पारित गर्न सहयोग गर्नेजस्ता प्रस्ताव राखेको बताए । यसका बाबजुद प्रधानमन्त्रीले गठबन्धन कमजोर हुन नदिने विश्वास दिलाउनुभएको छ, गठबन्धनलाई अझ बलियो बनाएर निर्णायक ढंगले प्रतिगमनलाई परास्त गर्ने गरी प्रस्तुत हुन्छौं, उनको भनाइ थियो । अर्का नेता नेपालले एमसीसीका विवादित बुँदालाई सच्याएर साझा धारणा बनाउनुपर्ने बताएका थिए भने जसपा नेता भट्टराईले गठबन्धन दलबीचमै साझा धारणा बनाएर एमसीसी अघि नबढाइए गठबन्धन भत्काउने खतरा हुने बताएका छन् ।बालुवाटार स्रोतका अनुसार प्रधानमन्त्री देउवाले एमसीसी अनुमोदनका लागि अमेरिकी र एमसीसी मुख्यालयका अधिकारीसँग बारम्बार प्रतिबद्धता जनाउँदै आएकाले अब जसरी पनि पारित गर्नुपर्नेमा अडिग देखिएका छन् । उनको पहिलो प्राथमिकता गठबन्धनलाई कायम राखेरै एमसीसी अघि बढाउनुहुनेछ । यो सम्भव नभए गठबन्धनको धेरै चिन्ता लिने पक्षमा प्रधानमन्त्री देखिनुभएको छैन, प्रधानमन्त्रीनिकट स्रोतले भन्यो, एमालेको समर्थनमा भए पनि एमसीसी पारित गर्नुपर्छ भन्नेमा प्रधानमन्त्री देखिनु हुन्छ ।चार वर्षअघि आफ्नै नेतृत्वको सरकारले सम्झौता गरेका कारण प्रधानमन्त्री देउवा यसै हिउँदे अधिवेशनमा संसद्बाट अनुमोदन गराउनुपर्ने पक्षमा देखिएका छन् । तत्कालीन केपी ओली नेतृत्वको सरकारका बेला उनले बारम्बार एमसीसी अनुमोदन गर्न दबाब दिएका थिए । आफ्नै नेतृत्वको सरकार बनेयता पनि उनले तीनचारपटक सम्झौता अनुमोदनका लागि अघि बढाउने प्रयास गरिसकेका छन् । त्यतिबेला आफ्नै पार्टीको महाधिवेशनलाई केन्द्रमा राखेर देउवाले सत्ता गठबन्धन दलबीच असमझदारी बढाउन खोजेका थिएनन् । आइतबार देउवाले एमसीसीकै विषयमा छलफल गर्ने भन्दै सत्ता घटक र सर्वदलीय बैठक बोलाएर दह्रो अडान राखेपछि सत्ता गठबन्धन दलको भविष्यलाई लिएर विभिन्न खालका टीकाटिप्पणी सुरु हुन लागेका छन् । कांग्रेसका नवनिर्वाचित उपसभापति पूर्णबहादुर खड्काले बल्ल यस विषयमा छलफल सुरु भएकाले अहिल्यै भन्न नसकिने बताए ।सरकारका एक मन्त्रीका अनुसार प्रधानमन्त्री देउवाले परिणाम जे आए पनि यसलाई संसद्मा निर्णयार्थ अघि बढाउन खोजेका छन् । प्रधानमन्त्रीको योजना थाहा पाएरै सभामुख अग्नि सापकोटाले एमालेको अवरोध नखुलेसम्म एमसीसी सम्झौता अघि बढाउन नसकिने भनाइ राख्न थालेका छन् । पारित गर्नका लागि उनले सत्ता घटक नेताहरूसँगको राष्ट्रिय सहमति र संसद्मा अघि बढाउन एमालेले संसद्को गतिरोध खोल्नुपर्ने उनको भनाइ छ ।एमसीसी सम्झौता संसद्मा अघि नबढाई गत कात्तिक १२ मा संसद् अधिवेशन अन्त्य भएपछि अमेरिका असन्तुष्ट बनेको थियो । प्रधानमन्त्री देउवाले पार्टीको महाधिवेशनलगत्तै हिउँदे अधिवेशन बोलाउने र एमसीसी सम्झौता अनुमोदन गर्ने प्रतिबद्धता जनाएको स्रोतले बतायो । हामीलाई संसद्ले स्वीकार नगर्दा कुनै आपत्ति छैन, संसद्मा प्रस्तुत किन हुँदैन भन्ने मुख्य चासो अमेरिका र एमसीसीका प्रतिनिधिको रहँदै आएको छ, प्रधानमन्त्रीनिकट स्रोतले भन्यो, जारी हिउँदे अधिवेशनमा पारित गर्नुपर्छ भनेर प्रधानमन्त्री अघि बढ्नुभएको हो ।सभामुख अग्निप्रसाद सापकोटाले भने एमालेले संसद् अवरुद्ध गरिरहेकै बेला एमसीसी अघि बढाउन नसकिने बताउँदै आएका छन् । एमसीसीबारे राष्ट्रिय बहस हुन आवश्यक छ, छलफल नभई पारित गर्ने वा नगर्ने विषय उचित हुँदैन, सभामुखको भनाइ उद्धृत गर्दै स्रोतले भन्यो । गत भदौ २४ मा एमसीसी मुख्यालयकी उपाध्यक्ष फातिमा सुमार नेपाल भ्रमणमा आउनुअघि नै देउवाले एमसीसी अनुमोदन गर्न खोजेका थिए । अनुमोदनका लागि सहज बनाउन भन्दै अर्थ मन्त्रालयले विभिन्न पक्षबाट उठेका विषय प्रस्ट पार्न आग्रह गर्दै एमसीसी मुख्यालयलाई ११ बुँदे सूची पठाएको थियो । प्रत्येक बुँदाको जवाफ दिँदै मुख्यालयले एमसीसी इन्डोप्यासिफिक रणनीति र अमेरिकी सुरक्षा घेराभित्र नभएको प्रस्ट पारेको थियो तर २०७४ भदौ २९ मा भएको सम्झौतामा भने संशोधन हुन नसक्ने अडान राखेपछि अनुमोदन गर्नुपर्ने विषय जेलिँदै आएको छ ।प्रतिनिधिसभाको हिउँदे अधिवेशन मंसिर २८ देखि सुरु भए पनि एमालेको अवरोधका कारण चल्न सकेको छैन । गठबन्धनको बैठकमा देउवाले एकदुई दिनभित्रै सम्झौता अघि बढाउन जोड गरेपछि दाहाल र नेपालकै आग्रहमा एकीकृत समाजवादीका वरिष्ठ नेता झलनाथ खनालको नेतृत्वमा तीन सदस्यीय अध्ययन समिति बनाइएको हो । समितिले कुनकुन बुँदामा छलफल गर्नुपर्ने हो छुट्याएर ल्याउँछ, त्यसपछि साझा धारणा बनाउने प्रयास हुन्छ, समितिका एक सदस्यले भने, अनि मात्रै संसद्मा अघि बढाउनेनबढाउने विषय होला ।"
जलनको जोखिममा महिला,"अधिकांश पुरुष भने ग्यास लिकेज भएर, बिजुली सर्ट भएर, आगो निभाउने क्रममा, फ्याक्ट्री, फार्म, पेट्रोल पम्प, होटल, पसल, घर तथा गोठमा आगजनीका घटनामा पर्ने गरेको देखिन्छ ।विश्व स्वास्थ्य संगठन (डब्लूएचओ) को अध्ययनले पनि पुरुषको तुलनामा महिला आगलागीको उच्च जोखिममा रहेको देखाउँछ । डब्लूएचओका अनुसार महिलाका लागि आगलागीको उच्च जोखिम खुला आगोमा खाना पकाउने वा असुरक्षित चुलोसँग सम्बन्धित छ र उनीहरूले लगाउने कपडाबाटै आगलागीको जोखिम हुन्छ । साँखुस्थित सुष्मा कोइराला मेमोरियल अस्पतालमा सन् २०२० र २०२१ मा क्रमशः ३७० र ३५६ गरी ७२८ जना जलनका बिरामी उपचारका लागि आएका थिए । तीमध्ये तराईका २२ जिल्लाका १९५ जना थिए, जसमा महिला १८० थिए ।महिला मानवीय सहायता तथा विपद् जोखिम न्यूनीकरण मञ्चकी संयोजक कृष्णा कार्की भन्छिन्, खाना पकाउने काममा घरभित्र धेरैजसो महिला नै हुन्छन्, पुरुष घर बाहिरबाहिर काममा हुन्छन्, भान्सा पनि घरको कुनामा हुन्छ, आगो लागिहाले पुरुषजसरी फुत्त भाग्न सक्दैनन्, विशेषगरी तराईतिर महिलाले साडी लगाउँछन्, पहिरनका कारण पनि दौडेर भाग्न कठिन हुन्छ, पूर्वी पहाडी भेगतिर रक्सी पकाउँदा आगोमा हालेर स्वाद जाँच्ने गर्दा ह्वार्रर बलेर पनि महिला जल्ने गरेका छन् ।कीर्तिपुर अस्पतालका बर्न एन्ड प्लास्टिक सर्जन तथा सिनियर कन्सल्ट्यान्ट सुरेन्द्रजंग बस्नेत पनि भातभान्सा, पहिरन, घरेलु हिंसाका कारण महिला जलनको सिकार भइरहेको सुनाउँछन् । हाम्रोजस्तो पुरुषप्रधान समाजमा महिलाले खाना पकाउने, बच्चा स्याहार्ने गर्छन्, भान्सामै खाना पकाउने, सुत्ने, लामो कपडा लगाउने गर्दा आगोको जोखिममा पर्छन्, दाइजोका कारणले गर्दा पनि तराईका महिला जलाइन्छन् ।उनका अनुसार महिला धेरैजसो महिला घरायसी काम गर्दागर्दै आगलागीमा परेका छन् । सचेतना जगाउने, आगो प्रयोग गर्दा प्राविधिक कुरामा ध्यान दिने जस्ता सावधानी अपनाउने गरेमा आगलागीको जोखिमलाई न्यूनीकरण र नियन्त्रण गर्न सकिने बर्न एन्ड प्लास्टिक सर्जन तथा सिनियर कन्सल्ट्यान्ट बस्नेतले बताए । डब्लूएचओले पनि गरिबी, विपन्नता, आगोको असुरक्षित प्रयोगले गर्दा आगलागीको जोखिम हुने भएकाले सावधानी अपनाउन भनेको छ ।"
प्रदेश २ मा देउवाविरुद्ध निधिकोइराला,"कांग्रेस महाधिवेशनमा दोस्रो चरणको निर्वाचनमा शेरबहादुर देउवा र विमलेन्द्र निधिबीच देखिएको निकटता प्रदेश २ मा संकटमा परेको छ । प्रदेश नेतृत्वका लागि बुधबार हुने निर्वाचनमा देउवा र निधि समूहबीच प्रतिस्पर्धा हुने गरी चुनावी रणनीति अघि बढेको छ । देउवाविरुद्ध निधि र कोइराला समूहबीच समीकरणको प्रयास भइरहेको छ ।निधिले प्रदेशसभा संसदीय दलका नेतासमेत रहेका भौतिक पूर्वाधार विकासमन्त्री रामसरोज यादवलाई सभापतिमा अघि सारेका छन् । देउवा समूहमा रहेका यादवलाई पछिल्लो समय निधिले आफ्नो पक्षमा लिएका हुन् । प्रदेश निर्वाचनका लागि गृहनगर जनकपुर पुगेका निधिले सभापति देउवालाई सहमतिमै नेतृत्व चयनमा सघाउन आग्रह गरे पनि सकारात्मक संकेत नदेखिएको बताए । शेखर (कोइराला) जी रामसरोजलाई सभापतिको उम्मेदवार मानेर चुनावमा सँगै जान सहमत हुनुभएको छ, सर्वसम्मतको प्रयास सफल भएन भने हामी (कोइरालानिधि) बीच समीकरण हुन्छ, उनले भने । कोइरालाले निवर्तमान केन्द्रीय सदस्य गुरुराज घिमिरेको संयोजकत्वमा युवा नेता भूपेन्द्रजंग शाही, रामकृष्ण यादव र तेजुलाल चौधरीलाई प्रदेश २ निर्वाचनका लागि जनकपुरमा खटाएका छन् । घिमिरेले निधि समूहसँग समीकरण गर्ने गरी कुरा अघि बढेको बताए । कोइराला समूहबाट सिरहाका नरेश यादवलाई सभापतिमा अघि सारिए पनि निधिसँग समीकरण हुँदा उनी पछि हट्ने घिमिरेको भनाइ छ । सबै समूहलाई मिलाएर पार्टीलाई एकताबद्ध बनाउने जिम्मेवारी केन्द्रमा चुनाव जितेका सभापतिको हो, हामीले उहाँसम्म यो कुरा पुर्याएका छौं, उनले भने, तर अहिलेसम्म त्यस्तो संकेत पाइएको छैन । त्यसैले हामी चुनावी रणनीतिमा अघि बढेका छौं ।सभापति देउवाले सोमबार गृहमन्त्रीसमेत रहेका नेता बालकृष्ण खाँणको नेतृत्वमा उदयशमशेर राणा र रामहरि खतिवडासहितको टोली जनकपुर पठाएका छन् । प्रदेश२ बाट केन्द्रीय सदस्य निर्वाचित रमेश रिजाल र आनन्दप्रसाद ढुंगानाले स्थानीयस्तरमा समूहको चुनावी रणनीति बनाइरहेका छन् । जनकपुरमा रहेका देउवा समूहका एक नेताले सभापतिमा कृष्णा यादवबाहेक विकल्प सोच्न नसकिने बताए । यादव रौतहटका वर्तमान जिल्ला सभापति हुन् । सभापतिमा कृष्णाजीको नाममा हामीले केन्द्रबाटै माइन्ड सेट गरेर यहाँ आएका छौं, उहाँहरू (निधिकोइराला) मान्नुभयो भने अन्य पदाधिकारीका लागि सहमति गर्न सकिन्छ, ती नेताले भने, हाम्रो अवस्था मजबुत भएकाले तल परेर सहमति गर्ने कुरा हुँदैन ।केन्द्रीय सभापतिमा उम्मेदवार बनेका निधिले दोस्रो चरणको निर्वाचनमा देउवालाई समर्थन गरेपछि प्रदेश २ को अधिवेशनमा देउवाले निधिलाई सहयोग गर्ने आकलन गरिएको थियो । स्रोतका अनुसार निधिले जनकपुर जानुअघि देउवासँग यस विषयमा कुरा पनि गरेका थिए । निधिले लामो समयसम्म देउवासँग रहेका रामसरोजलाई सहयोग गर्न आग्रह गरेका थिए तर देउवाले प्रदेश नेतृत्वको आकांक्षासहित आफूलाई सहयोग गरेका रौतहटका जिल्ला सभापति कृष्णा यादवलाई सर्वसम्मत सभापति बनाउन सुझाव दिए । केन्द्रको चुनावमा सहयोग गरेकाले देउवाबाट आफ्नो गृह प्रदेशमा सहयोगको अपेक्षा राख्नु स्वाभाविकै हो, प्रदेश २ का देउवापक्षीय एक नेताले भने, तर उहाँले अघि सार्नुभएको उम्मेदवारको नाममा सर्वसम्मति हुने सम्भावना कमै देखिन्छ ।३२ क्षेत्र रहेको प्रदेश २ को निर्वाचनमा करिब २ हजार ७५ मतदाता छन् । कांग्रेसको विधानअनुसार प्रदेश अधिवेशनमा महाधिवेशन प्रतिनिधि र प्रदेश अधिवेशन प्रतिनिधि मतदाता हुन्छन् । सोमबारसम्म ३० क्षेत्रमा अधिवेशन सम्पन्न भएर प्रतिनिधि छनोट भएका छन् । निर्वाचित क्षेत्रीय सभापतिमध्ये देउवा समूहका २१, कोइराला समूहका ७ र निधि समूहका २ जना छन् । महाधिवेशनमा समेत प्रदेश २ का तीनवटै केन्द्रीय सदस्यमा देउवापक्षीय उम्मेदवार निर्वाचित (दुई जना निर्विरोध) भएका छन् । १३ औं महाधिवेशनबाट निर्वाचित जिल्ला सभापतिमध्ये देउवा समूहका ६ र निधि समूहका २ जना छन् । महाधिवेशन अघिसम्म तटस्थ रहेका सप्तरीका जिल्ला सभापति दिनेश यादव आफ्नो प्यानलबाट केन्द्रीय सदस्य उम्मेदवार बनेपछि देउवा समूह थप उत्साही छ । निधिले पनि गृह प्रदेशमा आफ्नो प्रभाव स्थापित गर्न निकै कसरत गरेका छन् । केन्द्रमा देउवालाई कडा चुनौती दिएको कोइराला समूहले निधिलाई साथ दिएको छ । यद्यपि देउवा समूहबाट सहमहामन्त्री निर्वाचित महेन्द्र यादव र फरमुल्लाह मन्सुरका साथै केन्द्रीय सदस्यहरू रमेश रिजाल, आनन्दप्रसाद ढुंगाना र चित्रलेखा यादवले प्रदेश २ मा निधिलाई निस्तेज पार्न बलियो गठजोड बनाएका छन् । केन्द्रको निर्वाचनमा उहाँ (निधि) ले आफ्नै प्रदेशबाट सोचेजस्तो मत पाउनुभएन, त्यसैले प्रदेश निर्वाचन उहाँका लागि दोस्रो परीक्षा हो, मधेस राजनीतिका विश्लेषक चन्द्रकिशोर भन्छन्, निधिले गृह प्रदेशमा देउवाको उम्मेदवारलाई सहयोग गर्नु भनेको समर्पण हुन जान्छ, त्यसैले केन्द्रमा कोइराला समूहसँग मिलेरै भए पनि उहाँ चुनाव लड्ने सम्भावना बलियो छ ।प्रदेश २ का आठवटै जिल्लामा अधिवेशन भएको छैन । केन्द्रीय निर्वाचन समितिले जिल्ला अधिवेशन नभए पनि महाधिवेशनअघि प्रदेश अधिवेशन गर्ने तयारी गरेको थियो तर केन्द्रीय सभापतिमा उम्मेदवारी दिएका निधिको आग्रहमा निर्वाचन रोकिएको थियो । आफ्नै प्रदेशमा आफूले समर्थन गरेको उम्मेदवार पराजित भएमा त्यसको असर उम्मेदवारीमा पर्ने भएपछि निधिको आग्रहमा प्रदेशको निर्वाचन रोकियो, एक कांग्रेस नेताले भने, अहिले उहाँ जसरी, जोसँग मिलेर भए पनि प्रदेशमा आफ्नो नेतृत्व स्थापित गर्ने कसरतमा हुनुहुन्छ ।निधिमात्र होइन, कोइराला समूहले पनि प्रदेश २ को अधिवेशनलाई प्रतिष्ठाको विषय बनाएको छ । उक्त समूहबाट निर्वाचित उपसभापति धनराज गुरुङ र महामन्त्री गगनकुमार थापा सोमबार बेलुकीको अन्तिम उडानबाट जनकपुर पुगेका छन् । आवश्यक परेमा कोइराला पनि जनकपुर जाने उनका प्रेस सहयोगी दिनेश थपलियाले बताए । मंसिर १७ मा प्रदेश अधिवेशन उद्घाटन भए पनि केही जिल्लाबाट महाधिवेशन प्रतिनिधि र प्रदेश अधिवेशन प्रतिनिधि छनोटमा ढिलाइ भएको भन्दै प्रदेश निर्वाचन स्थगित भएको थियो । प्रदेश निर्वाचन समितिले मंगलबार दिउँसो १ बजे उम्मेदवारको मनोनयन गर्ने समय तोकेको छ । निर्वाचन भने बुधबार हुने तय भएको छ ।"
महिला सदस्यमा पनि देउवाकै वर्चस्व,"काठमाडौं (कास) कांग्रेस महाधिवेशनमा सोमबार १० जना केन्द्रीय सदस्य निर्वाचित भएका छन् । महिलातर्फ खुला ९ जना र अल्पसंख्यक १ जना निर्वाचित भएका हुन् ।महिलातर्फ डिला संग्रौला (२८८५), पुष्पा भुसाल (२७१८), आरजु राणा देउवा (२५३६), अम्बिका बस्नेत (२३३९), ईश्वरी न्यौपाने (२२५९), सरिता प्रसाईं (२०९६), रमा कोइराला पौडेल (१८५८), सुशीला ढकाल आचार्य (१८०४) र रंगमती शाही (१७८९) निर्वाचित भएका छन् । तीमध्ये प्रसाईं कोइराला प्यानलबाट र अरू सबै देउवा प्यानलबाट निर्वाचित भएका हुन् । अल्पसंख्यकतर्फ देउवा समूहकै प्रदीपकुमार सुनार (२१७१) मत ल्याएर निर्वाचित भएको केन्द्रीय निर्वाचन समिति संयोजक गोपालकृष्ण घिमिरेले जानकारी दिए । सोमबार बेलुकीसम्म ६२ पदको परिणाम आएकामा शेरबहादुर देउवा समूहका ४६, शेखर कोइराला समूहका १४, प्रकाशमान सिंह समूहका १ र साझा १ (शशांक कोइराला) जना निर्वाचित भएका छन् ।"
दोस्रो बिमस्टेक सैनिक अभ्यासमा नेपाल सहभागी,"भारतको पुनेमा सोमबार सुरु भएको तीनदिने दोस्रो बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) संयुक्त सैनिक अभ्यासमा नेपालबाट पनि सहभागिता भएको छ । नेपाली सेनाका प्रवक्ता सन्तोषबल्लभ पौडेलका अनुसार उक्त अभ्यासमा नेपालबाट सैनिक पर्यवेक्षकको हैसियतमा एक जना महासेनानीले प्रतिनिधित्व गरिरहेका छन् । साथै, नयाँदिल्लीस्थित नेपाली दूतावासमा रहेका सैनिक सहचारी रामचन्द्र खत्री कार्यक्रममा सहभागी हुन पुनेमा गएका छन् । प्रवक्ता पौडेलले उक्त अभ्यास विपद् व्यवस्थापन प्रतिकार्यमा रहेको र त्यहाँ अनुभवको आदानप्रदान हुने बताए । उक्त अभ्यासमा नेपालसहित भारत, भुटान, बंगलादेश, श्रीलंका, म्यानमार र थाइल्यान्डका सुरक्षाकर्मीले सहभागिता जनाएका छन् । संयुक्त सैनिक अभ्यासमा महामारीको पृष्ठभूमिमा प्राकृतिक प्रकोपसँग जुध्न संयुक्त प्रतिक्रिया संयन्त्र विकास गर्ने उद्देश्यले बिमस्टेक मुलुकहरूको बहुराष्ट्रिय मानवीय सहायता र विपद् राहत अभ्यास भएको सेनाले जनाएको छ । सन् २०१८ सेप्टेम्बर १० देखि ६ दिन पुनेमा भएको पहिलो संयुक्त सैनिक अभ्यासमा नेपाली सेनाको सहभागिताका विषयमा तत्कालीन सत्ताधारी पार्टीभित्रै मतमतान्तर भएको थियो । ३० जना सहभागी हुने तय भएको उक्त अभ्यासको समापनमा तत्कालीन प्रधानसेनापति पूर्णचन्द्र थापा पनि जाने तय भएको थियो । आफ्नै पार्टीभित्र उक्त अभ्यासमा सहभागिताका बारेमा प्रश्न उठेपछि तत्कालीन केपी शर्मा ओली सरकारले नेपाली सेनालाई नपठाउने निर्णय गरेको थियो । त्यसबेला नेपाली सेनाका तर्फबाट अनुपस्थितिले राम्रो सन्देश नजाने भन्दै दुई सेनानी र दिल्ली दूतावासका सहचारीलाई पर्यवेक्षकका रूपमा अभ्यासका सहभागी हुन पठाइएको थियो । नेपालले सुरुआतमा सहभागिता जनाउने बचन दिए पनि अभ्यासका लागि नजाने भएपछि भारतले राम्रो मानेको थिएन । उक्त अभ्यासमा भारत, भुटान, बंगलादेश, श्रीलंका, म्यानमार र थाइल्यान्डका सुरक्षाकर्मीले सहभागिता जनाएका थिए । यस पटक विपद् व्यवस्थापनको क्षेत्रमा मात्र अनुभवहरू साटासाट गर्नका लागि नेपाली सेनाका अधिकारी पर्यवेक्षकका रूपमा पुने गएको सैनिक प्रवक्ता पौडेलले बताए । उनले पहिलो सैनिक अभ्यासका दौरान नेपालबाट पहिलो सहभागिता जनाउने भनिए पनि पछि सहभागिता नजनाएको प्रस्ट पारे । नेपालमा हामीले अन्य सैनिकहरूसँग जसरी संयुक्त सैनिक अभ्यास गर्दा विपद् व्यवस्थापनका सम्बन्धमा अभ्यास गर्दै आइरहेका छौं । बिमस्टेकको संयुक्त सैनिक अभ्यासमा पनि त्यही विषयमा अनुभवहरू आदानप्रदान गरिनेछ, उनले भने । पहिलो बिमस्टेक सैनिक अभ्यासमा संयुक्त अभ्यासको एजेन्डा स्पष्ट नहुँदा भारतले सुरक्षा रणनीति अघि सारेको र नेपाल अन्य मुलुकसँगको सुरक्षा सहकार्यमा हुन नहुने भन्दै विरोध गएपछि सहभागिता रोकिएको थियो । यस पटक भने विपद् व्यवस्थापनको सम्बन्धमा संयुक्त सैनिक अभ्यास भएपछि नेपालले सहभागिता जनाएको सेनाले जनाएको छ ।"
विद्यार्थीसँग अतिरिक्त शुल्क लिए कारबाही,"मोरङ (कास) नोबेल मेडिकल कलेजले एमबीबीएस अध्ययनका लागि भर्ना भएका नयाँ विद्यार्थीलाई अतिरिक्त शुल्क बुझाए मात्रै पठनपाठन सुरु गर्ने भएपछि विरोध भएको छ । विद्यार्थी र अभिभावकले सोमबार जिल्ला प्रशासन कार्यालय मोरङमा त्यसविरुद्ध ज्ञापनपत्र बुझाएका छन् । चिकित्सा शिक्षा आयोगले शैक्षिक सत्र २०७७७८ का लागि निर्धारण गरेको शुल्कभन्दा २० लाख रुपैयाँ बढी मागेपछि अभिभावक आन्दोलनमा उत्रेका हुन् । उनीहरूले कलेजले अतिरिक्त शुल्क माग गरेको कागजातसहित ज्ञापनपत्र बुझाएपछि मोरङका प्रमुख जिल्ला अधिकारी काशीराज दाहालले मंगलबार छलफलका लागि कलेज प्रशासनलाई पत्र काटेका छन् ।कलेज प्रशासनले चिकित्सा शिक्षा आयोगले तोकेको भन्दा बढी शुल्क असुलेको ठहर भए कानुनी कारबाही गर्ने प्रजिअ दाहालले प्रतिबद्धता जनाए । पठनपाठन सुरु नै नगरी कलेजले आयोगले तोकेभन्दा ४ लाख ८२ हजार अतिरिक्त शुल्क बुझाउन दबाब दिएपछि अभिभावक र विद्यार्थीले प्रदेशका मन्त्रीदेखि जिल्ला प्रशासनमा ज्ञापनपत्र बुझाएर न्यायका लागि अपिल गरेका छन् । भर्ना शुल्कबापत १४ लाख ८५ हजार रुपैयाँ बुझाएको १० दिन बितिसक्दा पनि पठनपाठन सुरु नगरी अतिरिक्त शुल्क बुझाउन दबाब दिइएको विद्यार्थीको भनाइ छ । एमबीबीएसमा भर्ना भएकालाई चार वर्षपछि हुने इन्टर्नसिपबापतको शुल्क दिन अहिल्यै २ लाख ४० हजार बुझाउन कलेजले दबाब दिइरहेको छ, एक विद्यार्थीले भने । उनका अनुसार कलेजले विश्वविद्यालय सम्बन्धन शुल्कबापत ९८ हजार, होस्टल शुल्क १ लाख ४४ हजार रुपैयाँ बुझाउन दबाब दिएको हो ।कलेजको गेटमै घर भएका विद्यार्थीलाई पनि अनिवार्य होस्टेलमा बस्न कलेज प्रशासनले दबाब दिँदै आएको अभिभावकले गुनासो पोखे । होस्टेलमा बस्न एक विद्यार्थीलाई मासिक १२ हजार तिर्नैपर्ने कलेज प्रशासनले दबाब दिएको छ । चिकित्सा शिक्षा आयोगले एमबीबीएस अध्ययनका लागि कुल ४४ लाख ३६ हजार २५ रुपैयाँ तोकेको छ । तर कलेज प्रशासनले त्यसबाहेक अतिरिक्त शुल्क नतिरेसम्म पठनपाठन सुरु नगर्ने अभिभावकहरूको भनाइ छ । चिकित्सा शिक्षा आयोगले निर्धारण गरेबमोजिम काठमाडौं विश्वविद्यालयका नाममा नेपाल इन्भेस्टमेन्ट बैंकमा रहेको नोबेल मेडिकल कलेजको खातामा रकम जम्मा गरिसकेपछि कलेजले विभिन्न बहानामा पैसा असुल्न खोजेको अभिभावकको आरोप छ ।"
सर्वसम्मत नभए माओवादी पनि चुनावी प्रतिस्पर्धामा जाने,"प्रदेश र जिल्ला तहसम्म आफ्नो पक्षमा नेताकार्यकर्ता बनाएका शर्माले महासचिव बनेर माओवादीलाई नयाँ ढंगले चलाउने दाबी गर्दै आएका छन् । गृहजिल्ला रुकुममा उनले माओवादीको बलियो संगठन निर्माण गरेका छन् । महासचिवका लागि शर्मालाई दाहालले एउटा विकल्पका रूपमा हेरेका छन्, दाहालनिकट एक केन्द्रीय सदस्यले भने, पार्टीभित्र ठूलो विरोधको स्वर नउठे शर्मा महासचिव बन्न सक्छन् । तर स्थायी कमिटीकै केही सदस्यले शर्मालाई महासचिव नबनाउन दाहाललाई सुझावसमेत दिएका छन् ।पूर्वमन्त्री पुन पनि माओवादीमा महासचिवका प्रमुख दाबेदार हुन् । उनी अहिले चीनमा उपचाररत छन् । स्वास्थ्यका कारण महासचिव बन्न कठिन हुन सक्ने दाहालनिकट ती नेताको भनाइ छ । ओली सरकारमा पुन ऊर्जामन्त्री थिए । वर्षमानजी एउटा सशक्त दाबेदार त हो तर स्वास्थ्यले साथ दिन आवश्यक छ, दाहालनिकट ती नेताले भने । पुनले दाहालसँग टेलिफोन संवाद गर्दै आएका छन् ।महासचिवका लागि आकांक्षा राख्नेमा ऊर्जामन्त्री भुसाल पनि छिन् । पार्टी विभाजन हुँदा मोहन वैद्यतिर लागेकी उनी ०७४ को चुनावअगाडि माओवादीमा फर्केकी थिइन् । पार्टीभित्र उनी सबैभन्दा वरिष्ठ महिला नेता हुन् । दाहालसँग उनको सम्बन्ध राम्रो छ । सरकारमा राम्रो जिम्मेवारी दिनुभएको छ, अहिले महासचिवको भूमिका दिनेबारे अध्यक्षले आश्वस्त पारेजस्तो लाग्दैन, दाहालनिकट नेताहरूले भने ।महासचिव बन्न स्थायी कमिटी सदस्य पोखरेलले पनि चाहना राखेका छन् । पार्टीमा उनी नारायणकाजी श्रेष्ठनिकट नेता हुन् । पछिल्लोपटक दाहाल र श्रेष्ठबीच सम्बन्ध राम्रो छैन । शेरबहादुर देउवा नेतृत्वको सरकारमा श्रेष्ठ उपप्रधानमन्त्रीसहित आफैं सहभागी हुन खोजेका थिए तर दाहालले श्रेष्ठलाई मात्र रोकेनन्, उनीनिकट नेतालाई समेत मन्त्री बनाएनन् । दाहालश्रेष्ठ खटपट पोखरेलका लागि पनि बाधक बनेको छ । जनयुद्धको विरासत पनि नरहेकाले पोखेरललाई महासचिव बनाउन दाहाललाई सहज छैन ।पहिला कोषाध्यक्ष भएका स्थायी कमिटी सदस्य गजुरेलको चाहना पनि उपाध्यक्ष वा महासचिवमध्ये एकमा छ । तर उनी अहिले आफ्नो ध्यान पदाधिकारीभन्दा पनि वैचारिक, राजनीतिक विषयमा धेरै रहेको बताउँछन् । मेरो ध्यान वैचारिक, राजनीतिक विषयमा बढी छ, म कोषाध्यक्ष भइसकेको छु, गजुरेलले भने, त्यसकारण पदाधिकारीमा दाबी हुनु स्वाभाविक होला तर वैचारिक लाइन कस्तो पास हुन्छ त्यसले भर पर्छ । गजुरेलले पनि लामो समयदेखि दाहाललाई साथ दिँदै आएका छन् । पूर्वमन्त्रीसमेत रहेका गजुरेल माओवादीका सिनियर नेतामा पर्छन् ।माओवादी नेताहरूका अनुसार राष्ट्रिय सम्मेलनले पहिला केन्द्रीय कमिटी निर्वाचित गर्छ । त्यसपछि निर्वाचित केन्द्रीय सदस्यमध्येबाट पदाधिकारी चयन हुनेछन् । माओवादीले प्रदेशहरूको सम्मेलनमा पनि यही अभ्यास गर्दै आएको छ । माओवादी केन्द्रको अन्तरिम विधानमा अध्यक्ष, उपाध्यक्ष, महासचिव, सचिव र कोषाध्यक्षसहित २ सय ९९ सदस्यीय केन्द्रीय समितिको व्यवस्था छ । तर राष्ट्रिय सम्मेलनबाट विधान संशोधन गरेर बहुपदीय प्रणालीमा जाने गरी गृहकार्य भएको छ । स्थायी कमिटी सदस्य लीलामणि पोखरेलका अनुसार माओवादी बहुपदमा जाने गरी विधान संशोधनको तयारी भएको छ । माओवादीले ११ देखि १५ पदाधिकारी राख्ने गरी तयारी गरेको छ । यद्यपि कति पदाधिकारी राख्ने भन्ने अन्तिम निर्णय राष्ट्रिय सम्मेलनले गर्ने भएको छ ।"
विदेशमा नेपालीको गुमनाम मरण,"मंसिरको अन्तिम साता अवैध रूपमा अमेरिका छिर्न हिँडेका दाङका २१ वर्षीय एक युवाको पेरुमा मृत्यु भएको खबर आयो । ज्वरो आउने र रुघा लाग्ने जस्ता लक्षण देखिए पनि ढिला गरी अस्पतालमा भर्ना भएका उनको त्यहीं मृत्यु भएको खबर पेरुका केही अखबारहरूले पनि प्रकाशित गरे । तर पेरुमा मृत्यु भएका नेपालीलाई अवैध रूपमा कसले त्यहाँसम्म पठाएको थियो ? यो अवैध यात्रामा उनले कति रकम खर्चेका थिए भन्नेजस्ता सूचनाहरू सरकारी संयन्त्रसम्म पुगेन । किनकि न मृतकको परिवार प्रहरी सम्पर्कमा आयो न त कुनै सरकारी संयन्त्रले नै मृत्यु हुने युवाबारे थप खोजीनितीको पहल गर्यो । ती युवकको पूर्ण विवरण नै सार्वजनिक भएन । मंसिर ४ मा रुकुम मुसीकोटका २८ वर्षीय रूपक बोहराको दक्षिण अफ्रिकी देश घानाको राजधानी अक्रास्थित रिज अस्पतालमा मृत्यु भयो । संगठित मानव तस्करका गिरोहको भर परेर अमेरिका पस्न हिँडेका उनले विभिन्न चरणमा दलाललाई ४० लाखभन्दा धेरै बुझाएका थिए । उनका बाबु देवबहादुर रुकुमको बाँकेकोट गाउँपालिका३ का वडासदस्य हुन् । तर यो प्रकरणमा समेत रूपकलाई लैजानेमाथि कारबाहीको प्रक्रिया अघि बढेको छैन । मनग्य कमाउने लोभमा संगठित मानव तस्करको पासोमा परेर अफ्रिकादेखि ल्याटिन अमेरिकी देशका विभिन्न कुनाकाप्चामा दुर्घटनामा वा बिरामी परेपछि उपचार नपाएर मृत्यु हुनेमा दाङ र रुकुमका यी दुई युवक मात्रै छैनन्, थुप्रै जना छन् । नेपालको सामान्य कूटनीतिक सम्बन्ध पनि स्थापित नभएका देशमा मानव तस्करको भर परेर हिँड्दाहिँड्दै अकालमा मृत्युवरण गरेका नेपालीका परिवारले न्याय पाउनु त परैको कुरा मृतक अधिकांशको शवसमेत नेपाल ल्याउन सकिएको छैन । जस्तो कि पेरु र घानामा मृत्यु भएका दुवैको शव घटना भएको हप्तौं बितिसक्दा पनि नेपाल ल्याउन सकिएको छैन । गत असार ५ मा कोलम्बियाबाट अमेरिका छिर्न भन्दै हिँडेका ७ नेपालीसहित १५ जना सवार डुंगा दुर्घटनामा पर्यो । घटनामा परेका १ नेपाली र ५ बंगलादेशीको तत्कालै उद्धार भए पनि अरू सात नेपालीको अवस्था ६ महिनायता पनि अज्ञात नै छ । घटनामा परेका दाङ घोराहीका एन्जल बुढामगरको परिवारले भने उनको मृत्यु भइसकेको ठहर गर्दै अन्तिम संस्कार सकिसकेको छ । अन्य ६ का परिवारले भने अझै पनि उनीहरूकै आशा राखेर बाटो हेरिबसेका छन् । तर घटनाको ६ महिना भइसक्दा पनि उनीहरू न सम्पर्कमा छन् न त परिवारका सदस्यले उनीहरूलाई अवैध बाटोबाट अमेरिका लैजाने हिँडाएका मानव तस्करहरू विरुद्ध प्रहरीमा जाहेरी दर्खास्त नै दिएका छन् । उक्त डुंगा दुर्घटनामा परेका दिनेश गौतमका बाबु तिलप्रसादले केही समयअघि कान्तिपुरसँग कुराकानी गर्दै आफूहरू छोराको बाटो कुरिरहेको बताएका थिए । दिनेशका परिवारका एक सदस्यले घटनाको महिनौं बिते पनि आफूहरूले पत्यारिलो खबर पाउन नसकेको बताए । अमेरिका वा अन्य युरोपेली मुलुक छिर्ने आशा मानव तस्करलाई लाखौं रुपैयाँ बुझाएर अवैध रूपमा हिँडेकामध्ये कैयन्को मृत्युको आधिकारिक खबरसम्म परिवारका सदस्यले नपाइरहेको अवस्था छ । जस्तो कि, टर्कीबाट ग्रिस छिर्न खोज्दा सम्पर्कविहीन भएका नवलपरासी रजहरका नवीन तिवारी झन्डै तीन वर्षयता बेपत्ता छन् । उनलाई पनि संगठित मानव तस्करको गिरोहले अवैध रूपमा ग्रिस छिराउन हिमपातले भरिएको जंगलको बाटो हिँडाएका थिए । उनीसँगै ग्रिस छिर्न खोजेका इलामका मोती गुरुङले घटनालगत्तै हिँडदाहिँड्दै नवीन बिरामी परेको र एजेन्टले छोडिदिएको बताएका थिए । २०७५ जेठमा भक्तपुरकी सुमित्रा कुँवरसहित तीन महिला संगठित मानव तस्करको भर परेर कलाकारको नक्कली कागजात बनाएर हैटी पुगेका थिए । उनीहरूलाई पनि मानव तस्करहरूले डुंगामा अवैध रूपमा अमेरिका छिराउन हिँडाएको थियो । सोही क्रममा जहाजले बाटो बिराएर समुद्रमा हराएपछि भोक र प्यासका कारण सुमित्राको मृत्यु भएको थियो । शव गन्हाउन सक्ने भन्दै जहाजमा सवार अन्य यात्रुले उनको शव क्यारेबियन समुद्रमा फ्याँकिदिएका थिए । उनीसँगै यात्रारत अन्य दुई नेपाली त्यहाँबाट उम्केर नेपाल फर्केपछि सुमित्राको मृत्युको घटना सार्वजनिक भएको थियो । यो घटनाका दुई पीडितले घटनाको महिनौंपछि महानगरीय प्रहरी अपराध महाशाखामा जाहेरी दरखास्त दिए पनि उक्त घटनामा मुख्य अभियुक्त पक्राउ पर्न सकेका छैनन् । मृतकको पीडित परिवारले पनि मृत्युको घटनाबारे सरकारी संयन्त्रबाट न कुनै आधिकारिक सूचना पाए न त मृतकको शव नै खोजेर नेपाल ल्याउन सकियो । मनग्य कमाउने आसमा अवैध रूपमा दलालको फेर समातेर हिँडेकाहरूको मृत्युको घटनाबारे मात्रै होइन यस्ता यात्रामा दुर्घटनामा पर्नेहरूको घटना पनि नेपालको सरकारी संयन्त्रमा बिरलै आइपुग्छ । मंसिरको पहिलो साता ग्रिसबाट अवैध रूपमा टर्की छिर्न खोजेको एउटा गाडी दुर्घटना हुँदा ७ जनाको मृत्यु भयो । उक्त दुर्घटनामा २ जना नेपाली पनि घाइते भएको समाचार बेलायती पत्रिका गार्डियनले प्रकाशित गरेको थियो । बुझ्दै जाँदा घटनामा ४ नेपाली घाइते भएको पुष्टि भयो । घटनाको धेरै दिनपछि नेपाल प्रहरीको मानव बेचबिखन अनुसन्धान ब्युरोले प्रहरीको अन्तर्राष्ट्रिय संगठन (इन्टरपोल) मा पत्राचार गर्यो । ग्रिस प्रहरीको इन्टरपोल युनिटले ७ मंसिरमा तीव्र गतिमा टर्कीबाट ग्रिस छिर्न खोजेको गाडी दुर्घटनामा परेको र त्यसमा नेपाली पनि रहेको भन्दै सूचना पठायो । उक्त सूचना आउने बेलासम्म घाइते चारै नेपाली उपचार गराएर अस्पतालबाट निस्किसकेका थिए । यो घटनामा पनि न कुनै घाइते सदस्यहरूले उद्धार वा कानुनी उपचारको खोजी गर्दै सरकारी संयन्त्रमा सूचना दिए । तर उनीहरू को थिए र कसले कसरी अवैध रूपमा त्यहाँसम्म पठाएको थियो भन्ने खुलेन, सरकारी छानबिनको प्रक्रिया पनि अगाडि बढेन । मंसिर अन्तिम साता पनि मेक्सिकोबाट अमेरिकातर्फ जाँदै गरेको अवैध आप्रवासीहरू बोकेको ट्रक दुर्घटना हुँदा त्यसमा सवार ५३ जनाको मृत्यु भएको सूचना बाहिर आयो । जसमा केही भारतीय परेको भनिए पनि दुर्घटनामा नेपाली थिए कि थिएनन् भन्ने पुष्टि कतैबाट हुन सकेन । किनकि अवैध रूपमा अमेरिका छिर्न हिँडेका सयौं नेपाली भारतीय, बंगलादेशी, पाकिस्तानीहरूसँगै मेक्सिकोकै बाटो हुँदै जान्छन् ।कैयन् पीडितलाई उनीहरूकै आफन्त वा चिनेजानेका मानिसहरूले अवैध रूपमा विदेश पठाउने हुँदा पनि दुर्घटना वा मृत्युका घटनापछि परिवार हतपती प्रहरीमा नआउने प्रहरीको मानव बेचबिखन अनुसन्धान ब्युरोकी प्रमुख एसएसपी दुर्गा सिंहले बताइन् । नेपालीमा व्याप्त विदेश मोहकै कारण युवाहरू जस्तोसुकै जोखिम मोलेर पनि हिँडेका घटनाहरू भइरहेको उनको भनाइ छ । केही पीडितहरू भने दुर्घटना वा मृत्युको घटनामा मानव बेचबिखन तथा ओसारपसार (नियन्त्रण) ऐनअन्तर्गत कारबाही नचालेर वैदेशिक रोजगार ऐनअन्तर्गत कारबाही गर्न भन्दै सम्बद्ध विभाग पुग्ने गरेको पनि पाइएको एसएसपी सिंहले बताइन् । श्रम तथा आप्रवासनका विज्ञ गणेश गुरुङ संगठित मानव तस्करका गिरोहले नेपालीहरूलाई संसारका अनेक कुनाकाप्चामा अवैध रूपमा पुर्याउने क्रम नरोकिएसम्म यस्ता खबरहरू आइरहने बताउँछन् । नेपालीहरूको कुकुर मराइको अवस्था भइरहेको छ तर देशले उनीहरूलाई खोज्छ न तिनका परिवारले नै, उनले भने । देशभित्र व्याप्त बेरोजगारी र जसरी भए पनि युरोप वा अमेरिका छिर्ने लालच दुवैको फाइदा संगठित मानव तस्करहरूले उठाइरहेको भन्दै उनले बताए । न हाम्रो कूटनीतिक संयन्त्र बलियो छ न अनुसन्धान गर्ने र मानव तस्करलाई दण्ड दिने प्रणाली बलियो छ । यस्तै घटना हुँदासम्म अन्तर्राष्ट्रियस्तरमै नेपालीको बेइज्जत भइराख्छ, उनले भने ।"
नयाँ मन्त्रालयलाई गाडी किन्न १८ करोड,"वाग्मती प्रदेशमा गठबन्धनलाई खुसी बनाउन अनावश्यक रूपमा मन्त्रालय विभाजन गरेसँगै सरकारी खर्च बढ्ने भएको छ । मुख्यमन्त्री राजेन्द्रप्रसाद पाण्डेले हालै मात्र ८ वटा मन्त्रालयलाई फुटाएर १४ वटा बनाएसँगै सरकारी खर्च बढ्ने भएको हो । प्रदेश सरकारले तीन पटक गरेर ११ मन्त्री र एक राज्यमन्त्री नियुक्त भइसकेका छन् भने अझै ३ मन्त्री र दुई राज्यमन्त्री नियुक्त गर्ने तयारी भइरहेको छ ।प्रदेश सरकारले ६ वटा मन्त्रालय थपेसँगै मन्त्रालयको सेवा सुविधाबाहेक प्रत्यक्ष रूपमा वार्षिक करिब डेढ करोड रुपैयाँ अनावश्यक खर्च बढ्ने भएको छ । नयाँ सरकार गठन भएसँगै तत्काल ३० वटा सवारी खरिद गर्ने मन्त्रालयगत रूपमा तयारी भइरहेको छ । मन्त्रालयगत रूपमा भएको मागअनुसार तत्काल ३० वटा सवारी खरिद गर्नुपर्ने देखिएको छ, अर्थ मन्त्रालय स्रोतले भन्यो । अर्थ स्रोतका अनुसार भौतिक पूर्वाधार मन्त्रालयलाई तत्काल दुईवटा सवारी खरिद गर्न १ करोड २० लाख रुपैयाँ बराबरको स्रोत सुनिश्चित गरिसकेको छ । हालकै अवस्थामा ३० वटा सवारी खरिद गर्दा करिब १८ करोड रुपैयाँ थप खर्च हुने देखिएको छ ।हाल थप गरिएका मन्त्रालयमा भत्ताबाहेक तलब, घर भाडा र इन्धनमा मासिक थप १० लाख रुपैयाँभन्दा बढी खर्च हुने अनुमान आर्थिक मामिला मन्त्रालयले गरेको छ । यसबाहेक मन्त्रालयको प्रशासनिक कार्य, भत्ता, अतिथि सत्कार, थप कर्मचारी र मन्त्रालय व्यवस्थापनमा खर्च हुनेछ । थपिएको मन्त्रालयमा चाहिने फर्निचर, क्वार्टरका लागि आवश्यक सामग्रीमा पनि खर्च हुनेछ, आर्थिक मामिला मन्त्रालय स्रोतले भन्यो । ६ मन्त्री र एक राज्यमन्त्रीको सेवा सुविधामा प्रदेश सरकारको अब थप मासिक ९ लाख ३४ हजार २ सय ९० रुपैयाँभन्दा बढी खर्च हुने अनुमान छ । पर्याप्त अध्ययन र तयारीबिनै धमाधम मन्त्रालय विभाजन गरेपछि मन्त्रालय र मन्त्री बस्ने ठाउँको नै हेटौंडामा अभाव भएको छ । मन्त्री क्वार्टर, कार्यालय र महाशाखाका लागि आवश्यक भवन खोज्न मन्त्रालयका सचिवहरू नै दौडधुप गरिरहेका छन् । कृषिमन्त्री र राज्यमन्त्री बस्ने सरकारी क्वार्टर नहुँदा उनीहरूलाई भाडाको घरमा राखिएको छ । जसमा मन्त्रीका लागि मासिक २७ हजार र राज्यमन्त्रीका लागि मासिक २५ हजार रुपैयाँ घर भाडामा खर्च हुनेछ । वन तथा वातावरणमन्त्री र खानेपानी तथा सिँचाइमन्त्रीका लागि पनि बस्ने सरकारी क्वार्टर नहुँदा घर भाडामा ५४ हजार रुपैयाँ खर्चभार प्रदेश सरकारलाई थपिने निश्चित छ ।सामाजिक विकास मन्त्रालयबाट विभाजन गरेर बनाइएको युवा तथा खेलकुद विकास मन्त्रालय राख्ने सरकारी कार्यालय नहुँदा भाडाको घरमा बसिरहेको छ । मन्त्रालयको भाडा मासिक ६५ हजार रुपैयाँ रहेको छ । श्रम रोजगार तथा यातायात मन्त्रालय हाल भौतिक पूर्वाधार विकास मन्त्रालयमा बसिरहेको भए पनि ठाउँ अभावमा भाडाको घरमा बस्नुपर्ने अवस्था आएको कर्मचारीहरू बताउँछन् । हाल सो मन्त्रालय ३ वटा कोठामा राखिएको भए पनि प्रभावकारी ढंगले सेवा दिन फराकिलो भवन आवश्यक पर्ने सूचना अधिकारी राजन पोखरेलले बताउँछन् । यातायात मन्त्रालय पनि त्यहाँबाट अन्यत्र भाडाको घरमा सर्दा मासिक ६० हजार रुपैयाँसम्मको अर्को खर्च थपिने निश्चित छ । मन्त्रालय थपिएसँगै मुख्यमन्त्री र आर्थिक मामिला मन्त्रालयबाहेक १२ वटा मन्त्रालयलाई करिब ३० वटा गाडी खरिद गरिने भएको छ । करिब ६० लाख रुपैयाँ दरका सवारी खरिद गर्ने तयारी भइरहेको छ । उद्योग, वन, वातावरण तथा पर्यटन मन्त्रालयलाई फोरेर बनाइएका ३ वटा मन्त्रालयका लागि १० वटा गाडी आवश्यक परेको वन तथा वातावरण मन्त्रालयको सूचना अधिकारी नवराज पुडासैनीले जनाए । वन तथा वातावरण मन्त्रालयलाई २ वटा, उद्योग मन्त्रालय र पर्यटन मन्त्रालयलाई ४४ वटा गाडी आवश्यक पर्ने उनको भनाइ छ । भूमि व्यवस्था तथा कृषि मन्त्रालय फुटेर कृषि तथा पशुपन्छी विकास मन्त्रालय र भूमि व्यवस्था, सहकारी तथा गरिबी निवारण मन्त्रालय बनेको छ । कृषि मन्त्रालयलाई २ वटा, भूमि व्यवस्था मन्त्रालयको महाशाखाका लागि ३ वटा गरी ५ वटा सवारी आवश्यक रहेको मन्त्रालयका सूचना अधिकारी अनुप अधिकारीले बताए । भौतिक पूर्वाधार विकास मन्त्रालय विभाजन भएर बनेको खानेपानी, ऊर्जा तथा सिँचाइ मन्त्रालय, श्रम रोजगार तथा यातायात मन्त्रालय र भौतिक पूर्वाधार विकास मन्त्रालयका लागि थप ९ वटा गाडी आवश्यक परेको छ । सामाजिक विकास मन्त्रालयका प्रवक्ता रुद्रहरि भण्डारीका अनुसार सामाजिक मन्त्रालयलाई २ वटा र युवा तथा खेलकुद विकास मन्त्रालयका लागि ३ वटा गाडी आवश्यक परेको छ । स्वास्थ्य मन्त्रालयले एउटा गाडी खरिद गर्नका लागि टेन्डर नै आह्वान गरिसकेको मन्त्रालयका प्रवक्ता वसन्त अधिकारीले जानकारी दिए । प्रदेशका मन्त्री र राज्यमन्त्रीलाई सरकारले मासिक क्रमशः ६० र ५६ हजार रुपैयाँ तलब दिँदै आएको छ । मन्त्रीलाई प्रत्येक महिना १ सय २५ र राज्यमन्त्रीलाई १ सय २० लिटर इन्धन दिइन्छ । सरकारले सञ्चार खर्चमा २० हजार र अतिथि सत्कार स्वरूप ३३ हजार रुपैयाँ उपलब्ध गराउँछ । मन्त्री र राज्यमन्त्रीले प्रत्येक महिना पानी र बिजुली शुल्क प्रतियुनिट बिलअनुसार पाउँछन् । मन्त्रालय बढेसँगै अन्य प्रशासनिक खर्च पनि बढ्नेछ, एक कर्मचारीले भने ।"
किसानलाई क्षतिपूर्ति बाँडिँदै,"काठमाडौं (कास) हाइब्रिड डीवाई२८ धानको बाला नलाग्दा मर्कामा परेका किसानलाई राहतस्वरूप क्षतिपूर्ति बाँडिने भएको छ । कृषि ज्ञान केन्द्र ललितपुरका अनुसार काठमाडौं, भक्तपुर र ललितपुरका स्थानीय तहहरूमार्फत २ हजार ४ सय कृषकले ७ हजार ७ सय रोपनी क्षेत्रफलको क्षतिपूर्ति पाउनेछन् ।धानको बीउका कारण बाला नलागेका कृषकलाई क्षतिपूर्ति उपलब्ध गराउन केन्द्रले विवरण माग गरेको थियो । जसअनुसार उपत्यकाका तीन जिल्लाका १२ वटा स्थानीय तहका करिब २४ सय कृषकले ७ हजार ७ सय रोपनी क्षेत्रफलको क्षतिपूर्ति माग गरेको केन्द्र प्रमुख कृष्णभद्र अधिकारीले बताए । आकलन गरेभन्दा धेरै विवरण आएको छ, बुझेर क्षतिपूर्ति दिन्छौं, उनले भने ।केन्द्रले काठमाडौंको बूढानीलकण्ठ नगरपालिकाका किसानलाई पुस १२, कीर्तिपुरमा १३, चन्द्रागिरिमा १४, गोकर्णेश्वर र कागेश्वरी मनोहरामा १६, शंखरापुरमा १८ र १९, टोखामा २० र २१ गते राहतक्षतिपूर्ति वितरण गर्ने जनाएको छ । ललितपुर महानगरमा पुस २२ र २३, गोदावरीमा २५२७ सम्म, महालक्ष्मीमा २८ र २९ मा वितरण गर्ने तालिका तय भएको छ । त्यस्तै, भक्तपुरअन्तर्गत चाँगुनारायणमा माघ ३, ४ र ५, सूर्यविनायक र मध्यपुर थिमिमा ६११ सम्म राहत वितरण गरिनेछ ।"
हात्तीको डरले जाग्राम,"सिन्धुली (कास) दुधौली नगरपालिका११ माथिल्लो पत्रिङ्गाका शम्भु सदा रातभर जागै बसेको चार दिन भयो । घर अगाडिको खाली जग्गामा धुनी जगाएर रात काट्नु उनको दिनचर्या जस्तै बनेको छ । जंगली हात्तीले छिमेकका २४ घर भत्काएपछि त्रासले शम्भुको परिवार रातभर जागै बस्ने गरेको छ । कुन बेला हात्ती आउने हो, भनेर डर हुन्छ, त्यही भएर हामी रातभर जागै बसेको उनले भने, नजिक, नजिकमा हात्ती आएर घर भत्काएको छ, हाम्रोमा पनि आउन सक्छ । घर जोगाउनुपर्यो । मानिसको ज्यान बचाउनुपर्यो । जंगली हात्तीले माथिल्लो पत्रिङ्गाको तीन ठाउँको दुई दर्जन घर भत्काएर क्षति पुर्याएको छ ।त्यस्तै, दुधौली११ डुडेगैरीमा पनि आइतबार राति जंगली हात्तीले थप ४ घर भत्काएको छ । जंगली हात्तीले डुडेगैरीमा मुसहर समुदायका घर भत्काउनुका साथै अन्न र फलफूल समेत नष्ट गरेको छ । स्थानीय बुधेश्वर सदा, गोले सदा, कतरिया सदा र लक्ष्मी सदाको घर हात्तीले भत्काएको हो । जंगली हात्तीले घर भत्काएका परिवारको बिचल्ली एकातर्फ छ भने अर्कोतर्फ छिमेकमा त्रास फैलिएको छ । हात्ती आफ्नो बाटो गयो भनेर खबर नआएसम्म ढुक्क हुने अवस्था नभएको शम्भुको भनाइ छ । यहीँको जंगलमा छ भनेकाले हामी सबै गाउँलेहरू रातमा धुनी जगाएर जाग्राम बस्ने गरेका छौं, उनले थपे, हात्तीले गर्दा बर्सेनि दुःख पाइएको छ, घरमा आएर भत्काएमा बाँकी केही रहँदैन, हाम्रो घर कच्चा छ । माथिल्लो पत्रिङ्गा नजिकको लभाहा, रजवास, टाँडी र खुररियाका स्थानीय हात्तीको त्रासबाट भररात जागा बस्ने गरेका छन् । हात्तीले घर भत्काएका छिमेकीको परिवारलाई समेत बास दिने गरेको अर्का स्थानीय बुधे सदाले बताए । छिमेकीहरू दिउँसो आफ्नै भत्किएको घरमा जानु हुन्छ, राति हामीसँगै धुनी तापेर बस्ने हो, उनले भने, जाडोको मौसम भएकाले बालबच्चालाई घरभित्र सुताएर घरमूलीहरू जाग्राम बस्ने गरेका छौं । हात्ती आएको संकेत थाहा भएपछि सुरक्षित स्थानमा लुकेर यसअघि घर भत्काएका परिवारले ज्यान जोगाएका वडाध्यक्ष कुमार लामाले बताए । जंगली हात्तीले घर भत्काउनुका साथै भण्डारमा राखेको धान, अन्य अन्न बाली, केरालगायतका फलफूल नष्ट गरिदिएको छ । हात्ती दिउँसो जंगलमा बस्ने तर राति बस्तीमा छिरेर घर भत्काई उपद्रो मच्चाउने गरेका छन् । वडाध्यक्ष लामाले जंगली हात्तीले दुःख दिएको विषयमा डिभिजन वन कार्यालयलाई जानकारी गराएको बताए । डिभिजन वन कार्यालय सिन्धुलीले कोसीटप्पु वन्यजन्तु आरक्ष क्षेत्रबाट बर्सेनि जंगली हात्ती स्थानान्तरण हुने क्रममा आएको हुन सक्ने भएकाले सुरक्षित रही अवरोध नगर्न सूचना जारी गरेको छ । डिभिजन वन प्रमुख थीरबहादुर कार्की हात्ती हिँड्ने बाटोमा अवरोध सिर्जना नगरे आफ्नो बाटो लाग्ने बताउँछन् । जंगली हात्तीले घर भत्काएका परिवारलाई दुधौली नगरपालिका र रेडक्रसले खाद्यान्न, लत्ताकपडा र भाँडा, त्रिपाल, सहयोग गरेको छ । गत वर्ष पनि हात्तीले दुधौली नगरपालिकाको विभिन्न वडामा दुई दर्जन बढी घर भत्काएको थियो ।"
संक्रमित फोहोर व्यवस्थापनमा बेवास्ता,"कोभिड१९ महामारी जुन रूपमा फैलिन्छ, अस्पतालहरूमा संक्रमित फोहोर उत्पादन पनि त्यही रूपमा हुने गर्छ, भैरहेको पनि छ । वातावरण तथा जनस्वास्थ्यमा पर्न सक्ने सम्भावित जोखिमलाई घटाउन यस्तो फोहोरको उचित व्यवस्थापन गरिनु अपरिहार्य हुन्छ । यसकै सहजीकरण तथा मार्गनिर्देशका निम्ति सरकारले कोभिड१९ महामारी आपत्कालीन स्वास्थ्यजन्य फोहोरमैला व्यवस्थापन अन्तरिम निर्देशिका२०७७ जारी गरेको छ, जसले कोभिडजन्य फोहोरमैलाको पुनर्प्रयोगमै बन्देज लगाएको छ । ल्यान्डफिल साइट पुगेका नकुहिने फोहोरसमेत पुनः प्रयोग गर्न नमिल्ने गरी व्यवस्थापन गर्न निर्देशिकाले भनेको छ । तर, सरकारी नियमको अवज्ञा गरी अधिकांश ठूला अस्पतालले आम्दानी स्रोत भन्दै कोभिडजन्य फोहोरसमेत बिक्री गर्ने गरेका छन् । त्यसैले सरकारले कोभिडजन्य संक्रामक फोहोर व्यवस्थापन सही ढंगमा भएनभएको अनुगमन गर्न जरुरी छ । राजधानीका ठूला अस्पतालहरूमै फोहोर भण्डारणसमेत व्यवस्थित तवरबाट भएको पाइँदैन । देशकै जेठो अस्पताल वीरमा समेत फोहोर व्यवस्थापन गर्न आधुनिक माइक्रोओभन जस्ता प्रविधि छैनन् । फोहोर निर्मलीकरण गर्ने दुइटा अटोक्लेभ मेसिनमध्ये एउटा तीन महिनादेखि थन्किएको छ, अर्को बेलाबेला बिग्रिरहन्छ । अमेरिकी सहयोग नियोगले दिएको नयाँ मेसिन पनि जडान गरिएको छैन । ट्रमा सेन्टरको पनि अटोक्लेभ बिग्रिएको छ । पाटन अस्पतालमा रहेका चारवटा अटोक्लेभ मेसिनमध्ये दुइटा वर्षौंदेखि बिग्रिएका छन् । कोभिड र ननकोभिड वार्डबाट संकलित फोहोरहरू एकै ठाउँमा मिसाइएका छन् । पाटन र सहिद शुक्रराज ट्रपिकल तथा सरुवा रोग अस्पतालले सुईबाहेक ग्लोभ्स, भाइललगायत अन्य कोभिडजन्य फोहोर बिक्रीमा पठाउने गरेका छन् । थापाथलीको प्रसूतिगृहले पनि कोभिडजन्य फोहोर बिक्रीमै पठाइरहेको छ । खोपको भाइल र सिरिन्ज माइक्रोओभनमार्फत व्यवस्थापन गरिरहेको सिभिल अस्पतालले पनि कोभिड वार्डबाट निस्केको स्लाइन पाइप, गज, कपास, पानीका बोतल, औषधिका बट्टा भने केमिकल प्रयोगको भरमा सीधै विक्रेतालाई पठाउने गरेको छ । केमिकल राखेर २४ घण्टापछि अटोक्लेभ गरेपछि कीटाणु नष्ट हुने भएकाले बिक्रीमा पठाउन मिल्ने दाबी अस्पतालहरूको छ । सरकारले यससम्बन्धी यथार्थ पत्ता लगाउन पनि अध्ययनअनुगमन गर्नुपर्छ । फोहोरबाट कोभिड संक्रमण हुन सक्छसक्दैन भन्ने ठोस प्रमाण नभेटिए पनि विश्व स्वास्थ्य संगठन (डब्लूएचओ) ले कोरोना संक्रमितबाट निस्कने फोहोरलाई संक्रामक मानेको छ । त्यसो त, कोभिडजन्य संक्रमित फोहोरबाट अरू रोग फैलने खतरा पनि उत्तिकै रहने जनस्वास्थ्यविद्हरू औंल्याउँछन् । तसर्थ, यस्तो फोहोर व्यवस्थापनको सवालमा हेलचेक्य्राइँ गर्नु हुन्न, भोलि यही कारण अर्को प्रकोप नफैलियोस् भन्नेतर्फ सम्बन्धित सबै सजग रहनुपर्छ । फेरि, गत वर्ष जेठमा काठमाडौं महानगरका ३१ सफाइकर्मी एकै पटक संक्रमित भएको तथ्यको हेक्का राख्दै सम्बन्धित अस्पतालहरूले जोखिमसित खेलबाड गर्न छाड्नुपर्छ । उनीहरू सबैले संक्रमित फोहोरसम्बन्धी मापदण्डको कडाइका साथ पालना गर्नुपर्छ । अस्पतालबाहेक, क्वारेन्टिन, आइसोलेसन, होल्डिङ क्षेत्र, संक्रमित व्यक्तिका घरबाट उत्पादित फोहोर पनि सीधै संकलकले लगिरहेका छन् । गाउँघरतिर भने वन क्षेत्रमा फालिने गरेको छ । त्यसैले यसको व्यवस्थापनमा सबै स्थानीय तहहरूले उचित ध्यान पुर्याउनुपर्छ । स्वास्थ्य मन्त्रालयले २५ बेडसम्मको अस्पतालको अनुगमन स्थानीय तहले गर्नुपर्ने र ३ सयभन्दा माथिका बेडको मन्त्रालयले गर्ने तयारी भैरहेको जनाएको छ, यसलाई चाँडो कार्यान्वयनमा लैजानुपर्छ । यति बेला कोरोना भाइरसको नयाँ प्रजाति ओमिक्रोन विश्वभर फैलिरहेको छ, नेपालमा पनि यसबाट संक्रमितहरू भेटिइसकेका छन् । केही गरी यसको संक्रमण थप फैलिन गयो भने स्वाभाविक रूपमा कोभिडजन्य फोहोरको मात्रा पनि बढ्नेछ । त्यसैले अस्पतालस्वास्थ्य संस्थाहरूले अनिवार्य रूपमा निर्देशिकाबमोजिम फोहोर व्यवस्थापन गर्नुपर्छ । निर्देशिकाले कोभिड संक्रमित फोहोरको वर्गीकरण ६ किसिमले गर्नुपर्ने औंल्याएको छ । नकुहिने, कुहिने, प्याथालोजिकल (साल, ट्युमर), धारिलो वस्तु, अन्य संक्रामक (कपास, गज, ब्लड ब्यागलगायत) र प्रयोग गरिएका व्यक्तिगत सुरक्षा सामग्री छुट्याउनुपर्छ । नकुहिने कागज, प्लास्टिक, बोतल, धातु वस्तु अटोक्लेभ गर्नुपर्छ । सुई भने अनिवार्य रूपमा काट्ने मेसिन प्रयोग गरेर अटोक्लेभ वा क्लोरिनको झोलमा डुबाएर खाल्टोमा फाल्नुपर्छ । अति संक्रमित फोहोरमैलाको व्यवस्थापन २४ घण्टाभित्रमा गरिसक्नुपर्छ । अस्पताललगायत सम्बन्धित सबैले यी मापदण्डहरूको अनिवार्य पालना गर्नुपर्छ । संक्रमित फोहोरमैलालाई स्रोतमै छुट्याएर र यथोचित रूपमा संकलन, ओसार तथा भण्डारणमा विशेष ध्यान पुर्याएर उचित व्यवस्थापनविसर्जन गरिनुपर्छ । यस क्रममा स्वास्थ्यकर्मी, बिरामी, बिरामी कुरुवा, सफाइ कामदार, अस्पतालका अन्य कर्मचारी र सेवाग्राहीसहित आसपासका बासिन्दाहरूमा कुनै पनि स्वास्थ्य संकट नदेखियोस् भन्नेतर्फ पनि विचार पुर्याउनुपर्छ । सरकारी अस्पतालहरूले नै कोभिडजन्य फोहोरको उचित व्यवस्थापन नगरिरहेकाले स्वास्थ्य मन्त्रालयले अनुगमनका अरिरिक्त आवश्यक मेसिन मर्मत, खरिदलगायतका पक्षमा पनि सहयोग गर्ने र घचघच्याउने कार्य पनि गर्नुपर्छ ।"
नयाँ विकास मोडल किन ?,"सबैको प्रश्न हुने गर्छ हिमालय क्षेत्रमा भनेजस्तो विकास किन भएन ? अर्कातिर, मधेसनगरसमुद्रतटमा यति विकास किन ? अरुणाचल प्रदेश, उत्तराखण्ड, हिमाचल प्रदेश, लद्दाख, दार्जिलिङ, कश्मीर किन पछाडिए ? बंगलादेश अतिकम विकसित राष्ट्र (लिस्ट डेभलप्ड कन्ट्री) को डोकोबाट कसरी निस्क्यो अनि भोटाङ र नेपाल किन अझै खाँदिँदै जाँदै छन् ? बंगलादेशझैं भोटाङ र नेपालले पनि दशकौंसम्म व्यापकअविरल रूपमा आर्थिक अनुदान पाएका थिए र पनि यी किन पछाडिए ? एकातिर गुजरात, महाराष्ट्र, तमिलनाडु, पन्जाब र आन्ध्रप्रदेशको विकासमा ढलीमली छ भने अर्कातिर नागाल्यान्ड, अरुणाचल, लद्दाख, दार्जिलिङ, उत्तराखण्ड विकासकै नै खोज तृष्णामा दौडिरहेका छन् । एउटै राष्ट्रभित्र यस्तो छरपस्टै ढाँचा किन होला ? एउटै संविधानभित्र यस्तो विकासरूपी असमानता केले ल्यायो होला ? हिमालय क्षेत्रमा विकासको मूल नफुट्नुका कारणहरू धेरै भए पनि विशेष चारपाँच वटा विषयलाई नियालेर हेर्नैपर्ने हुन्छ ।प्रथमतः, विकासका आधारमा ऐतिहासिक शृंखला नै खाल्डो पर्यो । नेपालमा ऐतिहासिक रूपमा रहेका राणा शासनराजतन्त्रले विकास जनसाधारणकहाँ पुग्नै दिएनन् । लगभग दशकौंसम्म यही सोच रह्यो कि, विकासले जनजीवन उन्नतिशील बनाउँछ र समुदायबीच सचेतसजीव सोचको बीजारोपण गर्छ जो एकलौटे शासनका निम्ति हानिकारक हुन्छ । पछि गएर यस्तै नयाँ सोचले शोषणयुक्त शासनको जरै उखेलेर फ्याँकिदिन्छ । र नै विकास गर्नै हुँदैन, जनता जनार्दनलाई खुला मैदान दिनै हुँदैन ।अंग्रेज उपनिवेशवादले भारतमा यही गर्यो । उत्तरपूर्वी क्षेत्रका जनजातिलाई विकास त के, राष्ट्रदेखि नै टाढा राखिदियो, एक्सक्लुडेड एरिया का नाममा । पहाडपर्वत क्षेत्रमा कसैलाई पुग्नै दिएन, राष्ट्रिय सुरक्षाका नाममा । अर्कातिर, भोटाङमा विकासलाई समेत धार्मिक दृष्टिकोणमा रुमल्याएपछि विकासको रूपरेखा र तत्त्वदिशामाथि धर्मगुरु वा राजाले नै निर्णय लिने भए । धर्मगुरु अनि राजा दुवैले विकासलाई प्रजामा अति नै सीमित रूपमा पुर्याए, कम्ती सुविधामा डुबाइराखे, यताउति चल्नउड्नै दिएनन् । राजतन्त्रको सोच बिस्तारै बदलिँदै गयो, विशेषतः जनता सचेत हुँदै जाँदा । र नै विकासले अलि भिन्न रूप लिन लाग्यो । र फेरि प्रजातन्त्रका कडीहरूलाई नियन्त्रणमै राखेर भए पनि राजतन्त्रले सर्वसाधारणको विकाससम्बन्धी चाहनालाई थिचोमिचोको थुन्सेबाट निकाल्यो ।दोस्रो, प्रायः हिमालय क्षेत्रले बाटोघाटो, सञ्चार व्यवस्था र संस्थागत मुद्दाहरूमा अति नै पछिल्तिर रहनुपर्यो । भारतबाट भोटाङ गएको अंग्रेज सरकारको प्रथम दल डाँडाकाँडा काट्दै हिँडेरै वा गधाघोडा चढेर पारो र पुनाखा पुगेको थियो । अंग्रेज सरकारले भारतमा सर्भे अफ इन्डिया संस्था बनाएपछि मात्रै नैन सिंह, अला मोहम्मद, उगेन ग्यात्सो, किनथुप लामा अनि हरिरामजस्ता साहसी व्यक्तिहरूले काबुलदेखि काशगर, लेहदेखि खोटान, पिथौरागढदेखि ल्हासा र सिचुवान पुग्ने मार्गहरू हिँडेकाकोरेकाकाटेका थिए ।नेपालभोटाङभित्रै मार्गसञ्चार व्यवस्था धेरै पछिसम्म नबने पनि गत १९७० को दशकमा विदेशी आर्थिक अनुदानमार्फत धेरै राजमार्ग आदि बने र विकासका झिल्काहरू देखिन थाले । उतापट्टि दार्जिलिङमा भने सन् १८६० को दशकदेखि नै मधेससँग जोडिने हिल कार्ट रोड र १८८० को दशकमै दार्जिलिङ हिमालय रेलवे सुरु गरिएपछि त्यहाँ चिया र सिन्कोना खेती फस्टाएर गयो । अरुणाचल प्रदेशमा जो नर्थ इस्ट फ्रन्टियर एजेन्सी (नेफा) भित्र पर्थ्यो गत केही दशकदेखि मात्रै बाटाघाटा र सञ्चार सुविधा देखिन थाले । बाटै नपुगेको क्षेत्रमा, सञ्चार व्यवस्था नै नभएको अवस्थामा विकास कसरी पुग्ने र पुर्याउने ?तेस्रो, पहाडपर्वत क्षेत्रबाट विकासका नाममा कोरा माल पाउने र हत्याउने चलन संस्थागत भएर गयो । अंग्रेज सरकारले दार्जिलिङमा चिया र सिन्कोना खेती गरेर लन्डन नै झलमल्ल बनायो । अनेकौं ब्रिटिस कम्पनीले चिया कमान दशकौं चलाए, चियासिन्कोनालाई विश्वबजारमा पुर्याएर मुनाफामा नुहाए । पछि भारत स्वतन्त्र भएपछि भारतीय कम्पनीहरूले चिया कमान किने र त्यही गरे जो अंग्रेजी कम्पनीले गरेका थिए । सबै मुनाफा सलल खोलानालाझैं मधेसतिरै बग्दै गए । अझै पछि लुगासिमेन्टफलामको व्यापार गर्ने व्यापारीहरूले चिया कमान किनेर अड्डै जमाएपछि पहाडमा रहेको अलिअलि चिया खेती र धनसम्पत्ति पनि मधेसतिरै लगे ।नेपालमा यही भयो, भोटाङमा पनि । मुनाफा ओसारपसार गर्ने एउटै विशेष श्रेणीवर्गका संस्थाहरू नै जन्मे । पहाडपर्वतमा व्यापारीपुँजीवादी (मर्च्यान्ट क्यापिटलिस्ट) को ताँत लाग्यो । सबैको एउटै कामलक्ष्य कमाऊ अनि आफ्नै क्षेत्रमहानगरतिर बगाऊ । अर्थात्, दूधको तर (क्रिम) चाहिँ लैजाऊ अनि रहेको त्यहीँ छोडिदेऊ । यसरी नासिए पहाडी क्षेत्रहरू, विकासको तर (क्रिम अफ डेभलपमेन्ट) ओरालै मात्र बगेपछि । अर्थशास्त्रको मल्टिप्लाएर यसरी मधेसतिर मात्रै पुग्यो । नेपाल र भोटाङका निम्ति छिमेकी राष्ट्रको मधेसलाई पनि यो विकासको तरले सुसज्जित पार्यो । अभाग्यवश, दूधको क्रिम बनाउने र काड्ने खेलमा प्रायः सबै बाहिरतिरबाटै ढिम्केका व्यापारीपुँजीपतिहरू हाबी भए, पूरा पहाड क्षेत्रमा ।सिक्किममा त मर्च्यान्टक्यापिटलिस्टहरूले नांगो नाच नै प्रदर्शन गरे । टिस्टा र रंगीतको पानीलाई बिजुलीमा परिणत गर्न सन् २०००१० भित्र दुई दर्जनभन्दा बढी कम्पनीहरू त्यहाँ पुगे । भारतको प्रसिद्ध कम्पनी एनएचपीसीबाहेक अरू धेरै कम्पनी त नामै कहिल्यै नसुनिएका । दुबईवरिपरि तेलझैं सिक्किममा पानी, केवल पैसैपैसा भनेर पहाड पुगेकाहरू । तिनताकका राजनीतिक नेतालाई यही चाहिएकोÙ छिटो, मनग्गे र भविष्यै सपार्ने धनपैसा । चारैतिर सुरुङ खनियो । भ्रष्टाचारको खोला एकातिर, टिस्टारंगीत र वरिपरिका समुदायसमाजका पीरमर्का अर्कातिर । चारैतिर जलविद्युत् परियोजना । नेतासरकार कम्पनीले लिएको ऋणको ग्यारेन्टीसम्म बसे । नाफा भए व्यापारीको, नोक्सान भए सरकारको ! विकासको नौलो मोडल प्रथम पटक देखियो । आधाजसो विद्युत् कम्पनीहरूले नोक्सानीको गन्ध पाउनासाथ सिक्किमबाटै चम्पट कसे । नेताले कमाए पनि सिक्किमलाई जीवनभरिका निम्ति ऋणको भार बोकाई ती फेरि मधेसतिरै लागे ।सिक्किमभोटाङनेपालको अदुवाअलैंचीसुन्तलाअम्लिसो खेती पनि यही ओरालै बग्ने प्रक्रियाले खर्लप्पै खायो । यसरी पहाडहरू प्राकृतिक संसाधन शोषणको चपेटामा रुमलिए । यसअघि अरुणाचल, असम र नागाल्यान्डमा जंगल फाँडेर काठको व्यापार गर्नेहरू पनि कहीँबाट त्यहीँ पुगेका थिए । नेताहरू सप्रिए तर अरू सबैले सधैंका लागि गुमाए । भारतको सर्वोच्च न्यायालयले यही कारण सम्पूर्ण उत्तरपूर्वी क्षेत्रमा वनजंगल काट्नमा कठोर आदेश दिई निषेध नै लगायो । ढुंगा, पानी, बालुवाको पनि यही हालत भयो । प्राकृतिक संसाधन स्वाहा पार्ने यो विकास मोडलमा सबैभन्दा घीनैलाग्दो भूमिका राजनीतिक नेताहरूकै हुँदो रहेछ । सिक्किम र अन्य पहाडी क्षेत्रहरूमा झैं । यसको चौतर्फी प्रभाव पर्दो रहेछ । एकापट्टि प्राकृतिक संसाधन खत्तम, अर्कोपट्टि भ्रष्टाचार र आर्थिकसामाजिक असमानताको आगमन । अझै परतिर पहाडवासी युवाहरूको रोजगारी वा अन्य पुँजी निवेश गर्ने क्षमतामा आघात । प्राकृतिक प्रकोपको सुरुआत अनि फेरि सम्पूर्ण पहाड क्षेत्रको मरुभूमीकरण ।चौथो, टाढा रहेको केन्द्र सरकारले सबै राज्यका भूगोलक्षेत्रसमुदायका निम्ति एउटै योजना बनाउनाले पहाडपर्वतलाई केही फाइदा पुगेन । राजस्थानको मरुभूमि, विशाखापट्टनमको समुद्रतट, अरुणाचलको बम्डिला र लद्दाखको कारगिलसम्मै जवाहर रोजगार योजना र स्मार्ट सिटी परियोजना । यसरी दिल्लीबाटै सबै योजना बनाएर पहाडमा पनि थोपर्दा दुइटा अचम्मका कुरा हुँदा रहेछन् । पहाडकालाई यस्तो योजना बुझ्न पनि गाह्रो पर्दो रहेछ र ढ्वाङभरि पठाएको धनराशि चम्चाभरिको पञ्चामृत भएर पुग्दो रहेछ । यो मात्रै कहाँ हो र, यस्ता विकाससँग जोडिएका संघसंस्थासरकारी कार्यालय कहीँ त छँदा पनि छैनन् । त, फेरि विकास कसमार्फत दिने !भोटाङमा नयाँ संविधानमार्फत चुनाव हुन लागेपछि प्रधानमन्त्री दाबेदार रहेका उम्मेदवार पनि गाउँबस्तीपहाड घुम्नैपर्ने हुन्छ । प्रधानमन्त्री भएपछि एक जना नेताले मलाई भने विश्वमा रहिआएको सांख्यिकीअनुसार, भोटाङमा पाइपमार्फत पिउने पानी पाउनेहरूको संख्या ७० प्रतिशतभन्दा बढी नै छ । तर चुनाव लड्ने अभियानमा गाउँगाउँ घुम्न जाँदा उनले देखे कैयौं गाउँपहाडक्षेत्रमा पिउने पानीको अभाव छ, कहीँकहीँ त हाहाकार पनि । सरकारी पानीको पाइपको नामोनिसान छैन । उनी द्विविधामा परे, विश्वमा प्रकाशित सांख्यिकीमा विश्वास गरेर, पानीको पाइप नपाउने ३० प्रतिशतको मात्रै विकास गर्ने कि, आफ्नै आँखाले देखेका, सरकारी पानी नपाउने ७० प्रतिशतलाई ध्यानमा राख्ने ? थिम्पुमा बनेको विकास योजनाको काठमाडौं र दिल्लीमा बनेका योजनामा झैं यति ठूलो कमजोरी र प्रभावहीनता । सिक्किममा नयाँ बनेको सरकारका मुख्यमन्त्रीले पनि यही कुराको सामना गर्नुपर्यो । अघिको २५ वर्षे सरकारले शतप्रतिशत जनताले सफा पिउने पानी पाएका छन् भनेर ढोलै पिट्यो । केन्द्र सरकारले पनि जाँचै नगरी यो कुरा मानिलियो र विभिन्न मञ्चमा गुड्डी हाँक्न थाल्यो । नयाँ सरकारले आउनासाथ यसबारे जाँच गर्यो अनि थाहा पायो यो कुरो त सीधासीधा तथ्यहीन रहेछ । अझ पिउने पानीका निम्ति केन्द्र सरकारबाट केही नपाउँदा झन् धक्का लागेपछि अहिलेको सरकारले पिउने पानी नपाउनेहरू यति छन् भनेर भन्नै कर लाग्यो । अर्थात्, पहिलेका नेता र सरकारले यश कमाउनका लागि सांख्यिकीमा समेत लुकाइछिपाइ गरेका रहेछन्, पाकिस्तान र बर्मामा सैनिक शासनले गरेझैं ।पाँचौं, पहाड क्षेत्रको विकास नहोस् भन्नेहरू पनि छन् क्यारे । किनकि विकास नहुँदा सरकारले पठाएको विशेष कोष र वित्तीय फाइदा हडप्न सकिन्छ । सिक्किम भारतको राज्य बनेपछि सन् १९७५ देखि नै त्यहाँ केन्द्र सरकारको कर आदि नलाग्ने भयो । एक्साइज ड्युटी नलागेपछि अनेक थरीका कम्पनीहरू त्यहाँ गई सिगरेटदेखि क्रिम पाउडरसम्म उत्पादन गर्न थाले । कारखानाका नाममा सानो कार्यालय मात्रै खोले, कारखाना अरू नै ठाउँमा रहे । सिक्किममा केवल कागजपत्रमा मात्रै ठप्पा लगाएर त्यहीँ बनाएको घोषणा गर्न थाले । यस्तो भयानक काण्ड थाहा पाएपछि केन्द्र सरकारले त्यहाँ एक्साइज ड्युटी लागू गर्यो । रातारात कारखाना बन्द भए, सिक्किम फेरि हप्तैभित्रमा रित्तो भयो ।अहिले पनि यस्तै हुँदै छ कि क्या हो, आशंका छ । भारत सरकारले पहाडी क्षेत्रमा उद्योगधन्दाहरू खोलिऊन्, भारतका अन्य राज्यबाट पुँजी निवेशकर्ताहरू त्यहाँ जाऊन् भनी धेरै प्रकारका छुट र सरसुविधा अघि राख्यो । सन् १९९७, २००७ र २०१७ मा विभिन्न प्रभावशाली एवं आकर्षक नीति कानुन बनायो पनि । यसअन्तर्गत उत्तरपूर्वी क्षेत्रका असम, मेघालय, सिक्किम, मणिपुर, नागाल्यान्ड, त्रिपुरा, अरुणाचल प्रदेश र मिजोरममा प्रायः अरू क्षेत्रबाट गएका कम्पनीहरूले मात्रै सन् २००० देखि २०२१ सम्ममा ७९६६ करोड भारुको आर्थिक सहायता पाए । योबाहेक यी कम्पनीहरूले आयकर आदिमा वर्षौंसम्म छुट पाउँदै आएका छन् । यति अनुदानवित्तीय सहायता पाएर पनि उत्तरपूर्वी क्षेत्रमा उद्योगधन्दाको स्थितिमा भनेजस्तो हेरफेर आएको छैन । सिक्किममा मात्रै ५५ भन्दा बढी औषधि कारखानाहरू खुले पनि सिक्किम सरकारको राजस्वआयमा यी कम्पनीहरूको योगदान नगण्य छ र रोजगारीमा पनि कुनै ठूलो प्रभाव छैन । यदि सन् २०२२ मा भारत सरकारले यस्ता नीतिहरूलाई खारेज गरेको खण्डमा त्यहाँ गएका र खुलेका कम्पनीहरू पनि रातारात बन्द होलान् भन्ने भय पनि छ नै ।भोटाङ, नेपाल र भारतका पहाडी राज्यहरूको विकास नहुनु भनेको क्षेत्रीय सुरक्षा नै खतरामा पर्नु हो । प्राकृतिक संसाधन अझै नाश हुनु हो; पहाडवासीहरूको पलायन द्रुत गतिमा हुनु हो; पारम्परिक खेतीपाती, औषधीमूलोको ज्ञान भण्डार र समाजसंस्था आदि स्वाहा भएर जानु हो र बाह्य शक्तिहरूले खेल्ने ठाउँ पाउनु हो । यसर्थ भारतमा केवल पहाडपर्वत क्षेत्रहरूका विकासका निम्ति एउटा छुट्टै र सग्लो मन्त्रालय बनाइनैपर्छ अनि त्योभित्र पनि यसै क्षेत्रसँग सम्बन्धित विशेषज्ञ, दक्षताप्राप्त एवं संस्थासँग जडित लोक सेवा आयोग आदिद्वारा खटाइएका व्यक्तिहरू सामेल गरिनुपर्छ । नेपालभोटाङभारतका पहाडी क्षेत्रहरूमा विभिन्न आर्थिकसामाजिकपर्यावरणवैज्ञानिकवित्तीययोजनाउद्योगधन्दाकृषिशैक्षिकस्वास्थ्य आदि केन्द्रित आधुनिक संस्थाहरू निर्माण गरिनैपर्छ र यी संस्थाहरूलाई विकासको मूल फुटाउने नीति बनाउने र दिशानिर्देश गर्ने अभिभारा दिइनुपर्छ । विश्व बैंकजस्ता वैश्विक संस्थाहरूको भूमिका तोकिनुपर्छ । पहाडवासीहरूले प्रजातन्त्रको चोखो फाइदा पाएकै छैनन् । कारण, उनीहरू केन्द्रबाट धेरै टाढा छन् । यसैले पहाडसँग जोडिने सबै संसाधनयन्त्रतन्त्र आदिलाई विस्तीर्ण एवं गहिरो रूपमा अघि बढाउन नीति कार्यान्वयन गरिनैफर्छ ।"
अर्थमन्त्रीको नीतिले ल्याएको तरंग,"अर्थमन्त्रीमार्फत नै पोलिसी ह्याक ? समाचारले आर्थिक जगतमा तरंग पैदा गरेको छ । तथापि मुलुकको हितका लागि यो सवालमा घनीभूत बहस हुनु जरुरी छ । अर्थमन्त्री जनार्दन शर्माको नयाँ नीति मुलुकको हितमा छ वा छैन, यसले रोजगारी सृजना र मुलुकमा उत्पादित विद्युत् खपत बढाउँछ वा बढाउँदैन, देशलाई आत्मनिर्भर बनाउँछ वा बनाउँदैन भन्ने सवालमा विज्ञ र उद्योगीहरू दुई कित्तामा बाँडिएका छन् । केही उद्योगपति अर्थमन्त्री शर्माले लिएका नीतिगत निणर्यहरूले आर्थिक क्षेत्र झनै तहसनहस पार्न थालेको बताउँदै छन् भने केहीले अर्थमन्त्रीको कदम आत्मनिर्भर हुने दिशातर्फ उन्मुख रहेको भन्दै समर्थन गर्दै छन्, आखिर हो के त ? अर्थतन्त्र र नीतिगत निणर्यहरू कुनै एक व्यक्तिको मात्र सरोकारको विषय हुँदैन, हुन सक्दैन । मुलुकमा आत्मनिर्भर अर्थतन्त्रको बहस चलेको पाँच दशक भैसक्यो । तर, दिनपरदिन नेपाल परनिर्भर भैरहेको छ । कृषिप्रधान मुलुक भएर पनि नेपालमा दाल, चामल र तेल अरू देशबाट नल्याए भोकै पर्ने अवस्था छ । तथापि यहाँ न सरकार न त ठूला व्यापारीहरूले नै कहिल्यै मुलुक आत्मनिर्भर बनाऊँ भनेर सोचे । उनीहरूले उद्योग, कलकारखाना खोल्नुको सट्टा केवल विदेशबाट सामान ल्याउने र केही प्रतिशत नाफा लिएर बिक्री गरौं भन्ने संकीर्ण सोच बनाए । यसले उद्योग र रोजगारी सृजना होइन, केवल व्यापार फस्टायो । फलस्वरूप न नेपालमा उद्योग कलकारखाना बढ्न सक्यो न त रोजगारी नै सृजना हुन सक्यो । उद्योग, कलकाखाना नहुँदा देशमा उत्पादित विद्युत् आज खेर जाने अवस्थामा पुगेको छ । आयात बढ्दा देशको विदेशी मुद्राको सञ्चिती घटेको छ अनि देश विकास गर्ने युवा शक्ति विदेशी भूमिमा पसिना बगाउन जानुपरेको छ । यो सबलाई रोक्ने कसले ? कसरी ? अब धनीभूत छलफल गरी राष्ट्रिय नीति बनाउनुपर्छ । अर्थमन्त्री शर्माले देशको रोजगारी र विद्युत् खपत बढोस् भनी नेपालमा स्पन्ज आइरन आयात गरी यही फालामे डन्डीको कच्चा पदार्थ उत्पादन होस् भन्ने चाहे । तर केही उद्यमीहरू भारतबाट सीधै तयारी कच्चा पदार्थ ल्याएर यहाँ त्यसलाई केवल पेलेर बजारमा पठाउनुपर्छ भन्ने पक्षमा रहे । उनीहरूले अर्थमन्त्रीले नीतिगत परिवर्तन गर्दा देशका एक दर्जन उद्योग बन्द हुन अवस्थामा पुगेको र त्यसमा लगानी भएको दुई सय अर्ब डुब्ने बताउँदै छन् । कस्ता उद्योगले बढी रोजगारी सृजना गर्छन् र कस्ताले बढी बिजुली खपत गर्छन् भन्ने विषयको अध्ययन गर्न सके स्वतः अर्थमन्त्रीको कामको मूल्यांकन हुनेछ । मुख्य प्रश्न व्यक्तिको नाफा हेर्ने कि देशको नाफा ? पुनर्बिमाको पैसा विदेशमा जान दिने कि देशमै रोक्ने कोसिस गर्ने ? यस्ता विषय वस्तुनिष्ठ ढंगले हेर्नुपर्छ । गोपाल देवकोटा, जोरपाटी, काठमाडौं"
प्रदेशहरूको दुर्नियत,"प्रदेशहरूको कामै छैन भनेर चौतर्फी विरोध भइरहँदा प्रदेश सरकार भने आफ्नो कुर्सी जोगाउन मन्त्रालय टुक्र्याउँदै छन्, यो सरासर गलत कार्य हो । संविधानविपरीत काम गर्ने छुट कसैलाई छैन । प्रदेशका मन्त्रालय अर्थात् मन्त्रीहरूले जनहितमा अहिलेसम्म के काम गरे ? मन्त्री बन्ने अनि सरकारी कोषबाट तलब भत्ता मात्र खाने हो भने किन चाहियो प्रदेश ? यस्तै प्रवृत्तिले गर्दा, स्थानीय निकायलाई बलियो बनाउन प्रदेशलाई हटाउनुपर्छ भन्ने आवाज चर्को हुन थालेको छ । प्रदेश सरकारले भाग पुर्याउन मन्त्रालयहरू टुक्य्राउँदै छन्, तैपनि राजनीतिक दलहरूले यसका विरुद्ध बोलेका छैनन् । एउटा मन्त्रालय बढ्दा वार्षिक एक अर्ब व्यायभार बढ्छ, यसतर्फ किन ध्यान जाँदैन ? सात प्रदेशमा ४९ मन्त्री बनाउने भने पनि अहिले ८७ मन्त्री छन् । यसकै लागि प्रदेश गठन भएको हो ? जनताले खाईनखाई तिरेको करबाट नेताले यसरी मस्ती गर्ने ? के लोकतान्त्रिक गणतन्त्रात्मक व्यवस्था यसैका लागि ल्याएको हो ? नीतिअनुसार नेता नचलेपछि देशको अवस्था यस्तै हुन्छ । यस्तै कारणले प्रदेशप्रति जनमानसको रुचि घट्दो छ । प्रदेश जनतालाई चाहिएको थियो, तर नेताहरूले आफ्नो राजनीति अघि बढाउने थलो बनाए । मन्त्रालय बढाउँदा सत्ता टिकाउन सकियो होला तर देशको आर्थिक अवस्था झन् कमजोर भइरहेको छ । पुरुषोत्तम घिमिरे, जोरपाटी, काठमाडौं"
राजनीतिमा युवा हस्तक्षेप,"लोकतन्त्र स्थापनापछि पनि ठूला राजनीतिक दलहरूमा पुरानै नेताहरूले सधैं पद ओगटिरहेको आरोप लाग्दै आएको छ । केही दलले विधानमै दुई पटकभन्दा बढी एउटै व्यक्ति नेतृत्वमा बस्न नपाउने व्यवस्था गरेर नेतृत्व हस्तान्तरणको तयारी गरिरहेको पाइन्छ । प्रत्येक दलले पाँचपाँच वर्षमा महाधिवेशन गरिरहेका छन् । दलहरूको आन्तरिक चुनावी प्रतिस्पर्धामा युवाहरूलाई अघि सारेर पुराना नेताहरूले अभिभावकत्व दिने संस्कारको सुरुआत कुन राजनीतिक दलबाट हुने हो भन्ने नागरिकले चासोका साथ हेरिरहेका छन् । पुराना नेताहरूले जति नै आफूलाई नेतृत्वमा राखिरहन चाहे पनि महाधिवेशन प्रतिनिधिहरूको अभिमत तथा बदलिँदो परिस्थितिले उनीहरूलाई नेतृत्वबाट विश्राम लिने सन्देश दिइरहेको छ । युवा पुस्ताले अब पुराना नेताहरूलाई अभिभावक मानेर राजनीतिको बागडोर सम्हाल्ने समय आएको छ । हालै सम्पन्न कांग्रेसको महाधिवेशनमा आन्तरिक समीकरण मिलाउन नसक्दा नेता रामचन्द्र पौडेलले नेतृत्वको दाबी छाडेर राजनीतिक नैतिकता देखाएका छन् । मीनेन्द्र रिजालले महाधिवेशनमा पराजित हुँदा नैतिकताका आधारमा रक्षामन्त्रीबाट राजीनामा दिएर पदलोलुपताको दलदलबाट माथि उठ्नुपर्छ भन्ने सन्देश दिएका छन् । कांग्रेस नेतृत्वमा नयाँ पुस्ताले प्रवेश पाएको छ । राप्रपाको महाधिवेशनमा युवा प्रतिनिधिहरूले नयाँ नेतृत्व स्थापित गरिदिएका छन् । त्यस्तै एमाले महाधिवेशनमा अध्यक्ष केपी शर्मा ओलीले हस्तक्षेप गरेर सूची सार्वजनिक गरे पनि त्यसमा असहमति राख्दै युवा पुस्ताले नेतृत्व परिवर्तनका लागि प्रतिस्पर्धाको वातावरण सृजना गरेका थिए । माओवादी केन्द्रको जिल्ला र प्रदेश सम्मेलनदेखि नै नेतृत्वका लागि युवाहरूले हस्तक्षेप गरिरहेको समाचार आइरहेका छन् । एमालेबाट एकीकृत समाजवादीमा गएका नेताहरू पनि आगामी महाधिवेशनबाट युवाहरूको नेतृत्व स्थापित गर्न आतुर छन् । मधेसवादी दलहरूमा पनि नेतृत्वको होडबाजीमा युवाहरूले हस्तक्षेपको नीति लिइसकेका छन् । यसरी राजनीति युवाहरूको नेतृत्व मोहले तरंगित बनिरहेको छ । यताबाट हेर्दा, दलहरूको भविष्य सुन्दर देखिन्छ । वर्षौंदेखि नेतृत्व नछोड्ने, नेतृत्वमा रहिरहन युवाहरूलाई विदेश पलायन गराउने पुस्तालाई अहिले युवा प्रतिनिधिहरूले गतिलो झापड दिएका छन् । युवा पुस्ताले अब स्वदेशमै रोजगारीका अवसर सृजना हुने आशा गरेका छन् । राजनीतिलाई फोहोरी खेल मान्नेहरूमा पनि सोच परिवर्तन हुने लक्षण देखिएको छ । यो युवा पुस्ताको नेतृत्व मोहले नयाँ राजनीतिक संस्कार र माहोल सृजना हुने अपेक्षा सबैतिरबाट भइरहेको छ । दलहरूमा युवा पुस्ता नेतृत्वमा पुगेर परिवर्तनको बिगुल फुक्नेछन् र परिवर्तनको आभास सर्वसाधारणसम्म पुर्याउनेछन् भन्ने आमनागरिकको अपेक्षा छ । नोदनाथ त्रिताल, चौबिसे गाउँपालिका३, धनकुटा"
बाँदरझुलालाई लालपुर्जा देऊ !,"रामभूमि हैन, लालपुर्जादुई वर्षअघि प्रधानमन्त्री रहेका बेला केपी ओलीले पहिले ठोरीमा र अलि दिनपछि माडीमा राम जन्माइदिए ! धेरैलाई ओलीले धार्मिक राजनीतिको खेती गर्न मात्रै रामभूमिको दाउ फ्याँकेको भन्ने लाग्ला । तर सुरुमा ठोरी र पछि अलि पश्चिम सरेर माडीको साबिक अयोध्यापुरी गाउँलाई नै अयोध्याधाम बनाउने उनको गुरुयोजना राजनीतिक प्रतिस्पर्धी प्रचण्डको मैदानमा घुसेर आक्रमण गर्नकै लागि थियो । रोचक कुरा के भयो भने, माओवादीतर्फबाटै निर्वाचित स्थानीय सरकारका प्रमुखलगायत अधिकांश नेताकार्यकर्ता हुरुरुरु ओलीकथाको रामभूमिकै पछि लाग्न थाले । न तथ्यप्रमाण, न उत्खनन र अध्ययन । ओलीले फ्याँकेको तीरले यत्तिकै ख्यालख्यालैमा नसोचेको तीव्रताले काम गर्यो । नेकपा (माओवादी केन्द्र) र नेकपा (एमाले) मिलेर नेकपा (नेकपा) बनिसकेको र स्थानीय राजनीतिमा एमालेमाओवादीको एउटै घाँटी भएका बेला सबैजसो स्थानीय नेताका मुखमा राम नै थियो । त्यही बेला माडीको कुसुमखोला बस्तीका घरमा निकुञ्ज प्रशासनको अग्निकाण्ड सम्पन्न भयो । अहिले पनि निकुञ्ज ऐनको अवरोधका कारण माडी नगरपालिका कुसुमखोलावासीलाई तिनैका लागि भनेर बनाइएका घरमा स्थानान्तरण गर्न र बसोबास गराउन सकिरहेको देखिन्न, उता अयोध्याधाममा भने रामजीको घर बनी पनि सक्यो । यही बेला बाँदरझुलावासी लालपुर्जा चाहियो भन्दै माइतीघर मण्डलामा पुगेका छन् । गठबन्धन सरकारका मुख्य कारणी प्रचण्डको निर्वाचन क्षेत्रमै रहेको बाँदरझुलालाई रामभूमि हर्ष न विस्मात मात्र हो भन्ने कुरा प्रचण्डले जति कसले बुझेका होलान् ? उनलाई पार्टीको आसन्न महाधिवेशनको छेकोमा आफ्ना मतदाताका हातमा लालपुर्जा दिलाएर घर फर्काउने फुर्सद कति होला, जनताले माइतीघरबाटै पर्खेर हेर्ने भएका छन् । यतिखेर प्रचण्डले सुझबुझ देखाउनैपर्नेछ कि साँच्चै जनतालाई रामभूमि होइन, लालपुर्जा चाहिएको छ । यो बुझ्न र बुझेर अमल गर्न सकेनन् भने प्रचण्डले तत्काल र दीर्घकाल दुवै स्तरमा बेहोर्नुपर्ने घाटा अनुमानबाहिर छ ।"
जाडोमा संक्रमण,"अहिले ठूला दल महाधिवेशनमा व्यस्त छन् । कोभिड महामारी पूर्ण रूपमा नियन्त्रणमा आइसकेको छैन, त्यसमाथि ओमिक्रोन भेरिएन्ट पनि फैलँदै छ, यस्तोमा हजारौं मानिस जम्मा भएर गरिने कार्यक्रमले संक्रमणको जोखिम बढाएको छ । संक्रमणबाट जोगिँदै यस्तो चिसोमा स्वास्थ्यको उत्तिकै ख्याल गर्नुपर्छ । स्वास्थ्यको हेरचाह गर्ने स्वाभाविक क्रिया हो हिँडाइ । चाहे बालबालिका होऊन् वा किशोर वा वृद्ध पुस्ता, सबैलाई हिँडाइले फाइदा पुर्याउँछ । यसका लागि कुनै खर्च, तालिम तथा दक्षता आवश्यक पर्दैन । हिँड्नु हृदय तथा श्वासप्रश्वासका बिरामीका लागि पनि उत्तिकै राम्रो हुन्छ । हिँड्नका लागि जाँगर, चेतना, मौसमअनुसारको पोसाक, आरामदायी जुत्ता तथा स्वच्छ वातावरण चाहिन्छ । हिँडाइले शारीरिक र मानसिक तनाव घटाउँछ । पिठ्यूँ र घाँटीका मांसपेशीलाई चाहिने अभ्यास पुर्याइदिन्छ । रक्तसञ्चारमा वृद्धि गरी पाचन प्रणाली र मुटु तथा मृगौलाको शक्ति पनि बढाउँछ । हिँडाइले मांसपेशीलाई क्रियाशील बनाई मानसिक तनाव घटाउँछ, जसले गर्दा निद्रा राम्ररी लाग्छ । दैनिक हिँडाइले कोषिकाहरूको रोगसँग लड्ने शक्ति बढाउँछ । स्मरणशक्ति पनि बढ्छ । विभिन्न अध्ययनले दैनिक ७ देखि ८ हजार पाइला हिँडे आयु लम्बिने सम्भावना पनि प्रबल हुने देखाएका छन् । यस्तो फाइदाजनक बानी सबैले आत्मसात् गर्नुपर्छ । चिसो बढिरहेको छ, गर्मीमा औषधिले नियन्त्रणमा ल्याउने उच्च रक्तचाप र मुटुरोग जाडोमा नियन्त्रण हुँदैन । चिसोले मधुमेह, मोटोपना, श्वासप्रश्वास समस्या भएकाहरूलाई झनै असर गर्छ । चिसोले रगत बाक्लो बनाउँछ, पातला रक्तनली साँघुरिन्छन्, यसले रगतको दबाब बढ्छ, मुटुको चालमा समेत वृद्धि हुन्छ । त्यसैले पनि हिँडाइ आवश्यक हुन्छ ।चिसो छालाका लागि पनि अनुकूल हुँदैन । जाडोयाम सुरु भएसँगै बालबालिकादेखि वृद्धवृद्धासम्ममा छाला फुट्ने, चिलाउने, सुन्निने, सेतो कत्ला निस्कने, सुक्खा तथा फुस्रो हुने, चाउरी पर्नेजस्ता समस्या देखिन थाल्छन् । थोरै मात्र चनाखो भए यस्ता समस्याबाट सहजै छुटकारा पाइन्छ । जानकारीको अभाव तथा लापरबाहीले गर्दा छालाका समस्या बढिरहेका छन् । शरीरको तापक्रम ३२ डिग्री सेल्सियसभन्दा कम भए शरीरमा अक्सिजनको परिपूर्तिमा ह्रास तथा कार्बन डाइअक्साइडको मात्रामा वृद्धि हुन्छ, जसका कारण शरीर काम्नुका साटो मांसपेशी कडा हुन्छ, निदाउँछ र श्वासप्रश्वास घट्दै जान्छ । शरीरको तापक्रम २६ डिग्री सेल्सियसभन्दा कम हुँदा, बिरामी बेहोस हुन्छ, शरीर सुन्निन्छ, आँखाका नानी चल्दैनन् । त्यसैले चिसोबाट बच्नका लागि हामी सतर्क हुनैपर्छ । चिसो मौसममा नाक खिरखिराउने, आँसु बगिरहने, सुक्खा खोकी लाग्ने, छाती दुख्ने र श्वास फेर्न गाह्रो हुने हुन्छ । त्यस्तै थुक निल्न वा पानी पिउन पनि गाह्रो हुन सक्छ, थकानको अनुभव हुन्छ, टाउको भारी हुन्छ । ज्वरो आउन सक्छ, जीउ दुख्छ, कान बन्द हुन्छ ।ओमिक्रोनको त्रास बढिरहेको बेला, यस्तो लक्षण देख्दा डर पनि लाग्न सक्छ । विश्व स्वास्थ्य संगठनले ओमिक्रोनको पहिचान हुनुभन्दा अघि नै यो फैलिसकेको अनुमान गरेको थियो । विभिन्न अध्ययनले डेल्टा भेरिएन्ट फैलन लगभग सय दिन लागेको थियो भन्ने देखाउँछ, तर ओमिक्रोन दुई सातामै फैलियो । यसको त्रासका कारण थुप्रै देशले अन्तर्राष्ट्रिय सीमा बन्द गरिसके, यदि यसको जोखिमको पहिचान गरी पूर्वतयारीमा नलाग्ने हो भने फेरि लकडाउनको सम्भावना बढ्दै छ । सरकारले मात्र होइन नागरिकस्तरबाट पनि यसको तयारी आवश्यक छ, त्यसका लागि स्वास्थ्य सुरक्षाको मापदण्ड पालना गर्नु नै एक मात्र विकल्प हो । मास्क नियमित लगाउनुपर्यो, भीडभाड गर्नु भएन, साबुनपानीले पटकपटक धुने गर्नुपर्छ । त्यस्तै पोषणयुक्त र सन्तुलित खाना तथा तातो र झोलयुक्त खाद्य पदार्थ खानुपर्छ । मौसमी फलफूल र सागसब्जी प्रशस्त खानुपर्छ । बाहिर वातावरण प्रदूषित छ भने घरभित्रै व्यायाम गर्नुपर्छ । बिहानको हिँडाइ पनि वातावरण तातेपछि ९१० बजेतिर गर्नुपर्छ । त्यस्तै जाडोबाट बच्ने निहुँमा मट्टीतेल तथा ग्यासयुक्त हिटरकोइला बाल्ने गर्दा एकातिर कोठाको अक्सिजन आगोले लिन्छ, अर्कातिर कार्बन मोनोअक्साइडजस्ता विषालु ग्यास उत्पादन हुन्छ, जसले अचेत बनाई थाहै नपाई मृत्यु पनि हुन सक्छ । दलहरूले महाधिवेशनका कार्यक्रमहरू गर्दा, कोभिड महामारीप्रति सचेत भएको देखिएन, अबका दिनमा बाँकी भएका कार्यक्रमहरूमा पहिलेकै कमजोरी देखिनुहुन्न । अझै खोप अभियान पूरा नभइसकेकाले भौतिक दूरी कायम गरिरहनुपर्छ । कोभिड महामारी नियन्त्रणका लागि सबै नागरिक, दल तथा सरोकारवालाहरू हरसमय सजग र सचेत हुनैपर्छ । बुढाथोकी नेपाल चिकित्सक संघका केन्द्रीय कोषाध्यक्ष हुन् ।"
भ्रष्टाचारविरुद्ध उठ्नुपर्ने आवाज,"निचोडपृथ्वीनारायण शाहले भ्रष्टाचारको रकम लिने र दिने दुवैलाई कठोर कारबाही गर्नुपर्छ भनेका छन् । तर हालसम्म सामान्यतया घूस लिने व्यक्तिलाई मात्र कारबाही गर्ने गरिएको छ, दिनेलाई कारबाहीको दायरामा ल्याउने गरिएको छैन । दिनेले नदिए लिनेले कसरी लिन्छ र ! कतिपयले अहं देखाउनका लागि र अन्य कतिपयले रकम दिए ढिलो गरिने काम छिटो हुन्छ, नहुने काम हुन्छ भन्ने मनस्थितिले अनदेखा रकम दिने गरेका छन् । लिनेदिने दुवै पक्षलाई सशक्त कारबाही गरिए भ्रष्टाचारको मात्रा घट्न सक्छ ।५५ वर्षपछि, सन् २०२६ देखि अतिकम विकसित मुलुकबाट विकासशील मुलुकमा नेपालको स्तरोन्नति हुँदै छ । तर देश भ्रष्टाचारका कारण आर्थिक जोखिमको सूचकांकमा पछि परे विकासशील मुलुकमा उक्लन नसक्ने हुन्छ । त्यसैले नेपालको विकास र नेपाली जनताको उन्नतिका लागि भ्रष्टाचारको मात्रा हदैसम्म घटाउन सरकारी संयन्त्र र सार्वजनिक संस्थाहरूले तदारुकता देखाउनुपर्छ ।प्रधानन्यायाधीश चोलेन्द्रशमशेर जबराले मन्त्रिपरिषद्मा कोटा मागी आफ्ना जेठानलाई मन्त्री बनाए पनि तीन दिनभित्रै राजीनामा दिन समाजले बाध्य पार्यो । जबराको कार्य अधिकार दुरुपयोगमिश्रित भ्रष्टाचारको कोटिमा पर्दैन भनेर कसले भन्न सक्छ ? यस्तै, उनले आफू सदस्य रहेको संवैधानिक निकायमा कोटाप्रथा खडा गरी आफ्ना आसेपासेलाई नियुक्ति दिलाएकाले ट्रान्सपरेन्सीको सन् २०२१ मा नेपालमा अझ भ्रष्टाचारको मात्रा बढेको सूचकांक प्रतिवेदन आउन सक्छ । यसैले भ्रष्टाचार रोकथाम गर्ने विषयमा सबै एकजुट भई ठूलो स्वरले बोलौं ।"
१८ दिनमा थपिए ४ लाख मतदाता,"मतदाता नामावली संकलनमा मतदाताको उत्साहजनक सहभागिता देखिएको छ । रातिसम्म लाइन बसेर सर्वसाधारणले फोटोसहितको विवरण टिपाइरहेका छन् । स्थानीय तहको पदाधिकारीको पदावधि जेठ ५ मा सकिँदै छ । संविधानअनुसार पदावधि सकिएको बढीमा ६ महिनाभित्र निर्वाचन गरिसक्नुपर्ने भएकाले निर्वाचन आयोगले तयारी थालेको हो । जिल्ला निर्वाचन कार्यालय काठमाडौंमा सोमबार राति साढे ७ बजेसम्म मतदाता फोटो खिचाइरहेका थिए । कार्यालय समय ४ बजेसम्म भए पनि लाइन बसेका सबैको फोटो खिचेर नामावली दर्ता गर्दा साँझ अबेरसम्म लाग्ने कार्यालय प्रमुख ठाकुर भट्टराईले बताए । दैनिक ५ सयभन्दा बढी सर्वसाधारणले नाम टिपाइरहेका छन् । काठमाडौंमा सोमबार ३५ जना अपांगता भएका व्यक्ति पनि पुगेका थिए ।अब हुने स्थानीय, प्रदेश र प्रतिनिधिसभा निर्वाचनलाई लक्षित गरी मंसिर १७ देखि स्थानीय तहमै मतदाता नामावली संकलन सुरु भएको छ । आयोगका अनुसार ३ सय ४३ स्थानीय तहमा नामावली संकलन भइरहेको हो । यसबाहेक जिल्ला प्रशासन, इलाका र जिल्ला निर्वाचन कार्यालयमा पनि नामावली संकलन भइरहेको छ । आयोगका प्रवक्ता शालिग्राम शर्माका अनुसार सोमबारसम्म देशभर ४ लाख ३१ हजार ३ सय १४ मतदाता थपिएका छन् । आयोगबाट २०७७ चैत ४ गते प्रकाशित अन्तिम मतदाता नामावलीमा देशभर १ करोड ६२ लाख ४३ हजार १ सय १० मतदाता थिए । अभियानभर १० लाख मतदाता थपिने अनुमान छ । पछिल्लो १८ दिनमा सबैभन्दा बढी प्रदेश २ मा १ लाख १७ हजार १ सय १२ जना मतदाता थपिएका छन् । प्रदेश १ मा ६३ हजार २ सय ७५, वाग्मतीमा ६५ हजार १ सय ५७, गण्डकीमा ४३ हजार ७ सय २, लुम्बिनीमा ८५ हजार ९ सय ५४, कर्णालीमा २९ हजार २ सय २८ र सुदूरपश्चिममा २६ हजार ८ सय ८६ मतदाता थपिएको प्रवक्ता शर्माले जानकारी दिए । हिमाली र पहाडी जिल्लाका स्थानीय तहमा १० दिनका दरले पहिलो चरणको कार्यक्रम सकिएको आयोगले जनाएको छ । दोस्रो चरणको कार्यक्रममा तराई र सहरी क्षेत्रका स्थानीय तहमा १५ दिनसम्म अर्थात् पुस १९ सम्म नामावली संकलन हुनेछ । गम्भीर प्रकृतिका अशक्त, दीर्घरोगी, ज्येष्ठ नागरिक, अपांगता भएका व्यक्ति, गर्भवती तथा सुत्केरीलाई विश्राम कक्ष र दर्ता स्थलसम्म सहज पहुँचका लागि विशेष व्यवस्था गर्न आयोगले सोमबार विज्ञप्ति जारी गरेर स्थानीय तह र मातहतको कार्यालयलाई आग्रह गरेको छ । मतदाता नामावली संकलन क्रममा केही जिल्लामा धरपकडसमेत भएपछि सुरक्षा व्यवस्था मिलाउन आयोगले सोमबार गृहमन्त्रीसँग छलफल गरेको छ । ४ लाख ३१ हजार ३ सय १४ नयाँ मतदातामध्ये सम्बन्धित जिल्लामै दर्ता गर्ने ४ लाख १८ हजार २ सय ७९ र बाह्य जिल्लाका १३ हजार ३५ छन् । आयोगका अनुसार काठमाडौं उपत्यकाबाहिर स्थायी बसोबास भएका तर काठमाडौंमा नामावली टिपाउने ५ हजार २ सय ८५ जना छन् । स्थायी बसोबास अन्यत्र भएका तर मतदाता नामावली टिपाउनेमा भक्तपुरमा १ हजार २ सय ५३, ललितपुरमा १ हजार २ सय ३२, कास्कीमा ८ सय ३३ र सुर्खेतमा ८ सय २४ जना छन् । स्थानीय बसोबास अन्यत्र भएको तर काठमाडौं उपत्यकामा बस्नेलाई सहज बनाउन निर्वाचन आयोगको कार्यालयमा पनि मतदाता नामावली संकलन गरिरहेको छ । आयोगमा गएर दैनिक दुई सयभन्दा बढीले नाम दर्ता गराइरहेका छन् । जिल्लाकै स्थानीयले मात्र नामावली दर्ता गराउनेमा रूपन्देही अगाडि छ । रूपन्देहीमा २० हजार ३७ जना नयाँ मतदाता थपिएका छन् । सप्तरी र धनुषामा १७१७ हजार, महोत्तरी र बारामा १४१४ हजार मतदाता थपिएका छन् । आफ्नै स्थानीय तहबाट नाम दर्ता गर्न सकिन्छ । स्थानीय तहमा कार्यक्रम समाप्त भएपछि पनि निर्वाचन कार्यालय, जिल्ला प्रशासन कार्यालय र इलाका प्रशासन कार्यालयमध्ये पायक पर्ने कार्यालयबाट विवरण टिपाउन सकिन्छ, शर्माले भने । नामावली संकलनका लागि देशभर २ हजार ३ सय कर्मचारी खटिएका छन् । २०७४ को प्रदेश र प्रतिनिधिसभाको निर्वाचन हुनुभन्दा चार महिनाअघि मतदाता नामावली संकलन अभियान चलाइएको थियो ।"
३५ वर्षीय गाब्रियल चिलीका नयाँ राष्ट्रपति,"सान्टिअगो (एजेन्सी) चिलीको राष्ट्रपतिमा वामपन्थी उम्मेदवार गाब्रियल बोरिक विजयी भएका छन् । ३५ वर्षीय पूर्वविद्यार्थी नेता बोरिक ५५८७ प्रतिशत मतसहित राष्ट्रपतिमा निर्वाचित भएका हुन् । उनी चिलीको इतिहासमा सबैभन्दा कम उमेरमा राष्ट्रपति निर्वाचित भएका छन् । उनीसँग पराजित दक्षिणपन्थी उम्मेदवार जोसे एन्टोनियो कास्टले ४४१३ प्रतिशत मत ल्याएका चिलीको निर्वाचन सेवाले जनाएको छ । निकै प्रतिस्पर्धात्मक हुने ठानिएको चुनावी मतगणनामा अनपेक्षित रूपमा पछाडि परेपछि ५५ वर्षीय कास्टले आधा मत गणना हुँदै हार स्वीकार गरेका थिए । बोरिकले आगामी मार्च ११ मा पदभार ग्रहण गर्नेछन् । आजबाट बोरिक चिलीका निर्वाचित राष्ट्रपति बनेका छन् । उनले हाम्रो सम्मान र रचनात्मक सम्बन्ध पाउन योग्य छन्, पराजित उम्मेदवार कास्टले भनेका छन् । यसपटकको राष्ट्रपतीय चुनावका क्रममा चिलीमा राजनीतिक ध्रुवीकरण तीव्र देखिएको थियो । दुवै उम्मेदवारले विभिन्न योजनासहित चुनावी प्रचारप्रसार गरेका थिए । दुवै उम्मेदवारहरू हालसम्म सरकारमा सहभागी नभएका राजनीतिक दलका हुन् । बोरिक राष्ट्रपतिमा विजयी भएसँगै चिलीको राजधानी सान्टिअगोका सडकहरूमा उत्सवहरू मनाइएको छ । बीबीसीका अनुसार उनका समर्थकहरूले पार्टी र देशको झन्डा फहराउनुका साथै कारको हर्न बजाएर खुसी मनाएका छन् । आफ्नो चुनावी अभियानका क्रममा बोरिकले लोकतन्त्रको रक्षा गर्ने र नवउदारवादी आर्थिक मोडेलको अन्त्य गर्ने वाचा गरेका थिए । त्यस्तै, हरित लगानी पनि उनको चुनावी प्रचारको महत्त्वपूर्ण मुद्दा थियो । बोरिकका प्रतिद्वन्द्वी कास्टले भने कानुनी सुव्यवस्था कायम गर्ने र करको दरमा कटौती गर्ने प्रतिबद्धता जनाएका थिए । चिलीमा असमानता र भ्रष्टाचारविरोधी महिनौं लामो प्रदर्शनपछि राष्ट्रपतीय चुनाव भएको हो । यस्तो अवस्थामा बोरिकलाई सरकार सञ्चालन गर्न तथा आफ्ना चुनावी वाचाहरू पूरा गर्न भने निकै कठिन देखिन्छ । विजयी भएपछि बोल्दै बोरिकले निकै धेरै जिम्मेवारीका साथ आफूले पद स्वीकार गरेको बताएका छन् । हाम्रो माझमा निकै धेरै चुनौतीहरू छन् । मलाई थाहा छ, आगामी वर्षहरूमा देशको भविष्य हाम्रो हातमा छ, उनले भने, त्यसैले म लोकतन्त्रको रक्षा गर्ने, बढी बोल्ने नभई सुन्ने, एकता कायम गर्ने र जनताको दैनिक आवश्यकता पूरा गर्ने राष्ट्रपतिका रूपमा रहनेछु । कुनै समय ल्याटिन अमेरिकाकै स्थिर अर्थ व्यवस्था भएको मुलुकका रूपमा परिचित चिलीमा हाल गरिब र धनीबीचको ठूलो अन्तर रहेका मुलुकमा पर्छ । संयुक्त राष्ट्रसंघका अनुसार चिलीको एक प्रतिशत जनसंख्यासँग हाल देशकै २५ प्रतिशत सम्पत्ति छ । बोरिकले उक्त खाडल कम गर्ने पेन्सन र स्वास्थ्य प्रणालीमा सुधार ल्याउने जनाएका छन् । त्यस्तै, बोरिकले काम गर्ने अवधि सातामा ४५ घण्टाबाट घटाएर ४० मा झार्ने बताएका छन् । चिलीका कतिपय समुदाय र राष्ट्रिय वातावरण नष्ट पार्ने भन्दै उनले विवादास्पद प्रस्तावित खानी परियोजना पनि अस्वीकार गर्ने बताएका छन् ।"
विद्यार्थी आन्दोलनबाट उदय,चिलीमा पछिल्लो केही वर्षहरूमा भएको असमानता र भ्रष्टाचारविरोधी आन्दोलनका क्रममा चर्चामा आएका ग्याब्रियल बोरिक चिलीको इतिहासकै कान्छा राष्ट्रपति चुनिएका हुन् । ३५ वर्षीय बोरिकले देशलाई परिवर्तन गर्ने निकै महत्त्वाकांक्षी योजनाहरू अघि सारेर चुनावमा सफल भएका हुन् । नवउदारवादी अर्थतन्त्रलाई परिवर्तन गर्ने उनको मुख्य योजना हो । पूर्वतानाशाह जर्नेल अगस्टो पिनोसेले लागू गरेको खुला आर्थिक व्यवस्थालाई सुधार गर्ने उनको प्रमुख चुनावी वाचा हो । जुन तत्कालका लागि त्यति सहज भने देखिँदैन । सन् १९८६ को जनवरी ११ मा चिलीको दक्षिणी क्षेत्र पुन्ट अरिनसमा जन्मिएका बोरिक एक दशकअघि राजनीतिमा उदाएका हुन् । सस्तो र सुधारिएको शिक्षाको मागसहित सन् २०११ देखि २०१३ सम्म भएको विद्यार्थी प्रदर्शनको नेतृत्व गरेपछि उनी चर्चामा आएका थिए । चिली विश्वविद्यालयमा कानुन विषय पढ्न भर्ना भएका बोरिकले उक्त विषयको अध्ययन भने पूरा गरेनन् । त्यसपछि राजनीतिमा केन्द्रित भएका उनी सन् २०१३ मा मगलानेस क्षेत्रको प्रतिनिधित्व गर्दै स्वतन्त्र सांसद निर्वाचित भए । दोस्रो कार्यकालमा भने उनी अत्यधिक मतसहित निर्वाचित भएका थिए । सधैंजसो दारीमा देखिने बोरिकले शरीरमा टाटु खोपेका छन् । टाई भने उनले विरलै लगाउँछन् । चुनावी अभियानका क्रममा उनले आफूले मानसिक स्वास्थ्यसम्बन्धी समस्याको उपचार गरेको बताएका थिए । तर आलोचकहरूले उनलाई अनुभवविहीन र आलाकाँचोको संज्ञा दिने गरेका छन् । बोरिक आफूलाई इतिहास र कविताका उत्सुक पाठक र मध्यम समाजवादी बताउने गर्छन् ।
चीनभारत सम्बन्ध इतिहासकै कमजोर,"भारतचीनबीचको सम्बन्ध यस वर्ष निकै चिसिएर इतिहासकै कमजोर मोडमा पुगेको चिनियाँ विज्ञहरूले बताएका छन् । सन् २०२१ सकिनै लागेको सन्दर्भमा द्विपक्षीय सम्बन्धबारे समीक्षा गर्दै चीनका अन्तर्राष्ट्रिय मामिला विज्ञहरूले दुई देशबीच आपसी सामरिक विश्वासमा कमी आउनुका साथै अन्य सामान्य गतिविधिमा पनि हार्दिकता नदेखिएको टिप्पणी गरे । चीनको अन्तर्राष्ट्रिय सम्बन्ध अनुसन्धान संस्थानअन्तर्गत दक्षिण एसिया इन्स्टिच्युटका निर्देशक हु सिसङले सन् १९८८ मा भारतीय प्रधानमन्त्री राजीव गान्धीले चीन भ्रमण गरेयताको यो नै सबैभन्दा खराब सम्बन्ध रहेको बताए । उनले भने, गान्धीको चीन भ्रमणपश्चात्को ३० वर्षमा दुवै देशका नेताहरूबीच उच्चस्तरमा हार्दिक भ्रमण तथा अनलाइन वार्तामा पनि द्विपक्षीय वातचित हुन सकेन ।भारतचीन सम्बन्धमा तनाव सिर्जना हुनुको अर्को कारण सीमा विवाद हो । वर्षमाभरिमा पाँच पटक कमान्डरस्तरीय वार्ता भए पनि सीमा क्षेत्रको तनाव यथावत् छ । त्यसका अलावा इन्डोप्यासिफिक रणनीतिअन्तर्गत भारतअमेरिकाको सहकार्य बढेपछि चीन थप चिढिएको छ । यसै सिलसिलामा भारतले चिनियाँ हुवावे र चोङसिङको ५जी परीक्षण योजनालाई रद्द गरेको थियो भने वीच्याट, टिकटकलगायत ५९ वटा चिनियाँ एपमाथि प्रतिबन्ध लगाइदिएको थियो । चिनियाँ लगानीकर्तालाई हतोत्साहित गर्ने ध्येयले मेक इन इन्डिया को अवधारणा अघि सारिएको चीनको ठहर छ । भारतीय थिंक ट्यांक अब्जर्भर फाउन्डेसनले गरेको एक सर्वेक्षणमा ७७ प्रतिशत भारतीय युवाले चीन नै सबैभन्दा अविश्वासिलो र अमेरिका सबैभन्दा विश्वासिलो मुलुक भएको बताएका छन् । त्यस्तै, ८६ प्रतिशत भारतीयले राष्ट्रिय सुरक्षाका लागि चिनियाँ मोबाइल एपहरू बन्द गर्नु उचित भएको बताएका छन् । ६२ प्रतिशत भारतीयले चीनअमेरिका तनावमा भारतले तटस्थ नीति लिनुपर्ने बताएका जनाइएको छ । भूगोल र जनसंख्याका आधारमा एसियाका दुई ठूला विकासोन्मुख छिमेकी भएर पनि भारत र चीनबीच एकअर्कालाई अलग सोच्न सक्ने विषयहरू धेरै छन् । त्यसैले यी दुई देशहरूको अन्तर्राष्ट्रिय गठबन्धन तथा आपसी लेनदेनका कुरामा जहिल्यै रस्साकसी चलिरहेको हुन्छ । यो सिलसिला सन् २०२१ मा पनि चलेको छ । चीनलाई प्रमुख धम्कीका रूपमा सम्झिएको भारतले अमेरिका तथा रुससँग गहिरो सम्बन्धको नयाँनयाँ अध्याय सिर्जित गरेको छ ।तर पछिल्ला दिनमा राजनीतिक तथा कूटनीतिक तवरबाट दुई देशको सम्बन्ध सुधारका पहल भने यदाकदा हुने गरेका छन् । डिसेम्बर पहिलो साता बेइजिङस्थित चीनका लागि भारतीय राजदूत विक्रम मिस्रीसँगको बिदाइ भेटमा चिनियाँ परराष्ट्रमन्त्री वाङ यीले भनेका थिए, दुवै मुलुकले आपसी समझदारी राख्नुपर्छ, दूरदर्शिता राखेर कुनै एउटा घटनाबाट विचलित हुने कुरा त्याग्नुपर्छ । आपसी समर्थन गर्नुपर्छ, विरोधको भावना हटाउनुपर्छ । र, विकासशील मुलुकको साझा हितका लागि एकै ठाउँमा उभिनुपर्छ । चिनियाँ विश्लेषकहरूले भारतसँगको सम्बन्धमा वाङ यीको यो भनाइ भविष्यमा पनि मार्गदर्शक हुने बताएका छन् ।"
क्रिसमसमा ओमिक्रोन फैलने चिन्ता,"न्युयोर्क (एजेन्सी) इसाईहरूको प्रमुख चाड क्रिसमसका बेला हुने यात्राले कोभिडविरुद्धका खोपको पूर्ण मात्रा लगाइसकेकाहरूमा पनि भाइरसको नयाँ भेरिएन्ट ओमिक्रोनको संक्रमण फैलन सक्ने विज्ञहरूले बताएका छन् । यसमा कुनै शंका छैन कि ओमिक्रोन फैलन सक्ने असाधारण क्षमता छ, अमेरिकी संक्रामक रोगविज्ञ डा एन्थोनी फाउचीले एक पत्रकार सम्मेलनमा भने । कोभिड१९ को संक्रमण र जोखिमबारे अमेरिकी सरकारलाई सुझाव दिने क्रममा फाउचीले ओमिक्रोन हाल विश्वभर फैलिइरहेको बताए । विश्व स्वास्थ्य संगठन (डब्लूएचओ) ले यो भेरिएन्टलाई जोखिमपूर्ण सूचीमा राख्दै थप सतर्कता अपनाउन आग्रह गरिसकेको छ । ओमिक्रोन कोभिड१९ को हालसम्मकै उच्च रूपमा उत्परिवर्तित भेरिएन्ट हो । यसलाई थप फैलन नदिन कैयौं राष्ट्रहरूले कडा नियमहरू लागू गर्दै छन् । युरोपमा फ्रान्स र जर्मनीले यात्रामा प्रतिबन्धहरू लागू गरेका छन् भने नेदरल्यान्ड्सले क्रिसमस नजिकिँदै गर्दा कडा लकडाउन लागू गरेको छ । अनुसन्धानकर्ताहरूले बुस्टर डोजले गम्भीर बिरामी हुनबाट ८० देखि ८५ प्रतिशत सुरक्षा प्रदान गर्न सक्ने बताएका छन् । नयाँ भेरिएन्ट फैलने क्रम तीव्र बन्दै गएपछि विभिन्न देशमा कोभिडविरुद्धको खोपको बुस्टर डोज दिने कार्यलाई प्राथमिकता दिइएको छ । फाउचीले अमेरिकाको पछिल्लो अवस्था हेर्दा ओमिक्रोनले अस्पतालहरूमा व्यापक चाप बढाउन सक्ने देखिएको बताएका छन् । हालको जस्तो अवस्था केही समय रहिरहे हाम्रा अस्पतालहरूमा निकै चाप बढ्नेछ, उनले भने । सर्वसाधारणहरूले मास्क लगाउने अनि सामाजिक दूरी कायम राख्नेजस्ता सावधानीका उपायहरू अपनाउनुपर्ने फाउचीको सुझाव छ । त्यस्तै, उनले धेरैभन्दा धेरै अमेरिकीहरूलाई खोपको पूर्ण मात्रा तथा बुस्टर डोज लगाउन आग्रह गरेका छन् । अमेरिकामा करिब ७३ प्रतिशतले कोभिडविरुद्ध खोपको कम्तीमा एक मात्रा लगाएका जनाइएको छ । कम्तीमा ३० प्रतिशतले बुस्टर डोज लिएका रोग नियन्त्रण तथा रोकथाम केन्द्र (सीडीसी) ले जनाएको छ ।"
त्रिवि दीक्षान्तको घट्दो आकर्षण,"त्रिभुवन विश्वविद्यालय (त्रिवि) को ४७ औं दीक्षान्त समारोहमा सीमित विद्यार्थी मात्रै सहभागी भएका छन् । सोमबार बल्खुस्थित परीक्षा नियन्त्रण कार्यालय हातामा आयोजित समारोहमा कोरोना महामारीका कारण दीक्षित हुने सीमित विद्यार्थी मात्र बोलाइएका थिए । बोलाइएकामध्ये विद्यावारिधि, डीएमएमसीएच, दर्शनशास्त्री (एमफिल) तथा स्नातकोत्तर र स्नातकमा पदक प्राप्त मात्र थिए । कार्यक्रममा उपाधि पाउने केही विद्यार्थी भने अनुपस्थित रहे । चिकित्साशास्त्रतर्फ विद्यावारिधिसरह एमसीएचडीएम उपाधि हासिल तीन जना उपस्थित रहेनन् । डिन प्राडा दिव्या सिंह शाहले उपस्थितिमा उपाधि ग्रहण गर्ने तालिकामा उल्लेखित नामै लिएर उपाधि ग्रहणका लागि बोलाएकी थिइन् । तर, उपाधि लिन कोही आएनन् । हामीले उपाधि हासिल र पदक प्राप्त विद्यार्थीलाई बोलाएका हौं, परीक्षा नियन्त्रण पुष्पराज जोशीले भने, उपाधि र पदक प्राप्त धेरै जना उपस्थित हुनुभएन । त्यसमध्ये एक जना पदक प्राप्त व्यक्ति विदेशमा रहेछन् । शिक्षाविद्हरू भने उच्च शिक्षाको महत्त्वपूर्ण दीक्षान्त समारोहमा पुरस्कृत विद्यार्थीकै अनुपस्थितिलाई विश्वविद्यालयको शिक्षाप्रतिको विश्वसनीयतामा कमी आएको ठान्छन् । दीक्षान्त भनेको सबभन्दा महत्त्वपूर्ण समारोह हो, शिक्षाविद् प्रा विनयकुमार कुसियतले भने, यो संवेगात्मक हुन्छ । तर त्रिविले औपचारिकतामा सीमित गरेको छ । विश्वविद्यालयको लक्ष्य हराएको, कार्यक्रम प्रभावकारी नभएको लगायत असर दीक्षान्तमा पनि देखिएको छ ।त्यस्तै, शिक्षाविद् विद्यानाथ कोइराला भने विश्वविद्यालयको प्रमाणपत्रको महत्त्व ओजिलो हुन नसक्दा दीक्षान्तमा आकर्षण घटिरहेको बताउँछन् । दीक्षान्त जसले दिन्छ, दीक्षा दिनेको हैसियतका छैनन्, उनले भने, गाउन लाउँदैमा र प्रमाणपत्र लिँदैमा त्यसले गरेर खान दिँदैन भन्ने बुझेका छन् । उक्त कार्यक्रममा कुलपति तथा प्रधानमन्त्री शेरबहादुर देउवाले विश्वविद्यालयको शिक्षा व्यावहारिक, जीवनोपयोगी, समाजको विकास र रूपान्तरणमा सहयोगी हुनुपर्ने बताए । शिक्षामन्त्री तथा त्रिविका सहकुलपति देवेन्द्र पौडेलले पनि नेपालका विश्वविद्यालयबाट उत्पादित दक्ष र अर्धदक्ष जनशक्ति रोजगारीको खोजीमा विदेशिनु परेको टिप्पणी गरे । यो अवस्थालाई हेर्दा कतै हाम्रा विश्वविद्यालयका शैक्षिक कार्यक्रम र विषयवस्तु हाम्रो जीवनका आवश्यकतासँग मेल खानहुन सकेनन् कि ? समारोहलाई सम्बोधन गर्दै उनले भने, कतै सिकेको ज्ञानसीपलाई हामीले प्रमाणपत्रमा मात्रै सीमित राखेर व्यवहारमा अनुवाद गर्न सकेनौं कि ? तर, प्रधानमन्त्री देउवा र शिक्षामन्त्री पौडेल दुवैले विश्वविद्यालयबाट निस्केको जनशक्तिलाई स्वदेशमै खपत गराउने योजनाबारे केही बताएनन् । समारोहमा विश्वराज पौडेलले व्यवस्थापन संकायअन्तर्गत एमफिल र मेरिना नेपालीले एमबीएमा उत्कृष्ट भएर स्वर्ण पदक पाए । रमण श्रेष्ठले स्नातक तह सिभिल इन्जिनियरिङ विषयमा शिवराज पन्त मेमोरियल अवार्ड थापे । समारोहमा बीएएलएलबीमा विशिष्ट श्रेणीमा उत्तीर्ण दीप्ति सापकोटाले लोकराज ज्ञवाली स्वर्णपदक पाइन् । कार्यक्रममा २९ हजारभन्दा बढी दीक्षित भए । समारोहमा भारतको प्रतिष्ठित शैक्षिक संस्था इन्डियन इन्स्टिच्युट अफ टेक्नोलोजी (आईआईटी), दिल्लीका निर्देशक प्राध्यापक रामगोपाल रावलाई प्रमुख अतिथिका रूपमा निम्त्याइएको थियो ।"
अर्थतन्त्रका सूचक सुधार्न एकसाथ दुई नीति,"अर्थतन्त्रका प्रायः सूचक निरन्तर ओरालो लागेका विषयमा चौतर्फी आलोचनापछि सरकारले एकसाथ दुई नीति अघि सारेको छ । अर्थ मन्त्रालय र राष्ट्र बैंकले सोमबार दुई फरकफरक निर्देशन जारी गर्दै अर्थतन्त्रका सूचक सुधार्न नीति अघि सारेका हुन् । अर्थ मन्त्रालयले राष्ट्र बैंक र महालेखा नियन्त्रकको कार्यालयलाई पत्र पठाउँदै बैंकले स्थानीय तहको खर्च नभएको ८० प्रतिशत बजेट निक्षेप राख्न पाउने निर्देशन दिएको छ । सोमबार नै राष्ट्र बैंकले पनि विदेशी मुद्रा सञ्चिति बढाउन २० वर्गका तीन सयभन्दा बढी वस्तुको आयातमा कडाइ गर्ने गरी बैंक तथा सरोकारवाला क्षेत्रलाई निर्देशन जारी गरेको छ । ती वस्तु आयातका लागि प्रतीतपत्र (एलसी) खोल्दा मूल्यको ५० देखि शतप्रतिशतसम्म रकम (मार्जिन) जम्मा गर्नुपर्ने व्यवस्थामार्फत राष्ट्र बैंकले सोमबार आयातमा कडाइ गर्ने नीति ल्याएको हो । आयात कडाइ गर्न खोजिएका मुख्य वस्तुमा निजी कार (सार्वजनिक, अपांगमैत्री र विद्युतीयबाहेक) र मोटरसाइकलमा ५० प्रतिशत र सुर्ती, काठ, फर्निचर, चकलेट, चुइगम, तास, फुटवेयर, प्लाइउड, चाँदी, रक्सीलगायत वस्तुमा शतप्रतिशत मार्जिन राख्नुपर्ने व्यवस्था गरिएको छ । आयात अकासिएसँगै बढ्दो शोधनान्तर घाटा र घट्दो विदेशी विनिमय सञ्चितिमा सुधार ल्याउने उद्देश्यले उक्त नीति जारी गरिएको राष्ट्र बैंकले जनाएको छ । उल्लिखित वस्तु विलासिता र कम आवश्यकताका रहेको बताइएको छ । राष्ट्र बैंकले मौद्रिक नीतिको पहिलो त्रैमासिक समीक्षामार्फत केही वस्तु आयातका लागि खोलिने एलसीमा मार्जिन तोक्ने घोषणा गरेको थियो । अहिले सोही व्यवस्था कार्यान्वयनमा ल्याएको हो । यसले आयातकर्तालाई वस्तु आयात गर्न पहिले नै रकम जोहो गर्नुपर्ने भएको छ । यस्तो मार्जिन रकममा बैंकहरूले ब्याज प्रदान गर्न पाउने छैनन् । मार्जिन रकम जम्मा गर्ने प्रयोजनका लागि कुनै पनि बैंकले कर्जा प्रवाह (स्वदेशी मुद्रामा) समेत गर्न पाउने छैनन् । उल्लिखित वस्तु आयातका लागि अग्रिम भुक्तानी गर्न पाइने छैन । एलसी खोल्ने बेलामै आयातकर्ताबाट बैंकहरूले मार्जिन रकम लिनुपर्नेछ । आयातको रकम भुक्तानी गर्दा त्यस्तो मार्जिन रकमबाटै तिर्न पाइनेछ । सरकारी निकाय, कूटनीतिक नियोग र अस्पतालहरूले गर्ने आयातमा मार्जिनको व्यवस्था लागू नहुने राष्ट्र बैंकले जनाएको छ । यो व्यवस्था कार्यान्वयनपछि कम्तीमा १ खर्ब रुपैयाँ बराबरको आयात नियन्त्रण हुने राष्ट्र बैंकको दाबी छ । चालु आर्थिक वर्षको चार महिनासम्ममा भएको आयात रकमको कम्तीमा १५ प्रतिशत नियन्त्रण हुने गरी नीति ल्याएका छौं, राष्ट्र बैंक स्रोतले भन्यो, मार्जिन राख्नुपर्ने वस्तुमा औषधिजन्य, खाद्यान्नलगायत अत्यावश्यक वस्तु छैनन् । राष्ट्र बैंकले ती वस्तुको आयातमा सिधै कडाइ गरेको होइन । त्यो उसको क्षेत्राधिकारभित्र पनि पर्दैन । तर, तोकिएका वस्तु आयातका लागि प्रतीतपत्र खोल्दा बैंकहरूमा शतप्रतिशतसम्म मार्जिन जम्मा गर्नुपर्छ । मानौं, कुनै एउटा मोटरसाइकलको मूल्य तीन लाख रुपैयाँ पर्छ । उक्त मोटरसाइकल किन्न बैंकले ९० प्रतिशतसम्म कर्जा प्रवाह गरेको अवस्थामा आफूसँग ३० हजार रुपैयाँ भएकाले पनि किन्न सक्छ । बैंकले कर्जा दिन छाड्यो भने आफूसँग ३ लाख रुपैयाँ भएकाले मात्र किन्न सक्छन् । यसअघि उल्लिखित वस्तु आयातका लागि प्रतीतपत्रमा मार्जिन तोकिएको थिएन । गत कात्तिकसम्म ७ खर्ब ३२ अर्ब रुपैयाँ बराबरको कुल वैदेशिक व्यापार भएको भन्सार विभागको तथ्यांक छ । कुल व्यापारको ६५४५ प्रतिशत (६ खर्ब ५० अर्ब रुपैयाँ) बराबरको कुल आयात भएको छ । राष्ट्र बैंकले जारी गरेको मार्जिनसम्बन्धी व्यवस्थाले कुल आयातको कम्तीमा १५ प्रतिशत बराबरले वस्तुको आयात कम हुने देखिन्छ । यो करिब १ खर्ब (९७ अर्ब ५४ करोड रुपैयाँ) हुन्छ । मुलुकको अवस्था बिग्रँदै गए थप अरू वस्तुमा पनि मार्जिन तोक्छौं । सुधार भएर आयो भने यो व्यवस्था पनि खारेज गर्छौं, स्रोतले भन्यो । राष्ट्र बैंकले पेट्रोल र डिजेलले चल्ने निजी कार (सार्वजनिक, अपांगमैत्री र विद्युतीयबाहेक) र मोटरसाइकल (अपांगमैत्री र विद्युतीयबाहेक) आयातका लागि एलसी खोल्दा ५० प्रतिशतसम्म मार्जिन राख्नुपर्नेछ । चार महिनाको अवधिमा नेपालमा करिब १० करोड रुपैयाँभन्दा धेरैको तासमात्र आएको छ, स्रोतले भन्यो, त्यसको आयात कम हुँदैमा राज्यलाई ठूलो नोक्सान हुँदैन । काठ, रेडिमेट फर्निचरका सामग्री पनि धेरै आयात भएको देखियो । मेकअपका सामग्री, जुत्ताचप्पल पनि ठूलो परिमाणमा आएको छ ।अप्ठ्यारो परेको अवस्थामा छिमेकी राष्ट्रहरूले अपनाएको अन्तर्राािष्ट्रय अभ्यासका आधारमा उक्त निर्देशन आएको राष्ट्र बैंकको दाबी छ । पाकिस्तानले पछिल्लो २३ वर्ष (सन् २०१७) देखि करिब ७ सय वस्तु आयात गर्दा खोलिने एलसीमा शतप्रतिशत मार्जिन तोकेको छ । श्रीलंकाले पनि केही महिनाअघि उक्त व्यवस्था गरेको छ । चालु आर्थिक वर्षका चार महिनामा मुलुकको विदेशी मुद्रा सञ्चिति करिब १ खर्ब ५४ अर्ब रुपैयाँले घटेको छ । यसअनुसार गत कात्तिकमा कुल विदेशी मुद्रा सञ्चिति १२ खर्ब ४४ अर्ब ८५ करोड रुपैयाँ छ । गत असारको तुलनामा यो करिब ११ प्रतिशत घटेको हो । गत असारमा कुल विदेशी मुद्रा सञ्चिति १३ खर्ब ९९ अर्ब ३ करोड रुपैयाँ थियो । अमेरिकी डलरमा विदेशी मुद्रा सञ्चिति २०७८ असार मसान्तमा ११ अर्ब ७५ करोड रहेकामा २०७८ कात्तिक मसान्तमा १०९ प्रतिशत कमी आई १० अर्ब ४७ करोड कायम भएको छ, प्रतिवेदनमा उल्लेख छ ।यस अवधिको कुल विदेशी मुद्रा सञ्चितिले ७९ महिनाको वस्तु आयात र ७२ महिनाको वस्तु तथा सेवा आयात धान्न पुग्ने राष्ट्र बैंकले बताएको छ । यो राष्ट्र बैंकले विदेशी मुद्रा सञ्चिति कायम राख्न कायम गरेको वार्षिक लक्ष्य हाराहारीमा हो । चालु आर्थिक वर्षको मौद्रिक नीतिमार्फत राष्ट्र बैंकले कम्तीमा ७ महिनाका लागि वस्तु तथा सेवा आयात गर्न पुग्ने विदेशी मुद्रा सञ्चिति कायम गर्ने लक्ष्य राखेको छ ।मुलुकको शोधनान्तर स्थिति भने पहिलो चार महिनामा १ खर्ब ५० अर्ब ३८ करोड रुपैयाँ घाटामा छ । गत आर्थिक वर्षको यही अवधिमा शोधनान्तर स्थिति १ खर्ब १० अर्ब ६५ करोड रुपैयाँ बचतमा थियो । चालु आर्थिक वर्षका सबै महिनामा शोधनान्तर स्थिति घाटामा छ । गत असारमा १ अर्ब २३ करोड रुपैयाँ बचतमा रहेको शोधनान्तर साउनमा ३८ अर्ब ७५ करोड, भदौमा ८३ अर्ब ४१ करोड र असोजमा ७६ अर्ब १३ करोड रुपैयाँ घाटामा थियो । यी विविध कारणले पनि केही वस्तुको आयातमा मार्जिन तोक्नुपरेको राष्ट्र बैंकले प्रस्ट्याएको छ ।"
थप ५० अर्ब रुपैयाँ बजारमा आउँछ,"काठमाडौं वाणिज्य बैंकहरूले स्थानीय तहको खातामा रहेको ८० प्रतिशत रकम निक्षेपका रूपमा राख्न पाउने भएका छन् । यो व्यवस्थाले बैंकहरूमा थप ५० अर्ब थपिने सरकारको दाबी छ । गत साता मन्त्रीस्तरीय निर्णयबाट अर्थ मन्त्रालयले उक्त व्यवस्था गरेको हो । उक्त व्यवस्था कार्यान्वयनका लागि अर्थ मन्त्रालयले महालेखा नियन्त्रकको कार्यालय र राष्ट्र बैंकलाई निर्देशन दिइसकेको छ । तरलता संकुचनलाई सम्बोधन गर्न २०७९ असारसम्मका लागि बैंकहरूले स्थानीय तहको कोषको ८० प्रतिशतसम्म निक्षेपका रूपमा परिचालन गर्न पाउने व्यवस्था गरिएको अर्थ सचिव मधु मरासिनीले जानकारी दिए । बैंकहरूले निक्षेपका रूपमा परिचालन गर्न पाउने सीमा साविकको ५० प्रतिशतबाट बढाएर ८० प्रतिशत कायम गरिएको छ, उनले सामाजिक सञ्जालमा लेखेका छन्, यसबाट बैंकिङ प्रणालीमा तत्काल थप ५० अर्ब रुपैयाँ तरलता उपलब्ध हुन जानेछ ।महालेखा नियन्त्रक कार्यालयका अनुसार चालु आर्थिक वर्षमा स्थानीय तहको खातामा करिब २ खर्ब ५० अर्ब रुपैयाँ जम्मा हुनेछ । चालु आर्थिक वर्षका चार महिनामा १ खर्ब ६८ अर्ब रुपैयाँ स्थानीय तहमा गइसकेको महालेखा नियन्त्रक कार्यालयका प्रवक्ता नवराज ढुंगानाले बताए । यीबाहेक स्थानीय तहका अन्य विभिन्न कोष रहने र तिनमा रकमको ८० प्रतिशतसम्म पनि बैंकहरूले निक्षेपमा कायम गर्न पाउँछन् । यसअघि बैंकहरूले स्थानीय तहको खातामा रहेको ५० प्रतिशत रकमलाई निक्षेपमा गणना गर्न पाउने सुविधा पाएका थिए । यसअन्तर्गत कात्तिक मसान्तसम्म बैंकहरूले करिब ७१ अर्ब रुपैयाँ उपयोग गरिरहेका छन् । लामो समयसम्म तरलता अभाव भएपछि बैंकहरूले स्थानीय तहको खातामा रहेको शतप्रतिशत रकम निक्षेपमा गणना गर्न पाउने व्यवस्था माग गर्दै आएका थिए । नयाँ व्यवस्थाबाट बजारमा तरलता प्रवाह बढ्ने भएकाले बैंक तथा वित्तीय संस्थालाई केही राहत पुग्ने बैंकर्स संघका अध्यक्ष अनिलकुमार उपाध्यायले बताए ।"
सरकारले ७० सम्म हेजिङ शुल्क बेहोर्ने गरी नियमावली संशोधन गरिँदै,"मस्यौदामा के छन् नयाँ व्यवस्था ? हेजिङसम्बन्धी नियमावली २०७५ मा सरकारले मुख्य गरी तीन विषयमा संशोधन गर्न खोजेको देखिन्छ । पहिलो हेजिङको दायित्व, दोस्रो हेजिङ अवधि र तेस्रो हेजिङ गरिने पूर्वाधारका क्षेत्र ।मौजुदा नियमावलीमा हेजिङको दायित्व वहन गर्न हेजिङ शुल्कबाट प्राप्त गरेको रकमले नै हेजिङ कोषको व्यवस्था गर्ने र उक्त कोषले नै हेजिङको जोखिम वहन गर्ने उल्लेख छ । तर संशोधन मस्यौदाले सरकार र सम्बन्धित निकायहरूलाई समेत हेजिङको दायित्व लिनुपर्ने व्यवस्था राखेको छ । अहिलेको नियमावलीमा आयोजना विकासकर्ता कम्पनीले नै हेजिङको सबै दायित्व वहन गर्ने भन्ने थियो । तर अहिले ८० प्रतिशतसम्म सरकार तथा मातहतको निकाय र २० प्रतिशत मात्रै विकासकर्ता कम्पनीले व्यहोर्नुपर्ने व्यवस्था ल्याउन खोजेको देखियो, विद्युत् प्राधिकरण स्रोत भन्छ । प्रस्तावित नियमावलीको मस्यौदाले हेजिङ शुल्क (लागत) सरकार, लगानीकर्ता र व्यावसायिक संस्थाले व्यहोर्ने उल्लेख गरेको छ । अहिले सुरुमा १० वर्ष र ५ वर्षसम्म थपेर अधिकतम १५ वर्षका लागि मात्रै हेजिङ गर्न सकिने व्यवस्था कार्यान्वयनमा छ । तर त्यसलाई संशोधन गरेर २५ वर्षसम्मका लागि हेजिङ गर्ने प्रावधान ल्याउन लागिएको छ । सुरुमै २० वर्षसम्म र ५ वर्ष थप समय गरेर २५ वर्षसम्मका लागि हेजिङ गर्न सकिने विषय मस्यौदामा राखिएको छ । २० वर्षसम्म हेजिङ गर्न ५ किमिभन्दा लामो रेल, मेट्रो तथा मोनो रेल, ५० किलोमिटरभन्दा लामो द्रुतमार्ग र शुल्क लिई सञ्चालन गरिने सडक छन् । अन्तर्राष्ट्रिय तथा क्षेत्रीय विमानस्थल निर्माण, क्षमता र सञ्चालनका लागि पनि २० वर्षसम्म हेजिङ गर्न सकिने व्यवस्था राखिएको छ । सय मेगावाट वा सोभन्दा बढी क्षमताका अर्धजलाशययुक्त तथा जलाशययुक्त विद्युत् आयोजना र २२० केभी क्षमताका ३० किलोमिटरभन्दा लामो प्रसारणलाइनका लागि पनि १५ वर्षको हेजिङ सुविधा दिने प्रस्ताव गरिएको छ ।सरकारले हेजिङ गर्ने पूर्वाधार आयोजनाको सूचीमा केही नयाँ व्यवस्था थप्न खोजेको देखिन्छ । यसअघि १० किलोमिटरभन्दा लामो मोनोरोल, मेट्रोरेल तथा मोनोरेलका लागि हेजिङ सुविधा उपलब्ध गराउने व्यवस्था थियो । तर मस्यौदामा त्यसलाई संशोधन गरेर ५ किलोमिटर बनाइएको छ । अन्तर्राष्ट्रिय तथा क्षेत्रीय विमानस्थलमा हुने लगानीमा पनि हेजिङ गर्न सकिने व्यवस्था नियमावलीमा राखिएको छ ।"
बगानमै पुगेर चियाको तालिम,"चिया उत्पादन गर्ने किसानसम्म पुगेर मात्र गुणस्तर सुधार हुने भन्दै राष्ट्रिय चिया तथा कफी विकास बोर्ड अहिले बगानसम्म पुगेको छ । चियाको बोटदेखि उपभोक्ताको ओठसम्मका प्रक्रिया सुधार्दै चियालाई अन्तर्राष्ट्रिय बजारसम्म पहुँच पुर्याउनुपर्ने औंल्याउँदै बोर्डले किसानसम्मै पुगेर अभियान थालेको हो ।चिया खेतीको विस्तार प्रवर्द्धनमा अपेक्षित काम गर्न नसकेको आरोप खेपिरहेको बोर्ड यति बेला किसानको बगानसम्म पुगेर आवश्यक प्राविधिक ज्ञान दिने अभियानमा लागेको छ । चियाको मुना पलाउन छाडेको यो सिजन काँटछाँटको हो । यही मौकामा बोर्डले जिल्लाका झन्डै ३ हजार चिया किसानको बगानमै पुगेर प्रत्यक्ष रूपमा तालिम सञ्चालन गर्दै छ । यसअघि आफ्नै किसिमले मात्र चिया कटिङ गर्दै आएका किसान बगानमै यस्तो तालिम पाएपछि हर्षित छन् ।विज्ञसँग बगानमै बसेर सिक्ने मौका कहिल्यै पाएका थिएनौं, सुन्दरपानी चिया उत्पादक सहकारी संस्थाका अध्यक्ष शिवलाल प्रधानले भने, सुने, देखेको भरमा मात्र यसअघि चिया कटिङ गर्ने गरिएको थियो । चियाको उत्पादन बढाउन र बगानलाई आकर्षक बनाउन काँटछाँट प्रमुख आवश्यक प्रक्रिया हो । जिल्लामा १३ हजारभन्दा धेरै अर्थोडक्स चिया उत्पादन गर्ने किसान भए पनि दक्ष जनशक्ति न्यून छ । चियालाई विभिन्न चरणमा काँटछाँट गरिन्छ । चिया टिपाइ सकिएपछि हल्का ढंगले हरेक वर्ष काँटछाँट गर्ने गरिएको छ । हरेक ३ वर्षमा चियालाई डिप कटिङ गर्नुपर्छ । जमिनको सतहदेखि १२ देखि १४ इन्चसम्म यो कटाइ हुन्छ । बोर्डअन्तर्गत कार्यालयको टिम यति बेला इलामका चियाबारीमा भेटिन्छन् । अब बगानको जुन काम गर्ने समय हुन्छ, त्यसैसम्बन्धी प्रयोगात्मक कार्यक्रम सञ्चालन गर्छौं, बोर्डका कार्यकारी निर्देशक विष्णुप्रसाद भट्टराईले भने, यो अभियानमा विज्ञ प्राविधिक मात्र रहन्छन् । नेपालका मात्र विज्ञले नभए भारतको दार्जिलिङबाट समेत प्राविधिक ल्याएर किसानलाई चिया टिप्नेदेखि प्रशोधनसम्मका प्रक्रियामा दक्ष बनाउने उद्देश्य रहेको उनको भनाइ छ । चियाको गुणस्तर सुधार गरेर अन्य देशमा निर्यात बढाउने विकल्पका लागि यहाँको चिया अर्गानिक र गुणस्तरीय भएको विश्वास त्यहाँका उपभोक्तामाझ पुर्याउन जरुरी छ । यही भएर पनि पछिल्लो समय किसानसम्मै पुगेर अर्गानिक प्रमाणीकरणदेखि नेपालको ट्रेडमार्क दिनेसम्मका क्रियाकलापमा बोर्ड सक्रिय रहेको भट्टराईले बताए ।"
कामै नगर्ने ठेकेदारलाई ९० लाख भुक्तानी,"पर्साको धोबिनी गाउँपालिका कार्यालयले समयमै काम नगर्ने एक निर्माण कम्पनीलाई सार्वजनिक खरिद ऐनविपरीत ९० लाख रुपैयाँ भुक्तानी गरेको पाइएको छ । गाउँपालिका कार्यालयले धोबिनी२ भिखमपुरमा १० करोड रुपैयाँ लागतमा १५ शय्याको अस्पताल निर्माणका लागि बुद्धड्रेगनबस्नेत जेभी बानेश्वर, काठमाडौंसँग २०७८ जेठ १७ मा सम्झौता गरेको थियो । सार्वजनिक खरिद ऐन २०६३ को दफा ५२ (क)२ अनुसार ठेकेदार कम्पनीलाई मोबिलाइजेसनबापत असार २ मा ९० लाख तथा पुनः असार २४ मा ९० लाख गरी १ करोड ८० लाख रुपैयाँ दिइएको छ । पेस्की दिँदा पहिलो पटकमा स्वीकृत पेस्की रकमका आधामा नबढ्ने गरी र बाँकी रकम कार्य प्रगतिका आधारमा दिनुपर्ने सार्वजनिक खरिद ऐनमा उल्लेख छ । तर, गाउँपालिकाले कामै नगरेको ठेकेदार कम्पनीलाई दोस्रो पटक ९० लाख पेस्की दिएको पाइएको हो ।कागजी रूपमा बुद्धड्रेगनबस्नेत जेभी काठमाडौंसँग गाउँपालिकाको सम्झौता भए पनि अस्पताल निर्माण वीरगन्जस्थित पप्पु कन्स्ट्रक्सनका कर्मचारीले गरेको गाउँपालिका कार्यालयले जनाएको छ । देशैभरि ठेक्का लिने तर समयमा निर्माण नसक्ने ठेकेदार कम्पनीका रूपमा पप्पुमाथि आरोप लाग्दै आएको छ । २०७५ असोज १९ मा पप्पु कन्स्ट्रक्सनका पूर्वसञ्चालक हरिनारायण रौनियारमाथि अख्तियार दुरुपयोग अनुसन्धान आयोगले बर्दियाको बबई खोलाको जब्दीघाटमाथि निर्माण गरेको पुल गुणस्तरहीन भएको आरोपमा विशेष अदालतमा मुद्दा दर्ता गरेको थियो । तीन वर्षअगाडि अख्तियारले मुद्दा दर्ता गरेसँगै पर्सा क्षेत्र नम्बर ३ का सांसद समेत रहेका रौनियार निलम्बनमा परेका थिए । ठेक्का बुद्धड्रेगनबस्नेत जेभीलाई परे पनि काम पप्पुले नै गराइरहेको गाउँपालिका अध्यक्ष सुरेशप्रसाद कुर्मीले बताए । भुक्तानी दिने काम त कर्मचारीको हो, बढी पेस्की दिने बेला अशोक रौनियार प्रशासकीय अधिकृत थिए, उनले भने, ठेक्का अन्य ठेकेदारलाई परे पनि निर्माणको काम पप्पुले गराइरहेको छ । निर्माण कम्पनीले दोस्रो पेस्की रकम लिएको ३ महिनापछि गाउँपालिका कार्यालयले बैंकलाई पत्राचार गरी हालसम्म कार्यस्थलमा कुनै किसिमको कार्य प्रगति नदेखिएकाले कार्यालयका नाममा निर्माण कम्पनीका तर्फबाट बैंकबाट जारी एडभान्स पेमेन्ट ग्यारेन्टी मध्ये आधा रकम जफत गरिदिन अनुरोध गरेपछि ऐनविपरीत ९० लाख रुपैयाँ पेस्की दिइएको खुलेको हो । गाउँपालिकाका प्रशासकीय अधिकृत राजुप्रसाद साहले कात्तिक १० मा प्राइम कमर्सियल बैंक लिमिटेडको केन्द्रीय कार्यालय काठमाडौंमा पत्राचार गरी एडभान्स पेमेन्ट ग्यारेन्टी रकम जफत गरी गाउँपालिकाको खातामा जम्मा गरिदिन अनुरोध गरेका थिए । गाउँपालिकाका तत्कालीन निमित्त प्रशासकीय अधिकृत अशोक रौनियारको कार्यकालमा कामै नगरेका ठेकेदार कम्पनीलाई ऐनविपरीत थप ९० लाख रुपैयाँ पेस्की दिइएको हो । काम नगरी ठेकेदार कम्पनीले ४ महिनादेखि १ करोड ८० लाख रुपैयाँ चलाइरहेको थियो । गाउँपालिकाले बैंकमा ठेकेदार कम्पनीको बैंक जमानत जफत गरिदिन पत्राचार र ताकेता गर्न थालेपछि कात्तिक ३० मा ठेकेदार कम्पनीले निर्माणस्थलमा स्काभेटर लगेर माटो खनी शिलान्यास गरेको थियो । र बालुवासमेत खसालेको थियो । तर केही दिन माटो खनेपछि उसले काम ठप्प पारेको छ । ३४ दिन ठेकेदार कम्पनीले माटो खनेर अहिले काम ठप्प परेको भिखमपुरका नन्दलाल कुर्मीले बताए । गाउँपालिकाले अस्पताल बनाउँदै छ भन्ने थाहा पाएका छौं, कुर्मीले भने, तीनचार दिनमात्र माटो खनेर काम ठप्प छ । बैंक धरौटी जफत हुनबाट जोगाउन ठेकेदार कम्पनीले केही दिन काम गरेर देखाएको थियो । निर्माणका लागि ल्याएको बालुवासमेत गुणस्तरहीन रहेको आरोप लागेपछि मंसिर २७ मा प्रशासकीय अधिकृत र प्राविधिकसहितको टोलीले अनुगमन गरेको थियो । बालुवामा बढी माटो मिसिएको पाइएको थियो, साहले भने, गुणस्तरीय बालुवा प्रयोग गर्न निर्देशन दिएका छौं । ठेकेदार कम्पनीलाई निर्माण पुनः सुरु गर्न ताकेता गरिरहेको साहले बताए । निर्माण कम्पनीका प्राविधिक मुकेश झाले एउटा अर्को साइटको काम अन्तिम अवस्थामा पुगेकाले त्यो सकेर पुनः काम गर्ने जनाएका छन्, उनले भने ।"
भन्सारमा बिग्रिएको मल नष्ट गर्ने कि व्यवस्थापन ?,"सिर्सिया सुक्खा बन्दरगाहमा बेवारिस झन्डै डेढ लाख बोरा डीएपी मल नष्ट गर्ने वा व्यवस्थापन गर्नेमा अन्योल देखिएको छ । डेढ वर्षयता अलपत्र उक्त मल सरकारी लापरबाहीका कारण सड्ने अवस्थामा पुगिसकेको छ । बंगालको खाडीमा आएको अम्फान समुद्री आँधीले केही भिजेको डीएपीमा करिब २ प्रतिशत युरिया मिसाएर उपयोग गर्न सकिने राष्ट्रिय सभाअन्तर्गतको प्रत्यायोजित व्यवस्थापन तथा सरकारी आश्वासन समितिले तयार पारेको प्रतिवेदनले औंल्याएको थियो । तर भन्सार ऐनअनुसार गुणस्तरमा कम भएपछि नष्टजफत नै गर्नुपर्छ । युरियाको मिसाएर यसलाई तत्काल प्रयोग गर्न सकिएन । कृषि तथा पशुपन्छी विकास मन्त्रालयअन्तर्गतका नीतिनियम लागू भएको भए युरिया मिसाएर व्यवस्थापन भइसक्थ्यो । तर भन्सार ऐन लागू हुँदा कम गुणस्तर भएपछि नष्टजफत नै गर्नुपर्छ, मन्त्रालयका एक अधिकारीले भने, अहिले नष्ट गर्न पनि समस्या देखिएको छ । भन्सार कार्यालयकै अनुरोधमा नेपाल इन्भायरोन्मेन्ट एन्ड साइन्टिफिक सर्भिस प्रालिलाई गुणस्तर परीक्षण गर्न दिइएको साल्ट ट्रेडिङ कर्पोरेसनका सहमहाप्रबन्धक कुमार राजभण्डारीले जनाए । प्रतिवेदनले डीएपी परीक्षण गर्दा ह्रास आएको डीएपीमा २ प्रतिशत युरिया प्रयोग गरेर व्यवस्थापन गर्न सकिने औंल्याएको थियो । तर समयमै निर्णय नहुँदा अहिले व्यवस्थापनमा थप अन्योल देखिएको हो । सरकारले आयातित मल दुई कम्पनीबाट मात्रै गुणस्तर परीक्षण गर्न अनुमति दिएको छ । परीक्षण गर्दा भिजेको डीएपीमा गुणस्तर ह्रास आयो । तर २ प्रतिशत युरिया मिसाएर व्यवस्थापन गर्न सकिने प्रतिवेदनले सुझाएको छ, राजभण्डारीले भने, भिजेको मल लामो समयदेखि खुला आशकामुनि यत्तिकै छ । अहिले पुनः परीक्षण गर्ने बेला भइसकेको छ । उक्त मल नष्ट गर्ने निर्णय भएको उनले जनाए । झन्डै डेढ लाख बोरा मल एकै ठाउँमा राख्दा त्यसले माटोलाई असर गर्ने र खेतमा राख्दा खेत नै डढ्ने जानकारहरू बताउँछन् । लापरबाहीकै कारण मल नष्ट गर्ने अवस्थामा पुगेको छ । अलिअलि भिजेको डीएपीमा युरिया मिसाएर व्यवस्थापन गर्न सकिने रिपोर्ट छ । तर, कृषि मन्त्रालय, भन्सार विभाग, कृषि सामग्री कम्पनी र साल्ट ट्रेडिङबाट बदमासी भयो, समिति सचिव सुदर्शन खड्काले भने, कम गुणस्तरको भनेर जफत गरिएको मल अहिले नष्ट गर्नै समस्या छ । प्रत्येक वर्षजसो यस वर्ष पनि मुलुकभर रासायनिक मलको हाहाकार छ । यसअघि धानबालीमा अभाव बेहोरिसकेका किसानले गहुँका लागि पनि मल पाएका छैनन् । मल किन्नकै लागि दिनभर लाइनमा बस्न बाध्य किसानको पीडा एकातिर छ भने यही बेला सिर्सिया सुक्खा बन्दरगाहमा भने डेढ लाख बोरा मल बेवारिस अवस्थामा छ । समिति सभापति रामनारायण बिडारीसहित चार सदस्यीय टोलीले कात्तिक २८ देखि ३० सम्म वीरगन्ज भन्सारको स्थलगत अवलोकनसमेत गरेको थियो । त्यसपछि तयार पारिएको प्रतिवेदनमा भिजेकै अवस्थामा मल नेपाल ल्याइएको र मलको गुणस्तरमा ह्रास आएको देखिँदा पनि आयातकर्ता साल्ट ट्रेडिङ कर्पोरेसन र कृषि सामग्री कम्पनीबाट भन्सार छुटाउन कुनै पहल नगरेको उल्लेख छ । भुक्तानी हुन बाँकी मल सुरुमा गोदाम, रेलको लिक वरपर हुँदै अहिले भन्सार परिसरको जंगल क्षेत्रसम्म बेवारिस अवस्थामा रहेको प्रतिवेदनले देखाएको छ ।मल पन्छाइएको क्षेत्रका रूख, बिरुवा र बालीनाली सुकेर वातावरणमा नकारात्मक प्रभावसमेत परेको देखिन्छ, प्रतिवेदनमा भनिएको छ, सुक्खा बन्दरगाहको बेवारिस मलका सम्बन्धमा खेती नबिग्रने गरी उक्त मलको प्रयोग गर्नेतिर विचार गर्नुपर्छ । मलको व्यवस्थापनका सन्दर्भमा उक्त मलको गुणस्तरमा केही कमी रहे तापनि विज्ञहरूको सल्लाहअनुसार गुणस्तर कायम गर्ने ढंगबाट प्रयोग गर्ने अथवा वातावरणमा कुनै प्रभाव नपर्ने किसिमले नष्ट गर्नेतर्फ अगाडि बढाउनुपर्छ ।क्षतिग्रस्त भएको डीएपीबारे सुक्खा बन्दरगाह भन्सार कार्यालय पर्साले २०७७ चैत १९ मा साल्टलाई पत्राचार गरेको थियो । क्षतिग्रस्त डीएपी मल नष्ट गर्न सम्भव नभएको र मलको गुणस्तरमा केही ह्रास आए तापनि उपयोगिताका हिसाबले अन्य प्रयोजनमा उपयोग गर्न सकिने आशयसहितको पत्र पठाइएको थियो । त्यसका लागि रासायनिक मल (नियन्त्रण) आदेशमा २०५५ को दफा ३१ र ३२ मा भएको व्यवस्थाका आधारमा परीक्षण गर्न अनुरोध गरिएको थियो । भन्सार कार्यालयको पत्रअनुसार साल्टले मलको अवस्था तथा उपयोग सम्बन्धमा २०७७ चैत २४ मा नेपाल इन्भायरोन्मेन्ट एन्ड साइन्टिफिक सर्भिस प्रालिलाई प्रयोगशाला परीक्षणसहितको रायका लागि पत्र पठाएको थियो ।परीक्षणका क्रममा डीएपी मलका लागि निर्धारित २ देखि ३ प्रतिशतसम्म नाइट्रोजन तत्त्वमा औसत १५ प्रतिशत कमी पाइएको थियो । फास्फोरस तत्त्वको मात्रा डीएपी मलका लागि आवश्यक मात्रा निर्धारित सहनसीमा अर्थात् १ प्रतिशतभित्र नै रहेको, मलमा मुख्यतः विभिन्न नाइट्रोजन तत्त्वमा ह्रास आउनाका साथै ओसको मात्रासमेत सीमाभन्दा बढी रहेको परीक्षणबाट भेटिएको थियो । क्षतिग्रस्त डीएपीमा कृषि प्रयोजनका लागि उपयोग गर्दा सिफारिस गरिएको मात्रामा २ प्रतिशत थप गरी उपयोग गर्न सकिने भनेर साल्टले २०७७ चैत २७ गते बन्दरगाहलाई पत्र पठाएको थियो ।नाइट्रोजन तत्त्वमा आएको ह्रासको परिपूर्तिका लागि कुल परिमाणको २ प्रतिशत युरिया मल मिश्रण गरी उपयोग गर्नुपर्ने र त्यो डीएपी मल दलहन बालीमा सिधै प्रयोग गर्न सकिनेछ, पत्रमा भनिएको छ, वैकल्पिक उपयोगका रूपमा उक्त मल माटोमा मिलाउनुको साटो सिफारिस भएको मात्रामा सिधै बोटबिरुवामा छर्ने विधिबाट समेत उपयोग गर्न सकिनेछ । तर अहिलेसम्म उक्त मल व्यवस्थापन हुन सकेको छैन । चुहिएरछरिएर रहेको उक्त मलले वातावरणमा समेत नकारात्मक असर परिरहेको जानकारहरू बताउँछन् । भिजेको मल बेवारिस हुँदा किसानलाई नै मर्का परेको छ ।आयातकर्तासँग गोदाम डेलिभरी सम्झौता गरिएको साल्टले जनाएको छ । सोही सम्झौताअनुसार गुणस्तरकै मल उपलब्ध गराए मात्रै भुक्तानी मिल्छ । त्यसैले साल्टले कम गुणस्तरको मल भन्दै लिएको छैन । आयात गर्ने जिम्मा पाएको स्विस सिंगापुर ओभरसिज प्रालिले पनि प्राकृतिक विपद् भन्दै बिमा दाबी गरेको छ । मल ढुवानीका क्रममा भएको क्षति उसले बिमाबाट असुल्छ । तर किसान भने मल नपाएर छट्पटिनुपर्ने अवस्था सिर्जना भएको छ । मल भिजेर आउँदा साल्टले बुझ्न मानेको छैन । सम्झौताअनुसार गुणस्तर नभएको भनेर पैसा पनि दिएको छैन । आयातकर्ताले बिमा दाबी गरेको हुन सक्छ, साल्टका एक अधिकारीले भने, घाटा किसानलाई भयो । आयातकर्ता, साल्टलाई नोक्सान छैन । नोक्सान किसानलाई नै भएको छ ।सरकारको लापरबाहीकै कारण मलमा समस्या देखिएको कृषक समूह महासंघ नेपालका अध्यक्ष नवराज बस्नेतले बताए । अलिअलि भिजेको मल तत्काल व्यवस्थापन गर्न सकिने भए पनि लापरबाहीका कारण प्रयोग गर्न नमिल्ने अवस्थामा पुगेको उनको भनाइ छ । मल खरिदकै लागि हरेक वर्ष बजेट वृद्धि हुन्छ, तर त्यो पैसाबाट पनि मल ल्याइएको छैन । गत वर्ष केही मल भिज्यो । त्यसलाई तत्काल व्यवस्थापन हुन सक्थ्यो । धानबालीमा नभए पनि अन्यबालीका लागि काम लाग्न सक्थ्यो । तर त्यो पनि भएन, बस्नेतले भने, किसानले आश्वासनबाहेक केही पाएनन् । बजारमा मलको हाहाकार छ, तर अर्कोतर्फ मल नष्ट गनुपर्ने अवस्थामा छ ।अहिले सरकारी भण्डारमा मल रित्तिएको छ । अन्तर्राष्ट्रिय बजारमा मूल्य बढेपछि सरकारले मल खरिद गर्न सकेको छैन । रासायनिक मल खरिद गर्न अर्थ मन्त्रालयसँग थप १३ अर्ब २० करोड बजेट मागेको छ । तर, अर्थले ९६ करोड रुपैयाँ मात्रै स्वीकृति दिएको छ । गहुँबालीमा अभाव भोगेका किसानले धानबालीमा झन् अभाव बेहोर्न बाध्य हुने अवस्था सिर्जना भइरहेको जानकारहरू बताउँछन् । मूल्य बढेकै कारण सरकारले विनियोजन गरेको बजेटबाट जम्मा २ लाख ७८ हजार टनको टेन्डर भएको थियो । तर, अन्तर्राष्ट्रिय बजारमा मूल्य तीन गुणा बढेको छ, उनले भने, चीनले निर्यात रोकेको छ, अन्य मुलुकले होल्ड गरेका छन् । दुर्भाग्य टेन्डर भइसकेका मल पनि आउन सकेन ।"
बजारमा बाल्ट्राको स्टेलार हिटर,काठमाडौं (कास) बाल्ट्रा होम अप्लायन्सले स्टेलार ओइल फिल्ड हिटर बजारमा ल्याएको छ । यो हिटरमा भित्री पंखा र आफूले चाहेको तापक्रम घटबढ गर्न मिल्ने प्रविधि रहेको कम्पनीले जनाएको छ । अधिकतम २९०० वाटसम्मको क्षमतामा चल्न सक्ने यो हिटरमा गुडाउन मिल्ने पांग्रा छन् । विभिन्न सुरक्षात्मक विशेषता रहेको हिटरले विद्युतीय लोड पनि ब्यालेन्समा राख्नेछ । जाडो मौसमका लागि उपयुक्त स्टेलार ओइल फिल्ड हिटर २ वर्षको वारेन्टीसहित बजारमा उपलब्ध रहेको बाल्ट्राले बताएको छ ।
आइप्लेक्स मलमा केएफसीको नयाँ शाखा,"काठमाडौं (कास) अन्तर्राष्ट्रिय फुड चेन ब्रान्ड केएफसीले बानेश्वरमा नयाँ शाखा विस्तार गरेको छ । आइप्लेक्स मलमा खोलिएको केएफसी रेस्टुरेन्ट स्वादिस्ट चिकेन परिकारको उपलब्ध गराउने रेस्टुरेन्टका रूपमा परिचित छ । यस आउटलेटमा हट एन्ड क्रिस्पी चिकेन, चिकेन पपकर्न, चिकेन स्ट्रिप्स, बर्गरलगायत विभिन्न परिकारको स्वाद लिन सकिनेछ । केएफसी रेस्टुराँ देवयानी इन्टरनेसनल नेपाल प्रालिले सञ्चालनमा ल्याएको हो ।"
अत्तरियामा टीभीएसको नयाँ सोरुम,"काठमाडौं (कास) शंकर ग्रुपअन्तर्गतको जगदम्बा मोटर्सले कैलालीको अत्तरियामा नयाँ सोरुम सञ्चालनमा ल्याएको छ । सेल्स, सर्भिस एन्ड स्पेयर्स (थ्र्री एस) सुविधासम्पन्न नयाँ सोरुम वागेश्वरी मल्टी मोटर्सको उद्घाटन गरिएको छ । कार्यक्रममा मोटर्सका प्रबन्ध निर्देशक प्रेम साउदले टीभीएसका मोटरसाइकल तथा स्कुटर बिक्री र सर्भिसमा समेत ग्राहकलाई थप सहजता प्रदान गरिने बताए । यसै अवसरमा कम्पनीले युवा लक्षित १ सय २५ सीसीको टीभीएस रेडर पनि सार्वजनिक गरेको छ । यस मोटरसाइकलमा एलसीडी डिजिटल स्पिडोमिटर, थ्रीभी आइटच स्टार्ट, एनिमलिस्टिक एलईडी हेडल्याम्प जस्ता फिचर रहेको कम्पनीले जनाएको छ ।"
बजाज खुसीका तीन डोज का विजेता घोषणा,"काठमाडौं (कास) नेपालका लागि बजाजको आधिकारिक बिक्रेता हंसराज हुलासचन्द एन्ड कम्पनीले बजाज खुसीको ३ डोज योजनाको विजेता घोषणा गरेको छ । दसैं, तिहार र छठका अवसरमा सुरु गरिएको खुसीको ३ डोज को विजेता लालबन्दीका बिट्टुकुमार गुप्ता भएका छन् । उनले १० लाख हात पारेका छन् । अर्किड्ज मोटर्सबाट उनले मोटरसाइकल किनेका थिए । अफरअन्तर्गत ग्राहकले कुनै पनि बजाज मोटरसाइकल किन्नुअघि, किन्दा र किनिसकेपछि नगद पुरस्कार प्राप्त गर्ने अवसर थियो ।"
१२ विधामा आईसीटी अवार्ड,"काठमाडौं (कास) लिभिङ विथ आईसीटीले आयोजना गरेको आईसीटी अवार्डमा विभिन्न १२ विधामा सर्वोत्कृष्टलाई आईसीटी अवार्ड २०२१ प्रदान गरिएको छ । खेती भेन्चरलाई हुवावे स्टार्टअप आईसीटी अवार्ड, मिखालाई प्रोडक्ट आईसीटी अवार्ड, मसुरलाई राइजिङ स्टार आईसीटी अवार्ड, मनोहरकुमार भट्टराईलाई नेपाल बैंक पायोनियर आईसीटी अवार्ड, गुणकेशरी प्रधानलाई एनसेल वुमन आइकन आईसीटी अवार्ड, दिपेश प्रधानको योमरीलाई आन्टरप्रेनर आईसीटी अवार्ड, प्रसन्न ढुंगेलको ग्रोवाइडेटालाई नेपाली डायस्पोरा आईसीटी अवार्ड, नेपाल क्लियरिङ हाउसलाई डिजिटल सर्भिसेस आईसीटी अवार्ड, भूमि व्यवस्था तथा अभिलेख विभागलाई पब्लिक सेक्टरअन्तर्गत डिजिटल सर्भिसेस आईसीटी अवार्ड, रातो बंगला स्कुललाई प्राइभेट सेक्टरको डिजिटल एजुकेसन आईसीटी अवार्ड, कालिका माध्यमिक विद्यालयलाई पब्लिक सेक्टरको डिजिटल एजुकेसन आईसीटी अवार्ड र बगभीलाई पब्लिक च्वाइस आईसीटी अवार्ड प्रदान गरिएको छ ।"
यू१९ एसिया कप लक्ष्य सहभागिताभन्दा माथि,"नेपालले एसीसी यू१९ एसिया कप क्रिकेटमा सहभागिताको रूपमा मात्र नभई फाइनल पुग्ने लक्ष्य बनाएको छ । यूएईमा हुने यू१९ एसिया कपमा सहभागिता जनाउन नेपाल यू१९ टोली सोमबार राति त्यसतर्फ गएको छ । नेपाल समावेश समूह बी मा बंगलादेश, श्रीलंका र कुवेत रहेका छन् । समूह बी का सबै खेल शारजहाँमा हुनेछ । डिसेम्बर २३ देखि ३१ सम्म हुने यू१९ एसिया कपको समूह ए मा रहेका भारत, पाकिस्तान, अफगानिस्तान र यूएईले सबै खेल दुबईमा खेल्नेछन् । डिसेम्बर ३० मा दुबई र शारजहाँमा सेमिफाइनल तथा ३१ मा दुबईमा फाइनल खेल हुने तालिका छ । एसियाली क्रिकेट परिषद् (एसीसी) को आयोजनामा हुने प्रतियोगितामा नेपालले पहिलो दिन बंगलादेशसँग खेल्नेछ । त्यस्तै डिसेम्बर २५ मा यूएई र २८ मा कुवेतसँग खेल्नेछ । नेपालले यू१९ एसिया कपमा सहभागी हुन अघिल्लो साता वाइवाइ यू१९ राष्ट्रिय प्रतियोगिता गरेर नेपालको टोली बनाएको थियो । एसीसी यू१९ एसिया कप क्रिकेटमा नेपालको सहभागिता मात्र नभई उपाधि लक्ष्य भएको प्रशिक्षक वसन्त शाही र कप्तान देव खनाल बताउँछन् ।यू१९ एसिया कपलाई हामीले सहभागिताको हिसाबमा मात्र हेर्न हुँदैन । एउटा अनुभवको पाटो त छँदै छ । युवा खेलाडीले त्यसमा सहभागिता भएर पाउने अनुभव हो । तर हाम्रो पहिलो लक्ष्य टेस्ट खेल्ने राष्ट्रलाई आश्चर्यचकित बनाएर नकआउट चरणमा पुग्नु नै हुनेछ, प्रशिक्षक शाहीले भने । कप्तान देवले पनि प्रशिक्षककै भनाइमा सहमत छन् । यो यू१९ एसिया कपको नवौं संस्करण हो । भारतले सात संस्करण जितेको छ, त्यसमा एकपल्ट पाकिस्तानसँग संयुक्त विजेता बनेको थियो । अर्कोर् एकपल्ट यो प्रतियोगिता जित्ने टोली अफगानिस्तान हो । अफगानिस्तानले सन् २०१७ मा मलेसियामा सम्पन्न फाइनलमा पाकिस्तानलाई १ सय ८५ रनले पराजित गरेको थियो । नेपाल एकपल्ट सेमिफाइनलमा पुगेको त्यही संस्करणमा मात्र हो । अन्यथा नेपाल सहभागितामै सीमित रहँदै आएको छ । विगतमा नेपाल धेरैपल्ट बलियो मानिएको भारत, पाकिस्तानको समूहमा पर्दै आएको थियो । यसपालि नेपालले फरक प्रतिद्वन्द्वी पाएकाले पनि मनोबल उच्च देखिएको हो त ? प्रशिक्षक शाही असहमत रहे, श्रीलंका र बंगलादेशलाई कदापि कमजोर ठानेका छैनौं । बंगलादेश पछिल्लो पटक यू१९ विश्वकपको च्याम्पियन हो । हामी डिफेन्डिङ च्याम्पियनको समूहमा छौं, त्यो पनि सोच्नुपर्छ । श्रीलंका टोली इंग्ल्यान्डसँग ५ एकदिवसीय खेलको शृंखला खेलेर यूएई पुगेको छ । एक्सपोजर नपाए पनि नेपालको तयारी राम्रो भएका प्रशिक्षक शाही मान्छन् । वास्तवमा तयारीका लागि समय त्यति थिएन, १२१३ दिनको क्याम्प गर्यौं । यो समयमा हाम्रा जति पनि कमिकमजोरी थिए त्यसलाई सुधारेर टिम राम्रो बनाएका छौं, शाहीले भने, यू१९ राष्ट्रिय प्रतियोगिता जसरी राउन्ड रोबिन हिसाबमा भयो, त्यसले पनि तयारीलाई राम्रो साथ दियो । अन्तिममा भए पनि हामीले एपीएफ र पुलिससँग दुई अभ्यास खेल खेल्यौं, त्यसले पनि तयारी सृदुढ बनाएको छ ।उनले नेपालको ब्याटिङ पक्ष सबल रहेको सुनाए । यू१९ राष्ट्रिय प्रतियोगितामा जसरी रनहरू बन्यो, तीन शतक बने, थुप्रै अर्धशतक बने । नेपालको ब्याटिङ जहिल्यै पनि कमजोर रहन्छ भन्दै आइएको थियो, अहिले ब्याटिङ स्ट्रेन्थ राम्रो देखेको छु । बलिङमा अलिकति काम गर्नुपर्ने देखिन्छ, उनले भने । कप्तान देव पनि क्याम्प राम्रो भएको र सबैको प्रयास राम्रो रहेको जनाउँछन् । नेपाली यू१९ टोलीमा रहेका तीव्र गतिका बलर गुलशन झाले सेप्टेम्बरमा नेपाली राष्ट्रिय टोलीबाट ओमानमा विश्वकप लिग २ खेलेका थिए । टोलीका अरू धेरै खेलाडी पहिलो पटक अन्तर्राष्ट्रिय यात्रामा निस्केका हुन् । देवको पनि यो पहिलो अन्तर्राष्ट्रिय प्रतियोगिता हो । त्यसमा उनले कप्तानी गरिरहेका छन् । कप्तानी लिनु एउटा जिम्मेवारी हो, जुन जिम्मेवारी मैले पाएको छु, त्यो धेरैको सपना नै हुन्छ, छनोटको आधार रहेको यू१९ राष्ट्रिय प्रतियोगितामा चार अर्धशतक बनाएका उनले भने । २० सदस्यीय नेपाली टोलीमा १५ खेलाडी र ५ अफिसियल छन् । तर एक खेलाडीमा कोभिड१९ को शंका देखिएपछि नेपाल एक खेलाडी कम लिएर यूएई गएको हो ।"
सहिद स्मारक लिग एपीएफलाई महत्त्वको जित,"सहिद स्मारक ए डिभिजन लिग २०७८ बाट दुई टिम रेलिगेसनमा पर्नेछन् । अंकतालिकामा अन्तिम दुई स्थानका टिमले ए डिभिजनको हैसियत गुमाउने छन् । पाँचौं चरणको अन्तिम खेलअघि पुछारका दुई स्थानमा एपीएफ र फ्रेन्ड्स क्लब थिए । त्यसैले यी दुईको प्रतिस्पर्धालाई महत्त्वका साथ हेरिएको थियो । दशरथ रंगशालामा सोमबारको उक्त खेलमा आशिष लामाको दुई गोल सहयोगमा ३१ को जित निकाल्दै सशस्त्र प्रहरी बलको एपीएफले बाजी मारेको छ ।यो लिगमा पहिलो जित हात पारेपछि एपीएफका प्रशिक्षक कुमार थापाले भने, पुछारका दुई टिमको खेल आकर्षक भयो । आशिषले ह्याट्रिक गर्न चुके । ५ खेलमा ४ अंक भनेको सन्तोषजनक नै हो । उनको टिम एक जित, एक बराबरी र तीन हारसँगै ४ अंक बनाएर ११ औं स्थानमा उक्लियो । रेलिगेसन क्षेत्र छाडेपछि प्रशिक्षक थापाले थपे, यो पहिलो जित हो । हामी खुसी छौं । यसले टिमलाई सकारात्मक बनाउने छ ।उनले गोलकिपरद्वय राजु योगी र अमृत चौधरी चोटग्रस्त भएपछि जापानी खेलाडी युया कुरियामालाई गोलपोस्ट सम्हाल्ने अवसर दिएका थिए । युया विभागीय टिम (पुलिस, एपीएफ र आर्मी) बाट लिग खेल्ने पहिलो विदेशी खेलाडी हुन् । दुई गोलकिपर चोटका कारण खेल्नसक्ने अवस्था छैनन् । त्यसैले यहाँ (नेपालमा) उपलब्ध विदेशी खेलाडीलाई भित्र्याएका छौं । अरू विदेशी खेलाडी पनि खेलाउने छौं, प्रशिक्षक थापाले भने ।नवीन लामाको पासमा बिक्की लामाले १८ यार्ड लाइन नजिकबाट प्रहार गरेको बल बारमा लाग्दै रोमाञ्चक ढंगले गोलमा परिणत भएपछि एपीएफले ३० औं मिनेटमा अग्रता लिएको थियो । त्यसको दुई मिनेटभित्रै एपीएफले अग्रता दोब्बर बनायो । विपक्षी खेलाडीबाट बल खोस्दै नवीनले सिर्जना गरेको अवसरमा आशिषले गोल गर्दै ३२ औं मिनेटमा एपीएफलाई २० ले अगाडि बढाए ।अघिल्लो सिजन (२०७६) मा सर्वाधिक ९ गोल गरेका आशिषले ५६ औं मिनेटमा व्यक्तिगत दोस्रो गोल गरे । उनले आवास लामिछानेको पासमा अघि बढाउँदै पेनाल्टी क्षेत्रबाट बल प्रहार गरेर एपीएफलाई ३० को अग्रता दिलाए । नथानियल गार्सियालाई एपीएफका दीपेश धिमालले बल अघि बढाइरहेको अवस्थामा फल गर्दै लडाएपछि फ्रेन्ड्स पेनाल्टीको अवसर पायो । जसलाई प्रिजेन तामाङले सहजै गोलमा परिणत गर्दै ६९ औं मिनेटमा गोल अन्तर कम गरेर फ्रेन्ड्सलाई खेलमा फर्काउने प्रयास गरे । तर, त्यसपछि पनि फ्रेन्ड्सको प्रदर्शनमा सुधार आएन । खेलमा एपीएफ नै हाबी भयो ।आशिष ह्याट्रिक नजिक पुगेका थिए । उनले वान भर्सेस वान मा ७१ औं मिनेटमा प्रहार गरेको बललाई फ्रेन्ड्सका गोलकिपर राहुल यादवले रोकिदिए । इन्ज्युरी समयमा सिक्स यार्ड बक्स मा पाएको बललाई युवराज खड्काले पोस्टको दिशा दिन नसक्दा एपीएफले गोल अन्तर बढाउने अवसर गुमाएको थियो ।तेस्रो हारपछि फ्रेन्ड्सका प्रशिक्षक मृगेन्द्र मिश्रले भने, हामीले सुरुको २५ मिनेट राम्रो खेलेका हौं । ३४ अवसर पनि बनाएका हौं । जब गोल भयो, त्यो अफसाइड भयो । त्यसपछि फुटबल खेल्नै बिर्सेजस्तो भयो । उनले थपे, आफ्नै स्तरका टिमहरूसँग अझै खेल्नु छ । एकदुई खेल जित्यो भने माथि जान्छ । तर, खेल्न गाह्रै छ । चुनौती कडा नै छ । यो सिजन हाम्रो लक्ष्य कसरी जोगिने (ए डिभिजनमा) भन्ने नै हो । हामी कोसिस गर्दै जाने छौं । ह्यामस्ट्रिङका कारण गुमाएका कप्तान प्रकाश बुढाथोकीको अभावमा मैदानभित्र टिमको नेतृत्व गर्ने खेलाडीको अभाव भएको पनि उनले बताए ।पाँचौं चरण समाप्तिसम्म जितविहीन रहेको एक्लो टिम हो फ्रेन्ड्स । सहभागी १४ क्लबमध्ये पुछारमा रहेको टोलीले दुई बराबरी र तीन हारको नतिजा निकालेको छ । एपीएफको जितसँगै च्यासल युवा क्लब पनि रेलिगेसन क्षेत्रमा झर्यो । च्यासलको एपीएफ र जावलाखेल युथको समान ४ अंक छ । तर, च्यासल हेड टु हेड र गोल अन्तरमा पछाडि परेपछि रेलिगेसन क्षेत्रमा झरेको हो ।"
सुदूरपश्चिम र एपीएफ विजयी,"फाप्ला क्रिकेट मैदानमा जारी प्रधानमन्त्री कप महिला राष्ट्रिय क्रिकेटमा सोमबार विभागीय टोली एपीएफ र घरेलु टोली सुदूरपश्चिम प्रदेश विजयी भएका छन् । समूह बी मा सुदूरपश्चिमले गण्डकी प्रदेश र एपीएफले प्रदेश २ लाई हराए । घरेलु टोली सुदूरपश्चिमले गण्डकी प्रदेशलाई ९ विकेटले हरायो । टस जितेको गण्डकीले १८ ओभरमा सबै विकेट गुमाउँदै ३१ रनमात्र जोड्न सक्यो । कुनै पनि खेलाडीले दोहोरो अंकमा रन जोड्न सकेनन् । पेमलम्बु शेर्पाले बनाएको ६ रन ठूलो स्कोर हो । सुदूरपश्चिमबाट कविता जोशी र दीपा जोराले २२ विकेट लिए । कविता कुँवर र ईश्वरी विष्टले ११ विकेट लिएका थिए । गण्डकीका चार खेलाडी रनआउट भए । ३२ रनको लक्ष्य पछ्याएको सुदूरपश्चिम प्रदेश एक विकेट क्षतिमा जित हात पार्न सफल भयो । सुदूरले २१ ओभरमै लक्ष्य पार गरेको हो । कविता जोशीले ८ रन र शोभा रोकायाले ५ रन बनाए । टोलीले १९ रन अतिरिक्त पाएको थियो । दुई विकेटसहित ८ रन बनाएकी सुदूरपश्चिमकी कविता जोशी प्लेयर अफ द म्याच भइन् । अर्को खेलमा दाबेदार एपीएफले प्रदेश २ लाई ४८ रनले हरायो । टस हारेर ब्याटिङ गरेको एपीएफले ८ विकेट क्षतिमा ९८ रन बनायो । बिहानी हुस्सु र शीतलहरले ढिलो गरी खेल सुरु हुँदा १५ ओभरमा घटाइएको थियो । एपीएफकी ज्योति पाण्डेले २४, इन्दु बर्माले २१, रोमा थापाले १४ र ममता चौधरीले ११ रन बनाए । प्रदेश २ का लागि विमला मगरले ३ विकेट लिइन् । अनुराधा चौधरी, रोजी खड्का र सन्तोषी चौधरीले ११ विकेट लिए । ९९ रनको लक्ष्यमा प्रदेश २ ले ९ विकेट गुमाउँदै ५० रनमात्रै बनाउन सक्यो । मेलिना रायमाझीले २० रन बनाउनुबाहेक अन्य खेलाडीले दोहोरो अंकमा रन छुन सकेनन् । एपीएफकी सुष्मा श्रेष्ठले २ विकेट लिइन् । सुष्मा प्लेयर अफ द म्याच घोषित भइन् । मंगलबार प्रदेश १ र लुम्बिनी प्रदेश तथा कर्णाली प्रदेश र वाग्मती प्रदेश खेल्नेछन् ।"
ओरालो लागेको थ्रीस्टार,"अहिले चलिरहेको सहिद स्मारक लिग ए डिभिजन ०७८ को सबैभन्दा खराब दृश्य कुनै छ भने त्यो थ्रीस्टारविरुद्ध एनआरटीको खेल समाप्तिमा देखियो । थ्रीस्टारका प्रशिक्षक उर्जेन श्रेष्ठ र सहयोगी रवीन्द्र सिलाकार रेफ्रीलाई ताकेर यसरी मैदानमा छिरेका थिए, मानौं, उनीहरूको उद्देश्य नै भौतिक आक्रमण थियो । प्रशिक्षकको प्रशिक्षण लिँदा के उनीहरूलाई यस्तै सिकाइएको थियो, आफूलाई केही निर्णयमा चित्त बुझेन भने मुरमुरिएर रेफ्री ताक्दै कुट्न खोज्ने ? सबैभन्दा पहिले विषयका उठान अगाडि पृष्ठभूमि । थ्रीस्टारले वर्ष ०६१ मा लिग जित्दा प्रशिक्षक थिए, ध्रुव केसी । पछि उनी अन्यत्रका पनि प्रशिक्षक भए । त्यसै क्रममा उनले एउटा गम्भीर आरोप लगाएका थिए, थ्रीस्टारलाई रेफ्रीले सहयोग गर्ने गर्छ । रेफ्रीले थ्रीस्टारका कतिपय घटनालाई नदेखे जस्तो पनि गर्छ । त्यतिबेला थ्रीस्टारका अध्यक्ष थिए, ललितकृष्ण श्रेष्ठ । उनको विराट व्यक्तित्व र प्रभाव अगाडि यस्तो आरोप लाग्ने गरेको हुनसक्छ । यस्ता आरोपको धेरै वर्षपछि त्यही थ्रीस्टारका प्रशिक्षकद्वयले कतै कुनै दृष्टिकोणले पनि नसुहाउँदो व्यवहार मैदानमै देखाए । नतिजा दुवैलाई पहेँलो कार्ड देखाइयो । अचेल प्रशिक्षक श्रेष्ठलाई सक्दो पोस्टम्याच कन्फ्रेन्न्समा आउन नपरे हुन्छ जस्तो लाग्छ, किनभने खेल सकिनै बित्तिकै किन हो, उनलाई आफ्नो टिममा रणनीतिबारे कुराकानी गर्न हतार हुन्छ । यस्तै एउटा पोस्टम्याच कन्फ्रेन्समा उनी आएनन् । सायद आउन चाहेनन् । उनको प्रतिनिधित्व सिलाकारले गरे । त्यसमै उनले एउटा प्रश्नमा भनेका थिए, सायद । प्रश्न थियो, थ्रीस्टार जत्तिको क्लबका लागि प्रशिक्षक नै नसुहाएको हो कि ? एनआरटीविरुद्धको त्यही खेलमा रेफ्रीको निर्णय के कस्तो थियो, त्यो अर्कै विषय भयो । उनीहरूको खासमा रिस रेफ्री सुमन श्रेष्ठमाथि थिएन । यो त आफ्नै असक्षमताविरुद्ध थियो । आफैंले राम्रो गर्न नसकेपछि मनमनै गुम्सिएको हीनताबोध बाहिर निस्केको हो । हल्ला त बाहिर के सुन्न पाइन्छ भने यी दुवै प्रशिक्षक बर्खास्त हुनेक्रममा छन् । तर दोष उनीहरूको मात्र होइन, थ्रीस्टार आफैं ओरालो लाग्नेक्रममा छ । थ्रीस्टार त्यस्तो रहेन, जस्तो पहिले रहेको थियो । त्यो भनेको क्लब अध्यक्षमा ललितकृष्ण हुँदाको हो । यस्तोमा दोष बढी अहिलेको क्लब कार्यसमिति र व्यवस्थापनलाई नै जानेछ । अथवा अरू नै केही कारण होला । अहिले तत्काल त्यसको विवेचना गर्न लागेको भने होइन । अहिले चालु लिगमै टिकेर भन्दा थ्रीस्टारले क्लब इतिहासमै सबैभन्दा खराब सुरुआतमध्ये एक गरेको छ, त्यसकै चर्चा गर्नेछौं । तीनपल्टको लिग विजेता थ्रीस्टारको ५ चरणको समाप्तिा ६ अंकमात्रै छ । यसले पनि देखाउँछ, थ्रीस्टारको सुरुआत वास्तवमै कति खराब छ भनेर । यी चार खेलमा एकै जित मात्र छ, त्यसपछि एक हार अनि तीन बराबरी । त्यसमा पनि अन्तिम दुई खेलमा थ्रीस्टारले कुनै गोल गर्न सकेको छैन । वर्ष ०६७०६८ को लिगमा थ्रीस्टारले अहिलेसम्मकै सबैभन्दा खराब सुरुआत लिएको थियो, ५ खेलमा पाँचै अंक । अन्यथा लिगमा ५ चरण सकिँदा अधिकांश समय थ्रीस्टारले दोहोरो अंक छोइसकेको हुन्थ्यो । पाँच चरण सकिँदा वर्ष ०४६ मा थ्रीस्टारको ९ अंक थियो भने ०५२ मा १० । वर्ष ०५४ मा त थ्रीस्टारले पहिलोपल्ट लिग जित्दा सुरुआती ५ खेलपछि टोलीको १३ अंक भइसकेको थियो । वर्ष ०७० मा यही स्थितिमा १० अंक खातामा चढिसकेको थियो । थ्रीस्टारले वर्ष ०६१ मा दोस्रोपल्ट लिग जित्यो र टोलीको सुरुका ५ खेलपछि १३ अंक भएको थियो, जुन अहिलेसम्मकै सबैभन्दा उत्कृष्ट सुरुआत हो । वर्ष ०६२ र ०६३ मा यही स्थितिमा समान १२ अंक थियो । वर्ष ०६८ मा ५ खेलपछि ७ अंकमा सीमित थ्रीस्टारले वर्ष ०६९ मा फेरि १२ अंक हात पारिसकेको थियो । नतिजा थ्रीस्टार तेस्रोपल्ट उपाधि जित्न सफल रह्यो । यही पाँच खेलको स्थितिमा वर्ष ०७० मा सात, वर्ष ०७५ मा १२ र वर्ष ०७६ मा १० अंक प्राप्त भइसकेको थियो । तथ्यांकले झुटो बोल्दैन भन्छ, थ्रीस्टारको प्रदर्शन वास्तवमै ओरालो लागेको छ । त्यसको सबैभन्दा बढी अपजस तिनै प्रशिक्षकद्वयलाई जान्छ । अनि यिनै प्रशिक्षक आफ्नो कमजोरी लुकाउन रेफ्रीलाई आक्रमण गर्न मैदान छिर्छन् । यसपल्ट आफ्नो पहिलो खेलमा थ्रीस्टारले च्यासलमाथि ३० को जित निकाल्दा कति धेरै आश पलाएको थियो । हुन पनि त्यस खेलसँगै थ्रीस्टारले समग्रमा लिगका ५ खेल जितेको थियो, त्यो पनि कुनै गोल नखाएर । वर्ष ०७६ को लिगका अन्तिम चार खेलमा थ्रीस्टारको प्रदर्शन यति धेरै दमदार थियो । तर च्यासलको खेलयता थ्रीस्टार वास्तवमै कमजोर देखिएको छ । बर्खास्तगीका कुरा हल्लामात्र पनि हुन सक्छन्, यी प्रशिक्षकद्वय श्रेष्ठ र सिलाकारको काम अब भने आफ्नै जिम्मेवारीमा गम्भीर हुने हो, न कि रेफ्रीमाथि रिस देखाउने ।"
भक्तपुर जिल्ला लिग अर्को साता,"काठमाडौं (कास) भक्तपुर जिल्ला फुटबल संघको आयोजनामा जिल्लास्तरीय लिग हुने भएको छ । प्रतियोगिता पुस १० देखि २८ सम्म मध्यपुर युथ एसोसिएसनको सानोठिमीस्थित मैदानमा हुनेछ । लिग अखिल नेपाल फुटबल संघ (एन्फा) को वार्षिक कार्यक्रमअन्तर्गत हुन लागेको हो । लिगकम नकआउटको आधारमा हुने प्रतियोगितामा कुल १४ टिमको सहभागिता रहनेछ । सहभागी टिमलाई दुई समूहमा विभाजन गरिएको छ । समूह चरणको खेल लिग चरणमा आधारित हुनेछ । दुवै समूहको शीर्षस्थानमा रहने टिमले सेमिफाइनल यात्रा तय गर्नेछन् । समूह ए मा जनप्रेमी स्पोर्टस क्लब, लोकन्थली एफसी, दिव्येश्वरी, वृहस्पति युवा, मध्यपुर जागरुक युवा, समृद्ध नेपालका लागि युवा समाज र भक्तपुर युनाइटेड एफसी छन् । समूह बी मा दिव्येश्वरी युथ समाज, वेलफेयर स्पोर्टस, सत्यसंसार, ठिमी युथ, बालकोट ब्वाइज क्लब, विश्व विनायक एफसी र मध्यपुर युनाइटेड एफसी छन् ।"
राष्ट्रिय फुल कन्ट्याक्ट हुने,"काठमाडौं (कास) नेपाल क्योकुसिन कराते डो संघ बज्रको आयोजनामा १७ औं राष्ट्रिय पुरुष तौलसमूह तथा १६ औं राष्ट्रिय महिला खुला फुल कन्ट्याक्ट कराते प्रतियोगिता पुस ११ देखि हुने भएको छ । प्रतियोगिताको पुरुषमा ३ र महिलामा १ स्पर्धा हुने आयोजक संघका उपाध्यक्ष पुष्प मानन्धरले सोमबार पत्रकार सम्मेलनमा बताए । सातै प्रदेशबाट ८० पुरुष र ३५ महिला खेलाडीको सहभागिता रहनेछ । सबै विधामा शीर्ष तीन स्थान हात पार्ने खेलाडीलाई नगद पुरस्कारसहित ट्रफी, पदक प्रदान गरिनेछ । आयोजक संघका अध्यक्ष जगतप्रसाद गौचनले सबै मार्शल आर्टसको प्रवल पक्षलाई समेटेर वज्रको प्रतिपादन गरिएको बताउँदै प्रतिभाशाली खेलाडीलाई संघले आफ्नै खर्चमा बन्द सिविरमा राख्ने र अन्तर्राष्ट्रिय प्रतियोगितामा सहभागी गराउने योजना रहेको बताए । आयोजकका अनुसार दुईदिने प्रतियोगिता गर्न करिब १७ लाख रुपैयाँ खर्च हुनेछ । खेल त्रिपुरेश्वरस्थित राष्ट्रिय खेलकुद परिषद्को कभर्डहलमा हुनेछ ।"

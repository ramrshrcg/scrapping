शीर्षक,विवरण
नागरिक आन्दोलनमाथि निर्मम दमन,प्रधानमन्त्री निवास बालुवाटारअगाडि सोमबार प्रदर्शनमा उत्रिएका मानवअधिकार तथा शान्ति समाजका पूर्वसभापति कृष्ण पहाडीलगायतलाई पक्राउ गर्दै प्रहरी । तस्बिर : केशव थापाकान्तिपुर
धार्मिक यात्राको राजनीतिक अर्थ,"जब पूरै दुनियाँ अँध्यारोमा थियो, त्रेतायुगमा जनकपुरमा याज्ञवल्क्य, गार्गी, अष्टावक्रलगायतका धेरै ऋषिहरू र विदुषीहरू शास्त्र र दर्शनका बारेमा, जीवन जगत्का बारेमा बहस गर्थे, उक्त अन्तर्वार्ताको एउटा अंशमा प्रधानमन्त्री ओलीले भनेका छन्, जबकि युरोपमा धेरै पछि अरस्तुले त्यसको सुरुवात गरेका हुन् । राजा दशरथसँग १० वटा रथ थिए, त्यही भएर उनलाई दशरथ भनिएको हो । आदिइत्यादि । ओलीले गायत्री मन्त्र नेपालमै लेखिएको पनि बताएका थिए । गायत्री मन्त्र, जुन मन्त्रको पनि मन्त्र, सर्वोच्च मन्त्र हो, त्यो कौशिक ऋषिले नेपालकै चतरामा कोसी नदीको किनारमा बसेर लेखेका थिए, उक्त अन्तर्वार्तामा ओलीले थप दाबी गरेका थिए । नेकपाका सांस्कृतिक विभाग प्रमुखसमेत रहेका खानेपानीमन्त्री मणि थापाले केही दिनअघि कान्तिपुरसँग ओलीले जीन्युजमा दिएको यो अन्तर्वार्तापछि नै राजनीतिक कोर्स परिवर्तन भएको बताए । ओली कमरेडले जी टीभीमा जुन अन्तर्वार्ता दिनुभयो, त्यो मौलिक नेपालको अन्तर्राष्ट्रिय सम्बन्ध, राष्ट्रवाद र नेपाली संस्कृतिसित सम्बन्धित छ । त्यो अन्तर्वार्ता नेपालको राजनीतिभन्दा गहिरो छ, दक्षिण एसियाको जननी नेपाल हो भन्ने उहाँको भनाइ छ, त्यो जगमा राष्ट्रवाद खडा गर्न प्रधानमन्त्रीले खोज्नुभएको छ, मन्त्री थापाले आफ्ना प्रधानमन्त्रीको भनाइको व्याख्या गर्दै भने, ओलीले धार्मिक दर्शनलाई राजनीतिक रूपमा सिफ्ट गर्नुभएको छ । यसको खास अर्थ छ ।उसो त मुलुकको आस्थाका केन्द्रहरूमा अन्य देशका नेता पनि जाने गर्छन् । भारतका प्रधानमन्त्री मोदी भारत मात्रै होइन, नेपालकै हिन्दु धर्मको केन्द्र पशुपति र मुक्तिनाथ गएर पूजापाठ गरेका छन् । तर भारतमा पनि मोदी मन्दिरमा जान थालेपछि भारतमा एउटा यस्तो लहर आयो, सबै पार्टीका मान्छे मन्दिरमा जान थाले । सन् २०१६ मा कम्युनिस्ट पार्टीको पश्चिम बंगाल राज्यको सचिवालयले सर्कुलर जारी गर्दै तपाईंहरूलाई अबदेखि दुर्गा पूजामा सहभागी हुन कुनै बन्देज छैन र अबदेखि कमरेडहरू आयोजक कमिटीमा पनि बस्न पाउनुहुन्छ भनेको थियो । दुर्गा पूजालाई विशेष रूपमा लिने पश्चिम बंगालको कम्युनिस्ट पार्टीले यसो गर्नुको पछाडि ठूलो राजनीतिक अर्थ थियो र सबभन्दा ठूलो अर्थ चुनाव नै हो । अहिले सम्पूर्ण रूपमा चुनावकेन्द्रित जस्ता देखिएका प्रधानमन्त्री ओलीले चुनावलाई नै मध्यनजर गरेर यो कदम चालेको जानकारहरूको विश्लेषण छ, जसरी उनले माओवादी लडाकुसँग सम्बन्धित भावनात्मक कार्ड पनि आफैंले लिन खोजेको देखिन्छ । प्रचण्डलाई कमजोर बनाउन उहाँले लडाकुका लागि विशेष प्याकेज ल्याउनुभयो, विश्लेषक गौतमले भने, कांग्रेसमा ठूलो र राप्रपामा केही मात्रामा रहेका हिन्दु राज्य बनाउनुपर्छ भन्नेहरूको मन जित्न पशुपति जानुभयो, अरू मन्दिरमा पनि जान सक्नुहुन्छ उहाँ । यसबाट के भन्न सकिन्छ भने प्रधानमन्त्रीको सम्पूर्ण नजर अब चुनावतिर छ । प्रतिनिधिसभा विघटनको प्रमुख कारण नै घोषित चुनावमा दुई तिहाइ बहुमत ल्याउनु हो भन्ने प्रधानमन्त्री ओलीको दलिल छ । ओलीपक्षीय नेकपाले आउँदो वैशाख १७ र २७ गतेका लागि तोकिएको चुनावमा आफ्नो प्रतिस्पर्धी कांग्रेसलाई नै मानेको छ र सके पहिलो नभए पनि दोस्रो दल बन्ने आकलन यो पक्षको छ । त्यसैले चुनावको त्यही माहोल तयार पार्न ओली अहिले लागिपरेका छन् । संस्कृति, पर्यटन तथा नागरिक उड्डयनमन्त्री भानुभक्त ढकाल प्रधानमन्त्री ओलीको पशुपति यात्रालाई कसैले चुनावी प्रचार भन्छन् भने त्यो सकारात्मक नै रहेको बताउँछन् । प्रधानमन्त्री चुनावमा होमिएको कुरा सय प्रतिशत सही हो, ढकालको भनाइ थियो, केपी ओलीलाई नचिन्ने मान्छे कमै हुनुहुन्छ । पशुपति गएको कुरालाई पनि चुनावको तयारीका रूपमा लिने र भोट माग्न गएको अर्थ लगाएको हो भने त्यसलाई पनि सकारात्मक नै मान्नुपर्यो । ढकालले प्रधानमन्त्रीको पशुपति भ्रमणको घोषित उद्देश्य भने मन्दिर निरीक्षण नै रहेको उनले बताए । कोभिडपछि अलि लामो समय पशुपति क्षेत्रमा दर्शन गर्ने कुरा रोकिएको थियो । निर्माणको काम पनि भइरहेको छ, मन्त्री ढकालले भने, त्यसैले वस्तुस्थिति के रहेछ भन्ने हिसाबले पनि स्थलगत नै हेरौं भनेर जानुभएको हो । प्रधानमन्त्रीले त्यहाँ संकल्प पूजा नै गरेको सम्बन्धमा भने ढकालले थपे, अब पशुपतिमा जाँदा परेडको ब्रिफिङ त गर्दैनन् नि मान्छेले, गर्छन् र ? संस्कार र संस्कृतिअनुरूप नै पशुपतिका बारेमा बुझाउने काम भएको हो । प्रधानमन्त्रीले पनि सकारात्मक सहजताका साथ ग्रहण गर्नुभएको हो । प्रधानमन्त्री ओलीले भानु जयन्तीका अवसरमा असार २९ गते पौराणिक ग्रन्थ रामायणका पात्र रामको जन्मभूमि अयोध्या नेपालमै रहेको विवादास्पद अभिव्यक्ति दिएका थिए । वीरगन्जछेउको ठोरीमा रामको जन्म भएको उनले ठोकुवा मात्र गरेनन्, गत साउन २४ गते चितवनको माडीका जनप्रतिनिधिलाई काठमाडौंमा बोलाएर माडीमा राम मन्दिर निर्माणबारे अध्ययन गर्न आग्रह पनि गरे । त्यहाँ मन्दिर बनाउन सबै खर्च जोहो गर्ने वचन पनि दिए । नेपालले लिम्पियाधुरासहितको नक्सा सार्वजनिक गरेपछि चिसिएको भारतसँगको सम्बन्ध ओलीको उक्त अभिव्यक्तिपछि झन् नराम्रो बनेको थियो । परराष्ट्र मन्त्रालयले ओलीको अभिव्यक्तिको बचाउमा स्पष्टीकरणसहितको विज्ञप्ति नै जारी गर्नुपरेको थियो । त्यसपछि नेपालमा नयाँ अयोध्या बारे फेरि कुनै छलफल त भएन तर चितवन माडीका अत्यधिक नागरिक ओलीको पक्षमा उभिए । अयोध्या नेपालमै पर्छ भनेर थप तथ्य जुटाउने विषय पनि खुब चर्चामा आयो । कम्युनिस्ट सरकारका नास्तिक प्रधानमन्त्री ओलीको शासनकालमा यो सब त्यतिखेर भइरहेको थियो, जतिबेला मुलुकमा कोरोना संक्रमितको दर उच्च बिन्दुमा पुगेको थियो । विश्लेषक हरि शर्मा प्रधानमन्त्री ओलीको पशुपतिको यात्रा र विशेष पूजा काकताली होइन भन्नका लागि धेरै आधारहरू रहेको बताउँछन् । जनता महामारीबाट प्रताडित भइरहेका बेला जनताकै लागि पो काम गर्नुपर्ने हो त, शर्माले भने, कस्तो परिस्थिति आयो र प्रधानमन्त्री विशेष पूजाका लागि पशुपतिमै जानुपर्यो । जनतालाई त अहिले सर्भिस डेलिभरी गर्ने बेला हो, तामझामसहित पूजा गर्नुको के अर्थ हुन्छ भन्ने प्रश्न जरुर उब्जिएको छ ।"
अवैध अन्तर्वार्ता लिने कम्पनीलाई मन्त्रीद्वारा फुकुवा,"उनलाई तत्कालीन श्रममन्त्री रामेश्वर राय यादवले पनि वैदेशिक रोजगार बोर्डको सदस्यमा नियुक्ति गरेका थिए । उक्त निर्णय विवादमा परेपछि गुरुङले राजीनामा दिएका थिए । वैदेशिक रोजगार विभागले मन्त्री चौधरीको निर्णयप्रति असन्तुष्टि जनाएको छ । मन्त्रीबाट यसरी विभागको कार्यसम्पादनलाई नै हस्तक्षेप र असहयोग हुन्छ भन्ने कल्पना गरेका थिएनौं । प्रशस्त आधार हुँदाहँॅदै र छानबिनका क्रममा नै रहेको अवस्थामा म्यानपावर कम्पनीमाथि कारबाही नगर्ने तहमा सिधै जानु उचित थिएन, विभागका एक अधिकारीले भने, अब हामीले श्रमिक भर्ना प्रक्रियामा उल्लंघन गर्ने म्यानपावर कम्पनीलाई टुलुटुलु हेरेर बसे भयो ।एसओएसलगायत तीन म्यानपावर कम्पनीले नेपाली दूतावासबाट मागपत्र प्रमाणीकरण नगरी कतार प्रहरी सेवामा पठाउन अवैध अन्तर्वार्ता लिएका थिए । अन्तर्वार्ता लिन कतारको आन्तरिक मन्त्रालयका उच्च अधिकारीसमेत कम्पनी पुगेका थिए । भारतको बाटो हुँदै अवैध रूपमा कतार प्रहरीमा नेपाली युवालाई पठाउन अन्तर्वार्ता लिइएको सूचनाका आधारमा विभागले सोमबार काठमाडौंको सिनामंगलस्थित कल्याण सेक्युरिटी सर्भिस प्रालिमा छापा मारेको छ । म्यानपावरबाट जफत गरिएको कागजातको छानबिन भइरहेको विभागले जनाएको छ । कतारले छनोट गरेको म्यानपावर कम्पनीबाट अवैध रूपमा लिइएको अन्तर्वार्तामा छनिएका युवा श्रमस्वीकृति नपाएपछि कतारी अधिकारीहरूको मिलेमतोमा भारतीय बाटो हुँदै कतार जान थालेका छन् । कतारले दोस्रो लटमा तीन सय जनालाई लैजान अन्तर्वार्ता लिएको थियो । पहिलो लटमा भने वैध प्रक्रियाबाट गत फागुनमा एक सय ७९ जना लगिएको थियो । प्रहरी सेवामा जान इच्छुकसँग १२ देखि १५ लाख रुपैयाँसम्म उठाइएको छ । पहिलो लटमा गएकाहरूले पनि ८ लाखदेखि १२ लाखसम्म बुझाएका थिए । प्रहरी सेवामा भर्ती हुन २५ देखि ३६ वर्ष उमेर, उचाइ ५८ फिटको हुनुपर्नेछ । करार अवधि भने पछि नवीकरण हुने गरी ५ वर्ष तोकिएको छ । तालिमको समयमा ३ हजार रियाल र तालिम सकेपछि ६ हजार रियाल पाउने भनिएको छ । आकर्षक तलब भएपछि युवाहरू एजेन्ट वा म्यानपावरले माग गरेअनुसार रकम तिर्न तयार देखिएका हुन् । कतारले विश्वकपलाई समेत लक्षित गरी सुरक्षा गार्डमा झन्डै १२ हजारसम्म नेपाली लैजाने योजना बनाएको छ ।"
प्रधानमन्त्रीको विकल्प परीक्षण हुनुपर्थ्यो,"न्याय क्षेत्रको सबैभन्दा जेठो मान्छेलाई नटुवा भन्न पाइन्छ श्रीमान् ? कृष्णप्रसाद भण्डारी, वरिष्ठ अधिवक्ता"
निर्वाचन तोकिएकै मितिमा हुन्छ,"दाङ (कास) प्रधानमन्त्री केपी शर्मा ओलीले निर्वाचन तोकिएकै मितिमा हुने दाबी गरेका छन् । लुम्बिनी प्रदेशको राजधानी राप्ती उपत्यकाको लालमटियामा सोमबार नेकपा (ओली समूह) ले आयोजना गरेको सभालाई सम्बोधन गर्दै उनले जनताको फैसला लिन आतुर रहेको बताए ।उनले आफू जबर्जस्ती प्रधानमन्त्री बन्न नखोजेको बताए । के मैले जनताले भनेको मान्दिनँ, जबर्जस्ती प्रधानमन्त्री हुन्छु भनेको छु र ? म के दुई ठाउँमा चुनाव हारेर पनि प्रधानमन्त्री हुने जस्केलाको बाटो हिँडेको छु र ? उनले भने, अध्यक्ष हारेपछि मलाई अध्यक्ष चाहियो भनेर केटाकेटीजस्तो क्याङक्याङ गरेको छु र ? त्यो मेरो तरिका होइन । मेरो तरिका जनताको बीचमा जाने हो ।जनताको साथ लिएर देश बनाउने उद्देश्य रहेको उल्लेख गर्दै उनले त्यस उद्देश्यलाई असफल बनाउन केही नेता लागिपरेको बताए । सरकारको नेतृत्व गर्दा पनि कुनै हिसाबले काम गर्न नदिएपछि प्रतिनिधिसभा विघटनको निर्णयमा पुगेको उनले बताए । अलिकति अगाडि बढ्न खोज्यो, खुट्टा समाउँछन्, फेरि अलिकति अगाडि बढ्न खोज्यो दौराको फेर समाउँछन्, उनले भने, कामै गर्न नदिएपछि जनताले नै दण्डित गरुन् भनेर चुनाव घोषणा गरेको हुँ । अब त्यस्ता गलत तत्त्वलाई जनताले नै ठीक गर्छन् ।कोही नेताले हिंसाको धम्की दिँदैमा अब कोही नडराउने उनले बताए । चौतारी र रेस्टुरेन्टमा बसेर आफैंलाई अध्यक्ष भएँ भनेर घोषणा गर्दैमा नहुने उनको भनाइ थियो । रेस्टुरेन्टमा बसेर आफैंलाई अध्यक्ष घोषणा गरिदिने ? त्यसलाई पनि निर्वाचन आयोगले खत्तम पारिदिएको छ, कोही अध्यक्ष भएका छैनौ भनेर, उनले भने, पार्टीको बैठकमा नआएर रेस्टुरेन्टमा बसेर केपी ओलीलाई साधारण सदस्यबाट पनि निकाले रे ! तपाईंहरूलाई हाँसो लागेन यो सुनेर ?"
मोबाइल चोरेको निहुँमा कुटेर महिलाको हत्या,काठमाडौं (कास) मोबाइल चोरेको निहुँमा कुटपिट गरी पशुपतिनाथ परिसरस्थित राममन्दिर नजिकै एक महिलाको हत्या भएको छ । राममन्दिर नजिकै बस्दै आएकी बारा श्रीपुरकी बबिता चौधरीको हत्या भएको हो । हत्या आरोपमा बबिताका श्रीमान् ३८ वर्षीय रवि चौधरी र नुवाकोट ककनीकी २५ वर्षीया अनु थापालाई महानगरीय प्रहरी वृत्त गौशालाको टोलीले पक्राउ गरेको छ । वृत्तका इन्स्पेक्टर जनकराज ढुंगानाका अनुसार चार दिनअघि अनुको मोबाइल बबिताले चोरेको खुलेको थियो । अनु पनि राममन्दिर क्षेत्रमै बस्दै आएकी थिइन् । चोरी गरेको भन्दै साथीहरूको सहयोगमा अनुले बबितालाई मरणासन्न हुने गरी कुटेकी थिइन् । रविले पनि बबितालाई कुटेका थिए ।कुटपिटबाट घाइते बबिताको शनिबार दिउँसो मृत्यु भयो । त्यसपछि अनु फरार भइन् भने रविले श्रीमतीको शव बसेकै ठाउँ नजिकै खाल्डो खनेर पुर्ने योजना बनाए तर अरूले थाहा पाउने देखेर शव पुरेनन् । त्यही रात सुतेकै ठाउँमा आगो लगाएर रविले बबिताको शव जलाउने प्रयास गरे । दाउरा र कपडाले शव जलाएको सुइँको पाएपछि प्रहरीले आइतबार बिहान रविलाई पक्राउ गर्यो । शव जलेको अवस्थामा बरामद गरिएको छ ।
दाहालअमेरिकी राजदूत भेटवार्ता,"काठमाडौं (कास) अमेरिकी राजदूत र्यान्डी बेरीले नेकपा (दाहालनेपाल) समूहका अध्यक्ष तथा पूर्वप्रधानमन्त्री पुष्पकमल दाहालसँग उनकै निवास खुमलटारमा सोमबार भेटवार्ता गरेका छन् । बेरी र दाहालबीच नेपालको पछिल्लो आन्तरिक राजनीतिक घटनाक्रम र केही दिनअघि मात्र जिम्मेवारी सम्हालेका अमेरिकी राष्ट्रपति जो बाइडेन प्रशासनको प्राथमिकताबारे कुराकानी भएको थियो । भेटपछि ट्वीट गर्दै राजदूत बेरीले भनेका छन्, नयाँ अमेरिकी राष्ट्रपति प्रशासनका प्राथमिकताबारे छलफल गर्ने शृंखलाबद्ध भेटघाटअन्तर्गत मैले प्रचण्डलाई भेटेको हुँ । मैले लोकतन्त्रलाई सुदृढ पार्ने, जलवायु परिवर्तनविरुद्ध लड्ने र विश्वभर महिला र केटीहरूको अधिकारको उत्थान गर्ने अमेरिकी प्रतिबद्धता दोहोर्याएको छु । स्रोतका अनुसार उक्त भेटमा बेरीले दाहालसँग नेपालको आन्तरिक राजनीतिक घटनाक्रमबारे जिज्ञासा राखेका थिए ।"
चुँडियो सारंगीको तार,"चर्चित गीत यो दाजुको मिर्मिरे आँखा पछिल्लोपटक पुनः रेकर्डिङ भएर नयाँ पुस्ताको स्वरमा आयो । नयाँ रेकर्डिङ अघि पनि यो निकै चलेको गीत हो । नेपाली संगीत जगत्मा उक्त सदाबहार गीत थप्ने सर्जक पोखरा बाटुलेचौरका धनबहादुर गायकको सोमबार निधन भएको छ । उच्च रक्तचापले बेहोस भएपछि गत शनिबार उनलाई मणिपाल शिक्षण अस्पताल भर्ना गरिएको थियो । उपचारका क्रममा निधन भएको हो ।उनी ५९ वर्षका थिए । उनको लेखन तथा संगीतमा प्रवीण गुरुङ र बीमाकुमारी दुराले गाएको मिर्मिरे आँखा लोक भाकाको चर्चित गीत हो । गुरुङकै स्वरमा रहेको फूल मायामा नभुल, बेली र चमेली मा समेत धनबहादुरकै शब्दसंगीत छ । धनबहादुर चर्चित सारंगीवादकसमेत थिए । पोखराको बाटुलेचौरमा जन्मिएका उनको सारंगी संरक्षणमा योगदान छ । उनले झलकमान गन्धर्व सारंगी पाठशाला खोलेर नयाँ पुस्तालाई संगीत सिकाउँदै आएका थिए । राष्ट्रिय लोकबाजा सारंगी संरक्षण पाठशाला प्रतिष्ठानका अध्यक्षसमेत रहेका उनी संस्कृति संरक्षणका लागि भन्दै गन्धर्व संग्रहालय भवन बनाउने अभियानमा सक्रिय थिए । विसं २०३१ मै उनले रेडियो नेपालको काठमाडौं स्टुडियो पुगेर विभिन्न लोकगीत रेकर्ड गराएका थिए । पोखरा फर्किएर पनि अरू गीत रेकर्ड गरे । पोखरामा उनले सारंगी र मादलको प्रशिक्षकका रूपमा लामो समय काम गरे । नेपाली फिल्म कान्छी, सन्तान, पहिलो प्रेम, के घर के डेरा, फेरि भेटौंला, सिन्दूर र जापानीज छोटो फिल्ममा उनको नृत्य र सारंगीवादकका रूपमा अभिनय गरेको देख्न पाइन्छ ।पोखरा लोक संगीत समूहका अध्यक्ष उनी हिमाली सांस्कृतिक समूह, संगीत प्रशिक्षण केन्द्र, पोखरेली युवा सांस्कृतिक परिवार, शुक्ला साहित्य समिति गन्धर्व समाज, गन्धर्व संग्रहालय भवन निर्माण समिति, लोक दोहोरी गीत प्रतिष्ठान कास्कीलगायतका संस्थामा आबद्ध थिए । उनको निधनले लोकगीतको क्षेत्रमा अपूरणीय क्षति भएको लोक दोहोरी गीत प्रतिष्ठान गण्डकीका अध्यक्ष सुरेन्द्र गुरुङले बताएका छन् । गन्धर्वको सोमबार नै पोखरामा अन्त्येष्टि गरिएको छ । धनबहादुरको श्रीमती, एक छोरी र दुई छोरा छन् । जीवनका झन्डै चार दशक उनको हातमा सारंगी टुटेको थिएन । लोकसंगीतलाई माथि उठाउन उनले सारंगीसँगै मादललाई पनि लिएर हिँडेका थिए । नयाँ पुस्तालाई नेपाली मौलिक संगीतको स्वाद दिनुपर्छ भनेर अहोरात्र खटिने सर्जक धनबहादुर गायकले सधैंको निम्ति विश्राम लिँदा बाटुलेचौरको गन्धर्व बस्ती शोकाकुल छ । गन्धर्व समुदाय विकास केन्द्रका सल्लाहकार हर्क गायक भन्छन्, सारंगीवादनमा सबैलाई हौस्याउने अगुवालाई हामीले गुमायौं । सारंगी संस्कृति गन्धर्व समाजको मात्र नभएर सिंगो मुलुकको संस्कृति भएकाले जोगाउनुपर्ने धनबहादुरको धारणा थियो । त्यसैले उनी बालबालिकालाई सारंगी सिकाउँथे । नयाँ पुस्ता बिस्तारै अन्य पेसा तथा व्यवसायतिर आकर्षित हुन थाल्दा सारंगी बजाउने सीप बिर्सिनेमा उनलाई चिन्ता थियो । त्यसैले प्रशिक्षण गराउने मात्र नभई कार्यक्रम, भेला र जमघटमा सारंगी बजाउन उनी आफैं अघि सर्थे । धनबहादुर दिग्गज लोकगायक झलकमान गन्धर्वका भान्जा थिए । नेपाली संगीत जगत्मा मामाको योगदानलाई अपेक्षित रूपमा स्मरण नगरेको दुखेसो उनी गर्थे । मौलिक लोकसंगीत सिर्जना र संरक्षणमा आफ्नो जीवन अर्पेका झलकमानकै स्मरण र सारंगी संरक्षणका लागि उनले पाठशाला स्थापना गर्न अगुवाइ गरेका थिए । लोक संस्कृति तथा सारंगीमा धनबहादुरको योगदान अतुलनीय रहेको गन्धर्व सांस्कृतिक कला संगठनका अध्यक्ष पुजन गन्धर्वले बताए । लोकबाजा सारंगी संस्कृति संरक्षणकर्ताका रूपमा उहाँ हाम्रा लागि प्रेरणाको स्रोत हुनुहुन्थ्यो, उनले भने, नयाँ पुस्तालाई उहाँले जीविकोपार्जनसँगै संस्कृतिका रूपमा ढालेर सारंगीलाई सिकाएर जानु भो । उनले धनबहादुरलाई एक कुशल सारंगीवादक, मादलवादक, लोकसंगीतका प्रशिक्षक तथा नयाँ पुस्ताका लागि प्रेरणादायी व्यक्तित्वका रूपमा स्मरण गरे ।"
आयोगको निर्णयले नेकपामा तरंग,"दाहालनेपाल नेतृत्वको नेकपाले अध्यक्ष केपी शर्मा ओलीलाई हटाएर उनको ठाउँमा माधवकुमार नेपाललाई अध्यक्ष बनाएको थियो । बहुमत सदस्यले गरेको उक्त निर्णय अपडेट गरिदिन भन्दै यो समूहले दिएको निवेदन आयोगले अस्वीकार गरेपछि अध्यक्ष चुनिएको १ महिना ४ दिनमा पनि नेपाल नेकपाको वैधानिक अध्यक्ष हुन सकेनन् । यसलाई दाहालनेपाल नेतृत्वको नेकपाले निर्वाचन आयोगको आग्रह भनेको छ । अध्यक्ष नेपालले पार्टी विधानअनुसार बहुमत सदस्यले गरेको निर्णयलाई अस्वीकार गरेर निर्वाचन आयोगले पक्षपाती व्यवहार देखाएको बताए । ओलीलाई सजिलो पारिदिने गरी आयोगबाट जुन निर्णय आएको छ, यसले निर्वाचन आयोगको नियत नै ठीक छैन भन्ने पुष्टि भएको छ, अध्यक्ष नेपालले कान्तिपुरसँग भने, जब पार्टीको बहुमत सदस्यले विधानअनुसार ओलीलाई हटाउने निर्णय गर्छ भने त्यसलाई निर्वाचन आयोगले मान्नुपर्छ कि पर्दैन ? ओलीलाई ४ सय ४१ केन्द्रीय सदस्यले अध्यक्ष चुनेपछि त्यसको दुई तिहाइले हटाउन सक्छ तर त्यही निर्णयलाई नमानेर आयोगले गलत गरेको छ । यो समूहले निर्वाचन आयोगको निर्णयका आधार त्रुटिपूर्ण रहेको भन्दै आफ्ना निर्णयबारे पुनरावलोकन गर्न फेरि एकपटक आयोगमै निवेदन दिने तयारी गरेको छ ।निर्वाचन आयोगले निर्णय गर्न ढिलाइ गर्नु युक्तिसंगत थिएन, प्रक्रियाको नाममा जुन प्रकारको ढिला गर्यो, यसभित्र विभिन्न खालको चलखेल भएको हामीलाई महसुस भएको छ । निर्वाचन आयोगले हाम्रो जुन ४ सय ४१ सदस्यीय कमिटी नै मान्य हुन्छ भन्यो, सत्य त्यही नै हो तर त्यो कमिटीको बहुमत सदस्यको निर्णयलाई अमान्य भन्नुमा आग्रह देखिन्छ, नेकपा स्थायी कमिटी सदस्य लीलामणि पोखरेलले भने, हामीले गरेका निर्णयका बारेमा प्रश्न उठाउने, उतापट्टिले गरेको निर्णयका बारेमा प्रश्न नउठाउने त्यो बेठीक हो । उनले दलसम्बन्धी विवादको निरूपण गर्ने निकाय निर्वाचन आयोग नै भएकाले दलको विवाद निरूपण गर्न सकिन भन्ने निर्णय गर्न आयोगलाई छुट नभएको निष्कर्ष पनि यो समूहको छ । पोखरेलले निर्वाचन आयोगले गरेका कतिपय निर्णय त्रुटिपूर्ण रहेकाले ती निर्णय सच्याउन आयोगलाई सचेत गराउने बताए । दाहालनेपाल नेतृत्वको नेकपाले पुस ५ मा बसेको नेकपा स्थायी कमिटी बैठककै निरन्तरतास्वरूप अरू बैठक भएका र ती बैठक अध्यक्षद्वयको परामर्शमा महासचिवले बोलाएकाले आफूहरूको बैठक वैधानिक भएको दाबी गरेका छन् ।पुस ५ गते बालुवाटारमा बसेको स्थायी कमिटी बैठकको निर्णयअनुसार नै अरू बैठक भएका हुन्, त्यो बैठक केपी ओली र महासचिवसमेत बसेर बोलाएका थिए, पोखरेलले भने, त्यो बैठकलाई अवैधानिक भन्नु त्रुटिपूर्ण छ, हामी त्यसको प्रमाण दिन्छौं । बैठकको पनि वैधानिकता भएको र बहुमत सदस्य पनि भएको आफ्नो खेमालाई आयोगले आधिकारिक पार्टी मान्न इन्कार गर्नु अर्को त्रुटि रहेको दाहालनेपाल नेतृत्वको नेकपाको गुनासो छ । यस्तै ऐनअनुसार छलफलमा बोलाएर मिलापत्रको कोसिस गर्ने र त्यसो हुन सकेन भने जसको बहुमत छ, त्यो पक्षलाई दलको आधिकारिकता दिने कानुनी प्रक्रिया आयोगले पूरा नगरेकाले फेरि एक पटक पुनरावलोकनका लागि सचेत गराउने स्थायी कमिटी सदस्य पोखरेलले बताए ।"
संघर्षका कार्यक्रम ल्याउन देउवालाई दबाब,"कांग्रेसमा प्रतिनिधिसभा विघटनविरुद्ध सडक संघर्षका थप कार्यक्रम ल्याउन नेतृत्वलाई दबाब परेको छ । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलासहितको संस्थापनइतर पक्षले मंगलबारको केन्द्रीय कार्यसमिति बैठकबाट विरोध कार्यक्रम घोषणा गर्नुपर्नेमा जोड दिएका हुन् ।महामन्त्री शशांक कोइरालाको महाराजगन्जस्थित निवासमा सोमबार बसेको पौडेल पक्षको बैठकले आन्दोलनका कार्यक्रम ल्याउन सामूहिक दबाब दिने निष्कर्ष निकालेको थियो । वडा तहसम्मै विरोध कार्यक्रम भइसकेकाले अब अदालतको निर्णय पर्खनुपर्छ भन्दै आएका सभापति देउवा पनि आन्दोलनका कार्यक्रम ल्याउन सकारात्मक बनेको स्रोतको दाबी छ । देउवाले सोमबार आफूनिकट नेताहरूसँग यसबारेमा छलफल गरेका थिए । पार्टीभित्रै संस्थापनइतर पक्षले आन्दोलनको मुद्दा उठाउन नछाडेपछि त्यसलाई रोक्न खोज्दा गलत सन्देश जाने बुझाइ संस्थापनपक्षीय नेताहरूको थियो ।महामन्त्री कोइरालाले मंगलबारकै बैठकले आन्दोलनका थप कार्यक्रम घोषणा गर्ने बताए । थप कार्यक्रम भोलि नै आउँछ, उनले कान्तिपुरसँग भने, कस्तो स्वरूपको आन्दोलन गर्ने भन्नेमा छलफल हुँदै छ । भ्रातृ संस्थाहरूलाई परिचालन गरेर सशक्त कार्यक्रम ल्याउनुपर्छ भन्ने मेरो सुझाव छ ।पूर्वमहामन्त्री सिटौलाले अबको संघर्ष ठूला जनप्रदर्शनकेन्द्रित हुनुपर्ने बताए । नेकपाको आधिकारिक पार्टी मान्यताका बारेमा निर्वाचन आयोगले निर्णय दिन नसकेको र सर्वोच्च अदालतको निर्णयमा ढिलाइ हुँदै गइरहेका बेला कांग्रेसले सडक छाड्न नहुने सिटौलाको भनाइ छ । सरकारका मन्त्रीहरूले नै सर्वोच्चको फैसला आउन ढिलाइ भए निर्वाचन सर्ने कुरा गर्न थालिसकेका छन्, यसले गम्भीर षड्यन्त्रको आभास दिइसकेको छ, लोकतन्त्र र संविधानको रक्षाका लागि कांग्रेसले सडक छाड्नहुन्न, उनले भने, वडा तहसम्म जनतालाई सचेत गर्ने काम गरिसकेका छौं, अब बृहत् जनप्रदर्शनका कार्यक्रम गर्नुपर्छ । यही प्रस्ताव मंगलबारको बैठकमा म राख्दै छु ।सहमहामन्त्री प्रकाशरण महतले थप संघर्षका कार्यक्रमबारे छलफल भइरहेको बताए । अब विरोध कार्यक्रम घोषणा गर्दा प्रतिनिधिसभा विघटनविरुद्ध मात्रै केन्द्रित नहुने उनको भनाइ छ । अबको आन्दोलनका कार्यक्रम लैजाँदा केपी ओली नेतृत्वको सरकारका तीन वर्षको बेथितिका विषयलाई मुख्य मुद्दा बनाइने उनले बताए । प्रतिनिधिसभा पुनःस्थापना भए पनि, नभए पनि ढिलोचाँडो निर्वाचनमा जानुपर्छ, हाम्रो लक्ष्य पनि त्यही हो, उनले भने । उनले संयुक्त आन्दोलनमा भने पार्टी नजाने स्पष्ट पारे । नेकपाको एउटा समूहलाई दूधले नुहाएको जस्तो गरेर सुनपानी छर्किने र अर्को पक्ष कामै नलाग्ने भन्ने कुरा हुन्न, उनले भने, दुवै समूह उन्नाइसबीस हुन् । औपचारिक रूपमा पार्टी विभाजित नभई कुनै पनि पक्षसँग नजिकिने काम गर्न हुन्न । कांग्रेस प्रवक्ता विश्वप्रकाश शर्माले संसद् विघटनको विरोध गर्नेहरू देशविरोधी हुन् भनेर प्रधानमन्त्री केपी ओलीले दिएको अभिव्यक्ति आपत्तिजनक रहेको बताए । फरक मत राख्न, आफ्नो विचार र विरोध प्रकट गर्न संविधानले प्रत्याभूत गरेको हक प्रयोग गर्नु हरेकको नैसर्गिक अधिकार हो, सोमबार विज्ञप्ति जारी गर्दै शर्माले भनेका छन्, प्रधानमन्त्रीको यो अभिव्यक्ति अलोकतान्त्रिक त छ नै, यसले उहाँमा रहेको अधिनायक आकांक्षालाई थप उजागर गरेको छ । कुनै पनि रङ र स्वरूपको अधिनायकवादविरुद्ध संघर्षमा उभिनु देशभक्तहरूको जिम्मेवारी, कर्तव्य र पहिचान हो ।उनले सर्वोच्च अदालतमा भइरहेको बहसलाई तमासा को संज्ञा दिएर प्रधानमन्त्रीले अदालतको स्वतन्त्र विवेकलाई कुण्ठित गर्ने प्रयत्न गरेको बताए । सम्मानित र पाका अधिवक्ताको अपमान सम्पूर्ण ज्येष्ठ नागरिक अनि सभ्य समाजकै अपमान हो, आलोचक पत्रकारलाई नर्क जान्छन् भन्नु प्रेस स्वतन्त्रताविरोधी अभिव्यक्ति हो, विज्ञप्तिमा छ, पूर्वप्रधानन्यायाधीशहरूलाई अजासु भनेर टिप्पणी गर्नु अभिव्यक्ति स्वतन्त्रताविरुद्धको बर्बराहट हो ।"
ओली समूहले २३ गते काठमाडौंमा जनसभा गर्ने,"अब टाउकामै हान्नुपर्ने भयो :दाहालदाहालनेपाल समूहका अध्यक्ष पुष्पकमल दाहालले संसद् विघटनविरुद्ध संघर्षको कार्यक्रम काठमाडौंमै केन्द्रित गर्ने अवस्था आएको बताएका छन् । सोमबार बिहान पार्टी कार्यालय पेरिसडाँडामा भएको कार्यक्रममा दाहालले भने, ऐतिहासिक क्रान्तिकारी विरासतलाई नयाँ उचाइमा उठाएर पहल लिनुपर्ने आवश्यकता छ, हामीले प्रदेश २ को जनकपुरमा विशाल सभा आयोजना गर्ने र त्यहाँबाट सन्देश दिने सोचेका थियौँ, उनले भने, स्थायी कमिटीको बैठकमा छलफल गर्दै जाँदा जनकपुरमा पनि गर्नैपर्छ र जनकपुरमा भन्दा अगाडि अस्तिको भन्दा काठमाडौंमा अझै ठूलो प्रदर्शन गर्नुपर्ने भयो भन्ने महसुस गर्यौं ।अध्यक्ष दाहालले माघ ९ को भन्दा २८ गते हुने प्रदर्शन ठूलो हुने दाबी गरे । किनभने टाउकामै हान्नुपर्ने स्थिति आयो, अन्त हानेर त्यति धेरै चोट पुग्दैन कि भन्ने सोचेर टाउकामै हान्ने निष्कर्षमा पुगेका छौं, काठमाडौंमा अझै ठूलो जनसभा र प्रदर्शन हुन्छ । निर्णायक संघर्ष हुन्छ अब, उनले भने । उनले सर्वोच्च अदालततिर संकेत गर्दै माघ ९ को आन्दोलनले सबैलाई सकारात्मक निर्णय लिन बाध्य पारेको बताए । अस्तिको संघर्षबाट देशभित्रका मात्र होइन, देशबाहिरकाले पनि कुरा सुने । मैले आजै केही कूटनीतिज्ञ भेटेँ । उनीहरूको पनि प्रतिक्रिया सुनेँ । अस्तिको ठूलै तरंग गएको छ । अस्तिको आन्दोलनले सबैलाई सकारात्मक तरिकाले सोच्न सन्देश दिएको छ, दाहालले भने, गडबड गर्न हुँदैन है, जनताले छाड्दैनन् भन्ने सन्देश गएको छ । सकारात्मक निर्णय गर्नेतिर चिज अगाडि बढेका बेला हामीले अबको कार्यक्रमलाई अझ ऐतिहासिक, अझ भव्य, अझ विशाल र अझ व्यवस्थित गरेर सिंगो राष्ट्रको प्रतिनिधित्व हुने गरी उतार्ने सोचेका छौँ ।त्यस्तै उनले प्रधानमन्त्री केपी शर्मा ओली नेतृत्वको नेकपाले गरिरहेको र्यालीलाई पञ्च र्यालीको संज्ञा दिए । राजा, पञ्चहरू पनि आफू ढल्नुअघि र्याली गर्थे, त्यस्ता पञ्च र्यालीको केही अर्थ छैन, उनले भने । अर्का अध्यक्ष माधवकुमार नेपालले ओलीको पार्टीलाई धूलो छाप पार्टीको संज्ञा दिए । केपी ओलीको पार्टी धूलो छाप पार्टर् ीहो, कोही नजानुहोला, नेपालले भने, दर्जनौं मानिस पार्टीको केन्द्रीय कार्यालयमा आएर केन्द्रीय सदस्य चाहिँदैन भनेर सबैका बीचमा घोषणा गर्नुभएको छ । त्यो कुनै पार्टी हो ? त्यो पौवा पनि होइन, धर्मशाला पनि होइन । त्यसको कुनै काम छैन ।"
सातै प्रदेशमा पुग्यो खोप,"देवनारायण साह (विराटनगर), सन्तोष सिंह (धनुषा), सुवास बिडारी (मकवानपुर), लालप्रसाद शर्मा (पोखरा), घनश्याम गौतम (रूपन्देही), कलेन्द्र सेजुवाल (सुर्खेत) र चित्रांग थापा (धनगढी)"
खोप लगाउनेलाई परिचयपत्र,"कोरोनाविरुद्धको खोप लगाउनेलाई सरकारले परिचयपत्र दिने भएको छ । त्यस्तो परिचयपत्र खोप लगाएको प्रमाणका रूपमा रहनेछ । भारत सरकारले अनुदानमा उपलब्ध गराएको खोप बुधबारदेखि लगाइँदै छ । खोप लगाउने व्यक्तिको विवरण अनलाइनबाट संकलन गरिएको र त्यही विवरणका आधारमा परिचयपत्र तयार गरिएको स्वास्थ्य सेवा विभागको परिवार कल्याण महाशाखा प्रमुख तारानाथ पोखरेलले बताए । इन्टरनेट र विद्युत्को सहज व्यवस्था भएका ठाउँमा परिचयपत्र प्रिन्ट गरेर दिने र नभएका ठाउँमा हातैले लेखेर दिने उनले जनाए । पहिलो डोज खोप लगाउँदा परिचयपत्र दिन नसकेका ठाउँमा रेकर्डका आधारमा दोस्रो डोज खोप लगाउन आउँदा दिइने उनले बताए । सरकारले पहिलो चरणमा फोहोर व्यवस्थापनमा खटिने संकलक तथा चालक, एम्बुलेन्स र शव वाहनका चालक, सहचालक, कोभिडको प्रत्यक्ष उपचार सेवा दिने वा खोप व्यवस्थापनमा खटिने स्वास्थ्यकर्मी, खोप केन्द्रमा खटिने सुरक्षाकर्मी तथा स्वयंसेवक, अन्तर्राष्ट्रिय प्रवेशबिन्दुमा कार्यरत स्वास्थ्यकर्मी, कर्मचारी, स्वयंसेविका र वृद्घाश्रमको हेरचाहमा खटिने व्यक्तिलाई खोप लगाउन लागिएको हो ।परिचयपत्रमा खोप लगाउने व्यक्तिको नाम, उमेर, लिंग, पालिका, वडा नम्बर, सम्पर्क नम्बर, पहिलो र दोस्रोपटक खोप लगाएको मिति, खोपको नाम, खोपको ब्याच नम्बर तथा खोप लगाइदिने स्वास्थ्यकर्मीको नाम उल्लेख हुन्छ । कोरोनाविरुद्धको खोप दुई डोज लगाउनुपर्ने हुन्छ । एउटा डोज लगाएको निश्चित दिनपछि दोस्रो डोज लगाउनुपर्ने हुन्छ । त्यसैले विभागले तयार गरेको परिचयपत्रमा लेखिएको छ, दोस्रोपटक खोप लगाउन आउँदा यो कार्ड अनिवार्य रूपमा ल्याउनुपर्छ । यो कार्ड सुरक्षित राख्नुहोला ।परिचयपत्रको पछिल्लो भागमा खोपको बारेमा, खोप लगाउँदा हुन सक्ने असरका बारेमा लेखिएको छ । खोप लगाएपछि स्वास्थ्य समस्या भएमा स्वास्थ्य संस्थामा सम्पर्कमा आउन आग्रह गरिएको छ । त्यस्तै कोभिड१९ बाट बच्न अपनाउनुपर्ने तरिका पनि त्यसमा उल्लेख छ । तपाईंले कोभिड १९ विरुद्धको खोप लिनुभयो, खोप लगाएर यो रोगविरुद्ध प्रतिरोधात्मक क्षमता विकास हुन कम्तीमा एक महिनाको फरकमा यो खोप दुई मात्रा लगाउनुपर्छ, परिचयपत्रमा लेखिएको छ, यो खोप सुरक्षित मानिएको छ । खोप लगाएपछि सामान्य ज्वरो आउने, टाउको दुख्ने र थकाइ महसुस भएमा यी चिह्नलक्षणहरू ७२ घण्टापछि आफैं ठीक भएर जान्छन् । खोपपश्चात् कुनै पनि प्रकारका स्वास्थ्य समस्या भएमा तत्कालै स्वास्थ्यकर्मी वा स्वास्थ्य संस्थामा सम्पर्क गर्नुहोला ।"
जसले दोहोरो संक्रमण भोगे,"तीन दशकदेखि एचआईभी संक्रमणसँग जुध्दै आइरहेकी ४७ वर्षीया सुनिता डंगोल (नाम परिवर्तन) लाई गत कात्तिकको एक दिन शरीर करकरी खायो । ज्वरो आउने, चिटचिट पसिना आउने, शरीर कमजोर हुने जस्ता कोरोना संक्रमण हुँदा देखिने सबैजसो लक्षण देखिए । उनलाई लाग्यो, शरीरमा पहिल्यैदेखि भाइरस थिए, अब नयाँखाले भाइरस पनि थपिए, जीवन यति नै रहेछ ।परीक्षणपछि उनलाई कोरोना संक्रमण पुष्टि भयो । त्यतिबेला शारीरिक र मानसिक दुवै अवस्थाले शिथिल महसुस गरेको उनले सुनाइन् । संक्रमणको जोखिम छ भनेर थाहा हुँदाहुँदै पनि उनी सामाजिक कार्यमा खटिएकी थिइन्, महामारीबीच पनि एचआईभी संक्रमितहरूको अधिकारका लागि लागिपरेकी थिइन् । कहाँ, कोबाट संक्रमण सर्यो, उनलाई हेक्का पनि रहेन । शारीरिक र मानसिक छटपटीले काठमाडौंमा बस्नै मन लागेन, उनले भनिन्, मरे पनि गाउँमै मर्छु जस्तो लाग्यो, संक्रमित भएको पाँच दिनमा छोरी लिएर गाउँ गएँ । गाउँमा पनि उनी लामो समयसम्म थला परिन्, लक्षण कम हुँदै गएपछि भने उनलाई अब बाँच्छु कि भन्ने आशा जाग्यो । निको भइसकेपछि उनी आफूजस्तै एचआईभी र कोरोना दुवै संक्रमण भएकालाई हौसला दिन सक्रिय छिन् । हाम्रो शरीरमा यसै पनि रोगसँग लड्ने क्षमता कम हुन्छ, उनले भनिन्, त्यसैले धेरैलाई कोरोना संक्रमण थपिएपछि मरिन्छ नै भन्ने लाग्छ तर त्यस्तो हुँदैन रहेछ ।उनीजस्तै ३५ वर्षीया अर्की एचआईभी संक्रमित तारा महतो (नाम परिवर्तन) पनि कोरोना संक्रमणमुक्त भइन् । उनी १९ वर्षअघिदेखि एचआईभी संक्रमणसँग जुझ्दै आइरहेकी छन् । गत दसैंताका एकाएक गन्ध थाहा नपाउने, शरीर दुख्ने, थकान हुनेजस्ता लक्षण देखिएपछि उनी आत्तिइन् । परीक्षणपछि उनलाई पनि कोरोना संक्रमण पुष्टि भयो । २० दिन क्वारेन्टाइनमा बसें, गम्भीर लक्षण पनि केही देखिए, उनले भनिन्, बिस्तारै लक्षण हराउँदै गयो, डर पनि हरायो । अहिले उनी संक्रमणमुक्त छिन्, उस्तै स्वस्थ र आत्मविश्वासी पनि । राष्ट्रिय एचआईभी महासंघकी महासचिव इन्द्रा भुसालका अनुसार अझै पनि धेरै एचआईभी संक्रमितमा कोरोना संक्रमणले ज्यानै जान्छ कि भन्ने डर यथावत् छ । रोगसँग लड्ने क्षमता कम हुनु, दीर्घ रोग लाग्दाझैं जीवनभर औषधि खानुपर्ने भएकाले उनीहरूमा त्रास रहेको उनले बताइन् । संघले समुदायमा जाने, दोहोरो संक्रमण भएकालाई परामर्श दिने, औषधि छुटेकालाई घरमै औषधि पुर्याउन पहल गरिरहेको छ ।एचआईची संक्रमितले भाइरससँग लड्ने एन्टिभाइरल औषधि खाइरहने भएकाले उनीहरूमा कोरोना संक्रमणले कम असर गरेको मान्छन्, सहिद शुक्रराज ट्रपिकल तथा सरुवा रोग अस्पतालका सरुवा रोग विशेषज्ञ डा शेरबहादुर पुन । एन्टिभाइरल औषधि खाएकै कारण उनीहरूलाई कोरोनासँग लड्ने शक्ति मिलेको हो भन्ने कुनै वैज्ञानिक तथ्य पत्ता लागेको भने छैन, उनले भने, यो वर्गका व्यक्तिमा कम संक्रमण हुनु, कोही गम्भीर र मृत्यु नहुने तथ्य भएको आधारमा भने यस्तो हो कि भनेर अड्कल काट्न सकिन्छ । दोहोरो संक्रमण हुँदैमा नडराउन, जनस्वास्थ्यका मापदण्ड अपनाउन उनले एचआईभी संक्रमितलाई सुझाए । स्वास्थ्य सेवा विभागको राष्ट्रिय एड्स तथा यौन रोग नियन्त्रण केन्द्रको सन् २०१८ सम्मको तथ्यांकअनुसार नेपालमा ५४ हजारको हाराहारीमा एचआईभी संक्रमित छन् । जसमध्ये ३० जनालाई कोरोना संक्रमण पुष्टि भएको केन्द्रका जनस्वास्थ्य प्रशासक मदनकुमार श्रेष्ठले बताए । एचआईभी संक्रमितलाई कोरोना संक्रमण कम भएको जस्तो लाग्छ, तर यसबारे कुनै अध्ययन भने गरेका छैनौं, उनले भने, महामारीका बेलामा कुनै संक्रमितको पनि औषधि नछुटोस् भनेर विभिन्न संस्थाहरूको सहयोगमा संक्रमितको घरसम्मै औषधि पुर्याउने व्यवस्था भने गरेका छौं । उनका अनुसार नेपालमा हालसम्म एचआईभी संक्रमितको कोरोना संक्रमणका कारण मृत्यु भएको पुष्टि भएको छैन ।"
हचुवाका भरमा सहर घोषणा,"कुनै ठाउँमा व्यवस्थित ढंगले नयाँ सहर बसाल्नुको एउटा उद्देश्य समृद्धिको आधार खडा गर्नु तथा जनजीविकाका लागि सम्भावनाका ढोकाहरू खोल्नु हो । तर, नेपालमा उल्लिखित लक्ष्य राखेर मात्रै सहर घोषणा हुँदैनन्, भैरहेका छैनन् । आवश्यकता र औचित्यका आधारमा भन्दा पनि राजनीतिक स्वार्थका कारण सहरहरू घोषणा गरिएका उदाहरण बग्रेल्ती छन् । त्यसको स्वाभाविक परिणतिस्वरूप घोषणामै सीमित हुन्छन् सहरहरू । यसबाट राजनीतिकर्मी र भूकारोबारीका आआफ्ना राजनीतिकआर्थिक स्वार्थ त पूरा हुन्छन्होलान्, तर वास्तविक सहर भने स्थापना हुँदैन, भैरहेको छैन । तसर्थ, हचुवाका भरमा सहर बाँड्ने शैली रोकिनुपर्छ । व्यवस्थित अध्ययन गरेर औचित्यका आधारमा र बजेट उपलब्धताको सम्भावना हेरेर मात्रै नयाँ नगरहरूको घोषणा गरिनुपर्छ । र, घोषणा गरिएका सहरहरू बनाउने तदारुकता पनि त्यहीअनुसार देखाउनुपर्छ । नयाँ नगर बसाल्ने विषय कुनै बाटो, नहर, पुल, स्कुल या अस्पताल बनाउनेजस्तो एकल परियोजना होइन । सीमित बजेटमा सहजै र थोरै वर्षमै सहर बसाल्न सकिँदैन । राष्ट्रिय गौरवको आयोजना मध्यपहाडी लोकमार्गका विभिन्न स्थानमा दसवटा सहर बनाउने योजना नै अझै पूरा भएको छैन । २०६७६८ मै मध्यपहाडी लोकमार्गमा पर्ने १० बस्ती छनोट गरी नयाँ सहरका रूपमा विकास गर्ने अवधारणाअनुसार यो आयोजना सुरु भएको हो । औचित्य भएको मानिने यी सहरहरू बनाउनसमेत भएको ढिलाइले मुलुकमा नयाँ नगर निर्माणको हरहाल बताउँछ । तैपनि, बर्सेनि नयाँ नगर घोषणा गर्ने क्रम भने रोकिएको छैन । मध्यपहाडी लोकमार्गमा पर्ने पाँचथरको फिदिम, तेह्रथुमको वसन्तपुर, सिन्धुलीको खुर्कोट, धादिङको बैरेनी गल्छी, तनहुँको डुम्रे भन्सार, बागलुङको बुर्तिबाङ, रुकुमको चौरजहारी, दैलेखको राकम कर्णाली, अछामको साँफेबगर र बैतडीको पाटनलाई नयाँ सहरका रूपमा विकास गर्न लागिएको हो । तर, एक दशक भैसक्दा पनि यसबारे सोचेअनुरूप प्रगति भएको छैन । बजेट पर्याप्त नभएकैले सहरी विकास मन्त्रालयअन्तर्गतको यो आयोजना लगभग अध्ययनमै सीमित बनेको छ । अध्ययन पूरा भैसकेका सहरका केही स्थानमा सडक, नाली र बसपार्क निर्माण भए पनि थप काम अघि बढेको छैन । समस्या के छ भने, दसवटा सहरलाई नै राम्ररी बजेट नपुगेका बेला घोषणा गरिएका नयाँ नगरको संख्या चार दर्जन पुगिसकेको छ । र, ससाना कामकै लागि पनि सबैतिर बजेट छरिँदा बनिसक्नुपर्ने नगरका काम प्रभावित भएका छन् । २०६७६८ मा अवधारणगत रूपमा सुरु भएको र २०७०७१ बाट बजेट नै छुट्याइएको दस सहरको प्रगतिले खास आकार लिन नसकेकोमा सरकार चिन्तित देखिँदैन । नत्र धमाधम अरू सहर घोषणा गरिँदैनथ्यो । त्यसयता २०७२७३ मा रूपन्देहीको लुम्बिनी, गोरखाको पालुङ्टार र बाराको निजगढलाई नयाँ सहरका रूपमा विकास गर्ने भनियो । २०७३७४ मा पनि हुलाकी राजमार्गमा रहेका १० वटा बस्ती र तराई मधेसका पाँच बस्तीलाई नयाँ सहरका रूपमा विकास गर्न छानियो । यो क्रम २०७४७५ मा पनि रोकिएन, मुलुकका थप एक दर्जन स्थानलाई नयाँ सहरको स्वरूप दिने घोषणा गरियो । र, चालु आर्थिक वर्षमा पनि सोलुखुम्बुको लुक्ला, रसुवाको स्याफ्रुबेसी, मुस्ताङको जोमसोम, सिमिकोट र बाजुराको मार्तडी यही सूचीमा थपिएका छन् । सहरी विकास मन्त्रालयका अनुसार हालसम्म ४५ सहरमा अध्ययन भइसकेको छ र तीमध्ये ४० सहरमा कामै सुरु भएको छ । यो वर्ष थपिएका पाँच सहर अध्ययनकै क्रममा छन् ।सरकारले नयाँ सहर निर्माणका लागि बजेटको सीमा नबढाई त्यसै हचुवाका भरमा मात्रै थप नगर तोक्ने काम सरासर अनुचित देखिन्छ । यसले व्यर्थै नयाँ काम राम्ररी नथालिने र पुरानो काम पनि फत्ते नहुने जोखिम बढाएको छ । तसर्थ, पुराना आयोजनाहरूमा पर्याप्त बजेट छुट्याएर मात्रै नयाँ सहरहरूको अध्ययन थालिनुपर्छ । अहिले त बजेट अभावकै कारण बन्ने भनिएका सहरमा ठूला ठेक्कै हुन सकेका छैनन्, ससाना ठेक्काका काम मात्र गरिएका छन् । नयाँ सहरका लागि रकम अभाव कतिसम्म छ भने, चालु आर्थिक वर्षमा तत्काल भुक्तानी गर्नुपर्ने ४ अर्ब छ, सरकारले २ अर्ब मात्र विनियोजन गरेको छ । यसले उचित अर्थको जोहोबिनै सहर बनाउने योजनाको जग नै आफैंमा कमजोर रहेको देखाउँछ । नयाँ सहर त्यसै बन्दैन । फेरि अहिले बनाउने भनिएका कतिपय सहरहरू आधारभूत पूर्वाधार नै पनि बनिसकेका बस्ती होइनन् । कतिपय स्थानमा बाटोसडक नै बनाउन बाँकी छ । त्यसपछि अरू कैयौं पूर्वाधार निर्माणका काम गर्नुपर्छ । कतिपयका कामका लागि स्थानीय तहबासिन्दा तथा अन्तरनिकाय समन्वय गर्नुपर्ने हुन्छ, त्यसका लागि पनि समय लाग्छ । त्यसैले, थोरै सहर भए राम्रो बनाउँदै लैजान सकिन्थ्यो भन्ने परियोजनासँग सम्बन्धित पदाधिकारीको भनाइलाई मनन गर्नुपर्छ । नगर निर्माणको व्यावहारिक पाटो राजनीतिक नेतृत्वले बुझ्नुपर्छ । कुनै पनि सहर राजनीतिक निर्णयका भरमा मात्रै बन्दैन भन्ने हेक्का राख्नुपर्छ । र, घोषणा ठूलाठूला गर्ने तर त्यसअनुसार बजेट विनियोजन नगर्ने प्रचलन तोडिनुपर्छ । खासमा, नयाँ सहर नेताको खल्तीबाट मनलाल्दी पाराले होइन, राष्ट्रिय प्राथमिकता र औचित्यका आधारमा बनाउँदै जानुपर्छ । र, बजेटले नधान्ने गरी एकैपटक धेरै सहरको घोषणा पनि गरिनु हुन्न ।"
नक्कली वैधताको औकात,"मान्छेको जात आधारभूत र नैसर्गिक रूपमा बेइमान त छ नै, त्यो बेइमानीभित्र एउटा रोचक इमानदारी पनि उपस्थित छ । त्यो के हो भने, सभ्यताको विकासक्रम अहिलेसम्म आइपुग्दा उसले आफू कुनै पनि समयमा अनैतिक हुने र त्यस्तो भएको देखाउने क्षमता राख्छु भनेर स्वीकार गरेको छ । यो स्वीकारोक्तिको प्रमाण धेरैतिर प्रकट छन् । सबैभन्दा प्रखर रूपमा व्यक्तिको पारस्परिक अविश्वसनीयताको यो मानवीय क्षमता अभिव्यक्त हुने भनेको हाम्रा राज्य सञ्चालनका आधारभूत संरचना कसरी बनेका छन् भन्ने यथार्थमा हो । राज्य सञ्चालनमा चेक एन्ड ब्यालेन्स भन्ने जुन सिद्धान्त छ, त्यसको प्रमुख आधार नै के हो भने, कोही असल मान्छे कुनै समयमा पतित हुन सक्छ तर धेरै मान्छे एकै समयमा एउटै विषयमा उत्तिकै मात्रामा पतित नहुन सक्छन् । त्यसैले राज्य सञ्चालनका लागि, मूल कुराले बाटो नबिराओस् भनेर कार्यपालिका, व्यवस्थापिका र न्यायपालिका बनेका होलान् । तर धेरै संस्थातिरका मानिस एकैचोटि उस्तै भए भने के हुन्छ, त्यो उदाहरण नेपाल आफैंले बेलाबेलामा पहिले देखाइसकेको छ । हालका कामचलाउ प्रधानमन्त्री खड्गप्रसाद ओलीले प्रतिनिधिसभाको विघटन गर्नु हुँदैनथ्यो भनेर आलाप गर्नु धेरै हिसाबमा अर्थहीन छ । उनी त्यो वा त्यस्तो अर्को कुनै काम गर्नका लागि प्रशस्त क्षमता राख्ने मान्छे थिए भन्ने, सबैलाई नभए पनि धेरैलाई, पहिल्यै थाहा थियो र त्यो सार्वजनिक रूपमै दोहोर्याएर भनिएको थियो । जब उनले उक्त घटना गरिहाले, त्यो कदम असंवैधानिक थियो भनेर सर्वोच्च अदालतमा धेरै छलफल नै नहुनुपर्ने विषय थियो । तर भइरहेको छ मात्र होइन, कहिलेसम्म भइराख्ने हो भन्नेसमेत अनिश्चित छ । यति प्रस्ट विषयमा समेत यति धेरै बहस हुनुपर्छ र त्यसको परिणाम के आउने हो भन्ने व्यक्तिका निजी सम्बन्ध र स्वार्थका रहस्यभित्र खोतल्नुपर्ने हुन्छ भने, हामीले सोच्नुपर्ने विषय अहिले देखिएको भन्दा बढी गहिरो छ । मान्छेको आधारभूत चरित्रसँग जोडिएको सभ्यतागत प्रश्न हो त्यो । अहिलेको समयका प्रभावशाली इतिहासकारदार्शनिक युवल नोहा हरारीले दोहोर्याएर लेख्नेभन्ने गरेको राज्य भन्ने जुन फिक्सन छ, विषय त्योसँग र त्यो चलाउने संस्था अनि मान्छेबारेका कामचलाउ कल्पनासँग जोडिएको छ । तसर्थ, संसद् विघटनका सन्दर्भमा पंक्तिकारलाई यी संवैधानिकताका प्राविधिकतामा भन्दा हाम्रा मान्छे र संस्थाका औकाततर्फ बढी रुचि छ । त्यसैले लेखको मूल विषयमा फर्कन एकै छिन ढिलो गरेर पनि केही बिग्रने देखिँदैन । जताबाट जुन गतिमा गए पनि पुगिने (वा कहिल्यै नपुगिने) आखिर त्यहीँ नै हो । सर्वोच्च अदालतको न्यायाधीश हुन अरू योग्यता त छँदै छन्, उमेर पनि पाकै हुनुपर्छ भन्ने छ । त्यस हिसाबमा हेर्दा अहिलेका प्रधान र अरू न्यायाधीशले संविधान निर्माणको त्यत्रो सात वर्षका छलफल नसुनेको र नबुझेको त नहुनुपर्ने हो । न्यायाधीशले राजनीतिक समाचार नपढ्नु र पढे पनि त्यसको मर्म नबुझ्नु भन्ने खालको लिखितअलिखित आचारसंहिता कतै भएजस्तो लाग्दैन । अहिलेका बहस र सुनवाइका शृंखला हेर्दा त यस्तो लाग्छ, मानौं नेपालको पछिल्लो संविधान कसरी बनेको थियो, त्यसका अन्तर्वस्तुमा कुन भावनाले, कुन अर्थमा के प्रावधान राखिएको थियो भन्नेबारे एउटा पक्ष पूरै बेखबर रहेछ । के संविधानको व्याख्या त्यति साह्रो निर्जीव र निरात्मा विषय हो, जसलाई न्यायाधीश आफैंले प्रत्यक्ष देखेको र सुनेको संविधान निर्माणको प्रक्रियाभन्दा बाहिर गएर बुझ्नुपर्ने हुन्छ ? मानौं लेख्दा कतै केही तलमाथि नै भएर अर्को अर्थ लाग्न सक्ने भयो रे, तर त्यसको हुनुपर्ने अर्थ के थियो भनेर आफैंले प्रत्यक्ष देखेको यथार्थ (संविधान निर्माणको बहस र निष्कर्ष) भन्दा बाहिर जान सक्ने सम्भावना पनि विधिशास्त्रसम्मत हो ? हो भने त्यस्तो चीज अझै पनि शास्त्र नै हुन्छ ?यही विषयलाई अलिकति दार्शनिक रूपमा हेरियो भने देखिहालिन्छ, यो कति हास्यास्पद छ । एक थरी मान्छेले (जसलाई जनताले चुनेका थिए) सात वर्ष लगाएर दुईचार हरफ लेख्छन् संविधानभित्र । तिनै लेख्नेमध्येका एक जना प्रधानमन्त्री हुन्छन् र लेखेको कुराको विपरीत संसद् विघटन गर्छन् । अनि न्यायाधीशहरूले त्यो लेखेको कुराको अर्थ के हो भनेर पेसाले त्यो पढ्ने काम भएका (कानुनविद्) का कुरा सुन्छन् । लेखिएको कुरा आफ्नो ठाउँमा ज्युँका त्युँ छ तर त्यो लेखिएको के हो भनेर सर्वोच्चले अब फेरि केही लेख्ने छ । मान्छेले आफैंले आफूलाई उडाउन र आफैंमाथि हाँस्न अरू थप के गर्नुपर्ला र ? यस्तै विसंगतिप्रति आजित भएर होला, अस्तित्ववादी दार्शनिक अल्बेअर कामुले आउटसाइडर भन्ने उपन्यास लेखेको । उपन्यासका अरू प्रसंगतिर त नजाऔं, त्यसको प्रमुख पात्रलाई अदालतमा खराब मान्छे भनेर प्रमाणित गर्नुपर्ने एउटा सन्दर्भ छ त्यहाँ । त्यसका लागि के भनिन्छ भने, आफ्नी आमा मरेको एकदुई दिनमै उक्त पात्र केटी साथीसँग नजिकिन्छ, आमा मरेको धेरै समय नहुँदै ऊ हाँस्छ आदि । तसर्थ ऊ खराब मान्छे हो । अर्थात्, वकिल र न्यायाधीश (वा समाज) ले पाए भने त मान्छे कति र कुन बेला हाँस्नु खराब हो भनेर पनि प्रमाणित गरिदिन बेर लाउँदैनन् । शोकमा परेको कति समयसम्म कुनै उत्तेजना देखाउनु हुँदैन भनेरसम्म अदालतले व्याख्या गर्छ, पायो भने । हाम्रो अदालतले पनि अहिले नपाउनुपर्ने मुद्दा पाएको छ । संविधानको त्यस्तो प्रावधान जसको अर्थ जनता सबैले प्रस्ट बुझेका थिए, त्यो प्रावधान अदालत प्रवेश गर्नुभन्दा अघिल्लो दिनसम्म । अब कोरा राजनीतिक शब्दावलीमा फर्केर विषयको बिट मारौं । पंक्तिकारका लागि सबैभन्दा विस्मयको विषय संसद् विघटनबारे भइरहेको सुनवाइको प्रक्रिया हो । संविधान, कानुन भन्ने चीज यान्त्रिक हुन्छन् र जे लेखिएको हो, त्यसमै हेरेर व्याख्या गरिनुपर्छ भन्ने सबैलाई थाहा छ । तर त्यति प्रस्ट लेखिएको कुराको अर्थ लगाउनसमेत यत्रो स्टेज गर्नुपर्ने ? यसको अर्थ, विनिर्माणवादीले भनेजस्तो हाम्रो भाषाले कुनै कामचलाउ अर्थ बोक्नेसम्म औकात नराख्ने हो त ? नेपाली भाषाको औकात पनि यत्ति हो त, कि अब उसले कुनै पनि कुरा केवल एउटा मात्र अर्थ दिने गरी लेख्नै सक्दैन ? यो मुद्दा अब कानुन पढेकाको मात्र हो कि यसमा भाषाविद् पनि बोल्नुपर्ने बेला भएको हो ?हुन त विवेक भन्ने कुरा व्यक्तिगत हो । विवेक स्वयं एक राजनीतिक अवधारणा हो । त्यस हिसाबमा यो एक अमूर्त चीज हो । त्यसको बावजुद, कहिलेकाहीँ विवेकको सामूहिक अभिव्यक्ति पनि हुन सक्छ, जसलाई राजनीतिक भाषामा वैधता भनिन्छ । अहिलेको परिस्थितिमा संसद् विघटन गर्न मिल्दैन भन्ने कुराको पछाडि वैधता छ । (संविधानमा) लेखिएको भाषा पढ्दा र बुझ्दा गल्ती पनि हुन सक्छ तर विवेक नबुझेर गरिने गल्तीलाई निर्दोष गल्ती भन्न मिल्दैन । पंक्तिकारको अवलोकनमा, संसद् विघटन असंवैधानिक छ भनेर सबैभन्दा बढी केपी ओलीलाई थाहा छ । उनले त्यो कुरा पछि कतै स्विकार्न पनि सक्छन्, अहिलेको खेल अर्को अध्यायमा पुगेपछि । उनले आफ्नो पदीय स्वार्थका लागि यो विषयमा पेलेका हुन् । राष्ट्रपतिको हकमा पनि कुरा त्यही हो । तत्कालीन संविधानसभाका अध्यक्ष सुवास नेम्बाङ त जुन गुटको वफादारीका कारण त्यो पदमा पुगेका थिए त्यही वफादारीको निरन्तरतामा मात्रै छन् । बरु मान्छेले जब अहिले उनीमाथि अपेक्षा देखाए साँचो बोल्लान् कि भनेर, सायद उनले सोचिरहेका होलान् धेरैले मलाई म जे हुँ त्योभन्दा निकै माथिल्लो सोच्दा रहेछन् । चेक एन्ड ब्यालेन्स को अवधारणा चाहिएकै किन हो भने, हामी मान्छेले हाम्रा आफ्नै अनुभवबाट पटकपटक सिद्ध गरेका छौं कि हामीमध्ये जोकोही जहिले पनि सनकमा आउन सक्छौं । हामीमध्ये धेरैका भित्र केपी ओली हुन्छन् । दबाएर राखिएका हामीभित्रका ओली कुनै बेला जाग्न सक्छन् । सायद धेरै मान्छेका उस्तै प्रवृत्ति एकैचोटि नजाग्लान् भनेर यो सिद्धान्त आएको होला । तर धेरै मान्छे एकै समयमा उस्तै प्रवृत्तिमा जाग्दैनन् भन्ने प्रमाण सभ्यतामा छैन । मान्छे असल हुनुपर्छ भन्ने एउटा आकांक्षा हो तर मान्छे कस्ता छौं भन्ने अर्को वास्तविकता हो । जसरी कोरोना भाइरसले सम्पूर्ण मान्छेको जातलाई पृथ्वीमा आफ्नो औकात सम्झाइदिएको छ, केपी ओलीले पनि नक्कली राष्ट्रवादमार्फत प्राप्त नक्कली वैधताको आफ्नो औकात आफैंले प्रमाणित गरिसके । अब बाँकी जति संस्था र त्यसका व्यक्ति छन्, तिनको वास्तविक औकात हेर्न कति समय लाग्ला भन्ने मात्र हो ।"
बाध्यताले बाकसमा पुर्यायो,"जब बाकसमा आइपुगे परदेशबाट आफन्त समाचारले निकै दुःखी बनायो । भ्रष्टाचार कम गरी रोजगारका अवसर सृजना गर्ने आसले जनताले स्थिर सरकार बनाउन नेकपालाई पछिल्लो चुनावमा दुईतिहाइ नजिकको मत दिएका थिए । स्थायी सरकार भएपछि सुशासन कायम हुन्छ भन्ने अभिलाषा मतदाताको थियो । श्रम बेच्न विदेश जानु पर्दैन भन्ने कल्पनासहित निर्वाचनमा सहभागी भएका आम जनतालाई देशको अहिलेको राजनीति र यो समाचार पढ्दा कस्तो भयो होला ? नेकपाको आन्तरिक कलह र नेताहरूले एकअर्कालाई गरेको तल्लो स्तरको गाली सुन्दा लाग्छ, यिनीहरू जनताका लागि काम गर्न होइन, आफ्नो स्वार्थ परिपूर्ति गर्न राजनीति गर्दा रहेछन् । संविधानविपरीत एक पक्षले संसद् विघटन गरी मध्यावधि चुनाव घोषणा गरेको छ । अर्को पक्ष संसद् पुनःस्थापना हुनुपर्छ भनेर सडकमा छन् । राजनीतिको यस्तो झर्कोलाग्दो खेलले जनतामा निराशा छाएको छ । यस्तै काममा सरिक हुन जनताले यी नेताहरूलाई मत दिएका होइनन् । स्वदेशमै पर्याप्त रोजगारका अवसर सृजना गर्न कुनै पनि नेता लागेको देखिन्न । स्थानीय, प्रदेश र संघीय सरकार एकजुट भए कृषि क्षेत्रलाई रोजगारमुखी बनाउन त्यति गाह्रो हुन्न । कलकारखाना र घरेलु उद्योगका लागि चाहिने संरचना बनाउन हामीले पर्याप्त बजेट विनियोजन गर्न सक्छौं । तर, यतातिर कसैको ध्यान पुगेको छैन । आममानिसको दैनिक आवश्यकता र समस्या के हुन् भन्ने नेताहरूले प्रस्टै थाहा छ । चुनावताका उनीहरू जनताको समस्याका बारेमा लामालामा भाषण पनि गर्छन् । तर, जब चुनाव जितेर सरकारमा जान्छन् तब जनताका तमाम आवश्यकता र समस्यालाई बिर्सन्छन् । स्वदेशमा आम्दानी गर्न नसकेपछि ज्यान नै जोखिममा परेर बिदेसिनुबाहेक अन्य विकल्प जनतासँग छैन । निकै थोरै पैसाका लागि विदेशमा श्रम बेच्न जानुपर्ने बाध्यताको अन्त्य कहिले हुन्छ ? यस्तै स्थिति रहिरहने हो भने अर्को पुस्ता पनि यसरी नै बाकसमा आउनुपर्नेछ । यसलाई बदल्ने कसले ? आफ्नै फाइदाका लागि मात्र नलागेर जनताको समस्या समाधान गर्नतिर नेताहरूले सोच्नुपर्छ । यही पर्याप्त रोजगारीको अवसर सृजना गरी महँगी र भ्रष्टाचार नियन्त्रण गर्न सबै तहका सरकार लाग्नुपर्छ । विशाल रेग्मी, इटहरी२०, तरहरा"
खोपको सुरुआत नेताहरूबाट,"नेपालमा माघ १४ बाट कोरोनाविरुद्धको खोपको शुभारम्म गर्न थालिएको छ । भारत सरकारले सहयोगस्वरूप दिएको उक्त १० लाख डोज खोपले करिब ४ लाख व्यक्तिलाई पुग्ने बताइएको छ । खोप आउनु र लगाउन पाउनु खुसीको कुरा हो । तथापि खोपबारेका समाचार र केही तंथ्याकले भने पहिलोपटक लगाउन तम्सेकाहरूमा थोरै डर उत्पन्न भएको छ । नेपालमा मात्र होइन, यो डर भारत र अन्य मुलुकमा पनि केही मात्रामा देखिएको छ । कुनै पनि औषधि मानव शरीरमा पर्दा त्यसले सामान्य प्रतिक्रिया देखाउनु ठीकै हो । यसर्थ यसलाई हाउगुजी बनाउनुको कुनै अर्थ छैन । र, पनि केही मानिस पहिलोपटक खोप लिन भने डराएका छन् । यो डरलाई कसरी हटाउने, यसको निराकरणको उपाय के छ भन्नेबारे डब्लूएचओले एउटा विज्ञ टोली गठन गरी सुझाव लिनु आवश्यक छ । खोपको डरलाई हटाउन सर्वप्रथम राष्ट्रप्रमुख, सरकारप्रमुख, मन्त्रीहरू र चिकित्सकले सार्वजानिक रूपमा खोप लिएर सकारात्मक सन्देश प्रवाह गर्नुपर्छ । अनि मात्र मानिसमा रहेको डर धेरै हदसम्म घट्न सक्छ । नेताहरू दिनहुँ सयौं व्यक्तिसँग भेटघाट गर्छन् । राष्ट्रलाई उनीहरू चाहिन्छ । मन्त्रीहरूले खोप लगाएपछि जनता विश्वस्त भएर खोप लाउन प्रेरित हुन्छन् नै । उच्चपदस्थ व्यक्तिहरूले खोप लगाएनन् भन्ने कुरा भारतमा पनि निकै चर्को गरी उठिरहेको छ । नेपालमा यस्तो नहोस् भन्नका लागि उच्चपदस्थ व्यक्तित्वहरूबाट खोपको सुरुआत गर्नुपर्छ । गोपाल देवकोटा, गोकर्णेश्वर, जोरपाटी"
चिकित्सा शिक्षा आयोग र शुल्क निर्धारण,"चिकित्सा शिक्षा आयोगको चिकित्सा शिक्षाका स्नातक तहका कार्यक्रमहरू एमबीबीएस, बीडीएस र अन्य कार्यक्रमको सम्बन्धमा शुल्क निर्धारणका लागि प्रधानमन्त्री ओलीको अध्यक्षतामा हालै बसेको आयोगको बैठकले शिक्षा, विज्ञान तथा प्रविधिमन्त्रीको संयोजकत्वमा कार्यदल बनाई टुंगो लगाउने निर्णय गरेको छ । विगतका वर्षहरूमा एमबीबीएस र बीडीएसको मात्र शिक्षा मन्त्रालयले शुल्क निर्धारण गरेको थियो । अन्य कार्यक्रमको हकमा विश्वविद्यालयहरूलाई शुल्क तोक्ने जिम्मेवारी दिइएको थियो । तर, त्रिवि चिकित्साशास्त्र अध्ययन संस्थान महाराजगन्जबाहेक अन्य विश्वविद्यालयले आआफ्नै ढंगले शुल्क तोक्ने गरेका थिए । चिकित्सा शिक्षा आयोगको स्थापनापछि पहिलोपटक सबै कार्यक्रमको शुल्कमा एकरूपता ल्याउन गरिएको कार्यको प्रशंसा नै गर्नुपर्छ । शुल्क निर्धारण संस्था सञ्चालनका लागि महत्त्वपूर्ण पक्ष हो । शुल्क निर्धारणकै लागि आयोगले बनाएको कार्यदलको सिफारिसको आधारमा बैठकमा शुल्क वृद्धिको विषयमा छलफल गरिए तापनि कुनै निर्णय भएन । बैठकले एकीकृत प्रवेश परीक्षा सञ्चालन कार्यविधि र नेपाल बोर्ड अफ मेडिकल स्पेस्यालिटिज कार्यक्रम सञ्चालन कार्यविधि अनि प्रमाणपत्र तहमुनिका स्वीकृतिप्राप्त संस्थाहरूको स्तरोन्नतिसम्बन्धी मापदण्डलाई अनुमोदन गरेको छ । आयोगले स्नातकोत्तर तहमा कार्यक्रमहरूको शुल्क पहिल्यै निर्धारण गरी एकीकृत प्रवेश परीक्षा लिई परीक्षाफलसमेत प्रकाशित गरिसकेको छ र म्याचिङका लागि सूचनासमेत प्रकाशित गरेको छ । बढ्दो महँगी र मुद्रास्फीति एकातिर छ भने कोभिडका कारण अर्थतन्त्र चलायमान नभइसकेको परिस्थितिमा सरोकारवालाहरूबीचको घनीभूत छलफलबाट मात्र शुल्क निर्धारणको प्रक्रिया टुंग्याउनुबाहेक अर्को विकल्प छैन । कोभिडका कारण शैक्षिक सत्र विलम्ब भएकै बेलामा पुनः शुल्क निर्धारण नगर्दा विद्यार्थीहरू थप मारमा पर्छन् । राष्ट्रिय परीक्षा बोर्डले कक्षा १२ को परीक्षाफल प्रकाशनमा देखाएको हेल्चक्य्राइँले पनि स्नात्तक तहको शैक्षिक सत्र प्रारम्भ हुन सकेको छैन । विश्वविद्यालयहरूले चिकित्सा शिक्षाबाहेकका अन्य कार्यक्रमको भर्नासम्बन्धी सूचना प्रकाशन गरिसकेको सन्दर्भमा चिकित्सा शिक्षा आयोगले भर्ना सम्बन्धमा गम्भीरतापूवर्क सोच्नुपर्ने देखिन्छ । तर, यो वा त्यो नाउँमा विद्यार्थीहरूको भविष्यमाथि खेलबाड गर्ने कार्य हुनुलाई कदापि राम्रो मान्न सकिँदैन । यसतर्फ दुर्घटना हुनुपूर्व नै सोचियोस् । जीवनप्रकाश शर्मा, धापासी, काठमाडौं"
सांस्कृतिक प्रतिगमनको जरोकिलो,"सभ्यता बचाउन प्रतिरोध गर्दै कुनै बेला तीनचारवटा भाषामा राजकीय कार्यव्यापार गर्ने, बौद्ध, शैव, वैष्णवसँगै इस्लाम र इसाई धर्मलाई समेत सहिष्णु व्यवहार गर्ने, भोटचीनभारतसँग अन्तरदेशीय व्यापारको जगमा सांस्कृतिक सम्पदासभ्यतासंस्कृतिको विकास गर्ने राज्यभन्दा अग्रगामी र आधुनिक राज्य निर्माण गरिएको भए अधिकांश मानिसलाई इतर, अराष्ट्रिय, अनागरिक र अमान्छे बनाउने पुरातन राज्यविरुद्ध भुइँतहबाट संघर्ष गरिरहनुपर्ने आवश्यकतै हुने थिएन । खुदोलको भूमिमा भेट्दा असंवेदनशील राज्यसँग जुझिरहेको जनसरोकार समिति, खोकनाबुङमतीका अध्यक्ष नेपाल डंगोल सुनाउँदै थिए, कुनै जमानामा राष्ट्रिय एकीकरणको नाममा राज्यले हाम्रा जमिन हडप्यो, आज राष्ट्रिय गौरवको विकास गर्ने निहुँमा बचेखुचेको जग्गा पनि लुट्न खोज्दै छ । राज्यले आफ्नो सेना देशको सीमामा भूगोल र सार्वभौमिकताको सुरक्षार्थ खटाउनुको सट्टा नेवाः आदिवासीको भूमि अधिग्रहणका लागि खटाएको छ, नेवाः जनतामा त्रास सिर्जना गर्दै । हामीसँग भएको लालपुर्जालाई कागजको खोस्टो बनाउँदै, हाम्रो भूमिमा अनधिकृत रूपमा आवास र कार्यालय ठड्याउँदै सेनाले कुन देशको, कहाँका जनताको, कस्तो विकासको ठेक्का लिएको हो, हामीले बुझ्न सकेका छैनौं ।कुनै बेला शाह, पाँडे, थापा र राणाहरूको बिर्ता बनाइएको खोकनाबुङमतीमा अचेल फास्ट ट्र्याकका नाममा १६ सय रोपनी, जिरो किमिका नाममा ८ सय ११ रोपनी, बाहिरी चक्रपथका लागि ४ हजार ५ सय रोपनी, विद्युत् प्रसारण लाइन, स्मार्ट सिटी, वाग्मती करिडोर, रेल वे, पाइप लाइन, तेल भण्डारण र फोहोर ट्रिटमेन्ट प्लान्टको निहुँमा सयौं रोपनी जग्गा अधिग्रहण गरिँदै छ । अतः आदिवासी विस्थापनविरुद्ध संघर्षरत नेवाः संघसंस्थासँग काँधमा काँध मिलाएर ख्वनामि र बुँगमिहरूले जिउँदो प्रश्न उठाएका छन्, यी सबै राष्ट्रिय परियोजना आएपछि खोकनाबुङमती कहाँ रहन्छ सरकार ? जग्गाजमिन नहुँदा जीवनयापन र सांस्कृतिक सम्पदाका लागि आवश्यक आयस्ता नहुने, आयस्ता नहुँदा ख्वनामि र बुँगमिहरू विस्थापित हुने तथा तीन हजार वर्ष पुरानो नेवाः सभ्यता पनि विनाश हुने भएपछि विकास कसका लागि सरकार ? अत्यावश्यक भए राष्ट्रिय परियोजना त जहाँ बनाए पनि भयो, तर खोकना र बुङमती अन्यत्र बसाऊन सकिन्छ सरकार ?ट्वीटर :"
पेपरलेस र फेसलेस भन्सार,"विश्व भन्सार संगठनले भन्सारको योजनाबद्ध विकास, भूकम्पका समयमा राहत सामग्रीहरूको सहज जाँचपास विधि कार्यान्वयनजस्ता थुप्रै कारणले नेपालको भन्सार प्रशासनलाई अग्रणी संस्थाका रूपमा लिएको छ । लकडाउनका बेला नेपालको भन्सार प्रशासनले मालवस्तुको शीघ्र जाँचपासका लागि गरेको योगदान र आपूर्ति प्रणालीमा निरन्तरता ल्याउन प्रयास गर्यो । कोरोना संक्रमण रोक्न तर्जुमा गरेको निःसंक्रमण विधिले मुलुकभित्र मात्र नभएर सार्कस्तरीय भन्सार प्रशासनहरूको समूहले समेत हाम्रो सराहना गरेको छ ।नेपालको भन्सार प्रशासनले जाँचपाससँग प्रत्यक्ष सरोकार राख्ने करिब चालीस निकायका कामकारबाहीलाई आसिकुडा वर्ल्डजस्तो विश्वस्तरको सफ्टवेयरमार्फत सूचना प्रणालीमा आबद्ध गरिसकेको छ । भन्सार प्रशासनसँग जोड्ने गरी यसै अन्तर्राष्ट्रिय भन्सार दिवस (२६ जनवरी) देखि भन्सार विभागले नेपाल एकद्वार प्रणालीको पनि सुरुआत गर्दै छ । एकद्वार प्रणालीले मालवस्तु पैठारीकर्ता वा निकासीकर्तालाई अनलाइन आवेदनबाटै अनुमति वा लाइसेन्स पाउने र त्यसलाई अनलाइनमार्फतै भन्सारमा पेस गर्ने सुविधा दिन्छ । यसबाट समय मात्र नभई लागत पनि घट्छ, व्यापारीकर्मचारी भेटघाटको अन्त्य हुन्छ, कामकारबाही पारदर्शी हुन्छ र वैदेशिक व्यापार अनुमानयोग्य बन्छ । समग्रमा यो प्रणालीबाट भन्सार पेपरलेस र फेसलेस हुन्छ । यस्ता थुप्रै विशेषताका कारण एकद्वार प्रणालीको सुरुआतपछि हाम्रो व्यापारको लागतमा झन्डै १५ प्रतिशत कटौती हुने अनुमान छ ।भन्सार प्रशासनका मुख्य तीन काम छन्राजस्व संकलन, व्यापार सहजीकरण र सामाजिक हितको संरक्षण । कुल राष्ट्रिय लक्ष्यको करिब ४५ प्रतिशत राजस्व संकलनको जिम्मेवारी भन्सार प्रशासनको हुन्छ । पुस मसान्तसम्म यो लक्ष्यको करिब ९० प्रतिशत राजस्व संकलन भइसकेको छ । लकडाउनका कारण बजार, कलकारखाना तथा विकासनिर्माणका कामहरू ठप्प हुँदा पैठारीमा कमी आएर राजस्व संकलन अपेक्षित हुन सकेन । मंसिरदेखि भने व्यापारले लय पक्रिएको छ । अबका दिनमा पैठारी बढ्ने र सोही अनुपातमा राजस्व संकलनको उपर्युक्त लक्ष्य सहजै हासिल हुने अनुमान छ ।भन्सार प्रशासनले व्यापारमा लाग्ने समय र लागत कम गर्न प्रयास गरिरहेको छ । यसै वर्षदेखि छुट्टै वर्गीकरण शाखा गठन गरिएको छ, आफ्नै अत्याधुनिक प्रयोगशालाहरूमार्फत मालवस्तु पहिचानलाई तीव्रता दिएको छ, वस्तु वर्गीकरण तथा उत्पत्ति मुलुकबारे पूर्वादेश दिने प्रणाली थालेको छ । यसबाट मालवस्तु वर्गीकरणमा पैठारीकर्ताहरूको द्विविधा हटेको छ । यसै वर्षदेखि कार्यान्वयनमा ल्याइएको आसिकुडा प्रणालीबाट मालवस्तुको मूल्यांकनमा आधार र कारण खुलाउन मद्दत मिलेको छ, मालवस्तुको म्ल्यूांकन अझ पारदर्शी भएको छ । विभागले मालवस्तुको म्ल्यूांकनका लागि उपयोगी ट्यारिफ स्पेसिफिक कोडसमेत विकास गरिरहेको छ । व्यापारको सहजीकरणकै लागि भन्सार प्रशासनले पूर्वाधार विकास गरिरहेको छ । यसै वर्षदेखि विराटनगरमा पनि एकीकृत जाँच चौकीको सुरुआत भएको छ । वीरगन्जसहित दुईवटा एकीकृत जाँच चौकी र तातोपानी, सिर्सिया तथा काँकरभिट्टाका सुक्खा बन्दरगाहहरूसमेत गर्दा कुल व्यापारको झन्डै ७० प्रतिशत यस्तै अत्याधुनिक भन्सार भौतिक पूर्वाधारहरूमार्फत हुन थालेको छ ।सामाजिक हित संरक्षणका लागि भन्सार प्रशासनले स्वयं तथा अन्य निकायको सहयोगमा अवैध व्यापारको नियन्त्रण र प्रतिबन्धित एवं समाजलाई हानि पुर्याउने मालवस्तुहरूको पैठारीमा निषेध गर्दै आएको छ । सीमामा रहेका सबै सरोकारवाला निकायसँग समन्वयमा रही राजस्व चुहावट तथा चोरी निकासी नियन्त्रणमा काम गरिरहेको छ । आकस्मिक तथा अत्यावश्यक मालवस्तुहरूको निकासीपैठारीका लागि भन्सार प्रशासनले पर््वूसक्रियताका साथ काम गरिरहेको छ । कोरोना संक्रमणबाट विश्व नै आक्रान्त भइरहँदा पनि हामी भन्सारकर्मीहरू भने जिम्मेवारीमा नियमित र निरन्तर प्रतिबद्ध रह्यौं । कोरोना संक्रमणको जोखिमका कारण धेरै निकाय बन्दप्रायः रहँदा भन्सार कार्यालयहरू भने सधैं पूर्ण क्षमतामा सञ्चालनमा आइरहे । त्यसबीच हाम्रा भन्सारकर्मीहरूलाई कोरोनाको संक्रमण देखियो, हामी डरायौं पनि तर आत्तिएनौं । हामीले कर्मचारी र मालवस्तुको सुरक्षाका लागि निःसंक्रमण गर्ने विधि सम्भवतः मुलुककै कुनै पनि निकायले भन्दा पहिले निर्माण गरेर कार्यान्वयन गर्यौं । पछि उक्त विधिलाई स्वास्थ्य मन्त्रालयले पनि अनुमोदन गर्यो । हामीले जाँचपासलाई छिटोछरितो र सहज बनाउनका लागि उपमहानिर्देशकको नेतृत्वमा र्यापिड एक्सन टिम बनायौं । मालवस्तुहरूको प्रकृतिका आधारमा द्रुत जाँचपासको विधि बनायौं । सड्नेगल्ने तथा औषधिजन्य मालवस्तुहरूको जाँचपास दुई घण्टाभित्रै गर्ने चाँजो मिलायौं । कम जोखिमयुक्त मालवस्तुहरूको ठूलो हिस्सालाई हामीले हरियो लेनबाट शीघ्र जाँचपास गर्न सकिने व्यवस्था प्रणालीबाटै मिलायौं । कर्मचारीहरूलाई स्वास्थ्यका आवश्यक सबै उपकरणको व्यवस्था मिलाउँदै दिनदिन र छिनछिनमा सम्पर्क स्थापना गरी सूचना आदानप्रदान गर्न सामाजिक सञ्जालका समूहहरू सक्रिय तुल्यायौं ।कुनै पनि कानुन शून्यतामा कार्यान्वयन हुँदै । त्यसका लागि सरोकारवाला सबै पक्षको उत्तिकै सहभागिता र सम्मति आवश्यक पर्छ । सीमामा भन्सार प्रशासनले दर्जनौं निकायसँग समन्वय र सहकार्य गरिरहनुपरेको हुन्छ । कतिपय अवस्थामा पर्याप्त समन्वय हुन नसक्दा अपेक्षित उपलब्धि हासिल हुन नसकेका उदाहरणहरू छन् । धेरै देशमा सीमामा रहेका सबै सरोकारवाला निकाय भन्सारकै छानामुनि भन्सारकै पदसोपानमा रहेर काम गर्छन् । फलस्वरूप समन्वयमा प्रभावकारिता आएको पाइन्छ, जुन हामीले गर्न बाँकी छ । खुला सिमानाका कारण हुन सक्ने अवैध व्यापारको नियन्त्रण भन्सार प्रशासनले मात्र गर्न सक्दैन । यसका लागि सम्बन्धित स्थानीयस्तरमा रहेका सबै सरोकारवाला निकायको समन्वयात्मक पहल जरुरी छ । भन्सार कानुनको परिपालनाका लागि सरकारी तथा निजी क्षेत्रका अतिरिक्त आमनागरिकले पनि जिम्मेवारीबोध गर्नुपर्ने हुन्छ ।दाहाल भन्सार विभागका महानिर्देशक हुन् ।"
सोसल मिडियामा तुलना र ईर्ष्या,"तिम्रो इन्स्टाग्राम स्टोरी हेर्दा त मलाई पनि अमेरिका गएर बस्न पाए हुन्थ्यो जस्तो लाग्छ, केही साताअघि एउटा भारतीय साथीले मलाई भन्यो । उसको भनाइ सुनेर मलाई अमेरिकामा त्यस्तो के छ र, जुन भारतमा उपलब्ध छैन ? भन्ने लाग्यो । ठाउँअनुसार केही हदसम्म प्रविधि र प्रणाली फरक होला, तर फेसबुक वा इन्स्टाग्राममा फोटो हेरेकै भरमा अमेरिकालाई स्वर्ग देख्नु र आफ्नो देशमा केही छैन भन्ने दृष्टिकोण बनाउनु सायद इन्टरनेटको आविष्कारले मानवलाई दिएको एउटा अनावश्यक उपहार हो ।सोसल मिडियाको क्रान्तिले हाम्रो जीवनलाई सोचेभन्दा निकै सहज र रमाइलो पक्कै बनाइदिएको छ । हामी हाम्रा दैनिकीलाई साथीभाइ र फलोवरसँग साझा गरिरहेका हुन्छौं । अरूको जीवनलाई नियालिरहेका हुन्छौं र फोनको स्क्रिनमार्फत दुनियाँ चहारिरहेका हुन्छौं ।हाम्रो जीवन अहिले खुला किताबजस्तै भएको छ । कुन मानिस कस्तो छ भनेर जान्न अहिले उसको सोसल मिडिया प्रोफाइल हेर्ने गरिन्छ । कतिपय जब रिक्रुटर ले व्यक्तिको बायोडाटाभन्दा पहिले उसको सोसल मिडिया जाँच्ने गर्छन् ।आफूलाई सहज लाग्ने व्यक्तिगत कुरा आफ्नो नेटवर्कमा साझा गर्नु गलत होइन । अरूबारे जानकारी लिनु पनि नराम्रो होइन । तर, सोसल मिडियामा अरूका रहनसहन, जीवनशैलीलाई आफ्नोसँग तुलना गरेर अचेतनअवचेतन मनमा उत्पन्न हुने ईर्ष्या र त्यसले जन्माउने चिन्ता एवम् उदासीले आफूलाई कति असर गरिरहेको छ भन्नेतर्फ हाम्रो ध्यान जानु अत्यावश्यक छ ।अमेरिकी मनोवैज्ञानिक लेओन फेस्टिंगरले सन् १९५४ मा सामाजिक तुलनाको सिद्धान्त विकास गरेका थिए । उनका अनुसार मानिस आफ्नो उन्नतिप्रगतिको निर्धारण अरूको जीवनसँग दाँजेर गर्न चाहन्छ । सामाजिक तुलना मानव विकासको एउटा प्राकृतिक अवयव नै हो । करिब छसात वर्षको उमेरदेखि नै व्यक्तिले आफूलाई अरूसँग तुलना गर्न थाल्छ । समयानुसार तुलनाको प्रकृति बदलिँदै जान्छ । पहिलेपहिले छरछिमेक, स्कुलकलेज, अफिसमा सीमित हुने सामाजिक तुलनाको स्वरूप सोसल मिडिया फस्टाएसँगै भयावह भएको छ ।हामी हरेक दिन घण्टौं बिताएर इन्टरनेटमा आफूलाई अरूसँग तुलना गर्छौं । तर हामीले आफूसँग तुलना गरिरहेका मानिसहरू को हुन् र उनीहरू वास्तविक जीवनमा कस्ता छन् भन्ने कमै मात्र जानकारी पाएका हुन्छौं । हामीलाई ती व्यक्तिको पारिवारिक पृष्ठभूमि र उनीहरूले गरेका मिहिनेतबारे पनि जानकारी कमै हुन सक्छ । तर हामी उनीहरूको पृष्ठभूमि नबुझी उनीहरूको सफलतालाई मात्र हेर्छौं र दुःखी हुन्छौं ।एक छिन तपाईं आफ्नै फेसबुक नियाल्नुस्, आधाजति व्यक्तिहरू व्यावसायिक हिसाबले तपाईंभन्दा सफल होलान् । उनीहरूको फ्रेन्ड्स लिस्ट लामो होला, फलोवर बढी देखिएलान् । तिनका पोस्टमा लाइक र कमेन्ट धेरै आउलान् । तर सायद यहाँसम्म आइपुग्न तिनीहरूले त्यसै अनुसारको मिहिनेत र समय पनि खर्चिए कि ? अब फेसबुकका अरू साथीलाई हेर्नुस् । आधाजति व्यक्तिभन्दा तपाईं सफल हुनुहोला । तपाईंले आफ्नो करिअरलाई गम्भीर रूपले लिनुभयो होला । सिक्नेसिकाउने कुरामा कन्जुस्याइँ गर्नुभएन होला, त्यसैले त तपाईं ती व्यक्तिभन्दा सफल हुनुहुन्छ । त्यसैका आधारमा तपाईंका सोसल मिडियामा प्रतिक्रिया पनि आइरहेका होलान् ।तपाईंले इन्स्टाग्राममा देख्ने कैयौं व्यक्ति शारीरिक बनोट र सुन्दरतामा तपाईंभन्दा अगाडि होलान् । तिनका सेल्फी मनमोहक देखिएलान् । ती पोस्टहरूमा लाइक र कमेन्ट पनि टन्नै हुन सक्छन् । तिनलाई जस्तो लुगा पनि सुहाउँछ र तिनका फलोवर तपाईंका भन्दा धेरै छन् ।तर तपाईंलाई थाहा छ, आफ्नो शरीरलाई फिट राख्न उनीहरू कतिपटक जिम जान्छन् ? शारीरिक अभ्यास गर्छन् वा स्वस्थ जीवनशैली अपनाउँछन् ? त्योभन्दा पनि प्रमुख कुरा, एउटा सुन्दर सेल्फीका लागि बीसवटा सेल्फी खिच्छन् र आधा घण्टा लगाएर त्यसमा फिल्टर प्रयोग गर्छन् । तपाईंले कहिल्यै सोच्नुभएको छ, इन्स्टाग्रामका थुप्रै मानिसभन्दा शारीरिक बनोट र सुन्दरताका हिसाबले तपाईं धेरै राम्रो हुन पनि सक्नुहुन्छ ?सोसल मिडियामा तपाईंले फलो गर्ने कैयौं व्यक्ति दिनहुँजसो आफ्ना पतिपत्नीपार्टनर वा बालबच्चासँग खिचिएका फोटो सेयर गर्छन् । तिनमा उनीहरू निकै खुसी देखिन्छन् । तिनको जीवन पर्फेक्ट देखिन्छ । फेसबुकमा हेर्दा तिनका भान्सामा सधैं मीठामीठा खाना मात्र पाक्छन् । ती फोटा र टिकटक देखेर तपाईंलाई आफ्नो जीवन पनि त्यस्तै भएदेखि ! भन्ने पक्कै लाग्छ । तर के उनीहरूको जीवन तपाईंले सोचेजस्तै पूर्ण छ कि सोसल मिडियाका भित्ताहरूमा मात्र ?बिहान उठ्नेबित्तिकै फेसबुकइन्स्टाग्राम खोल्दा कसै न कसैको बर्थडे, म्यारिज एनिभर्सरीका पार्टीका फोटाले तपाईंको अटेन्सन कुरिरहेका हुन्छन् । महामारीका बेला तपाईं भने घरमै बस्ने, कहीँकतै नजाने, भोजभतेर नगर्ने तर अरूले कोरोना भन्ने कुन चराको नाम हो भनेझैं पार्टी गरेको देख्दा तपाईं भित्रभित्रै मुरमुरिनुहुन्छ होला । अचेतनअवचेतन मनमा डाह र आक्रोश भरिन्छ होला । तर एक छिन विचार गर्नुस् त, तपाईंले गर्ने विकेन्ड गेट टुगेदरका फोटा हेरेर तपाईंका कैयौं साथीहरू ठ्याक्कै त्यस्तै पो सोचिरहेका छन् कि ?इन्टरनेटमा तपाईंले देख्ने सयौं मानिस आर्थिक हिसाबले तपाईंभन्दा सम्पन्न होलान् । तिनीहरूको लवाइखवाइ र रहनसहन छुट्टै होला । छुट्टी मनाउन उनीहरू देशविदेश घुम्न जालान् । एयरपोर्ट, महँगा रेस्टुरेन्ट र आकर्षक बिच मा बसेका फोटा पोस्ट गर्लान् । तपाईंलाई लाग्छ, असली जीवन त उनीहरूले बाँचिरहेका छन् । यस्तो देखेर फेसबुकइन्स्टाग्राममै फोटो हाल्न मात्र भए पनि तपाईंलाई घुम्न जान मन लाग्छ ।त्यसविपरीत सोसल मिडियामा देखिने हजारौं मानिसभन्दा तपाईंको आर्थिक स्थिति बलियो हुन सक्छ । जीवनका आधारभूत आवश्यकताहरू पूर्ति गरेर पनि आफूलाई मन लागेका लक्जरीका लागि तपाईंसँग पैसा हुन सक्छ । तपाईंलाई राम्रोसँग थाहा छ, धन कमाउन र बचाउन जति मिहिनेत लाग्छ, त्यसको आवश्यकता र मूल्य बुझ्न उत्तिकै बल लगाउनुपर्छ ।तपाईंका प्रायः फेसबुक फिड कसै न कसैको अवार्ड, पुरस्कार र उपलब्धिका प्रुफ ले भरिएका हुन्छन् । लामा क्याप्सनसाथ ती फोटा देखेर तपाईंलाई लाग्न सक्छ, म कति पछाडि छु । आफूदेखि वितृष्णा पैदा हुन पनि सक्ला । रिसले कतिलाई अनफलो पनि गर्नुभयो होला । याद गर्नुस् त, तपाईंकै त्यस्ता फोटा र क्याप्सन देखेर कतिलाई ठ्याक्कै त्यस्तै डाह लागेन होला र ?सोसल मिडियामा कतिपय व्यक्ति फोटो र भिडियो कम अनि ज्ञानगुनका कुरा बढी साझा गर्छन् । ती व्यक्ति तपाईंभन्दा बुद्धिमान र जानकार होलान् । सायद उनीहरू आफ्नो दैनिकीको उल्लेखनीय हिस्सा पढ्नमा पो व्यतीत गर्छन् कि ? उनीहरूका पोस्ट पढेर तपाईंमा हल्का निराशा पैदा हुन सक्छ । तर के सम्झनुस् भने, थुप्रै व्यक्ति यस्ता पनि हुन्छन् जो आफूसँग भएभन्दा अलि बढी नै ज्ञान देखाउनमा विश्वास गर्छन् ।अचेल टिकटकले सबैलाई मोहित पारेको छ । आफ्ना काम बित्दाबित्दै पनि हामीलाई दिनहुँ दुईतीनवटा टिकटक नबनाई चित्तै बुझ्दैन । अरूको टिकटक र त्यसको वाहवाही देखेर तपाईंले पनि अप्ठेरो लागीलागी भिडियो बनाउन सुरु गर्नुभयो होला । तर के त्यो आवश्यकता थियो कि मात्र देखासिकी ?यद्यपि सोसल मिडियामा हुने तुलना अर्थात् सोसल कम्पेरिजन सधैं नकारात्मक मात्र हुँदैन । सन् २०१५ को एक अध्ययनअनुसार, उमेर बढ्दै जाँदा व्यक्तिको सामाजिक तुलना प्रक्रियामा संलग्न हुने झुकाव घट्दै जान्छ । तपाईंहामीमध्ये धेरै जनाले इन्टरनेटमै भेटिएका मानिसको जीवनशैली र उपलब्धिबाट प्रेरित भएर आफूमा सकारात्मक परिवर्तन ल्याएका छौं । करिअरमा प्रगति गरेका छौं । तर बुझ्नुपर्ने कुरा के हो भने, कोही व्यक्ति सोसल मिडियामा खुसी देखिनुले ऊ वास्तविक जीवनमा पनि खुसी नै छ भन्ने ग्यारेन्टी हुँदैन ।सोसल मिडियामा देखा पर्ने हँसिलो मुहार, आकर्षक शरीर, आर्थिक, व्यावसायिक र सामाजिक सफलता मात्र वास्तविक खुसी र सन्तुष्टिको मापक होइनन् । त्यसैले हामीले सोसल मिडियामा अर्काले पोस्ट गरेका कृत्रिम खुसीका शब्दहरू वा फोटाहरूलाई हेरेर आफैंलाई मनरोगी बनाउनुभन्दा आफ्नो धरातलीय यथार्थलाई आत्मसात् गरेर अघि बढ्न कोसिस गर्यौं भने मात्र दीर्घकालीन रूपमा खुसी र सुखी हुनेछौं ।"
भारत र चीनका सैनिकबीच फेरि झडप,"सीमा तनाव कम गर्न वार्ता जारी रहेकै बेला भारत र चीनका सैनिकबीच फेरि झडप भएको छ । दुई देशका सैनिकहरूबीच सिक्किमको नाकु ला नाकानजिकको लाइन अफ एक्चुअल कन्ट्रोल मा त्यस्तो झडप भएको हो । सिक्किमलाई चीनको तिब्बतसँग जोड्ने नाकु ला नाकालाई सामरिक हिसाबमा भारत र चीन दुवैले निकै संवेदनशील मान्दै आएका छन् । भारतीय सञ्चारमाध्यमहरूका अनुसार त्यस्तो झडप गत बुधबार नै भए पनि सोमबार मात्र बाहिर आएको हो । यद्यपि झडपमा दुवै पक्षमा मानवीय क्षति भने भएको छैन । चिनियाँ सैनिक टुकडीले भारतीय क्षेत्रमा प्रवेश गरेपछि उक्त झडप भएको बताइएको छ । त्यसलगत्तै चिनियाँ सैनिकहरूलाई पछाडि धकेल्ने क्रममा भएको झडपमा केही भारतीय सैनिक घाइते भएका भारतीय सञ्चारमाध्यमले जनाएका छन् । यसअघि गत वैशाखमा पनि सोही क्षेत्रमा दुई पक्षबीच झडप भएको थियो । भारतीय सेनाले एक विज्ञप्ति जारी गर्दै बुधबार घटना सामान्य भएको र स्थानीय कमान्डस्तरबाटै सुल्झिसकेको जनाएको छ । उत्तरी सिक्किमको नाकु ला क्षेत्रमा जनवरी २० मा सामान्य झडप भएको हो । त्यसलाई स्थानीय कमान्डरबाट स्थापित प्रोटोकलअनुसार सुल्झाइएको छ, भारतीय सेनाद्वारा जारी विज्ञप्तिमा उल्लेख छ । त्यसैगरी उसले गलत रिपोर्टहरूलाई बढाइचढाइ नगर्न पनि सञ्चारमाध्यमहरूलाई चेतावनी दिएको छ । गत असारमा उत्तरी लद्दाखको सीमावर्ती गलवान क्षेत्रमा भएको हिंसात्मक झडपका कारण दुवै देशबीच कायम तनाव कम गर्ने प्रयास जारी रहेकै बेला पछिल्लो झडप भएको हो । भारत र चीनबीच गत वैशाखमा उत्तरी लद्दाखको सीमावर्ती गलवान उपत्यका क्षेत्रमा भएको सैन्य झडपमा २० जना भारतीय सैनिकको मृत्यु भएको थियो । चिनियाँ पक्षतर्फ भएको हताहत भने सार्वजनिक भएन । उक्त घटनामा चीनतर्फ पनि ठूलो क्षति भएको भारतीय सेनाले दाबी गरेको थियो । घटनालाई लिएर भारत र चीन दुवैले एकअर्कालाई दोषारोपण गर्दै आएका छन् । एसियाका दुई ठूला आणविक शक्तिसम्पन्न मुलुकबीच यो स्तरको हिंसात्मक झडप विगत ४५ वर्षकै पहिलो मानिएको थियो । भारत र चीनबीच ४ हजार किलोमिटरभन्दा लामो सीमा छ । त्यसमध्ये करिब आधा दर्जन क्षेत्रमा दुई देशबीच चर्को विवाद छ । कतिपय भूभाग दुवै देशले आफ्नो दाबी गर्दै आएका छन् । भारतका तर्फबाट उक्त निगरानी सेना र आईटीबीपीले गर्छन् । संवेदनशील क्षेत्रमा भारतीय सेनाले निगरानी गर्छ भने अन्य ठाउँमा इन्डो तिब्बत बोर्डर पोलिस (आईटीबीपी) ले सीमा सुरक्षा हेर्दै आएको छ । सीमा विवादका कारण दुई देशबीच सन् १९६२ मा युद्धसमेत भएको थियो । भारतले चीन नियन्त्रित अक्साईचीन र पाकिस्तानले चीनलाई दिएको गिलगिट पाकिस्तानको उत्तरी भूभागमा पनि आफ्नो दाबी गर्दै आएको छ । त्यही अक्साईचीन क्षेत्रको चीन र भारतबीचको विवादास्पद सीमालाई लाइन अफ एक्चुअल कन्ट्रोल (एलएसी) बाट छुट्टयाइएको छ । दुवै मुलुकले एकअर्कालाई एलएसी उल्लंघन गरेको आरोप लगाउँदै आएका छन् । वैशाखमा गलवान उपत्यका क्षेत्रमा भएको झडपको निहुँ पनि त्यही एलएसीको उल्लंघन नै हो । सीमामा दुई देशका सैनिकहरू आमनेसामने हुने गरे पनि मानवीय क्षति नै भएको भने पछिल्लो ५० वर्षकै पहिलो घटना हो । घटनापछि दुई देशबीचको सम्बन्ध अत्यन्त तनावपूर्ण बन्न पुगेको हो । गलवान घटनाप्रति अन्तर्राष्ट्रिय क्षेत्रबाट समेत चिन्ता व्यक्त गरिएको थियो । त्यसपछि दुवै मुलुकले त्यस क्षेत्रमा आफ्नो सैन्य उपस्थितिमा उल्लेख्य वृद्धि गरेका छन् ।त्यति मात्र होइन, तनावकै बीच भारतले चिनियाँ कम्पनी र लगानीलाई निरुत्साहित गर्ने नीति नै लियो । त्यसयता सयौं चिनियाँ मोबाइल एपमाथि प्रतिबन्ध लगाइएको छ । साथै चिनियाँ कम्पनीले पाएका निर्माणसम्बन्धी ठेक्का तोडिएका छन् । चीनले त्यस्ता कदम अन्तर्राष्ट्रिय व्यापारको स्थापित मान्यताविरुद्ध भएको भन्दै विरोध गर्दै आएको छ । सम्बन्ध तनावपूर्ण कायमै रहे पनि परिस्थितिलाई साम्य पार्न दुवैले कूटनीतिक र सैन्यस्तरको वार्तालाई भने निरन्तरता दिँदै आएका छन् । दुई देशबीचका उच्च सैनिक अधिकारीहरूबीच एघारौं चरणको वार्ता भइसकेको छ । यही आइतबार मात्र पूर्वी लद्दाखको मोल्दोंमा नवौं चरणको वार्ता भएको थियो । करिब १५ घण्टा चलेको उक्त वार्ता पनि बिनानिष्कर्ष टुंगिएको थियो । पछिल्लो घटनाका सम्बन्धमा चिनियाँ पक्षले भने आफ्नो धारणा सार्वजनिक गरेको छैन । चिनियाँ सरकारको मुखपत्र मानिने द ग्लोबल टाइम्सले त उल्टो भारतीय पक्षले भनेजस्तो कुनै पनि झडप नभएको र भारतीय सञ्चारमाध्यममा आएका समाचारहरू आधारहीन र झूटो भएको दाबी गरेको छ ।"
नयाँ प्रजातिविरुद्ध मोडर्ना प्रभावकारी,अस्ट्रेलियामा फाइजर खोपलाई अनुमतिअस्ट्रेलियाले सरकारले कोरोना भाइरसविरुद्ध फाइजर कम्पनीले विकास गरेको खोप प्रयोगका लागि अनुमति दिएको छ । यहाँस्थित औषधि नियमन निकाय थेराप्युटिक गुड्स एड्मिनिस्ट्रेसन (टीजीए) ले सोमबार खोप प्रयोगको अनुमति दिएको हो । प्रधानमन्त्री स्कट मरिसनले सोमबार बिहान पत्रकार सम्मेलन गर्दै अस्ट्रेलियामा कोरोना भाइरसको पहिलो संक्रमण देखिएको वर्ष दिनमा खोप प्रयोगको अनुमति आएको बताए । उनले खोप प्रयोगको अनुमतिसँगै कोरोना भाइरसविरुद्ध लड्न अझ एक कदम अघि बढेको बताए । प्रधानमन्त्री मरिसनले सबै अस्ट्रेलियालीले विश्वस्तरको नियमन निकायबाट अनुमति प्राप्त भएकाले गुणस्तरमा विश्वस्त हुन आग्रह गरे । अर्को महिनाको मध्यसम्ममा अस्ट्रेलियामा खोप अभियान सुरु गरिने मरिसनको भनाइ छ । स्थानीय सञ्चारमाध्यमका अनुसार फाइजरपछि अक्सफोर्डअस्ट्राजेनेकाद्वारा निर्मित खोपले अनुमति पाउने बताएका छन् । सरकारले पहिलो चरणमा ल्याएको खोप यहाँका वृद्धवृद्धाका साथै अग्रपंक्तिमा रहेर काम गर्ने स्वास्थ्यकर्मीलगायतलाई वितरण गर्ने बताइसकेको छ । साताको ८० हजार दरले उनीहरूलाई पहिलो चरणको खोप दिइने योजना सरकारको छ । यसलाई बढाएर मार्चसम्ममा ४० लाख पुर्याइने जनाइएको छ ।
अस्ट्रेलियामा विद्यार्थी तत्काल आउन नपाउने,"कोरोना महामारी फैलनुभन्दा केही साताअघिमात्र नेपाल गएका चितवनका मनीष श्रेष्ठले आफू अस्ट्रेलिया फर्कन पाउने मितिबारे क्यानबेरस्थित नेपाली दूतावासलाई इमेल गरेर सोधे । उनले आफ्नो अध्ययन रोकिएकाले अस्ट्रेलिया फर्किएर आफू १४ दिन क्वारेन्टाइन बस्न तयार रहेको इमेलमा जनाएका छन् । त्यस्तै मेलबर्नस्थित एक कलेजमा अध्ययन गर्न भिसा काठमाडौंकी रश्मी महर्जनले अस्ट्रेलिया आउन पाउने समय सोध्न दूतावासमा दुई पटकसम्म फोन गरिन् । तर दूतावासले दुवैलाई अस्ट्रेलिया आउन पाउने मितिबारे कुनै यकिन मिति र यथार्थ जानकारी दिन भने सकेन । अस्ट्रेलियास्थित नेपाली राजदूत महेशराज दहालका अनुसार विद्यार्थीले दूतावासको टेलिफोन तथा इमेलमार्फत विभिन्न जानकारी माग्ने गरेका छन् । तीमध्ये कोरोना महामारीअघि नेपाल गएर फर्किन नपाएका तथा अस्ट्रेलियाको भिसा पाएर नेपालबाटै अनलाइनमार्फत अध्ययन गरिरहेका विद्यार्थी मुख्य छन् । हालको अवस्थामा हामीले विद्यार्थीको प्रश्न तथा गुनासोको सही जवाफ दिन सकिरहेका छैनौं, राजदूत दहालले कान्तिपुरसँग भने । यद्यपि आफूले नेपालमा रहेका विद्यार्थीलाई कसरी अस्ट्रेलियामा अध्ययनका लागि प्रवेश दिन सकिन्छ भनेर कूटनीतिक निकायमा औपचारिक, अनौपचारिक पहल गरिरहेको उनको दाबी छ । विश्व परिस्थिति र अस्ट्रेलियाली नीतिका कारण हामीले तत्काल ठोस सल्लाह र सुझाव दिन सकेका छैनौं, दहालले भने । विद्यार्थीको गुनासो धेरै आएपछि यथार्थ जानकारी गराउन यसअघि दूतावासले सरोकारवाला नेपाल तथा अस्ट्रेलियाका व्यवसायीलाई सहभागी गराएर अनलाइनमार्फत एक छलफल आयोजना गरेको थियो । छलफलमा सहभागी विद्यार्थीहरूले आफूहरू महँगो शुल्क तिरेर अनलाइनमार्फत अध्ययन गर्न बाध्य भएको गुनासो गरेका थिए । कार्यक्रममा केही विद्यार्थीले नेपालका केही शैक्षिक परामर्शदाता संस्थाले यथार्थ जानकारी नदिएको समेत गुनासो गरेका थिए । अस्ट्रेलियास्थित शैक्षिक परामर्शदाताको संगठन एकाका अध्यक्ष भूपाल सिटौलाले आफूहरूले पर्याप्त सूचना दिन नसकेको स्वीकार गरे । हामीले आफ्नो व्यवसायभन्दा पनि विद्यार्थीको भविष्यलाई मध्यनजर गरेर सूचना दिनुपर्छ र यो हाम्रो दायित्व हो । तर सतही रूपमा यस्ता गलत सुझाव दिइएको भन्ने सुनेका छौं, सिटौलाले भने ।यसै वर्ष सबै विद्यार्थी आउन नपाउने कोरोना महामारी फैलिएसँगै नेपालमा रोकिएका हजारौं विद्यार्थी अस्ट्रेलिया सरकारले विद्यार्थी प्रवेशसम्बन्धी नीति परिवर्तन गर्ने आसमा छन् । तर अस्ट्रेलिया सरकारले अन्तर्राष्ट्रिय विद्यार्थीको आगमन तत्काल सहज नबनाउने बताएपछि उनीहरू सबै यसै वर्ष अस्ट्रेलिया आउन पाउने आशा झिनो बनेको छ । अस्ट्रेलियाली शिक्षामन्त्री एलन टजले सन् २०२१ भित्रमा सबै अन्तर्राष्ट्रिय विद्यार्थी फर्किसक्न निकै गाह्रो हुने बताएका छन् । त्यस्तै भिक्टोरिया राज्यका प्रिमियरले आफ्ना हजारौं नागरिक विदेशबाट फर्किन नपाएका भन्दै अन्तर्राष्ट्रिय विद्यार्थीको प्रवेश मुस्किल हुने जनाएका छन् । अस्ट्रेलियास्थित कानुन व्यवसायी सञ्जीव पाण्डेले पनि जुलाई सत्रका लागि विद्यार्थी आउन पाउने सम्भावना न्यून रहेको बताउँछन् । अस्ट्रेलियाका लागि मार्च र जुलाई सत्र अत्यन्तै महत्त्वपूर्ण भएकाले त्यसपछि आउने विद्यार्थी नोभेम्बर सत्रका लागि आउने र सो समयमा धेरै विश्वविद्यालयले सबै विषयमा भर्ना नगर्ने उनको बुझाइ छ । अस्ट्रेलियास्थित विश्वविद्यालय तथा कलेजले अनिवार्य क्वारेन्टाइनको व्यवस्था गरी विद्यार्थी ल्याउनुपर्ने माग गर्दै आएका छन् । तर यसबारे सरकारले भने निर्णय गरिसकेको छैन । सिड्नीस्थित किङ्गस्टन इन्स्टिच्युट अस्ट्रेलियाका प्रिन्सिपल दीपक खड्का भन्छन्, सरकारले आफ्नो नीति परिवर्तन नगरे नेपाली विद्यार्थी अध्ययनका लागि तत्काल आउन सक्ने सम्भावना छैन । अन्तर्राष्ट्रिय विद्यार्थीले अस्ट्रेलियाली अर्थतन्त्रमा ४० अर्ब डलर योगदान पुर्याउँदै आएका छन् । द गार्जियनका अनुसार यही जनवरी १० सम्ममा ३ लाख ५० हजार विद्यार्थी भिसा बाहकमध्ये ३९ प्रतिशत अस्ट्रेलिया बाहिरै छन् ।"
उत्तर कोरियाली कूटनीतिज्ञ भागेर दक्षिण पुगे,सोल (एजेन्सी) उत्तर कोरियाका एक वरिष्ठ कूटनीतिज्ञ भागेर शरण लिन दक्षिण कोरिया पुगेका सञ्चारमाध्यमहरूले जनाएका छन् । कुवेतका लागि उत्तर कोरियाली कार्यवाहक राजदूत र्यु ह्युनवू सन् २०१९ को सेप्टेम्बरमा परिवारसहित भागरे दक्षिण कोरिया पुगेका मेइल दैनिकले जनाएको छ । उक्त अखबारमा प्रकाशित समाचारअनुसार सन्तानको भविष्य उज्वल बनाउन चाहेका कारण र्युले आफू भागेको बताएका हुन् । दक्षिण कोरियाली अधिकारीहरूले भने र्यु आफ्नो देशमा आएको पुष्टि गर्न अस्वीकार गरेका छन् । दक्षिण कोरियाली सञ्चारमाध्यमहरूले र्यु सन् २०१९ को सेप्टेम्बरमा शरण खोज्दै दक्षिण कोरिया पुगेका जनाएका छन् । तर उनले शरण मागेको कुरा अहिलेसम्म गोप्य राखिएको थियो । उनी सन् २०१७ देखि कुवेतका लागि उत्तर कोरियाको कार्यवाहक राजदूत थिए । र्युका ससुराले पहिला उत्तर कोरियाको गोप्य कोषको नेतृत्व गरेका बताइएको छ । उत्तर कोरियाबाट प्रत्येक वर्ष करिब एक हजार जना भागेर दक्षिण पुग्छन् । तर वरिष्ठ कूटनीतिक अधिकारीहरू भाग्ने घटना भने निकै कम छन् । कडा सुरक्षा हुने सीमा क्षेत्रबाट दक्षिण कोरिया छिर्न वा चीनसँगको सीमा पार गर्न निकै ठूलो जोखिम रहेको छ । सन् २०१८ मा इटालीमा खटाइएका एक कूटनीतिज्ञ बेपत्ता भएका थिए । सन् २०१९ मा भागेका जो सोङगिलबारे एक वर्षपछि मात्रै सूचना सार्वजनिक भएको थियो । त्यस्तै यूकेका लागि उत्तर कोरियाका राजदूत थाए योङहो पनि सन् २०१६ मा परिवारसहित भागेका थिए । उनी अप्रिलमा भएको दक्षिण कोरियाको संसदीय चुनावमा विजयी भएका थिए ।
डेडिकेटेड र ट्रंक लाइनको महसुल उठाउने निर्णय,"नेपाल विद्युत् प्राधिकरणको सञ्चालक समितिले विवादित डेडिकेटेड र ट्रंक लाइनको विद्युत् महसुल उठाउने निर्णय गरेको छ । लोडसेडिङको समयमा उद्योगहरूलाई डेडिकेटेड र ट्रंक लाइनमार्फत दिइएको विद्युत् महसुल उठाउने, नउठाउने भन्ने विषयमा लामो समयदेखि विवाद रहँदै आएको छ । समितिको आइतबार बसेको बैठकले महसुल संकलन गर्ने निर्णय गरेको ऊर्जा, जलस्रोत तथा सिँचाइमन्त्री टोपबहादुर रायमाझीले बताए । लोडसेडिङका बेलामा डेडिकेटेड र ट्रंक लाइनबाट निरन्तर विद्युत् लिएका उद्योगहरूबाट करिब ९ अर्ब रुपैयाँ उठ्नुपर्ने प्राधिकरणले जनाउँदै आएको छ ।महसुल किस्ताबन्दीमा तिर्ने सुविधा दिनका लागि मोडालिटी तय गर्न प्राधिकरणका निमित्त कार्यकारी निर्देशकलाई निर्देशन दिइएको छ, मन्त्री रायमाझीले भने । यसअघि नै मन्त्रिपरिषद्ले डेडिकेटेड र ट्रंक लाइनबापतको केही महसुल संकलन गर्न र केही समयको महसुल विद्युत् नियमन आयोगमार्फत निर्णय गराएर छुट दिन सिफारिस गरेको थियो । तर, पहिले नै प्राधिकरणको सञ्चालक समितिले महसुल संकलन गर्ने निर्णय गरिसकेको र प्राधिकरणको आयमा समावेश गरिएकाले महसुल उठाउने निर्णय गरिएको मन्त्री रायमाझीले जानकारी दिए ।डेडिकेटेड र ट्रंक लाइनबाट विद्युत् जडान गरी पाऊँ भनी प्राधिकरणमा निवेदन नै नदिएको तर प्राधिकरणले पछि अतिरिक्त महसुलको बिल काटेको भन्दै उद्योगीहरूले यो रकम नतिर्ने बताउँदै आएका छन् । लोडसेडिङ अन्त्यपछि पनि डेडिकेटेड र ट्रंक लाइन शीर्षकमा विद्युत् उपयोग गरेको भन्दै ६७ प्रतिशत महँगो बिल प्राधिकरणले काटेको भन्दै उद्योगीहरूले महसुल नतिर्ने अडान लिएका छन् । निवेदन दिएर डेडिकेटेड र ट्रंक लाइन जडान गरेमा ६ घण्टाभन्दा बढी लोडसेडिङ भएको अवस्थामा दैनिक २० घण्टाभन्दा बढी विद्युत् उपभोग गरे मात्रै उक्त महसुल तिर्नुपर्ने प्राधिकरणकै विद्युत् महसुल विनियमावलीमा भएकाले रकम असुलीका लागि सरकारबाट जबर्जस्ती हुँदै आएको उद्योगीहरूको तर्क छ । महसुलबारे प्राधिकरण र उद्योगबीच विवाद भएपछि ऊर्जा सचिव दिनेश घिमिरेको संयोजकत्वमा सिफारिस समिति गठन गरिएको थियो । प्राधिकरणको सञ्चालक समितिले डेडिकेटेड र ट्रंक लाइनको महसुल निर्धारण गरेर तत्कालीन विद्युत् महसुल निर्धारण आयोगले स्वीकृत नगरुन्जेलको अवधि र लोडसेडिङ अन्त्य भइसकेपछिको अवधिको महसुलमा विवाद समाधानका लागि विद्युत् नियमन आयोगलाई सिफारिस गर्नुपर्ने निष्कर्ष सिफारिस समितिले निकालेको थियो । त्योबाहेकको अवधिको महसुल भने संकलन गर्नुपर्ने समितिले जनाएको थियो । समितिको सिफारिसलाई मन्त्रिपरिषद्ले स्वीकृत गरी कार्यान्वयन गर्न ऊर्जा मन्त्रालयलाई निर्देशन दिएको थियो । मन्त्रिपरिषद्को निर्णयअनुसार मन्त्रालयले सिफारिस कार्यान्वयनका लागि प्राधिकरण र आयोगलाई पत्र लेखिसकेको छ ।२०७२ असारमा प्राधिकरणको सञ्चालक समिति बैठकले डेडिकेटेड र ट्रंक लाइनको फिडरका लागि छुट्टै महसुल निर्धारण गरेको भए पनि तत्कालीन विद्युत् महसुल निर्धारण आयोगले मंसिरमा मात्रै त्यसलाई पारित गरेको थियो । प्राधिकरणले आयोगले महसुल पारित गर्नुअघि नै उद्योगहरूलाई डेडिकेटेड र ट्रंक लाइनको महसुल कार्यान्वयन गरेको थियो । यो अवधिको महसुल उठाउने वा नउठाउनेबारे निर्णय गर्न मन्त्रालयले विद्युत् नियमन आयोगलाई सिफारिस गर्ने भएको छ । यस्तै, २०७५ वैशाख ३१ गतेदेखि सरकारले लोडसेडिङ अन्त्य भएको घोषणा गरेकाले त्यसपछिको समयको डेडिकेटेड र ट्रंक लाइनबापतको महसुल लागू गर्ने वा नगर्ने विषयमा पनि निर्णय गर्न मन्त्रालयले आयोगलाई सिफारिस गरेको छ । ऊर्जा सचिव दिनेश घिमिरेको संयोजकत्वमा अर्थ मन्त्रालयका सचिव, उद्योग मन्त्रालयका सचिव, ऊर्जा मन्त्रालयका सहसचिव प्रवीण अर्याल, प्राधिकरणका तत्कालीन कार्यकारी निर्देशक कुलमान घिसिङ रहेको समितिले तयार पारेको प्रतिवेदन कार्यान्वयन गर्न मन्त्रिपरिषद्ले ऊर्जा मन्त्रालयलाई निर्देशन दिएको हो । प्राधिकरणले लोडसेडिङका बेलामा उद्योग र संवेदनशील क्षेत्रलाई प्रिमियम शुल्क लिएर दैनिक २० घण्टाभन्दा बढी विद्युत् उपलब्ध गराउँदै आएको थियो । २०७२ साउनदेखि प्राधिकरणले डेडिकेटेड र ट्रंक लाइनमार्फत उद्योग, अस्पताललगायतका क्षेत्रलाई निरन्तर विद्युत् उपलब्ध गराउन थालेको थियो । महालेखा परीक्षकको ५७ औं प्रतिवेदनमा पनि ट्रंक र डेडिकेटेड लाइनको साढे ६ अर्ब बक्यौता असुल गर्नुपर्ने सिफारिस गरिएको छ । सोही प्रतिवेदनका आधारमा प्राधिकरणले उद्योगीहरूलाई छुट बिल भन्दै बक्यौता तिर्न पत्राचार गरेपछि उद्योगीहरू अदालत गएका थिए । उद्योगीहरूले दायर गरेको रिटमा आफूले डेडिकेटेड र ट्रंक लाइन माग नै नगरेको र दैनिक २० घण्टाभन्दा कम विद्युत् उपभोग गरेको जस्ता तर्क गरिएको थियो । अदालतले महसुल विवाद प्राधिकरणमै रहेको पुनरावलोकन समितिमार्फत हल गर्न सुझाव दिएको थियो । अहिले २ सय ३१ वटा उद्योगले डेडिकेटेड प्रसारण लाइनमार्फत र ६७ वटा उद्योगले ट्रंक लाइनमार्फत विद्युत् लिइरहेका छन् । भक्तबहादुर पुन संयोजकत्वको समितिले तयार पारेको प्रतिवेदनअनुसार डेडिकेटेड र ट्रंक लाइनबाट विद्युत् लिने २ सय ९८ मध्ये १ सय ८५ ग्राहकले प्राधिकरणले तोकेकै महँगो शुल्क तिरिरहेका छन् । ५० वटा ग्राहक भने सरकारी अस्पताल, सामुदायिक खानेपानी र सिँचाइ वर्गका ग्राहक भएकाले प्रिमियम शुल्क लिनु नपर्ने प्रतिवेदनमा जनाइएको छ ।"
२३ जिल्लामा धान गोदाम बनाइँदै,"कृषि तथा पशुपन्छी विकास मन्त्रालयले कम्तीमा २३ जिल्लामा धानको गोदाम बनाउने गरी निर्देशिका तयार पारेको छ । धानको न्यूनतम समर्थन मूल्य तोक्दै आएको सरकारले खरिद र भण्डारणमा समस्या भएपछि गोदाम घर बनाउने तयारी गरेको हो । मन्त्रालयका सचिव योगेन्द्रकुमार कार्कीका अनुसार गोदाम घर निर्माणमा गाउँपालिका र नगरपालिकालाई पनि सहभागी गराइनेछ । चालु आर्थिक वर्षमा कम्तीमा २३ जिल्लामा गोदाम घर बनाउने गरी काम गरिरहेका छौं । तराई र भित्री मधेसलाई प्राथमिकता दिन्छौं, उनले भने, यसका लागि करिब १ अर्ब बजेट राखेका छौं । हाल कृषि मन्त्रालयको सिफारिस र उद्योग, वाणिज्य तथा आपूर्ति मन्त्रालयको सहमतिमा धानको समर्थन मूल्य तोकिन्छ । मूल्य तोकेपछि खाद्य व्यवस्था तथा व्यापार कम्पनीले धान किन्दै आए पनि लक्ष्य भेट्न सकेको छैन । चालु आर्थिक वर्षमा करिब ६ लाख क्विन्टल खरिद गर्ने लक्ष्य राखेकामा हालसम्म २ लाख २३ हजार ५ सय ७७ क्विन्टल मात्रै किनेको छ । यसपालि कृषिले सहकारीमार्फत पनि धान खरिद गरिरहेको छ । सचिव कार्कीका अनुसार सहकारीहरूले १ लाख टन किन्ने लक्ष्य राखेकामा हालसम्म ४०४५ हजार टन खरिद गरिसकेका छन् । सहकारीबाट पहिलो वर्षमै राम्रो खरिद भयो, उनले भने ।सहकारीहरूले धान खरिद गरेबापत अनुदानसमेत पाइरहेका छन् । सरकारले न्यूनतम समर्थन मूल्यमा धान खरिद र व्यवस्थापन गर्नेसम्बन्धी निर्देशिका२०७७ मार्फत अनुदान दिने व्यवस्था गरेको छ । जसअनुसार इच्छुक सहकारीलाई किसानबाट न्यूनतम मूल्यमा धान खरिद गर्दा प्रतिक्विन्टल १ सय १२ रुपैयाँ अनुदान दिइने जनाएको छ । उक्त रकम लोड, अनलोड, ढुवानी, प्याकेजिङ, बोरालगायत खर्च व्यवस्थापनका लागि सहकारीलाई उपलब्ध गराइनेछ । खाद्य व्यवस्था तथा व्यापार कम्पनीका बिक्री वितरण विभाग प्रमुख भीम थापाले गोदामकै कारण धान खरिदमा कठिनाइ भएको बताए । उनका अनुसार कम्पनीसँग १ सय ६४ गोदाम छन् । ती गोदाम घरमा १ लाख ५९ हजार ३ सय ३० मेट्रिक टन धान राख्न सकिन्छ । तर गोदामहरू छैटौं र सातौं योजनामा बनेकाले अधिकांश मर्मत गर्नुपर्ने अवस्थामा छन् । क्षमताअनुसार प्रयोग गर्न नसकिएको कम्पनीले जनाएको छ । गोदामहरू पहाडमा छन् । तर धान खरिद तराईमा मात्रै हुन्छ । गोदामकै अभावले धनगढीटीकापुरतिर धान बाहिरै राख्नुपरेको छ, उनले भने । कृषि मन्त्रालयका प्रवक्ता श्रीराम घिमिरेका अनुसार गोदाम घर निर्माण गर्ने निर्देशिका अर्थ मन्त्रालयमा पुगेको छ । अर्थबाट स्वीकृत भएपछि कृषिले सूचना निकाल्छ । स्थानीय निकायले दरखास्त हाल्छन्, उनले भने, त्यहीअनुसार छनोट भएर गोदाम घर निर्माण हुन्छ । गोदाम घर चालु आर्थिक वर्षमा सुरु गरेर अर्को वर्षसम्ममा सम्पन्न गरिने उनले बताए । कानुनी प्रक्रिया पूरा गर्दा केही ढिलाइ भएको छ । यद्यपि, यही वर्षदेखि सुरु गर्छौं, उनले भने । मन्त्रालयका अनुसार क्षमताअनुसार स्थानीय तहले निर्माण गर्नेछन् । नीति र पैसा भने संघले पठाउने जनाएको छ । अहिले यतिउति क्षमता भन्ने टुंगो लागेको छैन । जहाँजहाँबाट माग आउँछ, केन्द्रले पैसा पठाउँछ, सचिव कार्कीले भने, दीर्घकालीन योजना हो । धानको सिजनमा धान राख्ने र गहुँको सिजनमा गहुँ राख्न सकिन्छ ।यस्तै, मलको सुनिश्चितता गर्न ७ वटै प्रदेशमा बफर स्टक राख्ने तयारी गरिरहेको उनले बताए । किसानलाई सूचीकृत गर्न एप बनाइएको छ । उक्त एप फागुनमा उद्घाटन हुन्छ, सचिव कार्कीले भने, किसानहरूले त्यो एपमा आफ्नो विवरण भर्छन् । गाईभैंसीपालन, जग्गाको अवस्थालगायत सूचीकृत गरिन्छ । त्यहीअनुसार मल, बीउ सेवा सुविधालगायत उपलब्ध गराइन्छ । बिमा र कृषि ऋणलाई व्यवस्थित गर्न विभागका निर्देशक, कृषिविज्ञ र बैंकहरूसँग छलफल भइरहेको जनाइएको छ ।"
रसुवागढी नाकाबाट एक वर्षदेखि निर्यात ठप्प,"रसुवागढी नाकाबाट चीनतर्फ हुने निर्यात एक वर्षदेखि ठप्प छ । आयात पनि न्यून मात्रामा भइरहेको छ । नेपाली कन्टेनर सामान लिन केरुङ जान नपाएको एक वर्ष पूरा भयो । अहिले नाकाबाट दैनिक चाइनिज ५ कन्टेनर मात्र सामान आयात भइरहेको छ ।गत वर्षको माघ १५ देखि आयात प्रभावित भएको हो । सुरुमा हिमपात र ल्होसार पर्वका कारण बन्द भएको आयात कोभिड१९ देखा परेपछि ठप्पप्रायः भयो । पटकपटक आयात ठप्प हुँदा सयौं व्यवसायीका अर्बौं मूल्य बराबरका सामान चीनतर्फ रोकिएका छन् । केरुङभन्दा माथि खासा, न्यालम धिङग्री, सिगात्सेलगायत ठाउँमा गोदाममै सामान थन्किएको व्यापारी धर्म पौडेलले बताए । एक वर्षदेखि करिब २ सयभन्दा बढी नेपालीका खाली कन्टेनर केरुङमा नै रोकिएका छन् । रसुवा भन्सार कार्यालयका प्रमुख भन्सार अधिकृत रामप्रसाद रेग्मीले व्यापारीका रोकिएका सामान ल्याउन चिनियाँ भन्सार प्रशासनसँग पहल गरिरहेको जनाए । नाका प्रभावित भएपछि सामान आयात पनि घटेको छ । चालु आर्थिक वर्षको पहिलो चौमासिकमा यस नाका हुँदै ३ अर्ब ७३ करोड ४ लाख ८६ हजार मूल्य बराबरको सामान आयात भएको छ । अघिल्लो आर्थिक वर्षको सोही अवधिमा १९ अर्ब ४१ करोड ७४ लाख ३६ हजार रुपैयाँको आयात भएको रसुवा भन्सार कार्यालयको तथ्यांक छ । आयात घटेसँगै राजस्व संकलन पनि घटेको भन्सार कार्यालयले बताएको छ । अहिले धेरैजसो राजस्व तिर्न नपर्ने खालका सामान आयात भइरहेको छ । कार्यालयले चालु आवको पहिलो चौमासिकमा १ अर्ब ४ करोड ५८ लाख ७१ हजार मात्र राजस्व संकलन गरेको छ । जबकि २ अर्ब ९३ करोड ४ लाख ५२ हजार राजस्व उठाउने लक्ष्य राखेको थियो । भन्सार विभागले चालु आवका लागि रसुवा भन्सार कार्यालयलाई ११ अर्ब ३३ करोड ७५ लाख २९ हजार रुपैयाँ राजस्व संकलन गर्ने लक्ष्य दिएको छ । चीनबाट हुने धेरैजसो आयात २०७२ मंसिरदेखि यही नाकाबाट हुँदै आएको छ । यस नाकाबाट तयारी कपडा, स्याउ, लेडिज सेन्डल, रबर, प्लास्टिकका जुत्ता चप्पल, हाते झोला, छालाको जुत्ता, मोटरको ब्याट्री, यूपीएस, प्लास्टिकका सामानलगायत वस्तुहरू आयात हुन्छन् । नेपालबाट चीनतर्फ धातुको मूर्ति, शृंगारका सामान, ऊनी गलैंचा, कार्पेट, भाँडाकुँडालगायत वस्तुहरू निर्यात हुने गरेको छ ।"
टेन्डर प्रक्रिया सुरु गरिँदै,"अछामको साँफेबगर नगरपालिका१० स्थित घुँघरकोटमा २० मेगावाटको बूढीगंगा अर्द्धजलाशययुक्त जलविद्युत् आयोजना निर्माणको अन्तिम तयारीमा पुगेको छ । खाडी मुलुक कतार र साउदी अरबको ऋण लगानी रहने आयोजनाको निर्माण थाल्न टेन्डर प्रक्रिया सुरु हुन लागेको छ । ६ महिनाभित्रै टेन्डर प्रक्रिया पूरा गरेर निर्माण सुरु गर्ने लक्ष्य रहेको आयोजनाका प्रमुख सूर्यप्रसाद रिजालले बताए । अहिले टेन्डर अघि पूर्वयोग्यता (आईपीओ) का सूचना जारी भइसकेको छ । पूर्वतयारीका सबै काम सकिएको छ, रिजालले भने, निर्माण कम्पनीहरूबाट पूर्वयोग्यता खरिद प्रक्रिया पनि सुरु भएको छ । टावर राख्ने ठाउँको जग्गा अधिग्रहण बाँकी छ । अब त्यो पनि सुरु गर्छौं । २०७२ असार १४ मा सम्झौता भई २०७३ पुसमा डीपीआर बनाउने जिम्मा पाएका अस्ट्रेलियन कम्पनी स्मेक इन्टरनेसनल प्रालि र नेपालको कम्पनी उदय कन्सल्टेन्सीले २ महिना अघि मात्रै विस्तृत परियोजना प्रतिवेदन (डीपीआर) तयार पारेको आयोजना कार्यालयले जनाएको छ । डीपीआरको लागत १९ करोड ९१ लाख ३३ हजार रुपैयाँ रहेको छ । आयोजना बनाउन २०५२ सालदेखि अध्ययन सुरु भएको थियो । सम्भाव्यता अध्ययन र वातावरणीय प्रभाव मूल्यांकन अध्ययनअनुसार आयोजनाको अनुमानित कुल लागत करिब ६ अर्ब रुपैयाँ रहेको छ । आयोजना प्रमुख रिजालका अनुसार आयोजना निर्माणका लागि २०१४ जुन १८ मा साउदी फन्ड फर अरब डेभलपमेन्टसँग ६ अर्ब रुपैयाँको ऋण सम्झौता भइसकेको छ । त्यसैगरी २०१२ जुलाई ४ मा कुवेत फन्ड फर अरब इकोनोमिक डेभलपमेन्टसँग ५ मिलियन कुवेती दिनार (१८ अर्ब रुपैयाँ) ऋण सम्झौता भएको थियो । बाँकी रकम नेपाल सरकारले बेहोर्ने उक्त ऋण सम्झौतामा उल्लेख गरिएको उनले बताए । आयोजनाबाट उत्पादित विद्युत् सुदूरपश्चिमका जिल्लाहरूमा खपत हुने र बाँकी कैलालीको पहलमानपुरसम्म लगेर केन्द्रीय प्रसारण लाइनमा जोड्ने लक्ष्य छ । ८६४ हेक्टर क्षेत्रफल रहेको आयोजनाको मुख्य संरचनामा बाँध, इन्टेक, सेटलिङ, बेसिन, सुरुङ, सर्जट्यांक, विद्युत् गृह, टेलरेस, सवस्टेसन र प्रसारण लाइन आदि निर्माण हुने आयोजना कार्यालयले जनाएको छ । नयाँ भवनमा कार्यालय सारेपछि आयोजनाले आन्तरिक काम अघि बढाएको छ । भवन निर्माणको जिम्मा पाएको बिकेओल बिल्डर्स काठमाडौंलाई पटकपटक ताकेता गरेपछि सम्झौता भएको ३ वर्षमा ८ करोड ६८ लाखको लागतमा आयोजनाको कार्यालय र आवास भवन निर्माण भएको हो । आयोजनालाई आवश्यक पर्ने २९९ रोपनी जग्गासमेत अधिग्रहण गरेको आयोजना प्रमुख रिजालले बताए । आयोजनाका अनुसार बाँध क्षेत्रका लागि अछामकै मेल्लेख गाउँपालिका४ कुस्कोटमा करिब ३८ रोपनी र साँफेबगर नगरपालिका१३ बाब्लामा ३२ रोपनी जग्गा अधिग्रहण गरिएको छ । डुबान क्षेत्रमा पर्ने कुस्कोटमा करिब ११ रोपनी र बाजुराको बूढीगंगा नगरपालिका१० बाह्रबिसमा करिब २२ रोपनी जग्गा अधिग्रहण भएको छ । यसैगरी बाँधस्थल तथा सर्जट्यांकका लागि हात्तीकोटमा करिब ९१ रोपनी र क्याम्प स्थल तथा पहुँच मार्गका लागि घुँघुरकोटमा करिब ६५ रोपनी जग्गा अधिग्रहण गरिएको छ । पुल बनाउन २०७३ साउन ९ मा करिब १ करोड २५ लाखमा श्याम सुन्दरश्री गीताहिम सगरमाथा जेभी काठमाडौंसँग सम्झौता भएको थियो । हाल पुल निर्माणका लागि ट्र्याक खोलिएको र अन्य कार्यसमेत अन्तिम चरणमा पुगेको छ ।"
महासंघको कर तथा राजस्व समिति विस्तार,"काठमाडौं (कास) नेपाल उद्योग वाणिज्य महासंघको कार्यकारिणी समिति सदस्य सन्दीपकुमार अग्रवाल कर तथा राजस्व समितिको सभापति चयन भएका छन् । समितिमा गोविन्द ढुंगेल, पूर्वकारिणी समिति सदस्य कृष्णप्रसाद दुलाल र लक्ष्मी ग्रुपका निर्देशक नीरञ्जन श्रेष्ठ पनि चुनिएका छन् । त्यस्तै समिति सदस्यमा फ्रेट फरवार्डर एसोसिएसन अफ नेपालका प्रथम उपाध्यक्ष राजेन्द्र संग्रौला र नेपाल औषधि उत्पादक संघका निवर्तमान अध्यक्ष दीपकप्रसाद दाहाल छन् । समितिको आमन्त्रित सदस्यमा महासंघको उद्योग समिति सभापति भरतराज आचार्य, निर्यात प्रवर्द्धन समितिका सभापति मनीषलाल प्रधान, व्यापार समितिका सभापति विजय सिंह वैद्य, अन्तर्राष्ट्रिय लगानी प्रवर्द्धन समितिका सभापति आनन्दकुमार वगाडिया, बैंक, वित्तीय तथा बिमा समितिका सभापति साहिल अग्रवाल छन् । महासंघका अध्यक्ष शेखर गोल्छाले समितिमा विभिन्न जिम्मेवारीमा चयन भएका सदस्यलाई औपचारिक पत्र हस्तान्तरण गरे । अध्यक्ष गोल्छाले महासंघ सचिवालयमा कर राजस्वसम्बन्धी समस्या एवं गुनासो सम्बोधन गर्न एक इकाइ स्थापना गर्ने योजना रहेको पनि सुनाए ।"
रारामा बढे पर्यटक,"मुगु (कास) कोरोना महामारीका कारण पर्यटकीय गतिविधि शून्य भएको रारामा चिसोसँगै पर्यटकको संख्या बढ्न थालेको छ । तीन साताअघि रारामा भारी हिमपात भएपछि यहाँ पर्यटकको संख्या बढेको हो । हिमपातपछि रारा आसपासका लेकाली क्षेत्र सेताम्मे छन् । मौसम पनि सफा छ । चालु आर्थिक वर्षमा ३ हजार ६ सय २५ आन्तरिक र तीन जना विदेशी पर्यटक रारा आएको रारा राष्ट्रिय निकुञ्जले जानकारी दिएको छ । गत वर्ष झन्डै पाँच हजार पर्यटक रारा आएका थिए । कोरोनाका कारण चैतदेखि असारसम्म रारा पर्यटकविहीन बन्यो, निकुञ्जका निमित्त संरक्षण अधिकृत यज्ञ रोकायाले भने, साउनयता पर्यटक आगमन बढिरहेको छ ।"
कुपन्डोलमा सानिमा बैंकको शाखा,काठमाडौं (कास) सानिमा बैंकले सोमबारदेखि ललितपुरको कुपन्डोलमा शाखा सञ्चालनमा ल्याएको छ । ब्रान्ड प्रवर्द्धक कलाकार मदनकृष्ण श्रेष्ठ र हरिवंश आचार्यले शाखाको उद्घाटन गरे । बैंकले यो नयाँ शाखाबाट ग्राहकहरूलाई आधुनिक बैंकिङ सुविधा उपलब्ध गराउने जानकारी दिएको छ ।
कुवेतको लुलु एक्सचेन्जबाट मेगा सेवा,काठमाडौं (कास) मेगा बैंक नेपालले कुवेतमा मेगा रेमिट सेवा विस्तार गरेको छ । बैंक र कुवेतको लुलु एक्सचेन्ज कम्पनी लिमिटेडबीच रेमिट्यान्स कारोबारसम्बन्धी सम्झौता भएको थियो । सम्झौताअनुसार कुवेतमा रहेका नेपालीहरूले यसबाट रकम पठाउन सक्छन् ।
ग्लोबल र भण्डारा सहकारीबीच सम्झौता,"काठमाडौं (कास) ग्लोबल आईएमई बैंक र भण्डारा दुग्ध उत्पादक सहकारी संस्थाबीच कृषि अनुदान कर्जामा साना किसानको पहुँच बढाउनका लागि सम्झौता भएको छ । बैंकका वाग्मती प्रादेशिक कार्यालय उपप्रमुख विदुर ज्ञवाली र संस्थाका अध्यक्ष डिल्लीप्रसाद थपलियाले सम्झौतापत्रमा हस्ताक्षर गरे । सम्झौताअनुसार बैंकले भण्डारालगायत चितवनका विभिन्न ठाउँहरूमा बाख्रापालन, डेरी, तरकारी खेती, कुखुरापालन, बंगुरपालन, माछापालन र फलफूलहरूको उत्पादन गर्ने कृषकहरूलाई स्थानीय सहकारीको सिफारिसमा सहुलियतपूर्ण कर्जा उपलब्ध गराउनेछ । साथै संस्थाले बैंकको सिफारिसमा साना किसानहरूलाई आवश्यक तालिमको व्यवस्था गर्नेछ ।"
सिटिजन्सका ग्राहकलाई वन डे थ्रिडीमा छुट,"काठमाडौं (कास) सिटिजन्स बैंक इन्टरनेसनल र वन डे थ्रिडी आर्ट रेस्टुरेन्ट, कुमारीपाटीबीच बैंकका ग्राहकहरूलाई छुट उपलब्ध गराउनेसम्बन्धी सम्झौता भएको छ । सम्झौताअनुसार बैंकका कार्डवाहक तथा मोबाइल बैंकिङ प्रयोगकर्ताहरूले रेस्टुरेन्टको सेवामा छुट पाउँछन् ।"
गरिमा विकास बैंकको स्मार्ट टेलर,काठमाडौं (कास) गरिमा विकास बैंकले स्मार्ट टेलर को सुरुवात गरेको छ । बैंकले डिजिटल बैकिङलाई प्रभावकारी बनाउन यो सेवा सुरु गरेको हो । मोबाइल बैंकिङमार्फत शाखामा उपलब्ध क्युआरलाई स्क्यान गरी पैसा झिक्न मिल्ने खालको स्मार्ट टेलरको सुरुवात गरेको बैंकले जानकारी दिएको छ ।
ईसेवामा खाता खोल्ने ४० लाखभन्दा बढी,काठमाडौं (कास) भुक्तानी सेवा प्रदायक कम्पनी ईसेवा सोमबार १२ औं वर्षमा प्रवेश गरेको छ । सो अवसरमा कम्पनीले मोबाइल तथा इन्टरनेटको माध्यमबाट भुक्तानी गर्न सकिने सेवामा प्रत्यक्ष रूपमा खाता खोल्नेको संख्या ४० लाख नाघेको जनाएको छ । अप्रत्यक्ष रूपमा करिब १ करोड ५० लाख व्यक्तिले ईसेवामार्फत सेवा लिइरहेको बताइएको छ । हाल ईसेवाका देशभर करिब एक लाखभन्दा बढी एजेन्ट (ईसेवा जोन तथा पोइन्ट) छन् । नगदरहित अर्थतन्त्रको परिकल्पना गर्दै सन् २००९ मा बेटा भर्जन रिलिज गरी २०१० जनवरी २५ बाट सेवा सुरु गरेको ईसेवाले अहिले देशभर सञ्जाल बढाइरहेको छ ।
जीभीको भाइबरबाट औषधि मगाउँदा छुट,काठमाडौं (कास) जीभी हेल्थ प्रालि र राकुटेन भाइबरबीच फार्मेसी च्याटबटबाट सुरु गर्नेसम्बन्धी सम्झौता भएको छ । सम्झौतापछि जीभीको हेल्थ केयर एप प्रयोगकर्ताहरूले भाइबरको च्याट माध्यमबाट आफ्नो प्रेसक्रिप्सन अपलोड गरी अनलाइन औषधि मगाउन सक्छन् । जीभीले अनलाइनबाट मगाइने प्रेसक्रिप्सन औषधिहरूमा १२ प्रतिशत र स्किन केयर उत्पादनहरूमा २५ प्रतिशत छुट दिने जानकारी दिएको छ । च्याटबटबाट अर्डर गर्ने ग्राहकहरू मासिक लक्की ड्रमा सहभागी हुन सक्छन् । विजेताले १० हजार रुपैयाँ बराबरको गिफ्ट ह्याम्पर प्राप्त गर्ने जीभीले जानकारी दिएको छ ।
गाईघाटमा सामसङको डिजिटल प्लाजा,काठमाडौं (कास) सामसङ इलेक्ट्रोनिक्स र घरेलु उपकरणहरूको आधिकारिक वितरक हिम इलेक्ट्रोनिक्स प्रालिले आइतबार उदयपुरको गाईघाटमा सामसङ डिजिटल प्लाजाको उद्घाटन गरेको छ । एक समारोहबीच हिम इलेक्ट्रोनिक्सका उपाध्यक्ष प्रभाकरशमशेर थापाले उक्त प्लाजाको उद्घाटन गरे ।
बजाजको एक्सचेन्ज अफर मेला,भैरहवा (कास) बजाज अटो मोबाइल्सको भैरहवास्थित आधिकारिक बिक्रेता बज अटोमोबाइल्स प्रालिले सोमबारदेखि चार दिनसम्म एक्सचेन्ज मेला अफर ल्याएको छ । माघ १२ गतेदेखि १६ गतेसम्म सञ्चालन हुने मेलामा बजाज कम्पनीका प्रत्येक नयाँ मोटरसाइकलको खरिदमा १० हजार नगद छुट दिइने कम्पनीका प्रबन्ध निर्देशक हरिबहादुर थापाले बताए । यसैगरी कुनै पनि कम्पनीको मोटरसाइकलको प्रचलित बजार मूल्यमाथि थप १५ हजार रुपैयाँ पनि प्रदान गरिनेछ ।
सेमिफाइनलमा पुलिस,"आर्मीमाथि एपीएफ हाबीएपीएफ गत वर्ष उपविजेता आर्मीलाई ६ रनले पराजित गरी समूह ए को विजेता बन्यो । एपीएफले आफूले खेलेका सबै ४ खेलमा जित हात पार्यो । सोमपाल कामी, करण केसी र कुशल मल्ल टी१० का लागि यूएई लागेपछि उनीहरूबिनै खेलिरहेको आर्मीको यो पहिलो हार हो । कीर्तिपुरस्थित त्रिवि क्रिकेट मैदानमा आर्मीले टस जितेपछि ब्याटिङ गर्न आएको एपीएफ ४९२ ओभरमा २ सय ४० रन बनाई अलआउट भयो । युवा ब्याट्सम्यान सुमित महर्जनले सर्वाधिक ४६ रन बनाए । उनले ६८ बलमा ५ चौका र २ छक्का प्रहार गरे । ओपनर आसिफ शेख ७ रनमै आउट भए । उनका ओपनिङ जोडी सुवास खकुरेलले ८२ बलमा ६ चौकासहित ३८ रन जोडे । कप्तान शरद भेषावकर ५९ बल खेलेर २ चौकासहित २४ रन बनाए । सन्दीप जोराले २८ बलमा ४ चौका र १ छक्कासहित २८, वसन्त रेग्मीले २४ बलमा १ चौका र १ छक्कासहित २०, अमरसिंह राउटेलाले १४ बलमा १ चौका र २ छक्कासहित २६, भुवन कार्की ८, कमलसिंह ऐरी शून्य र किशोर महतो ४ रनमा आउट भए । आर्मीका हरिबहादुर चौहानले ५ विकेट लिए । उनले ९४ ओभरमा १ मेडन राख्दै ६० रन खर्चे । शाहब आलमले २, आकाश चन्द, विक्रम सोब र सुसन भारीले ११ विकेट लिए । जवाफमा आर्मीले ८ विकेट गुमाई २ सय ४० रनमात्र बनाउन सक्यो । आर्मीको सुरुआत राम्रो रहेन । लोकेश बम २१ रनमा आउट भए । त्यसपछि आएका हरि र कप्तान विनोद भण्डारी शून्यमा आउट भए । भेट्रान ओपनर अनिल मण्डल र रोहित पौडेलले ७० रन जोडे । अनिलले ४५ रनमा रनआउट हुनुपूर्व ७६ बल खेल्दै ६ चौका प्रहार गरे । रोहितले ६७ बल खेल्दै १ चौकासहित ३० रन बनाए । भीम सार्कीले २७, राजेश पुलामीले ३३, विक्रम सोबले २८ रन बनाए पनि आर्मीलाई जिताउन सकेनन् । आकाश १४ बलमा १६ र शाहब आलम १५ बलमा २० रनमा अविजित रहे । म्यान अफ द म्याच कमलले १० ओभरमा १ मेडन राख्दै ३१ रन खर्चेर ३ विकेट लिए । उनकै लगातार बलमा लोकेश र हरि आउट भए । कमलले विनोदलाई पनि पेभेलियन फर्काएर एपीएफलाई सुरुआती सफलता दिलाए । भुवन कार्कीले १० ओभरमा २ मेडन राख्दै ३६ रन खर्चेर २ र अविनाश बोहराले १ विकेट लिए ।"
चन्द्रपुरको पहिलो जित,"काठमाडौं (कास) चन्द्रपुर नगरपालिकाले सविता रानामगरको ह्याट्रिक सहयोगमा सोमबार चौदण्डीगढी नगरपालिकालाई ७१ ले पन्छाउँदै राष्ट्रिय महिला लिगमा पहिलो जित हात पारेको छ ।सातदोबाटोस्थित एन्फा कम्प्लेक्समा भएको खेलमा अग्रता भने चौदण्डीगढीले लिएको थियो । अञ्जना थुलुङले २३ औं मिनेटमा गोल गर्दै चौदण्डीगढीलाई अगाडि बढाए पनि दिलकुमारी रानामगरले पहिलो हाफको इन्ज्युरी समयमा चन्द्रपुरलाई बराबरीमा पुर्याइन् । त्यसपछि दोस्रो हाफमा चन्द्रपुरले ६ गोल थप्दै तीन अंक जोड्यो । यस्तोमा दिलकुमारीले दुई गोल गरिन् भने रजनी थोकर र सुनीता भोलानले पनि एकएक गोल गरिन् । सविता ७१, ६९ र ७८ औं मिनेटमा गोल गर्दै यो महिला लिगमा ह्याट्रिक गर्ने तेस्रो खेलाडी भइन् ।"
महिला तथा पुरुष भलिबल हुने,"पोखरा (कास) पोखरामा राष्ट्रियस्तरको महिला तथा पुरुष क्लब च्याम्पियनसिप भलिबल माघ २७ देखि हुने भएको छ । टाइगर ग्रुप अफ पोखरा नेपालले आयोजना गर्ने टाइगर कप आमन्त्रित प्रतियोगिता फागुन १ सम्म चल्नेछ । प्रतियोगितामा महिलातर्फ एपीएफ क्लब, त्रिभुवन आर्मी, नेपाल पुलिस र न्यु डायमन्ड एकेडेमी तथा पुरुषतर्फ एपीएफ, आर्मी, नेपाल पुलिस र गण्डकी प्रदेश टिमको सहभागिता रहने सोमबार पत्रकार सम्मेलनमा जानकारी गराइयो । राउन्ड रोबिन लिगका आधारमा खेलाइने प्रतियोगितामा महिला र पुरुष विजेताले समान डेढ लाख रुपैयाँ पुरस्कार पाउने टाइगर ग्रुपका अध्यक्ष नारायणप्रसाद शर्माले बताए । दोस्रोले ७५ हजार तथा तेस्रोले ३५ हजार पाउनेछन् । सान्त्वनातर्फ दुई टिमलाई समान १५ हजार प्रदान गरिनेछ । महिला र पुरुषतर्फका सर्वोत्कृष्ट खेलाडीले जनही २० हजार, उत्कृष्ट सर्भर, सेटर, ब्लकर, डिफेन्डर र स्पाइकरले जनही ५ हजार रुपैयाँ व्यवस्था गरिएको छ ।"
एट्लेटिको र बार्सिलोना विजयी,"म्याड्रिड (एएफपी) एट्लेटिको म्याड्रिडले एक गोलले पछाडि रहेको स्थिति उल्टाएर आइतबार स्पेनी ला लिगामा भ्यालेन्सियालाई ३१ हराएर शीर्षस्थानमा ७ अंकको ठोस अग्रता कायम राख्यो । भ्यालेन्सियाले उरोज राचिचको गोलले अग्रता लिएयता एट्लेटिकोका तर्फबाट जाओ फेलिक्स, लुइस स्वारेज र एन्जेलो कोरेराले गोल गरे ।"
लाम्पार्ड बर्खास्त,लन्डन (एएफपी) चेल्सीले सोमबार आफ्नो व्यवस्थापक फ्रान्क लाम्पार्डलाई बर्खास्त गरेको छ । उनले १८ महिना मात्र क्लब सम्हाल्ने मौका पाए । अब उनको स्थानमा पेरिस सेन्ट जर्मेन (पीएसजी) का पूर्वप्रशिक्षक थोमस टुचेलले मौका पाउने भनिएको छ । गत साता लेस्टर सिटीको हातबाट पराजित भएपछि ४२ वर्षे लाम्पार्डको भविष्यलाई लिएर गम्भीर प्रश्न उठ्न थालेको थियो । चेल्सीले लिगका पछिल्ला ५ खेलमध्ये एकै जित निकाल्न सकेको छ । चेल्सीबाट लाम्पार्डको अन्तिम खेल एफए कपको चौथो चरणमा लुटनविरुद्ध ३१ जित रह्यो । सन् २०१९ मा चेल्सीले उनलाई तीन वर्षका लागि अनुबन्ध गरेको थियो ।
इंग्ल्यान्डको ह्वाइटवास,गेल (एएफपी) इंग्ल्यान्डले श्रीलंकाविरुद्धको दोस्रो तथा अन्तिम टेस्ट सोमबार चौथो दिनमै जितेको छ । यससँगै दुई टेस्ट शृंखला २० ले जितेर टोलीले ह्वाइसवास गरेको छ । इंग्ल्यान्डले जितनिम्ति दोस्रो इनिङ्समा १ सय ६४ रनको लक्ष्य पाएकामा ४ विकेट गुमाई ६ विकेटको जित दर्ता गर्यो । इंग्ल्यान्ड लक्ष्य पछ्याउने क्रममा एक समय ४ विकेट गुमाएर ८९ रनको स्थितिमा थियो । डम सिबलीले ५६ रन बनाएर नटआउट रहे । उनले जोस बटलरसँग मिलेर निर्णायक ७५ रनको साझेदारी गरे । बटलर ४६ रन बनाएर नटआउट रहे । श्रीलंका दोस्रो इनिङ्समा १ सय २६ रनमात्र बनाएर अलआउट भयो ।
ओल्ड ट्राफोर्डमा लिभरपुलको हार,"लन्डन (एएफपी) ब्रुनो फर्नान्डेजले ७८ औं मिनेटमा फ्रिकिकबाट गरेको उत्कृष्ट गोल मद्दतमा म्यानचेस्टर युनाइटेडले आइतबार एफए कप फुटबलमा लिभरपुललाई ३२ ले हराएको छ । ओल्ड ट्राफोर्डमा भएको खेलमा लिभरपुलले मोहम्मद सलाहको गोलमा अग्रता लिएको थियो । त्यसयता मेसन ग्रिनउडले बराबरी गोल गरे भने मार्कस रसफोर्डले दोस्रो गोल थपे । लिभरपुलको बराबरी गोल पनि सलाहकै नाममा रह्यो । त्यो स्थितिमा फर्नान्डेजले निर्णायक गोल गरे र म्यानचेस्टर पाँचौं चरण पुग्न सफल रह्यो । अन्य खेलमा चेल्सीले लुटनलाई ३१, लेस्टर सिटीले ब्रेन्टफोर्डलाई ३१, बर्नलीले फुलहमलाई ३० र एभरटनले सेफिल्ड युनाइटेडलाई ३० ले हराए ।"

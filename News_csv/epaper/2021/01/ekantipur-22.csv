शीर्षक,विवरण
प्रतिनिधिसभा विघटन : राजपत्रमा सूचना खोइ ?,"कसरी उठ्यो प्रसंग ?सर्वोच्च अदालतमा राजपत्रको प्रसंग एकाएक उठेको होइन । अधिवक्ता टीकाराम भट्टराईले बहस गरिरहेका बेला यो सरकार संविधानको धारा ७६ को उपधारा १ अनुसार नभई २ अनुसारको भएको जिकिर गरिरहेका थिए । कुनै एउटा दलको बहुमत प्राप्त प्रधानमन्त्रीका रूपमा नभई तत्कालीन नेकपा एमाले र माओवादी केन्द्रको संयुक्त सरकारको नेतृत्व गरेर ओली प्रधानमन्त्री भएको र त्यो सूचना राजपत्रमा समेत प्रकाशित भएको उनको जिकिर थियो । त्यसपछि दुवै दल एक भएपछि संयुक्त संसदीय दलको बैठकबाट ओली नै नेता चुनिए पनि राजपत्रमा राष्ट्रपतिबाट सूचना प्रकाशित नभएकाले ओलीको कानुनी हैसियत संयुक्त सरकारकै प्रधानमन्त्रीका रूपमा रहने भट्टराईको दाबी थियो । त्यही बीचमा इजलासका तर्फबाट प्रधानन्यायाधीश चोलेन्द्रशमशेर जबराले हस्तक्षेप गरी एकाएक प्रश्न सोधे । रिट निवेदनमा नै तपाईंहरूले यो सरकार धारा ७६ को उपधारा १ (एउटै दलको बहुमत) अनुसार बनेको भनेर लेख्नुहुन्छ, बहसमा अर्को थोक भन्नुहुन्छ, जबराले प्रश्न सोध्दै भने, यस किसिमको कुरा के हो ? हामीले कुनलाई आधार मान्ने ?जवाफमा अधिवक्ता भट्टराईले २०५२ सालमा मनमोहन अधिकारीले प्रतिनिधिसभा विघटन गर्दा पनि यस किसिमले प्रश्न उठ्दा निवेदनहरूमा तथ्यमा फरक परे पनि आधिकारिक सूचनालाई प्रमाणका रूपमा लिनुपर्ने मान्यता स्थापित भएको बताए । इजलासले लिखित जवाफमा भएको विवरणलाई प्रमाण मान्ने हो र ? उनले भने, अदालतले राजपत्र वा आधिकारिक सूचना हेर्ने हो कि अरू विषय हेर्ने हो ? संवैधानिक इजलासमा बसेका न्यायाधीश अनिलकुमार सिन्हाले राजपत्रको सूचना यसमा नभएजस्तो छ भन्दै सोधखोज गर्न थाले । अनि उनले अर्को प्रश्न पनि तेर्स्याए, धारा ७६ को २ (दुई दलको सरकार) पछि एकीकरण भएर एउटै दल बनेमा (धारा ७६ को उपधारा १) अनुसार फेरि शपथ लिनुपर्ने हो र ?शपथ नै लिनुपर्ने होइन तर सुरुमा झैं राष्ट्रपति कार्यालयबाट एउटा दलको बहुमतको सरकार (धारा ७६ को उपधारा १ अनुसार) भनेर सूचना त निकाल्नुपर्छ, जवाफमा भट्टराईले भने, विवाद आएपछिको दाबी र प्रमाणलाई अदालतले मान्यता दिन मिल्दैन । यसअघिका संसदीय कालखण्डका प्रतिनिधिसभा विघटनको सूचना राजपत्रमा प्रकाशित भएकामा यसपटक नभएको भन्दै प्रश्न गरेपछि इजलासबाट न्यायाधीश सिन्हाले महान्यायाधिवक्तालाई नै संकेत गरी, राजपत्रको सूचना छैन र ? भनी सोधेका थिए । त्यसबेला स्पष्ट जवाफ नदिएका उनले चिया ब्रेकमा निस्केपछि कानुन सचिवसँग बैठक गरेका थिए । बिहीबारको सुनुवाइ सकिने बेलामा समेत इजलासले महान्यायाधिवक्ताको खोजी गर्दै विघटनको सूचना भएको राजपत्र मागेको थियो, जुन बिहीबार रातारात छापेर शुक्रबार इजलासमा पेस गर्ने तयारी छ ।"
राष्ट्रपतिको भूमिकामा प्रश्न,"अदालतले राष्ट्रपतिले पुनर्विचारका लागि मात्रै सिफारिस फिर्ता पठाएको भन्ने आधार देखाई निर्णय बदर गर्न परेन भनी मुद्दा खारेज गरिदिएको थियो । अधिवक्ता भट्टराईको मतमा राष्ट्रपतिले कमसेकम पनि महान्यायाधिवक्ता वा दलका नेताहरूसँग यसबारेमा परामर्श गर्नुपर्ने थियो । संरक्षकबाटै कुल्चिइएका संविधानहरूनेपालको संवैधानिक विकासक्रममा अनौठो संयोग देखिएको भन्दै अधिवक्ता ओमप्रकाश अर्यालले पछिल्लो विघटनलाई त्यसैको एउटा कडीको रूपमा व्याख्या गरे । २०१५ सालको संविधान २०१७ सालमा राजाको कुबाट समाप्त गरिएको र २०४७ सालको संविधान तत्कालीन राजा ज्ञानेन्द्रले सत्ता हातमा लिएर अस्तित्वहीन बनाइदिएको बताए । यी परिस्थितिमा संविधानको संरक्षक भनिएका व्यक्तिहरूले नै संविधान सिध्याउन भूमिका खेलेको र अहिले पनि त्यस्तै जोखिम रहेको उनले औंल्याए । संविधानले राष्ट्रपतिलाई पालनाकर्ता र संरक्षकको भूमिका दिएको भन्दै उनले त्यो भूमिकाअन्तर्गत राष्ट्रपतिले सिफारिसमाथि परामर्श गर्ने, सिफारिसलाई पुनर्विचारका लागि फिर्ता पठाउने अनि अन्य निकायसँग पनि संयोजन गर्न पाउने सुविधा रहेको तर राष्ट्रपतिले आफ्नो संवैधानिक जिम्मेवारी पूरा नगरेको आरोप लगाए । यसअघिको बहसमा वरिष्ठ अधिवक्ता शम्भु थापाले राष्ट्रपतिको भूमिका नागरिकताको निवेदनमाथि तोक लगाउने प्रमुख जिल्ला अधिकारीको जस्तो देखिएको भनी आलोचना गरेका थिए । अधिवक्ता अर्यालले पनि राष्ट्रपतिले विघटनको सूचना फिर्ता लिनुपर्ने सुझाव दिए । तत्कालीन राजा ज्ञानेन्द्रले गल्ती महसुस गरेर जनताको नासो भनेर फिर्ता गरेका थिए, उनले भने, राष्ट्रपतिज्यूले पनि गल्ती महसुस गरेर निर्णय फिर्ता गर्न सक्नुहुन्छ । उनले विघटनको निर्णयलाई गैरसंवैधानिक मात्रै भनेनन्, अनधिकृत भएको आरोपसमेत लगाए । जुन शब्दमाथि इजलासले चासो राख्यो । जवाफमा अधिवक्ता अर्यालले भने, यो अनधिकृत निर्णय हो, हुँदै नभएको अधिकार प्रयोग भएको छ । सर्वोच्चले बदर गरेर अबउप्रान्त यस्तो कुनै काम नगर भनी आदेश जारी गर्नुपर्छ । तत्कालीन प्रधानन्यायाधीश खिलराज रेग्मी चुनावी मन्त्रिपरिषद्को अध्यक्ष हुने लोभमा संवैधानिक मूल्य, मान्यता र शक्तिपृथकीकरणको सिद्धान्त मिचिएको घटनामा सर्वोच्च अदालतको अल्पमतकै राय भए पनि आइन्दा यस्तो नदोहोर्याउनु भन्ने निष्कर्ष आएको भन्दै उनले संविधानको उल्लंघन हुने काम रोकिनुपर्ने माग गरे । प्रधानमन्त्रीले प्रतिनिधिसभा विघटनको सिफारिस गर्दा र राष्ट्रपतिले निर्णय गर्दा त्यसको उल्लंघन भएको उनले बताए । प्रधानमन्त्रीको लिखित जवाफ पढ्दा संविधानका धारालाई बलपूर्वक अर्थ लगाइएको निष्कर्ष निस्कन्छ, उनले भने, यो संविधानबाट बर्जित काम हो, राष्ट्रपतिमाथि पनि महाअभियोगको विषय बन्छ । यो संविधानविरुद्धको काम राज्यविरुद्धको अपराधसमेत हो ।विघटन ः अधिकार कि प्रक्रिया ?बहसका क्रममा सर्वोच्च अदालतमा प्रतिनिधिसभा विघटनलाई अधिकारका रूपमा लिने वा प्रक्रियाका रूपमा अपनाउने भन्ने दृष्टिकोण पेस भएको छ । २०४७ सालको संविधानमा प्रतिनिधिसभा विघटनलाई प्रधानमन्त्रीको अधिकारका रूपमा राखिएको थियो । अहिलेको संविधानमा त्यो अधिकार हटाएर प्रतिनिधिसभाले पटकपटकको प्रयासमा कुनै पनि प्रधानमन्त्रीलाई विश्वासको मत नदिएमा विघटन गर्नुपर्ने व्यवस्था गरेको छ । यो व्यवस्था अधिकारका रूपमा नभई प्रक्रियाका रूपमा राखिएको अधिवक्ता भट्टराईको तर्क थियो । कस्तो प्रधानमन्त्रीले, कहिले, कुन प्रक्रियाबाट अनि किन प्रतिनिधिसभा विघटनको निर्णय लिन्छ भन्नेबारेमा अदालत स्पष्ट हुनुपर्ने उनले औंल्याए । प्रतिनिधिसभा विघटनको निर्णयको प्रतिरक्षा गर्दै प्रधानमन्त्री ओलीले सर्वोच्च अदालतमा बुझाएको लिखित जवाफको कडा आलोचना गर्दै अधिवक्ता भट्टराईले त्यसमा संविधानको धारा ७६ का उपधाराहरूको बलपूर्वक व्याख्या गरिएको आरोप लगाए । सम्भव भएसम्म प्रतिनिधिसभाले प्रधानमन्त्री चयन गर्ने विकल्प खोज्नुपर्ने उनले बताए । राष्ट्रिय सभा गृह र अरू ब्याङ्केटमा हैन, प्रतिनिधिसभामै आफ्नो परीक्षण गर्नुपर्ने उनको तर्क छ । अधिवक्ता अर्यालले २०४७ सालको संविधान अस्थिर राजनीतिका कारण संकटमा परेको र त्यसको अन्त्यसमेत भएकाले पछिल्लो संविधानमा कार्यपालिका र व्यवस्थापिकाको स्थायित्व खोजिएको बताए । दुई वर्षको अवधिमा अविश्वासको प्रस्ताव र त्यसपछि एक वर्ष प्रस्ताव ल्याउन नपाउने व्यवस्थाले कार्यपालिकालाई स्थायित्वमा लैजाने भन्दै उनले त्यसको सन्तुलनका लागि प्रतिनिधिसभा विघटन गर्न पाउने प्रधानमन्त्रीको अधिकार पनि झिकिएको बताए । संसद्का अधिवेशनहरूको अवधि ६ महिनाभन्दा बढी हुन नहुने संवैधानिक व्यवस्था उल्लंघन भएमा संविधानको अस्तित्व जोखिममा पर्ने भन्दै उनले सभामुखसमेत आफ्नो अधिकार प्रयोगमा विमुख भएको आरोप लगाए । सभामुखले आफ्नो अधिकार प्रयोग नगरेकाले विघटनलाई बल मिल्यो, उनले भने, यस्तो हुनु कानुन हातमा लिई त्यसको अधिकृत प्रयोग हो ।मुद्दा परेकाले विघटन ? लिखित जवाफमा प्रधानमन्त्री केपी शर्मा ओलीले केही विषयमा अदालतमा परेको मुद्दालाई देखाएको भन्दै आपत्ति जनाए । लिखित जवाफमा संवैधानिक अंगका रिक्त पदपूर्ति गर्ने सम्बन्धमा सम्मानित अदालतमा समेत विभिन्न मुद्दा परिरहेको अवस्थामा पार्टीभित्रैबाट पटकपटक अवरोध सिर्जना गरियो भन्ने उल्लेख थियो । उनले यसलाई अदालतको स्वतन्त्रतामाथिकै प्रहारका रूपमा अर्थ लगाए । संवैधानिक परिषद्को नियुक्तिमा पनि प्रधानन्यायाधीशको भूमिकामाथि प्रश्न उठ्यो । बिहान अध्यादेश जारी गर्ने, बेलुकी बैठक बसेर निर्णय गरेपछि राष्ट्रिय सभाका अध्यक्ष गणेश तिमिल्सिनाले कुनै निर्णय नभएको प्रतिक्रिया दिएको भन्दै उनले त्यही विषयमा समेत अदालतमा मुद्दा परेको बताए । अदालतमा मुद्दा परेकाले प्रतिनिधिसभा विघटन गरें भन्न मिल्छ ? उनले भने, यो गम्भीर आपत्तिको विषय हो ।"
खोप आइपुग्यो,"ढुवानी, भण्डारण, खोप लगाउने व्यक्तिहरूको तथ्यांक संकलन, लगाइदिने स्वास्थ्यकर्मीलाई तालिम र खोप वितरणका लागि उक्त बजेट आवश्यक रहेको स्वास्थ्य मन्त्रालयले जनाएको छ । खोप लगाउन चाहिने सामग्री खरिद, जनशक्ति व्यवस्थापनलगायतका लागि बजेट आवश्यक छ, स्वास्थ्य सेवा विभागका महानिर्देशक डा दीपेन्द्ररमण सिंहले भने । १० लाख मात्रा खोपको प्रयोग तथा व्यवस्थापनमा पूरै ६२ करोड नलाग्न सक्ने भए पनि बजेट बाँकी रहे भविष्यमा आउने खोपका लागि खर्च गर्ने सर्तमा मागअनुसारकै निकासा दिन लागिएको छ । पहिलो पटक खोप लगाउने भएकाले के शीर्षकमा कति बजेट आवश्यक पर्ने भन्ने अनुमान गर्न नसकिएको भन्दै अर्थले माग भएअनुसार पूरै रकम दिन लागेको हो । बजेट निकासाका लागि अर्थ मन्त्रालयले बिहीबार सबै प्रक्रिया पूरा गरिसकेको छ । स्वास्थ्य मन्त्रालयका नाममा निकासा हुनेछ, खोप कोषमा जाने छैन, अर्थ स्रोतले भन्यो । सरकारले खोप खरिदका लागि खोप कोष भने ब्युँताइसकेको छ । खोप ऐन २०७२ अनुसार महामारीमा प्रयोग हुने खोपका लागि खर्च गर्ने गरी कोषको व्यवस्था गरिएको छ । यो कोष ब्युँताउने र त्यसमा सरकारी, गैरसरकारी, निजी क्षेत्र र दातृ निकायबाट समेत सहयोग माग गरी बजेट व्यवस्था गर्ने मन्त्रिपरिषद्ले निर्णय गरिसकेको छ । कोष सञ्चालक समितिदेखि कोषको रकम उपयोग गर्नका लागि लामो प्रक्रिया रहेको भन्दै सोझै खर्च गर्ने तयारी स्वास्थ्यले गरेको हो । तत्कालका लागि खोप कोषको रकम उपयोग हुने छैन, स्रोतले भन्यो, अर्थले निकासा दिने रकमसमेत कोषमा जाने छैन । स्वास्थ्य मन्त्रालयले सोझै खर्च गर्न पाउनेछ । सबै जिल्लामा खोप भण्डारण गर्ने ठाउँ बनाउनुपर्ने र त्यसमा बढी खर्च लाग्ने स्वास्थ्य मन्त्रालयको दाबी छ ।"
वाग्मतीमा प्रदेशसभा बैठक आज,"मकवानपुर (कास) राजनीतिक दलहरूको दबाबपछि वाग्मती प्रदेशका सभामुख सानुकुमार श्रेष्ठले शुक्रबार प्रदेशसभाको बैठक बोलाएका छन् । अविश्वासको प्रस्ताव फेस गर्न प्रदेशका मुख्यमन्त्री डोरमणि पौडेल तयार भए पनि कानुनविद् र दलका शीर्ष नेताहरूसँग छलफल गर्ने भन्दै सभामुख श्रेष्ठले बैठक बोलाउन आनाकानी गरिरहेका थिए । प्रधानमन्त्री केपी शर्मा ओलीनिकट मुख्यमन्त्री पौडेलविरुद्ध नेकपाकै दाहालनेपाल समूहका ४५ जना प्रदेशसभा सदस्यले हस्ताक्षरसहित पुस १० गते प्रदेशसभामा अविश्वास प्रस्ताव दर्ता गरेका थिए । अधिवेशनको पहिलो दिन दलका नेताहरूले बोल्ने क्रम सकिएसँगै सभामुख श्रेष्ठले बैठक अनिश्चितकालका लागि स्थगन गरेका थिए ।बिहीबार कार्यव्यवस्था परामर्श समितिको बैठकमा दलका प्रतिनिधिहरूको निरन्तर दबाबपछि सभामुख श्रेष्ठले शुक्रबार दिउँसो १ बजेका लागि बैठक आह्वान गरेका हुन् । अब अविश्वास प्रस्ताव सदनमा औपचारिक रूपमा प्रवेश हुन्छ, कांग्रेसका सचेतक छिरिङदोर्जे लामाले भने । अविश्वासको प्रस्तावका प्रस्तावक शालिकराम जमकट्टेलले मुख्यमन्त्रीविरुद्ध अविश्वासको प्रस्ताव दर्ता भएको अवस्थामा उनकै मन्त्री रामेश्वर फुयाँललाई कार्यव्यवस्था परामर्श समितिमा राखेर छलफल गरेको भन्दै सभामुखको आलोचना गरेका थिए । मुख्यमन्त्री पौडेल निकट सांसद दीपक निरौलाले अविश्वासको प्रस्ताव फेस गर्न तयार रहेको बताए ।"
'द्वन्द्वका गम्भीर घटनामा पूरै आममाफी हुँदैन,"काठमाडौं (कास) द्वन्द्वको समयमा भएका मानव अधिकार उल्लंघनका गम्भीर प्रकृतिका विषयमा नेपाल सरकारले पूर्ण रूपमा आममाफी नदिने परराष्ट्रमन्त्री प्रदीपकुमार ज्ञवालीले बताएका छन् । मानव अधिकार परिषद्को ३७ औं सत्रमा बिहीबार सम्बोधन गर्दै उनले नेपालको शान्ति प्रक्रिया बृहत् शान्ति सम्झौता, सर्वोच्च अदालतका निर्देशनहरू, सान्दर्भिक अन्तर्राष्ट्रिय प्रतिबद्धता, पीडितहरूको चिन्ता र यथार्थ धरातलबाट निर्देशित रहेको पनि उल्लेख गरे । परराष्ट्र मन्त्रालयद्वारा जारी विज्ञप्तिअनुसार मन्त्री ज्ञवालीले सरकार मानव अधिकार उल्लंघनका गम्भीर विषयहरूमा पूर्ण रूपमा आममाफी नदिनेमा दृढ रहेको बताएका हुन् । नेपालमा २०५२ देखि १० वर्ष चलेको सशस्त्र द्वन्द्वमा भएका हिंसात्मक घटनालाई निचोडमा पुर्याउन सत्य निरुपण तथा मेलमिलाप आयोग तथा बेपत्ता छानबिन आयोग गठन गरिएको छ तर सरकारले आवश्यक कानुन निर्माण गरेर नदिँदा दुवै आयोगले काम गर्न सकेका छैनन् । ज्ञवालीले मानव अधिकार परिषद्को ३७ औं सत्रमा नेपालको तेस्रो युनिभर्सल पिरियोडिक रिभ्यु गर्ने टोलीको नेतृत्व गरेका थिए । उनले नेपालको रिपोर्टको चर्चा गर्दै मानव अधिकारको बढावा दिन र रक्षाका लागि काम गरेकामा जोड दिएका थिए । उनले भने, नेपाल मानव अधिकारको बढावा दिन र रक्षाका लागि पूर्ण रूपमा प्रतिबद्ध छ ।"
चुनाव सन्देहमै तर सरकारी तयारी तीव्र,"(काठमाडौं)  निर्वाचन हुनेनहुने अनिश्चित भए पनि सरकार र निर्वाचन आयोगले चुनावी तयारी तीव्र बनाएका छन् । कांग्रेस, नेकपा (दाहालनेपाल) समूह, जनता समाजवादी पार्टीलगायत दल प्रतिनिधिसभा विघटनविरुद्ध आन्दोलनमै छन् । विघटनसम्बन्धी मुद्दा सर्वोच्च अदालतमा विचाराधीन छ । तर सरकार प्रतिनिधिसभा विघटनको औचित्य पुष्टि गर्नकै लागि आफू चुनाव गराउन तल्लीन रहेको सन्देश दिन पनि त्यसको तयारीमा लागेको देखिन्छ । विघटनको विपक्षमा रहेका प्रमुख दलहरूको जोड प्रतिनिधिसभा पुनःस्थापनामै छ । प्रधानमन्त्री, मन्त्री तथा सत्तारूढ दलका अधिकांश नेताले हरेक कार्यक्रममा प्रतिनिधिसभा पुनःस्थापना नहुने र जसरी पनि तोकिएकै मितिमा चुनाव गराउने रटान दोहोर्याइरहेका छन् । नेकपा ओली समूह निकट प्रेस संगठन नेपालको बिहीबार भएको भेलामा प्रधानमन्त्री ओलीले तोकिएकै मितिमा चुनाव गराउने अडान दोहोर्याए । प्रमुख आयुक्त थपलिया आयोग तोकिएकै मितिमा चुनाव गराउन अघि बढेको बताउँछन् । नहुने चुनावको निरर्थक तयारी हो कि भन्ने आशंकालाई उनी इन्कार गर्छन् । राष्ट्रपतिबाट चुनावको मिति घोषणा भइसकेको छ, अर्थ मन्त्रालयले बजेटको चिन्ता गर्नु पर्दैन भनिसकेको छ । हामीलाई अब के समस्या भो र चुनाव गराउन ! उनले भने । उनले चुनाव सफल पार्न जतिसक्दो बढी दलहरूको सहभागिता र क्रियाशीलता आवश्यक पर्ने बताए ।आयोगले बिहीबार निर्वाचन आचारसंहिताको मस्यौदा तयार पारेको छ । मतदान केन्द्र र मतदान स्थलको टुंगो लगाएर अद्यावधिक विवरण पेस गर्न आयोगले दुई साताअघि नै ७७ वटै जिल्ला प्रशासन कार्यालयलाई निर्देशन दिएको थियो । निर्वाचन तयारीमा सरकारी संयन्त्रहरूलाई पनि सक्रिय पारिएको छ । गृह, रक्षा र अर्थ मन्त्रालय तथा चारवटै सुरक्षा निकायलाई चुनावी सुरक्षा तयारीमा केन्द्रित गराइएको छ । एक उच्च सरकारी अधिकारीले चुनाव हुनेनहुने भन्ने राजनीतिक विषय भएको उल्लेख गर्दै तयारीमा जुट्न सरकारबाट स्पष्ट निर्देशन आइसकेकाले त्यहीअनुसार काम थालिएको बताए । प्रहरी, सशस्त्र र राष्ट्रिय अनुसन्धान विभागले केन्द्रीय निर्वाचन तयारी समिति र त्यसमातहत केन्द्रीय निर्वाचन सेलसमेत गठन गरिसकेका छन् । समिति हुँदै सेलले देशभरका आफ्ना संयन्त्रमार्फत सुरक्षा तयारी र निर्वाचन प्रशिक्षणलगायत दिने बताइएको छ । प्रहरी प्रधान कार्यालयले उपत्यका, प्रदेश, संघीय, जिल्ला तथा गणगुल्म र तालिम केन्द्रहरूलाई नियमित शान्तिसुरक्षा र प्रशासनिक काममा ३० प्रतिशत जनशक्ति राखेर बाँकीलाई चुनावी सुरक्षाका लागि तयार राख्न परिपत्र गरेको छ । गृहले चुनावी तयारी र सुरक्षाका लागि भन्दै प्रहरी समायोजन प्रक्रियालाई पनि स्थगन गरेको छ ।सशस्त्र प्रहरी प्रधान कार्यालयले बाहिनी, तालिम केन्द्र, गण र गुल्मसम्मका युनिटलाई प्रशासनिक र कार्यालय सुरक्षामा न्यूनतम जनशक्ति राखेर बाँकीलाई निर्वाचन सुरक्षामा खटाउने गरी तयारी थाल्न निर्देशन दिएको छ । पुस २७ गते गृहमन्त्री रामबहादुर थापा र अर्थमन्त्री विष्णु पौडेलसहितको बैठकमा प्रहरी, सशस्त्र प्रहरी र राष्ट्रिय अनुसन्धान विभागले चुनावी सुरक्षा रणनीति र तयारी तथा आवश्यक बन्दोबस्ती उपलब्ध गराउने सम्बन्धमा खाका पेस गरेका थिए । त्यसअघि पुस १४ गते गृहमन्त्री थापाले चारवटै सुरक्षा निकायका प्रतिनिधि रहने गरी गृह मन्त्रालयका सहसचिव चक्रबहादुर बुढाको नेतृत्वमा चुनावी सुरक्षा तथा तयारी समिति गठन गरेका थिए । समितिलाई ७७ वटै जिल्लाको वस्तुस्थिति र चुनौतीसहित प्रतिवेदन पेस गर्न भनिएको थियो । त्यहीअनुसार अधिकांश जिल्लाबाट अति संवेदनशील, संवेदनशील र कम संवेदनशील जिल्ला र निर्वाचन क्षेत्रको विवरण गृह मन्त्रालयमा आइसकेको स्रोतको भनाइ छ । समितिको बैठकमा निर्वाचनका लागि करिब १ लाख म्यादी प्रहरी भर्ना गर्नुपर्ने विषयमा छलफलमा आएको थियो । निचोड भने निस्किसकेको छैन । स्रोतका अनुसार राष्ट्रिय अनुसन्धान विभागले पुस २५ अघि नै जिल्लाको समग्र सुरक्षा अवस्था र राजनीतिक गतिविधि समेटिएको रिपोर्ट पेस गर्न निर्देशन दिएको थियो । त्यहीअनुसार विभागमा ७७ वटै जिल्लाको गोप्य रिपोर्ट पुगिसकेको स्रोतले जनाएको छ । गृह प्रवक्ता बुढाले सरकार चुनावमा केन्द्रित भइसकेको र त्यहीअनुसार मन्त्रालयले सुरक्षा तथा भौतिक बन्दोबस्तीको व्यवस्थापनसम्बन्धी खाका बनाइरहेको बताए । चुनाव लक्षित आन्तरिक छलफल, बैठक र परिपत्र, आदेश, निर्देशनका काम पनि भइरहेका छन्, उनले भने, कसरी चुनाव निष्पक्ष र भयरहित अनि यसका लागि साधनस्रोत उपलब्ध गराउने भन्नेमै हामी केन्द्रित छौं ।सशस्त्र प्रहरी प्रवक्ता डीआईजी राजु अर्याल सरकारको निर्देशनअनुसार चुनावी सुरक्षा तयारीलाई तीव्र बनाइएको बताउँछन् । हेडक्वार्टरमा एआईजीको नेतृत्वमा केन्द्रीय निर्वाचन तयारी समिति र त्यसमातहत केन्द्रीय निर्वाचन सेल गठन भइसकेको छ, यसमातहत हरेक बाहिनी, गण, गुल्मलगायत युनिटमा पनि निर्वाचन सेल बनाएर तयारी गर्न निर्देशन दिएका छौं, उनले भने, बन्दोबस्तीका सामान केकति चाहिन्छ भन्ने विस्तृत खाका पनि अर्थ मन्त्रालयमा पेस भइसकेको छ । सशस्त्रले केन्द्रमा कार्य तथा सीमा विभागका एआईजी रामशरण पौडेल नेतृत्वको तयारी समिति र त्यसमातहत डीआईजी गणेश ठाडा मगरको नेतृत्वमा निर्वाचन सेल गठन गरेको छ । प्रहरी प्रवक्ता एसएसपी वसन्तबहादुर कुँवरका अनुसार प्रहरी प्रधान कार्यालयमा कार्य तथा अपराध अनुसन्धान विभाग प्रमुख एआईजी विश्वराज पोखरेलको नेतृत्वमा केन्द्रीय निर्वाचन तयारी तथा समन्वय समिति बनेको छ । महानगरीय प्रहरी कार्यालय, सातवटै प्रदेश, संघीय इकाई र जिल्ला प्रहरी कार्यालयमा पनि सेल गठन गर्न निर्देशन दिइएको छ । जिल्लाको सुरक्षा अवस्था, मतदान स्थल र केन्द्र, भूमिगत चन्द समूहका गतिविधि, नेकपाका दुई समूहबाट हुने एकअर्काप्रति लक्षित विरोध र सभा तथा त्यसबाट सिर्जित सुरक्षा चुनौतीलगायत विषयमा सुरक्षा निकायका आआफ्नो गोप्य रिपोर्ट बन्ने क्रममा छन् । चुनावी सुरक्षा र बन्दोबस्ती तथा खटिने जनशक्तिको सम्भावित संख्या समेटेर माघ १६ भित्र रिपोर्ट पेस गर्न सरकारलाई निर्वाचन आयोगले निर्देशन दिएको छ ।"
ओलीले भ्रम छर्दै छन् : नेपाल,"वीरेन्द्रनगर (कास) नेकपाको दाहालनेपाल समूहका अध्यक्ष माधवकुमार नेपालले प्रधानमन्त्री केपी शर्मा ओलीले चुनाव हुन्छ भन्ने भ्रम फैलाइरहेको बताएका छन् । उनले प्रतिनिधिसभा विघटन गर्ने अधिकार नभएका प्रधानमन्त्रीले प्रतिगमनकारी कदम चालेर अहिले वैशाखमा चुनाव हुन्छ भन्ने भ्रम फैलाएको दाबी गरे ।सुर्खेतमा बिहीबार आयोजित विरोधसभालाई सम्बोधन गर्दै नेपालले सर्वोच्च अदालतले संविधानसम्मत व्याख्या गरी प्रतिनिधिसभा पुनःस्थापना गर्ने बताए । आफ्नो निजी बदलाको भावना राखी ओलीले यस्तो कदम चाले, उनले भने, ओलीको यो कदमविरुद्ध अदालतले सही निर्णय गर्नेमा हामी विश्वस्त छौं । दाहाललाई इमानदार नेता बताएका नेपालले पार्टीका निम्ति कलंकित भएको भन्दै ओलीलाई साधारण सदस्यसमेत नरहने गरी निष्कासन गर्ने बताए । तीन दिनअघि चिठी पठाएर स्पष्टीकरण माग्यौं तर ओलीले जवाफ दिने आँट गरेनन्, उनले भने, पार्टीभन्दा माथि रहेर काम गरेकाले आजै चिठी लेखेर नेकपाको साधारण सदस्यसमेत नरहने गरी ओलीलाई निष्कासन गर्दै छौं, संसद्ले पनि दण्डित गर्ला तर त्यो भन्दा अगाडि पार्टीले ओलीलाई दण्डित गर्छ । उनले आफैंले प्रधानमन्त्रीमा प्रस्ताव गरिएका व्यक्ति तानाशाह निस्किएको बताए ।"
सेनाले पनि थाल्यो आन्तरिक तयारी,"(काठमाडौं)  आगामी वैशाख १७ र २७ गतेका लागि घोषणा गरिएको निर्वाचनको सुरक्षालाई लिएर नेपाली सेनाले पनि आन्तरिक तयारी थालेको छ । निर्वाचन सुरक्षाका लागि गृह मन्त्रालयअन्तर्गत केन्द्रीय निर्वाचन सुरक्षा टोली सरकारले गठन गरिसकेको छ । जसमा अन्य सुरक्षा निकायसँगै सेनाको पनि प्रतिनिधित्व छ । निर्वाचन सुरक्षालाई अन्य सुरक्षा निकायसँग र सेनाभित्र पनि छुट्टै आन्तरिक तयारी भइरहेको छ । प्रधानमन्त्री ओलीले निर्वाचनमा जाने घोषणा गरेसँगै उत्पन्न हुने सुरक्षाका चुनौतीलाई ख्याल गरेर स्थानीय प्रशासनसँग मिलेर सुरक्षाको जिम्मेवारी बहन गर्न प्रधानसेनापति पूर्णचन्द्र थापाले सेनाका आठवटै पृतनालाई निर्देशन दिइसकेका छन् । थापाले केही सातायता भने संगठनको आफ्नो आन्तरिक भ्रमण र कार्यक्रममा मातहतलाई निर्वाचन सुरक्षाका लागि तयारी गर्न भनिरहेका छन् । सैनिक प्रवक्ता सन्तोषबल्लभ पौडेल सरकारले गरेको निर्वाचनको घोषणाअनुसार सेनाले गृहकार्य गरिरहेको बताउँछन् । संविधानअनुसार सरकारले दिएको जिम्मेवारीलाई हामीले पालना गर्ने हो, उनले भने । सेनासँग यसअघिका निर्वाचन सुरक्षाको अनुभव पनि रहेकाले काम गर्नका लागि सहज हुने उनले बताए । यसअघिका निर्वाचनमा सेनाले निर्वाचन स्थलको बाहिरी सुरक्षा, मतपेटिकाको सुरक्षा तथा ढुवानीको काम गरेको थियो । यस पटक सेनालाई निर्वाचन सुरक्षाको विषयमा भनिए पनि कुनकुन काम गर्ने भनेर तोकिएर पत्र आएको छैन । सरकार र निर्वाचन आयोगको आवश्यकताअनुसार सेनालाई जिम्मेवारी दिने र त्यहीअनुसार सेनाले काम गर्नेछ । उच्च सैनिक स्रोतअनुसार आगामी वैशाखमै निर्वाचन हुने भयो भने सुरक्षाका चुनौती अघिल्ला चुनावभन्दा केही फरक हुने आकलन छ । नेत्रविक्रम चन्द समूह र दलहरूबीच हुन सक्ने झडप मुख्य चुनौती हुनेछन् । नेकपाका दुई समूहबीच झडप हुने आकलन पनि छ । स्थानीय प्रशासन ऐनअनुसार स्थानीय तहमा आवश्यक सुरक्षा चाहिए स्थानीय प्रशासनका प्रमुखले सेनालाई पनि परिचालन गर्न सक्छन् । सैनिक प्रवक्ता पौडेल सेनाको अनुभव र तयारीको कारण आवश्यकताअनुसार काम गर्न सक्षम रहेको दाबी गर्छन् । अदालतबाट कुनै पनि निर्णय हुन सक्छ । सेनाको गतिविधिले कुनै पनि निर्णयलाई प्रभावित नपारोस भन्ने छ, सैनिक स्रोतले भन्यो ।"
एमयूका निर्देशक र क्याम्पस प्रमुखद्वारा राजीनामा,"वीरेन्द्रनगर (कास) मध्यपश्चिमाञ्चल विश्वविद्यालय (एमयू) का निर्देशक र क्याम्पस प्रमुखले सामूहिक राजीनामा दिएका छन् । विश्वविद्यालयका उपकुलपति प्राडा नन्दबहादुर सिंहले आफूहरूमाथि अभद्र व्यवहार गरेको भन्दै उनीहरूले राजीनामा दिएका हुन् । सामूहिक राजीनामा दिनेहरूमा व्यवस्थापन संकाय र कानुन संकायका निर्देशक, शिक्षा, इन्जिनियरिङ, मानविकी तथा समाजशास्त्र र व्यवस्थापन संकायका क्याम्पस प्रमुखहरू छन् ।उपकुलपतिको कार्यालयमा बिहीबार बसेको बैठकमा सिंहले अभद्र व्यवहार गरेको निर्देशक र क्याम्पस प्रमुखहरूको भनाइ छ । मौका परीक्षा दिन पाउनुपर्ने भन्दै विश्वविद्यालयका विद्यार्थी दुई सातादेखि आन्दोलित छन् । विद्यार्थीको आन्दोलन दबाउन प्रभावकारी काम नगरेको भन्दै सिंहले आफूहरूमाथि अश्लील शब्द प्रयोग गरेको उनीहरूले आरोप लगाएका हुन् ।उपकुलपति सिंहले भने गलत मागलाई प्रश्रय दिने गरी आएको राजीनामा स्वीकार गर्नुको विकल्प नभएको बताए । आफूले शैक्षिक गुणस्तर सुधारका निम्ति सबै क्याम्पस प्रमुखलाई जिम्मेवार भएर काम गर्न निर्देशन दिएको भन्दै उनले निर्देशन मान्न नचाहनेले राजीनामा दिएको दाबी गरे । आवश्यकता परेपछि राजीनामा स्वीकृत हुन्छ, उनले भने, पहिले स्पष्टीकरण माग गरी आवश्यक प्रक्रिया अगाडि बढाइन्छ । विद्यार्थीहरूलाई सम्झाएर ताला खोल्न लगाउन क्याम्पस प्रमुखहरूलाई गरेको आग्रहलाई गलत रूपले लिइएको उनको भनाइ छ । आन्दोलनमा उत्रिने इन्जिनियरिङ संकायका विद्यार्थी छन्, उनले भने, मैले विशेष गरी इन्जिनियरिङ संकायका प्रमुखलाई सही मार्गबाट अघि बढ्न आग्रह गर्दा अनुशासनहीन भएर प्रस्तुत भएपछि राजीनामा दिन भनेको थिएँ । नपढ्ने विद्यार्थीहरूले नाजायज मागहरू राखेर गरेको आन्दोलन गलत भएको उनको ठहर छ ।"
चन्द समूहका मोरङ इन्चार्ज पक्राउ,"मोरङ (कास) नेत्रविक्रम चन्द समूहका मोरङ जिल्ला इन्चार्ज डीबी सिलवाल भनिने धनबहादुर विकलाई प्रहरीले पक्राउ गरेको छ । जिल्ला प्रहरी कार्यालय मोरङले उनलाई बिहीबार सार्वजनिक गर्दै बूढीगंगा४ मा बुधबार उद्योगी व्यवसायीलाई धम्क्याउँदै चन्दा असुली गरिरहेको सूचना प्राप्त भएपछि खटिएको टोलीले नियन्त्रणमा लिएको दाबी गरेको छ । संखुवासभाको मादी४ ओखरबोटेका विक मिक्लाजुङ१ का शिक्षक राजेन्द्र श्रेष्ठको हत्यामा संलग्नमध्येका रहेको खुलेको मोरङका डीएसपी मानबहादुर राईले बताए । विकका साथबाट एउटा सेमी अटोमेटिक पेस्तोल, ३ वटा गोली भएको म्याग्जिन बरामद भएको प्रहरीले जनाएको छ । उनका साथमा भेटिएका ४ वटा मोबाइल, ५ सिमकार्ड र प्रयोग गरेको को२४प ४००५ नम्बरको पल्सर मोटरसाइकलसमेत प्रहरीले नियन्त्रणमा लिएको छ ।"
कांग्रेसमा फेरि विवाद,"(काठमाडौं)  कांग्रेसमा प्रतिनिधिसभा विघटनको विरोधलाई लिएर थप आन्दोलनका कार्यक्रम घोषणा गर्ने कि नगर्ने भन्नेमा फेरि मत बाझिएको छ । निर्वाचनको पक्षमा रहेका कांग्रेस सभापति शेरबहादुर देउवा र उनीपक्षीय नेताहरूले थप आन्दोलनका कार्यक्रम घोषणा नगरी अदालतको निर्णयसम्म पर्खनुपर्ने अभिव्यक्ति दिइरहेका छन् । वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौलासहितका संस्थापनइतरका नेताले भने पार्टीले सडक छोड्न नहुने अडान लिइरहेका छन् ।पौडेल र सिटौलाले माघ १३ गते बस्ने केन्द्रीय कार्यसमिति बैठकले थप आन्दोलनका कार्यक्रम ल्याउने बताएका छन् । मुलुकको स्वतन्त्र अस्तित्व, संविधान र गणतन्त्रको रक्षाका लागि कांग्र्रेस मौन बस्न नहुने भन्दै पौडेलले सशक्त आन्दोलनका कार्यक्रम आवश्यक भएको बताए । सिटौलाले माघ ६ गतेको केन्द्रीय कार्यसमिति बैठक स्थगित नगरी त्यसै दिन विरोधका कार्यक्रम घोषणा गर्नुपर्नेमा नभएको भन्दै असन्तुष्टि जनाए । उनले १३ गतेको बैठकले केन्द्रीयस्तरको कार्यक्रम घोषणा गर्नुपर्ने बताएका छन् । जिल्ला र भ्रातृ संस्थालाई छुट्टै कार्यक्रम गर्न रोक छैन, यसअघि नै केन्द्रीय कार्यसमितिले निर्णय गरिसकेको छ, केन्द्रीय तहका कार्यक्रम आगामी बैठकले छलफल गरेर तय हुन्छगर्नुपर्छ, उनले भने, केन्द्रीय पदाधिकारी बसेर तत्कालै घोषणा गर्दा राम्रो हुन्छ । त्यसो नगरेपछि अबको बैठकले कार्यक्रम घोषणा गर्नुपर्छ । संविधान र लोकतन्त्रको रक्षाका लागि कांग्रेसले सडक छाड्न हुन्न ।सहमहामन्त्री प्रकाशशरण महतले भने दोस्रो चरणको कार्यक्रम सम्पन्न भएकाले अब अदालतको निर्णय पर्खनुपर्ने बताए । हामीले दुई चरणका कार्यक्रम सक्यौं, अब अदालतको निर्णय पर्खनुपर्छ, उनले भने, अदालतको जस्तो निर्णय आए पनि पार्टीले स्वीकार गर्छ । अदालतको निर्णयलाई पुष्पकमल दाहाल र माधवकुमार नेपालले समेत मानेर जान्छन् । हाम्रो सरोकार अदालतले चाँडै फैसला दिनुपर्छ भन्नेमा छ ।प्रतिनिधिसभा विघटनको कदमलाई असंवैधानिक भने पनि त्यसविरुद्ध आन्दोलनमा जाने कि नजाने भन्नेमा कांग्रेसमा सुरुदेखि मतान्तर थियो । प्रतिनिधिसभा विघटनको कदमलाई लिएर सभापति देउवा सडकमा जान अनिच्छुक थिए । वरिष्ठ नेता पौडेल, सिटौलासहितका संस्थापनइतर नेताहरूको निरन्तरको दबाबले देउवा सडक संघर्षका कार्यक्रम घोषणा गर्न बाध्य भएका हुन् ।प्रतिनिधिसभा विघटनको कदमलाई असंवैधानिक भने पनि कांग्रेसले निर्वाचनमुखी विरोधका कार्यक्रम ल्याएको थियो, जसलाई सभापति देउवा र उनीपक्षीय नेताहरूले निर्वाचनको तयारीसँगै जोडेर हेरेका थिए । पौडेल र सिटौलासहितका नेताहरूले भने यस आन्दोलनलाई प्र्रतिनिधिसभा पुनःस्थापनाको मुद्दासँग जोड्दै आएका छन् । कांग्रेसले पहिलो चरणमा पुस १३ गते प्रतिनिधिसभा निर्वाचन क्षेत्रकेन्द्रित विरोध प्रदर्शन गरेको थियो । त्यसपछि पुस २५ गते ३ सय ३० निर्वाचन क्षेत्र, माघ ३ गते ७ सय ५३ पालिका र बिहीबार देशभरका ६ हजार ७ सय ४३ वडामा एकसाथ विरोध कार्यक्रम राखेको थियो । अघिल्ला कार्यक्रममा जस्तै वडाकेन्द्रित कार्यक्रममा पनि नेताहरूका अभिव्यक्ति निर्वाचन कि प्रतिनिधिसभा पुनःस्थापना भन्नेमा मतान्तर थियो । काठमाडौं, भक्तपुर र ललितपुरमा बिहान ८ बजेदेखि नै वडाहरूमा विरोध प्रदर्शनको कार्यक्रम सुरु भएका थिए । प्रदर्शनका क्रममा प्रधानमन्त्री ओलीविरुद्ध चर्का नाराबाजी गरिए । प्रदर्शनपछि बालाजु चोकमा आयोजित विरोधसभामा वरिष्ठ नेता पौडेलले प्रतिनिधिसभा पुनःस्थापनाले मात्रै संविधान र लोकतन्त्रको रक्षा हुने बताए । पुनःस्थापना भएन भने मुलुक ठूलो विग्रहको केन्द्रमा फस्छ, यतिबेला राष्ट्रको स्वाधीनतालाई बचाउन जिम्मेवारी न्यायाधीशहरूको काँधमा छ, उनले भने, जनताको भावना र संविधानको रक्षाका लागि न्यायालयले संसद् पुनःस्थापना गर्नुपर्छ । उनले चुनाव होला र मौका मिल्ला भन्ने नसोच्न आफ्नै पार्टीका नेताहरूलाई पनि आग्रह गरे । अब चुनाव होला र मौका मिल्छ, कुर्सीमा हामी पुगिन्छ भन्नेमा नसोचौं, उनको भनाइ थियो, देशलाई के हुन्छ भन्ने हाम्रो चिन्ता र सरोकारको विषय हो ।काठमाडौंको निर्वाचन क्षेत्र ५ अन्तर्गतका ५ वटा वडाका कार्यक्रममा सहभागी भएका सहमहामन्त्री महतले भने ढिलो, चाँडो निर्वाचन हुने भन्दै तयारीमा रहन कार्यकर्ताहरूलाई आग्रह गरे । ढिलो, चाँडो चुनाव हुन्छ । विघटनलाई सदर गर्ने कि पुनःस्थापना गर्ने भन्ने मुद्दा अहिले सर्वोच्चमा विचाराधीन छ । केही समय हामीले अदालतलाई पर्खनुपर्ने हुन्छ । हामीलाई लागेको कुरा भनेकै छौं, उनले भने, अदालतको निर्णयमा मतभिन्नता हुन सक्छ तर पार्टीले अस्वीकार गर्न सक्दैन । पुनःस्थापना गरे पनि केही समय कम्युनिस्ट सत्ता बेहोर्नुपर्ला । विघटन सदर भएमा चुनाव हुने सुनिश्चितताका लागि लड्नुपर्छ ।काभ्रेमा बोल्दै नेता मीनेन्द्र रिजालले इतिहासमा हिटलरजस्तो तानाशाह त टिक्न सकेनन् भने प्रधानमन्त्री ओली जस्ता सर्वसत्तावादी नेता टिक्न नसक्ने बताए । हिजो संविधान नमान्दा राजा ज्ञानेन्द्रले आफ्नो दस पुस्ता लामो राजकीय सत्ताबाट बिदा लिनुपर्यो, रिजालले भने, ओलीको निरंकुशतालाई नेपाली जनताले सजिलै बिदा गर्छन् । उनले ट्र्याक बाहिर पुगेको संविधानलाई कांग्रेसकै नेतृत्वमा हुने आन्दोलनले ठाउँमा ल्याउने बताए ।अर्का नेता गगन थापाले बहुमत प्राप्त प्रधानमन्त्रीले सरकार चलाउँदिन भन्ने हो भने घरमा बस्नुपर्ने बताएका छन् । प्रधानन्यायाधीश चोलेन्द्रशमशेर जबराले बहसका क्रममा कानुन व्यवसायीलाई बारम्बार सोधिरहेको प्रश्नप्रति संकेत गर्दै थापाले भने, सरकार चलाउन सक्दिनँ भन्ने प्रधानमन्त्रीले राजनीति छाड्ने हो । घरमा जाने हो । नसके वन पस्ने हो । संसद् विघटन गर्ने होइन । मलाई अदालतमा उभ्याइदिए यही जवाफ दिन्थें । प्रतिनिधिसभा विघटन गर्ने संविधानमै नभएको व्यवस्था प्रस्ट छँदा न्यायाधीशहरूले यस्ता प्रश्न सोधेर समय खेर फाल्न नहुने उनको धारणा थियो । रिजाल र थापा दुवैले प्रतिनिधिसभा पुनःस्थापनाले मात्रै अहिलेको राजनीतिक संकट निवारण हुने बताएका थिए ।"
खरेलको त्यो बहस,"नेपाल ल क्याम्पसमा कानुनमा स्नातक (बीएएलएलबी) अध्ययनरत समृत खरेल बिहीबारको सुनुवाइमा चर्चाको केन्द्रमा रहे । उनको करिब २० मिनेटको बहस अरू कानुन व्यवसायीका साथै इजलासलाई पनि प्रभावित पार्ने खालको थियो । छोटो अवधिमा उनले विघटनको निर्णय किन र कसरी गलत हो भन्नेमा आफ्ना तर्कहरू राखे । संवैधानिक इजलासले उनको बहसलाई लिखित रूपमा पनि पेस गर्न आग्रह गरेको छ । संवैधानिक मूल्यमान्यताभन्दा माथि कोही नरहने भन्दै उनले संवैधानिक नैतिकताको अवधारणा अघि सारे । संसदीय मूल्यमान्यताको दुहाइ दिएर प्रधानमन्त्रीले लिखित संविधानको उल्लंघन गर्न नसक्ने उनको जिकिर थियो । मूल्यमान्यता र संविधानको मान्यतामा विवाद आए संविधान नै प्रिभेल हुने र त्यतिबेला मूल्यमान्यतामा ग्रहण लाग्ने तर्क उनले गरे । लिखित संविधान भएको मुलुकमा अन्य मुलुकका अभ्यास हेरिरहन नपर्ने भन्ने मनमोहन अधिकारीको प्रतिनिधिसभा विघटनको फैसलाको नजिर रहेको भन्दै उनले राजनीतिक निर्णयको आवरणमा उन्मुक्ति खोज्न नमिल्ने बताए । उनले भने, अदालतले आफूसरहको राज्यको अंगको अधिकारमा प्रवेश गर्न नपरोस् भनेर यो सिद्धान्त आएको हो । १३ निवेदकमध्ये एक रहेका खरेलले संविधान निर्माणका क्रममा व्यक्त मनसायबारे इजलासको ध्यानाकर्षण गरे । दोस्रो संविधानसभाको राजनीतिक तथा संवैधानिक विवाद समाधान समितिले २०७२ जेठ २८ गते तयार पारेको प्रतिवेदनमा प्रधानमन्त्री नियुक्त हुने तीन विकल्प थिए । बहुमतप्राप्त दलको सरकार, दुई दल मिलेर बन्ने सरकार वा अल्पमतको सरकार भनी तीन विकल्प अघि सारिएको थियो । १९ दिनपछि असार १५ गतेको मस्यौदामा अर्को व्यवस्था थपिएको छ । जसमा अल्पमतको सरकारले पनि विश्वासको मत नपाएमा प्रतिनिधिसभाको जो कोही सदस्यलाई आधार र कारण देखाएर प्रधानमन्त्री हुने हकसम्बन्धी व्यवस्था छ । उनले संविधान निर्माणको सिलसिलेवार विवरण प्रस्तुत गर्दै संविधानमा प्रधानमन्त्रीको विशेषाधिकारका रूपमा विघटनको व्यवस्था नराखिएको तर्क गरे ।"
कुसंस्कार हटाउँदै किशोरी,"(नरहरिनाथ, कालीकोट)  दुई वर्षसम्म उनी छाउगोठमा बसिन् । छाउगोठ बसाइले यतिसम्म चोट र पीडा दियो कि नरहरिनाथ३ कुमालगाउँकी सकुन्तला बुढा (१६ वर्ष) ले सामाजिक व्यवस्था नाघेर रजस्वला हुँदा छाउगोठ बस्न छाडिदिइन् । यो सिलसिला सुरु भएको पनि एक वर्ष पुग्यो । पछि उनी आबद्ध मस्टा किशोरी समूहले छाउप्रथाविरुद्ध अभियान चलाउने निर्णय नै गर्यो । त्यसयता समूहमा आबद्ध २० किशोरी छाउगोठमा बसेका छैनन् । उनीहरूकै प्रेरणाले झन्डै ६० किशोरीले पनि गोठ छाडेका छन् ।सुरुमा त आमाबुबाले नै कुरा काटे, उनले भनिन्, अहिले सबैले हाम्रो अभियानको प्रशंसा गर्छन् । उनी अहिले रजस्वला भएको बेला घरमै छुट्टै कोठामा सुत्छिन् भने घरमै पाकेको खान्छिन् । उनकी छिमेकी बबिता बुढाले पनि छाउगोठ छाडेको धेरै भयो । हामीले सम्झाएपछि आमाले पनि छाउ बार्न छाड्नु भो, उनले भनिन्, घरमै बस्दा विभिन्न त्रासबाट मुक्ति पाइएको छ ।अहिले नरहरिनाथको लालु, माल्कोट, रुप्सा, कोटवाडा र कुमालगाउँका अधिकांश किशोरी र महिलाले छाउगोठमा बस्न छाडेका छन् । उनीहरूले गाउँमा छाउप्रथा, बालविवाह, जातीय विभेद र लैंगिक हिंसाविरुद्धको अभियानलाई निरन्तरता दिएका छन् । किशोरीको सक्रियतामा कुसंस्कारविरुद्धको अभियान प्रभावकारी बन्दै गएको गाउँपालिका उपाध्यक्ष मनशोभा बुढाले बताइन् । अहिले विभिन्न कुसंस्कारविरुद्ध किशोरीहरूबीच व्यापक छलफल र अन्तर्क्रिया हुन्छ, उनले भनिन्, सरकारी अभियान सफल बनाउन पनि अहिले किशोरीहरूलाई नै परिचालन गर्न थालेका छौं । उनका अनुसार किशोरी समूहमा सहजीकरण गर्न गाउँपालिकाले ३० जना सहजकर्ता छनोट गरी परिचालन गरेको छ ।पछिल्लो समय रास्कोट र खाडाचक्रका किशोरी पनि कुसंस्कारविरुद्धका अभियानमा सक्रिय हुन थालेका छन् । गाउँगाउँमा गठन गरिएका ९० वटा किशोरी समूहले छाउप्रथा, बालविवाह, जातीय विभेद, महिला हिंसालगायत विषयमा सचेतनामूलक कार्यक्रम सञ्चालन गरिरहेको रास्कोट नगर प्रमुख काशीचन्द्र बरालले बताए । उनका अनुसार पोषण, खोप, गर्भजाँच, विद्यालय भर्नालगायतबारे सचेतना फैलाउन पनि किशोरी समूहलाई परिचालन गर्न थालिएको छ । परम्परागत रुढीवादी चलनले जरो गाडेको कालीकोटका गाउँबस्तीमा किशोरी अभियान प्रभावकारी बनेको अधिकारकर्मी कालीबहादुर मल्ल बताउँछन् । किशोरीमा महिनावारी भएको बेला गर्ने सरसफाइ, खानपिन र दैनिक कामबारे पनि समूहमा छलफल हुन थालेको छ, उनले भने, छाउप्रथा मान्न छाडेपछि किशोरीहरूको विद्यालय आउजाउ पनि नियमित बनेको छ । यसअघि महिनावारी हुँदा विद्यालय नआउने छात्राहरूको पढाइ अहिले नियमित बनेको कुमालगाउँस्थित रमा माविका प्रधानाध्यापक हरिशचन्द्र बटालाले बताए । उनका अनुसार गाउँका अधिकांश छाउगोठ किशोरी समूहकै सक्रियतामा भत्काइएका हुन् । गत वर्ष स्थानीय प्रशासनले जिल्लाभर १८ वटा मात्र छाउगोठ फेला पारेर भत्काएको थियो ।"
अधुरै घरमा सरे भूकम्पपीडित,"(गोरखा)  भूकम्प गएको झन्डै पाँच वर्षपछि बलबहादुर श्रेष्ठले टहरोको बसाइबाट मुक्ति पाए । भीमसेन थापा गाउँपालिका५ स्थित लामाचौरमा भूकम्पपीडितका लागि बनेको सामूहिक बस्तीको घरमा उनको ६ जनाको परिवार सरिसकेको छ । टहरोको बसाइ साह्रै सकसपूर्ण भएकोले फिनिसिङ नहुँदैको घरमा सर्नुपरेको उनले बताए ।७७ वर्षीय श्रेष्ठ आफैंले बनाउने योजनाका साथ नयाँ घरमा सरेका हुन् । रंगरोगन, प्लास्टरलगायतको काम बाँकी छ । त्यसका लागि अझैं ४ लाख रुपैयाँ लाग्ने भए पनि पैसा नभएको उनले बताए । ६ आनामा बनेको घरमा पशुपालनमा पनि समस्या रहेको उनको गुनासो छ । जग्गाजमिन सबै तल छन्, पशुचौपाया तलकै गोठमा छन्, तलमाथि गरिरहँदा गामबेंसी जस्तो भएको छ, उनले भने ।लामाचौरमा १ सय ३८ भूकम्पपीडितका लागि सामूहिक बस्ती निर्माणाधीन छ । भूकम्पपीडितले आफ्नै सक्रियता र अगुवाइमा बस्ती बनाउन थालेका हुन् । भीमसेन थापा गाउँपालिका५ वगुवास्थित रिठ्ठेपानी, धरमपानी, नयाँगाउँ र पाण्डेगाउँको बस्तीलाई २०७२ वैशाख १२ को भूकम्पले थिलथिलो बनायो । भौगर्भिक हिसाबले पनि पुरानो बस्ती बस्न अयोग्य भएपछि भूकम्पपीडितकै सक्रियतामा लामाचौरमा सामूहिक बस्ती निर्माणाधीन छ । १ सय ३८ घर निर्माणका लागि दुई सय रोपनी जग्गा खरिद गरेका स्थानीयले गोलप्रथाद्वारा घडेरी चयन गरेर बस्ती निर्माण सुरु गरेका हुन् । लामाचौरमा एउटै प्रकृतिको घर बनाउने योजनाका साथ काम अघि बढेको छ । २०७३ माघबाट निर्माण सुरु भएको बस्तीका घर कहिले निर्माण पूरा हुन्छन् टुंगो छैन । हालसम्म ४० घर धुरीको मात्र छाना छाउने काम सकिएको छ । भूकम्पले चर्काएको घरमा जस्ताको छेको हालेर बसेका केही भूकम्पपीडित भने छाना राखेपछिको फिनिसिङ नहुँदैको घरमा सर्न थालेका छन् । नवनिर्मित १२ घरमा भूकम्पपीडित सरेसँगै लामाचौरमा चहलपहल बढेको छ । केही भूकम्पपीडित छाना राखेर घर सर्न हतारोमा छन् । छिमेकी गाउँका भूकम्पपीडितले सरकारी अनुदानमा थपथाप गरेर नयाँ घर निर्माण सकेर सरिसक्दा बगुवाका सय जनाभन्दा बढी भूकम्पपीडित भने टहरो र चर्किएको घरमै जोखिम मोलेर बसिरहेका छन् । पुरानो बस्ती छाड्नैपर्ने छ, स्थानीय नारायण श्रेष्ठले भने, श्रीपञ्चमीको दिनमा घर सर्ने योजनाले छाना छाउने काम सुरु गरेको छु । घर बनाउन झन्डै ९ लाख रुपैयाँ खर्च लागेको उनले बताए । सरकारको ३ लाख रुपैयाँ अनुदान हो, अरू सबै आफैंले व्यवस्था गर्नुपर्नेछ, पैसा पर्याप्त नहुँदा पनि घर निर्माण समयमै हुन नसकेको हो, उनले भने । वैशाखसम्म छाना राख्ने योजनाका साथ काम भइरहेको एकीकृत मिलन बस्ती पुनर्निर्माण तथा विकास समितिका उपाध्यक्ष कुमार श्रेष्ठले बताए । बस्तीमा ढल, नालालगायतका पूर्वाधार बनाउन अझै दुई वर्ष लाग्छ, उनले भने । विपन्न र आर्थिक अवस्था कमजोर रहेका ३० घरधुरी निर्माणको जिम्मा गैरसरकारी संस्थाले लिएको उनले बताए । एकीकृत बस्तीसँगै आधारभूत तहको विद्यालय, खेलमैदान, सामुदायिक भवन, पाहुना घर, बगैँचालगायतका पूर्वाधार विकास गर्ने योजना बनाइएको छ ।"
"नाका बन्द, तस्करी धमाधम","के महत्त्व छ राजपत्रको ? नेपाल सरकारका पूर्वसचिव कृष्ण ज्ञवालीको विचारमा सर्वोच्च अदालतमा कानुन व्यवसायीहरूले राजपत्रका बारेमा उठाएको प्रश्न जायज हो । प्रतिनिधिसभा विघटन भयो, त्यो जानकारी सञ्चारमाध्यमबाट थाहा पाए पनि आधिकारिक सूचना राजपत्रबाट प्रकाशित हुने र त्यही माध्यमबाट जनतालाई सुसूचित गराउनुपर्ने हो, पूर्वसचिव ज्ञवालीले कान्तिपुरसँग भने, जनतालाई सरकारी कामकाज अथवा राज्य सञ्चालनका जानकारी सुसूचित गर्ने उद्देश्यले राजपत्र प्रकाशित गर्ने गरिन्छ । यिनीहरू चुकेका हुन सक्छन्, त्यसमा नै प्रकाशित भएन भने के आधारमा आधिकारिक सूचना पाएको भनी दाबी गर्ने ? नेपालमा प्रजातन्त्र आएलगत्तै २००८ साउन २३ गतेदेखि नेपाल गजेट भनी राजपत्र प्रकाशित हुन थालेको हो । २०२३ माघ १७ गतेदेखि राजपत्र नामकरण गरियो । बेलायतको उपनिवेशका रूपमा रहँदा भारतमा विकास भएको प्रशासनिक संरचनामा पनि गजेटको परम्परा भएको र नेपालमा पनि त्यसैको अनुसरण गरिएको हुन सक्ने उनी बताउँछन् । अहिले सञ्चारमाध्यमको विकास र प्रतिस्पर्धाले छिनछिनमा सूचना र जानकारी पाएपछि कानुनी रूपमा तिनमा आधिकारिकताको अभाव हुने भएकाले राजपत्रको आवश्यकता पर्ने उनले बताए । राजपत्रमा निस्किएको सूचनाअनुसार सरकारसँग दाबी गर्न मिल्छ, पूर्वसचिव ज्ञवालीले भने, त्यसमा सूचना निकालिएपछि कानुनी हैसियत पनि प्राप्त हुन्छ । सरकारको निर्णय थाहा पाउने आधिकारिक मुखपत्र हो ।मुद्रण विभाग स्वयंले यो तथ्य स्विकारेको छ । उसको वेबसाइटअनुसार नेपाल राजपत्र सरकारको आधिकारिक प्रकाशन हो, जसमा विभिन्न प्रकारका महत्त्वपूर्ण सरकारी निर्णयहरूलाई आधिकारिकता दिने तथा नागरिकहरूलाई ऐन नियमको दायराभित्र राख्ने पत्रका रूपमा राजपत्र प्रकाशित हुने गरेको हो । सरोकारवाला मन्त्रालय वा विभागले आधिकारिक प्रमाणित गरेपछि राजपत्र जारी गरिन्छ । ऐन, अध्यादेश वा सन्धि भए कानुन मन्त्रालयले प्रमाणीकरण गर्छ भने अरू भए अरू मन्त्रालयको सचिवले प्रमाणित गर्छन् । तर सबै सूचनालाई कानुन मन्त्रालयले अनिवार्य रूपमा सम्पादन गरेको हुनुपर्ने भनी वेबसाइटमै उल्लेख छ ।हरेक सोमबार नियमित अंक प्रकाशित हुन्छ भने अरू दिन आवश्यकताअनुसार अतिरिक्तांक प्रकाशित हुन्छ तर बिहीबार राति अबेरसम्म विभागको वेबसाइटमा नियमित र अतिरिक्तांक दुवैमा प्रतिनिधिसभा विघटनको सूचना अपलोड भएको थिएन ।"
खोपको प्रारम्भिक खुसी,"पक्कै पनि यो खुसीको खबर हो निकट भविष्यमै नेपालमा पनि कोरोना भाइरसविरुद्धको खोप अभियानको प्रारम्भिक चरण सुरु हुने निश्चित भएको छ । त्यसका लागि, भारत सरकारले सहयोगस्वरूप उपलब्ध गराएको दस लाख थान खोप बिहीबार काठमाडौं ल्याइसकिएको छ । बेलायत, अमेरिकालगायतका विकसित मुलुकले कोरोना भाइरसविरुद्धको खोप लगाउन थालेको करिब डेढ महिनापछि नेपालमा पनि यो अभियान सुरु हुन लाग्नु आफैंमा स्वागतयोग्य छ । सिरम इन्स्टिच्युट अफ इन्डियाले अक्सफोर्ड विश्वविद्यालय र बेलायती औषधि निर्माता कम्पनी एस्ट्राजेनेकासँग मिलेर विकास गरेको खोप कोभिसिल्ड भारत सरकारले नेपाललाई अनुदानमा उपलब्ध गराएपछि यो सम्भव बनेको हो । यसबाट तत्कालका लागि मुलुकमा समयमै खोप आउनेनआउने एउटा संशय तोडिएको छ । अब सरकारको प्राथमिकता उपलब्ध खोपलाई यथोचित रूपमा प्राथमिकताअनुसार लगाउने र थप खोप अविलम्ब ल्याउनेतर्फ केन्द्रित हुनुपर्छ । सुरुमा सीमित मात्रामा भए पनि समयमै खोप ल्याउन सरकारले गरेको पहल सराहनीय छ । र, नेपालसित उतारचढावपूर्ण कूटनीतिक सम्बन्धका बाबजुद भारत सरकारले गरेको यो सहयोगप्रति पनि आभार व्यक्त गर्नुपर्छ । नयाँदिल्लीका हरेक अनुचित कदममा औंला ठड्याउनुको अर्थ उसले नेपालप्रति देखाएको सदाशयताप्रति समेत अनुगृहीत हुनु हुँदैन भन्ने होइन । आफ्नो मुलुकमा गत माघ ३ बाट खोप अभियान थालेको भारतले त्यसको एक सातामै नेपाललगायतका छिमेकीलाई निश्चित थान खोप अनुदान उपलब्ध गराएर उदाहरणीय सहयोग गरेको छ । निश्चय पनि, अहिले उपलब्ध खोपको मात्रा ठूलो होइन, यसका लागि धेरै रकम पनि पर्दैन । तर, विश्व बजारमा यतिबेला खोपको जुन ढंगको माग छ, त्यसअनुसार भने भारतले यति नै मात्रा उपलब्ध गराउनु पनि सांकेतिक अर्थमा महत्त्वपूर्ण छ । यहाँ के भुल्नु हुँदैन भने, यति खोपले नेपालको दुई प्रतिशत जनसंख्यालाई पनि धान्दैन । र, ग्लोबल अलायन्स फर भ्याक्सिन एन्ड इम्युनाइजेसन (गाभी) को व्यवस्थापनअन्तर्गतको कोभाक्स सुविधाबाट सहुलियत दरमा आउने भनिएको खोप पनि जनसंख्याको २० प्रतिशतका लागि मात्रै हो । त्यसको पहिलो खेप अर्थात् तीन प्रतिशतलाई पुग्ने खोप आइपुग्न नै कम्तीमा चैतवैशाख लाग्ने देखिन्छ । बाँकी १७ प्रतिशतका लागि सन् २०२१ को अन्त्यसम्म कुर्नुपर्ने हुन सक्छ । जबकि, कुल जनसंख्याको ७२ प्रतिशतलाई खोप दिने सरकारको योजना छ । तर, अहिले आइपुगेको र कोभाक्समार्फत आउने खोपले मात्रै आवश्यकताको एकतिहाइ पनि धान्दैन । त्यसैले, नेपालले आफूलाई आवश्यक पर्ने थप खोपको जोहो तुरुन्त गर्नुपर्छ । अनुदानको खोप मात्रै पर्खेर बस्नु हुँदैन ।विज्ञहरूका अनुसार नेपालका लागि धेरै हिसाबले भारतले अहिले उपलब्ध गराएकै खोप बढी उपयुक्त हुन्छ । मुख्य कारण, यो खोपलाई २ देखि ८ डिग्री सेल्सियस तापक्रममा ६ महिनासम्म भण्डारण गर्न सकिन्छ । त्यसैले, यसका निम्ति सरकारले खोप कूटनीतिलाई निरन्तरता दिनुपर्छ । कतिपयको टिप्पणी छ, अहिलेको खोप सित्तैमा दिएर भारत बाँकी खोप आफ्नै देशबाट किनाउन चाहन्छ । तर यसमा के प्रस्ट हुनुपर्छ भने, नेपालले न्यून गुणस्तरको र बढी मूल्य तिरेर पो किन्नु हुँदैन, अत्यावश्यक र अनुकूल सामग्री जोकोहीसित किन्न हिच्किचाउनुपर्दैन । सम्भव भएसम्म, भारतसित अरू थप मात्रा अनुदान दिन सरकारले आग्रह गर्नुपर्छ, नभए किन्नै पनि पछि पर्नु हुँदैन । अनुदानमा खोज्दाखोज्दै अनावश्यक समय घर्किने अवस्था आउनु हुँदैन । साथै खोप आपूर्ति र बिक्रीवितरणमा सरकारले एकलौटी नियन्त्रण राखिरहन जरुरी छैन । त्यो बाटोबाट पर्याप्त जनसंख्यालाई खोप उपलव्ध गराउन पनि सकिन्न । निश्चित सर्त र मापदण्ड तोकेर यसमा निजी क्षेत्रलाई संलग्न गराउन अब ढिलाइ गर्नु हुन्न ।सरकारले खोपको पहिलो खेप प्राप्त गरेपछि मुलुकभित्रै गर्नुपर्ने कामको सूची पनि लामै छ । अहिलेसम्म न खोप लगाउन खटिनेलाई तालिम दिइएको छ, न खोप लगाउने स्थानमा आवश्यक पर्ने अरू सामग्री पुर्याइएको छ । सुरुमा यो खोप कोभिड१९ विरुद्ध अग्रपंक्तिमा कार्यरत चिकित्सक, नर्स तथा अन्य स्वास्थ्यकर्मीलगायत सुरक्षाकर्मीहरूलाई दिने बताइएको छ । केही दिनभित्रै जिल्लाका भण्डारणस्थलसम्म पुर्याइसक्ने भनिएको खोप लगाउने मिति अहिलेसम्म तय हुन सकेको छैन । सरकारले यथाशीघ्र सम्पूर्ण तयारी सम्पन्न गरेर खोप लगाउन थाल्नुपर्छ । त्यसका निम्ति पूर्वाधार चुस्तदुरुस्त राख्नेदेखि, खटिने जनशक्तिलाई आवश्यक तालिम दिने र खोप लगाउनुपर्नेको यकिन विवरण उतार्नेसम्मका कार्य गरिसक्नुपर्छ । पछि खोप लगाउँदा अग्रपंक्तिमा खटिनेहरू छुट्ने र अरू व्यक्ति समेटिने अवस्था आउनु हुँदैन । फेरि पनि सम्बन्धित सबैले ख्याल गर्नुपर्ने पक्ष भनेको, जसरी अहिले प्रारम्भिक चरणको खोप सुरु हुन लागेको हो, त्यसैगरी यो खुसी पनि प्रारम्भिक नै हो । अब यसलाई दीर्घकालीन स्वरूप दिन सरकारले खोप लगाउने सम्पूर्ण तयारी गर्नुका अतिरिक्त मुलुकलाई चाहिने थप खोप ल्याउने पहल पनि तीव्र बनाउनुपर्छ ।"
कृत्रिम 'केमिस्ट्री,"राजाराम गौतमको प्रचण्डमाधव केमिस्ट्री टिक्ला ? लेख नेकपावरिपरिका गतिविधिमा केन्द्रित छ । लेखकले पुष्पकमल दाहाल र माधवकुमार नेपालको भूमिका अहिलेको राजनीतिक उपलब्धि संस्थागत गर्न महत्त्वपूर्ण हुने र त्यसका लागि सिद्धान्तसहितको राजनीति गर्नुपर्नेमा जोड दिएका छन् । उनीहरूको निकट विगतको सम्बन्धको लेखाजोखा गर्ने हो भने उनीहरूबाटै मुलुक अघि बढ्न सक्ने देखिँदैन । तीन वर्षअघि दाहाल र प्रधानमन्त्री ओलीबीचको केमिस्ट्री कस्तो थियो भन्नका लागि लेखकले जापानी प्रजातिको जिन्को बिरुवा बालुवाटारमा रोपेको निकै सान्दर्भिक उदाहरण दिएका छन् । उक्त बिरुवा कत्रो भयो होला, त्यो बिरुवालाई अब उखेल्ने कि पानी हाल्ने, दाहाल र प्रधानमन्त्री ओलीले अहिले त्यो बिरुबा देख्दा के ठान्दा हुन्जस्ता प्रश्न नेकपाका कार्यकर्ताहरूलाई उठ्दो हो । तीन वर्ष नपुग्दै अध्यक्षद्वयले एकअर्कालाई गरेको निम्नस्तरको गाली सुन्न जनता बाध्य भए । केही नेताको स्वार्थले मुलुक उठ्नै नसक्ने गरी थलिएको छ । कहिले कांग्रेस त कहिले एमालेसँग हातेमालो गरेर २०७४ को चुनावअघि दाहालले सबैलाई झुक्याइरहेका थिए । उनले आफ्नो अस्तित्व जोगाउन जे पनि गर्न सक्छन् । अहिले नेपालसँगको मिलन पनि अस्तित्व जोगाउने खेल नै होजस्तो लाग्छ । नेपाललाई मख्ख पार्न तपाईं दलको मात्र होइन मेरो पनि अध्यक्ष भन्दै छन् । जनताको दुःखपीडामा एक शब्द नबोल्ने, वाइडबडी विमान खरिद, गोकर्ण र ललिता निवास जग्गा प्रकरण, सुन तस्करी, भ्रष्टाचारलगायत ठूलठूला अनियमितता हुँदा तमासा हेरेर बस्ने नेताको सतही मेलमिलापले मुलुकको हित हुने देखिँदैन । लेखकलाई मात्र होइन, जनतालाई पनि कतै यो एकता छिटै ओलीदाहालको जस्तै हुने त होइन भन्ने लागेको छ । भुवनेश्वर शर्मा, चन्द्रागिरि२, काठमाडौंनेपालदाहालवाला नेकपालाई सानो सुझाव, इमान र नियत भन्ने त त्यस्तै हो, तपाईंहरूसँग प्रशस्त मुद्दा भने छन् । तर, तपाईंहरूसँग बोल्ने विषय र कला भने सकिए जस्तो छ । केही नयाँ सोच्नुहोस् ! सबैले सबै ठाउँमा प्याचप्याच किन बोल्नु पर्छ र ? अब यसै पनि आफूलाई पुग्ने गरी सबैले सबै कुरा बुझिसकेका छन् । देश, सुशासन र संविधानकै चिन्ता हो भने ४० उमेरको पुस्ता अगाडि सार्नुहोस् र हामी कुर्सीको लाइनमा छैनौं भन्नुहोस् । कम्तीमा माइक देख्यो कि आफैं बोल्नुपर्ने लोभ त सुधार्न सकिन्छ नि ! चुनाव त होइन यो । एउटा सभामा एक जनामात्रै बोल्नुहोस् न । जति धेरै बोल्यो त्यति गल्ती हुन्छन्, बोली पनि त्यति नै पातलो हुन्छ । उही नेता, उही गन्थन, उही व्यक्तिगत आक्षेप, उही तर्क सुन्दासुन्दा दिक्क लाग्दो रहेछ । यस्तै हो भने प्रधानमन्त्री ओलीको चतुर बोली र शासनसत्ताको साधनस्रोत अगाडि तपाईंहरू चारै खाना चित् हुने देखियो । नारायण गाउँले, बेलायत"
सुरक्षित पठनपाठनको जिम्मा शिक्षकलाई,"उपत्यकाका शिक्षण संस्थाहरू क्रमिक रूपमा माघको पहिलो हप्तादेखि सञ्चालनमा आएका छन् । करिब ९ महिनापछि पुरानो लयमा विद्यालयहरू फर्कनुलाई सकारात्मक मान्नुपर्छ । तर, हिजो र आजको परिस्थिति बिल्कुलै फरक छ । नयाँ परिस्थितिअनुकूल शिक्षण संस्थाले आफूलाई रूपान्तरण गर्न सकेनन् भने यसले ठूलै दुघर्टना ननिम्त्याउला भन्न सकिँदैन । मास्क, स्यानिटाइजर र भौतिक दूरी आजका अनिवार्य सर्त हुन् । महामारीका बेला सुरक्षित पठनपाठनका लागि शिक्षक, अभिभावक र विद्यार्थीहरूको भूमिका अहं हुने देखिन्छ । हिजोझैं आज पनि ४० देखि ८० विद्यार्थीलाई मितव्ययिताको नाममा एउटै कोठामा राख्ने अभ्यास गरियो भने यसले कोरोना संक्रमण झनै फैलाउँछ । कोरोना भाइरसलाई अहिले सामान्य रूपमा लिन थालिएको छ । उपत्यकाबाहिर अस्पताल र शिक्षण संस्थाहरूवरिपरि मात्र मास्क लगाएको देखिन्छ । ग्रामीण क्षेत्रमा कोरानाबाट बच्न आवश्यक स्वास्थ्य सुरक्षाका मापदण्ड अपनाइएको छैन । स्वास्थ्य सुरक्षाका मापदण्डमा ध्यान नदिने प्रवृत्ति रोक्न सकिएन भने संक्रमणले विकराल रूप लिन सक्छ । सबैभन्दा राम्रो आफ्नो स्वास्थ्यको ख्याल आफैं गर्नु हो । शिक्षण संस्थामा विद्यार्थीहरूको जमघट हुन थालेसँगै जोखिम पनि बढ्ने देखिन्छ । विश्वविद्यालय र माध्यमिक तहका विद्यार्थीहरूलाई मात्र अहिले कक्षाकोठामा भीडभाड नहुने गरी पढाउन थाल्नुपर्थ्यो । पूर्वप्राथमिक तहका विद्यार्थीहरूलाई आगामी शैक्षिक सत्रदेखि मात्र विद्यालयमा प्रवेश गराउनु राम्रो हुन्छ । भौतिक कक्षा सुरु हुनेबित्तिकै शिक्षकहरूको भूमिका बढेको छ । उनीहरूले कक्षाकोठामा विद्यार्थीहरूका क्रियाकलाप तथा संख्याको ख्याल गर्नुपर्छ । र, पढाइसँगै विद्यार्थीको सुरक्षाको जिम्मेवारी पनि शिक्षकको काँधमा आएको छ । विद्यार्थीहरूलाई सकेसम्म विद्यालयले गुणस्तरीय मास्कको व्यवस्था गर्दा राम्रो हुन्छ । जीवनप्रकाश शर्मा, धापासी, काठमाडौं"
बिचौलिया पोस्ने कृषि नीति,"काम गर्ने किसान दाम खाने बिचौलिया सम्पादकीयले किसान र उपभोक्ताको समस्यालाई उजागर गरेको छ । अहिले किसान मात्र होइन उपभोत्ता पनि मारमा छन् । बारीमा किसानले पसिना बगाउने, त्यसको फाइदा बजारसम्म पुर्याउनेहरूले लिने व्यवस्था रहेसम्म उपभोत्ताले महँगो रकम तिरिरहनुपर्छ । बिचौलियाहरूले निम्म आय भएका किसानलाई निरीह बनाइरहेका छन् । झरी, बादल, जाडो र गर्मी नभनी महिनौं लगाएर किसानले तरकारीलगायत अन्य बाली उत्पादन गर्छन् । उनीहरूको श्रम, मल र बीउको मूल्यसहितको उत्पादन लागत जोडिँदैन । उत्पादन भइसकेपछि त्यसलाई बजारसम्म पुर्याउन पनि किसान सक्षम छैनन् । त्यसैले बिचौलियाको भर पर्नुपर्छ । कृषिजन्य उत्पादनको मूल्य बिचौलियाले मनलाग्दी तरिकाले निधारण गरिरहेका हुन्छन् । किसानको लागतअनुरूपको मूल्य उनीहरूले दिँदैनन् । कहिलेकाहीँ किसानले तरकारी नबिकेर खाल्टोमा हाल्नुपर्ने अवस्था पनि आउँछ । बारीका तरकारीहरू प्रत्येक गौंडाका बिचौलिया पार गर्दै उपभोक्ताको भान्सामा पुग्छन् । यदि सोझै किसान र अपभोक्ताको सम्बन्ध स्थापित गर्न सकियो भने दुवै पक्षलाई फाइदा हुन्थ्यो । सरकारले यी दुई पक्षलाई जोड्नुपर्ने हो । तर, यससम्बन्धी काम कुनै सरकारी निकायले गर्न सकेको छैन । किसानमारा नीति नसुधारेसम्म बिचौलियाहरू दिन दुगुना रात चौगुना उक्सिने र छत्तीस प्रतिशत ब्याज तिरेर तरकारी खेती गर्नेहरूको उठिबास हुने क्रम चलिरहन्छ । किसानलाई दिनदहाडै शोषण गर्ने बिचौलियालाई ठेगानमा नल्याएसम्म यो समस्या समाधान हुँदैन । यो विषयसम्बन्धी जति नै सम्पादकीयरिपोर्ट पत्रिकाले छापे पनि काग कराउँदै गर्छ, पिना सुक्दै गर्छ भनेझैं गरी सरकारी पक्ष बिचौलियालाई फाइदा हुने नीतिमै रमाइरहेको छ । श्यामसुन्दर कुइँकेल, हाँडीगाउँ, काठमाडौं"
कुरा सम्बन्धविच्छेदका,"दीप्स शाहको सम्बन्धविच्छेदको हाउगुजी लेखको तर्क चित्तबुझ्दो छ । हाम्रो समाजमा वैवाहिक सम्बन्ध बिग्रँदा पनि त्यसलाई परिवर्तन गर्न सकिँदैन भनेर श्रीमान्श्रीमती दुवैले चुपचाप एकअर्काको बदमासी सहने चलन छ । अझ महिलाले सम्बन्धविच्छेद गर्नु भनेको आफ्नो भविष्य अन्धकार बनाउनु होजस्तो ठानिन्छ । सम्बन्धविच्छेदपछि अर्को विवाह गर्ने हिम्मत महिलाले सहजै बटुल्न सक्दैनन् । श्रीमान्ले जति नै दुःख दिए पनि समाजले के भन्ला र छोराछोरीको भविष्य बिग्रेला कि भनेर घरेलु हिंसा सहेरै धेरै दिदीबहिनीले जीवन चलाइरहेका छन् । प्रायः महिला आर्थिक रूपमा श्रीमान् र उसको परिवारमा निर्भर हुन्छन् । उनीहरूले श्रीमान्बाहेकको जीवनको कल्पना पनि गरेका हुँदैनन् । यस्तोमा सम्बन्धविच्छेद गर्नु भनेको ठूलै जोखिम मोल्नु हो । पुरुषले सहजै सम्बन्धविच्छेद गर्न सक्छन् । उनीहरूलाई समाज र परिवारले साथ दिन्छ । यही साथ महिलाले पनि पाए, धेरै हदसम्म महिला हिंसा कम हुने थियो । कविता पन्त, धनगढी"
कांग्रेसलाई संविधान जोगाउने अवसर,"प्रतिनिधिसभा विघटनयता नेपाली कांग्रेस निर्णायक भूमिकामा छ । अहिलेको प्राथमिकता संविधानको मर्मविपरीत भएको संसद् विघटनको कदमलाई सबै शक्ति मिलेर बदर गर्नु हो । सुशील कोइरालाको नेतृत्वमा जारी भएको संविधानलाई प्रधानमन्त्री केपी शर्मा ओलीले कुल्चिदिएका छन् । आफ्नै पार्टीको नेतृत्वमा बनेको संविधानको यत्रो अवमूल्यन हुँदा त्यसलाई जोगाउन सबैभन्दा पहिले कांग्रेसका शीर्ष नेताहरू सडकमा आइपुग्नुपर्ने हो । तर, सभापति शेरबहादुर देउवा रातदिन निर्वाचन जपेर बसेका छन् । सबै कांग्रेसी कार्यकर्ता र समर्थकहरू देउवाको लाइनमा छैनन् । नेकपामा जस्तै कांग्रेसमा पनि संसद् पुनःस्थापना र चुनावको पक्षमा नेताहरू विभाजित छन् । निर्वाचन लोकतन्त्रमा अपरिहार्य छ । तर, अहिलेको अवस्थामा यो घातक छ । यदि निर्वाचनमा गइयो भने नेपालको संविधानको विकल्प खोज्नुपर्ने हुन्छ । प्रतिनिधिसभा विघटनको मुद्दामा सर्वोच्च अदालतमा बहस भइरहेको छ । उसैले संविधानको व्याख्या स्पष्टसँग गर्ला । तर, यो मुद्दामा कांग्रेस नेतृत्वको विचार के हो भन्ने प्रश्न जनताले गरिरहेका छन् । लोकतन्त्रको हिमायती भन्न रुचाउने पार्टी यति कठिन मोडमा विचारहीन हुनु देश र जनताका लागि फलदायी छैन । २०७४ सालको निर्वाचनले स्पष्ट बहुमतका साथ ओलीलाई पाँच वर्ष सरकार चलाउन जनादेश दिएको थियो । प्रधानमन्त्री ओलीले जनादेश पचाउन सकेनन् । संसद्को कार्यकाल दुई वर्ष बाँकी छँदै उनले यसको घाँटी निमोठे । यसको विरोधमा नेकपाकै दाहालनेपाल समूह सडकमा आइपुगेको छ । संविधान बचाउनु तत्कालीन अवस्थामा अपरिहार्य छ भन्नेमा यो समूह मुखर भइरहेछ । तर, कांग्रेस केवल औपचारिक आन्दोलनमै सीमित छ । संसद्को कार्यकाल सकिएपछि मुलुक आफैं निर्वाचनमा जानेछ । झन्डै दुईतिहाइको नेकपा सरकारले जनअपेक्षाअनुरूप काम गर्न नसकेपछि नागरिकको आशा र भरोसा कांग्रेसमा अडिन पुगेको छ । अबको सरकार चलाउने पालो कांग्रेसकै हो भन्नेमा दुईमतै छैन । संसद् पुनःस्थापना भएपछि सरकारको नेतृत्व कांग्रेसले नै गर्छ होला भन्ने हल्ला पनि चलिरहेको छ । तैपनि संसद्लाई बचाउनुपर्छ भन्ने कांग्रेसलाई किन लाग्दैन ? असंवैधानिक कदमलाई साथ दिँदै अहिल्यै निर्वाचनमा जाने चाहना राखेर कांग्रेसले प्रधानमन्त्री ओलीलाई समर्थन गर्दा स्वतः जनलहर घट्छ । जसरी पनि संसद् पुनःस्थापना गर्नु र लामो संघर्षपछि प्राप्त संविधानलाई जोगाउनु लोकतान्त्रिक शक्तिको धर्म हो भन्ने कांग्रेसले नबुझेको छैन । सञ्चारमाध्यममा आशा गरिएका कांग्रेसी नेताहरू यो विषयमा खुलेर आएका छन् । तर, कांग्रेसको आधिकारिक धारणा अझै आउन सकेको छैन । संविधान र परिवर्तनको पक्षमा उभिए मात्रै जनताले विश्वास गर्ने हुन् । नत्र ओली समूहभन्दा कांग्रेस कसरी फरक हुन्छ ? संविधान बच्यो भने निर्वाचन भइरहन्छ । कांग्रेस नै प्रमुख दल हुने सम्भावना छ । त्यसैले कांग्रेसले संसद् पुनःस्थापनाको मुद्दालाई नै जोडतोडका साथले उठाउनुपर्छ । यसले जनतामा कांग्रेस लोकतन्त्र, गणतन्त्र र संघीयताको पक्षमा उभिने शक्ति हो भन्ने स्थापित गर्छ । सुजन देवकोटा, पालुङटार४, गोरखा"
अनैतिक कूटनीति,"भारतीय गुप्तचर संस्था रअका प्रमुख सामन्त गोयलसँगको गोप्य मन्त्रणापछि संविधान मिच्दै प्रतिनिधिसभा भंग गर्ने प्रधानमन्त्री केपी शर्मा ओलीले आफ्ना परराष्ट्रमन्त्री प्रदीप ज्ञवालीलाई यही माघ १ गते तीनदिने भारत भ्रमणमा पठाउनुभयो । परराष्ट्रमन्त्री त्यता जानुअघिदेखि नै सरकारी स्तरबाट त्यसको गुणगान सुरु गरिएको थियो । कूटनीति र प्रशासनिक क्षेत्रको लामो अनुभव भएका देशभक्त नेपालीहरूले भने प्रधानमन्त्री ओलीले असंवैधानिक किसिमले प्रतिनिधिसभा भंग गर्नुका साथै सरकारको नेतृत्व गरिरहेको नेकपा फुटाउने काम गरेका बेला परराष्ट्रमन्त्रीको भारत भ्रमण अर्थहीन मात्र होइन, नेपालका लागि प्रत्युत्पादक हुने धारणा व्यक्त गरेका थिए । यस्तो धारणा प्रधानमन्त्रीले सुन्ने कुरै भएन । तर, परराष्ट्रमन्त्रीको भारत भ्रमणले राष्ट्रहित र स्वाभिमानमा आँच पुर्याउने प्रधानमन्त्री ओलीको अनैतिक कूटनीतिलाई थप उदांग पारेको छ । यस सन्दर्भमा उठेका केही गम्भीर प्रश्न र विषयबारे चर्चा गर्नु सामयिक हुनेछ । यसमा प्रवेश गर्नुअघि ओलीले विगतमा अभ्यास गर्नुभएको अनैतिक कूटनीतिका केही पक्षको स्मरण गर्नु उचित हुन्छ । देशको राज्य प्रणाली संविधान तथा निश्चित सिद्धान्त, मान्यता र पद्धतिअनुरूप सञ्चालित हुन्छ । राज्य सञ्चालनको अत्यन्त महत्त्वपूर्ण हिस्सा मानिने कूटनीति पनि संविधानको मार्गनिर्देशनमा निर्धारित मापदण्डअनुरूप सञ्चालन गरिन्छ । तर ओलीले तत्कालीन नेकपा (एमाले) र नेकपा (माओवादी केन्द्र) ले आम निर्वाचनमा बहुमत प्राप्त गरी आफू प्रधानमन्त्री बन्ने स्थिति बनेदेखि नै उक्त मान्यताका विपरीत राज्यलाई कमजोर तुल्याउने किसिमले कूटनीति चलाउने काम गर्नुभयो । आम निर्वाचनपछि प्रधानमन्त्री हुनुअघि ओलीले बैंककमा उपचार गर्न भनी गएका बेला भारतीय संस्थापनका मानिसहरूसँग गोप्य भेटवार्ता गर्नुभयो । त्यहीँबाटै नेपाललाई देशभक्तिपूर्ण बाटामा जान नदिने खेल सुरु भयो । त्यसलगत्तै ओलीले भारतीय विदेशमन्त्री सुषमा स्वराजसँग होटल सोल्टीमा कूटनीतिक मर्यादा उल्लंघन गर्दै मन्त्रणा गर्नुभयो । त्यस मन्त्रणाले नेपाललाई चीनको बोआओ शिखर सम्मेलनमा भाग लिनबाट वञ्चित गर्यो । नेपालका कम्युनिस्टहरूले सात दशक लामो कठिन आन्दोलन र संघर्षपछि आम निर्वाचनबाट बहुमत प्राप्त गरेको अवस्थामा, नेपालले पहिलेदेखि नै निरन्तर भाग लिँदै आएको एवं विभिन्न देशका राष्ट्राध्यक्ष र सरकारप्रमुखहरू सहभागी हुने बोआओ सम्मेलनले ठूलो कूटनीतिक र राजनीतिक अर्थ राख्थ्यो । तर त्यस अवसरबाट नेपाललाई वञ्चित गराउँदै एक सय दिन नपुग्दै प्रधानमन्त्रीलाई भारत भ्रमण गराउने भारतीय विदेशमन्त्रीको अनुचित सल्लाहमा ओलीले सहमति जनाउनुभयो । यसबारे पार्टीमा कुनै संस्थागत छलफल भएन । कुनै समय नेपालका प्रधानमन्त्रीले एक सय दिन नपुग्दै भारतमा गएर दर्शनभेट गर्ने प्रचलन भंग गर्छु भन्ने ओली किन हो, लुरुक्क पर्नुभयो । यो बैंकक बैठककै प्रभाव थियो । प्रधानमन्त्री भइसकेपछि नेपालको संविधानले मार्गनिर्देशन गरेको स्वतन्त्र परराष्ट्रनीति तथा असमान सन्धिसम्झौताहरूको पुनरवलोकन गर्ने दिशामा अघि बढ्नु उहाँको कर्तव्य हुन्थ्यो तर त्यो पनि गर्नुभएन । राष्ट्रिय स्वतन्त्रता र स्वाधीनतासँग मेल नखाने वा त्यसमा आघात पुर्याउने असमान सन्धिसम्झौताहरूबारे नेकपाको नेतृत्वमा रहेको सरकार तदारुकताका साथ अग्रसर होला भन्ने जनताको आशा र अपेक्षाअनुरूप प्रधानमन्त्रीले काम गर्नुभएन । उहाँले प्रधानमन्त्री पदको जिम्मेवारी लिएको एक सय दिन नपुग्दै गरेको भारत भ्रमणपछि नेपाल र भारतबीच कुनै समस्या नरहेको र सम्बन्ध अत्यन्त उचाइ मा पुगेको प्रचार गराउनुभयो । समस्या कायम रहेको र तिनको समाधान यथोचित किसिमले गरिनुपर्छ भन्ने मत प्रकट गर्नेहरूलाई उहाँले शत्रुझैं ठान्नुभयो ।सन् १९५० को असमान सन्धि खारेज वा परिवर्तन हुनुपर्ने भनी नेपाली जनता र नेपाल कम्युनिस्ट पार्टीले २००७ सालदेखि नै उठाउँदै आएको आवाजअनुरूप भारतसँग वार्ता गर्नुको साटो यस विषयलाई अलमल्याउनका लागि अगाडि सारिएको प्रबुद्ध व्यक्ति समूह गठनको दिशातर्फ प्रधानमन्त्री लाग्नुभयो । भारतका प्रधानमन्त्री हालसम्म प्रबुद्ध व्यक्ति समूहको प्रतिवेदन बुझ्न तयार नहुनु र प्रतिवेदन पहिले भारतकै प्रधानमन्त्रीलाई बुझाउने सहमति गरिनु अलमल्याउने नीतिकै द्योतक हो । भारतीय प्रधानमन्त्रीसँग प्रधानमन्त्री ओलीले पटकपटक भेटवार्ता गर्नुभयो तर उक्त प्रतिवेदन बुझ्नेबारे कहिल्यै गम्भीर रूपमा कुरा उठाउनुभएन, सन् १९५० को असमान सन्धिबारे छलफल गर्नुभएन । स्मरण रहोस्, २०५२ सालमा अल्पमत सरकारको प्रधानमन्त्री भएर पनि मनमोहन अधिकारीले तत्कालीन भारतीय प्रधानमन्त्री पीभी नरसिंह रावसँग उक्त सन्धि पुनरवलोकन गर्नुपर्ने कुरा उठाउनुभएको थियो र दुवै देशले कूटनीतिक माध्यमबाट उक्त विषयलाई अगाडि बढाउने सहमति भएको थियो । प्रधानमन्त्री ओलीले भने उल्टै नेपाल र भारतका बीच कुनै समस्या नरहेको र सम्बन्ध उचाइ मा पुगेको भ्रम सिर्जना गरिरहने प्रयत्न गर्नुभयो । त्यस्तो भ्रमको पर्दा लिम्पियाधुरा, लिपुलेक र कालापानीलाई भारतले आफ्नो राजनीतिक नक्सामा समावेश गरेर प्रकाशित गरेपछि आधा च्यातियो अनि भारतीय रक्षामन्त्रीले नेपाली भूभागमा सडकको कथित उद्घाटन गरेपछि पूरै च्यातियो ।देशभक्त नेपालीहरूले आग्रह गर्दा तथा सरकारको नेतृत्वमा रहेको नेकपाले संस्थागत निर्णय गर्दै निर्देशन दिँदा पनि प्रधानमन्त्री ओली नेपालको अतिक्रमित भूभाग समेटेर नक्सा प्रकाशित गर्न तयार हुनुभएन । सम्बन्धित मन्त्रालयका एक मन्त्रीले अतिक्रमित नेपाली भूमिको एक महत्त्वपूर्ण हिस्सा नेपालको नभएको भन्नेसम्मको गैरजिम्मेवार अभिव्यक्ति दिनुभयो । यो सबै नेपालको कूटनीतिलाई कमजोर तुल्याउने काम नै थियो । भारतसँग संयुक्त सैनिक अभ्यासको निर्णय, संसद्मा अनुमोदनका लागि विचाराधीन रहेको नेपाल सरकार र एमसीसीसँगको सम्झौताको एउटा प्रावधान प्रधानमन्त्रीका प्रियपात्र अर्थमन्त्री युवराज खतिवडाले गोप्य पत्राचारबाट गरेको संशोधन, सम्झौता अनुमोदन नै नभई एमसीसीसँग गरिएको कार्यान्वयन सम्झौता र अमेरिकासँग गोप्य रूपमा अगाडि बढाउन खोजिएको साझेदारी सम्झौता अनैतिक कूटनीतिका केही ज्वलन्त उदाहरण हुन् । अर्कातर्फ, नेपालले भारतीय नाकाबन्दीका कारण भोग्नुपरेको सास्तीलाई स्मरण गर्दै तथा त्यस्तो स्थिति आइपर्दा गर्नुपर्ने पूर्वतयारीका लागि संयुक्त सरकारमा रहँदा प्रधानमन्त्री ओलीले स्वयं जे भन्नुभएको थियो तथा देश र जनताले जस्तो अपेक्षा गरेका थिए, झन्डै दुईतिहाइ बहुमत प्राप्त सरकारको नेतृत्व गरिरहेका बेला त्यसतर्फ गम्भीर चासो राखेर कुनै काम गर्ने तत्परता देखाउनुभएन ।जनताको अपेक्षा र देशको आवश्यकताविपरीत प्रधानमन्त्री ओलीले प्रतिनिधिसभा भंग गर्नुअघि भारतीय गुप्तचर प्रमुखलाई भारतीय सेनाको जहाजबाट काठमाडौंमा अवतरण गराई बालुवाटारमा आधा रातसम्म तीन घण्टा गोप्य मन्त्रणा गर्नुभयो । त्यहाँ परराष्ट्र मन्त्रालयका कुनै कर्मचारी थिएनन् । यस्तो अमर्यादित भेटवार्ताको आलोचना भएपछि प्रधानमन्त्री ओलीवरिपरि रहनेहरूले पहिले त्यो शिष्टाचार भेट थियो भनी प्रधानमन्त्रीको बचाउ गर्न खोजे । त्यसो भन्दा बचाउ हुन नसक्ने भएपछि रअ प्रमुख सामन्त गोयल भारतीय प्रधानमन्त्रीका विशेष दूत भएको प्रचार गराइयो । तर भारत सरकारको कुनै पनि निकाय वा कार्यालयले सामन्त गोयललाई भारतीय प्रधानमन्त्रीका विशेष दूत का रूपमा नेपाल पठाइएको कुरा गर्दै गरेन । त्यसलगत्तै नेपालले आफ्नो भूमि समेटेर नक्सा प्रकाशित गर्दा चीनतर्फ संकेत गर्दै कुनै अर्को देशको उक्साहट मा त्यसो गरिएको भन्ने भारतीय सेनाप्रमुखलाई नेपालमा आमन्त्रण गरेर सम्मान गरियो । पार्टीको विदेश विभागलाई जानकारी नै नगराई भाजपाका विदेश विभाग प्रमुखसँग बालुवाटारमा मन्त्रणा गरियो । यी सबै काम राष्ट्रिय हित र स्वाभिमानमा आँच पुर्याउने अनैतिक कूटनीतिकै परिणाम थिए । निरन्तरको अस्थिर राजनीति तथा कतिपय सरकारसञ्चालकहरूको राष्ट्रिय हितप्रतिको संवेदनहीन र गैरजिम्मेवार सोच तथा व्यवहारका कारण नेपालको राष्ट्रियताविपरीत इतिहासको उत्तरदानका रूपमा रहेका गलत सन्धि, सम्झौता, सहमति र व्यवहारलाई सच्याउन सकिएको थिएन । राष्ट्रियताको झन्डा उठाउँदै आएको नेकपाले सरकार सञ्चालनको जिम्मेवारी पाएपछि देशलाई स्वाधीनताको मार्गतर्फ अग्रसर गराउने प्रयत्न होला भन्ने विश्वास नेपाली जनता र नेकपापंक्तिमा हुनु स्वाभाविक हो । तर, प्रधानमन्त्री ओलीले जनता र पार्टीपंक्तिको अपेक्षा तथा देशको युगीन आवश्यकताप्रति आँखा चिम्लेझैं गर्नुभयो । उहाँको त्यही प्रवृत्ति, सोच र व्यवहार प्रतिनिधिसभाको विघटनपछि छताछुल्ल भइरहेछ । यसको एउटा ज्वलन्त नमुना परराष्ट्रमन्त्री ज्ञवालीको हालैको भारत भ्रमण र त्यस क्रममा देखिएका कुराहरू हुन् ।जनताको सार्वभौमसत्ताको अभ्यास गर्ने तथा भारतीय अतिक्रमणमा परेका लिम्पियाधुरा, लिपुलेक र कालापानीलाई समावेश गरी नक्सा प्रकाशित गर्न एकमतले साथ दिने प्रतिनिधिसभा रहँदासम्म प्रधानमन्त्री ओलीले भारतसँग अतिक्रमित भूमिबारे वार्ता गर्न सक्नुभएन वा भारतले चाहेन । देशको भौगोलिक अखण्डतासम्बद्ध गम्भीर विषयमा प्रवेशै नगरी, कुनै समस्यै नरहेझैं गरी प्रधानमन्त्री ओलीले रअ प्रमुखसँग गोप्य मन्त्रणा गर्नुका साथै भारतीय विदेशसचिव, सेना प्रमुख र भाजपाको विदेश विभाग प्रमुखसँग वार्ता गर्नुभयो । यही पृष्ठभूमिमा भारतीय अतिक्रमणमा परेको नेपाली भूमि समावेश गरी नेपालको नक्सा प्रकाशित गर्ने प्रतिनिधिसभा विघटन भई सरकार कामचलाउ स्थितिमा पुगेपछि प्रधानमन्त्री ओली र भारत सरकार दुवैबाट वार्ताप्रति उत्साह देखाइयो । नेपालको प्रतिनिधिसभा विघटन गरिनुका साथै सरकारको नेतृत्व गरिरहेको नेकपा ओलीद्वारा विभाजित गरिएपछि मात्र भारतसँग वार्ता अगाडि बढाइनु संयोग मात्र होइन । राष्ट्रिय राजनीति अस्थिर र राज्य कमजोर भएका बेला वार्ताको कुरा गरिनु नेपालको हात तल पार्ने सुनियोजित खेल भएको बुझ्न कुनै ठूलो अनुसन्धान गरिरहनुपर्दैन । यही परिवेशमा परराष्ट्रमन्त्री भारत भ्रमणमा जानुभयो । तर दुई देशका परराष्ट्रमन्त्रीहरूको वार्तामा नेपालको अतिक्रमित भूमि तथा प्रबुद्ध व्यक्ति समूहको प्रतिवेदनका विषयमा कुनै कार्यसूची नबनेको मात्र होइन, अतिक्रमित भूमिबारे परराष्ट्रमन्त्री ज्ञवालीले एक शब्द बोल्नुभएन । वार्ताका क्रममा मात्र उहाँले त्यसबारे बोल्ने हिम्मत नगर्नुभएको होइन, भारतीय विश्व मामिलासम्बन्धी परिषद्मा दिएको मन्तव्यमा समेत त्यो कुरै निकाल्नुभएन । अझ संयुक्त वक्तव्यसमेत जारी भएन । नेपालको परराष्ट्र मन्त्रालय र भारतीय विदेश मन्त्रालयले छुट्टाछुट्टै प्रेस वक्तव्य निकाल्नुका साथै अत्यन्त संवदेनशील विषयमा धारणासमेत फरक किसिमले सार्वजनिक गरे । नेपालले राष्ट्रसंघीय सुरक्षा परिषद्को सदस्य बन्ने भारतीय चाहनालाई समर्थन गरेको भनी भारतले प्रेस वक्तव्यमा उल्लेख गर्यो भने, नेपालको वक्तव्यमा त्यो कुरा उल्लेख छैन । नेपालले उल्लेख गरेको प्रबुद्ध व्यक्ति समूहको प्रतिवेदन र सीमा व्यवस्थापन (अतिक्रमित भूमिबारे होइन) जस्तो विषय भारतको वक्तव्यमा छैन । यसो गरिनु अत्यन्त सन्देहास्पद छ । यसबाट प्रधानमन्त्री ओलीले केवल सत्तास्वार्थका लागि परराष्ट्रमन्त्रीको भ्रमण गराएको पुष्टि हुन्छ ।प्रधानमन्त्री ओलीले कूटनीतिक मर्यादा र पदीय गरिमालाई समेत मिचेर रअ प्रमुखसँग रातिराति गोप्य मन्त्रणा र भाजपाका विदेश विभाग प्रमुखसँग वार्ता गर्नुभएको थियो । तर उहाँले निकै ठूलो महत्त्व दिनुभएको परराष्ट्रमन्त्रीको भ्रमणबारे भारतले मन्त्री ज्ञवालीले यात्रा आरम्भ गर्नुभएपछि मात्र औपचारिक जानकारी सार्वजनिक गर्यो, भारतीय रक्षामन्त्रीसँगको भेटलाई पूर्वनिर्धारित कार्यक्रममा उल्लेख गरेन र भारतीय प्रधानमन्त्रीसँग शिष्टाचार भेटको कुनै कार्यक्रम राखेन । सार्वभौमसत्तासम्पन्न स्वाधीन देशका परराष्ट्रमन्त्री संयुक्त आयोगको बैठकमा सहभागी हुन गइरहेकाले उहाँको भ्रमणका अवसरमा हुने कार्यक्रम पूर्वनिर्धारित भई सार्वजनिक हुनुपर्थ्यो । तर भारतीय रक्षामन्त्रीसँगको उहाँको भेटवार्ता अन्तिममा तय गरियो । परराष्ट्रमन्त्री ज्ञवालीका तर्फबाट भारतीय प्रधानमन्त्रीसँग शिष्टाचार भेट का लागि अन्तिम क्षणसम्म प्रयत्न गरियो । नेपाली भूभागमा सडकको कथित उद्घाटन गर्ने व्यक्तिसँग भेटवार्ता गराउनु तर प्रधानमन्त्रीसँग शिष्टाचार भेट नगराउनुलाई कूटनीतिक दृष्टिबाट कसैले पनि पारस्परिक हित र सम्मान तथा स्वाभिमानको कदर भएको ठहर्याउन सक्दैन, बरु अनैतिक कूटनीतिको अभ्यास भएको देखिन्छ । यसले नेपालको स्वाभिमान र प्रतिष्ठामा आघात पुगेको छ । सबै कुरा ठीकठाक भएझैं परराष्ट्रमन्त्री ज्ञवालीको भारत भ्रमण उपलब्धिमूलक भएको भन्ने सरकारी प्रचार, माथि उल्लिखित समस्याहरूलाई ढाकछोप गर्दै राष्ट्रियताजस्तो अति संवेदनशील विषयलाई सत्तास्वार्थको बलिवेदीमा होम्ने चेष्टा अनैतिक कूटनीतिकै दृष्टान्त हो । यस्ता क्रियाकलापप्रति देशभक्त नेपालीहरू सचेत हुनु आवश्यक छ ।"
अनैतिक कूटनीति,"भारतीय गुप्तचर संस्था रअका प्रमुख सामन्त गोयलसँगको गोप्य मन्त्रणापछि संविधान मिच्दै प्रतिनिधिसभा भंग गर्ने प्रधानमन्त्री केपी शर्मा ओलीले आफ्ना परराष्ट्रमन्त्री प्रदीप ज्ञवालीलाई यही माघ १ गते तीनदिने भारत भ्रमणमा पठाउनुभयो । परराष्ट्रमन्त्री त्यता जानुअघिदेखि नै सरकारी स्तरबाट त्यसको गुणगान सुरु गरिएको थियो । कूटनीति र प्रशासनिक क्षेत्रको लामो अनुभव भएका देशभक्त नेपालीहरूले भने प्रधानमन्त्री ओलीले असंवैधानिक किसिमले प्रतिनिधिसभा भंग गर्नुका साथै सरकारको नेतृत्व गरिरहेको नेकपा फुटाउने काम गरेका बेला परराष्ट्रमन्त्रीको भारत भ्रमण अर्थहीन मात्र होइन, नेपालका लागि प्रत्युत्पादक हुने धारणा व्यक्त गरेका थिए । यस्तो धारणा प्रधानमन्त्रीले सुन्ने कुरै भएन । तर, परराष्ट्रमन्त्रीको भारत भ्रमणले राष्ट्रहित र स्वाभिमानमा आँच पुर्याउने प्रधानमन्त्री ओलीको अनैतिक कूटनीतिलाई थप उदांग पारेको छ । यस सन्दर्भमा उठेका केही गम्भीर प्रश्न र विषयबारे चर्चा गर्नु सामयिक हुनेछ । यसमा प्रवेश गर्नुअघि ओलीले विगतमा अभ्यास गर्नुभएको अनैतिक कूटनीतिका केही पक्षको स्मरण गर्नु उचित हुन्छ । देशको राज्य प्रणाली संविधान तथा निश्चित सिद्धान्त, मान्यता र पद्धतिअनुरूप सञ्चालित हुन्छ । राज्य सञ्चालनको अत्यन्त महत्त्वपूर्ण हिस्सा मानिने कूटनीति पनि संविधानको मार्गनिर्देशनमा निर्धारित मापदण्डअनुरूप सञ्चालन गरिन्छ । तर ओलीले तत्कालीन नेकपा (एमाले) र नेकपा (माओवादी केन्द्र) ले आम निर्वाचनमा बहुमत प्राप्त गरी आफू प्रधानमन्त्री बन्ने स्थिति बनेदेखि नै उक्त मान्यताका विपरीत राज्यलाई कमजोर तुल्याउने किसिमले कूटनीति चलाउने काम गर्नुभयो । आम निर्वाचनपछि प्रधानमन्त्री हुनुअघि ओलीले बैंककमा उपचार गर्न भनी गएका बेला भारतीय संस्थापनका मानिसहरूसँग गोप्य भेटवार्ता गर्नुभयो । त्यहीँबाटै नेपाललाई देशभक्तिपूर्ण बाटामा जान नदिने खेल सुरु भयो । त्यसलगत्तै ओलीले भारतीय विदेशमन्त्री सुषमा स्वराजसँग होटल सोल्टीमा कूटनीतिक मर्यादा उल्लंघन गर्दै मन्त्रणा गर्नुभयो । त्यस मन्त्रणाले नेपाललाई चीनको बोआओ शिखर सम्मेलनमा भाग लिनबाट वञ्चित गर्यो । नेपालका कम्युनिस्टहरूले सात दशक लामो कठिन आन्दोलन र संघर्षपछि आम निर्वाचनबाट बहुमत प्राप्त गरेको अवस्थामा, नेपालले पहिलेदेखि नै निरन्तर भाग लिँदै आएको एवं विभिन्न देशका राष्ट्राध्यक्ष र सरकारप्रमुखहरू सहभागी हुने बोआओ सम्मेलनले ठूलो कूटनीतिक र राजनीतिक अर्थ राख्थ्यो । तर त्यस अवसरबाट नेपाललाई वञ्चित गराउँदै एक सय दिन नपुग्दै प्रधानमन्त्रीलाई भारत भ्रमण गराउने भारतीय विदेशमन्त्रीको अनुचित सल्लाहमा ओलीले सहमति जनाउनुभयो । यसबारे पार्टीमा कुनै संस्थागत छलफल भएन । कुनै समय नेपालका प्रधानमन्त्रीले एक सय दिन नपुग्दै भारतमा गएर दर्शनभेट गर्ने प्रचलन भंग गर्छु भन्ने ओली किन हो, लुरुक्क पर्नुभयो । यो बैंकक बैठककै प्रभाव थियो । प्रधानमन्त्री भइसकेपछि नेपालको संविधानले मार्गनिर्देशन गरेको स्वतन्त्र परराष्ट्रनीति तथा असमान सन्धिसम्झौताहरूको पुनरवलोकन गर्ने दिशामा अघि बढ्नु उहाँको कर्तव्य हुन्थ्यो तर त्यो पनि गर्नुभएन । राष्ट्रिय स्वतन्त्रता र स्वाधीनतासँग मेल नखाने वा त्यसमा आघात पुर्याउने असमान सन्धिसम्झौताहरूबारे नेकपाको नेतृत्वमा रहेको सरकार तदारुकताका साथ अग्रसर होला भन्ने जनताको आशा र अपेक्षाअनुरूप प्रधानमन्त्रीले काम गर्नुभएन । उहाँले प्रधानमन्त्री पदको जिम्मेवारी लिएको एक सय दिन नपुग्दै गरेको भारत भ्रमणपछि नेपाल र भारतबीच कुनै समस्या नरहेको र सम्बन्ध अत्यन्त उचाइ मा पुगेको प्रचार गराउनुभयो । समस्या कायम रहेको र तिनको समाधान यथोचित किसिमले गरिनुपर्छ भन्ने मत प्रकट गर्नेहरूलाई उहाँले शत्रुझैं ठान्नुभयो ।सन् १९५० को असमान सन्धि खारेज वा परिवर्तन हुनुपर्ने भनी नेपाली जनता र नेपाल कम्युनिस्ट पार्टीले २००७ सालदेखि नै उठाउँदै आएको आवाजअनुरूप भारतसँग वार्ता गर्नुको साटो यस विषयलाई अलमल्याउनका लागि अगाडि सारिएको प्रबुद्ध व्यक्ति समूह गठनको दिशातर्फ प्रधानमन्त्री लाग्नुभयो । भारतका प्रधानमन्त्री हालसम्म प्रबुद्ध व्यक्ति समूहको प्रतिवेदन बुझ्न तयार नहुनु र प्रतिवेदन पहिले भारतकै प्रधानमन्त्रीलाई बुझाउने सहमति गरिनु अलमल्याउने नीतिकै द्योतक हो । भारतीय प्रधानमन्त्रीसँग प्रधानमन्त्री ओलीले पटकपटक भेटवार्ता गर्नुभयो तर उक्त प्रतिवेदन बुझ्नेबारे कहिल्यै गम्भीर रूपमा कुरा उठाउनुभएन, सन् १९५० को असमान सन्धिबारे छलफल गर्नुभएन । स्मरण रहोस्, २०५२ सालमा अल्पमत सरकारको प्रधानमन्त्री भएर पनि मनमोहन अधिकारीले तत्कालीन भारतीय प्रधानमन्त्री पीभी नरसिंह रावसँग उक्त सन्धि पुनरवलोकन गर्नुपर्ने कुरा उठाउनुभएको थियो र दुवै देशले कूटनीतिक माध्यमबाट उक्त विषयलाई अगाडि बढाउने सहमति भएको थियो । प्रधानमन्त्री ओलीले भने उल्टै नेपाल र भारतका बीच कुनै समस्या नरहेको र सम्बन्ध उचाइ मा पुगेको भ्रम सिर्जना गरिरहने प्रयत्न गर्नुभयो । त्यस्तो भ्रमको पर्दा लिम्पियाधुरा, लिपुलेक र कालापानीलाई भारतले आफ्नो राजनीतिक नक्सामा समावेश गरेर प्रकाशित गरेपछि आधा च्यातियो अनि भारतीय रक्षामन्त्रीले नेपाली भूभागमा सडकको कथित उद्घाटन गरेपछि पूरै च्यातियो ।देशभक्त नेपालीहरूले आग्रह गर्दा तथा सरकारको नेतृत्वमा रहेको नेकपाले संस्थागत निर्णय गर्दै निर्देशन दिँदा पनि प्रधानमन्त्री ओली नेपालको अतिक्रमित भूभाग समेटेर नक्सा प्रकाशित गर्न तयार हुनुभएन । सम्बन्धित मन्त्रालयका एक मन्त्रीले अतिक्रमित नेपाली भूमिको एक महत्त्वपूर्ण हिस्सा नेपालको नभएको भन्नेसम्मको गैरजिम्मेवार अभिव्यक्ति दिनुभयो । यो सबै नेपालको कूटनीतिलाई कमजोर तुल्याउने काम नै थियो । भारतसँग संयुक्त सैनिक अभ्यासको निर्णय, संसद्मा अनुमोदनका लागि विचाराधीन रहेको नेपाल सरकार र एमसीसीसँगको सम्झौताको एउटा प्रावधान प्रधानमन्त्रीका प्रियपात्र अर्थमन्त्री युवराज खतिवडाले गोप्य पत्राचारबाट गरेको संशोधन, सम्झौता अनुमोदन नै नभई एमसीसीसँग गरिएको कार्यान्वयन सम्झौता र अमेरिकासँग गोप्य रूपमा अगाडि बढाउन खोजिएको साझेदारी सम्झौता अनैतिक कूटनीतिका केही ज्वलन्त उदाहरण हुन् । अर्कातर्फ, नेपालले भारतीय नाकाबन्दीका कारण भोग्नुपरेको सास्तीलाई स्मरण गर्दै तथा त्यस्तो स्थिति आइपर्दा गर्नुपर्ने पूर्वतयारीका लागि संयुक्त सरकारमा रहँदा प्रधानमन्त्री ओलीले स्वयं जे भन्नुभएको थियो तथा देश र जनताले जस्तो अपेक्षा गरेका थिए, झन्डै दुईतिहाइ बहुमत प्राप्त सरकारको नेतृत्व गरिरहेका बेला त्यसतर्फ गम्भीर चासो राखेर कुनै काम गर्ने तत्परता देखाउनुभएन ।जनताको अपेक्षा र देशको आवश्यकताविपरीत प्रधानमन्त्री ओलीले प्रतिनिधिसभा भंग गर्नुअघि भारतीय गुप्तचर प्रमुखलाई भारतीय सेनाको जहाजबाट काठमाडौंमा अवतरण गराई बालुवाटारमा आधा रातसम्म तीन घण्टा गोप्य मन्त्रणा गर्नुभयो । त्यहाँ परराष्ट्र मन्त्रालयका कुनै कर्मचारी थिएनन् । यस्तो अमर्यादित भेटवार्ताको आलोचना भएपछि प्रधानमन्त्री ओलीवरिपरि रहनेहरूले पहिले त्यो शिष्टाचार भेट थियो भनी प्रधानमन्त्रीको बचाउ गर्न खोजे । त्यसो भन्दा बचाउ हुन नसक्ने भएपछि रअ प्रमुख सामन्त गोयल भारतीय प्रधानमन्त्रीका विशेष दूत भएको प्रचार गराइयो । तर भारत सरकारको कुनै पनि निकाय वा कार्यालयले सामन्त गोयललाई भारतीय प्रधानमन्त्रीका विशेष दूत का रूपमा नेपाल पठाइएको कुरा गर्दै गरेन । त्यसलगत्तै नेपालले आफ्नो भूमि समेटेर नक्सा प्रकाशित गर्दा चीनतर्फ संकेत गर्दै कुनै अर्को देशको उक्साहट मा त्यसो गरिएको भन्ने भारतीय सेनाप्रमुखलाई नेपालमा आमन्त्रण गरेर सम्मान गरियो । पार्टीको विदेश विभागलाई जानकारी नै नगराई भाजपाका विदेश विभाग प्रमुखसँग बालुवाटारमा मन्त्रणा गरियो । यी सबै काम राष्ट्रिय हित र स्वाभिमानमा आँच पुर्याउने अनैतिक कूटनीतिकै परिणाम थिए । निरन्तरको अस्थिर राजनीति तथा कतिपय सरकारसञ्चालकहरूको राष्ट्रिय हितप्रतिको संवेदनहीन र गैरजिम्मेवार सोच तथा व्यवहारका कारण नेपालको राष्ट्रियताविपरीत इतिहासको उत्तरदानका रूपमा रहेका गलत सन्धि, सम्झौता, सहमति र व्यवहारलाई सच्याउन सकिएको थिएन । राष्ट्रियताको झन्डा उठाउँदै आएको नेकपाले सरकार सञ्चालनको जिम्मेवारी पाएपछि देशलाई स्वाधीनताको मार्गतर्फ अग्रसर गराउने प्रयत्न होला भन्ने विश्वास नेपाली जनता र नेकपापंक्तिमा हुनु स्वाभाविक हो । तर, प्रधानमन्त्री ओलीले जनता र पार्टीपंक्तिको अपेक्षा तथा देशको युगीन आवश्यकताप्रति आँखा चिम्लेझैं गर्नुभयो । उहाँको त्यही प्रवृत्ति, सोच र व्यवहार प्रतिनिधिसभाको विघटनपछि छताछुल्ल भइरहेछ । यसको एउटा ज्वलन्त नमुना परराष्ट्रमन्त्री ज्ञवालीको हालैको भारत भ्रमण र त्यस क्रममा देखिएका कुराहरू हुन् ।जनताको सार्वभौमसत्ताको अभ्यास गर्ने तथा भारतीय अतिक्रमणमा परेका लिम्पियाधुरा, लिपुलेक र कालापानीलाई समावेश गरी नक्सा प्रकाशित गर्न एकमतले साथ दिने प्रतिनिधिसभा रहँदासम्म प्रधानमन्त्री ओलीले भारतसँग अतिक्रमित भूमिबारे वार्ता गर्न सक्नुभएन वा भारतले चाहेन । देशको भौगोलिक अखण्डतासम्बद्ध गम्भीर विषयमा प्रवेशै नगरी, कुनै समस्यै नरहेझैं गरी प्रधानमन्त्री ओलीले रअ प्रमुखसँग गोप्य मन्त्रणा गर्नुका साथै भारतीय विदेशसचिव, सेना प्रमुख र भाजपाको विदेश विभाग प्रमुखसँग वार्ता गर्नुभयो । यही पृष्ठभूमिमा भारतीय अतिक्रमणमा परेको नेपाली भूमि समावेश गरी नेपालको नक्सा प्रकाशित गर्ने प्रतिनिधिसभा विघटन भई सरकार कामचलाउ स्थितिमा पुगेपछि प्रधानमन्त्री ओली र भारत सरकार दुवैबाट वार्ताप्रति उत्साह देखाइयो । नेपालको प्रतिनिधिसभा विघटन गरिनुका साथै सरकारको नेतृत्व गरिरहेको नेकपा ओलीद्वारा विभाजित गरिएपछि मात्र भारतसँग वार्ता अगाडि बढाइनु संयोग मात्र होइन । राष्ट्रिय राजनीति अस्थिर र राज्य कमजोर भएका बेला वार्ताको कुरा गरिनु नेपालको हात तल पार्ने सुनियोजित खेल भएको बुझ्न कुनै ठूलो अनुसन्धान गरिरहनुपर्दैन । यही परिवेशमा परराष्ट्रमन्त्री भारत भ्रमणमा जानुभयो । तर दुई देशका परराष्ट्रमन्त्रीहरूको वार्तामा नेपालको अतिक्रमित भूमि तथा प्रबुद्ध व्यक्ति समूहको प्रतिवेदनका विषयमा कुनै कार्यसूची नबनेको मात्र होइन, अतिक्रमित भूमिबारे परराष्ट्रमन्त्री ज्ञवालीले एक शब्द बोल्नुभएन । वार्ताका क्रममा मात्र उहाँले त्यसबारे बोल्ने हिम्मत नगर्नुभएको होइन, भारतीय विश्व मामिलासम्बन्धी परिषद्मा दिएको मन्तव्यमा समेत त्यो कुरै निकाल्नुभएन । अझ संयुक्त वक्तव्यसमेत जारी भएन । नेपालको परराष्ट्र मन्त्रालय र भारतीय विदेश मन्त्रालयले छुट्टाछुट्टै प्रेस वक्तव्य निकाल्नुका साथै अत्यन्त संवदेनशील विषयमा धारणासमेत फरक किसिमले सार्वजनिक गरे । नेपालले राष्ट्रसंघीय सुरक्षा परिषद्को सदस्य बन्ने भारतीय चाहनालाई समर्थन गरेको भनी भारतले प्रेस वक्तव्यमा उल्लेख गर्यो भने, नेपालको वक्तव्यमा त्यो कुरा उल्लेख छैन । नेपालले उल्लेख गरेको प्रबुद्ध व्यक्ति समूहको प्रतिवेदन र सीमा व्यवस्थापन (अतिक्रमित भूमिबारे होइन) जस्तो विषय भारतको वक्तव्यमा छैन । यसो गरिनु अत्यन्त सन्देहास्पद छ । यसबाट प्रधानमन्त्री ओलीले केवल सत्तास्वार्थका लागि परराष्ट्रमन्त्रीको भ्रमण गराएको पुष्टि हुन्छ ।प्रधानमन्त्री ओलीले कूटनीतिक मर्यादा र पदीय गरिमालाई समेत मिचेर रअ प्रमुखसँग रातिराति गोप्य मन्त्रणा र भाजपाका विदेश विभाग प्रमुखसँग वार्ता गर्नुभएको थियो । तर उहाँले निकै ठूलो महत्त्व दिनुभएको परराष्ट्रमन्त्रीको भ्रमणबारे भारतले मन्त्री ज्ञवालीले यात्रा आरम्भ गर्नुभएपछि मात्र औपचारिक जानकारी सार्वजनिक गर्यो, भारतीय रक्षामन्त्रीसँगको भेटलाई पूर्वनिर्धारित कार्यक्रममा उल्लेख गरेन र भारतीय प्रधानमन्त्रीसँग शिष्टाचार भेटको कुनै कार्यक्रम राखेन । सार्वभौमसत्तासम्पन्न स्वाधीन देशका परराष्ट्रमन्त्री संयुक्त आयोगको बैठकमा सहभागी हुन गइरहेकाले उहाँको भ्रमणका अवसरमा हुने कार्यक्रम पूर्वनिर्धारित भई सार्वजनिक हुनुपर्थ्यो । तर भारतीय रक्षामन्त्रीसँगको उहाँको भेटवार्ता अन्तिममा तय गरियो । परराष्ट्रमन्त्री ज्ञवालीका तर्फबाट भारतीय प्रधानमन्त्रीसँग शिष्टाचार भेट का लागि अन्तिम क्षणसम्म प्रयत्न गरियो । नेपाली भूभागमा सडकको कथित उद्घाटन गर्ने व्यक्तिसँग भेटवार्ता गराउनु तर प्रधानमन्त्रीसँग शिष्टाचार भेट नगराउनुलाई कूटनीतिक दृष्टिबाट कसैले पनि पारस्परिक हित र सम्मान तथा स्वाभिमानको कदर भएको ठहर्याउन सक्दैन, बरु अनैतिक कूटनीतिको अभ्यास भएको देखिन्छ । यसले नेपालको स्वाभिमान र प्रतिष्ठामा आघात पुगेको छ । सबै कुरा ठीकठाक भएझैं परराष्ट्रमन्त्री ज्ञवालीको भारत भ्रमण उपलब्धिमूलक भएको भन्ने सरकारी प्रचार, माथि उल्लिखित समस्याहरूलाई ढाकछोप गर्दै राष्ट्रियताजस्तो अति संवेदनशील विषयलाई सत्तास्वार्थको बलिवेदीमा होम्ने चेष्टा अनैतिक कूटनीतिकै दृष्टान्त हो । यस्ता क्रियाकलापप्रति देशभक्त नेपालीहरू सचेत हुनु आवश्यक छ ।"
कतारमा १२ हजार श्रमिक लान अनुमति,"काठमाडौं (कास) नेपाली दूतावासले कतारमा १२ हजार जना नेपाली श्रमिक लैजान रोजगारदातालाई अनुमति दिएको छ । कोरोना महामारीपछि कतारी श्रम बजारको सुधारोन्मुख अवस्थालाई मध्यनजर गर्दै दूतावासले मागपत्र प्रमाणीकरण सुरु गरेको छ । दोहास्थित नेपाली दूतावासमा झन्डै १० महिनादेखि नयाँ श्रमिक लैजाने मागपत्रको प्रमाणीकरण रोकिएको थियो । मागपत्र प्रमाणीकरण सुरु भएपछि रोजगारदाता आउने क्रम बढेको छ । झन्डै तीन साताभित्र नै १२ हजार जना ल्याउन अनुमति पाइसकेका छन्, कतारका लागि नेपाली राजदूत नारदनाथ भारद्वाजले कान्तिपुरसँग भने, श्रमिक ल्याउने माग गर्दै दैनिक रूपमा रोजगारदाता दूतावास आइरहेका छन् । नेपाली श्रमिकका लागि हाल कतार अनुकूल बनिरहेको उनले बताए । कोभिडपछि कतारको श्रम बजारको अवस्थालाई हामीले नजिकबाट नियालिरहेका थियौं । यहाँको राष्ट्रिय आयोजना नियमित रूपमै अगाडि बढे । श्रम बजारमा निकै ठूलो हलचल देखिएन बरु स्थानीय बजारमा श्रमिकहरू अभाव हुन थाल्यो, उनले भने, कतारमा कोरोनाविरुद्धको खोप नै लगाउन सुरु भइसकेको छ । स्वास्थ्य मापदण्ड अनुसरण गरेर नयाँ श्रमिक ल्याउने प्रक्रिया सुरु भएपछि नेपाली श्रमिकको माग फेरि हुन थाल्यो ।वैदेशिक रोजगार विभागका अनुसार महामारीपछि जारी भएको मागपत्र प्रमाणीकरण भएर नयाँ मागपत्रमा श्रमिक गइसकेका भने छैनन् । श्रमिकहरू भदौदेखि जान थालेका हुन् । ती सबै महामारीअघि नै पूर्वस्वीकृति पाइसकेको मागपत्रअनुसार छनोट भएको हो, विभागका महानिर्देशक कुमार दाहालले भने । गत जेठदेखि माघ ४ गतेसम्म कतारबाट ५२ हजार २ सय २८ जना नेपाली श्रमिक स्वदेश फर्किएका छन्, जसमध्ये ११ हजार ८ सय ६९ जना भने श्रम नवीकरण गरेर कतार फर्किएका छन् । ११ सय ७७ जना मात्रै नयाँ भिसामा कतार गएका छन् । स्वदेश फिरेका सबैको रोजगारी गुमेको होइन । कतिपय बिदामा स्वदेशमा पनि गएका हुन्, राजदूत भारद्वाजले भने ।"
भाइरस नियन्त्रण बाइडेनको प्राथमिकतामा,"वासिङ्टन (एजेन्सी) अमेरिकी राष्ट्रपति जो बाइडेनले कोरोना भाइरस नियन्त्रणलाई प्राथमिकतामा राखेका छन् । भाइरस नियन्त्रणका लागि बाइडेनले १० वटा कार्यकारी आदेशमा हस्ताक्षर गर्ने जनाइएको छ । भाइरसविरुद्धको खोप द्रुतगतिमा दिइने, परीक्षण दायरा बढाइने तथा मास्कलगायत अत्यावश्यक सामग्रीको उत्पादन बढाइने आदेशमा उल्लेख छ । त्यसैगरी, भाइरस नियन्त्रणका लागि राष्ट्रियस्तरको रणनीति तय गरिने पनि बाइडेनको योजना छ ।निवर्तमान राष्ट्रपति ट्रम्पको भाइरसविरुद्धको रणनीति तय गर्न राज्यहरूलाई अधिकार दिएका थिए । महामारी नियन्त्रणका लागि ठोस कदम नचालको भन्दै उनको व्यापक आलोचना भएको थियो । बिहीबार साँझसम्म अमेरिकामा कोरोना भाइरसको महामारीका कारण ४ लाख ६ हजार जनाले ज्यान गुमाइसकेका छन् । संक्रमितको संख्या २ करोड ४५ लाख पुग्नै लागेको छ । राष्ट्रपति बाइडेनको कोरोना भाइरस कार्यदलका संयोजक जेफ जायन्ट्सले ट्रम्प कार्यकालमा संघीय स्तरमा भाइरसविरुद्धको कुनै रणनीति नरहेको तथा विस्तृत योजनाको अभाव भएको बताए । बाइडेनले कार्यभार सम्हालेसँगै त्यो सबै परिवर्तन भएको छ, उनले भने । त्यसैगरी, खोपको प्रभावकारी वितरण तथा भरपर्दो परीक्षणका लागि बाइडेन प्रशासनले ७ बुँदे योजना सार्वजनिक गरेको छ । अप्रिल अन्त्यसम्ममा १० करोड जनालाई खोप दिइसकिने जनाइएको छ । त्यस्तै एक सय दिनभित्रमा विद्यालयहरूमा पठनपाठन सुरु गरिने योजना छ । देशभका संघीय परिसर तथा अन्तरराज्य यात्रामा मास्क अनिवार्य गराइने भएको छ । तर यो आदेशपछि पनि विगतमा मास्क अनिवार्य गर्न अन्कनाएका विभिन्न राज्यका गभर्नरहरूले उनको भनाइ पछ्याउने निश्चित छैन । किनकि अमेरिकामा राष्ट्रपतिलाई राज्यहरूमा यस्ता आदेश लागू गराउने शक्ति प्राप्त छैन । बाइडेनले यसलाई स्विकार्दै गभर्नरलाई सम्झाउने बताएका छन् । गभर्नरहरूले नमाने नगरप्रमुख तथा स्थानीय अधिकारीहरू उनले कुरा गर्ने जनाएका बीबीसीले उल्लेख गरेको छ । भाइरस नियन्त्रणका उपायसँगै बाइडेनले अन्य केही मुद्दालाई आफ्नो कार्यकालको एक सय दिनको योजनामा राखेका छन् । कोरोना महामारीको व्यवस्थापन राम्ररी गर्न नसकेको भन्दै निवर्तमान राष्ट्रपति ट्रम्पले विश्व स्वास्थ्य संगठनबाट अमेरिकालाई अलग्याउने घोषणा गरेका थिए । तर बाइडेनले त्यो निर्णय उल्ट्याउने र अमेरिका डब्ल्यूएचओमा फर्काउने भएका छन् । बाइडेनको टोलीले महामारीपीडित कसैलाई घरबाट निकाला गर्ने वा लिलामी गर्न राष्ट्रव्यापी रोक लगाउनेसम्बन्धी निर्णय जारी राख्ने बताएको छ । साथै महामारीका बेला विद्यार्थी कर्जा र त्यसको ब्याज भुक्तानी स्थगनले पनि निरन्तरता पाउनेछ । बाइडेनले गत साता कोरोना भाइरस महामारीले थलिएको अमेरिकी अर्थतन्त्रलाई सुधार्न १९ खर्ब डलरको प्याकेज घोषणा गरेका थिए ।अमेरिकी कंग्रेसबाट अनुमोदन भएको खण्डमा उक्त प्याकेजअन्तर्गत प्रत्येक अमेरिकीलाई १ हजार ४ सया डलर नगद दिइनेछ । यो राहत यसअघि कंग्रेसले पारित गरेको ९ सय अर्ब डलरको प्याकेजमा थप हो । विपक्षी दल रिपब्लिकन सांसदहरूले उक्त प्याकेजको केही अंशमा विरोध जनाउने ठानिएको छ । हाल संसद्का दुवै सदनमा बाइडेनको दल डेमोक्र्याटको बहुमत छ । त्यसैगरी, ट्रम्प प्रशासनले लागू गरेको कर कटौतीसम्बन्धी व्यवस्था बाइडेन प्रशासनले उल्टाउनेछ । सन् २०१७ मा ट्रम्पले घोषणा गरेको कटौतीको धनी अमेरिकी तथा ठूला कम्पनीले अनुचित फाइदा लिएको बाइडेनको दाबी छ । साथै उनले अमेरिकी कम्पनीहरूले विदेशमा कमाएको नाफामा कर दोब्बर गर्नेसमेत जनाएका छन् । कर नीति भने कंग्रेसबाट अनुमोदित हुन आवश्यक छ । बाइडेनले राष्ट्रपतिको कार्यभार सम्हालेको पहिलो दिन नै पेरिस सम्झौतामा अमेरिका फर्कने घोषणा गरिसकेका छन् । उक्त सम्झौताअन्तर्गत कार्बन उत्सर्जनको कटौती तथा पृथ्वीको औसत तापक्रम औद्योगिक क्रान्तिको समयमा भन्दा बढीमा दुई डिग्री सेल्सियसले बढ्न दिने विश्वव्यापी प्रतिबद्धता छन् । सन् २०१५ मा भएको उक्त सम्झौताबाट ट्रम्पले अमेरिकालाई अलग पारेका थिए । अमेरिकालाई सन् २०५० सम्ममा शून्य कार्बन उत्सर्जनको अवस्थामा पुर्याउन कंग्रेससँग मिलेर उचित कानुन ल्याउने बाइडेनको भनाइ छ । त्यस्तै ट्रम्पले वातावरण तथा ऊर्जाका क्षेत्रमा लागू गरेका खुलापन बाइडेनले नियमन गर्ने बताएका छन् ।त्यसैगरी, ट्रम्प प्रशासनले लगाएको यात्रा प्रतिबन्ध पनि उनले उल्टाउने भएका छन् । सन् २०१७ को जनवरीमा कार्यभार सम्हालेको एक साताभित्रै ट्रम्पले ७ वटा मुस्लिम बहुल देशलाई लक्षित गर्दै यात्रा प्रतिबन्धको घोषणा गरेका थिए । करिब १ करोड १० लाख कागजपत्रविहीन आप्रवासीले नागरिकता पाउने बाटो खुला गर्ने कानुन ल्याउने पनि बाइडेनको योजना छ । त्यसका साथै, ट्रम्पले निकै महत्त्वका साथ अघि सारेको मेक्सिकोसँगको सीमामा पर्खाल बनाउने कार्य समेत बाइडेनले स्थगन गरिदिने छन् । त्यस्तै यौनिक अल्पसंख्यक (एलजीबीटी) समुदायलाई सुरक्षित पार्ने बाइडेनको प्रतिबद्धता छ ।बाइडेन प्रशासनले अमेरिकाका सहयोगी राष्ट्रलाई आश्वस्त पार्ने विषय पनि प्राथमिकतामा राखेको छ । अमेरिकाले विश्वलाई फेरि नेतृत्व प्रदान गर्ने बाइडेनको भनाइ छ । ओभल अफिसको पहिलो दिननै बाइडेनले उत्तर एट्लान्टिक सन्धि संगठन (नेटो) का नेतालाई अमेरिका पूर्ववत् अवस्थामा फर्किएको जानकारी गराउने बताएका थिए ।"
श्रीलंकामा खुल्यो अन्तर्राष्ट्रिय आगमन,कोलम्बो (एजेन्सी) श्रीलंकाले बिहीबारदेखि सबै देशका पर्यटक र अन्तर्राष्ट्रिय आगमनका लागि आफ्नो सीमा पूर्णरूपमा खोलेको छ । अन्तर्राष्ट्रिय पर्यटक तथा सीमा खुला गर्ने निर्णयसँगै विदेशमा विभिन्न काम तथा रोजगारीका सिलसिलामा गएका ५० नागरिक बिहीबार बिहानै ओमान एयरको उडानमार्फत बन्दरानाइके अन्तर्राष्ट्रिय विमानस्थलमा अवतरण गरेका हुन् । सरकारको निर्णयबारे राजधानी कोलम्बोमा बोल्दै पर्यटनमन्त्री प्रसन्न रनतुंगेले महामारीबाट प्रभावित अर्थतन्त्रलाई उकास्न पर्यटकीय गतिविधि सञ्चालन तथा वैदेशिक आवागमन खुला गरिएको बताए । महामारीबाट सुरक्षित रहन सरकारले विभिन्न सुरक्षा मापदण्ड र प्रक्रिया अवलम्बन गर्ने उनको भनाइ छ ।
इन्टरनेट खपत दोब्बर,"(काठमाडौं)  कोभिड१९ का कारण गरिएको लकडाउनका कारण नेपालमा खपत हुने इन्टरनेट ब्यान्डविथमा उल्लेख्य वृद्धि भएको छ । नेपाल दूरसञ्चार प्राधिकरणबाट प्राप्त विवरणअनुसार नेपाल भित्रिने अन्तर्राष्ट्रिय ब्यान्डविथ गत वर्षको तुलनामा दोब्बर पुगेको छ । गत वर्ष चैत ११ मा लकडाउन गर्नुअघि नेपाल भित्रिने अन्तर्राष्ट्रिय ब्यान्डविथको परिमाण ३३४ जीबी प्रतिसेकेन्ड रहेकामा अहिले यसको खपत ७७७ जीबी प्रतिसेकेन्ड पुगेको प्राधिकरणको तथ्यांक छ । धेरै काम इन्टरनेटमा निर्भर रहेको र प्रयोगकर्ताले पनि गुणस्तरीय इन्टरनेट सेवा खोज्न थालेकाले खपत बढेको जानकारहरू बताउँछन् । कोभिड१९ का कारण गरिएको लकडाउनले इन्टरनेटमार्फत काम गर्ने प्रवृत्ति बढेकाले ब्यान्डविथ खपत बढेको इन्टरनेट सेवा प्रदायक संघ नेपाल (आइस्पान) का अध्यक्ष सुधीर पराजुलीले जानकारी दिए । लकडाउनका कारण इन्टरनेट प्रयोग बढेको त छ नै, इन्टरनेट सेवा प्रदायकले पनि बढी ब्यान्डविथको प्याकेज बिक्री गर्न थालेका छन्, उनले भने, यसले गर्दा अन्तर्राष्ट्रिय ब्यान्डविथको खपत बढेको हो ।अन्तर्राष्ट्रिय ब्यान्डविथ खपत दोब्बरभन्दा बढी हुँदा यसको तुलनामा आन्तरिक ब्यान्डविथ खपत भने चार गुणा रहेको नेपाल इन्टरनेट एक्सचेन्जका सञ्चालक समिति सदस्य समित जन थिङ बताउँछन् । अहिले आन्तरिक ब्यान्डविथको खपत करिब ३ हजार जीबीपीएस रहेको उनले जानकारी दिए । आन्तरिक ब्यान्डविथको सबैभन्दा बढी खपत गुगलको सेवा प्रयोगका लागि भइरहेको छ । फेसबुक प्रयोगका लागि आन्तरिक ब्यान्डविथको करिब २८ प्रतिशत खपत भइरहेको छ । टिकटक, अमेजन, माइक्रोसफ्ट जस्ता कम्पनीले दिने सेवाका लागि पनि ब्यान्डविथ खपत धेरै भइरहेको तथ्यांक छ ।लकडाउनअघि नेपालमा रहेको क्यास सर्भरको ब्यान्डविथ खपत १ हजार १ सय ५२ जीबीपीएस रहेकोमा लकडाउनपछि १ हजार ५ सय जीबीपीएस पुगेको थियो । अहिले आन्तरिक ब्यान्डविथको खपत २ हजार ९ सय २७ जीबीपीएस पुगेको छ । नेपाल इन्टरनेट एक्सचेन्जले नेपालभित्रका इन्टरनेट सेवा प्रदायकहरूबीचको इन्टरनेट आवागमनलाई स्थानीय स्तरमै आदानप्रदान गरी अन्तर्राष्ट्रिय ब्यान्डविथ बचाउँछ । यो इन्टरनेट एक्सचेन्ज विन्दुले इन्टरनेट सेवालाई छिटोछरितो बनाउन पनि सघाउँछ । नेपाल भित्रिने अन्तर्राष्ट्रिय ब्यान्डविथमध्ये सबैभन्दा बढी भारतको एयरटेल र टाटा कम्युनिकेसनबाट आउने प्राधिकरणको तथ्यांक छ । हाल नेपाल भित्रिने ७७७ जीबीपीएस इन्टरनेट ब्यान्डविथमध्ये भारतीय एयरटेलबाट २१९ जीबीपीएस र टाटाबाट २१२ जीबीपीएस आइरहेको छ । नेपाल टेलिकमले चीनबाट हाल ५ जीबीपीएस इन्टरनेट ब्यान्डविथ भित्र्याइरहेको छ । टेलिकमले भारत र चीनबाट गरी ११४ जीबीपीएस ब्यान्डविथ भित्र्याइरहेको छ । नेपालमा हाल सबैभन्दा बढी ब्यान्डविथ वर्ल्डलिंक कम्युनिकेसनले भित्र्याइरहेको प्राधिकरणको तथ्यांक छ ।"
उखु किसान फेरि संघर्षमा,"हामी किसान विश्वस्त हुन सकेका छैनौं । किसानको सम्पूर्ण रकम किसानहरूको खातामार्फत भुक्तानी गरिसकेको विश्वसनीय एवं सप्रमाण विवरण तत्काल सार्वजनिक नगरेसम्म हाम्रो न्यायिक संघर्षको आन्दोलन जारी रहनेछ ।१६ दिनसम्मको आन्दोलनपछि सरकार र उखु किसानबीच चारबुँदे सहमति भएको थियो । उखुको बक्यौता रकम माग गर्दै मसिर २८ देखि काठमाडौंको माइतीघरमा आन्दोलनरत उखु किसानले पुस १३ मा सरकारसँग सहमति गरेका थिए । सम्झौतापत्रमा उद्योग, वाणिज्य तथा आपूर्ति मन्त्रालयले चिनी उद्योगीले किसानलार्ई भुक्तानी गर्नुपर्ने बक्यौता रकम सम्बन्धित उद्योगबाट २१ दिनभित्र उपलब्ध गराउने व्यवस्था मिलाउने उल्लेख छ । तर यस पटक पनि किसानले सबै भुक्तानी पाएनन् ।"
बिक्न छाडे साइपालका ऊनी उत्पादन,"(बझाङ)  मंसिर सुरु भएदेखि नै हिमाली जिल्ला बझाङमा जाडो बढेको छ । खेतीपातीको काम पनि खासै नहुने भएकाले यहाँका प्रायः गाउँका मानिस फुर्सदिला छन् । पुरुषहरू परिलो घाम ताप्दै कतै तास, क्यारिम खेल्दै गरेका भेटिन्छन् भने कतै गोलो हालेर गफिँदै । महिला भने घरको काम, मेलापात र सरसफाइमै व्यस्त देखिन्छन् । जिल्लाका प्रायः गाउँमा देखिने यस्तो दृश्य उस्तै भए पनि हिमाली क्षेत्रको साइपाल गाउँपालिकाका बासिन्दाको हिउँदे दिनचर्या फरक छ । हिउँद सुरु भएदेखि नै फुर्सदिला भएका साइपालबासीका प्रायः घरका आँगनमा चानभाँडा (तान) लगाइएको छ । यहाँ के वृद्धवृद्धा, के युवा सबैलाई भेडाच्यांग्राको ऊनका लिउ, फेर्या, चुक्दन, राडीपाखी, कम्मल, कोट, बक्खु आखि बुन्ने चटारो छ । हिउँद लागेपछि यताका मान्छेको कामै यही हो, धुलीका तर्जन लामाले भने, एक हिउँदमा एक परिवारले ३०४० थानसम्म ऊनी कपडा बनाउँछन् । कपडाको किसिम र साइज हेरेर हाते तानमा एक थान बनाउन ४ देखि १० दिनसम्म लाग्ने गरेको उनले बताए । साइपालका बढी भेडापालन हुने धुली, न्युना, बलौडी, काँडा, धलौनलगायत गाउँमा बर्सेनि ठूलो मात्रामा हाते तानमा बुनिएका ऊनी कपडा उत्पादन हुने भए पनि यसले व्यावसायिक रूप लिन नसकेको स्थानीयको भनाइ छ । कपडाको किसिम हेरेर स्थानीय बजारमा प्रतिथान ५ हजारदेखि १५ हजार रुपैयाँसम्ममा बिक्री हुने गरेको भए पनि भनेजस्तो बजार नपाउँदा यसको उत्पादनले गति लिन नसकेको धुलीकै श्याम लामाले बताए । एउटै चुक्दन (ओछयाउने एक प्रकारको ऊनी गलैंचा) को १५ हजार रुपैयाँसम्म पर्छ । तर किन्ने मान्छे नभएकाले सबैले आफूलाई आवब्यक मात्रै बनाउँछन्, उनले भने, बजारमा राम्रो बिक्री भयो भने एकै परिवारले वर्षमा एकडेढ सय थानसम्म पनि बुन्न सक्छन् । गाउँपालिकामा मात्रै २० हजारको हाराहारीमा भेडाच्यांग्रा रहेको भेटेरिनरी अस्पताल तथा पशुविज्ञ केन्द्रको तथ्यांक छ । जिल्लाको झन्डै आधा क्षेत्रफल ओगटेको साइपाल गाउँपालिकामा प्रशस्त चरन क्षेत्र रहेकाले स्थानीयको मुख्य पेसा पशुपालन नै हो । गर्मीयाम सुरु भएपछि भेडाच्यांग्राबाट ऊन निकालेर थन्काउने र हिउँदमा त्यसलाई कात्ने अनि कपडा बुन्ने काम गर्ने गरिएको धलौनका घुरन बोहराले जानकारी दिए । केही वर्षअघिसम्म यहाँ उत्पादित कच्चा ऊन जिल्लाभर बिक्री हुने भएकाले स्थानीयले ऊनको व्यापारकै लागि पनि भेडा पाल्ने गरेका थिए । पछिल्लो समय भने आधुनिक कपडाले गर्दा ऊनीको व्यापार घटेपछि उनीहरू निरुत्साहित भएको बोहराको भनाइ छ । अहिले ऊनीका भन्दा पनि बजारिया कपडाको माग छ । त्यसैले भेडा पाल्ने पनि घटेका छन्, उनले भने । तीन हजारभन्दा कम जनसंख्या रहेको गाउँपालिकामा सात सयभन्दा बढी मानिसमा ऊनीका कपडा बुन्ने सीप रहेको गाउँपालिका अध्यक्ष राजेन्द्र धामीले जानकारी दिए । ऊनी कपडा बनाउने यहाँका स्थानीयको सीप र स्रोतलाई कसरी आधुनिकीकरण गर्न सकिन्छ भनेर गाउँपालिकाका तर्फबाट अध्ययन गरिरहेका छौं, उनले भने । साइपालमा उत्पादित ऊनी कपडालाई गाउँपालिकाले सदरमुकामसम्म ढुवानीको व्यवस्था मिलाउने र जिल्ला बाहिर पनि बजार खोज्ने काम गरिरहेको उनले बताए ।"
निर्यात प्रवर्द्धन समितिमा प्रधान,"काठमाडौं (कास) नेपाल उद्योग वाणिज्य महासंघका कार्यकारिणी समिति सदस्य मनीषलाल प्रधान निर्यात प्रवर्द्धन समितिको सभापतिमा चुनिएका छन् । समितिको सहसभापतिमा कार्यकारिणी समिति सदस्य नरेशलाल श्रेष्ठ र महासंघको वाग्मती प्रदेशका उपाध्यक्ष सविन श्रेष्ठ चुनिए । समिति सदस्यहरूमा नेपाल अदुवा उत्पादक तथा व्यवसायी संघका सचिव हेमन्तराज बोहरा, नेपाल पस्मिना उद्योग संघका महासचिव अजय सिंह कार्की, नेपाल हस्तकला महासंघका उपाध्यक्ष सनम शाक्य, नेपाल अलैंची व्यवसायी संघका अध्यक्ष राजकुमार कार्की, नेपाल ऊनी फेल्ट उत्पादक तथा निर्यातक संघका अध्यक्ष अमृत खड्का र नेपाल गलैंचा उत्पादक तथा निकासीकर्ता संघका उपाध्यक्ष समिर विक्रम शाह चुनिएका छन् । विशेष आमन्त्रित सदस्यमा बझाङ उद्योग वाणिज्य संघका अध्यक्ष दानबहादुर सुर्मेली, ललितपुर उद्योग वाणिज्य संघका कार्यकारिणी समिति सदस्य सविनलाल प्रधान, नारायणगोपाल श्रेष्ठ, गलैंचा व्यवसायी दावा शेर्पा, वीरगन्ज उद्योग वाणिज्य संघका कार्यकारिणी समिति सदस्य सुशान्त चचान, नेपाल तयारी पोसाक उद्योग संघको महासचिव अशोक अग्रवाल, महिला उद्यमी महासंघ नेपालका रुक्मणिदेवी श्रेष्ठ र नेपाल रत्न तथा आभूषण संघका उपाध्यक्ष सुमन ताम्राकार छन् ।महासंघका पूर्व कार्यकारिणी समिति सदस्य राजन शर्मा, नेपाल चिया उत्पादक संघका सल्लाहकार उदय चापागाई, नेपाल हर्ब्स एन्ड हर्बल संघका निवर्तमान अध्यक्ष गोविन्द घिमिरे समितिको सल्लाहकारमा चुनिएका छन् । महासंघका तर्फबाट औपचारिक पत्र हस्तान्तरण गर्दै महासंघका अध्यक्ष शेखर गोल्छाले मुलुकको निर्यात प्रवर्द्धनमा समितिले सक्रियतापूर्वक निर्यात प्रवर्द्धनको विषयमा विज्ञ समूहका रूपमा काम गर्नेमा विश्वस्त रहेको प्रतिक्रिया दिए ।"
नेप्से परिसूचक २३७५६४ विन्दुमा,"(काठमाडौं)  अघिल्लो दिनको तुलनामा करिब ३२ अंक बढेपछि बिहीबार सेयर कारोबार मापक नेप्से परिसूचक २ हजार ३ सय ७४६४ विन्दुमा उक्लेको छ । अघिल्लो दिनको तुलनामा नेप्से १३६ प्रतिशतले बढेको हो । सो दिन कारोबारमा आएकामध्ये बैंकिङ र सामूहिक लगानी कोष समूहबाहेक सबै समूहको परिसूचक बढेपछि समग्र नेप्सेको वृद्धिमा टेवा पुगेको हो । पछिल्ला दिनमा नेप्से लगातारजसो बढिरहेको छ । सोही कारण हरेक दिन नेप्सेले नयाँ रेकर्ड बनाउँदै आएको छ । सोही क्रममा बिहीबार २४ सय नजिक पुगेको हो ।लकडाउनपछि खुलेको बजार प्रायः दिन उच्च अंकले बढिरहेको छ । अधिक तरलताका कारण ब्याजदर घटिरहेको छ । बैंक तथा वित्तीय संस्थाले सेयर धितोमा कर्जालाई प्राथमिकता पनि दिएका छन् । सोही कारण बजारमा सकारात्मक प्रभाव परेको जानकारहरू बताउँछन् । बिहीबार करिब साढे ६९ हजार कारोबारबाट २ सय ९ कम्पनीका १ करोड ८१ लाख ५ हजार ६ सय ७१ कित्ता सेयर किनबेच भए । ती किनबेचबाट ७ अर्ब ७९ करोड ८५ लाख २८ हजार रुपैयाँ बराबरको सेयर कारोबार भयो । यो दिन बैंकिङ उपसमूहको परिसूचक ०२२ प्रतिशत र सामूहिक लगानी कोष उपसमूहको परिसूचक ०४३ प्रतिशतले घट्यो । निर्जीवन बिमा उपसमूहको परिसूचक सबैभन्दा धेरै ४९४ प्रतिशतले बढ्यो । लघुवित्त उपसमूहको परिसूचक ४, जलविद्युत्को ३७७, वित्त कम्पनीको २८४, जीवन बिमाको २७१, विकास बैंकको १२४, अन्यको ०९६, होटलको ०६८, उत्पादन तथा प्रशोधनको ०४४ र व्यापारको ००८ प्रतिशतले उकालो लाग्यो । परिसूचक बढेपछि सेयर बजारको आकार (कुल बजार पुँजीकरण) पनि बढेर ३१ खर्ब ८९ अर्ब रुपैयाँ कायम भएको छ । नेप्सेको वर्गीकरणमा क वर्गमा रहेका कम्पनीको सेयर कारोबार मापक सेन्सेटिभ परिसूचक ०५८ र व्यापारमा रहेका सबै कम्पनीको सेयर कारोबार मापक फ्लोट परिसूचक १३१ प्रतिशतले बढ्यो ।"
बन्दरगाहलाई जग्गा अधिग्रहण सुरु,"पर्सा (कास।) वीरगन्ज२५ स्थित सिर्सिया सुक्खा बन्दरगाह र एकीकृत सुरक्षा जाँच चौकी (आईसीपी) बीचको जग्गा अधिग्रहण प्रक्रियाले गति लिन थालेको छ । जिल्ला प्रशासन कार्यालयले बिहीबार सार्वजनिक सूचना निकालेर जग्गाधनीलाई मुआब्जा रकम निर्धारण गरिएको जनाएको छ । सूचनाअनुसार मुआब्जा रकम सबैभन्दा बढी प्रतिकट्ठा ६७ लाख ७० हजार र सबैभन्दा कम प्रतिकट्ठा २४ लाख ६० हजार रुपैयाँ तोकिएको छ ।जिल्ला प्रशासन कार्यालयबाट मुआब्जा वितरण गरिने सिर्सिया सुक्खा बन्दरगाह भन्सार कार्यालयका सूचना अधिकृत चूडामणि शर्मा कट्टेलले जानकारी दिए । हाललाई मुआब्जाका लागि १ अर्ब ७५ करोड रुपैयाँ निकासा भइआएको छ, उनले भने, अपुग रकम फेरि माग गरिनेछ । चार वर्षअघि स्थानीयको ६२ बिघा जग्गा अधिग्रहण प्रक्रियाका लागि भन्दै रोक्का गरिएको थियो । आफूहरूको जग्गाको मुआब्जा तथा अधिग्रहण प्रक्रिया लम्बिएपछि स्थानीयले आफ्नै जग्गा बिक्रीवितरण, नामसारी, बैंक तथा वित्तीय संस्थामा जग्गा धितो राखेर ऋणसमेत लिन पाएका थिएनन् । २०७३ पुस १७ मा सरकारले स्थानीयको जग्गा अधिग्रहण प्रक्रिया थालेको हो । पछिल्लो पटक गत कात्तिक २७ मा मन्त्रिपरिषद् बैठकले सिर्सिया खल्वाटोलाबासीलाई मुआब्जा वितरण गर्ने निर्णय पनि गरेको हो । सुक्खा बन्दरगाह र आईसीपीबीच २ सय ९७ जग्गाधनीको करिब १ हजार ४ सय कित्ता जग्गा छ ।"
सामसङको एस सिरिजका तीन उत्पादन,"काठमाडौं (कास) सामसङ नेपालले एस सिरिजका ग्यालेक्सी एस २१, एस २१ प्लस र एस २१ अल्ट्रा सार्वजनिक गरेको छ । यी फोनले सामसङ प्रयोगकर्तालाई उत्कृष्ट अनुभव प्रदान गर्ने कम्पनीले बताएको छ । सामसङको एस सिरिजमा आधुनिक डिजाइन, इपिक प्रो ग्रेड क्यामेरा, भिडियो र शक्तिशाली प्रोसेसर राखिएको छ । यसमा अन्य स्मार्टफोनमा नभएका सुविधासमेत राखिएको कम्पनीको दाबी छ । सामसङ ग्यालेक्सी २१ अल्ट्राको १ लाख ५४ हजार ९ सय ९९, एस २१ प्लसको १ लाख २९ हजार ९ सय ९९ र एस २१ को १ लाख ९ हजार ९ सय ९९ रुपैयाँ रहेको कम्पनीले जानकारी दिएको छ । सामसङले यसको प्रिबुकिङ जनवरी २२ देखि फेबुअरी ४ सम्म खुला रहेको बताएको छ ।"
सडक हरियाली बनाउँदै एनसेल,काठमाडौं (कास) एनसेल आजियाटाले कोटेश्वरदेखि कलंकी सडकखण्डको ग्रिन बेल्ट क्षेत्रमा हरियाली संरक्षण गर्ने भएको छ । एनसेलले वन तथा भूसंरक्षण विभागसँगको सहकार्यमा काटेश्वरकलंकीको १०२ किलोमिटर सडकखण्ड संरक्षण गर्न लागेको हो । एनसेलले यसका लागि कोटेश्वरदेखि कलंकी सडकखण्डको ग्रिन बेल्ट क्षेत्रमा ल्यान्डस्केपिङसहित हरियाली निर्माण गर्नेछ ।
इन्भेस्टमेन्टको १८५ प्रतिशत लाभांश,काठमाडौं (कास) नेपाल इन्भेस्टमेन्ट बैंकले आफ्ना सेयरधनीलाई १८५ प्रतिशत लाभांश वितरण गर्ने भएको छ । बैंकको ३४औं वार्षिक साधारणसभाले बिहीबार उक्त लाभांश वितरण गर्ने निर्णय पारित गरेको हो । बैंकले १३ प्रतिशत बोनस सेयर र कुल चुक्ता पुँजीको ५५ प्रतिशत नगद लाभांश दिने निर्णय गरेको हो ।
सिटिजन्स बैंकको कन्ट्याक्टलेस कार्ड,काठमाडौं (कास) सिटिजन्स बैंक इन्टरनेसनलले भिसा कन्ट्याक्टलेस कार्डको सुरुवात गरेको छ । नियर फिल्ड कम्युनिकेसन (एनएफसी) मा आधारित कार्ड ट्याप सुविधा भएको पीओएस मेेसिनमा प्रयोग गर्न सकिने बैंकले जनाएको छ । यस प्रविधिमा मेेसिनभित्र कार्ड नछिराई एउटा सीमित दूरीबाट पीओएस मेेसिनमा ट्याप मात्र गरी भुक्तानी गर्न सकिन्छ ।
राष्ट्रिय वाणिज्य बैंकको मोबाइल बैंकिङ,"काठमाडौं (कास) राष्ट्रिय वाणिज्य बैंकमार्फत भुक्तानी हुने कुनै पनि किसिमको कर तथा राजस्व करदाताहरूले आफ्नो मोबाइल बैंकिङबाटै भुक्तानी गर्न सक्ने सम्बन्धमा बिहीबार सम्झौता भएको छ । मोबाइल बैंकिङमार्फत कर तथा राजस्व भुक्तानी गर्न सकिने सम्बन्धमा बैंक, नेपाल क्लियरिङ हाउस, खल्ती, आईएमई पे, प्रभु पे र नेपाल पेबीच सम्झौता भएको हो । सम्झौतापछि करदाताले आन्तरिक राजस्व विभागअन्तर्गतका कुनै पनि राजस्व कार्यालयको भ्याट, सम्पत्ति कर, व्यवसाय कर तथा अन्य सेवा शुल्क मोबाइल बैंकिङबाट रकम भुक्तानी गर्न सक्छन् ।"
कुमारीको डिजिटल इन्सेन्टिभ योजना,काठमाडौं (कास) कुमारी बैंकले डिजिटल भुक्तानी प्रणालीलाई प्रोत्साहन गर्ने उद्देश्यले आकर्षक इन्सेन्टिभ योजना सुरु गरेको छ । योजनाअन्तर्गत २०७७ पुस १ पछि बैंकको मोबाइल एप्लिकेसन कुमारी स्मार्ट रजिस्टर भएका ग्राहकले वार्षिक मोबाइल रजिस्ट्रेसन शुल्कमा सय रुपैयाँ फिर्ता पाउनेछन् ।
हिरो मोटोकर्पको '१० करोड उत्पादन,"काठमाडौं (कास) हिरो मोटोकर्पले १० करोड उत्पादनको कोसेढुंगा पार गरेको छ । यो उपलब्धि प्राप्त गर्ने पहिलो भारतीय अटोमोटिभ उत्पादक बनेको मोटोकर्पको दाबी छ । हिरो सन् १९९५ देखि २०२१ सम्म १० करोड उत्पादन गर्ने पहिलो कम्पनी भएको बताएको हो । कम्पनीले सन् १९९५ मा १० लाख, २००१ मा ५० लाख, २००४ मा १ करोड, २००८ मा २ करोड ५० लाख, २०१३ मा ५ करोड, २०१७ मा ७ करोड ५० लाख र २०२१ मा १० करोड उत्पादन गरेको जनाएको हो ।"
भायनेटले ल्यायो ईएमआई अफर,काठमाडौं (कास) भायनेटले ग्राहकहरूका लागि ईएमआई अफर ल्याएको छ । ग्राहकलाई कम मूल्यमा उत्कृष्ट इन्टरनेट सेवा प्रदान गर्न यो योजना ल्याइएको कम्पनीले जानकारी दिएको छ । योजनाअन्तर्गत ग्राहकले आफूले लिन चाहेको भायनेट इन्टरनेटको प्याकेजको वार्षिक ग्राहक बन्दा एकमुस्ट रकम नतिरी ईएमआई रूपमा तिर्न सक्छन् । ग्राहकले १२ महिनाको मासिक ईएमआई १९ सय ५६ रुपैयाँ तिर्न सक्ने कम्पनीले जनाएको छ ।
एफआईयूभन्सार विभाग सहकार्य,काठमाडौं (कास) वित्तीय जानकारी इकाई (एफआईयू) र भन्सार विभागबीच सहकार्यको सम्झौता भएको छ । सम्पत्ति शुद्धीकरण तथा आतंककारी क्रियाकलापमा वित्तीय लगानी एवं आम विनाशकारी हातहरियार निर्माण तथा विस्तारमा वित्तीय लगानीविरुद्ध लड्न समझदारी कायम गर्ने उद्देश्यले एफआईयू र भन्सार विभागबीच सम्झौता भएको हो । अब भन्सार नाकामा जफत तथा सजाय गरिएको मुद्राको विवरण भन्सार विभागले निर्दिष्ट ढाँचामा भरेर वित्तीय जानकारी इकाईमा पठाउनेछ । भन्सार विभाग वा अन्तर्गतका कार्यालयले कानुनबमोजिम माग गरेको विवरण एफआईयूले उपलब्ध गराउनेछ ।
क्यानभासमा नेपाल,"(काठमाडौं)  पहाडको पाखोभित्तो, मधेसको समथर भूभाग तथा हिमालको चुचुरो हाम्रै हुन् । यहाँका विविध भाषा, संस्कृति, रहनसहन, वेशभूषा तथा बहुल सांस्कृतिक मान्यतालाई अँगाली बसेका हामी सबै नेपाली नै हौं भन्ने भावलाई यतिखेर नक्सालस्थित नेपाल ललितकला प्रज्ञाप्रतिष्ठान परिसरमा महसुस गर्न सकिन्छ । प्रतिष्ठानले यसै यसै सातादेखि सुरु गरेको प्रदर्शनीमा राखिएका चित्रमा सिंगो नेपाललाई झल्काइएको छ । समृद्ध नेपाल सुखी नेपाली शीर्षक दिएइको प्रदर्शनीमा सात प्रदेशका सातै जना चित्रकार सहभागी छन् । प्रदर्शित १४ वटा चित्रमा सातैवटा प्रदेशका भिन्न भूगोल, बहुल सांस्कृतिक, बहुजाति, बहुभाषी तथा भिन्न जनजीवनलाई देखाउने जमर्को गरिएको छ । सहभागी चित्रकारहरूले तराईको जनजीवन तथा सांस्कृतिक मान्यता, हिमाली भेगको संस्कृति, थारू समुदायको झल्को, कर्णाली प्रदेशमा राउटेको वेशभूषा, काठमाडौं उपत्यकाको शिल्पकला तथा मगर र गुरुङ समुदायको मौलिक सौन्दर्यलाई क्यानभासमा उतारिएको छ । चित्रकारहरूले जनजीवनलाई हुबहु उतार्ने मात्र होइन, नेपालीले भोगेको सामाजिक, सांस्कृतिक एवं राजनीतिक पीडालाई पनि देखाउन खोजेका छन् । प्रदेश १ बाट सहभागी चित्रकार सन्तोष राईले बिइङ टुगेदर शीर्षक चित्रमा नेपालमा बहुजाति, बहुभाषी, बहुल संस्कृति, भिन्न भूगोल भए पनि हामी एक हौं र हुनुपर्छ भन्ने सन्देश छोडेका छन् । त्यस्तै प्रदेश २ बाट हरिओम मेहताले मधेसको सांस्कृतिक तथा सामाजिक कुरीतिलाई कलाका माध्यमबाटै देखाएका छन् । उनले कोरेका चित्रमा दाइजो प्रथा, जाटजटिन जस्ता सांस्कृतिक पक्षको प्रतिबिम्बलाई चित्रण गरेका छन् । त्यस्तै सुखको सपना बोक्दै खाडी मुलुकका पसेका कैयौं युवा काठको बाकसमा आउनुपर्ने दुःखद अवस्थालाई उनले चित्रमा जीवन्त रूपमा उतारेका छन् । आफ्ना कलाकृतिहरूबाट तराईको ऐतिहासिक तथा लोपोन्मुख संस्कारलाई ब्युँताउने प्रयास गरिएको मेहता बताउँछन् । उनका अनुसार तराईमा खडेरी पर्दा महिलाहरू सुक्खा खेतमा गएर ओखल कुट्दै गीत गाउने परम्परा थियो, जसलाई जाटजटिन भनिन्छ । ओखल कुट्ने क्रममा मुनिबाट भ्यागुता कराएपछि त्यसको आवाजले वर्षा हुन्छ भन्ने सांस्कृतिक मान्यता छ । अहिले यसलाई पर्वका रूपमा केहीले मात्र मनाउने प्रचलन रहेकाले इतिहासलाई जोगाउन भए पनि कलामा प्रस्तुत गरिएको उनले बताए । तराईमा कोसेलीका रूपमा सुरुवात भएको सनेस अहिले कुप्रथाका रूपमा आएको बताउँदै उनले यसको विरोधस्वरूप नै कलामा उतारेको सुनाए । आफ्नो कलाले तराईको जनजीवनलाई प्रतिनिधित्व गर्दै सिंगो नेपालको अवस्थालाई देखाउन खोजेको उनको भनाइ छ । वाग्मती प्रदेशबाट चित्रकार उद्धवराज रिमाल राउन्ड द क्लक शीर्षकको कला लिएर सहभागी भएका छन् । उनले उपत्यकाको सांस्कृतिक सम्पदा र यहाँका बासिन्दाको परम्परागत शिल्पकलालाई झल्काएका छन् । गण्डकीबाट सहभागी पकबहादुर थापाको ब्युटी अफ गण्डकी शीर्षकमा कोरिएको मगर समुदायकी युवती, लुम्बिनीका विक्कुकुमार थापाको थारू युवती तथा कर्णालीबाट सहभागी कोशल हमालको राउटेको युवाको पोट्रेट चित्र उत्तिकै मनमोहक छन् । सुदूरपश्चिम प्रदेशबाट सहभागिता जनाएका चित्रकार प्रदीप पल साउदको थस्ट अफ फ्रिडम शीर्षकले भने नेपालभारत सिमानाका जनताले भोग्नुपरेको सास्तीलाई देखाएका छन् । सीमा किला क्षेत्रमा उत्रिएका पीडित जनता तथा प्रहरीलाई चित्रमा देख्न सकिन्छ । चित्रकार थापाले नै बनाएको अर्को चित्रमा मुलुकमा भएको राजनीतिक आन्दोलनले आम मानिसमा परेको प्रभाव देख्न सकिन्छ । मुलुकमा सातै प्रदेशमा रहेका जातजातिका संस्कृति, परम्परालाई प्रतिनिधित्व गर्दै ती बिम्बहरूलाई कलामा उतार्न प्रादेशिक रूपमा समग्र चित्रकारहरूलाई समावेश गरिएको प्रतिष्ठानका सदस्य सचिव विपिनकुमार घिमिरेले बताए ।"
विभेदविरुद्ध एकालाप,"(काठमाडौं)  म बोल्दै छु आजम बोल्दै छु आजहिम्मत गरेरके तिमी सुन्न तयार छौ ?तयार छौ ?यो मेरो एकालापयो मेरो जीवनको रागमधुर हुँदै गरेको यो संगीतसँगै मञ्चमा उनी देखा पर्छिन् । मनमा गुम्सिएका अनेकन प्रश्न लिएर । श्यामश्वेत वर्णकी उनको आँखामा प्रश्नै प्रश्न छन् । कालो भएकै कारण कोही राम्रा त कोही नराम्रा । रङका आधारमा सुन्दरताको परिभाषा र रंगभेद उनी बुझ्दिनन् ।राम्रो र नराम्रोबीचको सम्बन्धमा रङ कसरी मिसियो, पहिल्याउन सक्दिनन् । उनी प्रश्न गर्छिन्, एउटालाई मन परेको खाना, अर्कोलाई मन पर्दैन भने, एउटालाई मन नपरेको मान्छे अर्कोलाई मन पर्छ भने, एउटालाई मन नपरेको रङ अर्कोलाई मन पर्छ भने कसरी एउटै हुन्छ सुन्दरताको परिभाषा ? कसले रच्यो यो विभेदको कथा ? सेतो राम्रो, कालो नराम्रो π समाजको यही दृष्टिकोण, संरचनाविरुद्धको विद्रोही आवाज लिएर उनी समाजसँग उत्तर खोज्दै छिन्, किन सबै नराम्रो प्रतीकको रङ कालै हुन्छ ? कसरी हुन्छ सेतो रङ राम्रोको पर्याय ?रङमाथि हुने विभेद र अवहेलनाकी प्रतिनिधि पनि हुन् उनी । सेतो रङको गोलो घेरा (प्रप्स) । त्यही घेरामा बसेर उनी यस्ता अनेकन प्रश्न गर्दै छिन् । त्यो घेरा उनी तोड्न सक्दिनन् । घेराले सामाजिक संरचना, दृष्टिकोण अनि सीमाको प्रतिनिधित्व गर्छ । कालो रङलाई यो समाजले अझै सुन्दर देख्न सकेको छैन । यही परम्परागत मान्यतामाथि कटाक्ष गर्छिन् उनी । उनी अर्थात् छ पात्र मध्येकी एक ।राजधानीको शिल्पी थिएटरमा मञ्चनरत नाटक छ पात्रको एकालाप ले असमानता, विभेद र हिंसाका यस्तै फरकफरक मुद्दालाई अभिव्यक्त गर्छ । मञ्चमा देखिने ६ पात्रका आफ्नै वेदना, पीडा र समस्या छन् । उनीहरूका एकालापमा पोखिएका छन् समाजका समस्या, पीडितका आवाज ।महिलामाथि हुने लैंगिक विभेद र शरीरको टिप्पणीदेखि जातका आधारमा हुने विविध पक्षलाई पत्रपत्र केलाउँदै पात्रहरूले समाजको कुरूप अनुहार यो नाटकमार्फत देखाउन खोजिएको छ । कोरोना महामारीका कारण १० महिना बन्द भएको नाटकघर खुलेपछि मञ्चन भएको यो पहिलो नाटक हो । आगामी शनिबारसम्म यो नाटक मञ्चन गरिने शिल्पी थिएटरले जनाएको छ ।"
चुनौतीसामु ह्वाटमोर,"(काठमाडौं)  डेव ह्वाटमोर भलै विश्वकप विजेता प्रशिक्षक हुन् । उनले श्रीलंकासहित पाकिस्तान, बंगलादेश, जिम्बावे जस्ता राष्ट्रलाई प्रशिक्षण दिएको किन नहोस् । नेपालको राष्ट्रिय क्रिकेट टोलीका प्रशिक्षक बनेपछि उनीसामु चुनौतीका चाङ छन् । आफू चुनौतीमाझ उभिएको उनले नै स्विकारेका छन् । मैले गरेका प्रत्येक काम चुनौतीसाथ नै आएको थियो । नेपालको प्रशिक्षक बन्नु पनि कम चुनौती थिएन, यो सजिलो खाले होइन, नेपाल क्रिकेट संघ (क्यान) ले बिहीबार राष्ट्रिय टोलीको प्रशिक्षकमा प्रस्तुत गरेपछि ह्वाटमोरले भने । श्रीलंकालाई सन् १९९६ को विश्वकप दिलाएका उनलाई क्यानले जनवरी १ देखि प्रशिक्षकका रूपमा लिने निर्णय गरेको थियो ।त्यसैक्रममा उनी आइतबार नेपाल आइपुगेका थिए । रोयल सिंघी होटलमा चार दिन सेल्फ आइसोलेसन मा बसेपछि बुधबार राति उनको कोभिड१९ को पीसीआर रिपोर्ट नेगेटिभ आएको थियो । अर्को दिन उनी नेपालको प्रशिक्षक भएर प्रस्तुत भए । बिहीबार बिहानको पत्रकार सम्मेलनपछि उनी लगत्तै त्रिवि क्रिकेट मैदान कीर्तिपुर पुगेर भीआईपी बक्सबाट प्रधानमन्त्री कप क्रिकेट हेरेका थिए । पवन सर्राफले राष्ट्रिय प्रतियोगितामा अहिलेसम्मकै छिटो अर्धशतक बनाउँदा प्रहार भएका लामा शटहरू ह्वाटमोरतिर सोझिएका थिए । नेपालले जिम्बावेमा सम्पन्न सन् २०१८ को विश्वकप छनोटबाट एकदिवसीय अन्तर्राष्ट्रिय मान्यता पाएको थियो । यो २०२३ सम्मका लागि हो । यसबीचमा नेपालले विश्व क्रिकेट लिग २ का खेल खेल्नेछ । हामीले यो निश्चित गर्नुपर्छ कि नेपालले एकदिवसीय अन्तर्राष्ट्रिय मान्यता कायम राख्नुपर्छ र आफ्नो स्तर निर्धारण गर्नुपर्छ । म यी चुनौतीहरू स्वीकार्न पाउँदा खुसी छु । तत्कालको काम भनेको खेलाडीलाई जित्न तयार बनाउनु नै हो, ह्वाटमोरले भने । ओमानमा अमेरिकासम्मिलित लिग २ को त्रिकोणात्मक शृंखला नेपालले अब खेल्ने प्रतियोगिता हो । यहींबाट ह्वाटमोरको नेपाली टोली प्रशिक्षकको यात्रा सुरु हुनेछ । २०२३ को फेब्रुअरीसम्म गरी नेपालले लिग २ का ३२ एकदिवसीय अन्तर्राष्ट्रिय खेल खेल्नेछ । सन् २०१४ मा ट्वान्टी२० विश्वकप खेलिसकेको नेपालको लक्ष्य अहिलेलाई एकदिवसीय विश्वकप नै रहेको छ । बोर्डले मलाई सधैं समर्थन गर्नेछ, तर विश्वकप पुग्न धेरै गाह्रो छ । धेरै देशले हामीले जस्तै ठ्याक्कै प्रयास गरिरहेका छन् । जबसम्म सपना देख्दैनौं वा आकांक्षा बनाउँदैनौं, तबसम्म त्यो सपना प्राप्त गर्न सक्दैनौं, ह्वाटमोरले भने, हामी सबै खेल जित्न गइरहेका छौं भनेर म वाचा गर्न त सक्दिनँ तर लक्ष्य बनाएअनुरुप मिहिनेत गर्ने हो भने केही उपलब्धि हासिल गर्न सकिन्छ ।बल एन्ड ब्याट फाउन्डेसनले ह्वाटमोरलाई सन् २०१७ मा कोचिङ क्लिनिकका लागि नेपाल ल्याएको थियो । दुई साताको क्लिनिकमा उनले नेपाली राष्ट्रिय टोलीका खेलाडीलाई पनि प्रशिक्षण दिएका थिए । ह्वाटमोरले त्यही कारण आफूले नेपालमा प्रशिक्षक बन्न आवेदन दिएको जनाउँदै भने, नेपाल क्रिकेट संघले मलाई जुन विश्वास देखाएको छ, त्यसअनुरुप म मेरो आफ्नो विज्ञता नेपालको क्रिकेट प्रगतिलाई प्रयोग गर्नेछु ।ह्वाटमोर पछिल्लो पटक गत वर्षको मार्चमा नेपाली क्रिकेट नजिक पुगेका थिए, जतिखेर उनी सिंगापुरका प्रशिक्षक थिए । ट्वान्टी२० को एसिया क्षेत्रमा छनोट चरणमा नेपालले बैंककमा सिंगापुरसँग खेल्दै थियो । तर वर्षाका कारण नेपाल र सिंगापुरको त्यो खेल रद्द हुन पुगेको थियो । त्यसै प्रतियोगितामा हङकङ र मलेसियासँग हार बेहोरेपछि नेपाल ट्वान्टी२० विश्वकप एसिया छनोटमै पुग्न असफल भयो । त्यसयता नेपालले अन्तर्राष्ट्रिय क्रिकेट खेलेको छैन ।"
चन्द्रपुरविरुद्ध सावित्राको ह्याट्रिक,विराटनगर र वालिङको बराबरीदोस्रो खेलमा विराटनगर महानगरपालिका र वालिङ नगरपालिकाले ११ गोलको बराबरी खेल्दै अंक बाँडेका छन् । कर्नरमा सम्झना शर्माले दोस्रो मिनेटमै हेडद्वारा गोल गर्दै वालिङलाई अग्रता दिलाए पनि भारतीय खेलाडी आशा कुमारीले फ्रिकिकमा गोल गर्दै ६८ औं मिनेटमा विराटनगरलाई बराबरीमा पुर्याइन् । उनको प्रहारमा वालिङकी गोलकिपर सावित्री किसनले सही अनुमान गर्न सकेकी थिइनन् ।
सर्वकालीन बढी गोलकर्तामा रोनाल्डो,"मिलान (रोयटर्स) क्रिस्टियानो रोनाल्डोको कीर्तिमान ७ सय ६० औं गोल मदतमा युभेन्ट्सले बुधबार नेपोलीलाई २० ले हराएर इटालियन सुपर कप जितेको छ । आन्द्रे पिर्लोले प्रशिक्षकका रूपमा जितेको यो पहिलो उपाधि हो । पोर्चुगाली फरवार्ड रोनाल्डोले भलीबाट पहिलो गोल गरेपछि वैकल्पिक खेलाडी अल्भारो मोराटाले इन्ज्युरी समयमा दोस्रो गोल थपेका थिए । रोनाल्डो यो उपलब्धिसँगै फुटबल इतिहासमा सर्वाधिक गोल गर्ने खेलाडी भएका छन् । यद्यपि यसलाई लिएर विवाद भने पाइन्छ । रोनाल्डोले जोसेफ बिचानको नाममा रहेको सर्वकालीन बढी गोल गर्ने खेलाडीको उपलब्धि उछिनेको मानिन्छ । रोनाल्डोले स्पोर्टिङ लिस्बनका लागि ५, म्यानचेस्टर युनाइटेडका लागि १ सय १८, रियल म्याड्रिडका लागि ४ सय ५०, युभेन्ट्सका लागि ८५ र पोर्चुगलका लागि १ सय २ गोल गरेका छन् । यी सबै आधिकारिक गोल हुन्, यसमा समस्या होइन । समस्या उनी अगाडिका गोलकर्तालाई लिएर अन्योल भएको हो । आरएसएसएसफएका अनुसार बिचानले ५ सय ३० खेलमा ८ सय ५ गोल गरेका छन् । यस्तै रोमारियोले ७ सय ७२ र पेलेले ७ सय ६७ गोल गरे । विचानको सन् २००१ मा निधन भएको थियो । उनीसँगै रोमारियो र पेलेका केही गोल अनौपचारिक र गैरव्यावसायिक खेलमा भएको मानिन्छ । यस्तै दुवै ब्राजिली खेलाडीले हजारभन्दा बढी गोल गरेको दाबी पनि गर्छन् । पेले आफैं पनि विश्व फुटबलमा सबैभन्दा बढी गोल गर्ने खेलाडी भएको दाबी गर्छन् । इंग्ल्यान्डलन्डन फ्रान्सेली खेलाडी पाउल पोग्बाले गरेको उत्कृष्ट गोल मदतमा म्यानचेस्टर युनाइटेडले बुधबार फुलहमलाई २१ ले हराएर इंग्लिस प्रिमियर लिगको शीर्षस्थान कब्जा गरेको छ । म्यानचेस्टरले एक गोलले पछाडि रहेको स्थिति उल्टाएको हो । एडेमोला लुकम्यानको गोलमा फुलहमले अग्रता लिएयता एडिसन काभानीले बराबरी गोल फर्काए । घरबाहिर म्यानचेस्टरको यो सातौं जित हो र टोलीको लिगमा अपराजित यात्रा १७ खेल पुगेको छ । जितपछि म्यानचेस्टरको १९ खेलबाट ४० अंक भएको छ । लिग तालिकामा म्यानचेस्टर सिटी दोस्रो स्थानमा छ । सिटीको १८ खेलमा ३८ अंक छ । सिटीले भने एस्टन भिल्लालाई २० ले हरायो । त्यसमा बर्नाडो सिल्भा र इलकाये गुन्डोगनले खेलको अन्त्यतिर गोल गरे । यो जितपछि पेप ग्वार्डिओलाको टिम छोटो समयका लागि अंकतालिकाको शीर्षस्थानमा रहेको थियो । भिल्ला भने २६ अंकमा ११ औं स्थानमा रह्यो । फुलहम १२ अंक लिएर पुछारबाट तेस्रोमा छ ।"
पुलिसको सेमिफाइनल बलियो,एपीएफ बलियोमूलपानी क्रिकेट मैदानमा एपीएफ क्लबले गण्डकी प्रदेशलाई सजिलै ६ विकेटले पराजित गर्यो । टस जितेपछि ब्याटिङमा निम्त्याइएको गण्डकीलाई एपीएफले ४६ ओभरमा १ सय ६ रनमा अलआउट गर्यो । एपीएफले १७३ ओभरमै लक्ष्य पार गर्यो ।आसिफ शेखले लगातार दोस्रो अर्धशतक बनाउनेक्रममा ५६ बलमा ७८ रन जोडे । सुवास खकुरेल र रित गौतमलाई पहिलो दुई बलमा गुमाएपछि आसिफले ५ चौका र ६ छक्का प्रहार गरे । आसिफले सुमित महर्जनसँग तेस्रो विकेटमा ७२ रन जोडे । सुमितले ३४ बलमा २ चौकासहित १८ रन जोडे । आसिफ स्कोर बराबर भएपछि आउट भएका थिए । कप्तान शरद भेषावकर ५ र भुवन कार्की १ रनमा अविजित रहे । गण्डकीका चन्द्र पौडेल र विशाल पौडेलले २२ विकेट लिए ।यसअघि कमलसिंह ऐरीले सानदार बलिङ गरेपछि गण्डकी सस्तैमा समेटिएको थियो । म्यान अफ द म्याच कमलले १० ओभरमा ३ मेडन राख्दै ११ रन खर्चेर ४ विकेट लिए । एकरुपको प्रदर्शन गर्दै आएका १५ वर्षे अर्जुन कुमाललाई शून्यमा आउट गर्दै उनले विकेट लिन सुरु गरे । अविनाश बोहरा र शरदले २२ तथा किशोर महतोले १ विकेट लिए । ओपनर समिर कँडेलले गण्डकीबाट सर्वाधिक ३६ रन बनाए । उनले १ सय १४ बल खेलेर २ चौका प्रहार गरे । विष्णु पाण्डे र दीपेश खत्री समान १५ तथा दिनेश बुढामगर १२ रनमा आउट भए । एपीएफले खेलेका दुवै खेल जितेको हो । त्रिभुवन आर्मी क्लब पहिलो तीन खेल जितेर समूह ए को शीर्षस्थानमा छ । आफ्नो सबै ४ खेल खेलेको गण्डकीले १ मात्र जित पाएको छ ।
कीर्तिपुरमा शनिबार दुवाथलन,"काठमाडौं (कास) नेपाल ट्रायथलन संघले जम्प नेसनको सहकार्यमा दुवाथलन सिरिजको दोस्रो संस्करण माघ १० गते शनिबार ऐतिहासिक सहर कीर्तिपुरको जखामा आयोजना गर्ने भएको छ ।स्थानीयस्तरमा स्थानीय संस्थासँग समन्वय गर्दै प्रतिभा पहिचान गरी खेलाडी उत्पादन गर्ने र खेल समुदायको विकास गर्ने लक्ष्यसाथ सञ्चालित सिरिजको पहिलो संस्करण टोखामा भएको थियो । प्रत्येक दुई सातामा हुने सिरिजको तेस्रो संस्करण ललितपुरको चापागाउँमा हुनेछ । चौथो संस्करण टोखा, पाँचौं कीर्तिपुरमा हुने तय भइसकेको छ । तीन महिनासम्म प्रत्येक दोस्रो हप्ता आयोजना हुने सिरिजको अन्तिम प्रतियोगिता उपत्यकाबाहिर गरिने संघका अध्यक्ष नीलेन्द्रराज श्रेष्ठले बताए ।"
जितबहादुरलाई १५० डलर पुरस्कार,"काठमाडौं (कास) दोस्रो आईओएफटीसी पुम्से अनलाइन भिडियो च्याम्पियनसिपका उत्कृष्ट खेलाडी जितबहादुर बोटेलाई शुक्रबार नगद पुरस्कार प्रदान गरेको छ । डिसेम्बर २८ देखि ३० तारिखसम्म आईओएफटीसीको मुख्यालय अमेरिकाको पोर्टल्यान्डबाटै सञ्चालित प्रतियोगितामा १३ औं सागका कांस्य विजेता उनी ब्ल्याकवेल्टतर्फ उत्कृष्ट खेलाडी भएका थिए । खेलकुदमन्त्री दावा तामाङले बिहीबार उनलाई १ सय ५० अमेरिकी डलर हस्तान्तरण गरे । प्रतियोगितामा निर्णायक रहेका नोर्बु लामालाई पनि १ सय अमेरिकी डलरबाट प्रदान गरियो । आईओएफटीसी हेल्प डेस्क टिम नेपाललाई पनि सम्मान गरियो । संयोजक रामचन्द्र व्यञ्जनकार, सदस्य रजिन सिंह, निरोज गौतम, अर्जुन महर्जन र नमिका मोक्तान सम्मानित भए । अनुशासित टिम नेपाल प्रहरीलाई पनि सम्मान गरियो ।प्रतियोगितामा नेपाल १९ स्वर्ण, १४ रजत र २२ कांस्यसहित टिम उपविजेता भएको थियो । इन्टरनेसनल ओपन फ्रेन्डसिप तेक्वान्दो च्याम्पियनसिप (आईओएफटीसी) कोभिड१९ ले गर्दा स्थगित भएपछि अनलाइन प्रतियोगिता गरिएको हो ।"
वडा ३ सेमिफाइनलमा,"काठमाडौं (कास) टोखा अन्तर वडास्तरीय गजराज जोशी स्मृति कप फुटबलमा वडा ३ सेमिफाइनल पुगेको छ । बिहीबार वडा ७ माथि ८० को जित निकाल्दै वडा ३ समूह ए को विजेता बनेको हो । वडा ३ उपविजेता भएर सेमिफाइनलमा स्थान बनाउँदा वडा ७ बाहिरिएको छ ।टोखास्थित भुतखेल मैदानमा वडा ३ को जितमा राजीव डंगोलले ह्याट्रिक गरे भने नीराजन डंगोलले दुई, सनम श्रेष्ठ, सुविन्द्र श्रेष्ठ र योगेश श्रेष्ठले एकएक गोल गरे । बिहीबारै अनिल थापाले ह्याट्रिकमा वडा ८ ले वडा ४ माथि ५० ले हरायो । समूह बी वडा ८ का लागि नरबहादुर गुरुङ र विकास कार्कीले समान एक गोल थपे ।"

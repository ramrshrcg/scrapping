शीर्षक,विवरण
चिसोमा किन बढ्दै छ डढेलो ?,"ढोरपाटन सिकार आरक्ष र मनास्लु संरक्षण क्षेत्र आयोजना क्षेत्रमा केही दिनदेखि डढेलो लागिरहेको छ । जल तथा मौसम विज्ञान विभागकी वरिष्ठ मौसमविद् इन्दिरा कँडेलका अनुसार यो वर्ष मुलुकका धेरैजसो भागमा अधिकतम तापक्रममा व्यापक वृद्धि भएको छ । १ देखि ४ डिग्रीसम्म अधिकतम तापक्रम बढेको देखिन्छ, कँडेलले भनिन्, यसकारण सर्वसाधारणले पुस महिनामै तातो (गर्मी) महसुस गरेका छन् । गर्मीको सिजनमा सानो झिल्कोले समेत डढेलोको प्रकोप लिने सम्भावना हुन्छ । अहिले सुक्खा बढी भएको र हावासमेत चलिरहेकाले डढेलो फैलिएको विज्ञहरूको विश्लेषण छ । नेपालको डढेलो व्यवस्थापन पुस्तकका लेखक वन तथा वातावरण मन्त्रालयका पूर्वसहसचिव किशोरचन्द्र गौतमका अनुसार नेपालमा सामान्यतः माघदेखि जेठसम्म डढेलो लाग्ने गर्छ । तराईका १३ र चुरेका ११ वटा डढेलोका हिसाबले अत्यन्तै संवेदनशील सूचीमा छन्, उनले पुस्तकमा लेखेका छन्, ६४ प्रतिशत डढेलो मानिसले जानीजानी र ३२ प्रतिशत दुर्घटनावश अचानक लाग्ने गरेको छ भने ४ प्रतिशत डढेलोको अझै जानकारी हुन सकेको छैन । विज्ञ गौतम जलवायु परिवर्तनका कारण पृथ्वीको तापमानमा आएको वृद्धिबाट आएको परिवर्तन र डढेलोबीचको दुश्चक्रीय अन्तरसम्बन्धबाट समस्या झन् जटिल बन्दै गएको विश्लेषण गर्छन् ।"
कांग्रेस अझै अन्योलमा,"(काठमाडौं)  कांग्रेसमा प्रतिनिधिसभा विघटनको असंवैधानिक कदमलाई हेर्ने दृष्टिकोणमा मतान्तर नदेखिए पनि नेताहरूको मनस्थिति भने विभाजित बनेको छ । जिल्ला, प्रतिनिधिसभा र प्रदेशसभा निर्वाचन क्षेत्रपछि शनिबार भएको पालिकास्तरको विरोध प्रदर्शनमा पनि नेताहरूको अभिव्यक्ति निर्वाचन कि पुनःस्थापना भन्नेमा बाझिएको छ । सभापति शेरबहादुर देउवा र उनीपक्षीय नेताहरूको मनस्थिति निर्वाचनमुखी देखिएको छ भने वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौलासहित संस्थापन इतरपक्षीय अधिकांश नेताले ंसद् पुनःस्थापनाको एजेन्डालाई सशक्त बनाउँदै लगेका छन् । उनीहरूले अदालतप्रतिको आस्था र मर्यादालाई कायम राख्न न्यायाधीशहरूलाई विवेकपूर्ण निर्णयका लागि ध्यानाकर्षण गराएका छन् ।विरोध सभामा नेताहरूले पार्टीको केन्द्रीय कार्यसमितिको निर्णयलाई आआफ्नो लाइनअनुसार व्याख्या गर्न थालेका छन् । वरिष्ठ नेता पौडेलसहित उनीपक्षीय नेताहरूले प्रतिनिधिसभा विघटनको कदमलाई पार्टीले असंवैधानिक भनिसकेपछि त्यसलाई सच्याउने मार्ग पुनःस्थापना नै हो भनेर व्याख्या गरेका छन् । पौडेलले शनिबार पनि पार्टीको निर्णय प्रतिनिधिसभा पुनःस्थापनाकै दिशामा रहेको बताए । सभापति देउवा र उनीपक्षीय नेताहरूले भने कार्यक्रमको स्वरूपलाई चुनावी तयारीसँग जोडेका छन् । देउवाले सार्वजनिक कार्यक्रमबाटै निर्वाचनका पक्षमा अभिव्यक्ति दिइरहेका छन् । पार्टीभित्र निर्वाचनका पक्षमा माहोल बनाउन उनले संस्थापनइतरमा रहेका कांग्रेस महामन्त्री शशांक कोइरालामार्फत पहल गरिरहेका छन् । कोइरालाले भने शनिबारको कार्यक्रममा पनि प्रतिनिधिसभा पुनःस्थापनाकै एजेन्डा पार्टीले लिने बताएका छन् । नवलपरासीको देवचुली नगर कमिटीले आयोजना गरेको कार्यक्रममा उनले संविधान च्यातेर प्रतिनिधिसभा विघटन गरिएकाले संविधानको रक्षाका लागि पनि पुनःस्थापना हुनुपर्ने बताए । सभापति देउवाले शुक्रबार उनलाई निवासमै बोलाएर निर्वाचनको पक्षमा माहोल बनाउन आग्रह गरेका थिए ।स्थानीय तहमा आयोजित विरोध सभामा संस्थापनइतरपक्षीय नेताहरूले पार्टी सभापतिको भूमिकाको कडा आलोचना गरे । पुनःस्थापनाको एजेन्डा उठाउँदा अदालतको मानहानि हुने, निर्वाचनको पक्षमा बोल्दा मानहानि नहुने सभापतिको भनाइमै इमानदारी नभएको उनीहरूले बताएका छन् । उनीहरूले अदालतलाई बहाना बनाएर आन्दोलन कमजोर नबनाउन नेतृत्वलाई सुझाए । पार्टीको भरतपुर महानगरपालिका कार्यसमितिले आयोजना गरेको कार्यक्रममा देउवाप्रति लक्षित गर्दै पौडेलले पार्टीलाई दोधारमा नराख्न आग्रह गरे । उनले नेतृत्वलाई केबल चुनावचुनाव नभन्न आग्रह गरे । किन हतारिएर भन्ने हो चुनावचुनाव, किन भन्ने हो अदालत ? केपी ओलीले अदालतलाई धम्क्याउने, हामी केही बोल्न हुन्न भनेर बस्ने ? यो कसरी मिल्यो ? त्यस्तो दोधार चरित्र कांग्रेसमा हुन सक्दैन, उनले भने, कांग्रेस संविधान र सिद्धान्त जोगाउन लाग्ने कि चुनावचुनाव भन्ने ? प्रतिनिधिसभा विघटनको कदमलाई प्रतिगामी, संविधानविरोधी, अलोकतान्त्रिक भनेर पार्टीले निर्णय गर्ने, अनि चुनावमा जान्छु भन्न मिल्छ ? मोही माग्ने ढुंग्रो लुकाउने काम गर्न हुन्न । संविधान र लोकतन्त्र जोगाउन संसद् पुनःस्थापना नभई अर्को विकल्प छैन । संविधानको अक्षर र भावना पढेर न्यायाधीशहरूलाई फैसला गर्न पनि पौडेलले आग्रह गरे । आज अदालतमाथि विश्वास डगमगाएको छ । यो स्थिति कसरी पुग्यो ? राष्ट्रको आत्मसम्मान कसरी गुम्यो ? उनले भने, आत्मसम्मान उठाउन संविधानमाथिको अपहरणलाई सच्याउनैपर्छ । सर्वोच्च अदालतका सम्मानित न्यायाधीशहरूलाई संविधानका अक्षर र भावना पढेर राष्ट्र र नेपाली जनतालाई न्याय दिन अपिल गर्छु ।सहमहामन्त्री प्रकाशरण महतले कांग्रेस जनतामा जान तयार रहेको बताएका छन् । पार्टीको ललितपुर महानगर, कागेश्वरी मनहरा नगर र टोखा नगर कमिटीद्वारा आयोजित कार्यक्रममा महतले कांग्रेस चुनावबाट भाग्न नसक्ने बताएका हुन् । प्रतिनिधिसभा पुनःस्थापना भए डेढ वर्षपछि र नभए आगामी वैशाखमै निर्वाचन हुने जनाउँदै महतले निर्वाचनको तयारीमा पार्टी होमिनुपर्ने बताएका हुन् । हामी जनताको अनुमोदन लिएर मात्रै सत्तामा जाने हो, जनता नै सर्वोपरी हो, जनतामा जान तयार छौं, उनले भने । उनले अदालतले प्रधानमन्त्री ओलीको कदमलाई सदर गरे पार्टीको सम्पूर्ण ध्यान वैशाखमा निर्वाचन गराउनेतर्फ केन्द्रित हुने बताए । वैशाखमा निर्वाचन नगरेर आलटाल गर्यो भने देशभर आन्दोलनको आँधीबेहरी आउँछ, त्यतिबेला ओली नेतृत्वको सरकार रहँदैन, उनले भने ।निर्वाचनको पक्षमा बोल्न छुट भए पनि पुनःस्थापनाको पक्षमा बोल्दा अदालतको मानहानि हुने सभापति देउवा र उनीपक्षीय नेताहरूको तर्कलाई कांग्रेस नेता शेखर कोइरालाले आन्दोलन कमजोर बनाउने भूमिकासँग जोडेर हेरेका छन् । मानवअधिकार तथा शान्ति समाज मोरङको साधरण सभामा उनले सभापतिको ढुलमुले चरित्रका कारण सशक्त आन्दोलन उठ्न नसकेको पनि बताए । विपक्षी भएर जसरी अघि बढ्नुपर्ने थियो, सभापतिको भूमिकाले हुन सकेन, उनले भने, अदालतको बहाना बनाउँदै आन्दोलनलाई कमजोर बनाउन खोजिएको छ । उनले विरोध प्रदर्शनमा अदालतले लिकबाहिर फालिएको संविधानलाई जोगाउन आग्रह गरे । सभापतिजीले अदालतमा परेको मुद्दालाई दबाब दिन हुन्न भन्नुभएको छ तर असंवैधानिक कदमलाई सच्याउनुपर्छ भन्दा न्यायपालिकालाई दबाब दिएको हुँदैन, भन्न पाइन्छ, कोइरालाले भने ।अर्का नेता प्रकाशमान सिंहले राजधानीमा आयोजित सभामा बोल्दै मै संविधान हुँ भन्ने भावना ओलीमा देखिएको बताए । संविधान र प्रणालीको रक्षाका लागि कांग्रेसले प्रतिनिधिसभा पुनःस्थापनाको एजेन्डा अघि सारेको उनले बताए ।राजधानीमै आयोजित सभामा नेता गगन थापाले अदालतलाई विवेक पुर्याउन आग्रह गरे । अदालतले विवेक पुर्याउँछ, संसद् पुनःस्थापना पनि हुन्छ, उनले भने, त्यसपछि प्रधानमन्त्री र राष्ट्रपतिलाई घर फर्काइन्छ । एउटा व्यक्तिको सनकले मुलुकमा आगो लगाएका बेला कांग्रेसले विवेक नपुर्याए मुलुक अन्धकारको सुरुङभित्र फस्ने बताए । उनले भने, हाम्रो र अदालतको बलले संसद् पुनःस्थापना हुन्छ । त्यसपछि सबै चाँजोपाँजो मिल्छ, अहिले खुद्रामसिना कुरामा नलागौं । मध्यपुर थिमिमा आयोजित सभामा पार्टी प्रवक्ता विश्वप्रकाश शर्माले प्रधानमन्त्री ओलीलाई दबाबको भाषा नबोल्न आग्रह गरे ।"
सर्वोच्च अदालतको हुर्मत लिने काम भयो,"काठमाडौं (कास) प्रधानमन्त्री केपी शर्मा ओलीले दाहालनेपाल समूहले सर्वोच्च अदालतको हुर्मत लिने काम गरेको र संसद् विघटन भइसकेका बेलामा निर्वाचन गराउन हुँदैन भनेर धम्की दिँदै हिँडेको आरोप लगाएका छन् ।नेकपा (ओली समूह) को प्रदेश १ सम्पर्क कमिटीका अगुवा कार्यकर्ता भेलालाई शनिबार सम्बोधन गर्दै ओलीले लोकतन्त्रका नाममा न्यायालय, राष्ट्रपतिलगायत सबै संस्थालाई बदनाम गराउन खोजेको उल्लेख गरे । प्रतिनिधिसभा विघटन भइसक्यो, निर्वाचन गर्न हुँदैन भनेको छ, देशलाई कहाँ लान खोजेको ?, उनले भने, अनि उहाँहरू धाक लगाउनुहुन्छ नत्र हामी सडकबाटै यो गर्छौं, त्यो गर्छौं भनेर ।उनले प्रतिनिधिसभा विघटनको मुद्दा विचाराधीन रहेका बेला कुनै न्यायाधीशलाई नभेटेको प्रस्टीकरण दिएका छन् । आफूले चार न्यायाधीशलाई भेटेको भन्दै गलत प्रचार गरिएको दाबी उनले गरे । उनले न्यायाधीशहरूलाई भेटेको प्रमाण देखाउनसमेत चुनौती दिए । फलानोफलानो न्यायाधीश प्रधानमन्त्रीकहाँ भेट्न गए, यति बजेदेखि यतिबजेसम्म योभन्दा ठूलो झूट, योभन्दा बढी बेइमानी के हुन सक्छ ?, उनले भने, न्याय प्रणालीमाथिको जनताको विश्वास घटाउनका लागि यो गम्भीर प्रहार हो, योभन्दा घिनलाग्दो के हुन सक्छ ? उहाँहरू यो कुरालाई प्रमाणित गरेर देखाउन सक्नुहुन्छ ? ती नाम गरेका न्यायाधीशजीहरूलाई मैले सायद कहिले पनि भेटेको छैन । सपना प्रधान मल्ललाई सर्वोच्चको न्यायाधीश हुनुभन्दा अगाडि वकिल भएको बेला यस्तै कार्यक्रममा देखेको हुँ । अरू न्यायाधीशहरूलाई देखेको पनि छैन । सायद चिनेको पनि छैन ।उनले केही विषय नपाएपछि मन्त्रिपरिषद्ले प्रतिनिधिसभा विघटन गरी निर्वाचनमा जाने निर्णयमा संविधानको धारा खुलाइएको छैन भनेर टिप्पणी गरेको बताए । मन्त्रिपरिषद्ले संसद् विघटन गर्ने सम्बन्धमा गरेको निर्णयमा धारा खुलाइएको छैन, उनले प्रश्न गरे, प्रतिनिधिसभा विघटन गरेर निर्वाचनमा जाँदा त्यसको निर्णय गर्दा धारा खुलाएर गर्नुपर्छ भनेर संविधानको कुन धारा, कुन ऐनको धारामा छ, कुन नियमावलीमा छ ? सर्वोच्चमा बहस गर्न जाँदा त्यत्ति त थाहा हुनुपर्दैन ?"
ज्ञवालीलाई मोदीले दिएनन् समय,"(नयाँदिल्ली)  भारतीय प्रधानमन्त्री नरेन्द्र मोदीले समय नदिएपछि परराष्ट्रमन्त्री प्रदीपकुमार ज्ञवाली उनीसँग भेट नगरी स्वदेश फर्केका छन् । पालैपालो दुई देशमा हुँदै आएको नेपालभारत परराष्ट्रमन्त्रीस्तरीय संयुक्त आयोगको बैठकका बेला पाहुना देशका परराष्ट्रमन्त्रीले सरकार प्रमुखसँग भेट्ने परम्परा रहँदै आएको थियो । आयोगको पाँचौं बैठक गत वर्ष भदौमा काठमाडौंमा भएका बेला भारतीय विदेशमन्त्री एस जयशंकरले राष्ट्रपति विद्यादेवी भण्डारी र प्रधानमन्त्री केपी शर्मा ओलीलाई भेट गरेका थिए । तर नेपाली पक्षले विशेष प्रयास गर्दा पनि ज्ञवालीले प्रधानमन्त्री मोदीसँग भेट्न पाएनन् । ज्ञवाली शनिबार स्वदेश फर्कने अन्तिम घडीसम्मै भेटको समय मिलाउन नेपाली पक्ष प्रयासरत थियो । दिल्लीस्थित नेपाली दूतावासले मोदीसँगको भेटका लागि ज्ञवाली भारत आउनुअघिदेखि नै प्रयास गरेको थियो । मोदीसँग भेट हुन नसकेको विषयमा भारतका लागि नेपाली राजदूत नीलाम्बर आचार्यले टिप्पणी गर्न चाहेनन् । परराष्ट्रमन्त्री ज्ञवाली नेपालभारत मन्त्रीस्तरीय संयुक्त आयोगको छैटौं बैठकमा सहभागी हुन बिहीबार दिल्ली आएका हुन् । प्रधानमन्त्री मोदीले भेटका लागि समय नदिनुलाई नेपालको पछिल्लो राजनीतिक परिस्थितिसँग पनि जोडेर हेरिएको छ । प्रधानमन्त्री केपी शर्मा ओलीको प्रतिनिधिसभा विघटन गर्ने निर्णयपछि विकसित घटनाक्रमलाई कुन रूपमा हेर्ने भन्ने विषयमा दिल्ली केही समय पर्ख र हेर को रणनीतिमा रहेको संकेतका रूपमा समेत यसलाई विश्लेषण गरिँदै छ । प्रधानमन्त्री ओलीको प्रतिनिधिसभा विघटन र निर्वाचन घोषणाको निर्णयपछि गहिरिएको राजनीतिक पृष्ठभूमिमा भएको ज्ञवालीको भारत भ्रमणलाई विशेष चासोका साथ हेरिएको थियो । दिल्लीमा रहँदा ज्ञवालीले भारतीय नेतृत्व पंक्तिसँग भेटेर पछिल्लो अवस्थाबारे जानकारी गराउने र प्रतिनिधिसभा विघटनसम्बन्धी निर्णयको औचित्य पुष्टि गर्ने अपेक्षा गरिएको थियो । तर दिल्लीमा ज्ञवालीसँग भएको भेटमा भारतीय पक्षले नेपालको आन्तरिक राजनीतिबारे खासै चासो नराखेको स्रोतको दाबी छ ।मन्त्री ज्ञवालीले शनिबारका कार्यक्रममा पनि प्रतिनिधिसभा विघटनको निर्णयको बचाउ गर्ने प्रयास गरे । उनले शनिबार बिहान भारतीय पत्रकारहरूसँगको भेटमा प्रतिनिधिसभा विघटनको निर्णयलाई सरकारले लामो समयदेखि सामना गरेको समस्याको परिणामका रूपमा अर्थ्याए । संसदीय व्यवस्थामा बहुमतको प्रधानमन्त्रीले ताजा जनादेशमा जानुपर्छ भन्ने ठानेका बेला चुनावको घोषणा गर्ने विश्वव्यापी स्थापित अभ्यास हो, उनले भने । उनले लोकतन्त्रमा जनतालाई मुलुकको भविष्यबारे निर्णय गर्ने अधिकार भएको समेत जिकिर गरे । प्रधानमन्त्री ओलीले सरकारको समृद्ध नेपाल सुखी नेपालीको लक्ष्य पूरा गर्न सहज नहुने ठानेपछि प्रतिनिधिसभा विघटन गर्दै ताजा जनादेशमा जाने निर्णय गरिएको तर्क पनि उनले गरे । दिल्लीमै शनिबार भएको अर्को कार्यक्रममा पनि ज्ञवालीले सरकारले विगत तीन वर्षमा हासिल गरेका उपलब्धिको फेहरिस्त प्रस्तुत गर्दै प्रतिनिधिसभा विघटनको बचाउ गरेका थिए । जनतालाई सार्वभौम बनाउन ताजा जनादेशमा जाने निर्णय लिइएको हो । यो चुनाव जनताको चाहना व्यक्त गर्ने र लोकतान्त्रिक जगलाई थप बलियो बनाउन महत्त्वपूर्ण अवसर बन्ने छ, उनको भनाइ थियो । मन्त्री ज्ञवालीले शनिबार बिहान भारतीय रक्षामन्त्री राजनाथ सिंहसँग भेटवार्ता गरेका थिए । लगत्तै रक्षामन्त्री सिंहले ट्वीटमा मन्त्री ज्ञवालीसँग उल्लेखनीय भेटवार्ता भएको उल्लेख गरेका थिए । भारतको नेपालसँगको सम्बन्ध सरकारमा मात्रै सीमित नभएर नागरिकस्तरको सम्बन्धबाट अघि बढेको छ । भारतनेपाल सम्बन्धले असीमित सम्भावना बोकेको छ, उनले ट्वीट गरेका छन् । करिब ४५ मिनेट लामो भेटवार्तामा द्विपक्षीय सम्बन्धबारे सौहार्द छलफल भएको राजदूत नीलाम्बर आचार्यले बताए । उनका अनुसार ज्ञवाली र सिंहबीच दुई देशबीचका भावनात्मक, सांस्कृतिक, परम्परागत निकटताबारे छलफल भएको थियो । नेपाल मामिलाका जानकार मानिने सिंहसँगको भेटमा पनि नेपालको आन्तरिक राजनीतिक विषयमा कुनै छलफल नभएको राजदूत आचार्यले बताए । गत वैशाख २६ मा रक्षामन्त्री सिंहले नै नेपाली भूमिमा गएर बनाइएको कालापानी, लिपुलेक हुँदै मानसरोवर जोड्ने सडकमार्ग उद्घाटन गरेका थिए । त्यसपछि दुई देशबीचको सम्बन्ध तिक्ततापूर्ण बनेको थियो । नेपालले उक्त सडक उद्घाटनका विषयमा भारतलाई तत्कालै विरोध पत्र पठाएको थियो । ॅविदेशी भूमिमा प्रचण्डको पनि परराष्ट्रमन्त्री हुँमन्त्री ज्ञवालीले विदेशी भूमिमा आफू नेकपाका अध्यक्ष पुष्पकमल दाहाल (प्रचण्ड) को समेत परराष्ट्रमन्त्री भएको जिकिर गरेका छन् । ओली सरकारको प्रतिनिधिसभा विघटन गर्ने निर्णयमा भारतको पनि हात रहेको भन्ने दाहालको आरोपबारे भारतीय पत्रकारले राखेको जिज्ञासामा उनले त्यस्तो धारणा राखेका हुन् । विदेशी भूमिमा मन्त्रीका रूपमा म प्रचण्डजी र नेकपाबाट अलग भएको समूहको पनि नेतृत्व गर्छु, त्यो आरोपका विषयमा टिप्पणी गर्न चाहन्न, उनले भने । मन्त्री ज्ञवालीले आफू पूरै मुलुकको प्रतिनिधित्व गर्दै भारत आएको समेत जनाए । उनले प्रतिनिधिसभा विघटनको निर्णय आन्तरिक भएको र यसमा कुनै विदेशी शक्तिको हात नरहेको बताए ।"
'सीमा समस्या छिटो समाधान गर्न दुवै मुलुक प्रतिबद्ध,"(काठमाडौं)  परराष्ट्रमन्त्री प्रदीपकुमार ज्ञवालीले नेपाल र भारतबीच रहेको सीमा समस्यालाई छिटो समाधान गर्न दुवै मुलुक प्रतिबद्ध रहेको बताएका छन् । नेपालभारत परराष्ट्र मन्त्रीस्तरीय संयुक्त आयोगको बैठकमा सहभागी भई शनिबार फर्केका मन्त्री ज्ञवालीले त्रिभुवन अन्तर्राष्ट्रिय विमानस्थलमा सञ्चारकर्मीसँग भ्रमणले दुई मुलुकबीचको घनिष्ठ, मैत्रीपूर्ण एवं बहुआयामिक सम्बन्धलाई थप मजबुत बनाउन योगदान पुगेको विश्वास गरे । भ्रमणमा भएका छलफलपमा सीमा समस्यालाई छिटो समाधान गर्न प्रतिबद्धता व्यक्त गरेका छौं । जहाँजहाँ सीमांकन, नापी गर्न बाँकी छ, सीमा विवाद छ, तिनलाई छिटो टुंग्याउन सहमत छौं, उनले भने । मन्त्री ज्ञवालीले सीमांकनसहित सुस्ता, कालापानी, लिपुलेक र लिम्पियाधुरालगायत क्षेत्रबारे छलफल गरिने बताए । उनका अनुसार दुई मुलुकबीचको सीमाका समस्या र नापीका सम्बन्धमा संयुक्त सीमा समूहले काम गर्नेछ भने सुस्ता र कालापानी क्षेत्रबारेमा दुई मुलुकबीचको परराष्ट्र सचिवस्तरीय संयन्त्रले काम गर्नेछ । हामीले दुवैतर्फबाट वार्ता प्रक्रियालाई अघि बढाएका छौं । राजनीतिक ढंगले पनि कुरा बढाउँदै जाऔं भन्ने हो, मन्त्री ज्ञवालीले भने । उनले आगामी दिनमा दुई मुलुकबीच उच्चस्तरीय भ्रमण तथा वार्ता हुने र सम्बन्ध थप मजबुत बन्ने विश्वास पनि व्यक्त गरे ।मन्त्री ज्ञवालीले शनिबार भारतीय रक्षामन्त्री राजनाथ सिंहसँग पनि सीमाको विषयमा कुरा गरेको जानकारी दिए । उहाँ (सिंह) ले सीमा विवादमा छलफल गर्न सकिन्छ भन्नुभएको छ । भारतको पोजिसन हामीले बुझेकै कुरा हो । ठ्याक्कै सहमतिमा पुगिसकेको अवस्था होइन, उनले भने । मन्त्री ज्ञवालीले रक्षामन्त्री सिंहसँग डिफेन्स सहकार्यका विषयमा पनि छलफल गरेको बताए । उनले भने, खासगरी दुई मुलुकका सेनाबीच विपद् व्यवस्थापन क्षेत्रमा सहकार्यको कुरा भएको हो । उनले नेपाली सेनाले दार्चुला सदरमुकामबाट लिपुलेक जाने बाटो बनाउने क्रममा छाङरु क्षेत्रमा भारतीय सेनासँग सहकार्य गरेर विस्फोटक पदार्थ प्रयोग गर्ने सहमति यसअघि नै भइसकेको जानकारी पनि दिए । नयाँदिल्लीमा शुक्रबार भएको संयुक्त आयोगको बैठकपछि नेपाली र भारतीय पक्षले आआफ्नै तरिकाबाट विज्ञप्ति सार्वजनिक गरेका थिए । परराष्ट्र मन्त्रालयले निकालेको विज्ञप्तिमा सीमा र नाका व्यवस्थापनबारे छलफल भएको उल्लेख थियो भने भारतको विदेश मन्त्रालयले सीमा व्यवस्थापन नभई नाका व्यवस्थापनमा मात्र छलफल भएको विज्ञप्तिमा उल्लेख गरेको छ । नेपालको विज्ञप्तिमा प्रबुद्ध व्यक्ति समूहको प्रतिवेदनबारे छलफल भएको उल्लेख छ । तर भारतको विज्ञप्तिमा यसबारे उल्लेख छैन । भारतले संयुक्त राष्ट्रसंघको स्थायी सुरक्षा परिषद्का लागि नेपालले सहयोग गर्ने भन्ने उल्लेख गरेको छ । नेपालको विज्ञप्तिमा यसबारे उल्लेख छैन ।"
विद्यालय बगेपछि बगरमै पढाइ,"(बागलुङ)  कक्षा २ मा पढ्ने विनिशा घर्ती निर्माणाधीन विद्यालयको छेवैमा पुगेर भाइबहिनीसँगै माटो कोरेर खेल्छिन् । कखरा सिकाउँछिन् । बाबुआमाले गाली गरेपछि घर फर्किन्छिन् । यो उनको दैनिकीजस्तै बनेको छ । कक्षा ५ मा पढ्ने टेकबहादुर विक विद्यालय भएको स्थानमा बगरमात्रै देखेर टोलाउँछन् । विद्यालय पोसाक लगाएर अन्यत्रका विद्यार्थी पढ्न गएको देखेर उनको अनुहार एकाएक मलिन हुन्छ । उनलाई भने चाहेर पनि तत्कालै विद्यालय जाने अवस्था छैन । उनी पढ्ने ढोरपाटन नगरपालिका९ को सुप्राङस्थित नवचेतना प्रावि गत भदौ १७ को बाढीपहिरोले बगाएपछि अझै पूर्ण रूपमा सञ्चालन हुन सकेको छैन ।विद्यालय रहेको स्थानमा अहिले खोला बगेको छ । शिक्षक र अभिभावक मिलेर कक्षा चलाउने निर्णय गरे पनि जाडोले बालबालिका बिरामी हुन थालेपछि विकल्प खोज्न नसकेको प्रधानाध्यापक रामबहादुर घर्ती बताउँछन् । साना नानीलाई बगरमै राखेर पढाउँदा बिरामी भए, माथिल्लो कक्षालाई भने पढाएका छौं, घर्तीले भने, फर्निचरलगायत अत्यावश्यक सामानका लागि सहयोग खोज्दा निर्वाचित जनप्रतिनिधिले पनि साथ दिएनन् । राष्ट्रिय पुनर्निर्माण प्राधिकरण, नगरपालिका र सांसदमार्फत स्थानीय साझेदारी पूर्वाधार विकास कार्यक्रमको बजेट माग गर्दा नपाएको उनले गुनासो गरे ।विद्यालयमा १ सय ५० विद्यार्थी छन् । अधिकांश विद्यार्थी दलित समुदायका हुन् । उनीहरूमध्ये बालविकास केन्द्रसहित कक्षा १ र २ का बालबालिकालाई माघको जाडोमा खुला आकाशमुनि पढाउन नसकिएको घर्तीले बताए । सामान्य छाप्रो बनाउन पनि बजेट नभएपछि पढाउने अवस्था नभएको हो । विद्यालय बगाएको थाहा पाएपछि स्थानीय करबहादुर छन्त्याल, जीवन भट्टचनलगायत स्थानीय युवाले देशविदेशमा रकम संकलन अभियान थालेपछि भने विद्यालय व्यवस्थापन समितिले जग्गा किनेर सुरक्षित स्थानमा विद्यालय बनाउन लागेको छ । तीन रोपनी जमिन खरिद गरी ४ कोठे भवन निर्माण थालिएको हो । अहिलेसम्म विदेशबाट ३० लाख रुपैयाँ संकलन गरिसकेको सूचना पाएकाले काम थालेका छौं, समितिका अध्यक्ष गोविन्द पुनले भने, साथीहरूले ६० लाख रुपैयाँसम्म खोजी गरिदिने भनेकाले असारसम्म चार कोठा भने बनाएरै छाड्ने हो । अन्य क्षेत्रबाट सहयोग आएमा थप कोठा पनि बनाउने योजना उनले सुनाए । यो शैक्षिक वर्ष त्यसै पनि खेर गइसकेको छ, आगामी वर्षको पढाइ नियमित गर्न खोजेका छौं, उनले भने, सरोकारवाला निकाय र सरकारी संयन्त्रमा धेरै प्रक्रिया पुर्याउनुपर्ने बाध्यताले हैरान भएका छौं ।नजिकैको सरस्वती आधारभूत विद्यालय पनि पहिरोले आधा बगाएको छ । दुइटा भवनको छेउका एकएक कोठा र खेलमैदान बगर बनेको छ । अहिले जेनतेन पढाइ सञ्चालन भएपनि बालबालिका जोखिममा छन् । बालबालिका जोखिममा छन् भनेर देखाएका छौं तर सहयोग भने आएको छैन, अभिभावक छमबहादुर विकले भने, बालबालिका सुरक्षित बनाउन घेराबार गर्ने र छेउमा पर्खाल लगाउने सहयोग पनि पाएका छैनौं । पहिरोले बस्ती र विद्यालय बगेको हेर्न भने धेरै आए पनि सहयोग नपाएको उनले गुनासो गरे ।विद्यालयको पुनर्निर्माणका लागि पहल भइरहेको शिक्षा विकास तथा समन्वय इकाइ बागलुङका प्रमुख कुस्मराज उपाध्यायले बताए । शिक्षा मन्त्रालय र गण्डकी प्रदेशको सामाजिक विकास मन्त्रालयमा पटकपटक भवन बनाउने विषय उठाएका छौं तर सम्बोधन भएको छैन, उपाध्यायले भने, दुवै विद्यालयमा कम्तीमा चारचार कोठा बनाएमा बालबालिका पढ्ने अवस्था बन्थ्यो । भूकम्प पुनर्निर्माण प्राधिकरणको जिल्ला आयोजना कार्यालयमार्फत पनि भवन निर्माणमा सहजीकरणको काम सुरु भएको उनले बताए ।"
विश्वकै दोस्रो अग्लो चुचुरोमा पुगे १० नेपाली,"(काठमाडौं)  गत वर्षमात्रै सगरमाथासहित ८ हजार अग्ला विश्वका १४ वटा हिमाल ६ महिना ६ दिनको समय लगाएर आरोहण गर्दै विश्व कीर्तिमान बनाएका नेपाली आरोही निर्मल पुर्जाले हिउँदयाममा हालसम्म कोही नपुगेको पाकिस्तानको जोखिमपूर्ण मानिने केटू हिमशिखरमा चढेर फेरि विश्वको ध्यान खिचेका छन् ।कम्तीमा माइनस ६२ डिग्री सेल्सियस तापक्रम तथा प्रतिघण्टा १ सय किलोमिटर गतिको हावालाई सामना गर्दै म्याग्दीका पुर्जासहित १० नेपाली आरोही शनिबार साँझ विश्वकै दोस्रो अग्लो केटू हिमाल (८,६११ मिटर) मा पाइला राख्न सफल भएका हुन् । असम्भवलाई सम्भव बनाइयो, प्रख्यात आरोही पुर्जाको इन्स्टाग्राममा लेखिएको छ, मानव जातिका लागि इतिहास बनाइयो । नेपालका लागि इतिहास बन्यो ।चौथो तथा अन्तिम शिविरबाट डोरीको सहायताले बाटो बनाउँदै उनीहरू सबै बोतल अक्सिजनको सहायतामा शिखरमा पुगेका हुन् । आरोहण दलका नेतामध्येका छाङ दावा शेर्पाका अनुसार सबै जना राति १० बजे चौथो शिविरमा सकुशल फर्केका छन् । पुर्जासहित सफल आरोहण गर्नेमा तीनवटा फरकफरक आरोहण दलका नेपाली सदस्यहरू छन् । जसमा पुर्जाको दलका मिङमा डेबिट शेर्पा, मिङमा तेन्जी शेर्पा, ग्याल्जेन शेर्पा, पेम चिरी शेर्पा र दावा तेम्बा शेर्पा छन् । अर्को नेपाली दलका तर्फबाट मिङमा जी, दावा तेन्जिङ शेर्पा, किलु पेम्बा शेर्पा छन् भने सेभेन समिट नामको आरोहण दलबाट सोना शेर्पा छन् ।चुचुरोमा पुग्नुअघि तीनवटै दलका सबै नेपालीले चुचुरोमुनि एकअर्काका लागि १० मिनेट प्रतीक्षा गर्दै समूह बनाएर नेपाली राष्ट्रिय गान गाउँदै पाइला चालेको पुर्जाको इन्स्टाग्राममा लेखिएको छ । त्यसमा यो सफलतालाई एक विशेष पल भनिएको छ । उनले पोस्ट गरेको स्टाटसलाई २ घण्टामा ५० हजार ७ सय बढीले लाइक गर्दै कमेन्टमा असम्भवलाई सम्भव बनाइएकामा प्रशंसा गरेका छन् । सेभेन समिटका अनुसार ३४ वर्षयताको हिउँदयाममा केटू आरोहणका लागि कम्तीमा चारवटा दलका दर्जनौं आरोहीले प्रयास गरेका थिए तर उनीहरू ७ हजार मिटरभन्दा माथि पुग्न सकेका थिएनन् ।यसै सिजनमा नेपालीसँगै आरोहण अभ्यासका लागि त्यहाँ रहेका स्पेनिस पर्वतारोही सेर्गी मिनगोटको शनिबार निधन भएको छ । पहिलो शिविरबाट आधारशिविरमा फर्किंदै गर्दा उनको निधन भएको हो । सेभेन समिटका प्रबन्धक थानेश्वर गुरागाईंका अनुसार स्पेनिस पर्वतारोही सेर्गी यसै कम्पनीबाट त्यहाँ पुगेका थिए । केटू आरोहणमा प्रत्येक चार जनामा एक जनाको मृत्यु हुने गरेको विगतका घटनाको तथ्यांक छ ।काठमाडौंपाकिस्तान सिधा उडान नभएका कारण पुर्जासहित नेपाली आरोहण दलका सदस्यहरू पुस पहिलो साता काठमाडौंबाट दोहा हुँदै कराँची पुगेका थिए । पूर्वबेलायती सैनिक कमान्डो पुर्जाले यसअघि २०१९ मा कोरियाली आरोहीले सगरमाथासहित ८ हजार अग्ला विश्वका १४ हिमाल आरोहणमा बनाएको ७ वर्ष १० महिना ६ दिनको रेकर्डलाई ६ महिना ६ दिनमा सम्भव तुल्याउँदै चर्चा बटुलेका थिए । यसै क्रममा उनले वसन्तकालीन याममा भने केटू आरोहण सकिसकेका थिए । म्याग्दीको दानामा जन्मेका ३७ वर्षीय पुर्जाले गत वर्ष ६ महिना ६ दिनको अवधिमा सगरमाथासहित विश्वका १४ वटा अग्ला चुचुरो आरोहण गरेर विश्व कीर्तिमान कायम गरेका थिए । उनले अघिल्लो वैशाखमा म्याग्दीको अन्नपूर्ण गाउँपालिकाको नारच्याङस्थित अन्नपूर्ण हिमाल आरोहण गर्दै आफ्नो प्रोजेक्ट पोसिबल अभियान थालेका थिए । २०७६ कात्तिकमा उनले तिब्बतको सिसापाङमा आरोहण गरेपछि ८ हजार अग्ला विश्वका १४ अग्ला चुचुरो आरोहण सकेका थिए ।उनी यसअघि बेलायतको स्पेसल फोर्समा कार्यरत थिए । मासिक १४ लाख हाराहारी पारिश्रमिक भएको सैनिक जागिर छाडेर उनी गत वर्षदेखि आरोहणमा लागेका छन् ।"
चौरमै प्राविधिक शिक्षा,"(जाजरकोट)  भेरी नगरपालिका५, काफलचौरस्थित जाजरकोट बहुप्राविधिक शिक्षालयका विद्यार्थी भवनलगायत पूर्वाधार अभावमा खुला आकाशमुनि पढ्न बाध्य भएका हुन् । शिक्षकले बाँसको पोलमा सेतोपाटी झुन्ड्याएर लामो समयदेखि पढाउँदै आएका छन् ।वर्षा हुँदा र चर्को घाम लाग्दा पढाइ बन्द गर्नुको विकल्प छैन, शिक्षालय प्रमुख दानबहादुर ठकुरीले भने, पूर्वाधार अभावबीच पनि पठनपाठन गराइरहेका छौं । उनका अनुसार शिक्षालयको नाममा २२ रोपनीबाहेक अरू कुनै सम्पत्ति छैन । शिक्षालयले गत पुसदेखि पठनपाठन सञ्चालन गर्दै आएको छ । शिक्षालयमा कुर्सी, बेन्च, दराजलगायत फर्निचरसमेत नभएको उनले बताए । शौचालय र खानेपानी छैन, उनले भने, शिक्षक र विद्यार्थीलाई शौच लागे जंगलमा दौडनुपर्ने बाध्यता छ । शिक्षालयले चार कोठे भाडाको कच्ची घरमा कार्यालय सञ्चालन गरिरहेको उनले जानकारी दिए । यहाँ वन विज्ञान, पशु विज्ञान र सिभिल इन्जिनियरिङको पढाइ सञ्चालन भइरहेको छ । शिक्षालयले तीन वर्षअघि प्राविधिक शिक्षा तथा व्यावसायिक तालिम परिषद्बाट सञ्चालनको स्वीकृति पाएको हो । अहिले शिक्षालयमा वन विज्ञानतर्फ ३७, सिभिल इन्जिनियरिङमा ४८ र पशु विज्ञानतर्फ २९ जना विद्यार्थी अध्ययनरत छन् । जिल्लास्तरीय नेताहरूले परिषद्बाट शिक्षालयको स्वीकृति ल्याउन धेरै जोडबल गरे, ठकुरीले भने, तर स्वीकृति पाएपछि पूर्वाधार निर्माण र गुणस्तरीय पठनपाठनमा बेवास्ता गरेका छन् । शिक्षालय सदरमुकाम खलंगादेखि झन्डै १२ किलोमिटर टाढा छ ।"
उत्तरका ३ बीओपीमा स्याटेलाइट र भिस्याट सेवा,"काठमाडौं (कास) उच्च हिमाली भेगमा स्थापना गरिएका सशस्त्र प्रहरी बलको बोर्डर आउट पोस्ट (बीओपी) सँगको सम्पर्क टुट्न नदिन स्याटेलाइट (भूउपग्रह) फोन र भिस्याट सेवा जडान गरिएको छ । मोबाइल र टेलिफोनजस्ता साधारण दूरसञ्चार सेवाको पहुँच नपुगेका र नेटवर्क कमजोर भएका उत्तरी सीमानाकाका बीओपीसँग प्रहरी प्रधान कार्यालय, सम्बन्धित बाहिनी र गणगुल्मसँग नियमित सम्पर्क गर्न ती सेवा उपलब्ध गराइएको सशस्त्र प्रहरी प्रवक्ता डीआईजी राजु अर्यालले बताए ।यो महँगो प्रविधिको सबै शुल्क सशस्त्र प्रहरी प्रधान कार्यालयबाट व्यवस्थापन गरिएको छ । मुस्ताङको नेचुङमा स्याटेलाइट फोन तथा हुम्लाको हिल्सा र दार्चुलाको छाङरुस्थित युनिटका लागि भिस्याट जडान गरिएको अर्यालले बताए । नेचुङमा हिमपात सुरु भएका कारण सदरमुकाम जोमसोम आउजाउ गर्ने बाटो अवरुद्ध छ ।"
चीनको सिनोफार्म खोपलाई पनि मान्यता दिने तयारी,काठमाडौं (कास) सरकारले चीनको सरकारी कम्पनीद्वारा निर्मित कोभिड१९ विरुद्धको खोपलाई पनि आपत्कालीन प्रयोगका लागि अनुमति दिने तयारी गरेको छ । भारतमा निर्मित कोभिसिल्ड खोपलाई शुक्रबार अनुमति दिएको औषधि व्यवस्था विभागले चीनको सिनोफार्मको खोपलाई पनि अनुमति दिने तयारी गरेको हो । भारतमा बनेका कोभिसिल्ड र कोभ्याक्सिन तथा चीनको सिनोफार्म ले आपत्कालीन प्रयोगका लागि विभागमा निवेदन दिएका थिए । आपत्कालीन उपयोगको पहिलो अनुमति पाएको २ देखि ८ डिग्री सेल्सियसमा भण्डारण गर्न सकिने अक्सफोर्डअस्ट्रेजेनेकाको एजेडडी १२२२ खोपलाई सिरम इन्स्टिच्युट अफ इन्डियाले भारतमा कोभिसिल्डको नाममा उत्पादन गरेर तेस्रो चरणको परीक्षण पूरा गरिसकेको छ ।
टोखा घटनाको फाइल बन्द गरिँदै,"काठमाडौं (कास) ग्रिनभिलामा दम्पती मृत फेला परेको घटनाको प्रहरीले अनुसन्धान फाइल बन्द गर्ने भएको छ । काठमाडौंको टोखा३ ग्रिनभिला हाउजिङमा उमेश केसी र सुदीक्षा गिरीको अस्वाभाविक मृत्युसम्बन्धी अनुसन्धान अगाडि नबढ्ने संकेत प्रहरीले गरेको हो । उक्त घटनासँग जोडिएका केही महत्त्वपूर्ण तथ्य प्रमाण फेला परे पनि पीडित र पीडक भनिएका दुवैको मृत्यु भइसकेका कारण थप अनुसन्धान नहुने देखिएको एक प्रहरी अधिकृतले बताए । यस्ता अपराधको प्रवृत्तिगत तथ्य केलाउन घटना के कारणले भएको भन्नेमा थप अनुसन्धान गर्न सकिने भए पनि दुवैको मृत्यु भइसकेको भन्दै फाइल बन्द गर्न लागेको हो । ग्रिनभिला हाउजिङमा बस्दै आएका बानेश्वरका उमेश केसीको हत्या गरेर पत्नी सुदीक्षाले आत्महत्या गरेको तथ्य घटनास्थलको अनुसन्धानबाट खुलेको प्रहरीले जनाएको थियो । पीडित र पीडक दुवै पक्ष जीवित नरहेकाले थप अनुसन्धान गरिरहन आवश्यक नभएको प्रहरीको तर्क छ । त्रिवि शिक्षण अस्पतालमा गरिएको पोस्टमार्टमको रिपोर्टअनुसार उमेशको ब्लन्ट फोर्स इन्जुरी ले ज्यान गएको हो । उनको टाउकोमा ठूलो चोट थियो । सुदीक्षाको एक्स्फेक्सिया अर्थात् घाँटीमा बाहिरी वस्तुले बेरिएर सास गएको रिपोर्टमा उल्लेख छ । घटनास्थलबाट बरामद मृतक दुवैको आइफोनको लक प्रहरीले खोल्न सकेको छैन । महानगरीय अपराध महाशाखाका एसएसपी दीपक थापाले उक्त घटनाको जाहेरीलाई मुलतबीमा राखेर पछि तथ्य र प्रमाण खुलेमा सोहीअनुसार अनुसन्धान गर्ने गरी थाती राख्न लागिएको बताए । टोखाको घटना हत्यापछि आत्महत्या भएकाले यसमा प्रत्यक्षदर्शी वा साक्षी कोही पनि भएनन्, उनले भने । अनुसन्धान तथा पोस्टमार्टम रिपोर्टअनुसार पनि घटनामा तेस्रो पक्षको संलग्नता देखिँदैन । त्यसैले यसलाई प्रहरीको १० नम्बर डायरीमा मुद्दा सुरक्षित राखेर पछि कुनै प्रमाण भेटिए फाइल खुलाउने गरी अनुसन्धान टुंगोमा पुर्याउन लागिएको हो । प्रहरी स्रोतका अनुसार पोस्टमार्टमका क्रममा मृतक सुदीक्षाको पेटमा करिब २ महिनाको भ्रूण देखिएको छ । त्यस्तै उनका पति उमेशले पुस १७ मा ग्रान्डी अस्पतालमा वरिष्ठ चिकित्सक प्राडा प्रेमराज ज्ञवालीसँग स्वास्थ्य परीक्षण गराएको खुलेको छ । उक्त दिन उमेश एक्लै ग्रान्डी अस्पताल पुगेर ज्ञवालीसँग स्वास्थ्य परीक्षण गराएका थिए । तर स्वास्थ्य परीक्षणको ६ दिनपछि उमेशको सुतेकै ठाउँमा हत्या भयो । त्यसको १० देखि १२ घण्टापछि गर्भवती सुदीक्षाको मृत्यु भएको पोस्टमार्टमबाट खुलेको छ । उमेश माघ १ गते नै अमेरिका उड्ने तयारीमा थिए । तर त्यसको एक साताअघि नै उनको हत्या भयो । दुईमहिने गर्भवती सुदीक्षाले पनि आत्महत्या गरिन् । उमेशका दाजु हिमेश केसीले देखिएका प्रमाणका आधारमा घटना के कारण भएको हो भन्नेबारे पत्ता लगाउनैपर्ने बताए ।"
राजनीतिक उद्देश्यप्राप्तिको कूटनीतिक कोसिस,"लामो समयदेखि प्रतीक्षित तथा द्विदेशीय विद्यमान समस्याहरू सम्बोधन गर्न सक्ने तहको नेपालभारत मन्त्रीस्तरीय संयुक्त आयोगको बैठक अन्ततः भारतको नयाँ दिल्लीमा शुक्रबार सम्पन्न भएको छ । विषयगत रूपमा द्विदेशीय सीमा, सुरक्षा, ऊर्जा, जलस्रोत, सिँचाइ, कनेक्टिभिटी, व्यापारपारवहनसहितका एक दर्जनभन्दा बढी मामिलामा सकारात्मक छलफल भएको भनिए पनि यो उच्चस्तरीय संवादको उपलब्धि र अन्तर्य भने आउने दिनले मात्रै देखाउन सक्नेछ । परराष्ट्रमन्त्री प्रदीपकुमार ज्ञवालीको यो भ्रमणबाट तत्काल मिलेको उपलब्धि भने हामीलाई अत्यावश्यक भैसकेको कोरोना खोपको जतिसक्दो चाँडो आपूर्ति गराउने भारतीय प्रतिबद्धता हो । यसै महिनाभित्र पहिलो खेप पठाउने भनिए पनि यसको अनुपात र मात्रा भने खुलाइएको छैन । तथापि आशा गरौं, भारतले यो प्रतिबद्धतालाई निर्धारित समयमै पूरा गर्नेछ । नेपालको स्वास्थ्य संकट समाधानमा सघाउने र नेपाली जनमनमा सकारात्मक छवि निर्माण गर्ने अभिप्रायसमेत अन्तरनिहित भएकाले यसमा समस्या नआउने अपेक्षा राख्न सकिन्छ । परराष्ट्रमन्त्री ज्ञवालीले दिल्लीमा आफ्ना समकक्षी एस जयशंकरसँग होस् वा रक्षामन्त्री राजनाथ सिंहसमक्ष नेपालको प्राथमिकतामा रहेका सीमा विवाददेखि ईपीजी प्रतिवेदनसम्मका कुराहरू उठाए, तर मूलभूत मुद्दाहरूमाथि भारतीय पक्षले अर्थपूर्ण छलफल गर्न चाहेको देखिएन । नेपाली पक्षले द्विपक्षीय सम्बन्धमा थाती रहेका प्रायः सबै एजेन्डाहरू उठाउने, भारत भने तर्किन खोज्ने अवस्था देखापर्यो । यसमध्ये खासगरी लिम्पियाधुरालगायत सीमा विवादका विषयमा निर्णायक सहमति हुन्छ भन्ने गरी गरिएको राजनीतिक प्रचारबाजी दिल्लीबाट ज्ञवाली फर्केसँगै निरर्थक साबित भएको छ । अब सीमा समस्यालाई छिटो समाधान गर्न दुवै मुलुक प्रतिबद्ध भएको भन्ने प्रतिक्रिया यस्ता भ्रमणपश्चात् सदैव सुनिने औपचारिक वाक्यजस्तो बन्न पुगेको छ, जो यसपालि पनि दोहोरिन पुगेको छ । दुवै देशका प्रबुद्ध व्यक्तित्वहरू सम्मिलित ईपीजी ले अढाई वर्षअघि नै तयार पारेको संयुक्त प्रतिवेदन बुझ्न भारतले गर्दै आएको आनाकानीमा पनि यसपटक तात्त्विक अन्तर आएको देखिएन । ईपीजीले सन् १९५० को शान्ति तथा मैत्री सन्धिलगायतका द्विपक्षीय सम्बन्धका सबैजसो पक्षको समीक्षा गर्दै अबको प्रबन्ध सुझाएको प्रतिवेदन लागू गर्नबाट भारत पन्छिँदै आएको छ । ज्ञवालीले संयुक्त आयोगको बैठकपछि आयोजित एक कार्यक्रममा ईपीजी प्रतिवेदन बुझ्न भारतीय पक्षबाट भइरहेको ढिलाइप्रति घुमाउरो ढंगले असन्तुष्टि पोख्नुपर्ने अवस्था आउनु भनेको द्विपक्षीय राजनीतिक स्तरमा यसबारे अझै समझदारी निर्माण नभएको संकेत हो । त्यसैले ईपीजी प्रतिवेदन लागू गरेर असमान सन्धि हरू खारेज गर्ने नेपालको प्राथमिकतालाई भारतले अझै पनि गम्भीरतापूर्वक नलिएको देखिन्छ । नेपालको तरल राजनीतिक अवस्था र केही आन्तरिक राजनीतिक व्यवस्थापनका मुद्दा अदालतमा विचाराधीन रहेको अवस्थामा भएको परराष्ट्रमन्त्रीको भारत भ्रमणमा स्वभावतः अझ बढी राजनीतिक अर्थ खोजिन्छ नै । परराष्ट्रमन्त्री ज्ञवालीले यो राजनीतिक अर्थको भ्रमण होइन भनेर दिल्लीमा बारम्बार स्पष्टीकरण दिइरहनुपरेको अवस्था र भ्रमणको अन्तिम घडीसम्मै भारतीय प्रधानमन्त्रीसँगको भेटवार्तामा प्रतीक्षित रहनुपरेको स्थितिलाई सामान्य अर्थमा बुझ्न मिल्दैन । नेपालको राजनीतिक परिदृश्य सङ्लो नभैसकेको यथास्थितिमाझ संयुक्त आयोग बैठकमा आएका परराष्ट्रमन्त्रीलाई सम्भवतः पहिलोपटक भारतका प्रधानमन्त्रीले भेट दिन इन्कार गरेका छन्, जबकि विगतका संयन्त्र बैठकहरूमा दुवै देशका परराष्ट्रमन्त्रीलाई सम्बद्ध मुलुकका प्रधानमन्त्रीले शिष्टाचार भेट दिने गरेका थिए । यसले नेपाली घटनाक्रमप्रति भारतको उच्च राजनीतिक तहको पछिल्लो सोचलाई पनि प्रतिविम्बित गरेको हुन सक्छ । परराष्ट्रमन्त्रीस्तरीय संयुक्त आयोग भनेको द्विदेशीय सबै तह र तप्काका समस्याएजेन्डाको अन्तिम छिनोफानो गर्ने र टुंगो लगाउने राजनीतिक संयन्त्रसमेत हो । हालको छैटौं मन्त्रीस्तरीय बैठक पनि दुई पक्षबीच भएको लामो छलफल र समयतालिकाको प्रबन्धबीच निकैअघि निर्धारित भएको बैठक हो । परराष्ट्रमन्त्री ज्ञवालीको भारत भ्रमण हुनुअघि गत साता प्रधानमन्त्री केपी शर्मा ओलीले राष्ट्रिय सभा तथा आफ्नै भ्रातृ संगठनका कार्यक्रममा जेजसरी यो भ्रमण र संयन्त्र बैठकलाई द्विदेशीय समस्या समाधानको अन्तिम अस्त्र भनेजसरी अर्थ्याउन चाहे, त्यसले पनि अपेक्षाहरू बढाइदिएको थियो, जो पूरा भएनन् । यहाँसम्म आइपुग्दा फेरि पनि के देखियो भने पर्याप्त तयारी र पूर्वसहमति नहुन्जेल भारतसँगका सम्बन्ध एवम् विवाद निरूपणमा ब्रेकथ्रु सम्भव छैन । त्यसमाथि अहिले नेपालमा कामचलाउ सरकार रहेका बेला कोर विषयहरूमा छिनोफानो हुने आधार निकै कम थियो । भारतले कमजोर सरकारसँग आफ्ना स्वार्थ पूरा गर्न खोज्नु अस्वाभाविक भएन, तर नेपालले ठूलो उपलब्धि हात पार्ने अनुकूल समय भने अहिले थिएन पनि । त्यसैले यो भ्रमण द्विपक्षीय सम्बन्धका जटिलतालाई हल गर्ने प्रयत्नभन्दा बढी प्रधानमन्त्री ओलीले चालेका पछिल्ला राजनीतिक कदमहरूप्रति छिमेकीको समर्थन हासिल गर्ने थप प्रयासजस्तो बन्न पुग्यो । अर्थात् यसको कूटनीतिकभन्दा राजनीतिक उद्देश्य बढी थियो, जसप्रति दिल्लीले स्पष्टसँग खुल्न र ठोस सन्देश दिइहाल्न चाहेको देखिएन । तसर्थ यो भ्रमण राजनीतिक तहको संवाद सुरुआतका दृष्टिले सकारात्मक भए पनि द्विपक्षीय सम्बन्धका थाती रहेका एजेन्डा सम्बोधनका दृष्टिले यसअघि हुँदै आएका अन्य मन्त्रीस्तरीय भ्रमणभन्दा फरक हुन सकेन । फरक हुन सक्ने वस्तुगत आधार थिएन पनि ।"
मध्यम वर्ग डिप्रेसनमा,"कच्ची मोटरबाटो पुगेको मनोरम पहाडी ठाउँ । नजिकै खोला बगिरहेको छ । सफा, स्वच्छ मूलको पानी पनि पर्याप्त रूपमा नजिकै छ । तर, त्यस्तो क्षेत्रको पालिका भवनमा भीआईपीसहितको कुनै कार्यक्रम हुने भयो भने कहाँदेखि गाडीमा बोकेर ल्याइएका मिनरल वाटर पिलाइन्छ । सान र सभ्य देखाउन होला, अघिपछि पनि कार्यालयमा त्यस्तै पानीको प्रयोग हुन्छ । जंगलभरि असल जातका काठको कमी छैन । दाउरा सुकेर कुहिरहेका छन् । गाउँभरि सिपालु सिकर्मीहरू बेरोजगार छन् । तर त्यतै वरिपरिका सरकारी कार्यालय तथा विद्यालयमा तयारी एवं आयातित फर्निचर देखिन्छन् । विश्व बैंकले ऋण दिएर आरसीसी ढलानसहित बनाइएको भवनमा दाउरा बाल्नु पनि भएन । त्यसैले तिनका किचेन मा पनि ग्यास चुला र सिलिन्डर छन् । गाउँपालिकामा एकदुई जना कार्यालय सहयोगी भए पुग्नेमा धेरैभन्दा धेरैलाई रोजगारी दिइएको छ । चुनावताकाको गुन लगाइएको होला । माथिल्लो दर्जाका जनप्रतिनिधिहरूको कुरै छोडौं, गाउँपालिकाका जनप्रतिनिधिकर्मचारीहरूले समेत मानौं भुइँमा खुट्टा राख्नै हुँदैन । कार्यकक्षमा महँगो कार्पेटसहितको सानदार सजावट छ । कार्यालय परिसरमा सवारीसाधनहरूको घुइँचो छ । चाकरहरूको भीड उस्तै । सवारीसाधन रोजीरोजी चढ्दा भयो । चाकरहरूलाई पनि उसै गरी सेवामा हाजिर गराउँदा भयो । कमिसनको हिसाब गर्ने र बिल मिलाउने कामको व्यस्तता सधैं छ ।खुट्टा चरचरी फुटेका किसानहरू नजिकैको सिंहदरबार हेर्दै घामपानी नभनी खेतबारीमा काम गर्दै आफ्नो भाग्यलाई धिक्कारिरहेका हुन्छन् । सरकार र नेताहरूको विलासी जीवन, फजुल खर्च र भ्रष्टाचार बढ्दो छ । पछिल्लो समय हुँदाखाँदाको दुईतिहाइ नजिकको सरकारलाई बिगारेर नभएको ताजा जनादेशसहितको आफ्नै सरकार खोजिँदै छ । रोग, भोक, शोक, महँगी र बेरोजगारीले जनता आक्रान्त भएका बेला पनि विवेक गुमाएर ठूला नेताहरू चरम स्वार्थमा डुबिरहेका छन् । जनताको काम कसै गरेर व्यवस्था र सरकार फेर्नु अनि नेताको काम जसरी पनि आफू र आफ्नै इष्टजनलाई सत्तामा पुर्याएर टिकाइराख्नु भएको छ । यस्ता गतिविधि नजिकबाट नियालिरहेका मध्यम वर्गमा पर्नेहरू जो अलिअलि पढ्छन् पनि र जसलाई खाने, लाउने चिन्ता हुन्न, त्यस्ता जनता डिप्रेसनमा छन् । इन्द्रकुमार श्रेष्ठ, ओखलढुंगा"
तानातानमा कांग्रेस,"संयुक्त संघर्ष र सत्ता सहकार्यको प्रस्ताव समाचार पढेपछि लाग्यो नेपाली कांगेसका सभापति शेरबहादुर देउवाको दिन फेरि फिरेछन् । नेकपा औपचारिक रूपमा विभाजित भइसकेको छैन । प्रतिनिधिसभा विघटित भएपछि नेकपा दुई समूहमा बाँडिएको छ । एउटा समूह सरकारमा छ अर्को सडकमा । प्रधानमन्त्री केपी शर्मा ओलीको गोप्य भेटघाट र उनले दिएको आश्वासनमा मन्त्रमुग्ध भएर देउवाले संवैधानिक निकायका पदहरूमा आफ्ना मान्छे घुसाए । दाहालनेपाल समूह पनि देउवासँग सहकार्य गर्न आतुर छ । उनको सहयोगबिना अब सरकार बन्दैन । त्यसैले पनि उनको भाउ बढेको छ । पछिल्लो चुनाव सकिएपछि गुमनाम बनेका देउवा र कांग्रेसको चमक एकाएक फर्किएको छ । देउवाका निजी ज्योतिषीको सात पटक प्रधानमन्त्री बन्ने भविष्यवाणी सफल हुने त होइन ? देउवाको झुकाव दाहालनेपालतिर छैन । उनलाई प्रधानमन्त्री ओलीले फकाइसकेका छन् । सर्वोच्च अदालतले जे फौसला सुनाए पनि देउवाकै पल्ला भारी हुने हो । संविधानको मर्मविपरीत गरिने चुनावले फाइदा पुग्दैन भन्ने उनलाई थाहै होला । संविधान र लोकतन्त्रै मासेर चुनावमार्फत सरकारमा जाने उनको मनसाय कांग्रेसको सिद्धान्त र विचारसँग मिल्दैन । श्यामसुन्दर कुइँकेल, हाँडीगाउँ, काठमाडौं नेपाली कांग्रेस दाहालनेपाल र ओली दुवै समूहको तानातानमा परेको छ । तर, कांग्रेस यी समूहको चतुर्याइँबाट जोगिनैपर्छ । हिजो पुष्पकमल दाहालले कांग्रेसलाई धोका दिएकै हुन् । देउवा कांग्रेसले पाएको मतको कदर र सम्मान गर्दै कसैको लोभमा फस्न हुन्न । कांग्रेसले बरु कम्युनिस्टका हर्कत र काण्डहरूको पर्दाफास गर्दै संगठन विस्तारमा लाग्नुपर्छ । देशले जिम्मेवार अभिभावक खोजेका बेला कांग्रेसले प्रजातन्त्रप्रतिको आफ्नो अडानलाई दरिलोसँग राख्नुपर्छ । र, सत्ताबाहिरैबाट यसलाई जोगाउन भूमिका खेल्नुपर्छ । विगतका गल्ती र कमजोरी सच्याए मात्रै कांग्रेसले लोकतन्त्रको रक्षा गर्न सक्छ । देशको हित र समृद्धिको नेतृत्व गर्ने जिम्मा कांग्रेसको काँधमा आएको छ । ज्योतिषीको भविष्यवाणीतिर होइन, अहंकारलाई त्यागेर गुटरहित कांग्रेस बनाउनतिर देउवा लाग्नुपर्छ । कांग्रेसले देश र जनतालाई केन्द्रमा राखेर काम गर्नुपर्ने बेला आएको छ । नेकपाले गल्ती गर्दा खराबमध्येको असल बनेर होइन, व्यवहारमै असल बन्नुपर्छ । बन्द भएका उद्योगहरू पुनः सञ्चालन गर्ने अनि शिक्षा र स्वास्थ्यमा जनताको सजिलै पहुँच हुने व्यवस्था बनाउन कांग्रेस लाग्नुपर्छ । कुसुम न्यौपाने, मध्यबिन्दु११, नवलपरासी (पूर्व)"
शान्ति पासीको संघर्ष र पीडा,"अंगिराको मृत्युपछि शान्तिलाई पीडैपीडा समाचारले निकै दुःखी बनायो । शान्ति पासीकी १३ वर्षीया छोरी अंगिरालाई स्थानीय २७ वर्षीय वीरेन्द्र भरले गत जेठ ९ मा बलात्कार गरेको समाचार बाहिरिएको थियो । उक्त समाचार बाहिरिएपछि वडाध्यक्षसहित स्थानीय भद्रभलादमीहरूले अंगिरालाई पीडक वीरेन्द्रको जिम्मा लगाएका थिए । जिम्मा लगाएको भोलिपल्ट अंगिरा झुन्डिएको अवस्थामा फेला परेकी थिइन् । छुवाछुत, जबरजस्ती करणी र आत्महत्या दुरुत्साहन मुद्दामा पीडक थुनामा छन् भने पीडकका आमालगायत कसुरमा मुछिएकाहरू अदालतको आदेशमा थुनामुक्त भएका छन् । उनीहरूले छुटेपछि हामी निस्कियौं, अब छोरा पनि छिट्टै निस्कन्छ भन्ने गरेको समाचारमा उल्लेख छ । यसले शान्तिको मनमा झस्का पर्नु स्वाभाविक हो । निमुखा दलितहरूको पक्षमा न समाज बोल्छ न त राज्य नै । राज्यले दलितहरूको मुद्दामा ध्यान दिएर न्यायका पक्षमा कहिल्यै उभिने प्रयास गरेन । समाजमा त झनै दलित समुदायलाई हेयको दृष्टिले हेर्नेहरूको ठूलो जमात छ, जसको दलितप्रतिको धारणा कहिल्यै परिवर्तन भएन । यस्तोमा कसरी शान्ति पासीहरूका लागि न्याय र सुरक्षा दिन सकिन्छ ? दलितले न्याय नपाएको, पीडकबाट विस्थापितै हुनुपरेको थुप्रै नजिर समाजमा छन् । दलित बालिकाहरूले पछिल्लो समय बलात्कारको सिकार भई ज्यान गुमाएका धेरै घटना सार्वजनिक भइसके । राज्यले उनीहरूको जीवन जोगाउन कुनै पहल गरेन । दलितका पक्षमा न्याय दिलाउन राज्य कहिल्यै संवेदनशील भएकै छैन । वीरेन्द्र भरजस्ता आपराधिक मानसिकताले भरिएकाहरू जेलबाट निस्केपछि झन् उग्र हुन सक्छन् । तर, समाज र न्याय प्रणालीलाई यसबारे के मतलब ? नागरिक अगुवाहरू नै न्याय मास्न लागिपरेपछि जस्तै बलियो कानुनले काम गर्दैन । निम्न वर्गको हितमा काम गर्छु भन्ने कम्युनिस्टहरू आज राज्यको उच्च तहमा आसीन छन् तैपनि शान्तिजस्ता निमुखाहरूले डराउँदै बाँच्नुपरिरहेको छ । कानुनी प्रक्रियाबारे शान्तिजस्ता गाम्रीण भेगका, त्यसमाथि पनि दलित महिला अनभिज्ञ हुनु स्वाभाविक हो । उनलाई सहयोग गर्ने जिम्मा अदालतको हो । उनीजस्ता निमुखाहरूको सहजताका लागि सरकारी तलबबाट जीवन चलाउनेहरू अदालतमा छन् । जनताले तिरेको पैसाबाट अदालत चल्छ । दलितका मुद्दा भिरेर सामाजिक न्यायका लागि लड्नेहरूले शान्तिजस्ताको समस्या र पीडालाई किन देखिरहेका छैनन् ? विभिन्न राजनीतिक दलमा संलग्न व्यक्तिहरू जसले दलित मुक्तिका मुद्दामा काम गरिरहेका छन्, तिनीहरूलाई शान्तिको वेदनाले किन छुँदैन ? उनको संघर्षमा साथ दिने बेला दलका मानिस मौन छन् । घटनाबारे थाहा पाएर पनि थाहा नपाएझैं गरिरहेका छन् । वीरेन्द्रको परिवारको धम्की गलत हो भनेर राज्य किन बोल्दैन ? उनीहरूलाई कारबाही गर्न किन सकिएको छैन ? सामाजिक न्यायका लागि समाजका अगुवाहरू र नागरिक समाजको भूमिका अहम् हुन्छ । राज्यको के भर, हिजो पनि दलितको पक्षमा थिएन र आज पनि छैन । शान्ति पासीहरूको सुरक्षाका लागि समाजले नै बोल्नुपर्छ । गोविन्द विक, बूढानीलकण्ठ१२, काठमाडौं"
राजनीति : दिशाहीनताको निरीह बन्दी,"राजनीतिको दलालीकरणसमयको विद्रूप ठट्टाचाहिँ के भने, ओलीले आफूलाई कम्युनिस्ट भएको झुटो भ्रम बेचिबसेका छन् । तर, ओलीमा एउटा संशोधनवादीमा हुनुपर्ने तहको समेत व्यवहार देखिँदैन । आचरण देखिँदैन । पार्टीको विधान, देशको कानुन, संविधानलाई समेत आफ्नो सनक र उटपट्याङमा लतार्ने लफंगागिरी ओलीले देखाएका छन् । आफूलाई आफैं अध्यक्ष रहेको पार्टी विधानको मातहत राख्न अस्वीकार गरेर निर्लज्ज तवरले व्यक्तिवादी नोकरशाही प्रवृत्ति देखाएका छन् । देशको मौजुदा संविधानअन्तर्गत रहन अस्वीकार गरेर निरंकुश स्वेच्छाचारी प्रवृत्ति देखाएका छन् । यसो हुनुमा राज्यको शक्ति र तागत प्रयोग गरेर आर्थिक स्रोतको दोहन गर्ने चेतनाले मुख्य काम गरेको छ । आजको नेपाली अर्थतन्त्रको स्वरूप दलाल र बिचौलिया प्रवृत्तिमा अधीनस्थ छ । जग्गा दलालको शैलीको । जमिनको अधिकारी कोही हुन्छ । त्यसको खरिदकर्ता पनि अरू नै हुन्छ । बीचमा दलाल (एजेन्ट) हुन्छ । किन्ने अरू नै । बेच्ने अरू नै । बीचमा दलाली गरेर आफ्नो मुनाफा सुरक्षित गर्छ । आन्तरिक उत्पादनको अवस्था धराशायी छ । विदेशमा निर्मित सामान र साधनहरूको आयात गरेर त्यसमा आफ्नो कमिसन जोड्ने र यो कमिसन आफ्नो कारोबारलाई सहज बनाउन मद्दत आवश्यक पर्नेहरूका बीचमा वितरण गर्ने परिपाटीमा टिकेको छ । कर्मचारी, राजनीतिकर्मीदेखि रैथाने चुल्ठेमुन्द्रेसम्मको हिस्सा यसमा सुरक्षित हुन्छ । जति ठूलो दलाल पुँजीपति, उसले उति नै ठूलो मात्रामा सत्तानिकट राजनीतिक दल, राजनीतिकर्मी र उच्चपदस्थ सरकारी अधिकारीहरूलाई कमिसन टक्र्याइरहेको हुन्छ । या, भविष्यमा लाभ लिन सकिने आकलनका आधारमा या लिने योजना सफल बनाउन आवश्यक रकम दिइराखेको हुन्छ । र, त्यसलाई सहज र वैध बनाउन चन्दा शब्दलाई वैधानिक स्वरूप प्रदान गरिराखेको हुन्छ । दलाल पुँजीवादी अर्थव्यवस्थामा आधारित समाजको तमाम स्वरूप के हुन्छ भने, यो तलदेखि माथिसम्म दलाली र कमिसनमा आधारित भएर टिकेको हुन्छ । सत्तासीन नेताहरू, उच्चपदस्थ कर्मचारीहरू ठूला ठेक्का र खरिदको काममा सेटिङ मिलाएर कमिसन सुरक्षित गरिरहेका हुन्छन् । तिनमा अधीनस्थ कार्यकर्ता या कर्मचारीहरू त्यस्तो कमिसन खेलोका खेलाडीहरूबीच सम्पर्कसूत्र बनेर कमिसन दिने ठेकेदार, कमिसन एजेन्टहरूको फाइल बोक्दै कुदिरहेका हुन्छन् ।ठूला निर्माण, खरिद आयोजनादेखि यौन व्यवसायसम्ममा कमिसन एजेन्ट भेटिनु अन्यथा होइन । बरु यो त दलाल अर्थतन्त्रमा आधारित समाजले देखाउन सक्ने आफ्नो असली औकात हो । मालपोत, यातायात, श्रम या हरेक सरकारी अखडामा दलालहरूको हालीमुहाली र चुरीफुरी छ । श्रमशक्ति बेच्न विदेश जान खुट्टा उचाल्ने तन्नेरी, तरकारी उत्पादकदेखि दूध उत्पादकसम्म सबैले बिचौलियाको सामना नगरी सहज तवरले सीधै बजारको पहुँचमा पुग्न पाउँदैनन् ।आज मन्त्री हुनु, सांसद हुनु या उच्च पदहरूमा नियुक्ति लिनु भनेको कमिसन एजेन्टहरूको ठूलो काम सल्टाइदिएर ठूलो कमिसन हात पार्ने ठूलो दलाल बन्नुभएको छ । र, यो काम अब खुल्लमखुला चल्न थालेको छ । प्रधानमन्त्री भैसकेको व्यक्ति ठेकेदारहरूको छतमुनि ओत थाप्न लाम लाग्नु र आफ्नो पार्टीको सरकार सेटिङ गरेर ठेक्का दिलाउनु खुल्लमखुला खेलो भएको देखिन्छ । दलाल पुँजीवादी व्यवस्थाले सामन्तवादी समाजबाट सिकेको सबैभन्दा ठूलो ज्ञान भनेकै संरचनागत लाभको जोहो गर्नु हो ।यहाँ जसले आफूलाई कम्युनिस्ट दाबी गरिरहेका छन्, तिनले आफ्नो र परिवारका नाममा अपारदर्शी तवरले निजी सम्पत्ति थुपारिरहेका र रातारात नवधनाढ्यका रूपमा कायाकल्प गर्ने गरिरहेका छन् । सिंगो समाज अभाव र दरिद्रताको फिरफिरे कमिज उनिरहेको बेला समाजलाई सम्पन्नताको बाटामा लैजाने दायित्व लिएकाहरू बाँकी मानिसलाई दरिद्रतम हालतमै छाडेर आफू भने पुँजीवादी बजारको सबैभन्दा नाफाखोर व्यापारीको भन्दा पनि भव्य जीवन बाँचिरहेका छन् । दलाल बजारको सबैभन्दा ठूलो दलालको कार्य चरित्र र कम्युनिस्ट पार्टीको नाममा खोलिएका पसल का सबैभन्दा प्रमुख व्यक्तिबीच भिन्नता छुट्टिन छाडेको छ । नेता दलालजस्तो र दलाल नेताजस्तो भएको छ । कम्युनिस्ट भनिएको पार्टीका नेताहरूको जीवन पद्धति, आचरण, आर्थिक हैसियत, निजी सम्पत्ति र रवाफ हेर्यो भने त्यो कुनै कोणबाट धनाढ्य व्यापारीको या अकुत भ्रष्टाचार गरेर डामिएको उच्चपदस्थ कर्मचारीको भन्दा भिन्न देखिन्न ।यसो हुनुका पछाडि पनि खास कारण छ । कम्युनिस्ट पार्टीमा गरिखाने वर्गका, वर्गीय विभेदको सबैभन्दा चर्को मार खेपेको सबैभन्दा तल्लो तहको उत्पीडन भोगेकाहरूभन्दा त्यसबारेको साहित्य पढेर, विवरण सुनेर प्रभावित भएकाहरूको समूहको वर्चस्व छ । उसले तलका मानिसहरूको उच्चतम दरिद्रता देखेको छ, सुनेपढेको छ र माथिका मानिसहरूको उच्चतम सम्पन्नता देखेको छ । उसलाई उच्चतम दरिद्रतासँग भयानक त्रासदी छ र उच्चतम सम्पन्नतासँग भयानक मोह । त्यो मोहको यथार्थ फोस्सामा प्राप्त हुँदैन भनेर बुझेकाहरूले मार्क्सवादी साहित्य पढेर सिकेको छ कि, तल्लो वर्गका मानिसलाई माथिल्लो वर्गका मानिसका विरुद्ध संगठित संघर्षमा उतार्न सकिन्छ । लडाउन सकिन्छ । त्यसका लागि उसलाई यो पनि थाहा छ, उसले सबैभन्दा पहिले गरिखाने वर्गको विश्वास जित्नुपर्छ । तल्लो वर्गका मानिसको विश्वास जित्न उसले आफूलाई गरिखाने वर्गको प्रतिनिधिका रूपमा, मुक्तिदाताका रूपमा पेस गर्छ तर तल्लो वर्गले आफ्नो चलाखी र स्वार्थलाई दखल देला भनेर विभिन्न बहानामा गरिखाने वर्गलाई मुख्य नेतृत्वमा आउन दिँदैन । जब संघर्ष निर्णायक हुँदै जान्छ र जोखिमको मोल नेतृत्वले पनि चुकाउनुपर्ने अवस्था आउँछ, बीचमा बसेर आन्दोलनलाई शक्ति आर्जनका रूपमा परिचालन गर्ने पढेलेखेको अवसरवादी समूहले सहमति, सम्झौता, शक्ति बाँडफाँट, वार्ताका शीर्षकहरूमा आफूलाई सुरक्षित तुल्याउने बाटो रोज्छ । आन्दोलनलाई सम्झौतामा टुङ्ग्याउँछ ।फेरि पनि गरिखाने वर्ग पहिलेकै अवस्थामा (शोषणउत्पीडनको) निचोरिन पुग्छ । गरिखाने वर्गलाई शोषक वर्गविरुद्ध संघर्षमा उक्साएर बसेको स्वार्थ समूह भनौं या बिचौलिया समूह सत्ता समूहसँग हात मिलाएर शासक वर्गमा परिणत हुने गर्छ । नेपालको सन्दर्भमा पनि ठ्याक्कै यही भएको छ । पेटीबुर्जुवा वर्गले कम्युनिस्ट आन्दोलनलाई स्वार्थसिद्ध गर्ने भर्याङका रूपमा उपयोग गर्नु अन्यथा हैन । ऊ आन्दोलनमा उच्चवर्गीय सम्भ्रान्तहरूको भोगविलासको ऐयासी देखेर, त्योसँग लोभिएर र त्यो प्राप्त गर्न नसकेको कुण्ठा बोकेर आएको हुन्छ । त्यो प्राप्त गर्न श्रमजीवी वर्गको विश्वासमाथि खेल्छ । सबै त्यसरी नै आउँछन्, त्यसो होइन । मुख्य हिस्सा यही प्रवृत्तिका साथ आउँछ ।परिणाममा हिजो उसले देखेको उच्चतम सम्पन्नहरूको आर्थिक हैसियत निर्माण गर्न ऊ निर्वस्त्र भएर लुट, भ्रष्टाचार, ठगी, कमिसन, जायजनाजायज सबै धन्दामा निर्लिप्त भएर लाग्छ । हिजोको सत्तापक्षले निकै लामो समयमा जम्मा गरेको आर्थिक हैसियत यो पछिल्लो बिचौलिया समूहले रातारात हासिल गरेको छ । यसका लागि उसले भ्रष्टाचार र सदाचारका, इमान र बेइमानीका सारा सीमारेखाहरू निर्लज्ज तवरले मेटाइदिएको छ र सिंगो समाज, देशलाई दलाल गिरोहको संगठित अखडामा परिणत गरिदिएको छ । तर, यो समूहमा पनि अन्तरसंघर्ष छ । दलाली, कमिसन, भ्रष्टाचारको हिस्सा कसले बढी र सहज तवरले कुम्ल्याउने भन्ने विवाद यहाँ निहित छ । त्यो सहज र मौजुदा कानुनी घेरा छलेर प्राप्त गर्न राज्यका पदहरूमा वर्चस्व कायम गर्ने होडबाजी छ । ओलीदाहालहरूको भिडन्त त्यही पदहरूको वर्चस्व हत्याउने भिडन्त हो । यहाँ जनता उनीहरूको सवालमा कहीँ छैनन् । जनता शब्दको प्रयोग उनीहरूले गरेकै भए पनि त्यो निहित स्वार्थलाई आकर्षक र फराकिलो देखाउन दुरुपयोग भएको छ । आजको संकट यही दलाल व्यवस्थाको लगाम कसको हातमा रहने भन्ने लडाइँको परिणाम हो । पार्टीको साइनबोर्ड र त्यसमा सामेल पात्रहरूका नाम र अनुहार भिन्न भए पनि चरित्र एउटै हो, राज्यशक्तिको लगाम हातमा लिएर दलाल व्यवस्थाको एजेन्ट बन्ने । त्यसैको व्यवस्थापन गरेर आफू र आफ्नाहरूको निजी आर्थिक भविष्य सुरक्षित गर्ने । उनीहरूबीचको अन्तरसंघर्ष र त्यसको परिणाममा संसद् विघटनको परिघटना त्यही आर्थिक स्रोत र बिचौलिया एवं दलाल तत्त्वको व्यवस्थापन गरेर लाभ हासिल गर्न राज्यसंयन्त्रको लगाम कसको पकडमा रहने भन्ने सवालको उत्कर्ष हो ।त्यसैले अब विघटित संसद्को पुनःस्थापनाले मात्रै नेपाली समाजको, नेपाली जनता र राष्ट्रले बेहोरेको मौजुदा समस्याको समाधान दिँदैन । संसद् रहँदा जनसाधारणले के प्राप्त गरेका थिए, विघटनपछि के गुमाए र पुनःस्थापनापछि फेरि थप के प्राप्त गर्छन् आज प्राप्त गरिरहेको भन्दा भन्ने सवालमा ओलीइतरका भनिएकै संसद्वादीहरू मौन छन् । नेपालदाहाल खेमासहित कांग्रेस, समाजवादीजस्ता संसदीय समूहहरूले सुधारिएको संसदीय व्यवस्था र त्यसले पैदा गरेको संकट र जनतामा वितरण गरेको निराशाबाट देश र जनतालाई निकालेर अगाडि बढाउने कार्यदिशा जनतासमक्ष पेस गर्न सकेका छैनन् । स्वार्थ टकरावको उत्कर्षबाट सिर्जित संकटबाट द्रवीभूत भएर सडकमा नागरिक समाजको ब्यानर लिएर निस्किएको समूहले समेत संसद्वादी दलहरूलाई अग्रगमनको एजेन्डाका लागि दबाब दिनुभन्दा प्रतिगमन शब्दको दोहन गरेर जनसाधारणलाई भ्रमित गर्नमा ज्यादा रुचि लगाएको देखिन्छ । निश्चय नै, संसद्को विघटन प्रतिगमन नै हो । तर, त्यसको पुनःस्थापना मात्रै भने यथास्थितिवादी एजेन्डा हो । नेपाली समाजको मौजुदा संकटको समाधान दिन नसक्ने दिशाहीन निरीहता हो ।दिशाहीनताको निरीह बन्दी बनेको राजनीतिले जनसाधारणले बेहोर्नुपरेको समस्या र त्यसको विकल्पका बारेमा सोच्ने रुचिसम्म राखेको छैन । विश्वव्यापी महामारीपछि छिमेकी भारतसमेत नागरिकलाई कोरोनाप्रतिरोधी भ्याक्सिनको जोहो गर्न सारा सामर्थ्य लगाइरहेको छ । हाम्रो योजना, प्रतिबद्धता, कार्यक्रमविहीन राजनीति भने जनतालाई आफ्नो सवालमै राखिरहेको छैन । चाहे ओली होऊन् या दाहालहरू, देउवा होऊन् या अरू कोही, तिनले आजको संकटबाट नेपाली समाजलाई निकाल्न कुनै कार्यक्रम पेस गरेका छैनन् जनतासमक्ष । यस्तो दिशाहीनताको निरीह बन्दी बनेका दलहरूले कसरी नेपाली समाजलाई अग्रगतिमा लान्छन् ? आजको संकटबाट जनसाधारणलाई पार लगाउँछन् ?उसो त यो अपेक्षा नै भ्रमपूर्ण छ । यो मारमुंग्री उनीहरूको आफ्नै स्वार्थहरूको टकरावको परिणाम हो । यसको विघटन या पुनःस्थापनामा कहीँ पनि गरिखाने वर्गको सरोकार जोडिएको छैन । त्यसैले गरिखाने वर्गले आफ्ना लागि उपयुक्त बाटो र संघर्षको कार्यक्रम आफैं तय गर्नु अनि त्यसलाई निष्कर्षमा पुर्याउन आफैं अग्रसर हुनु जरुरी छ । उसै पनि आजसम्मको मानव समाजको इतिहास वर्गहरूबीचको संघर्षको इतिहास हो । गरिखाने वर्गले आफ्नो स्वार्थको रक्षाका लागि आफैं अग्रसर भएर पहलकदमी आफ्नो हातमा लिनुपर्छ ।"
'सीसेक्सन को मूल्य चुकाउन बाध्य आमाहरू,"हरेक बिहान भारतको एउटा टीभी च्यानलमा एक ज्योतिषी आउँछन् । उनले ग्रहनक्षत्रको कुरा गर्दा शल्यक्रिया गरेर बच्चा जन्माउने दिन र समय कुन राम्रो भनी परामर्श दिन्छन् । ज्योतिष विज्ञानको सुरुआत हुँदा आधुनिक औषधि नै बनेको थिएन, शल्यक्रिया नै हुँदैन थियो, अनि कसरी ज्योतिषीले कम हानिकारक ग्रहनक्षत्र परेको दिन शल्यक्रिया गर्नू भनी सल्लाह दिन सक्छन् ? त्यो सल्लाहका आधारमा कसरी र किन डाक्टरले शल्यक्रिया गर्छन् ? यो प्रश्न सायद कमैले विचार गर्छन् ।शल्यक्रिया गरेरै बच्चा जन्माउने प्रवृत्तिले निजी अस्पतालको मात्रै नभएर समाजको पनि अर्थराजनीति छर्लङ्ग देखाइदिएको छ । यसले आमा, शिशु, परिवार र समाज सबैको स्वास्थ्यलाई दीर्घकालीन रूपमा जोखिममा पार्छ । गएको भदौमा काभ्रेको एउटा गाउँमा ६० वर्षीया सरस्वतीकी २८ वर्षीया छोरी रेश्मा बच्चा पाएर माइत आएकी रहिछन् । शल्यक्रिया गरेकाले सुत्केरीमा घाउ धेरै दुखेको र पौष्टिक खाना नखाएकाले उनी साह्रै कमजोर थिइन् । बच्चा जन्माउन रेश्माको शल्यक्रिया एउटा मेडिकल कलेजमा गरिएको रहेछ । शल्यक्रिया किन गरियो, रेश्मालाई थाहा रहेनछ । शिशु जन्मेपछि घर लगेर कसरी स्याहार गर्ने भनेर परामर्श पनि दिइएको रहेनछ । तर ज्वानो, मासुको झोल, चिल्लो र गरम खानाचाहिँ बार्नू भनिएको रहेछ ।अर्कातिर, रेश्माले शल्यक्रिया गर्दा मेडिकल कलेजमा धेरै पैसा पनि तिर्नुपर्यो । किनभने नेपालका कतिपय मेडिकल कलेजले सरकारले दिएको सुरक्षित मातृत्व सेवा को कार्यक्रम लिएका छैनन् । नेपाल सरकारले करोडौं रुपैयाँ दिने बीपी कोइराला मेडिकल कलेजले र काठमाडौंका प्रतिष्ठित मेडिकल कलेजहरूले पनि सुत्केरीलाई सरकारले दिएको सुरक्षित मातृत्व सेवा सेवा दिँदैनन् । यसबारे जिज्ञासा राख्दा एउटा मेडिकल कलेजमा कार्यरत एक डाक्टरले भनेका थिए, सुरक्षित मातृत्वअन्तर्गत सेवा दिँदा हामीले सुत्केरी महिलाहरूबाट पैसा लिन सक्दैनौं । शल्यक्रिया गर्दा पनि सरकारले दिएको पैसाले पुग्दैन । अन्तर्राष्ट्रिय स्तरको सेवा दिने भन्दै आएको नेपालको एउटा निजी अस्पतालमा प्राकृतिक तरिकाले सुत्केरी गराउँदा पनि १ लाख २० हजार रुपैयाँ लाग्दो रहेछ । त्यस्तो निजी अस्पतालमा कोही महिला सुत्केरी गराउन आए सकेसम्म शल्यक्रियाबाटै बच्चा पाउन प्रेरित गरेर, लाखौं रुपैयाँ धुत्छन् ।रेश्माको बच्चालाई दुई दिन पिसाब नआएकाले घरपरिवारका मानिसहरू आत्तिएका रहेछन् । बुझ्दै जाँदा थाहा भयो पौष्टिक खाना नखाँदा रेश्मालाई पोषण पुगेन, उनको दूध पनि आएन, बच्चाले दूध खान नपाएपछि पिसाब गरेन र समस्या भयो । बच्चाको त्यस्तो अवस्था देखेर गाउँलेले रेश्मालाई पौष्टिक खाना खान सल्लाह दिए । रेश्माले दूध, ज्वानोको झोल, मासुको रस र अरू तरल पदार्थ खाएपछि दूध आउन थाल्यो । आमाको दूध राम्रोसँग खान पाएपछि बच्चा पहिलाभन्दा अलि फेरिँदै गए पनि हातखुट्टा मसिनै थिए । गर्भवतीलाई खास समस्या नभए पनि, शिशुलाई कुनै जोखिम नभए पनि आफ्नो किन शल्यक्रिया गरियो भन्ने प्रश्नको उत्तर रेश्माले सायद कहिल्यै पाउनेछैनन् । केही विशेष अवस्थामा बाहेक महिलाहरू प्राकृतिक रूपमै बच्चा जन्माउन सक्षम हुन्छन् । तर निजी अस्पतालमा आमाले व्यथा खप्न नसक्ने बहानामा आमालाई आनन्द हुन्छ, ग्रहनक्षत्र हेरेर बच्चा जन्माउँदा ऊ राम्रो भविष्य लिएर जन्मिन्छ भनेर पनि शल्यक्रिया गरिदिन्छन् । काभ्रेको धुलिखेल सहरनजिकै छ रेश्माको गाउँ । गाउँलेहरू साक्षर छन् । बाटो छ, बिजुली छ, स्वास्थ्य चौकी छ । तर छेउमै अस्पताल भए पनि, राम्रोसँग परामर्श नपुग्दा धेरै रेश्माहरूलाई समस्या पर्दो रहेछ । यस्तो अवस्था देशभरि कतिपटक कति ठाउँमा दोहोरिएको होला ! सुत्केरी आमा र बच्चाको ज्यान बचाउने शल्यक्रिया अविवेकी तरिकाले पैसा कमाउन प्रयोग गरिन्छ । यसको प्रमुख कारण हो निजी अस्पतालको पैसा कमाउने उद्देश्य । नेपालमा मात्र होइन, भारतमा पनि निजी अस्पतालमा यस्तै अवस्था छ । सन् २०१८ मा भारतमा ९ लाख सुत्केरी महिलालाई अविवेकशील अर्थात् नचाहिने शल्यक्रिया गरिएको थियो । अर्थात्, बिनसित्ति पेट चिर्न बाध्य बनाइएको थियो । यसरी नचाहिने शल्यक्रिया गर्दा बच्चालाई भविष्यमा अनेक स्वास्थ्य समस्या पर्न सक्छ । नेपाल र भारतमा कतिपयलाई लाग्दो होला, सिजरियन प्रक्रियाबाट बच्चा जन्माउनु आधुनिकताको प्रतीक हो । तर आमा र बच्चाको सुरक्षाका लागि बाहेक डाक्टरहरूले बिमारीको आग्रह मा शल्यक्रिया गर्नु अविवेकी कृत्य नै हो । विश्व स्वास्थ्य संगठन गर्भवती हुनेमध्ये १५ प्रतिशत सुत्केरीको शल्यक्रिया गरेर बच्चा जन्माउनु सामान्य हो भन्ने मान्छ । नेपालमा सन् २०११ मा ३५ प्रतिशत बच्चा अस्पतालमा जन्मिन्थे । त्यो संख्या सन् २०१६ मा ५७ प्रतिशत पुग्यो । त्यसै गरेर सिजरियन सेक्सन (सीसेक्सन) को मात्रा पनि बढेको छ, गाउँमा ७१ प्रतिशत र सहरमा १९ प्रतिशत । हाम्रो देशको तथ्याङ्कले के देखाउँछ भने, गाउँघरमा आमालाई जोखिम पर्दा पनि शल्यक्रिया गर्न सकिन्न भने सहरी क्षेत्रमा नचाहिए पनि त्यस्तो स्रोतसाधनको प्रयोग भइरहेको छ । । हाल ठूलठूला निजी अस्पतालमा भने शल्यक्रिया गरेर बच्चा जन्माउने महिलाको संख्या ८० प्रतिशतभन्दा पनि बढी छ ।गर्भवती भएको पाँच महिनामा एक निजी अस्पतालमा जँचाउन गएकी महिलालाई डाक्टरले तपाईंको बच्चा उल्टो छ, अपरेसन गरेर जन्माउनुपर्छ भनेपछि उनी काठमाडौंको थापाथलीस्थित प्रसूतिगृह गइछन् । त्यहाँ उनले अपरेसन गर्नु नपर्ने सुझाव पाइछन् । समय पुगेपछि सामान्य प्रसव भएछ, अस्पतालमा एक दिन बसेर घर फर्किछन् । पेसाले नर्स लक्ष्मी तामाङले एक चोटि अनुभव सुनाएकी थिइन् । महिलाको सकेसम्म सामान्य प्रसव हुनुपर्छ भन्ने कुराको वकालत गर्ने उनी भन्छिन्, यसरी नचाहिने अपरेसन गर्नु महिलामाथिको हिंसा हो ।हाल उक्त प्रसूतिगृहमा ३०३५ प्रतिशत हाराहारीमा सिजरियन हुने गरेको त्यसकी निर्देशक सञ्जिता मिश्र बताउँछिन् । यहाँ सुरक्षित मातृत्व सेवा को कार्यक्रम चलेकाले शल्यक्रिया गराउन पैसा लाग्दैन । औषधि, प्याड आदि चाहिँ आफैंले किन्नुपर्छ । बच्चा तेर्सो वा उल्टो बसेमा, आमाको रक्तचाप उच्च भएर बेहोस भएमा, तौल असामान्य भएमा वा बच्चाको मुटुको धड्कन बढेर जोखिम भएमा मात्रै शल्यक्रिया गरेर बच्चा जन्माउने हो । नेपालमा एकपटक शल्यक्रिया गराएर बच्चा जन्माएपछि पुनः अर्कोपटक प्रायः सामान्य प्रसव प्रायः गराइन्छ । तर, नेपालमा केही निजी अस्पतालमा ८०९० प्रतिशतसम्म बच्चा शल्यक्रिया गरेरै जन्माइएको तथ्यांक हामीसँग छ । सहरका धनीमानी महिलाहरू व्यथा लाग्नुभन्दा अगाडि नै शल्यक्रिया गरेर बच्चा जन्माउने अठोट गर्छन् । कतिले शरीर बिग्रने, कतिले योनिबाट बच्चा जन्माउँदा पछि श्रीमान्लाई यौनसम्पर्क गर्दा आनन्द नआउने भनेर अविवेकी भई शल्यक्रिया गराउँछन् । लक्ष्मी तामाङ भन्छिन्, अपरेसनद्वारा प्राकृतिक हिसाबले जन्मेको बच्चाको स्वास्थ्य दीर्घकालीन रूपमा राम्रो हुने विज्ञानले भन्छ । तर यो सूचना र चेतनाचाहिँ समुदायमा छैन । प्राकृतिक रूपमा जन्मेको बच्चाको जन्मने प्रक्रियामा श्वासप्रश्वासको समस्या कम हुन्छ । सामान्य प्रसवबाट जन्मेको बच्चाको रोगप्रतिरोधी शक्ति बलियो हुन्छ । तर यस्तो फाइदाबारे चर्चा वा बहसमा हुँदैन । परिवार स्वास्थ्य महाशाखाकी पुण्य पौडेलले एकचोटि भनेकी थिइन्, कुनैकुनै निजी अस्पतालमा त ९५ प्रतिशत केसमा अपरेसन गरेरै बच्चा जन्माउने प्रयोग गरिन्छ । पाठेघर चिरेर बच्चा निकाल्ने विधिसम्बन्धी खतराहरूबारे समाजमा जनचेतना आवश्यक छ । केवल दुखाइ सहन सक्दिनन् वा शल्यक्रिया गरिदिऊँ भनेर सुत्केरी गराउनपट्टि डाक्टर लाग्नु अविवेक हो । त्यसो त हामीलाई कोभिड१९ महामारीले सिकाइदिएको छ, सबैभन्दा ठूलो स्वास्थ्योपचार भन्नु नै रोगप्रतिरोधी शक्ति आर्जन गर्नु हो । प्राकृतिक रूपमा बच्चा जन्माएर उसको रोगप्रतिरोधी क्षमता अभिवृद्धि किन नगर्ने, ताकि भविष्यमा आउने कैयौं संक्रमणसँग लड्न ऊ सक्षम बनोस् ?"
भारतमा सुरु भयो खोप अभियान,"(नयाँदिल्ली)  भारतमा कोरोना भाइरसविरुद्ध खोप अभियानको शनिबारदेखि सुरु भएको छ । विश्वव्यापी महामारीको रूप लिएको कोरोनाविरुद्धको खोप अभियानको भारतीय प्रधानमन्त्री नरेन्द्र मोदीले उद्घाटन गरेका हुन् । नयाँदिल्लीको अल इन्डिया इन्स्टिच्युटको अफ मेडिकल साइन्सेज (एम्स्) का सफाइ कर्मचारी मनीष कुमार पहिलो खोप लगाउने व्यक्ति बने । उनले एम्स्मै रहेको केन्द्रमा खोप लगाए । प्रधानमन्त्री मोदीले खोप अभियानलाई कोरोनाविरुद्धको लडाइँको निर्णायक चरण भनेका छन् । मोदीले अभियानको पूर्वसन्ध्यामा शुक्रबार साँझ ट्वीट गर्दै खोप अभियानसँगै भारत कोरोनाविरुद्धको लडाइँमा निर्णायक चरणमा प्रवेश गर्ने बताएका थिए । भोलि बिहान साढे दस बजेदेखि भारतभर खोप अभियान सुरु हुँदै छ, मोदीले ट्वीटमा भनेका थिए । भारतमा हालसम्म १ करोड ५ लाखभन्दा बढी संक्रमित भइसकेका छन् भने १ लाख ५२ हजारभन्दा बढीको संक्रमणका कारण मृत्यु भइसकेको छ । भारतले आगामी जुलाईभित्रमा ३० करोड नागरिकलाई खोप दिने लक्ष्य बनाएको छ । पहिलो चरणमा भने करिब ३ करोडलाई निःशुल्क खोप दिने घोषणा यसअघि गरिएको छ । त्यही पहिलो चरणअन्तर्गत शनिबारदेखि खोप लगाउन थालिएको हो । जसअन्तर्गत महामारी नियन्त्रणमा खटिएका स्वस्थ्यकर्मी, सुरक्षाकर्मी र अन्य कर्मचारीलाई खोप लगाउने योजना छ । त्यसपछि ५० वर्ष नाघेका र त्यो उमेरका भए पनि जटिल स्वास्थ समस्या भएकाहरूलाई खोप दिने योजना छ । शनिबारबाट सुरु हुने खोप कार्यक्रमलाई विश्कै हालसम्मकै ठूलो खोप अभियान दाबी गरिएको छ । अभियानको पहिलो दिन १ लाख ९१ हजार जनाले खोप लगाएका छन् । भारत सरकारले पहिलो दिन करिब ३ लाखलाई खोप लगाउने लक्ष्य राखेको थियो । त्यसका लागि भारतभर करिब ३ हजार खोप केन्द्र स्थापना गरिएको छ । त्यसैगरी खोप अभियानका लागि भनेर डेढ लाखभन्दा बढी कर्मचारीलाई तालिम दिइएको छ । भारत सरकारले केही साताअघि मात्र सिरम इन्स्टिच्युट अफ इन्डियाले अक्सफोर्ड र अस्ट्राजेनेकासँग मिलेर बनाएको कोभिसिल्ड र भारत बायोटेकले भारतीय आयुर्विज्ञान अनुसन्धान परिषद् (आईसीएमआर) सँग मिलेर कोभ्याक्सिन खोपलाई आपत्कालीन प्रयोगको अनुमति दिएको थियो । शनिबारदेखि सुरु हुन भएको अभियानमा दुवै खोप प्रयोगमा ल्याइएको छ । भारत बायोटेकको कोभ्याक्सिन खोपलाई अनुमति दिँदा हतारो गरिएकाले यसको प्रभावकारितालाई लिएर प्रश्न उठेको थियो । तर, खोप अभियानको भर्चुअल शुभारम्भ गर्दै मोदीले खोपबारे फैलिएका अनावश्यक हल्लाका पछाडि नलाग्न आग्रह गरे । हाम्रा वैज्ञानिक र विशेषज्ञहरूले भारतमा उत्पादित दुवै खोपको सुरक्षा र प्रभावकारिताका बारेमा आश्वस्त पारेपछि मात्र आपत्कालीन अनुमति दिइएको हो । त्यसैले हल्ला, गलत सूचना र प्रोपगान्डाबाट टाढा बस्नुस्, उनले भने । यसैबीच, भारतले नेपाललगायत छिमेकी मुलुकलाई पनि केही साताभित्र खोप आपूर्ति गर्ने निर्णय गरेको भारतीय सञ्चारमाध्यमले जनाएका छन् । बिहीबार सम्पन्न नेपाल भारत परराष्ट्रमन्त्रीस्तरीय संयुक्त आयोग बैठकमा पनि खोपको विषयमा छलफल भएको थियो । साथै त्यसअघिको परराष्ट्रमन्त्री प्रदीप ज्ञवाली र उनका समकक्षी एस जयशंकरबीचको भेटवार्तामा पनि नेपाललाई चाँडै खोप उपलब्ध गराउने विषयमा छलफल भएको स्रोतले बताएको छ । ती छलफलमा नेपालले कोरोना खोपको आपूर्तिलाई सहज बनाइदिन अनुरोध गरेको बुझिएको छ ।स्रोतका अनुसार नेपालको उक्त अनुरोधलाई भारतले सकारात्मक रूपमा लिएको बुझिएको छ । छलफलमा सहभागी एक उच्च नेपाली अधिकारीका अनुसार भारतले माघ महिनाभित्र खोपको पहिलो लट उपलब्ध गराउने प्रतिबद्धता व्यक्त पनि गरेको छ । भारतले केही परिमाणमा दुई साताभित्र दिने भनेको छ, ती अधिकारीले कान्तिपुरसँग भने । भारतले खोपमा छिमेकीहरूलाई प्राथमिकता दिने बताउँदै आएको छ । भारत सरकारनिकट स्रोतका अनुसार माल्दिभ्स, श्रीलंका, बंगलादेश, नेपाललगायत छिमेकीहरूलाई केही परिमाण अनुदानमा दिनुका साथै व्यापारिक खरिदमा पनि प्राथमिकता दिने सोचमा भारत रहेको छ । र, सम्भवतः भारतको गणतन्त्र दिवसको दिन अर्थात् आगामी जनवरी २६ का दिन मोदीले नै त्यसबारे औपचारिक घोषणा गर्ने स्रोतको दाबी छ ।"
खोप लिन हिचकिचाए बेलायतका अल्पसंख्यक,"(लन्डन)  बेलायतमा अल्पसंख्यक जातीय समुदायले कोरोना भाइरसविरुद्धको खोप लगाउन हिचकिचाइरहेको एक अध्ययनले देखाएको छ । बेलायत सरकारको आपत्कालका लागि वैज्ञानिक सल्लाहकारहरूको समूह (सेज) ले सार्वजनिक गरेको एउटा दस्तावेजले उक्त समुदायले खोप लिने सम्भावना कम रहेको देखाएको हो । अश्वेत समूहका सबैभन्दा बढी ७२ प्रतिशत मानिस खोप नलिने मनस्थितिमा रहेको अध्ययनको निष्कर्ष छ । खोप लिन हिच्किचाउने दोस्रो ठूलो समूहमा पाकिस्तानी, बंगलादेशी छन् । उक्त समुदायका ४२ प्रतिशतले खोप लिने सम्भावना छैन । पूर्वी युरोपेली समुदायसहित अन्य श्वेत जातीय समूहमा पनि खोप नलिने हिच्किचाहट उच्च पाइएको छ ।अध्ययनले जोखिमको बुझाइ, खोपप्रति न्यून आत्मविश्वास तथा विश्वासिलो प्रदायक संस्था र समुदायका नेताहरूको सचेतना पहल कमी रहेको बताएको छ ।भ्रामक समाचारका कारण बेलायतको दक्षिण एसियाली समुदायले खोप लगाउन अस्वीकार गर्ने गरेको नेसनल हेल्थ सर्भिस (एनएचएस) इंग्ल्यान्डका एसोसिएट चिफ क्लिनिकल इन्फरमेसन अफिसर डा हरप्रित सुदले बताएका छन् । सुदले यो ज्यादै चिन्ताको विषय रहेको बताए । सांस्कृतिक अवरोध र भाषाले प्रमुख भूमिका खेलेको सुद बताउँछन् । रोयल सोसाइटी अफ पब्लिक हेल्थले गरेको पछिल्लो सर्वेक्षणले बेम (ब्ल्याक, एसियन एन्ड माइनोरिटी एथ्निक) समुदायमा आधाभन्दा बढीले खोप नलगाउने बताएका देखाएको छ । सर्वेक्षणमा सहभागीमध्ये ७९ प्रतिशत श्वेत र बेम समुदायले ५७ प्रतिशतमात्र खोप लगाउने बताएका थिए । बेलायतको युनिभर्सिटी अफ हडर्सफिल्डमा ग्लोबल पब्लिक हेल्थका प्राध्यापक डा पदम सिम्खडा बेम ग्रुपले कोभिड मात्र नभई विगतदेखि नै आफ्नो स्वास्थ्य सुरक्षा अपनाउन आनाकानी गर्ने गरेको बताउँछन् । अश्वेत मानिस स्मेयर टेस्ट, प्रोटेस्ट क्यान्सरजस्ता रोगको परीक्षण गर्न त हिच्किचाएको पाइएको छ, सिम्खडाले भने, यसमा मानिसहरूको अन्धविश्वास, धर्म, अध्ययन र भाषा दक्षताको कमी आदि पक्षले पनि उल्लेख्य भूमिका खेलेको छ । कोभिड खोपमा मानिसहरूको विश्वास अझै नबढ्नुमा मिडियाको नकारात्मक कभरेजलाई पनि दोष दिन्छन् सिम्खडा । फ्लु भ्याक्सिन ५० प्रतिशतमात्र प्रभावकारी हुन्छ । कोभिड त ९० प्रतिशतसम्म प्रभावकारी र सुरक्षित पाइएको छ, सिम्खडाले कान्तिपुरसँग भने, खोप विकास गर्ने वैज्ञानिक आफैंले खोप लगाएका छन् । हामीले विज्ञानलाई विश्वास गर्नै पर्छ । ९० प्रतिशत भनेपछि सय जनामा १० जनालाई त काम नगर्न सक्छ नि । सिम्खडाले बेलायतको नेपाली समुदायका नेताहरूले पनि नेपालीलाई खोप लगाउन प्रेरित हुने खालका कार्यक्रम ल्याउन सुझाए । खोपको अवसर पाएकाले पनि नलिएको मैले नै थाहा पाएको छु, उनले भने, त्यस्तो डराउनुपर्ने केही छैन । मैले पाउने भए भोलि नै लगाउँथे ।गत बिहीबार खोप दिएकी सेन्ट्रल मिडलसेक्स अस्पतालमा कार्यरत शशी गुरुङले आफूलाई सामान्य पाखुरा दुखाइबाहेक अरू केही नभएको बताइन् । मसँगै काम गर्ने धेरैजसो अश्वेतले म त नलगाउने मरिन्छसम्म भनेको सुनें, उनले भनिन्, सारा विश्वजगत्ले नै लगाइरहेको अवस्थामा डराउनुपर्छजस्तो मलाई लाग्दैन । भाइरसको चपेटामा परेको बेलायतमा अहिलो खोपलाई तीव्रता दिइएको छ । हाल बेलायतमा तीनवटा खोप कम्पनीले मान्यता पाए पनि फाइजर बायोएनटेक र अक्सफोर्डअस्ट्राजेनेकाद्वारा विकसित खोप वितरण भइरहेको छ ।गत डिसेम्बरदेखि १४ जनवरी शुक्रबारसम्म बेलायतमा करिब ३२ लाखले कोभिड खोप लिइसकेका छन् । पब्लिक हेल्थ इंग्ल्यान्डले १० जनवरीसम्म इंग्ल्यान्डमा ८० वर्षमाथिका एक तिहाइ (करिब १० लाख ३७ हजार) ले खोपको पहिलो डोज लगाइसकेको जनाएको छ । सरकारले मध्य फेब्रुअरीसम्म करिब १५ मिलियन मानिसलाई खोप दिने प्रतिबद्धता व्यक्त गरेको छ । बेलायतका करिब एक सय मस्जिदमा प्रत्येक शुक्रबार हुने प्रार्थनासभाका बेला कोभिड खोपबारे जनचेतना जगाउने कार्य सुरु गरिएको छ ।"
युगान्डाका राष्ट्रपतिमा पुनः मुसेभेनी,कम्पाला (एजेन्सी) राष्ट्रपति योवेरी मुसेभेनी युगान्डाको राष्ट्रपतिमा पुनः निर्वाचित भएका निर्वाचन आयोगले शनिबार घोषणा गरेको छ । आयोगका अध्यक्ष तथा न्यायाधीश साइमन ब्याबाकामाले जनवरी १४ मा सम्पन्न निर्वाचन परिणामअनुसार मुसेभेनीले खसेको कुल मतसंख्याको ५८६४ प्रतिशत मत प्राप्त गर्दै विजयी भएको बताए ।
इन्डोनेसियामा भूकम्पले ४२ जनाको मृत्यु,"जाकर्ता (एजेन्सी) इन्डोनेसियाको सुलावेसी द्वीपमा भूकम्पका कारण एक अस्पतालसहित दर्जनौं भवनहरू भत्किएपछि कम्तीमा ४२ जनाको मृत्यु भएको छ । अधिकारीहरूले ८ सयभन्दा बढी घाइते भएका जनाएका छन् । उद्धारकर्ताहरूले भवनका भग्नावशेषहरूमा खोजी कार्य गरिरहेकाले मृतकको संख्या बढ्ने अनुमान गरिएको छ । शुक्रबार बिहान एउटा सानो भूकम्प गएको एक घण्टापछि ६२ म्याग्निच्युडको ठूलो भूकम्प गएको थियो । स्थानीय समयानुसार मध्यरातपछि एक बजेतिर सात सेकेन्डसम्म भूकम्पले हल्लाएको थियो । भूकम्पका कारण करिब १५ हजारजना विस्थापित भएका जनाइएको छ । इन्डोनेसिया पटकपटक विनाशकारी भूकम्प र सुनामीको चपेटामा पर्दै आएको छ । सन् २०१८ मा सुलावेसीमा गएको भूकम्पका कारण २ हजार जनाभन्दा बढीको ज्यान गएको थियो । बीबीसीका अनुसार भूकम्पका कारण मामुजु नगरमा एउटा अस्पताल आंशिक रूपमा भत्किएको छ । अस्पतालमा भवनमा परी कम्तीमा ८ जनाले ज्यान गुमाएका अधिकारीहरूले जनाएका छन् । उक्त अस्पतालबाट कम्तीमा ६० जनाको उद्धार गरिएको थियो ।यो सबै एकैपटक भयो, करिब १० सेकेन्ड जतिमा, स्थानीय प्रहरीका प्रवक्ता स्याम्सु रिद्वानले बीबीसीलाई भने । उनका अनुसार भूकम्पका बेला अस्पतालको विद्युत् आपूर्ति बन्द भएको थियो । विद्युत् आपूर्तिसँगै टेलिफोन सेवा अवरुद्ध भएका कारण उद्धार कार्य प्रभावित भएको जनाइएको छ । भूकम्पको केन्द्रबिन्दु मजेन सहरबाट ६ किलोमिटर पर करिब १० किलोमिटर तल रहेको भूगर्भ विभागले जनाएको छ । उक्त क्षेत्रको वस्था निकै खराब रहेको अधिकारीहरूले जनाएका छन् । मामुजु सहर र मजेन जिल्ला भूकम्पले सवैभन्दा बढी प्रभावित भएका राष्ट्रिय प्रकोप व्यवस्थापन निकायका प्रवक्ता राडित्या जाटीले बताए । योग्यकर्तास्थित एक विश्वविद्यालयको भूगर्भ विभागकी डा गायत्री मार्लियानीले तटीय क्षेत्रमा गभर्नर कार्यालयसहित दर्जनौं घरहरू भत्किएका बताइन् । भूकम्पले क्षतिग्रस्त अस्पताल र होटलका भग्नावशेषमा अझै केही मानिस फसेका उनले बताइन् । कोरोना भाइरस महामारीका कारण प्रभावित क्षेत्रमा उद्धारकर्मीहरूको टोली पुग्न ढिलो हुन सक्ने उनको भनाइ छ । भूकम्पपछि सुनामी आउन सक्ने चेतावनी भने जारी गरिएको छैन । तर हजारौं मानिस घर छाडेर सुरक्षित स्थानतर्फ गएका बीबीसीले उल्लेख गरेको छ । दुइटा भूकम्प गएकाले अधिकारीहरूले शक्तिशाली परकम्पहरू जान सक्ने र सुनामी आउन सक्नेतर्फ सचेत रहन आग्रह गरेका छन् । प्रशान्त महासागरीय क्षेत्रमा अवस्थित इन्डोनेसिया उच्च भूकम्पीय क्षेत्रमा पर्छ । सन् २००४ को डिसेम्बरमा ९१ म्याग्निच्युडको भूकम्पपछि हिन्द महासागरमा आएको सुनामीका कारण १३ देशमा २ लाख २६ हजार जनाको मृत्यु भएको थियो ।"
मर्केलको उत्तराधिकारी चयन,"बर्लिन (एजेन्सी) जर्मन चान्सलर एन्जेला मर्केलको नेतृत्वमा रहेको गठबन्धन (सीडीयू) ले नयाँ नेतृत्वमा अर्मिन लास्चेतलाई चयन गरेको छ । लास्चेतलाई मर्केलको निकट सहयोगी र बहुसांस्कृतिकताको रक्षकका रूपमा हेर्ने गरिएको छ । लास्चेतले चान्सलर एन्जेला मर्केलको राजनीतिक मार्गलाई जारी राख्ने प्रतिबद्धता जाहेर गरेका छन् । कर्पोरेट वकिल फ्रेडरिक मर्ज र विदेशमामिला विज्ञ नोर्बर्ट रोत्जेनलाई पराजित गर्दै ५९ वर्षीय लास्चेत शनिबार सीडीयू प्रमुखमा चयन भएका हुन् । सीडीयू अध्यक्षले परम्परागत रूपमा पार्टी र यसको भगिनी बभेरियाली सीएसयू पार्टीलाई निर्वाचनमा अघि सार्छ । यसको अर्थ लास्चेतले जर्मन चान्सलरमा प्रतिस्पर्धा गर्ने सम्भावना बढेको छ ।व्यवहारवादी, प्रतिष्ठित तथा मृदुभाषी उदारतावादी लास्चेत हाल जर्मनीको सबैभन्दा बढी जनसंख्या भएको नर्थ राइनवेस्टफालियाका नेता हुन् । उनलाई मर्केलका एक बफादार अनुयायीका रूपमा मानिन्छ । सन् २०१५ मा जर्मनीले सिरियालगायत अन्य मुलुकबाट आएका सयौं हजार आप्रवासीका लागि सीमा खुला गर्दा उनले मर्केललाई साथ दिएका थिए ।"
तरकारीमा बिचौलियाको रजाइँ,"(काठमाडौं)  चितवनस्थित महानगर फलफूल तथा तरकारी बजारले शुक्रबार काउलीको मूल्य प्रतिकिलो न्यूनतम मूल्य ८ देखि अधिकतम १० रुपैयाँ तोक्यो । करिब १ सय ५४ किलोमिटर दूरी रहेको काठमाडौंमा कालीमाटी फलफूल तथा तरकारी बजार विकास समितिले भने प्रतिकिलो न्यूनतम ३० देखि ४० रुपैयाँ (होलसेल मूल्य) तोकेको छ । काठमाडौं वरिपरिका खुद्रा बजारमा भने काउली किलोकै ५० रुपैयाँमा बिक्री भइरहेको छ ।महानगरले ब्रोकाउलीको न्यूनतम मूल्य १८ देखि अधिकतम २५ रुपैयाँ तोकेको छ । बिहीबार कालीमाटी बजारले होलसेल मूल्य न्यूनतम २५ देखि अधिकतम ३० रुपैयाँ तोकेको थियो । खुद्रामा किलोको १ सय रुपैयाँसम्म बिक्री भयो । यस्तै महानगरले करेलाको न्यूनतम मूल्य प्रतिकिलो ६५ देखि ७५ रुपैयाँसम्म तोक्यो । कालीमाटीमा होलसेल मूल्य प्रतिकिलो १ सयदेखि १ सय १० रुपैयाँ थियो । खुद्रा बजारमा १ सय ६० रुपैयाँ परेको थियो ।घिउसिमी हाइब्रिडको मूल्यको अवस्था पनि उस्तै छ । महानगरले प्रतिकिलो २० देखि २५ रुपैयाँ निर्धारण गरेको घिउसिमी हाइब्रिड कालीमाटी बजारमा होलसेल मूल्य नै ५० देखि ६० रुपैयाँ तोकिएको छ । खुद्रामा ८० रुपैयाँसम्ममा बिक्री भएको छ । उल्लिखित मूल्य केही उदाहरण मात्रै हुन् । किसानको बारीबाट खुद्रा बजारसम्म आइपुग्दा बिचौलियाहरूकै राजका कारण किसान र उपभोक्ता सधैं मर्कामा छन् । बिचौलियाकै तह निर्धारण गर्ने र समस्या समाधान गर्न अध्ययन नभएको पनि होइन । सरकारी अधिकारीहरूले आधा दर्जनभन्दा बढी प्रतिवेदन बनाएका छन् । तर ती प्रतिवेदन दराजमै सीमित हुँदा बजार सुधार हुन नसकेको जानकारहरू बताउँछन् ।किसानले पाँच किलो काउली बिक्री गर्दा २५ रुपैयाँ पाएका छन् तर बीचमा हुने तहले मूल्य अस्वाभाविक बढाउँछन् । कालीमाटीदेखि खुद्रासम्म आउँदा मूल्य झ्याप्पै बढ्ने गर्छ, राष्ट्रिय उपभोक्ता मञ्चका अध्यक्ष प्रेमलाल महर्जनले भने, किलोको ५ रुपैयाँ उठाएर उपभोक्तालाई ५० रुपैयाँमा बिक्री गर्नु दादागिरी हो । तरकारी व्यवसायी र बिचौलियाका अगाडि सरकार निरीह हुँदा यस्तो समस्या देखियो । सरकारबाटै बिचौलियालाई प्रोत्साहन गर्ने काम भयो । चितवन, मकवानपुर, धादिङलगायत क्षेत्रका तरकारी बजारमुखी हुन् । किसानले बाहिरी जिल्लाबजारलाई केन्द्रित गरेर खेती गर्छन् । त्यहाँको अधिकांश तरकारी कालीमाटी तरकारी बजारमा बिक्री हुन्छ । तर बिचौलियाकै कारण किसान र उपभोक्ता मारमा पर्ने गरेका छन् ।ती क्षेत्रबाट खरिद गरी काठमाडौं उपत्यका, पोखरालगायत ठूला सहरमा बिक्री गरिने प्रधानमन्त्री कृषि आधुनिकीकरण परियोजना चितवन प्रमुख मेघनाथ तिमिल्सिनाले जानकारी दिए । तर पछिल्ला दिनमा किसानले पाउने काउलीको मूल्य घटेको उनको भनाइ छ । काउलीसँगै टमाटरमा नाफा नभएको उनले बताए । प्रतिकिलो काउली ८१० रुपैयाँमा बेच्दा किसानलाई फाइदा हुँदैन । किसानले प्रतिक्यारेट टमाटर ७ सय ५० मा बिक्री गरिरहेका छन्, त्यो भनेको थोरै नै हो, उनले भने, किसानले ९ सयदेखि १ हजारसम्ममा बिक्री गरे मात्रै फाइदा हुन्छ । पछिल्लो समय स्वदेशी उत्पादन पनि बजारमा आएकाले प्रतिस्पर्धाका कारण किसानले सस्तोमा बेच्नुपरेको उनको भनाइ छ । कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठले पनि केही दिनयता हिउँदे तरकारीको भाउ घटेको जानकारी दिए । बन्दा, काउली, आलुलगायतको भाउ होलसेलमा घटेको छ । तुलनात्मक रूपमा केही सस्तो नै छ, उनले भने, यद्यपि खुद्रा बजारमा महँगो नै छ । स्वदेशी उत्पादनसँगै भारतबाट पनि आयात भइरहेको छ । उपत्यकामा मुख्यतः धादिङ, नुवाकोट, काभ्रे, चितवन, मकवानपुरलगायत तराईका जिल्लासँगै भारतबाट पनि तरकारी भित्रिन्छ । यी क्षेत्रबाट आयातित तरकारी कालीमाटी, बल्खु, टुकुचा, कोटेश्वरलगायत तरकारी बजारमा बिक्री हुन्छ । कालीमाटी तरकारी बजारले उपत्यकाको ७० प्रतिशत माग धान्छ । समितिका अनुसार कालीमाटी बजारमा हाल दैनिक आठ सय टन तरकारी भित्रिन्छ । उक्त परिमाण पर्याप्त हो । तर खुद्रा बजारकै कारण सर्वसाधारणलाई भार परेको श्रेष्ठको दाबी छ । यसअघि वाणिज्य, आपूर्ति तथा उपभोक्ता संरक्षण विभागले गरेको अध्ययनमा पनि खुद्रामा अस्वाभाविक रूपमा बढाएको देखिएको थियो । विभागले उपत्यकाका विभिन्न ३३ वटा तरकारीका खुद्रा पसलमा निरीक्षण गरी तयार पारेको प्रतिवेदनमा एकै ठाउँका पसलमा प्रतिकिलो औसतमा १० देखि १५ रुपैयाँ फरक देखिएको थियो । गोलभेंडामा ६० देखि १ सय २० रुपैयाँसम्म फरक देखिएको विभागले जनाएको छ । विभागले प्रतिवेदन बनाए पनि दराजमा थन्काउनेबाहेक काम भएन । बिचौलियालाई सरकारले नै संरक्षण गर्दा बजार अस्तव्यस्त भइरहेको महर्जनको दाबी छ । कालीमाटी समिति भनेको नेपाल सरकारकै हो । समितिको बोर्डमा नेपाल सरकारका प्रतिनिधि, कृषि मन्त्रालय, काठमाडौं महानगर, व्यवसायीलगायत सबै हुन्छन्, उनले भने, तर व्यवसायीले जे भन्यो त्यही गर्ने प्रवृत्ति छ । तरकारी व्यवसायीका अगाडि सरकार निरीह छ । सबै मिलेर सर्वसाधारणलाई लुटेका छन् । जानकारका अनुसार मूल्य बढ्नुको प्रमुख कारण बिचौलिया नै हो । एकथरी बिचौलियाले किसानबाट संकलन गर्ने, अर्कोले थोक बजारसम्म ल्याइदिने र खुद्रा पसल पनि आफैं होलसेल नगई गाडीमार्फत ल्याउने प्रचलन छ । यसरी विभिन्न तह हुँदा मूल्य पनि आफूखुसी निर्धारण हुन्छ । यी सबै नियन्त्रण गर्ने दायित्व महानगरपालिका, स्थानीय तह र वाणिज्य विभागको नै हो । तर महानगर र स्थानीय तहबाट अनुगमन नै हुँदैन । विभागले अनुगमन गरे पनि उसले रचनात्मक भूमिका खेल्न सकेको छैन । विभागको अनुगमन राजस्व संकलनमै केन्द्रित छ । जसले गर्दा बजार सुधार हुन नसकेको उपभोक्तकर्मीहरू बताउँछन् । यता वाणिज्य, आपूर्ति तथा उपभोक्ता संरक्षण विभागका प्रवक्ता शिवराज सेढार्इंले भने गुनासो आएको क्षेत्रमा अनुगमन भइरहेको दाबी गरे । दैनिक तीन वटा टोलीले आफ्नो क्षमताअनुसार गरिरहेका छन्, उनले भने, गुनासो आएको क्षेत्रलाई बढी प्राथमिकता दिएका छौं ।"
पेट्रोलियम अन्वेषणको नतिजा लिएर फर्किएन चिनियाँ टोली,"(दैलेख)  सेस्मिक सर्भेको नतिजा लिएर चिनियाँ टोली नफर्कंदा पेट्रोलियम पदार्थ अन्वेषणको काममा ढिलाइ भएको छ । चिनियाँ प्राविधिक टोलीको नतिजाका आधारमा दोस्रो चरणको सर्भे र ड्रिलिङको काम हुने भनिए पनि चिनियाँ टोली नफर्कंदा अन्वेषणको काम अन्योलमा परेको हो ।कोरोना महामारीको कारण देखाउँदै चिनियाँ विज्ञ र प्राविधिकको टोली नआएको खानी तथा भूगर्भ विभागले जनाएको छ । विभागका अनुसार सन् २०१९ फेब्रुअरीमा चिनियाँ टोलीसँग गरिएको सम्झौताको म्याद सकिन लागेको छ । चिनियाँ टोलीसँग गरिएको तीन चरणको सम्झौताअनुसारको पहिलो स्थलगत अध्ययनको कामको नतिजा नै समयमै उपलव्ध नहुँदा अन्वेषणको काम अन्योलमा परेको हो । नेपाल र चीन सरकारबीच पेट्रोलियम पदार्थ अन्वेषणका लागि सन् २०१७ मा पहिलोपल्ट सम्झौता गरिएको थियो । समयमै काम हुन नसकेपछि उक्त म्याद बढाएर २०१९ फेब्रुअरीसम्मको सम्झौता गरिएको छ । २०२२ सम्म सबै काम सक्ने गरी आयोजनासँग चिनियाँ टोलीले सम्झौता गरेको खानी तथा भूगर्भ विभागका अन्वेषण अधिकृत गणेशनाथ त्रिपाठीले बताए । उनका अनुसार अहिलेसम्म सेस्मिक सर्भेको रिपोर्ट आएको छैन । अन्वेषणको काम समयमै नहुँदा स्थानीय निराश छन् । सर्भेको नाममा करोडौं रुपैयाँ स्वाहा भयो, स्थानीय पदम खड्काले भने, सरकारले ठूलो आश देखायो तर उपलब्धि केही भएन । अब विभिन्न वहानामा म्याद थप्दै सर्भेको काम लथालिंग हुने उनको गुनासो छ । सरकारले सम्झौता गर्ने र म्याद थप्ने काम मात्र गर्दा स्थानीयको आशा निराशामा परिणत भएको नागरिक अगुवा खड्कराज सिजापतिले बताए । उत्खनन र अन्वेषणको काम सुरु हुँदा धेरैले रोजगारी पाएका थिए, उनले भने, चिनियाँ टोलीले समयमै रिपोर्ट नबुझाउँदा युवाहरू बेरोजगार भएका छन्, अन्वेषण गर्न ल्याइएका करोडौंका सामग्री बेवारिसे बने । कोरोना महामारीका कारण चिनियाँ टोली आउन ढिलाइ भएको त्रिपाठीको भनाइ छ । विज्ञहरू हाम्रो नियमित सम्पर्कमा छन्, उनले भने, अहिले चीन सरकारसँग नेपाल आउन अनुमति माग गरेको बुझिएको छ, उनीहरू आएपछि थप चरणका काम सुरु हुनेछन् । आगामी चरणको अन्वेषणबारे विभाग र चिनियाँ टोलीले आफूसँग कुनै सरसल्लाह नगरेको प्रमुख जिल्ला अधिकारी सन्तबहादुर सुनारले बताए ।"
चुनौती बन्दै विद्युतीय फोहोर,"(काठमाडौं)  बढ्दो विद्युतीय सामग्रीको प्रयोगसँगै विद्युतीय फोहोरको व्यवस्थापन चुनौतीपूर्ण बन्न थालेको छ । नेपालमा उत्पादन हुने कुल फोहोरको ५ प्रतिशत विद्युतीय सामग्रीसँग सम्बन्धित भए पनि सरकारले यसको व्यवस्थापनमा तयारी नगरेकामा विज्ञहरूले चिन्ता व्यक्त गरेका छन् । विद्युतीय सामग्रीको प्रयोग बढ्दै गए पनि यसको व्यवस्थापन नहुँदा मानवीय जोखिम पनि बढ्दै गएको विद्युतीय फोहोरसम्बन्धी अनुसन्धाता एवं त्रिभुवन विश्वविद्यालयकी सहायक प्राध्यापक ज्योति गिरीले बताइन् । अहिले नै हाम्रो देशमा कुल फोहोरको ५ प्रतिशत विद्युतीय हुने गरेको छ, उनले भनिन्, पहिला प्रयोग भएका विद्युतीय सामग्री अहिले फोहोरमा परिणत भए पनि अहिले विद्युतीय सामग्रीको प्रयोग बढ्दो अवस्थामा रहेकाले भविष्यमा यसको व्यवस्थापन चुनौतीपूर्ण हुन सक्छ ।विद्युतीय फोहोरको उदाउँदो चुनौती विषयक अन्तर्क्रिया कार्यक्रममा अनुसन्धाता गिरीले विद्युतीय सामग्रीको व्यवस्थापकीय नियमन अभावले भविष्यमा ठूलो समस्या ल्याउन सक्ने प्रतिक्रिया दिइन् । विद्युतीय सामग्रीमा प्रयोग हुने ब्याट्रीलगायत उपकरणमा मानव जीवनलाई हानि गर्ने तत्त्व पनि रहने भएकाले यसको व्यवस्थापन विशिष्ट किसिमले गर्नुपर्ने गिरीले बताइन् । विद्युतीय फोहोरमा सुन, चाँदी, प्लाटिनमजस्ता मूल्यवान् धातु पनि हुन्छन् । त्यसैले यसले अर्को आर्थिक चक्रको निर्माण गर्छ । सरकारले यसमा अध्ययन अनुसन्धानदेखि लिएर प्लान्ट लगाएरै व्यस्थापन गर्नेसम्मको काम गर्नुपर्छ, उनले भनिन् । विद्युतीय फोहोरको प्रशोधन तथा व्यवस्थापन पनि फरक हुने भएकाले अहिलेकै अवस्था र संयन्त्रबाट व्यवस्थापन हुन नसक्ने उनको निष्कर्ष छ । सर्वसाधारणले चलाउने मोबाइल, टेलिफोन, टेलिभिजन, ल्यापटप, बिजुलीको फ्युज, ब्याट्रीजस्ता सामग्रीको उपयोगिता सकिएपछि फालिएको अवस्था नै विद्युतीय फोहोर हो, उनले भनिन्, आयु सकिएका यस्ता यन्त्र तथा उपकरणको उचित व्यवस्थापन हुन नसके गम्भीर वातावरणीय प्रभाव पर्न सक्छ ।कार्यक्रममा पूर्व विज्ञान तथा प्रविधिमन्त्री गणेश साहले अहिले प्रयोगमा भएका विद्युतीय सामग्री भविष्यमा फोहोर बन्ने भएकाले तिनको व्यवस्थापनका लागि अहिलेदेखि नै कदम चाल्नुपर्ने आवश्यकता औंल्याए । मेरो विचारमा यस विषयमा अहिलेसम्म नेपालमा कुनै पनि नीतिगत व्यवस्था छ जस्तो लाग्दैन । वातावरणलाई चुनौती दिने यो नयाँ खतरा टार्न सरकारले व्यवस्थित रूपमा नियमन गर्न आवश्यक छ, उनले भने । विभाग हालसम्म औद्योगिक फोहोर व्यवस्थापनमै लागिपरेको भए पनि विद्युतीय फोहोर व्यवस्थापनका लागि हालसम्म कुनै नीतिगत व्यवस्था नभएको वातावरण विभागका उपमहानिर्देशक इन्दुविक्रम जोशीले बताए । अब विद्युतीय फोहोर व्यवस्थापनका लागि कदम चाल्नुपर्ने बेला भएको उनको भनाइ छ । विद्युतीय फोहोर व्यवस्थापन गर्न कानुनी प्रारूप सरकारलाई सिफारिस गरिएको नेपाल दूरसञ्चार प्राधिकरणका प्रवक्ता मीनप्रसाद अर्यालले जानकारी दिए । विद्युतीय फोहोर व्यवस्थापनसम्बन्धी अध्ययन गरेर कानुनी प्रारूप सिफारिस गरेको अर्यालले बताए ।"
फेरि नयाँ स्टक एक्सचेन्जको तयारी,"(काठमाडौं)  पुँजी बजारमा निजी क्षेत्रको लगानीमा फेरि नयाँ स्टक एक्सचेन्ज ल्याउन तयारी सुरु भएको छ । नेप्से परिसूचकसँगै बजारको आकार, पहुँच र लगानीकर्ताको संख्या बढेकाले नयाँ एक्सचेन्ज कम्पनी आवश्यक रहेको भन्दै नियामक निकाय धितोपत्र बोर्डले पनि आन्तरिक गृहकार्य थालेको छ । सोही क्रममा पुराना फाइल संकलन गरी अध्ययन सुरु भएको स्रोतले बताएको छ । सेयर बजार लगातार उकालो लागेपछि नयाँ एक्सचेन्ज कम्पनीको कुरा फेरि उठेको हो, स्रोतले भन्यो, यसपालि धितोपत्र बोर्डभन्दा पनि बजारमा यसको चर्चा बढी छ । स्रोतका अनुसार अहिले मन्त्रालय (सरकार) स्तरबाटै कुरा मिलाएर एक्सचेन्ज कम्पनीका लागि धितोपत्र बोर्डलाई दबाब दिने सम्भावना छ । कुनै पूर्वतयारीबिना एक्कासि नयाँ एक्सचेन्जको कुरा उठेकाले कतैको दबाब हो कि भन्ने लागेको स्रोतले बताएको छ । धितोपत्र बोर्डले धेरै पहिलेदेखि नै नयाँ स्टक एक्सचेन्ज कम्पनी भित्र्याउने तयारी गरेको थियो । त्यसका लागि अनेक प्रयास भएका थिए । तर अर्थ मन्त्रालयबाट सकारात्मक संकेत नपाएपछि प्रक्रिया अघि बढ्न सकेको थिएन । यसअघिका दुई वटा आर्थिक वर्षका नीति तथा कार्यक्रममा बोर्डले निजी क्षेत्रको लगानीमा नयाँ एक्सचेन्ज कम्पनी ल्याउने उल्लेख थियो । चालु आर्थिक वर्षको नीति तथा कार्यक्रममा भने सो विषय हटाइएको छ । बरु यो आर्थिक वर्षको नीति तथा कार्यक्रममा नेप्सेको संरचनात्मक सुधार गर्ने उल्लेख छ । नेपाल धितोपत्र बोर्ड, नेपाल स्टक एक्सचेन्ज र सीडीएस एन्ड क्लियरिङको संरचनात्मक सुधार गरिनेछ, नीति तथा कार्यक्रममा भनिएको छ । यसअघिका नीतिमा नेपाल स्टक एक्सचेन्ज (नेप्से) ले प्रभावकारी रूपमा काम गर्न नसकेर नयाँ ल्याउनुपरेको बताउँदै आएको बोर्डले यस पटक भने नेप्सेको संस्थागत र संरचनात्मक सुधारलाई समेटेको थियो । अहिले एक्कासि फेरि नयाँ एक्सचेन्जको कुरा उठेको छ ।धितोपत्र बोर्डले भने नयाँ एक्सचेन्जबारे छलफल नभएको बताएको छ । बाहिर हल्ला चले पनि औपचारिक रूपमा बोर्डमा यसबारे कुरा भएको छैन, बोर्डका अध्यक्ष भीष्मराज ढुंगानाले भने । अध्यक्ष ढुंगानाले छलफल नभएको बताए पनि उनले नयाँ एक्सचेन्ज कम्पनीका सम्बन्धमा यसअघि गरिएका अध्ययन र प्राप्त आवेदनको फाइल मगाएर अध्ययन थालेको स्रोतको दाबी छ । नेप्से सरकारी स्वामित्व भएकाले बोर्डले चाहेअनुसार सुधार गर्न सकेको छैन । यहीकारण पटकपटक नयाँ एक्सचेन्ज कम्पनीको चर्चा उठ्ने गरेको छ । यसकारण यसलाई बजारको आवश्यकतासँग पनि जोडेर हेर्ने गरिएको छ । तर अहिले मुलुकको राजनीतिमा पुनः अस्थिरता उत्पन्न भएको छ । यही बेला नयाँ एक्सचेन्जको कुरा उठेकाले राम्रो तथा योग्य कम्पनी छनोटमा समस्या हुन सक्ने जानकारहरू बताउँछन् । नयाँ एक्सचेन्जका लागि बोर्डले दशकअघिदेखि नै प्रक्रिया थालेको थियो । २०६६ सालमा शूरवीर पौड्याल बोर्ड अध्यक्ष हुँदा नयाँ एक्सचेन्ज थप्न अनुमतिपत्रका लागि आवेदन आह्वान गरिएको थियो । त्यति बेला चार वटा कम्पनीको आवेदन परेको थियो । अर्थ मन्त्रालयका तत्कालीन सहसचिव लालमणि जोशीको संयोजकत्वमा एक्सचेन्ज कम्पनी थप गर्नेबारे अध्ययन गर्न समिति बनाइएको थियो । सोही क्रममा टोलीले मेलसियालगायत राष्ट्र भ्रमण पनि गरेको थियो । त्यति बेला समितिले पहिलो चरणमा नेपाल स्टक एक्सचेन्जलाई सुधार गर्ने र दोस्रो चरणमा नयाँ कम्पनी भित्र्याउने सुझाएपछि प्रक्रिया रोकिएको थियो । त्यति बेला करिब ४० वटा सूचीकृत कम्पनीको लगानीमा चार वटा एक्सचेन्ज कम्पनीका लागि आवेदन आएको थियो । तत्कालीन समयमा अर्थ मन्त्रालय पनि खासै सकारात्मक नभएकाले प्रक्रिया अघि नबढेको हो । सरकारी लगानीमा सञ्चालित नेप्सेलाई सरकारले एकाधिकारबाट प्रतिस्पर्धामा लान नचाहेकै कारण नयाँ एक्सचेन्ज आउन नसकेको जानकारहरू बताउँछन् । धितोपत्र बोर्डले करिब दुई वर्षअघि नै निजी क्षेत्रको लगानीमा नयाँ एउटा एक्सचेन्जलाई सैद्धान्तिक सहमति दिने निर्णय गरेको छ । सोही निर्णयका आधारमा बोर्डले अर्थ मन्त्रालयको सहमति पनि मागेको थियो । यसबारे अर्थ मन्त्रालयबाट ग्रिन सिग्नल नपाएपछि बोर्ड पछि हटेको थियो । धितोपत्र बजार सञ्चालन नियमावली २०६४ अनुसार एक्सचेन्ज कम्पनी स्थापनाका लागि न्यूनतम चुक्ता पुँजी ५० करोड रुपैयाँ हुने र आवश्यकताअनुसार बोर्डले तोक्न सक्ने व्यवस्था छ । यसका आधार नयाँ कम्पनीका लागि न्यूनतम १ अर्ब रुपैयाँ चुक्ता पुँजी तोक्ने तयारी बोर्डले गरेको थियो । बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारको सेयर ग्रहण गर्न सक्नेछ, नियमावलीमा भनिएको छ, कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउने छैन । २०३३ सालमा सेक्युरिटी खरिदबिक्री केन्द्र स्थापना भएपछि सरकारी ऋणपत्रको दैनिक खरिदबिक्रीको व्यवस्थाबाट धितोपत्र बजारको संस्थागत विकासको सुरुआत भएको हो । उक्त केन्द्रलाई धितोपत्र खरिदबिक्री ऐन, २०४० लाई २०४९ मा संशोधन गरी २०५० सालमा नेपाल स्टक एक्सचेन्ज लि (नेप्से) मा रूपान्तरण गरिएको थियो । हालसम्म पनि यो संस्था सरकारी स्वामित्वका रूपमा सञ्चालित छ ।"
अलैंची खेतीबाट मनग्गे,"(पाल्पा)  निस्दी गाउँपालिका३ झिरुबास खाँदरका तुलबहादुर बयम्बूले २५ रोपनी क्षेत्रफलमा अलैंची लगाएका छन् । मकै र अम्लिसो खेती गर्ने बारीमा अलैंची हुर्केपछि उनले व्यावसायिक रूपमै लगाएका हुन् । धेरै वर्षअघि इलाम घुम्न जाँदा ल्याएको बिरुवा हुर्केपछि यसमा जोसजाँगर चलेको हो, उनले भने, हाम्रो भूगोलमा हुन्छ जस्तो लागेको थियो । साँच्चिकै राम्रो भएको छ ।बयम्बूले यस वर्ष १० क्विन्टलभन्दा बढी उत्पादन गरेका छन् । उनले प्रतिकिलो ५ देखि ६ सय रुपैयाँमा अलैंची बिक्री गरे । केही अलैंची अझै बाँकी छ । अन्य खेतीबाट भन्दा अलैंची खेतीबाट चार गुणा फाइदा भएको उनले सुनाए । २० वर्षअघि अलैंची लगाएको भन्ने सुनेको थिएँ, उनले भने, अहिले यसबारे अध्ययन गरेपछि भने राम्रो लागेको छ । निस्दीको झिरुबासबाट मात्रै २५ क्विन्टलभन्दा बढी अलैंची बिक्रीका लागि तयारी अवस्थामा छ । कम्तीमा ५ सय रुपैयाँ प्रतिकिलोमा अलैंची बिक्री भएको उनले बताए । गाउँपालिकाले पनि अघिल्लो वर्ष अलैंचीका बिरुवामा सहयोग गरेको थियो । कृषि शाखा प्रमुख खिमराज कोइरालाका अनुसार नवलपरासी पूर्वको अरुणखोलाका व्यापारीले अलैंची खरिद गरेका छन् । बजारको अवस्था जानकारी नभएकाले यस वर्ष किसानले थोरै मात्र लगाए । अब किसानलाई व्यावसायिक रूपमै खेती गर्न सहज भएको छ, उनले भने, एक जनाले व्यावसायिक खेती गर्दा बिक्रीमा समस्या नभएपछि आगामी वर्षमा अझ धेरैले लगाउने योजना बनाएका छन् । झिरुबासमा मात्रै ३० भन्दा बढी घरपरिवारले अलैंचीको व्यावसायिक खेती गर्ने योजना बनाएका छन् । अहिले ७५ घरमै धेरैथोरै अलैंची फलेको छ । अलैंचीको सम्भावना देखिएपछि गाउँपालिकाले पनि सहयोग गर्दै आएको उनले बताए । पाँच वर्षअघि कबुलियती वन कार्यक्रमले खाँदरसँगै झिरुबासका लाभेत, झिरुदीलगायत गाउँमा बिरुवा विस्तार गरेको थियो । काउले डाँडामा कबुलियती वनको पहलमा दुई वर्षअघि खाँदरको समूहलाई अलैंचीका बिरुवा वितरण गरिएको थियो । अलैंची खेती सुरु गरेका खाँदरका युवा यमबहादुर सोमैले यसको विस्तार हुँदै गएको सुनाए । यहाँ राम्रो हुने देखेर अलैंचीका बिरुवा लगाएको छु, उनले भने, उत्तर फर्केको जमिनमा सफल हुने देखेको छु । प्रायले कम्तीमा दुई र बढीमा १२ रोपनीसम्म अलैंची लगाएका छन् । निस्दीको कृषि शाखाले गत आर्थिक वर्षमा ५ हजार अलैंचीका बिरुवा ५० प्रतिशत अनुदानमा वितरण गरेको थियो । निस्दीले पकेट क्षेत्रका रूपमा समेत झिरुबासलाई अगाडि बढाएको छ । अलैंचीका बिरुवा लमजुङको भोटेओढारबाट खरिद गरेर ल्याइएको हो । झिरुबासको खाँदरमा १४ हजार बिरुवा वितरण गरिएको गाउँपालिका अध्यक्ष मुक्तबहादुर सारूले जानकारी दिए । बिरुवासँगै किसानलाई सात प्लास्टिक स्प्रेयर, १० किलो फंगिसाइड र ७५ वटा अलैंचीका फल काट्ने स्प्रेयर दिइएको हो । यसअघि जिल्लाको मित्याल, कसेनी, कोलडाँडा, भैरवस्थान, ठिमुरेमा पनि अलैंची खेती गरिन्थ्यो । मुख्य आम्दानीको स्रोत रहेको अलैंची खेतीमा रोग लाग्दा यसको विस्तार गर्न छाडेका थिए ।"
माग बढे पनि मह उत्पादन बर्सेनि घट्दै,"झुसिलकिराले सतायो एक दशकदेखि मौरीपालन व्यवसाय गरिरहेका सल्यानको कालीमाटी गाउँपालिका३ झिगानेका लोकेन्द्रबहादुर ओलीले गत वर्ष १४ क्विन्टल मह उत्पादन गरे । ७ सय रुपैयाँ प्रतिकिलो बिक्री गर्दा उनको कमाइ ९ लाख ८० हजार रुपैयाँ भयो तर यो वर्ष दुई क्विन्टल मात्र मह उत्पादन भएको छ । गत वर्ष महबाटै ४ लाख रुपैयाँ कमाएका उनका छिमेकी वेदबहादुर ओलीले यो वर्ष एक क्विन्टल मात्र मह उत्पादन गरे । कालीमाटी गाउँपालिकाका सामुदायिक र राष्ट्रिय वनमा झुसिलकिराको प्रकोप बढेपछि आसपासका क्षेत्रमा मह उत्पादन घटेको कृषि विकास कार्यालयले जनाएको छ । चिउरीका फूल फुल्न नपाउँदै किराले नष्ट गरेको कार्यालयका सूचना अधिकारी रेशमबहादुर बस्नेतले बताए । उनका अनुसार मौरीपालनको पकेट क्षेत्र मानिएको कालीमाटीमा मह उत्पादन झन्डै आधा घटेको छ । गाउँपालिकामा मात्रै १ सय ५० किसानले व्यावसायिक मौरीपालन गरिरहेको उनले जानकारी दिए ।मौरीका लागि चिउरीको फूल उत्तम आहारा मानिन्छ । मौरीलाई चरन क्षेत्रको अभाव भएपछि उत्पादनमा गिरावट आएको किसान लोकेन्द्रबहादुर ओलीले बताए । यहाँका मौरीका लागि चिउरीको फूलको विकल्प छैन, उनले भने, तर चिउरी नफुल्दै झुसिलकिराले नष्ट पारेपछि चरन क्षेत्रको अभाव भयो । त्यसैले यस वर्ष उत्पादन घटेको उनको भनाइ छ । गत वर्ष चार क्विन्टल मह उत्पादन गरेका उनले यो वर्ष मुस्किलले एक क्विन्टल मात्र मह उत्पादन भएको गुनासो गरे । सल्यानमा गत वर्ष १२ टन मह उत्पादन भएको कृषि कार्यालयका सूचना अधिकारी बस्नेतले बताए । जिल्लाभरि झन्डै चार हजार किसान मौरीपालन व्यवसायमा आश्रित छन् । वनमा फैलिएको झुसिलकिराले मौरीपालन व्यवसाय नै संकटमा परेको कालीमाटी गाउँपालिका अध्यक्ष दानबहादुर खत्रीको भनाइ छ ।"
ग्रामीण सडकमा गाडी भाडा घटाइयो,"रुकुम पश्चिम (कास) जिल्लाका ग्रामीण सडकमा गाडी भाडा झन्डै आधा घटेको छ । जिल्ला यातायात व्यवस्थापन समितिको बैठकले माघ १ गतेदेखि ५४ वटा सडकमा नयाँ भाडादर कायम गरेको हो । यातायात व्यवस्थापनका लागि गत मंसिर २४ मा बसेको सर्वदलीय बैठकले भाडादर पुनरावलोकन गर्ने निर्णय गरेको थियो । जिल्लाभित्रका आन्तरिक रुटमा चल्ने सवारी साधनले टिकट नदिने गुनासो बढेपछि टिकट पनि अनिवार्य गर्ने निर्णय गरिएको प्रमुख जिल्ला अधिकारी बद्रीनाथ गैरेले बताए । उनका अनुसार रुटअनुसार भाडादर पुनरावलोकन गरिएको छ । क, ख र ग वर्गका सडक विभाजन गरी भाडादर कायम गरिएको उनले जानकारी दिए । जिल्ला प्रशासन कार्यालयका अनुसार क वर्गका ६, ख वर्गका १३ र ग वर्गका ३५ वटा रुटको भाडादर कायम गरिएको छ । क वर्गका सडकमा प्रतिकिलोमिटर ४ रुपैयाँ, ख वर्गको रुटमा ७ र ग वर्गका सडकमा प्रतिकिलोमिटर ८ रुपैयाँ भाडा निर्धारण गरिएको कार्यालयले बताएको छ । भाडादर कायम गरेको लामो समयसम्म पुनरावलोकन नभएको र महँगो भएको गुनासो बढेपछि नयाँ कायम गरेका छौं, गैरेले भने, जसका लागि भाडादर पुनरावलोकन समिति गठन गरेका थियौं । समितिले झन्डै एक महिना लगाएर सडकको अवस्थाअनुसार सडकको वर्गीकरण गरी भाडादर सिफारिस गरेको उनको भनाइ छ । सोही सिफारिसलाई केही समयअघि बसेको बैठकले अनुमोदन गरेको हो ।"
बजाजको डोमिनार २५० किन्नेलाई उपहार,"काठमाडौं (कास) हंसराज हुलासचन्द एन्ड कम्पनी प्रालिअन्तर्गत बजाज मोटरसाइकलको आधिकारिक विक्रेताले एक समारोहबीच बजाज डोमिनार २५० खरिद गर्ने ग्राहकलाई चाबी हस्तान्तरण गरेको छ । ज्ञानेश्वरको एटिक रेस्टुरेन्टमा गोल्छा ग्रुपका निर्देशक अभिमन्यु गोल्छाले शुक्रबार बजाज डोमिनार २५० खरिद गर्नेर्लाई चाबी, राइडिङ ब्याग र हेल्मेटसहितको गिफ्ट ह्याम्पर हस्तान्तरण गरे ।"
५११ जनालाई तत्काल जागिर,काठमाडौं (कास) एस्पायर जब्सको आयोजनामा पहिलोपटक भएको जब फेयरकै बेला ५ सय ११ जनाले जागिर पाएका छन् । १ सयभन्दा बढी रोजगारदाताको प्रत्यक्ष सहभागिता रहेको फेयरमा १ लाख ५० हजारभन्दा बढी प्रत्यक्ष तथा भर्चुअल माध्यममार्फत जोडिएका थिए । गत बिहीबार सुरु भएको फेयर शनिबारसम्म चलेको थियो । रोजगार चाहनेहरूले भर्चुअल माध्यमबाट रोजगारदातासँग जोडिने क्रम भने अझै केही दिन चल्ने आयोजकले जनाएको छ । जागिरका लागि अन्तर्वार्तामा ७ सय २४ जना सहभागी थिए ।
उद्यमी मञ्चको सम्मेलन,"काठमाडौं (कास) नेपाल युवा उद्यमी मञ्चले काठमाडौंमा सातौं महिला उद्यमी सम्मेलन२०२१ आयोजना गरेको छ । १ सय ५० भन्दा बढीको सहभागिता रहेको सम्मेलन कोभिडका कारण भर्चुअल माध्यमबाट आयोजना गरिएको हो । वुमन हु इन्स्पायर ः इन द टाइम अफ क्राइसिस, लुक्स फर अपर्च्युनिटिज नाराका साथ कार्यक्रम आयोजना गरिएको बताइएको छ ।"
मैदा उद्योग संघमा दुगड,"काठमाडौं (कास) नेपाल मैदा उद्योग संघको २२औं वार्षिक साधारणसभाले कुमुदकुमार दुगडलाई दुई वर्षका लागि अध्यक्षमा निर्विरोध चयन गरेको छ । काठमाडौंमा शुक्रबार सम्पन्न साधारणसभाले प्रथम उपाध्यक्षमा दिनेशकुमार अग्रवाल, द्वितीय उपाध्यक्षमा सुलभ अग्रवाल, तृतीय उपाध्यक्षमा रमेश राजकर्णिकार र महासचिवमा राधेश्याम अग्रवाललाई चयन गरेको हो । सभाले आठबुँदे निर्णय पनि पारित गरी सम्बन्धित निकायमा पहल गर्ने निर्णय गरेको छ ।"
"अस्पताल छैन, ११ तले भ्यु टावर !","(काँकडभिट्टा)  पूर्वी नाकाको सीमान्त सहर वर्षौंदेखि अस्पतालविहीन छ । विपन्न परिवारका बिरामीहरू उपचारका लागि मेचीपारि भारततर्फ पुग्छन् । कतिपय बिर्तामोडको महँगो निजी अस्पतालमा भर्ना हुन्छन् । सहर बन्न विभिन्न अवयव चाहिन्छ । शिक्षा, स्वास्थ्य, सडक, खानेपानी र बिजुलीको सुविधा र बजार आदि । सहरको परिभाषामा अब बहुतले भ्यु टावर पनि अनिवार्यजस्तै बनेको छ । चोकैपिच्छे जुवाका ठूलठूला खाल, डिस्को र बार छन् । तर, अस्पताल छैन । अस्पताल नभएको यो सीमान्त सहर मेचीनगरमा थपिँदै छ ११ तले भ्यु टावर । करिब साढे ४ करोडको लागतमा बन्ने ३३ मिटर अग्लो भ्यु टावर गत बिहीबार जनप्रतिनिधिहरूको एक टोलीले शिलान्यास गर्यो । मेचीनगरका अधिकांश महिला सुत्केरी हुन विगतमा भारत पुग्थे । २०५० को दशकमा या त्यसभन्दा अघि अधिकांश बच्चा नेपालमा हैन, भारतीय अस्पतालमा जन्मिएका छन् । यो क्रम अहिले पनि छ । सुत्केरीका लागि मात्रै हैन, अरू दुःखबिराममा पनि भारतको नक्सलबारी सरकारी अस्पतालको भर थियो । समय फेरियो । सानो सहर ठूलो बन्यो । तर, समस्या २० वर्षअघिको भन्दा खास फरक छैन । सर्वसुलभ स्वास्थ्योपचारको उचित प्रबन्ध अझै छैन । अहिले पनि कि भारतीय अस्पताल, कि त सहरदेखि अलि टाढाको अर्को सहर बिर्तामोड, भद्रपुर धाउनुपर्छ । यो सहरमा अस्पताल नै नभएको भने होइन । २०५१ मा कन्काई नर्सिङ होम नामक २५ शय्याको मझौलो अस्पताल थियो । उक्त नर्सिङ होम भारतीय डाक्टरकै भरमा चलेको थियो । भारततिरका अस्पतालले विरोध गरेपछि डाक्टर आउन छाडे । पछि त नेपाल सरकारले पनि भारतीय डाक्टरलाई प्राक्टिस मा रोक लगायो । अस्पताल बन्द भयो । त्यसका संस्थापक कृष्णप्रसाद उप्रेतीका अनुसार पूर्वी पहाडका अधिकांश बिरामीलाई उक्त अस्पतालले पारि तर्नबाट रोकेको थियो । उनले भने, अस्पताल बन्द हुँदा सञ्चालकहरूले करिब ६० लाखजति घाटा बेहोर्नुपर्यो । सदरमुकाम भद्रपुर टाढा पर्थ्यो । बाटो गतिलो थिएन । बिर्तामोडमा अस्पताल नै थिएनन् । अहिले झापाका प्रायः सबै सहरमा अत्याधुनिक अस्पताल छन् । यद्यपि बिरामी भारत जाने क्रम उस्तै छ । उप्रेती भन्छन्, सबै भारत जान्छन्, ठगिएर फर्किन्छन् । मेचीनगरमा सुलभ अस्पताल हुने हो भने पारि जाने अवस्था नहुने उनी बताउँछन् । काँकडभिट्टामा दुईवटा मिनी क्यासिनो छ । ठूलो क्यासिनोसहितको पाँचतारे होटल पनि चलेको छ । अन्य तारे होटल खुल्ने क्रम जारी छ । डिस्को, बार र क्लबहरू सञ्चालनको तयारीमा छन् । तर, बिरामीको उपचारका लागि एउटा पनि अस्पताल छैन । अस्पताल बनाउनुपर्ने ठाउँमा सरकारले भ्यु टावर बनाइरहेको भन्दै स्थानीयवासी अर्जुन राईले गुनासो गरे, विपन्नले सजिलो उपचार नपाएरै मर्नुपर्ने अवस्था छ । जनप्रतिनिधिको मोह अनुत्पादक क्षेत्रमा देखिनु नराम्रो भएको मेचीनगरका सन्दीप ओलीले बताए ।"
अछाममा 'माघी त्यार,"देउडाको रौनकमाघमा छोरीका दुःख वेदना समेटेर देउडा खेल्ने चलनसमेत अछाममा रहेको छ, जसलाई जेठानी देवरानी जमघट भएर रमाइलो गर्ने माध्यमका रूपमा पनि हेरिन्छ । सधैं चुलोचौकाको काम हुन्छ । आफ्नै जेठानी देवरानीसँग भलाकुसारी गर्ने फुर्सदसमेत हुँदैन । रमाइलो गर्ने, दुःखसुख साटासाटा गर्ने महिना माघ नै हो, मंगलसैनकी चन्द्रा ढुंगानाले भनिन्, माघे त्यारले महिलाबीच आपसी सम्बन्ध अझ बलियो बनाउँछ, आत्मीयता बढाउँछ । महिलाहरू समूहमा आबद्ध भई देउडा खेल्छन् । यसले समुदायमा एकता, मित्रता, आपसी सहयोग, सद्भाव आदानप्रदान गर्न सहयोगी भूमिका खेल्छ । कसैसँग रिसइबी छ भने एकआपसमा मेलमिलाप गरिन्छ । त्यसैले माघीलाई सम्बन्ध प्रगाढ बनाउने महिनाका रूपमा पनि लिइन्छ ।"
जहाँ महिला बरघरले समाज चलाउँछन्,"(कञ्चनपुर)  चार वर्षअघि बरघर (गाउँको मुखिया) चुनिँदा सीता डगौरालाई समाज कसरी चलाउने भन्ने चिन्ता थियो । जब बुझ्दै गइन्, समुदायबाट सहयोग पाउन थालिन् । सानातिना समस्या समाधानमा कुनै गाह्रो महसुस गरिनन् । कामको मूल्यांकन गर्दै समुदायले चार पटक उनलाई नै निरन्तरता दिइरह्यो । अहिले पनि हाम्रो समुदायले मलाई नै जिम्मेवारी दियो भने पछि हट्दिनँ, कञ्चनपुरको वेदकोट७ मन्धिरपुरकी सीताले भनिन्, कोही अर्को आउँछ भने नयाँलाई बरघर बनाउनुपर्छ भन्ने मेरो बुझाइ छ । श्रीमान् रोजगारीका लागि भारत भएकाले समाजमा केही न केही गर्नुपर्छ भनेर उनी आफैं अघि सरेकी हुन् । समुदायमा मरनीकरनीदेखि खोजनीभोजनीसँगै सानातिना विवाद मिलाउनुका साथै विकास निर्माणका काममा पनि उनी अग्रसर छिन् । माघी पर्व मनाएसँगै थारू समुदायमा खोजनीभोजनी (नयाँ बरघर छान्ने) काम सुरु हुन थालेका छन् । समाजलाई एकताबद्ध बनाएर काम गर्न नयाँ नेतृत्व छानिनेछन् । अधिकांश बस्तीमा पुरुषहरू नै बरघर भए पनि पछिल्ला वर्ष बरघरमा महिला पनि चुनिन थालेका छन् । गाउँमा हुने बिहेवारीदेखि घर निर्माण र बाटाघाटा तथा कुलो निर्माणलगायतका काममा बरघरले नै खटाउने गर्छन् । हरेक वर्ष नयाँ घर छाउनेदेखि पुनर्निर्माण गर्ने काममा पनि गाउँलेलाई बरघरले नेतृत्व गर्छन् । समुदायकै लागि भाँडाकुँडादेखि टेन्टसमेत जोडेकी छु, सीताले भनिन्, टेन्ट भाडामा लगाएबापत केही पैसा पनि जम्मा भएको छ । विगतमा कुलो बनाउनेदेखि घर छाउनेलगायतका कामले धेरै चाप हुन्थ्यो । थारू समुदायकाले पक्की घर निर्माण गर्न थालेपछि पुराना घर छाउने कामको बोझ कम भएको हो । सिँचाइ नहर र भूमिगत सिँचाइका कारण कुलो खन्ने काम पनि घटेको छ ।बरघर सीताको गाउँमा ६० परिवारको बसोबास छ । उनले आगामी मंगलबार गाउँलेको भेला बोलाएकी छन् । उक्त भेलामा वर्षभरिका कामकाजको समीक्षा हुनुका साथै नयाँ बरघर छान्ने कि पुरानैलाई निरन्तरता दिने भन्ने विषयमा पनि निर्णय हुनेछ । कञ्चनपुरकै बेलौरी९ भत्पुरीकी ३८ वर्षीया गीता डगौरा पनि ४ वर्षदेखि बरघर छिन् । उनलाई पनि सुरुमा समुदायले बरघर छनोट गर्दा निकै गाह्रो भएको थियो । गाउँलेले मलाई नै हुनुपर्छ भने, सबैले त्यसमै सहमति जनाउँदै ताली बजाए, उनले भनिन्, चार वर्षदेखि मेरो काममा सबै खुसी भएर निरन्तरता दिएका छन्, मैले पनि सकेजति काम गरेकै छु । उनका श्रीमान् शेरबहादुर नेपाली सेनामा जागिरे छन् । घरव्यवहार गीताकै भरमा छ । रात बिरात केही घटना भए गाह्रो हुन्छ, त्यतिबेला गाउँलेलाई नै सहयोग माग्छु, उनले भनिन्, मभन्दा अघिका बरघरहरूले पनि सहयोग गर्नुहुन्छ । उनको टोलमा ४८ परिवार थारू समुदायका छन् । यसबाहेक राना थारू पनि बस्छन् । राना थारू समुदायका भलमन्साले पनि आफूलाई सहयोग गर्ने गरेको उनले बताइन् ।"
पहिरोपीडित छाप्रो र गोठमा,"(रास्कोट, कालीकोट)  साउनमा रास्कोट१ बडोतलाकी वृहस्पति शाहीले पहिरामा श्रीमान्सहित ५ जना आफन्त गुमाइन् । हिउँद लागेसँगै चिसाले पीडा झन् बल्झाइदिएको छ । खाने गाँस छ न बस्ने बास, जेठी बुहारी गीताका माइतीले बनाइदिएको टिनको छाप्रामा बस्दै आएकी उनले भनिन्, यस्तो चिसामा कसरी हिउँद काट्ने ? दम बढ्ने, हातखुट्टा झमझमाउने, जीउ दुख्नेलगायत समस्याबाट पीडित भएको उनले बताइन् ।पहिरामा घरबास गुमाएका अरू १२ परिवारको पनि बिचल्ली छ । लहरेला, औल र सागाटियाका पहिरोपीडित चिसामा कष्टकर दैनिकी गुजार्न बाध्य छन् । पहिराले घर भत्किएपछि ७१ वर्षीय जसबहादुर शाहीले ७ जनाको परिवारसहित आफन्तका घरमा शरण लिएका छन् । खानलाई न अन्न छ न त न्यानो लत्ताकपडा । छिमेकी मन टमाटा पनि स्थानीय खम्मबहादुर शाहीको गोठमा बसिरहेका छन् । बारीको एक बोरा मकै दुई महिनामै सकिएकाले उधारोमा अन्न किनेर खाइरहेको उनले गुनासो गरे ।पहिराले घर बगाएपछि पीडितहरू अरूको गोठ, टिनको छाप्रो र पालमा बस्दै आएका छन् । पहिरोपीडित परिवारलाई पुसको जाडो थेग्नै मुस्किल भएको कालिका आधारभूत विद्यालय, लहरेलाका प्रधानाध्यापक दीर्घराज शाहीले बताए । कर्णाली प्रदेश सरकारले पहिरामा ज्यान गुमाएका नागरिकका लागि गरेको विपद् बिमाबापतको २ लाख रुपैयाँसमेत कसैले पाएका छैनन् । प्रदेश सरकारले आश्वासन मात्र दियो, देखिने गरी राहत दिएन, उनले भने ।गत मंसिरमा गाउँ आउँदा कर्णालीका मुख्यमन्त्री महेन्द्रबहादुर शाहीलाई पीडितले ज्ञापनपत्र बुझाएका थिए । पहिराको जोखिममा रहेका रास्कोट१ स्थित बडोलतोला, लहरेला, बोल्दे, बग्ड, तामाकोट, ३ नम्बर वडाको सागाटिया, सान्नित्रिवेणीको माटेखर्क, लामाबगर, पोतमारा, काब्रालगायत गाउँको बस्ती स्थानान्तरण गर्न माग पनि गरिएको थियो ।कालीकोटमा पहिराले चालु वर्ष ४४ जनाको मृत्यु भएको छ भने ७ जना अझै बेपत्ता छन् । जिल्लाभर पहिराले ६ सय ८५ घर पूर्ण र १ हजार ७ सय ७१ घर आंशिक क्षति भएको जिल्ला विपद् व्यवस्थापन समितिले जनाएको छ । प्रमुख जिल्ला अधिकारी कृष्णप्रसाद आचार्य भने पहिराबाट ज्यान गुमाएकाका परिवारलाई राहतस्वरूप २ लाख रुपैयाँ वितरण गरिएको बताउँछन् । रकम खाता पठायौं तर पुनःस्थापनाको काम अझै हुन सकेको छैन, उनले भने । पहिराले यो वर्ष २ सय ३८ खानेपानी आयोजना, १२ स्वास्थ्यचौकी भवन, ४५ विद्यालय, १२ ग्रामीण सडक र २ सय २२ वटा सिँचाइ कुलोमा क्षति पुर्याएको विपद् व्यवस्थापन समितिको तथ्यांक छ । स्थानीयका जग्गाजमिन बगाएको तथ्यांक नै संकलन नभएको जिल्ला प्रशासन कार्यालयकी विपद् व्यवस्थापन फोकलपर्सन लालपुरा आचार्यले बताइन् । उनका अनुसार विपद् व्यवस्थापन समितिले नरहरिनाथका ५ सय ८२, रास्कोटका ८२ र सान्नीत्रिवेणीका १४ परिवारलाई अन्यत्र स्थानान्तरण गर्न सिफारिस गरेको छ । रास्कोटमा एकै परिवारका ५ जना पहिरामा बेपत्ता भएका थिए भने नरहरिनाथ७, बागामा एकै परिवारका ७ र महाबैको नकुगाउँमा ६ जनाको मृत्यु भएको थियो । नरहरिनाथ गाउँपालिका अध्यक्ष धीरबहादुर विष्टले पहिरामा घर गुमाएका परिवारलाई अन्यत्र स्थानान्तरण गर्न विभिन्न ५ ठाउँ प्रस्ताव गरिएको बताए । जिल्लाका ९ वटै स्थानीय तहका ५१ वटा बस्ती पहिरोको जोखिममा छन् । सबैभन्दा बढी नरहरिनाथका १३ बस्तीका करिब ५ सय घर पहिराको जोखिममा छन् । कम जोखिममा रहेको तिलागुफाको टाकुल्ला, छाप्रे, ओखरभित्ता, खल्लालगायतका बस्ती पहिराको जोखिममा रहेको नगरप्रमुख रतनबहादुर शाहीले बताए ।"
नापीकै कर्मचारीले हत्याए सार्वजनिक जग्गा,"खोटाङ (कास) नापी गर्न आएका कर्मचारीले नै सार्वजनिक जग्गा आफ्नो नाममा गरेको खुलेको छ । जन्तेढुंगा गाउँपालिकाको केन्द्र चिसापानीस्थित करिब ३ रोपनी जग्गा नापीका कर्मचारी र स्थानीयको नाममा दर्ता गरिएको खुलेको हो ।मालपोत कार्यालय खोटाङको रेकर्डअनुसार २०४२ मा नापी गर्न आएको टोलीका कर्मचारी (अमिन) चन्द्रबहादुर श्रेष्ठ (कित्ता नं ४९५), तोसलकुमार पोखरेल (कित्ता नं ४९६), स्थानीय प्रेमबहादुर बस्नेत (कित्ता नम्बर ४९७) र सुक्रिमबहादुर राई (कित्ता नं ४९८) को नाममा जग्गा दर्ता रहेको खुलेको जन्तेढुंगा गाउँपालिका अध्यक्ष शंकर राईले बताए । प्रेमबहादुरले आफ्नो नाममा दर्ता गरेर माथबरसिं राउतलाई बेचेको जग्गाको क्षेत्रफल भने चार आना एक पैसा छ ।माथबरसिंले २०६७ चैतमा उक्त जग्गा किनेका हुन् । जग्गाको फिल्ड नक्सा (सात नम्बरे फारम) मा भने कसैको नाममा पनि दर्ता नभएको पाइएको अध्यक्ष राईले बताए । जग्गा पुस्तौंदेखि कसैले भोगचलन नगरेको र फिल्ड नक्सामा समेत पर्ती उल्लेख भएकाले किर्ते गरेर पास गरिएको उनको दाबी छ ।"
अरुणालाई सम्मान,"(पोखरा)  नेपाल महिला भलिबल टिमकी कप्तान अरुणा शाहीलाई शनिबार पोखरामा सम्मान गरिएको छ । उनले नेपाल खेलकुद पत्रकार मञ्चद्वारा पुस २८ मा आयोजित एनएसजेएफ पल्सर स्पोर्ट्स अवार्डमा पिपल्स च्वाइस विधा जितेकी थिइन् । अरुणा जिताऔं अभियानअन्तर्गत पश्चिमाञ्चल भलिबल संघको आयोजनामा भएको सम्मान कार्यक्रममा गण्डकी प्रदेशकी सामाजिक विकासमन्त्री नरदेवी पुनले अरुणालाई सरकारको तर्फबाट एक लाख रुपैयाँ प्रोत्साहनस्वरुप हस्तान्तरण गरिन् । मन्त्री पुनले अरुणालाई बधाइ दिँदै प्रदेश सरकार खेलकुद विकासका लागि प्रतिवद्ध रहेको दाबी गरिन् । उक्त अवसरमा राष्ट्रिय खेलकुद परिषद्का सदस्य राजेशकुमार गुरुङले शाहीलाई व्यक्तिगत ११ हजार नगद सहयोग गरे । अरुणा शाही जिताऔं अभियानअन्तर्गत बचत ३ लाख ७३ हजार ७ सय ५ रुपैयाँ उनलाई हस्तान्तरण गरिएको थियो । भलिबल प्रतियोगिताको टिकट बिक्रीबाट २ लाख ५३ हजारसहित १६ लाख ७३ हजार ७ सय ५ रुपैयाँ संकलन भएको नेपाल भलिबल संघका सल्लाहकार नारायणप्रसाद शर्माले जानकारी गराए । उनका अनुसार संकलित रकममध्ये ईसेवा भोटिङका लागि १० लाख, भलिबल खेल व्यवस्थापनमा २ लाख ७० हजार र अन्य खर्च गरी १३ लाख खर्च भएको थियो । अरुणाले अवार्ड जिताउन खेलेको भूमिका र सहयोगप्रति आभार व्यक्त गरिन् । अवार्ड जितले जिम्मेवारी बढेको उनले बताइन् ।"
बलियो जवाफ फर्काउँदै श्रीलंका,गेल (रोयटर्स) लाहिरू थिरिमानेले बनाएको नटआउट ७६ रन मदतमा श्रीलंकाले इंग्ल्यान्डविरुद्धको पहिलो टेस्टको तेस्रो दिन शनिबार खेलमा फर्कने प्रयास गरेको छ । पहिलो इनिङ्समा १ सय ३५ रनमा समेटिएको श्रीलंकाले दिनको खेल सकिँदा २ विकेटमा १ सय ५६ रन बनाएको छ । अब टिम १ सय ३० रनले मात्र पछाडि छ । यसअघि इंग्ल्यान्डले ४ सय २१ रन बनाएको थियो । त्यसमा जो रुटले उत्कृष्ट आफ्नो चौथो दोहोरो शतक बनाए । उनी इंग्ल्यान्डका लागि आउट हुने अन्तिम ब्याट्सम्यान रहे । उनले २ सय २८ रन बनाए । इंग्ल्यान्डले आफ्नो अन्तिम ६ विकेट ४९ रनमा गुमाएको थियो । श्रीलंकाको दोस्रो इनिङ्समा साम कुरान र ज्याक लेचले समान एक विकेट लिएका छन् । पहिलो दिन ५ विकेट लिएका डम बेसले श्रीलंकाली ब्याट्सम्यानलाई दोहोर्याएर दबाबमा राख्न सकेनन् र उनको प्रदर्शन फिक्का रह्यो । श्रीलंकाले पहिलो विकेटका लागि १ सय १ रनको साझेदारी गरेको थियो ।त्यसमा कुशल परेराले ६२ रनको योगदान दिए ।
भीएस कलेज च्याम्पियन,"काठमाडौं (कास) टिम रावत र भीएस कलेज प्रथम पीएचसीए खुला एसईई थ्री अन थ्री बास्केटबलमा च्याम्पियन बनेका छन् । टिम रावत ब्वाइज र भीएस गर्ल्समा विजेता भए । सूर्योदय एजुकेसन फाउन्डनद्वारा आयोजित प्रतियोगिताको ब्वाइज फाइनलमा टिम रावतले साइपाल एकेडेमीलाई २०१६ स्कोरले हरायो । क्याम्पियनलाई १९१२ ले हराउँदै भीएस तेस्रो भयो । विजेताले २० हजार, दोस्रोले १० हजार र तेस्रोले ५ हजार पुरस्कार प्राप्त गरे ।गर्ल्सको उपाधि भिडन्तमा भीएसले सूर्योदय बी लाई १९१४ स्कोरले पन्छायो । साइपाल बी तेस्रो बन्यो । साइपाल बी ले सूर्योदय ए लाई १४१० ले हरायो । विजेताले १५ हजार, दोस्रोले ८ हजार र तेस्रोले ४ हजार पुरस्कार पाए । ब्वाइजमा टिम रावतका सम्राट भूमि र गर्ल्समा भीएसकी अनिता सुनुवार मोस्ट भ्यालुएबल प्लेयर घोषित भए । ब्वाइजमा भीएसका राजीव आले र गर्ल्समा सूर्योदय ए की सम्झना शाही सर्वाधिक स्कोरकर्ता बने । प्रतियोगिताभर राजीवले ५१ र सम्झनाले ३१ स्कोर गरे । विजेतालाई राष्ट्रिय बास्केटबल टोलीका कप्तान सदीश प्रधान, महिला टोलीकी उपकप्तान प्रीति तुलाचन, आयोजक फाउन्डेसनका अध्यक्ष लक्ष्यबहादुर केसीले पुरस्कृत गरे । आयोजक सूर्योदयले सदीश र प्रीतिलाई नगद १० हजारसहित सम्मान गरेको थियो ।"
रत्नजितविरुद्ध प्रिन्सको अर्को जित,"काठमाडौं (कास) सिल्क ग्रुपका प्रिन्स दाहाल सिरहाको गोलबजारमा जारी सनराइज १० औं पुष्पलाल स्मृति राष्ट्रिय र्याकिङ्ग ब्याडमिन्टनको फाइनल पुगेका छन् ।प्रिन्सले राष्ट्रिय वरीयताका नम्बर एक सेनाका रत्नजित तामाङमाथि २११४, १५२१, २११५ को जित निकाल्दै फाइनल पुगेका हुन् । रत्नमाथि प्रिन्सको यो लगातार दोस्रो जित हो । लगातार आठ पटकका विजेता रत्नलाई प्रिन्सले पराजित गरेका हुन् । यसअघि यसै वर्ष प्रिन्सले चौतारामा भएको सर्वाधिक राशिको प्रतियोगितामा हराएका थिए । अब उनले फाइनलमा उपाधिका लागि एपीएफका दीपेश धामीको सामना गर्नेछन् । धामीले सेनाका प्रफुल महर्जनलाई २११२, १८२१, २११२ले पराजित गरे ।महिलातर्फ १२ औं वरीयताकी जेशिका गुरुङ फाइनल प्रवेश गरिन् । एपीएफकी जेशिकाले भोजपुरकी पूर्व राष्ट्रिय च्याम्पियन तथा नम्बर एक खेलाडी नङसलदेवी तामाङलाई २११३, २११५ ले पराजित गर्दै फाइनलमा हालकी राष्ट्रिय च्याम्पियन सेनाकी रशिला महर्जनको सामना गर्ने भएकी छन् । रशिलाले सेनाकै अमिता गिरीमाथि २१६, १८२१, २११२ को जित निकालिन् ।"

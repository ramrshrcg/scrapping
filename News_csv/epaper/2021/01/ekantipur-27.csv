शीर्षक,विवरण
केटूको चुचुरोमा गुन्जियो सयौं थुँगा,"नेपाली शेर्पाहरूको बहादुरीबिना अरूले आरोहण गर्नै नसक्ने विश्वलाई जानकारी भएको, विदेशीले यी हिमाल आरोहण गरेर कीर्तिमानी बनाउने गरेको अवस्थामा जसरी पनि हिउँदयाममा आरोहण हुन बाँकी एकमात्र केटू हिमालमा रेकर्ड बनाउनुपर्ने बाध्यता रहेको पुर्जाले बताए । पहिलो सगरमाथा आरोही एडमन्ड हिलारी र तेन्जिङ नोर्गे शेर्पापछि ठूलो हलचल ल्याउने काम नेपालीबाट हिमाल आरोहणमा नभएकाले यसपटक जसरी पनि केटू जानैपर्ने थियो, कान्तिपुरसँग कुरा गर्दै उनले भने । तर यसपटक उनको यात्रा सोचेझैं सहज भएन । उनका सामु दुइटा चुनौती थिए । कोरोनाका कारण विश्वभर लकडाउन र २ करोड हाराहारी खर्चको जोहो । कोरोनाको चुनौती त सामना गरे । तर, पैसा जुटाउन उनलाई हम्मे पर्यो । उनले विदेशी कम्पनीसँग सहायताका लागि गुहार्नुपर्यो । २३ दिन लगाएर माघ ३ गते दिउँसो केटूको सफल आरोहण गरेर विश्वभरका मिडियामा पहिलो प्राथमिकता पाइरहेका उनले पर्यटन र सञ्चारमन्त्रीका साथ मञ्चमा बसेका प्रधानमन्त्री ओलीलाई भने, के गर्नु हजुर, गरिब देशमा जन्म भयो न त सरकार बलियो छ । देशबाहिर धनीधनी नेपाली दाजुभाइ पनि थिए तर कसैले हामीलाई सहायता गरेनन्, चित्त दुख्छ । उनले भावुक हुँदै थपे, हामीले गोजीको पैसा झिक्नुपर्यो । देशले के दियो भन्नु भन्दा देशलाई हामीले के दियौं भनेर प्रश्न गर्नु भन्छन् नि, हामीले त्यसै गर्यौं । पुस अन्तिममा काठमाडौंबाट दोहा हुँदै पाकिस्तान पुगेका उनले केटू आरोहण गर्दैगर्दा केही शेर्पा साथी आरोहण रद्द गरेर फर्किने अवस्थामा पुगेको स्मरण गरे । तर हामीले मनैदेखि देशका लागि गर्नुपर्छ भनेर ज्यानको बाजी लगाउँदै आरोहण यात्रालाई निरन्तरता दियौं, उनले खुसी साटे, त्यसै कारण पछिल्लोपटक यो आरोहणको सफलताको समाचार विश्वभरका ४ अर्ब मानिससमक्ष पुगेको छ । आरोहणका क्रममा ३५ किलोको भारी, माइनस ६० डिग्री सेल्सियस तापक्रम, कम्तीमा सय किलोमिटर प्रतिघण्टाको गतिमा बहने हावालाई छिचोल्दै गरिएको आरोहण एक व्यक्तिले नभई सामूहिक रूपमा गरिएको प्रधानमन्त्री उपस्थित रहेको कार्यक्रममा उनले दोहोर्याए । मान्छेलाई लोभ हुन्छ । मान्छे नामको भोगी हुन्छ । टोली नेताले एक्लै अघिअघि चढ्न पनि सक्थ्यो । तर हामीले त्यसो गरेनौं, आरोहण गर्दाको पल सम्झिए, चुचुरोमा पुग्नुअघि १० मिनेट एक ठाउँमा सबै जम्मा भयौं । राष्ट्रिय गान गाउँदै एकैसाथ राष्ट्रिय झन्डा फहराउँदै चुचुरोमा पाइला राख्यौं । नेपाली एकताबद्ध हुँदा विश्वसामु के गर्न सकिँदैन भन्ने आफूहरूले सन्देश दिन चाहेको उनले उल्लेख गरे । हामी एक भयौं भने जित हासिल गर्न सक्छौं । विभाजित भयौं भने असफल हुन्छौं, हाल पार्टी विभाजन झेलिरहेका प्रधानमन्त्रीलाई यसो भनिरहँदा फ्लोरमा बसेका अतिथिहरूले तालीले हुटिङ गरे । के गर्ने, देश गरिब भए पनि हाम्रो मन ठूलो छ । सोच बढी छ, यति भनेपछि प्रधानमन्त्री अघिल्तिरको भुइँमा राखिएका कुर्सीमा बसेका आफ्ना ८ आरोही साथीलाई उनले कुर्सीबाट उठ्न भने । राष्ट्रिय झन्डा, खादा र अबिरले सिँगारिएका उनका सहयात्री पनि उठे । हलमा फेरि ताली गुन्जियो । पुर्जाले प्रधानमन्त्रीतर्फ हेर्दै भने, यो इतिहास अब कहिल्यै दोहोरिँदैन । प्राइममिनिस्टर सर, तपाईं हाम्रो अभिभावक हुनुहुन्छ । हामी तपाईंका बच्चाहरू हौं । तपाईंका छोराहरूले विश्वमा नेपाललाई छाती फुलाएर, ज्यान ठोकेर परिचय गराएर आयौं । चुचुरोमा हामीले नेपालको झन्डा लगेका थियौं । अब हाम्रो टिमका तर्फबाट त्यो झन्डा देशका लागि तपाईंलाई हस्तान्तरण गर्न चाहन्छौं । यति भनेर उनी झन्डा दिन प्रधानमन्त्रीको कुर्सीछेउ गए । चुचुरोमा फहराइएको झन्डा ९ जना आरोहीले एकसाथ प्रधानमन्त्रीलाई हस्तान्तरण गरे । हलमा भेला भएका पर्यटन व्यवसायी, आरोही, तिनका परिवारजन र संघसंस्थाका प्रतिनिधिले फेरि सम्मानसाथ ताली पड्काए । झन्डा हस्तान्तरण गर्नुअघि प्रधानमन्त्रीको सुरक्षार्थ खटिएका सैनिकले उक्त झन्डालाई सेनिटाइज गरेका थिए । बालुवाटार जानुअघि पुर्जाले बिहान पर्यटन बोर्डमा आयोजित कार्यक्रममा खोइ हाम्रो सरकार भन्दै दुःख पोखेका थिए । पर्यटन बोर्डका सीईओ धनञ्जय रेग्मी प्रमुख अतिथि रहेको कार्यक्रममा उनले भनेका थिए, यसपटक हामीले हड्डीदेखि नै देशको नाम फेरि एकपटक विश्वसामु पुर्याउने सपना देख्यौं । विश्वसामु हाम्रो सन्देश प्रस्ट थियो । कुनै एक व्यक्ति लोभी भएर वा स्वार्थी भएर होइन, हामी सप्पै राष्ट्रिय गान गाउँदै एकैपटक चुचुरोमा पुग्यौं । हामीले हाम्रा राजनेतालाई पनि सन्देश दिनु थियो । त्यसैले एक्लै होइन, १० जनाले एक साथ मिलेर चुचुरोमा पाइला राख्यौं । पाकिस्तानबाट दोहा हुँदै सोमबार राति त्रिभुवन अन्तर्राष्ट्रिय विमानस्थलमा आइपुगेका १० मध्ये ९ आरोहीलाई पाकिस्तानमा पनि भव्य स्वागत गरिएको थियो । पुर्जाका अनुसार त्यहाँका राष्ट्रपति, सेना प्रमुख, पर्यटनमन्त्रीलगायतले स्वागत गरेका थिए । तर, मंगलबार काठमाडौं विमानस्थल र बोर्डमा पर्यटनमन्त्री भानुभक्त ढकाल गएनन् । उनले विमानस्थलमा सचिव यादव कोइरालालाई पठाएका थिए भने बोर्डको कार्यक्रममा उपसचिव मीरा आचार्यलाई । प्रधानमन्त्री ओलीले टोली केटू आरोहणमा जाने बेला सरकारलाई जानकारी गराएको भए सहयोग गर्न सकिने बताए । उनले अब सरकारले आरोहण क्षेत्रका व्यक्तिका लागि छुट्टै सम्मान पदक स्थापना गरिने आश्वासन पनि दिए । प्रधानमन्त्रीले बोलिसकेपछि पुर्जाले फेरि समय मागे । पछि भेटौं भने चान्स पाइन्न होला । प्रधानमन्त्रीज्यू, अब हामी हिमाल आरोहणमा नयाँ उचाइमा जाने बेला भएको छ । आरोहण मात्रै पुरानो भयो, विश्वलाई पर्यटनमा केही नयाँ गरेर देखाउन चाहन्छौं । अब हिमाल आरोहण गरेर चुचुरोबाटै उडेर फर्किने योजना बनाउँदै छौं । यसमा सरकारले सहयोग गर्नुपर्यो, उनले भने, यो परियोजनालाई प्रधानमन्त्री, पर्यटनमन्त्रीलगायतसँग अग्रिम सहयोगको आशा राखेका छौं ।उनको कुरा सुनिसकेपछि प्रधानमन्त्रीले टाउको हल्लाउँदै सहमतिको इसारा गरे । पुर्जाले अबको समय नेपालमै रहेर पर्यटनमा असम्भव कामलाई सम्भव बनाउँदै युवा पुस्तालाई प्रेरणा दिने काममा लागिरहने बताएका छन् ।"
प्रधानन्यायाधीशका प्रश्नैप्रश्न,"केके सोधे ? बहुमतको सरकारले विघटन गर्न किन नपाउने ? अरु सरकार नबन्ने भएकाले सोझै विघटन गर्न किन नमिल्ने ? प्रधानमन्त्रीले राजीनामा दिादा स्थिरता आउाछ त ? बहुमत नपुग्ने दुई दलले बराबर मत ल्याए के हुने ? निर्णय बदर गरेर पनि प्रधानमन्त्रीले फेरि विघटन गरे (भने) ? प्रधानमन्त्री होइन, दलले सरकार चलाउादिना भने के गर्ने ? फेरि सरकार चलाऊ भनेमा जनताको हित हुन्छ कि अहित ?"
"रातमा मगनी, रातमै बिहे","तर, उनीहरू अलग बस्न सकेनन् । पुनः उनीहरू भागे । किशोरीका बाबुले पुस २३ मा छोरीलाई भगाएर बालविवाह गरेको भन्दै कारबाहीका लागि प्रहरीमा उजुरी गरे । केटालाई प्रहरीले पक्राउ गर्यो । किशोरीलाई अभिभावकको जिम्मा लगायो । इलाका प्रहरी कार्यालय रामपुर ठोक्सिलाका इन्स्पेक्टर तेजबहादुर दाहाल भन्छन्, यो घटनाले किशोरीलाई मानसिक रूपमा असर परेको बुझिएको छ ।कोरोना संक्रमणकालमा समेत प्रदेश १ का विभिन्न जिल्लामा बालविवाह भइरहेका थिए भन्ने माथिका केही दृष्टान्तले प्रस्ट पार्छ । गत चैतदेखि १० महिना विद्यालय बन्द भए । यही समयमा बालबालिकासँग सम्बन्धित यस्ता धेरै घटना भएको पाइएका छन् । यस्ता घटना समाजमै मिलापत्र गरेर लुकाउने प्रवृत्तिले मुद्दाका रूपमा निकै कम कारबाहीको चरणमा पुग्छन् । कोरोना कालमा प्रदेशका चार जिल्लाबाट यस्ता ६ वटा मुद्दा मात्रै प्रहरीमा दर्ता भएका छन् । मोरङ र उदयपुरमा दुईदुई तथा खोटाङ र पाँचथरमा एकएक वटा घटनाका मात्रै उजुरी प्रहरीमा पुगेका हुन् । धेरै घटना त प्रहरीसम्म पुग्दै पुगेनन्, बाल सहभागितामा कार्यरत संस्थाहरूको साझा समूह (कन्सोर्टियम नेपाल) की प्रदेश संयोजक स्वस्तिका पोखरेल भन्छिन्, लकडाउनका कारण प्रहरीसम्म मुद्दा पुर्याउनै पनि असहज भयो । कानुनले विवाह गर्ने न्यूनतम उमेर २० वर्ष तोकेको छ । उल्लंघन गरेमा बालबालिकाको उमेरअनुसार बढीमा तीन वर्षसम्म कैद र १० हजार रुपैयाँसम्म जरिवाना गर्न सक्ने प्रावधान छ । बालविवाह अन्त्यका लागि राष्ट्रिय रणनीति २०७२ अनुसार नेपालमा बालविवाहको दर ग्रामीण क्षेत्रमा बढी छ । ग्रामीण क्षेत्रमा बसोबास गर्नेमध्ये ४३ प्रतिशत र सहरमा २७ प्रतिशत महिलाले १८ वर्ष नपुग्दै विवाह गर्ने गरेको उल्लेख छ । कानुनको उल्लंघन गरेर विवाह गर्ने गराउनेलाई कारबाही हुन्छ, प्रदेशका प्रहरी प्रमुख डीआईजी ईश्वरबाबु कार्की भन्छन्, उमेर नपुग्दै किशोरकिशोरी भागेर विवाह गरेका घटनामा विभिन्न किसिमका हिंसामा खासगरी किशोरीहरू पर्ने गरेको पाइएका छन् । विराटनगरका आसपासका ग्रामीण भेगमा बालविवाहका नरोकिएको नेपाल बालमजदुर सरोकार केन्द्र (सिविन) का प्रदेश इन्चार्ज वासु अधिकारीले बताए । उनका अनुसार लकडाउनकै बेला एक रात जनकपुरबाट आएको परिवारले उमेर नपुगेकी किशोरीलाई एकै रात मगनी र बिहे गरेर दुलही बनाई सुटुक्क लगेको घटना अलि ढिला थाहा भयो । सिविन विराटनगरका अनुसार सन् २०२० मा प्रदेश १ का विभिन्न प्रहरी कार्यालयहरूमा बालविवाहका ३४ वटा उजुरी दर्ता भएका छन् । प्रहरीसँगको सहकार्यमा कतिपय मुद्दा हामीले बदर गराएका छौं, सिविनका इन्चार्ज अधिकारीले भने, धेरैजसो मुद्दा अदालतमा छन् । विद्यालयको पाठ्यक्रमको सामाजिक शिक्षामा बालविवाह गर्न नहुने र गर्दा कारबाही हुने कानुनी प्रावधानबारे पनि प्रस्ट पारिएको छ । यद्यपि बालविवाह नघटेको बताउँछन् मोरङ रतुवामाईस्थित सिद्धकाली माविका प्रधानाध्यापक घनश्याम तिम्सिना । भन्छन्, कतिपय समुदायमा सानैमा विवाह गर्ने संस्कारहरू छन्, यसले पनि बालविवाहलाई टेवा पुगेको देखिन्छ । मनोविश्लेषक करुणा कुँवरका अनुसार अभिभावक र शिक्षकले किशोरकिशोरीका निजी र भावनात्मक कुराहरू नबुझ्दा बालविवाहजस्ता घटनाहरू बढेको हुन सक्ने बताउँछिन् । यो बेला शिक्षक र अभिभावक साथी बन्न जरुरी हुन्छ, उनले भनिन्, त्यसो गर्दा उनीहरूका धेरै समस्या समाधान हुन्छन् । किशोरावस्थामा हुने शारीरिक वृद्धि, यौन शिक्षालगायतका कुरा पाठ्यक्रममा समावेश गरिने तर पढाउने बेलामा शिक्षकहरू नै लजाउने प्रवृत्ति देखिन्छ । अभिभावक, शिक्षक र हाम्रो शिक्षा प्रणाली नै दोषी छन्, उनले भनिन् ।"
७ केजी चरेससहित २ जना पक्राउ,काठमाडौं (कास) काठमाडौंको रविभवनबाट ६ केजी ८ सय ६ ग्राम चरेस र ६ लाख ६२ हजार रुपैयाँसहित २ महिला पक्राउ परेका छन् । महानगरीय प्रहरी वृत्त कालिमाटीको टोलीले दक्षिणकाली नगरपालिका७ घर भई बलम्बु बस्दै आएकी ३७ वर्षीया रिता खड्का र थाक्रे गाउँपालिका९ धादिङकी २९ वर्षीया अमृता तामाङलाई सोमबार पक्राउ गरेको हो । दुवैलाई मंगलबार अदालतबाट म्याद थप गरेर थप अनुसन्धान अघि बढाइएको छ । वृत्तका डीएसपी अपिल बोहराका अनुसार खड्काको झोला खानतलासी गर्दा ३ सय १२ ग्राम र तामाङको साथबाट ४ सय ४ ग्राम बरामद गरिएको थियो । तामाङको कोठाको खाटमुनि लुकाइएको अवस्थामा ६ केजी ९० ग्राम थप चरेस भेटिएको थियो । बोहराका अनुसार उनीहरू चरेस र गाँजाका पेसेबर कारोबारी हुन् । पछिल्लोपटक ग्राहक खोज्दै रविभवन क्षेत्रमा आएका दुवैलाई गोप्य सूचनाका आधारमा नियन्त्रणमा लिएर खानतलासी गर्दा केही परिमाण भेटिएको र पछि कोठा खानतलासी गर्दा थप चरेस बरामद भएको डीएसपी बोहराले जानकारी दिए । चरेस कारोबारीको सूचना पाएपछि प्रहरी ग्राहकको भेषमा पुगेको थियो । आरोपित तामाङ यसअघि पनि थानकोटबाट पक्राउ परेकी थिइन् । उनले प्रहरीलाई दिएको बयानमा श्रीमान्को दुवै मिर्गौला फेल भएको र उपचारका लागि पैसा जुटाउन चरेस कारोबारमा लागेको उल्लेख गरेकी छन् ।
विवाद मिलाउन आयोगलाई अवरोध,"(काठमाडौं)  निर्वाचन अवधिमा पनि राजनीतिक दलसम्बन्धी विवाद निरूपण गर्न सकिने गरी निर्वाचन आयोगले गरेको नियमावली संशोधनको वैधता कायम गर्न र त्यसअनुसार कार्यान्वयनमा जाने प्रक्रियामा सरकारी अवरोध सिर्जना भएको छ । आयोगले गरेको राजनीतिक दलसम्बन्धी नियमावलीको संशोधनलाई सरकारले तीन साता बितिसक्दा पनि राजपत्रमा प्रकाशन गरिदिएको छैन । राजपत्रमा प्रकाशित नहुँदा निर्वाचन अवधि सुरु भएपछि पनि दलको विवाद निरूपण गर्न सक्ने भन्ने आयोगले गरेको संशोधित व्यवस्थाले कानुनी वैधता पाउन नसकेको हो ।निर्वाचन आयोगले पुस १९ मा राजनीतिक दलसम्बन्धी नियमावलीलाई संशोधन गरेको थियो । राजनीतिक दलसम्बन्धी नियमावलीमा रहेको निर्वाचन अवधिभर राजनीतिक दलसम्बन्धी विवादमा कुनै कारबाही नगरिने व्यवस्थालाई नियमावलीबाट आयोगले हटाएको थियो । नियमावलीमा गरिएको उक्त संशोधनप्रति प्रधानमन्त्री केपी शर्मा ओलीले असन्तुष्टि व्यक्त गरेका थिए । उनको सचिवालयका तर्फबाट प्रमुख आयुक्त र अन्य आयुक्तलाई नियमावली संशोधन गरिएकोप्रति असन्तुष्टि प्रकट गरेको स्रोतले जनाएको छ । आयोगले संशोधित नियमावली छाप्न मुद्रण विभागमा पठाएको थियो । आयोग स्रोतका अनुसार विभागमा पठाइएको तीन साता बढी भइसक्दा पनि राजपत्रमा छापिएको जानकारी आएको छैन ।विभाग स्रोतका अनुसार आयोगले सूचना प्रकाशन गर्न पठाएको चिठी विभागमा पुस २४ गते दर्ता भएको थियो । लगत्तै चिठी विभागबाट मन्त्रालयका सचिव हरिप्रसाद बस्याल हुँदै सञ्चार तथा सूचना प्रविधिमन्त्री पार्वत गुरुङकहाँ पुगेको थियो । यो विषयमा मन्त्री गुरुङ र सचिव बस्यालले केही बताउन चाहेनन् । केही सार्वजनिक लिखत प्रमाणीकरण (कार्यविधि) ऐन र नियमावली २०६३ ले सरकार तथा संवैधानिक निकायहरूले बनाउने नियमलाई राजपत्रमा प्रकाशन गर्नुपर्ने व्यवस्था गरेको छ । राजपत्रमा प्रकाशित भएपछि मात्रै ती कार्यान्वयनमा आउने गरेको छ । आयोगले नियमावलीमा गरेको संशोधनलाई राजपत्रमा प्रकाशन गर्नबाट रोक्नुको अर्थ, त्यसलाई कार्यान्वयनमै जान नदिनु हो, आयोग स्रोतले भन्यो, नियमावली संशोधन गर्दाकै बखत ओली पक्षबाट त्यसलाई लिएर आपत्ति प्रकट गरिएको थियो । निर्णय गरिसकेको विषयबाट आयोग फिर्ता हुने कुरै भएन । त्यसपछि त्यसलाई कार्यान्वयनमा जान नदिन राजपत्रमा प्रकाशित हुनैबाट रोक लगाइएको देखिन्छ ।राजनीतिक दलसम्बन्धी नियमावलीको नियम २३ को उपनियम (६) मा लेखिएको छ यस नियममा अन्यत्र जुनसुकै कुरा लेखिएको भए तापनि निर्वाचन अवधिभर विवाद निरूपण सम्बन्धमा कुनै कारबाही गरिने छैन । त्यसअनुसार आयोगले पुस २० गतेबाट राजनीतिक दलको विवादमा हात हाल्न पाउँदैन । निर्वाचन आयोग ऐनले निर्वाचन हुने मितिभन्दा १ सय २० दिन अगाडिदेखि निर्वाचनको अन्तिम परिणाम सार्वजनिक नभएसम्मको समयलाई निर्वाचनको अवधि मानेको छ । त्यसअनुसार वैशाख १७ गते हुने मतदानका लागि पुस २० गतेबाट निर्वाचन अवधि सुरु भइसकेको छ । अघिल्लो निर्वाचनबाट सबैभन्दा ठूलो दल बनेको सत्तारूढ नेकपाभित्र विवाद चुलिएका बेला त्यसलाई हेर्दिन भन्ने सामर्थ्य आयोगले राख्दैनथ्यो । नेकपाको विवाद निरूपण नभए निर्वाचन नै प्रभावित हुन्छ भन्ने सकारात्मक मनसायले नियमावलीमा संशोधन गरिएको हो, ती पदाधिकारीले भने, अब निर्वाचन अवधि सुरु भइसक्यो, तपाईंहरूको विवाद हेर्न सक्दिनभन्दा झन् अप्ठ्यारो हुन्थ्यो । तर नेकपाबाट दलको मान्यतासम्बन्धी मागदाबी आएन । अर्कोतिर, सत्तारूढ पक्षलाई नियमावली संशोधन नै मन परेन, उसले रोकिदियो । आयोगले नियमावलीको नियम २३ (६) मा रहेको प्रावधान हटाएको थियो । त्यसले निर्वाचन अवधिभित्र पनि दलको विवाद हेर्न सकिने बाटो आयोगले खोल्न खोजेको थियो ।साथै, निर्वाचन प्रयोजनका लागि दल दर्ताको प्रक्रिया सकिएर विवाद निरूपण भएको अवस्थामा दुवै पक्षलाई निर्वाचन प्रयोजनकै लागि दल दर्ता गर्न छोटो अवधि दिन सकिने व्यवस्था नियमावलीमा थपिएको थियो । नियमावलीको नियम १६(१) मा १(क) थप गरी विवाद निरूपणपछिको अवस्थामा दल दर्ताका लागि छुट्टै समय दिन सकिने व्यवस्था गरिएको छ । नेकपाको विवाद निरूपण र निर्वाचनलाई सहज होस् भनेर नियमावलीमा दुईवटा संशोधन गरिएको थियो । तर संशोधित नियमावली कार्यान्वयनमा नआएपछि नेकपाको विवादमा छिर्न आयोगलाई अब कठिनाइ हुनेछ, आयोग स्रोतले भन्यो, त्यसो हुँदा वैशाखमा हुने भनिएको निर्वाचन यसै कारणले पनि रोकिनेछ ।जुन ढंगले नियमावली संशोधनलाई कार्यान्वयनमा जानबाट रोकियो त्यसबाट ओली पक्ष नेकपाको विवादलाई यथास्थितिमै राख्न खोजिएको प्रस्टिन्छ । आयोगको पछिल्लो निर्णयले ४ सय ४१ सदस्यीय केन्द्रीय समितिलाई मान्यता दिइसकेको छ । ओली पक्षले गरेको विधान संशोधन र केन्द्रीय समितिको विस्तारले वैधानिकता पाएको छैन । ४ सय ४१ को बहुमत सदस्य पुष्पकमल दाहाल र माधवकुमार नेपाल पक्षमा रहेको छ । ओली पक्षसँग दलको मान्यता मागदाबी गर्नलाई उक्त संख्याको ४० प्रतिशत पनि केन्द्रीय समितिको साथ छैन । आयोग स्रोतले भन्यो त्यही भएर पनि नेकपाको विवाद यथास्थितिमै रहोस् भन्ने मनसाय ओली पक्षको देखिन्छ । अर्कोतिर, दाहालनेपाल पक्ष पनि दलको मान्यतासम्बन्धी मागदाबी लिएर नजाऊन् र गएछन् भने पनि आयोगले निर्वाचन अवधिमा हेर्न मिल्दैन भनेर नियमावली संशोधनमा रोक लगाइएको आशंका गरिएको छ ।पूर्वप्रमुख निर्वाचन आयुक्त नीलकण्ठ उप्रेतीले सत्तारूढ दल नेकपाको किचलोले नै वैशाखको चुनाव नहुने वातावरण बन्दै गएको बताए । भोलि सर्वोच्च अदालतले निर्वाचनमा जाने आदेश दिएको अवस्थामा पनि नेकपाको विवाद निरूपण नभएको अवस्थामा चुनाव हुने अवस्था रहँदैन, उनले भने, नेकपाको दुवै पक्ष विवाद निरूपणका हिसाबले अगाडि नबढ्दा समस्या भएको छ । ठूलो दल नेकपालाई बाहिर राखेर पनि चुनाव गराउन सकिँदैन । उनले आयोगले गरेको निर्णयलाई कार्यान्वयनमा जानबाट सरकारले रोक्न नसक्ने बताए । राजपत्रमा प्रकाशित नभएसम्म संशोधित नियमावली कार्यान्वयनमा आउन नसक्ने भन्दै उनले किन प्रकाशित नगरेको हो भनेर आयोगले सोध्नुपर्ने उल्लेख गरे । निर्वाचनका बेला आयोग शक्तिशाली निकाय हो, सरकार आयोगको सहयोगी हुनुपर्छ, उनले भने, कसैले असहयोग गरेको हो भने आयोगले त्यसमाथि कारबाहीको प्रक्रिया बढाउन सक्छ । उप्रेतीले भनेजस्तै लामो अवधि भइसक्दासम्म नियमावली प्रकाशित नभएको विषयमा आयोगले कुनै चासो देखाएको देखिँदैन । आयोग स्रोतले भन्यो मुद्रण विभागलाई पछिल्लो समयमा आयोगबाट कुनै ताकेता गरिएको छैन ।त्यस्तै, दलको मान्यतासम्बन्धी विवाद निरूपणका सम्बन्धको मागदाबीको निवेदन पनि अब लिन नमिल्ने वा निवेदन दर्ता गरिए पनि त्यसमाथि सुनुवाइ गर्न नसकिने अवस्था रहेको आयोग स्रोतले उल्लेख गरेको छ । राजनीतिक दलसम्बन्धी ऐनको दफा ४४(१) ले दलको नाम, छाप, विधान, झन्डा, चिह्न वा पदाधिकारी, केन्द्रीय समितिमाथि दाबी गर्ने पक्षले दलको केन्द्रीय समितिको ४० प्रतिशत सदस्यको हस्ताक्षरसहित विवाद प्रारम्भ भएको ३० दिनभित्र आयोगसमक्ष आधार तथा प्रमाणसहित दाबी पेस गर्नुपर्ने भनेको छ । आयोग स्रोतले नेकपामा विवाद प्रारम्भ भएको ३० दिन कटिसकेकाले त्यसअनुसारको निवेदन लिन पनि अब आयोगलाई कठिनाइ हुने उल्लेख गरेका छन् । निवेदन दर्ता गरिहाले नियमावली संशोधन कार्यान्वयनमा नआएकाले निर्वाचन अवधिमा उक्त विवादको निरूपण गर्न नसकिने अवस्थासमेत रहेको ती स्रोतको भनाइ छ ।आयोगले दलको मान्यतासम्बन्धी मागदाबी लिएर आउनुस् भनेर ७ दिनको समय दिएर आग्रह गरेकै थियो, त्यसबेलामा वास्ता गरेनन् । अब त्यही दफाअनुसार आए पनि ३० दिन कटिसकेकाले आयोगलाई कानुनअनुसार कठिनाइ हुन्छ, आयोग स्रोतले भन्यो, आयोगको पछिल्लो निर्णयउपर चित्त नबुझेको पक्ष अदालत जानु नै सही बाटो हुन्छ । नेकपाको विवाद अदालत पुगेको अवस्थामा त्यसको निरूपणले थप महिनौं समय लाग्न सक्ने र त्यसको असर निर्वाचनलाई नै पर्नेछ ।आयोगले राजनीतिक दलसम्बन्धी ऐनको दफा ५१ अनुसार दुवै पक्षले विवरण हेरफेरका लागि गरेको आग्रहलाई अस्वीकार गरिसकेको छ । दुवै पक्षलाई त्यसको जानकारीसमेत पठाइसकिएको छ । विवाद बढेपछि दुवै पक्षले अलगअलग ढंगले केन्द्रीय समितिको बैठक बसेर गरेका निर्णयहरू आयोगले स्वीकार नगरेपछि नेकपा औपचारिक रूपमा फुटेको मानिएको छैन । त्यस निर्णयउपर दाहालनेपाल पक्षका नेताहरूले चित्त बुझाएका छैनन् । उक्त पक्षका नेताहरू लीलामणि पोखरेल र राजेन्द्र पाण्डे मंगलबार आयोग पुगेर आयोगको निर्णयप्रति असन्तुष्टि जनाएका छन् । उनीहरूले बहुमत केन्द्रीय सदस्य रहेको पक्षमा आयोगले निर्णय नलिनुले आशंका बढेको उल्लेख गरेका थिए । आयोगका पदाधिकारीहरूले दफा ४४ अनुसार दलको मान्यतासम्बन्धी मागदाबी नआएकाले केन्द्रीय समितिको बहुमत र अल्पमतका विषयमा प्रवेश गर्ने अधिकार आयोगलाई नरहेको बताएका थिए ।"
नागरिक आन्दोलन केका लागि ?,"(काठमाडौं)  शिल्पी थिएटरकी रंगकर्मी पवित्रा खड्का सोमबारको नागरिक आन्दोलनमा आफ्नो आवाज मिसाउन गएकी थिइन् । प्रहरीले पानीको फोहोरा र लाठीचार्ज गर्दा कसोकसो जोगिइन् । २९ वर्षीया पवित्रा कोरोना संक्रमणको महामारीमा सरकारले खेलेको भूमिका र नागरिकका कुनै पनि अपेक्षा सरकारबाट पूरा नहुने अवस्था देखेर गुम्सिएकी थिइन् । ११ रंगकर्मीसँगै आन्दोलनमा पुगेकी उनले भनिन्, हामीलाई राजनीतिको हिसाबकिताब थाहा छैन । चित्त नबुझेको कुरामा बोल्नुपर्छ भनेर आन्दोलनमा गएका हौं । पवित्रा खड्का जस्तै तन्नेरी पुस्ता किन नागरिक आन्दोलनमा सहभागी भइरहेको छ ? यो प्रश्नको अन्तर्यमा पछिल्लो विकसित राजनीतिक घटनाक्रमले निम्त्याएको उकुसमुकुस मात्रै छैन, नागरिकस्तरमा विकास भइरहेको छटपटी पनि छ । यस्तो छटपटीको फाइदा प्रधानमन्त्री केपी शर्मा ओलीको कदमपछि सडकमा पुगेका दलहरूले मात्रै पाउँछन् भन्ने छैन । तेस्रो जनआन्दोलन जरुरी भएको ठान्ने पवित्राले आफूजस्तै साथीहरू कुनै दल वा राजनीतिकवादको तर्फबाट आन्दोलित नभएको बताइन् । शक्ति दुरुपयोग गर्ने र मान्छेलाई मान्छे नसोच्ने प्रवृत्तिविरुद्ध हामीले बोलेका हौं, उनले भनिन् । सोमबारको आन्दोलनप्रति सरकारले देखाएको व्यवहारपछि के तेस्रो नागरिक आन्दोलन सुरु भएको हो ? हो भने यसका माग र मुद्दा कहाँसम्म पुग्छ ? नागरिक तहबाट गरिने प्रश्नको घेरामा प्रधानमन्त्री ओलीको कदम मात्रै परेको छ ? वा उनीसँगै हिजोसम्म सहयात्रा गरेकाहरू र विपक्षी दलसम्म पनि पुग्छ ? यस्ता प्रश्न पनि सँगै उठेका छन् । नागरिक आन्दोलनमा अग्रभागमा देखिएका लेखक सञ्जीव उप्रेती नागरिकका विभिन्न तह र तप्का अहिले अनेकन् मुद्दामा आन्दोलित देखिएको र यस्ता आन्दोलन जुनसुकै बेला मूल प्रवाहमा आउने अनि तेस्रो नागरिक आन्दोलनको उभार देखिने आकलन सुनाउँछन् । उनले कमलपोखरी जोगाउन आन्दोलित सम्पदाकर्मी र स्थानीय तथा आन्दोलित खोकनावासीका उदाहरण दिँदै यस्ता आन्दोलनका असन्तुष्टि नागरिक आन्दोलनमा मिसिने सम्भावना रहेको बताए । उप्रेतीले नागरिक आन्दोलन प्रतिनिधिसभा पुनःस्थापनामा मात्रै सीमित हुने हो वा लोकतन्त्रको मूल्य जोगाउन अरू मुद्दा पनि सँगसँगै उठाउनुपर्ने हो भन्नेबारेमा मार्गनीति तयार भइरहेको जानकारी दिए । उनले भने, कस्ता भाष्य तयार गर्ने भन्नेबारे छलफल हुँदै जाला तर प्रतिनिधिसभा पुनःस्थापना मात्रैले हुँदैन । लेखक उप्रेतीले सडकमा आएका दलहरूलाई पनि सुधार्न उनीहरूले वाचा नै गर्नुपर्ने अवस्था आएको बताए । दलहरूसँग प्रस्ट एजेन्डा देखिँदैन । ओलीलाई हटाएर अरू कसैलाई ल्याउने हाम्रो एजेन्डा हुन सक्दैन, उनले भने । संविधान बनेपछिका वर्षहरूमा प्रतिगमन कहाँकहाँ भयो भन्नेमा स्पष्ट हुनुपर्ने उल्लेख गर्दै उनले अधिनायकवादी प्रवृत्ति ओलीमा मात्रै नभएर उनीसँग सहयात्रा गरेका अन्य नेताहरूमा पनि देखिएको बताए । उनले भने, यतिबेला ओलीबाट मात्रै होइन, सबै दलको भूमिकाबाट लोकतन्त्रमाथि खतरा देखिँदै गएको छ । खतराहरूको यो शृंखलामा पछिल्लो समय भने ओलीतन्त्रको दमन बढ्दै जाने र क्रमशः वाक् स्वतन्त्रता खुम्चिन सक्ने भय उनले देखेका छन् । त्यसैले पनि सामाजिक न्यायसहितको लोकतन्त्रका लागि हामीले बोलिराख्नुपर्छ, उनले भने । त्रिभुवन विश्वविद्यालयका पूर्वउपकुलपति केदारभक्त माथेमालाई सोमबारको शान्तिपूर्ण नागरिक आन्दोलनमा चिसो पानीको फोहोरा हानेको दृश्य टीभीमा देख्दा दाँतै किटिने गरी रिस उठेको थियो । दलहरूको बेहोरा, सामाजिक न्यायको थिति देख्दा आफूलाई बेस्सरी रिस उठ्ने सार्वजनिक अभिव्यक्ति दिँदै आएका उनले पछिल्लो राजनीतिक कदमपछि देखा परेको अप्ठ्यारोलाई अँध्यारो सुरुङभित्र छिरेको समयको संज्ञा दिए । उनले प्रधानमन्त्री ओलीले यस्तो अनिश्चयभित्र देशलाई धकेल्न नहुने बताए । प्रतिनिधिसभा ब्युँतिए पनि अनिश्चितता छ, प्रतिनिधिसभाको मृत्यु भएपछि पनि अनिश्चितता छ, उनले भने । उनले ओली प्रवृत्ति भोलि अरूले पनि बोक्लान् कि भन्ने खतरा आफूले देखिरहेकाले अनिश्चितताको कुरा गरिरहेको प्रस्ट्याए । त्यसो भए अबको बाटो के हुन सक्छ त ? उनले सरल उत्तर दिए, नागरिक आन्दोलनले प्रतिनिधिसभा पुनःस्थापना मात्रै नभनेर लोकतन्त्रको मूल्य मान्यतालाई संवर्द्धन गर्ने र संघीयतालाई हुर्काउने भनेर जुन संविधान बनाइएको थियो त्यसलाई थप प्रस्ट्याउने गरी जानुपर्छ । ओलीको पछिल्लो कदमपछि पनि नेपाली नागरिक किन उठेनन् भनेर आफूले चिन्ता गरिबसेका बेला नयाँ पुस्ताका तन्नेरी पनि सडकमा देखिँदा आशावादी भएको माथेमाले बताए । उनले नागरिकमा छटपटी गुम्सिरहेको उदाहरण दिनका निम्ति ९४ वर्षीय वरिष्ठ अधिवक्ता कृष्णप्रसाद भण्डारी किन अदालतमा बहस गर्न उभिए भन्ने प्रश्नको उत्तर खोज्नुपर्ने सुझाए । २०३२ सालमा आफूलाई तत्कालीन जाँचबुझ केन्द्रले बयानका निम्ति बोलाउँदा कानुनी सहयोग गरेका भण्डारी यो उमेरमा पनि किन लोकतन्त्र जोगाउन उठे भनेर खोज्ने हो भने नागरिकमा कतिसम्म छटपटी रहेछ भन्ने बुझ्न सकिने माथेमाको भनाइ छ । उनले प्रश्न गरे, उहाँजस्तै कोठामा चुपचाप बसेको मान्छे किन सडकमा आउन तयार भइरहेको छ ? माथेमाले प्रधानमन्त्री ओलीको समृद्धिको बखानमा संघीयता, समानता र सामाजिक न्यायजस्ता सबै कुरा ओझेलमा परेको बताए । नागरिक उठ्नै पर्ने भइसकेको थियो । यसरी उठेकालाई मण्डलेलाई जस्तो सरकारले पानीको फोहोरा हानेपछि त तेस्रो आन्दोलन आफैं उठ्ने भइहाल्यो नि, उनले भने । मानवअधिकारकर्मी मोहना अन्सारी सोमबारको नागरिक आन्दोलनका वक्तामध्ये एक थिइन् । अधिकारको पैरवी गर्ने अन्सारी सोमबारको शान्तिपूर्ण आन्दोलनले तेस्रो जनआन्दोलनको संकेत दिएको बताइन् । उनले शान्तिपूर्ण भेला हुन पाउने संविधानप्रदत्त नागरिक हकलाई कुण्ठित पार्ने प्रयास भएपछि नागरिक उठिरहने तर्क गरिन् । हामीलाई दमन गरेर सरकारले के सन्देश दिन खोजेको हो भनेर खोज्नुपर्ने भएको छ, उनले भनिन् । मानवअधिकारकर्मी अन्सारीले प्रतिनिधिसभा पुनःस्थापनामात्रै नभएर संविधानकै संरक्षणका निम्ति सडकमा बोल्नुपर्ने अवस्था आएको सुनाइन् । उनले संविधानले व्यवस्था गरेको गणतन्त्र, धर्म निरपेक्षता, संघीयताजस्ता सबै व्यवस्थालाई बदनाम गर्ने प्रयत्न सरकारबाट भएको उल्लेख गर्दै यहीबीचमा संवैधानिक निकायहरूलाई पनि निकम्मा बनाउने काम भएको बताइन् । उनले भनिन्, यो बन्द कोठाभित्र लेनदेन गर्ने र जनताका अगाडि पारदर्शी बन्न खोजेजस्तो गर्ने सबै राजनीतिक प्रवृत्तिविरुद्धकै प्रश्न हो ।"
भाइरल विक पक्राउ,"काठमाडौं (कास) दुई वर्षीय छोरालाई पिठ्युँमा बोकेर रिक्सा चलाएको फोटो गत साउनमा सामाजिक सञ्जालमा आएपछि भाइरल भएका अर्जुन विक जबर्जस्ती करणी, अपहरण र शरीर बन्धकको अभियोगमा पक्राउ परेका छन् । १३ वर्षमा बिहे गरेर १५ वर्षमा छोरा जन्माएकी श्रीमती पोइला गएको भन्दै झूटो बोलेर युट्युबमार्फत चर्चामा आएपछि विकले आधा दर्जनभन्दा बढी म्युजिक भिडियोमा खेल्ने मौका पाएका थिए । जिल्ला प्रहरी कार्यालय कैलालीका अनुसार अदालतले पक्राउ पुर्जी जारी गरेपछि गत बिहीबार उनलाई काठमाडौंबाट पक्राउ गरेर कैलाली लगिएको हो ।"
'मणि हराएका मणि,"मनको एउटा कुनामा आन्दोलित हुँदै गरेको कम्युनिस्ट राजनीतिको राग र अर्कोपट्टि मुलुकको ठूलो कलाकार बन्ने सपनाको सानो पोको बोकेर २०३५ सालमा काठमाडौं छिरेका मणि थापा आफूसित छुटेर गएपछि उनकै यादमा माथिको गीत लेखेका हुन्, जीवन शर्माले । मोहनविक्रम सिंहको मसालमा आबद्ध भएसँगै कलाकार शर्मा र थापाको आत्मीयता गहिरिएको थियो । तर २०५१ मा थापाले पुष्पकमल दाहाल नेतृत्वको माओवादीमा आबद्ध हुने निर्णय गरे, शर्मा मसालमै रहे । योसँगै यी दुई मित्रहरू छुट्टिए, कालीगण्डकीका दुई किनाराजस्तै । उतिखेर शर्मालाई छाडेका थापा अहिले आफूले गरिरहेको निष्ठा को राजनीतिलाई थाती राखेर अलिकति बरालिएका छन् । यसमा उनका आफ्नै तर्क छन् । कहिले आफ्नै नेतृत्वको चर्को आलोचना, कहिले सत्ताको खबरदारी गर्दै कला, साहित्य र राजनीतिक यात्रा गरेर यहाँसम्म आइपुग्दा थापाको छवि सोलोडोलोमा विद्रोही थियो । त्यसैले प्रतिनिधिसभा विघटन गरेका प्रधानमन्त्री केपी शर्मा ओलीको पक्षमा लागेर उनकै मन्त्रिपरिषद्का सदस्य बनेका थापाबारे धेरैले आश्चर्य प्रकट गरे । उनलाई कान्तिपुरले पनि यही प्रश्न गरेको थियो । उनले भने, तपाईंले गरेको प्रश्न मैले आफैंलाई सोधिहेरें, दुई रातसम्म निद्रा लागेन, पछि यस्तै निर्णय गरियो । २०३१३२ सालतिर प्यूठान जिल्लामा हुने सांस्कृतिक कार्यक्रममा थापा जहिले पनि एक नम्बरमा आउँथे । उनका बुबा रामचन्द्र कम्युनिस्ट आन्दोलनमै भए पनि उनको मोह कलाकारितामा थियो । म देशको ठूलो कलाकार बन्ने लक्ष्य बोकेर काठमाडौं आएको हुँ, थापाले भने, राजनीतिक हिसाबले सचेत परिवारमा हुर्किएकाले मैले राजनीतिलाई पनि सानैदेखि बुझ्ने मौका पाएँ । पछि उनी आफ्नै मामा मोहनविक्रमको पार्टी नेकपा मसालमा आबद्ध भए । २०३५ सालको विद्यार्थी आन्दोलनमा कलाकार रामेश र रायनहरूका गीत सुनेपछि उनको ध्यान जनवादी गीतसंगीततिर मोडियो । भूमिगत हुँदा पनि थापाले युद्धकालीन गीतसंगीतमै धेरै ध्यान दिए, त्यही मोर्चा सम्हाले । राजनीतिक नेतृत्व मैले कहिल्यै लिइनँ, साहित्यकार, कलाकार हुने नै मेरो लक्ष्य थियो, थापाले भने, तर पार्टीभित्र हामी कवि, कलाकारहरूको कहिल्यै मानसम्मान भएन । विश्वका पुराना कम्युनिस्ट पार्टी र लेखकसाहित्यकारबीच द्वन्द्व चल्नु नयाँ कुरा हुँदै होइन । चीनमा प्रख्यात लेखक लु सुनको कुरा कम्युनिस्ट पार्टीसँग कहिल्यै मिलेन । मेक्सिम गोर्कीसँग लेनिनको बाझाबाझ हुन्थ्यो । लेनिन त गोर्कीलाई अराजकतावादी नै भन्थे । मोहनविक्रम सिंहसँग मेरो कुरा मिलेन, प्रचण्ड कमरेडसँग पनि मिलेन, केही दिनअघि एक साँझ थापाले कान्तिपुरलाई सुनाए, कम्युनिस्ट पोलिटिसियन शासकजस्ता, गीतसंगीतमा काम गर्ने हामी शासित जस्ता भयौं । माओवादी आन्दोलनमै लागेका खुसीराम पाख्रिनले उत्पीडन सहनुभयो, मैले सहें, माइला लामाको पनि हालत उही छ । सायद उनी लामो उत्पीडनको प्रतिक्रियास्वरूप नै नेकपा दुई कित्तामा हुँदा ओलीतिर उभिएका हुन्, जुन उभ्याइलाई स्वयं थापाले नेपाली कम्युनिस्ट आन्दोलनको नयाँ कोर्स भनेर बुझेका छन् । जनयुद्ध को सुरुवातदेखि नै पुष्पकमल दाहाल र बाबुराम भट्टराईका दुई खेमा हुँदा थापाले भट्टराईलाई साथ दिए । तर १२ बुँदे समझदारीप्रति असहमति जनाएर माओवादीको मूल धार छाडेका उनी माओवादीमा भने भट्टराईले पार्टी त्याग गरेपछि मात्रै फर्किए । थापाजी जनयुद्धकालमा प्रचण्डभन्दा बाबुराम नै नैतिकवान हो भन्नुहुन्थ्यो, कलाकार प्रदीप देवानले भने, तर प्रचण्ड र बाबुराम सँगै हुँदा मणिजी माओवादीमा फर्किएर आउनुभएन । उहाँहरू फुटेपछि प्रचण्डतिर किन जानुभयो भनेर अचम्म लागेको थियो । अहिले फेरि केपी र प्रचण्डको अन्तसंघर्ष हुँदा उता जानुभयो । अचम्ममा परेको छु । युद्धकालीन गीतसंगीतमा थापा र देवानको सहकार्य लामो छ । समाज अवसरवादी छ, हामी पनि अवसरवादी नै छौं, किनभने हामी यही समाजका उत्पादन हौं, देवानले भने, यसबाट मणि थापा पनि अछूतो रहनुभएन । थापा भने आफूसँग गरेका सहमति पालनामा दाहाल उदासीन रहेको र पछिल्लो समय राष्ट्रवादका सन्दर्भमा ओलीको अडान मन परेको हुनाले आफू त्यता लागेको जिकिर गर्छन् । यता लाग्नुको अर्को पनि कारण छ, प्रचण्डजीले हामी कलाकर्मीको दुःख बुझ्नुभएन, उनले थपे, मणिजी जहिले पनि भावनामा बग्नुहुन्छ, भावनावादी हो भनेर उहाँले भन्नुहुन्थ्यो, त्यसको ठीकविपरीत प्रधानमन्त्रीजीले हामी कलाकर्मीलाई बुझ्नुहुन्छ भन्ने त मलाई नै मन्त्री बनाएबाट पनि प्रमाणित भयो नि ।जनयुद्ध का बेला दाहाल र भट्टराईबीच अन्तरसंघर्ष प्रायः चलिरहन्थ्यो । समकालीन राजनीति बुझ्ने र योजना बनाउने सन्दर्भमा थापा जहिले पनि भट्टराईको पक्षमा हुन्थे । त्यतिखेर थापाकै भनाइमा दाहाल खेमाले भट्टराईलाई प्रतिपक्षमा राख्यो तर उनको बौद्धिकताको दोहन गर्यो । २०६१ को चुनबाङ बैठकमा भट्टराईले आफू दाहालको विचारमा विलीन भएको बताएपछि थापाले त्यसको विरोध गरे । कम्युनिस्टमा विलीन भन्ने हुँदैन, त्यो शून्यवाद हो भनेर मैले बाबुराम भट्टराईको निर्णयको विरोध गरें, थापा भन्छन् । लगत्तै पार्टी कारबाहीमा परेका उनी र रवीन्द्र श्रेष्ठले दिल्ली पुगेर पार्टी छाडेको घोषणा गरे । त्यतिखेर सात दल र माओवादीबीच भएको १२ बुँदे शान्ति सम्झौता राष्ट्रघात हो भन्ने लाइन थापाको थियो । त्यसैले पनि उनीहरूले नेकपा माओवादी छाडेर नेकपा माओवादी सांस्कृतिक क्रान्ति समूह बनाए, आफ्ना राजनीतिक गतिविधि त्यहाँबाट सञ्चालन गर्न थाले । जब माओवादी पार्टी कमजोर बन्यो त्यतिखेर थापा, मातृका यादव, रामबहादुर थापासहितको छुट्टाछुट्टै समूह फेरि माओवादीमै फर्कियो । दोस्रो संविधानसभामा माओवादीको हार भयो, त्यसमाथि बाबुराम र मोहन वैद्यले पनि पार्टी छाडेकाले प्रचण्डलाई साथ दिएपछि माओवादीको धार बच्छ कि भनेर आएका हौं, थापाले भने, तर त्यो कोर्समा प्रचण्डलाई ल्याउन सकिएन ।हुन पनि मणि थापाहरू फर्किएर आउँदा तत्कालीन माओवादीका मणि भट्टराई, वैद्य र नेत्रविक्रम चन्दहरूले साथ छाडिसकेकाले दाहालको माओवादी बुच्चै थियो । तपाईं आफैं भन्नुस् न बाबुराम, वैद्य र रामबहादुर थापाबिनाको माओवादी आन्दोलन सफल हुने सम्भावना थियो र ? थापाले भने, तैपनि माओवादीको लिगेसी बचाउन सकिन्छ कि भनेर हामी मूलधारमा आयौं तर प्रचण्डजीले माओवाद नै विघटन गरिदिनुभयो, पार्टी एमालेलाई बुझाउनुभयो । माओवादी केन्द्रको ३३ सदस्यीय हेडक्वाटरमा नेकपा एकीकरणका बेला अहिले एमालेसँग मिल्न हुन्न, कम्तीमा १० वर्षमा माओवादी पार्टी फेरि उठ्न सक्छ भन्ने मत राख्ने थापा एक्ला थिए । त्यतिखेरै हो थापालाई तपाईंको र मेरो जक्सन (दोबाटो) मा कुरा मिल्दैन भनेको । त्यतिखेर म एकताको पक्षमा थिइनँ तर भइसकेपछि एकता कायम गर्नुपर्छ र नेकपा बचाएर लानुपर्छ भन्ने मेरो लाइन भयो, थापाले भने, प्रचण्डहरूले ओलीमाथि अविश्वासको प्रस्ताव ल्याउने भनेपछि हामी ओलीतिर लागेका हौं । पार्टी एकताको सन्दर्भमा प्रचण्डभन्दा ओली अलि धेरै इमानदार देखिए, यही कुराले पनि मैले ओलीलाई समर्थन गरें ।तत्कालीन माओवादी र पछि नेकपाभित्र अवसर नै नपाउने नेताहरूको सूची बनायो भने थापा अग्रपंक्तिमा आउँथे । २०७४ को प्रतिनिधिसभा चुनावमा समानुपातिक सांसदको मनोनयनमा परे पनि तत्कालीन माओवादीलाई परेको एकमात्रै खसआर्य समुदायको पुरुषले पाउने सांसद गोरखाका चूडामणि खड्काले पाए । खड्का दाहालका स्वकीय सचिवका रूपमा लामो समय काम गरेका व्यक्ति हुन् । पार्टीका आन्तरिक छलफलमा पनि दाहालले आफूहरूको बेवास्ता गर्दै आएको गुनासो थापाको थियो । जब कसैले अवमूल्यन गरिरहन्छ, सधैं त्यहीं किन बस्नु र भन्ने भाव सायद थापाको मनमा पनि आयो होला । पार्टी दुई चिरा परेलगत्तै उनलाई मन्त्री बन्ने प्रस्ताव पनि आयो । तर राजनीतिक निष्ठा र अडानमा अडिग रहनुपर्छ भन्ने मान्यताले उनलाई दुई रातसम्म निदाउन दिएन । मनमा कुरा खेलाएरै दुई रात छर्लंग भयो, थापाले सुनाए । कस्ता कुरा ? कान्तिपुरको प्रश्नमा उनले भने, अहिले तपाईंले जे प्रश्नहरू सोध्नुभयो, त्यस्तै । मलाई अरूले के भन्लान्, पार्टीले के भन्ला, आन्दोलन कहाँ जाला, मलाई आज आएर अवसरवादीको आरोप लाग्यो भने के गर्ने ? फेरि उनलाई त्यही पुरानै प्रश्न गरियो, हिजो प्रचण्डमा विलय भएँ भनेर बाबुरामको कटु आलोचना गर्ने तपाईं आज आफ्नो राजनीतिक धार नै नमिल्ने ओलीसित किन विलय हुनुभयो ? थापाले भने, प्रतिनिधिसभा विघटन राजनीतिक र ट्याक्टिकल कुरा हो । मुख्य कुरा कम्युनिस्ट आन्दोलन हो । वैचारिक प्रश्न नेपालको राष्ट्रवाद हो, त्यसमा ओली छन् । त्यसैले मैले समर्थन गरेको हो । ओली पनि कमजोरीरहित नेतृत्व भने होइनन् । थापालाई अहिले पनि लागेको छ, ओलीको राष्ट्रवाद ले नेपाली राजनीतिमा नयाँ सुरुवात हुन्छ । तर त्यो नयाँ सुरुवात भनेको के हो भन्नेमा उनी अलमलमै छन् । उनले यतिमात्रै भने, देख्नुभएन ओलीको पक्षमा कत्रो जनलहर छ ?थापा अहिले २०६१ को माओवादीको चुनबाङ बैठकपछिजस्तै दाहालको विपक्षमा खरो उत्रिरहेका छन् । प्रचण्डको समकालीनलाई मिलाउन सक्ने ल्याकत भएन, प्रचण्ड, बाबुराम, मोहन वैद्य, बादलबिनाको धार जनयुद्धको धार हुन सक्दैनथ्यो, थापाले भने, प्रचण्डजीले जनयुद्धको स्वामित्व लिन त खोज्नुभयो तर नसकेर छाडिदिनुभयो । उहाँले आफैंले बनाएको प्रचण्डपथ छाड्नुभयो, माओवाद छाड्नुभयो, उहाँ अस्थिरतामा रमाउनुभयो । यसो भनिरहँदा स्वयम् थापाको ट्र्याक रेकर्ड पनि कम्ती अस्थिर छैन । दाहाल र भट्टराईसँग असन्तुष्ट भएपछि शान्ति प्रक्रियामा आउनै लाग्दा माओवादीको मूलधार छाडे, माओवादी सांस्कृतिक केन्द्र बनाए । त्यसलाई निरन्तरता दिन सकेनन् । रेभ्युलेसनरी लेफ्ट विङ नामक पार्टी बनाए, त्यसलाई पनि निरन्तरता दिन सकेनन् । पार्टी छाडेको दसौं वर्षमा माओवादी केन्द्रमा फर्किए । एमालेसँग आफूहरूको धारै नमिल्ने भएकाले एकता हुन नहुने धारणा राखे । अहिले प्रतिनिधिसभा विघटन गर्ने ओलीको निर्णयलाई आत्मसात् गर्दै उनकै मन्त्रिपरिषद्को मन्त्री बनेका छन् । तर थापा आफूले बल्ल सही निर्णय गरेको भन्दै सन्तुष्ट देखिन्छन् । अनि गलत जहाँ हुँदा पनि प्रश्न उठ्ने गरी बनेको त्यो पुरानो लिगेसी ? ती मेरा पुराना गीतसंगीत र साहित्यजस्तै हुन्, इतिहास सम्झेर रोमाञ्चित हुन सकिन्छ, भविष्य निर्माण गर्न सकिन्न, उनले भने । तर राजनीतिको यो संक्रमणमा प्रधानमन्त्रीको अलोकतान्त्रिक कदमको साक्षी बस्न उछिट्टिएर ओलीको कित्तामा पुग्नुको पछाडि अरू थुप्रै कारण सहायक होलान्, मुख्य कारणचाहिँ इमानदार नेताकार्यकर्तालाई नेतृत्वले भाउ नै नदिनु हो, जुन पूर्वएमालेमा भन्दा पूर्वमाओवादीतिर धेरै छ । तर मणि थापाहरूमा पनि अवसरवादको झल्को आउनु लोकतान्त्रिक आन्दोलनको सबैभन्दा ठूलो समस्या हो भन्नेमा उनका पुराना मित्र जीवन शर्मालाई पनि लागेको छ । २०६२०६३ पछि सरकारप्रति आकर्षण देखियो । सरकारमा जान पाए हुँदो हो भन्ने भयो । सत्ता पाउँदाको अवस्थामा खुसी हुने नत्र दुःखी हुने जस्तो भयो । मणिजीको पछिल्लो निर्णय पनि त्यसैको सिलसिला हो, शर्माले भने, हुन त आआफ्नो विचारको कुरा हो । सबैका विचार समान हुन्छन् भन्ने पनि छैन, परिस्थितिको मूल्यांकन गर्ने आफ्नो दायरा हुन्छ । तर पछिल्लो कालमा अलि बढी नै भद्रगोलजस्तो देखियो, उछिनापाछिन जस्तो, मेसो नपाएको जस्तो देखियो । हुन पनि सन्दुकमा थन्क्याउनुपर्ने मणि आँगनमा छाडिदिएपछि जसले भेट्टााउँछ, उसैले लैजान्छ । सायद त्यसैले नेपाली राजनीतिका थुप्रै मणि को नियति मणि थापाकै जस्तै भइरहेको छ ।"
नागरिक आवाज दबाउने दुष्प्रयास,"दोस्रो जनआन्दोलनको भावभूमि तयार पार्न नागरिक समाजका तर्फबाट अग्रणी भूमिका खेल्नेमध्येका एक देवेन्द्रराज पाण्डेले मंगलबार एउटा ट्वीट गरे, बालुवाटारतर्फ शान्तिपूर्वक अघि बढिरहेको नागरिक जुलुसमाथि ओलीसत्ताको तर्फबाट प्रहरीले बर्साएको बर्बरता हेर्दा साह्रै दुःख लाग्यो । यो स्तरको बलप्रयोग २०६२ साउन १० मा समेत भोगिएको थिएन । २०६२ साउन १० गते त्यही मिति थियो, जुन दिन तत्कालीन निरंकुश शाही शासनको विरुद्धमा पाण्डे, कृष्ण पहाडी र मथुराप्रसाद श्रेष्ठको आह्वानमा सयौंको संख्यामा विभिन्न पेसाकर्मीहरू हामी निषेधित क्षेत्र तोड्छौं, गोली हाने पनि स्विकार्छौं भन्दै रत्नपार्कमा भेला भएका थिए । शाही सत्तालाई चुनौती दिने उक्त आह्वानमा सहभागी भएकालाई सरकारले पक्रेर भोलिपल्ट छाडेको थियो । त्यसै घटनापछि नै त्यतिबेलाको नागरिक आन्दोलन जागेको थियो । त्यसपछि भएको जनआन्दोलनको परिणामस्वरूप शाही शासन विस्थापित भएर गणतन्त्र आए पनि सरकार उस्तै असहिष्णु रहेछ । सोमबार बालुवाटारमा भएको प्रहरी दमन त्यसकै द्योतक हो । नागरिक अगुवा पाण्डेको उल्लिखित अभिव्यक्तिबाटै थाहा हुन्छ प्रहरीले नागरिक जुलुसमाथि कुन हदसम्मको अत्याचार गरेछ भनेर ।प्रतिनिधिसभा विघटनको विरोधमा बृहत् नागरिक आन्दोलन र मानव अधिकारवादीले गरेका छुट्टाछुट्टै कार्यक्रममा सरकारले अत्यधिक बल प्रयोग गरेको हो । बृहत् नागरिक आन्दोलनको कमलपोखरीबालुवाटार मार्चपासमा सहभागीहरूलाई प्रहरीले प्रधानमन्त्री निवास, बालुवाटारको करिब पाँच सय मिटरवरै रोकेन मात्र, दर्जनभन्दा बढी घाइते हुने गरी निर्ममतापूर्वक लाठी बर्सायो र पानीको फोहरा प्रहार गर्यो । यसैगरी, अदालतमा विचाराधीन मुद्दा प्रभावित बनाउने गरी प्रधानमन्त्रीको अभिव्यक्ति आएको भन्दै बालुवाटार घेराउ गर्न गएको मानव अधिकारवादीको समूहलाई पनि निषेधित क्षेत्र तोडेको भन्दै राष्ट्र बैंकनजिकैबाट प्रहरीले पक्रेको थियो । नागरिक जुलुसका सदस्यहरूमाथि गरिएको यो दमन जनआवाज दबाउन गरिएको निर्मम प्रहार हो । सत्ताविरोधी मतलाई पेलेर जाने यो शैली अत्यन्त निन्दनीय छ । नागरिक आन्दोलनकारीमाथिको यो दमन कार्यक्षेत्रमा खटिएका प्रहरीले आवेश वा आवेगका भरमा चालेको कदमजस्तो मात्रै देखिन्न । यो त सरकारको निरंकुश शैली र सोचको निरन्तरता र व्यावहारिक प्रस्फुटन मात्रै हो । पहिलो त, कार्यक्षेत्रमा खटिएका प्रहरीलाई जस्तो अभिमुखीकरण गरिएको हुन्छ, उनीहरूले त्यस्तै व्यवहार प्रदर्शन गर्छन् । आदेश शृंखलाअनुसार चल्ने उनीहरूले प्रायः अह्राएखटाएअनुसारको मात्रै प्रतिक्रिया जनाउँछन् । अति आपत्कालीन परिस्थितिमा पनि सुरक्षाकर्मीका हरेक कारबाही औचित्यपूर्ण हुनुपर्छ । दोस्रो, प्रधानमन्त्री केपी शर्मा ओलीले जुन रूपमा समाजलाई ध्रुवीकरण गर्ने र आफ्नो समूहनिकटवर्तीहरूलाई उत्तेजित तुल्याउने गरी अभिव्यक्ति दिने गरेका छन्, त्यसको स्वाभाविक असर पनि यसमा देखिएको हुन सक्छ । यस्तो अवस्थामा मुलुकको राजनीतिक नेतृत्वको वक्रदृष्टिमा रहेकाहरूप्रति राज्य संयन्त्रका खास औजारहरू स्वतः अति नकारात्मक हुन्छन् । यो जरुरी छैन कि ती संयन्त्र सदस्यहरू सत्तारूढ पार्टीप्रति आस्थावान् हुन्, तैपनि उनीहरू माथि प्रतिको अन्धभक्तिभावले उचितअनुचित, नैतिकअनैतिक छुट्याउन नसक्ने भइसकेका हुन्छन् । बालुवाटारको खास घटनाका हकमा मात्र होइन, आगामी दिनमा पनि यस्तो खतरा अरू बढ्न सक्छ । तेस्रो, सामान्यतया यस्ता प्रदर्शनहरूमा प्रहरीले जनाउने व्यवहार त्यसमा सहभागीहरूको राष्ट्रिय तथा सामाजिक छविमा आधारित हुने गर्छ । प्रदर्शनकारीको नियत र प्रयोजनका आधारमा उनीहरूमाथिको प्रहरीप्रतिक्रिया फरक हुन सक्छ । यसको मतलब, प्रहरी नजरमा कोही काखा, कोही पाखा हुनुपर्छ भन्ने होइन । कसैलाई पहिलो दर्जाका नागरिक मानिनुपर्छ भन्ने पनि होइन । तर, प्रयोजन स्पष्ट भएको, हूलहुज्जत गर्ने कुनै सम्भावना नभएको र राष्ट्रिय रूपमा परिचित अनुहारहरूलाई गर्ने व्यवहार कुनै उच्छृंखल भीडलाई गरिएजस्तो हुनुहुँदैन । कुनै पनि सरकारी कदमको शान्तिपूर्ण प्रदर्शन तथा विरोध गर्ने हक जोकोही नागरिकसित सुरक्षित हुन्छ, सरकारले त्यसको सम्मान गर्नुपर्छ । उक्त कार्यक्रमस्थलबाट सुरक्षाकर्मीमाथि ढुंगामुढा प्रहार भएपछि सामान्य बल प्रयोग गर्नुपरेको प्रहरीको तर्क छ । पक्कै पनि प्रहरीलाई ढुंगा हान्ने कार्य मर्यादित र शान्तिपूर्ण प्रदर्शनको मान्यताभित्र पर्दैन, तर कसैले सामान्य ढुंगामुढा गरेकै भरमा प्रहरी त्यति असंयमित हुन मिल्दैन । किनभने, मार्चपासका अगुवाहरू स्वयंले ढुंगा हान्ने कार्यको विरोध गरेका थिए । एकातिर आयोजकको नियत त्यो थिएन भने अर्कातिर परिस्थिति नियन्त्रणबाहिर जाने अवस्था पनि देखिँदैनथ्यो । त्यसैले, जुनसुकै बहानामा भए पनि नागरिकको मुख थुन्ने यत्नकै साथ प्रहरीले उक्त धरपकड गरेको बुझ्न मुस्किल छैन । सरकार फरक मतप्रति कुन तहसम्म असहिष्णु छ भन्ने थप एउटा दृष्टान्त मात्रै हो यो ।जहाँसम्म निषेधित क्षेत्रको सवाल छ, यस्तो परिधि पनि नागरिकका लोकतान्त्रिक हक खुम्च्याउने नियतले होइन, उच्चपदस्थ व्यक्ति तथा राज्य सम्पत्ति कुनै अमर्यादित भीडको निसानामा नपरुन् भन्ने उद्देश्यले मात्रै तोकिनुपर्छ । र, यसको कार्यान्वयन सम्बन्धित खतराप्रति मात्रै लक्षित हुनुपर्छ । समाजका लब्धप्रतिष्ठित नागरिक अभियानकर्मी र अधिकारवादीहरू सम्मिलित जुलुसबाट त्यस्तो दुर्घटना हुनेगराउने कुनै गुन्जायसै थिएन । तसर्थ, सोमबारका दुवै घटना सत्ताको हतास र विचलित मनस्थितिका उपज हुन् । सरकारले यसरी शान्तिपूर्ण प्रदर्शनमाथि बर्बर दमन गरेर नागरिक अधिकार कुण्ठित गर्न मिल्दैन । शान्तिपूर्ण विरोध गर्न पाउने संविधानप्रदत हक छिन्ने अधिकार सरकारलाई छैन । आफ्नै आँगनमा पनि विरोधको सामना गर्न तथा आफ्नो आलोचना सुन्न सक्ने क्षमता मुलुकको नेतृत्वसित भयो भने मात्रै लोकतन्त्रको रक्षा हुन्छ । विवेक भएको सत्ता जहिले पनि आक्रामक होइन, सहनशील हुन्छ । वर्तमान ओलीसरकारले पनि न्यूनतम लोकतान्त्रिक चरित्र देखाउनैपर्छ । शान्तिपूर्वक विरोध गर्न पाउने जनअधिकारको सम्मान गर्नैपर्छ । त्यसका खातिर सरकारले नागरिक अभियानकर्मी र मानव अधिकारवादीहरूसित माफी माग्दै आगामी दिनमा आफ्ना गतिविधि सच्याउने प्रण गर्नुपर्छ । यसो गर्नु किन आवश्यक छ भने, सत्ता नसच्चिँदा सत्तासीन मात्र पतन हुँदैनन्, देश पनि ओरालो लाग्छ । त्यही ओरालो लाग्नबाट रोक्न नागरिकहरू जुर्मुराएका हुन्, जिम्मेवार व्यक्तिहरूले उनीहरूलाई सुन्नुपर्छ ।"
बिदेसिनेहरूको वियोगान्त,"देश पाल्नेहरूको दुःखान्त सम्पादकीयले वैदेशिक रोजगारीको अँध्यारो पाटोलाई प्रस्तुत गरेको छ । खाडी मुलुकमा नेपाली कामदारको मृत्युदर बढ्दो छ । गत शनिबार मलेसियाबाट १८ नेपालीको शव एकैपटक ल्याइएपछि त्रिभुवन अन्तर्राष्ट्रिय विमानस्थलमा कोलाहल मच्चियो, मृतकका परिवारजन र आफन्तको रोदन र क्रन्दन त्यहाँ पुगेका सबैका निम्ति हृदयविदारक बन्न पुग्यो । मलेसियाबाट अझै १६ जनाको शव ल्याउन बाँकी रहेको, डिसेम्बर ५ देखि २८ सम्म यति धेरै कामदारको मृत्यु भएको, जनवरीमा पनि यस्तै कहालीलाग्दो तस्बिर देखिने सम्भावना रहेको सन्दर्भले कुन नेपालीको मन छियाछिया नबन्ला र ? मलेसियामा सन् २०२० मा मात्र २ सय ७५ नेपालीको मृत्यु भएको तथ्यांकले सबैलाई झस्काएको छ । तथापि देशमा प्राण धान्ने अवसर नपाएका युवा ज्यानको पर्बाह नगरी मलेसियालाई आकर्षक गन्तव्य भनी स्विकार्न बाध्य छन्, कालभन्दा भोकको ज्वालालाई महत्त्व दिन विवश छन् । यो र यस्तै दर्दनाक परिवेशदेखि बेखबर सत्तारूढ नेकपा र दाहालनेपाल समूह आफ्नो शक्ति प्रदर्शनमा केन्द्रित देखिएका छन् भने प्रतिपक्षी कांग्रेस साउनमा आँखा फुटेको गोरुसरह बनेको छ । उसमा रङ छुट्याउने सामर्थ्य नै देखिँदैन । संविधानको धारा ५१ (झ) (५) उल्लेख भएबमोजिम सुरक्षित, मर्यादित, व्यवस्थित वैदेशिक रोजगारीको विषय होस् या सर्वोच्च अदालतले वैदेशिक रोजगारीमा जानुअघि कामदारको स्वास्थ्य व्यवस्थापन एवं अभिलेखीकरणलाई राज्यको दायित्वअन्तर्गत राखेको सन्दर्भ नै किन नहोस्, यस्तो महत्त्वपूर्ण विषयमा सत्ताधारीको ध्यान पटक्कै पुगेको देखिँदैन । बिदेसिने कामदारको आकस्मिक, अकाल मृत्युको निरन्तरताले शासकको मन विदीर्ण बनेको पाइँदैन । समाज मृत्युको पीडाले छटपटिँदा शासक हाँसिरहेको छ, मुलुकको सर्वस्व मानिने युवाको अस्तित्व धूमिल बनाउँदै आफू नाचिरहेको छ । भुवनेश्वर शर्मा, चन्द्रागिरि२, काठमाडौं"
रचनात्मक कार्यकर्ताको अभाव,"तित्राका मुखै बैरी भन्छन् हाम्रा देशका धेरै नेता आफ्नै बोलीका कारण जनमानसमा आलोचित हुने क्रम चलिरहेको छ । मदन भण्डारीको कण्ठप्रिय भाषण सुनेर हुर्किएकाले होला अचेलका नेताहरूको भाषण त नुन नहालेको तिहुनझैं लाग्छन् । नृकृष्ट किसिमले अरूलाई गाली र आलोचना गर्दागर्दै आफैं खुइलिन पुगेका यी नेताहरूका भाषणले कहिलेकाहीं श्रोताहरू कानै थुन्नुपर्ने अप्ठेरोमा पर्ने गर्छन् । यिनले जथाभावी बोलेको सुन्दा अलिक विचार गरेर शब्द चयन गरिदिए हुन्थ्योजस्तो लाग्छ । तर, नानीदेखि लागेको बानी भएकैले होला सुधारका प्रयास गरेको पाइँदैन । यही कारण कार्यकर्ता पनि गालीलाई ताली दिन बाध्य छन् । जे बोले पनि अन्धभक्त भएर ताली बजाइदिने र जता कुदायो उतै कुद्ने कार्यकर्ताका कारण पनि नेताहरूले नचेतेका हुन् । उनीहरू अलिकति प्रश्न उठाउन सक्ने कार्यकर्तालाई त्यति नजिक ल्याउन चाहँदैनन् । त्यसैकारण नेताका वरिपरि मुसाझैं लटपटिने आसेपासेहरूले धेरै मौका पाएका हुन्छन् । यही कारण बिचौलिया र माफियाहरू नै कार्यकर्ता बनेर दल र नेताहरूलाई खाडलमा हाल्छन् । देश र जनताका समस्यालाई निमिट्यान्न पारेर समृद्धितिर लम्कन खोज्ने नेताहरूले भाषणमा र असल कार्यकर्ता छनोटमा विचार पुर्याउन आवश्यक छ । रंग न ढंगका मान्छेहरू नेता बनेर माथि पुगे भने तिनले देश डुबाउने नै हो । गालीगलौज र तिक्त वचनले आफ्नै वजन घट्छ भन्ने सामान्य विषय नबुझ्ने नेताहरूले देश बनाउँछन् भनेर कसरी पत्याउनु खोइ ? कृष्ण कुम्पुरे, आदमटार, धादिङ"
प्रधानमन्त्रीको भ्रामक तर्क,"प्रधानमन्त्री केपी शर्मा ओलीले संसद् विघटनको कदमको बचाउ गर्न मुख्यतः चार तर्क प्रस्तुत गरेका छन् । पहिलो, लोकतन्त्र मान्छौं भन्नेले निर्वाचनमा जान किन डराउने ? तानाशाहहरूले निर्वाचनलाई आफ्नो सत्तालाई वैधानिकता दिन उपयोग गरेका प्रमाणहरू प्रशस्त छन् । सद्दाम हुसेनदेखि लोकतान्त्रिक आवरणभित्रबाट तानाशाह बन्ने प्रयास गरेका पेरुका अल्बर्टो फुजिमोरीसम्मले निर्वाचानको आवरणमा सर्वसत्तावादलाई स्थापित गर्ने प्रयास गरे । तानाशाहहरूले गराउने निर्वाचन कुनै विधि र पद्धतिको आधारमा नभै सत्ता कायम गर्ने इच्छा र आदेशको आधारमा हुने गर्छ । तर, लोकतान्त्रिक पद्धतिभित्र गरिने निर्वाचन संविधानले निर्दिष्ट गरेको सर्त र प्रक्रिया पूरा गरेर हुन्छ । के अहिले प्रधानमन्त्री ओलीको निर्वाचन घोषणाले लोकतान्त्रिक संविधानको व्यवस्था र मर्मको प्रतिनिधित्व गर्छ ? के यो निर्वाचन संविधानको धारा ७६ ले तय गरेको सरकार निर्माणसम्बन्धी चार विकल्प र प्रक्रियाहरू पूरा गरेर घोषणा गरिएको हो ? दोस्रो, धारा ८५ मा उल्लेख यो संविधानअनुसार अगावै विघटन नभएमा संसद्को अवधि पाँच वर्षको हुनेछ भन्ने व्यवस्थालाई टेकेर प्रधानमन्त्री ओलीले प्रतिनिधिसभा विघटन हुन सक्छ भन्दै छन् । धारा ७६ ले प्रधानमन्त्री हुन पुर्याउनुपर्ने रीतका बारेमा उल्लेख गरेको छ । उक्त धाराले गरेको व्यवस्थाअनुसार प्रधानमन्त्री नपाए मात्र प्रतिनिधिसभा विघटन हुन्छ, नभए यसको अवधि पाँच वर्षको हुन्छ । यति सामान्य तथ्यलाई लुकाएर केवल अगावै संसद् विघटन नभएमा भन्ने वाक्यलाई आफूअनुकूल भ्रामक रूपमा प्रधानमन्त्रीले प्रयोग गरिरहेका छन् । तेस्रो, झन्डै दुई तिहाइ नजिकको प्रधानमन्त्रीले प्रतिनिधिसभा विघटन गरेकाले अर्को सरकार बन्ने सम्भावना स्वतः सकियो त्यसैले यो कदम जायज छ । प्रधानमन्त्री ओलीको यस भनाइको अर्थ हो सबैभन्दा ठूलो दलको नेता भएकाले म बाहेक अर्को व्यक्ति प्रधानमन्त्री बन्ने अवस्थै थिएन । सांसदहरू जनताका प्रतिनिधि हुन् र सरकार प्रमुखको चयनमा उनीहरूलाई विकल्प प्रयोगको अधिकार संविधानले नै प्रत्याभूत गराएको छ भन्ने सत्य उनले लुकाउन खोजेका छन् । चौथो, संसदीय व्यवस्थाको सर्वस्वीकार्य मान्यताले नै प्रतिनिधिसभा विघटनको विशेषाधिकार प्रधानमन्त्रीलाई दिने गरेकाले त्यो अधिकार शाश्वत हो । त्यसलाई संविधानमा उल्लेख गरिराख्नु पर्दैन । र, मैले त्यही अधिकार प्रयोग गरेर प्रतिनिधिसभा विघटन गरेँ । यसो भनिरहँदा संविधानसभामार्फत संविधान निर्माण गर्दा विगतको राजनीतिक अस्थिरताबाट पाठ सिक्दै त्यसो नहोस् भनेर सरकारविरुद्ध दुई वर्षसम्म अविश्वासको प्रस्ताव ल्याउन र धारा ७६ ले निर्देश गरेबाहेकको अवस्थामा प्रतिनिधिसभा विघटन गर्न नपाइने व्यवस्था गरेको यथार्थलाई समेत प्रधानमन्त्री ओलीले नबुझेको जस्तो गरिरहेका छन् । यसरी लोकतान्त्रिक संविधान र पद्धतिबाट नियुक्त प्रधानमन्त्रीले आफ्नो दलभित्रको खिचातानीका कारण लोकतन्त्र, संविधानलाई नमानेर सत्ता कायम राख्न आफ्नो असंवैधानिक कदमलाई जबर्जस्ती जायज देखाउन खोजिरहेका छन् । गलत कदमलाई जायज देखाउन भ्रामक तर्कहरूको सहायता लिनुपर्छ । बकमफुसे तर्कले आफ्ना समर्थकहरूलाई क्षणिक रूपमा उत्तेजित पार्न त सकिएला तर राजनीतिक कदलाई होचो बनाउँछ । प्रधानमन्त्री ओलीका यस्ता गलत तर्कलाई चिरेर देशलाई पुनः संविधानको बाटोमा ल्याउनुपर्छ । जगन निरौला, सिकागो, अमेरिका"
२०७८ वैशाखको चुनाव : चेपुवामा निर्वाचन आयोग,"वैशाखको निर्वाचन कति सम्भव छ ? निर्वाचन एउटा राजनीतिक खेल हो र यसका खेलाडी राजनीतिक दलहरू हुन् । खेलाडी तयार नभई कुनै खेल सम्भव नहुने नियम निर्वाचनमा पनि लागू हुन्छ । विगतका हाम्रै तीन उदाहरण म यहाँ स्मरण गर्न चाहन्छु । पहिलो, २०६२ मा तत्कालीन शाही सत्ताले नगरपालिकाको चुनाव गराउन न्वारनदेखिको बल लगाएकै हो । तर, त्यतिखेरका प्रमुख खेलाडीहरू मैदानमा नउत्रिएपछि त्यो खेल त्यत्तिकै तुहिएन मात्र, सत्ताको दबाबले आयोगलाई विवादमा ल्यायो, जसले आयोगको साख शून्य विन्दुमा पुर्यायो र आयुक्तहरूले समयअगावै पदनिवृत्त हुने स्थिति बन्यो । अझ, त्यसले राजतन्त्र फाल्ने बीउ पनि रोप्यो । मैले अन्य मुलुकमा पनि देखेको छु, कसरी तानाशाहहरूले आफ्नो स्वार्थसिद्ध गर्न निर्वाचन आयोग प्रयोग गर्छन् भनेर । त्यही कारण निर्वाचनजन्य हिंसा सबभन्दा ठूला हुने गरेका छन् । दोस्रो, २०६४ को संविधानसभा निर्वाचनको कुरा गरौं । अन्तरिम संविधानमा जेठभित्र चुनाव गर्ने भनी तोकिएको थियो, तर दलहरू न निर्वाचन प्रणालीमा सहमत हुन सके, न कानुन दिन सके, न त चुनाव हुन सक्तैन नै भन्न सके । अन्त्यमा, निर्वाचन आयोगले जेठको चुनाव सम्भव छैन भनेर चैत अन्त्यमा एकतर्फी घोषणा गर्नुपर्यो । खेलाडी तयार नभएरै त्यस्तो भएको थियो । निर्वाचनका खेलाडीहरू तयार गर्न संविधानमा तीनपटक संशोधन मात्र गर्नुपरेन कि निर्वाचन मितिसमेत पटकपटक तोक्नुपर्यो, मनोनयनका लागि पटकपटक समय थप्तै जानुपरेको मात्र होइन कि निर्वाचन हुने मितिभन्दा पैंतालीस दिनअगाडि निर्वाचन कानुन संशोधन गरेर सबै खेलाडीलाई मैदानमा ल्याई निर्वाचन गराउनुपरेको थियो । आफूले भोगेका यी जटिलताहरूलाई मैले नेपाल भोट्स फर पिस (क्याम्ब्रिज युनिभर्सिटी प्रेस, इन्डिया) पुस्तकमा विस्तृत रूपमा राखेको छु । यहाँ भन्नैपर्ने हुन्छ, त्यतिखेरको आयोगलाई पनि सबै खेलाडी नआए पनि चुनाव गर्नुपर्छ भन्ने दबाब नआएको होइन तर आयोग आफ्नो जिम्मेवारीमा अड्न सक्यो, दबाब आफैं प्रभावहीन हुँदै गए । तेस्रो उदाहरण, पहिलो संविधानसभा २०६९ जेठमा विघटन गरी बाबुराम भट्टराईको सरकारले २०६९ मंसिरको निर्वाचन तोक्यो । बाबुरामजीको वा अर्को कुनै दलको नेतृत्वको सरकारले गर्ने चुनावमा खेलाडीहरू नआउने भएपछि अन्त्यमा कहीँ नभएको जात्रा हाँडीगाउँमा भनेझैं दलहरूको असफलताको परिणतिस्वरूप न्यायालयका प्रमुख खिलराज रेग्मीको नेतृत्वमा सरकार बनाउनुपर्यो । यी तीनै उदाहरण निर्वाचनका खेलाडी र वातावरण बनाउने उपक्रमका हुन्, जुन अलि पछि जन्मिएको युवा पुस्ताबाहेक अरू सबैको स्मृतिमा ताजै हुनुपर्छ । यसो अनुमान गर्दा म पहिले र अहिलेको स्थितिमा केही तादात्म्यजस्तो देख्छु ।यो पृष्ठभूमिमा पछिल्लो समय घोषित निर्वाचनको सम्भावना हेरौं । सत्ताधारी दल चिरा परेको, संसद् विघटनका विरुद्धको रिट अदालतमा विचाराधीन, सत्ताधारी दलको एक घटकबाहेक अरू दल (पूरै वा आंशिक) संसद् विघटनको विषयलाई प्रतिगमनकारी कदम भन्दै आन्दोलनमा गएको तथा चिरा परेको दलका दुवै पक्ष मुठभेडको स्थितिमा रहेको यथार्थ हो । माथि भनिएझैं, अहिलेको निर्वाचनका लागि पनि पहिलो प्राथमिकता भनेको निर्वाचनका खेलाडी तयार गर्नु नै हो । निर्वाचन आयोगले यिनै कुरालाई समेत विचार गरी सत्ताधारी दलको विवाद निरूपण गर्ने हिसाबले निर्वाचन अवधिमा दलको विवाद निरूपण नगरिने नियम परिवर्तन गरी त्यो विषय हेर्ने भनी नियम संशोधन गरिसकेको छ । माथिल्लो खण्डमा भनिएझैं, दलको विवाद निरूपणको विषय कानुनी रूपमा प्रवेश नगरिसकेको अर्को अवस्था छ । यस्तो स्थितिमा, सरकारमा भएकाहरूले आयोगलाई निर्वाचन तोकेको समयमै हुनुपर्छ भनी दबाब दिने नै भए । झन् त्यसमाथि संसद् भंग भएको छ महिनाभित्र निर्वाचन नभए हुने संवैधानिक रिक्तताको विषयले पनि जसरी पनि वैशाखको चुनाव हुनैपर्ने दबाब आयोगलाई पर्ने नै भयो । सरकार स्वयं एक पक्ष रहेको अवस्थामा उसको ध्याउन्न अरूका भन्दा आफ्ना कुरा कसरी पूरा गर्ने भन्नेमा रहने नै भयो, किनकि यो विषय उसकै अस्तित्व र भविष्यसँग गाँसिएको छ । यस सन्दर्भमा सरकारी पक्षबाट अब दलको विवाद मिलाउनेतिर आयोग लाग्ने हैन, जोजो चुनावमा आउँछन् आऊन्, नआउनेको रेल आफैं छुट्ने हो भन्ने जबर्जस्त तर्क आउन सक्छ । अब एकपटक चुनाव गराउन बाँकी समय र तयारीबारे कुरा गरौं । चुनाव गराउन तोकिएको मिति वैशाख १७ मा पुग्न आज (माघ १३) देखि पन्चानब्बे दिन बाँकी छ । यो अवधिमा निर्वाचन तयारीका लागि आयोगले गर्नुपर्ने तयारीको सूची लामो छ । जस्तो मतदाता नामावली अद्यावधिकÙ दर्जनौं निर्देशिका तयार र छपाइÙ दल दर्ताÙ मतदाता शिक्षा सामग्री विकास, उत्पादन तथा प्रचारप्रसारÙ मतदाता शिक्षा सञ्चालनका लागि स्वयंसेवकको पहिचान र तिनलाई तालिम अनि परिचालनÙ मतदान केन्द्र निर्धारणÙ आचार संहिताको तयारी, कार्यान्वयन र अनुगमनÙ निर्वाचन सामग्री (पचासौं आइटम) खरिद वा छपाइ, प्याकिङ र ढुवानीÙ निर्वाचनमा खटिने र मतगणना गर्ने कर्मचारीको पहिचानÙ तालिम सामग्रीको व्यवस्थापन र तालिम सञ्चालन तथा मतदानस्थलसम्म परिचालनÙ निर्वाचन अधिकृतहरू (१६६) को पहिचान, नियुक्ति, तालिम र कार्यालय स्थापनाÙ समानुपातिकतर्फको उम्मेदवारीसम्बन्धी निर्वाचन कार्यक्रम निर्धारणÙ पहिलो हुने निर्वाचित हुनेतर्फको निर्वाचन कार्यक्रम सञ्चालनÙ राजनीतिक दल र नागारिक समाजको अभिमुखीकरणÙ आन्तरिक तथा अन्तर्राष्ट्रिय निर्वाचन पर्यवेक्षकको व्यवस्थापनÙ मिडिया सेन्टरको स्थापना र सञ्चालनÙ मतपत्र डिजाइन (१६६ किसिम), छपाइ र ढुवानी आदिइत्यादि । यी त केही मूल विषय हुन्, निर्वाचनमा पुग्न अन्य अनगिन्ती काम गर्नुपर्छ । माथि भनिएकामध्ये केही कामको तयारी निर्वाचन आयोगले गरिरहेको छ (मतदाता नामावली, मतदान केन्द्र, सामानको जोहो, बजेट व्यवस्थापन, कर्मचारीको पहिचान आदि) तर अन्य केही प्रमुख काम (मतदाता शिक्षा, मतपत्र छपाइ आदि) को तयारीमा भने निर्वाचनमा जाने दलहरूको टुंगो नलगाई लाग्न सकिन्न । हाम्रा अनुभवले के देखाउँछन् भने, निर्वाचन मितिभन्दा कम्तीमा पैंतीस दिनअगाडि मतपत्र तयारीको काम थाल्नुपर्छ । मतपत्र तयार गर्न निर्वाचनमा जाने दल र उम्मेदवारहरूको टुंगो लाग्नुपर्छ । समानुपातिक उम्मेदवारको टुंगो लगाउन कानुनमा दिइएको समयलाई हेर्दा करिब तीस दिन लाग्ने देखिन्छ (प्रतिनिधिसभा सदस्य निर्वाचन ऐन, २०७३ को दफा २८ र २९) । यसको मतलब मतपत्र तयारीको कम्तीमा पैंतीस दिनअगाडि नै समानुपातिकतर्फको निर्वाचन कार्यक्रम प्रकाशित गर्नुपर्छ । साथै, निर्वाचन कार्यक्रम प्रकाशित गर्नुअगावै यो निर्वाचनमा जाने दलहरूको सहभागिता स्पष्ट गर्न राजनीतिक दलसम्बन्धी ऐनको दफा ४८ बमोजिम दर्ता भइसकेको हुनुपर्छ । कानुनअनुसार दल दर्ता, तीव्र गतिमा काम हुँदाको स्थितिमा, बीस दिनभन्दा बेसी लागेका अनुभव छन् । यसरी हेर्दा निर्वाचन हुने मितिको करिब नब्बे दिनअगाडिदेखि दल दर्ताको कार्यक्रम थाल्नुपर्छ । तर यो समयअनुमान सामान्य परिस्थितिको निर्वाचनका लागि हो, यहाँ त सत्ताधारी दलकै आधिकारिकताको कुराले सडक तातेको मात्र हैन कि अरू दल पनि सडकमा र संसद् विघटनको मुद्दा अदालतमा विचाराधीन रहेको जटिल अवस्था छ । संसद् विघटनसम्बन्धी अदालती निर्णय आउन अझै कति दिन लाग्ला, त्यो आफ्नो ठाउँमा छ । त्यो निर्णय र अन्य राजनीतिक परिघटनाले गर्दा आगामी दिन कति सहज वा असहज हुने हो, अन्दाजकै कुरा भयो ।प्रक्रियाभित्र गई सत्ताधारी दलको विवाद निरूपण गरी चुनावमा जाऔं भनौं भने चुनावको घोषित मितिसम्मको समय त्यो दलको विवाद निरूपण गर्नमै जाने देखिन्छ, त्यो पनि आयोगले खोजेझैं दफा ४४ को प्रक्रियामा जाने गरी मागदाबी आएमा । सर्वोच्च अदालतले निर्वाचनकै पक्षमा निर्णय लियो भने, म पनि चाहन्छु, भनेकै मितिमा चुनाव होस् र यो मुलुकमा फेरि अर्को संवैधानिक रिक्तताको स्थिति नबनोस् । तर, अहिलेको जटिल परिवेशमा आयोगका लागि वैशाखको चुनाव साँच्चिकै चुनौतीपूर्ण देख्छु म । वास्तवमा भन्ने हो भने, आयोग यतिखेर तरबारको धारमा छ । अर्थात्, नेकपाको विवाद निरूपण गरेर दल दर्ताको काम सुरु गरौं, समयले नेटो काटिसक्छÙ त्यो नगरी दल दर्ताको प्रक्रिया थालौं, हिजोका दिनमा आएको जटिलता फेरि दोहोरिन्छ । एक पक्षलाई माइनस गरेर चुनावमा जाऔं न त भन्दा त्यसले निर्वाचनको साख नरहनेसहित अनेकौं चुनौती भोग्नुपर्ने र चुनाव रणभूमिमा परिवर्तन हुने डर हुन्छ । चुनाव द्वन्द्व कम गराउन गराइने हो, न कि थप द्वन्द्व निम्त्याओस् भन्न । यस अवस्थामा, वैशाखको मितिमै चुनाव गराउन सकिने एउटै सरल बाटो छ । सत्ताधारी दल कानुनतः नफुटेको अवस्थामा भोलि नै एक भएर आयो भने केही अप्ठेरोबीच चुनाव सम्भव हुन सक्छ । तर, अहिलेकै विवादित स्थितिमा चुनावमा होमिँदा त्यसले पार्न र ल्याउन सक्ने अवस्थाको आकलन आयोगले गर्नैपर्ने हुन्छ । आयोगले तोकेको मितिमा चुनाव गराउन हरसम्भव प्रयास गर्ने हो । अदालतले काम रोक्ने आदेश जारी नगरेकाले मुद्दा विचाराधीन रहेकै अवस्थामा पनि आफ्नो पूर्वतयारीलाई निरन्तरता दिई घोषित मितिमा चुनाव गराउनु आयोगको कर्तव्य हो । तर, राजनीतिक कचिंगलको टुंगो नलगाई निर्वाचनमा होमिन भने आयोगका लागि अत्यन्तै कठोर र जोखिमयुक्त विकल्प देख्छु म । त्यस्तै, पेलपाल पारेर जालझेल अपनाई निर्वाचनमा जाऔं भन्ने कहीँकतैको मनसाय रहेको भए र त्यसको प्रभावमा परी आयोगले त्यस्तो निर्णय गर्न पुग्यो भने त्यसबाट अहिलेको दन्तबझान सडकमा पुगी मुठभेडको स्थिति आउने आकलन गर्न जोकसैले सहजै सक्छ । यस्तो स्थितिको जिम्मेवारी फेरि दलहरूले आयोगकै थाप्लोमा सजिलै हाल्दिन्छन् ।जसरी आँधीहुरीको अवस्थामा समुद्रमा डुंगा चलाउनु अत्यन्त खतरनाक हुन्छ, त्यसै गरी सङ्लो राजनीतिक वातावरणबिना चुनावमा होमिनु जोखिमपूर्ण हुन सक्छ । यो तरंग जुन पात्रहरूका कारण सिर्जित भएको छ, यसको व्यवस्थापन पनि तिनै पात्रले गर्ने हो न कि निर्वाचन आयोगले । ती राजनीतिक पात्रहरूलाई आयोगमा बोलाई त्यसतर्फ प्रयास थालिनुपर्ने हो, त्यसको अभावचाहिँ म देख्छु । काम गर्दै जाँदा नचिताएका समस्या आउन सक्छन् र आएका पनि छन्, तर देखादेखी समस्यालाई कम आकलन गरी जोखिम लिँदाको परिणति झनै भयानक हुन सक्छ । हाम्रै अनुभवले देखाएका छन्, सामान्य अवस्थामा समेत कुनै कारणबाट हुने घटनाले गर्दा हामीले कोरेको मार्गचित्रमा परिवर्तन गर्दै जानुपरेको छ । अहिले त झन् कुरा स्पष्ट नै छन्, अदालतको निर्णयपछिको प्रतिक्रिया र आयोगले दलको विवाद नमिलाई अगाडि बढ्ने प्रयासबाट निम्तिन सक्ने परिदृश्यहरू । अन्त्यमा, नेतृत्व स्थापित गर्ने र इतिहास निर्माण गर्ने संकटकै बेला हो । चुनौतीका बीचमा आयोगले यो मौका पाएको छ । यसलाई कसरी प्रयोग गर्ने भन्ने अरूको हैन, स्वयं आयोगकै निर्णय र कामगराइमा भर पर्छ । यस संगीन घडीमा आयोगले भोग्ने पीडा म आफ्नै भोगाइका आधारमा अनुमान गर्न सक्छु । त्यसैले, प्रजातन्त्रको रक्षक र दलहरूको अभिभावकत्वको भूमिकामा रहेको आयोगले यस्तो जटिल घडीमा कुनै दल, पक्ष वा शक्तिको भनाइ, बहकाउ वा दबाबमा नपरी, मुलुकको दीर्घकालीन हित हुने गरी संविधानले दिएको स्वतन्त्र भूमिकामा रही संवैधानिक दायित्वको निर्वाह गर्दै, आफूलाई प्रस्तुत गर्न अनि प्रजातन्त्र र प्रजातान्त्रिक आचरणलाई सही बाटामा लान नेतृत्वदायी भूमिका निर्वाह गर्न सकोस्, मेरो शुभकामना छ ।"
सन्तानब्बे सालका 'ठेट्ना हरूको दूरदर्शिता,"राणाकालीन नेपालमा, १९९०९१ सालतिरदेखि नै देशमा प्रजातन्त्र र जनअधिकारका लागि आवाज उठाउने, नेपालको पहिलो राजनीतिक पार्टी खोल्ने सोच लिएर हिँडेका पाँचछ युवा युग परिवर्तनको कल्पना गरेर संवैधानिक राजतन्त्रसहितको प्रजातन्त्र स्थापनाका लागि आन्दोलनमा होमिन तयार भएका थिए । १९९३ सालमा ती युवा टंकप्रसाद आचार्य, दशरथ चन्द, रामहरि शर्मा, धर्मभक्त माथेमा र जीवराजहरूले नेपाल प्रजापरिषद्को स्थापना गरेका थिए । गोप्यताको शपथमा रगतले सही गरेका थिए । बिस्तारै पार्टीमा अन्य सदस्य थपिँदै गए । १९९७ सालको पर्चाबाजीसम्म गंगालाल, हरिकृष्ण श्रेष्ठ, गणेशमानहरू पनि सदस्य हुन आइपुगे । पार्टीका नेताहरूले ज्यानको माया मारेर पर्चाबाजी गर्ने अठोट गरेका थिए । त्यस समयको राजनीतिक वातावरणमा ती पर्चाहरू क्रान्तिकारी थिए । टंकप्रसाद आचार्यको समूहभन्दा अघि अरू सानातिना समूहले पनि राणाशासनको विरोध गरेका र सोबापत जेल सजाय भोगिराखेका थिए, तर तिनीहरूले आफ्नो सोचमा भविष्यको परिकल्पना र भावी राज्य व्यवस्थाको स्वरूप खिच्न सकेका थिएनन् । कार्लटन कलेजका प्रोफेसर इमिरेट, नेपालबारे जानकार, टंकप्रसाद आचार्य र रेवन्तकुमारीको जीवनीका लेखक जेम्स फिसर लिभिङ मार्टर्स पुस्तकमा लेख्छन् टंकप्रसादले देशका विभिन्न क्षेत्रमा गुपचुपसँग राँकिएको असन्तोषको भेउ पाए । यसका साथै उनी र उनको पार्टी विद्यमान शासनसत्तामाथि प्रहार गर्नका लागि व्यावहारिक योजना तयार पार्ने र आफूहरू यस काममा सफल भएको खण्डमा देशमा आफूले केके काम गर्ने हो भन्ने सैद्धान्तिक दृष्टिले पनि सम्पन्न भएका प्रथम मानिसहरू थिए । उनीहरू शब्दको आधुनिक, संगठनात्मक र विचारधारात्मक अर्थमा नेपालका पहिला क्रान्तिकारी थिए ।उनीहरूका चार पर्चा निर्भीक र राणा शासकको जग हल्लाउने किसिमका थिए । यो समूहमा त्यस समयको अभिजात वर्गमा पर्ने सबै जातजातिका युवाहरू सम्मिलित थिए । टंकप्रसाद आचार्यका अनुसार, राणाहरूले यसलाई नेवारहरूको राणासँगको रिस साध्ने माध्यमका रूपमा पनि दर्साउन खोजेका थिए तर सफल भएनन् । यस घटनाबारे त्यस समयका आन्दोलनकारीहरूका जीवनीमा विस्तृत पढ्न पाइन्छ । नेपाल प्रजापरिषद्को त्यस पर्चाबाजीपछि १३८ जना पक्राउ परेका थिए । तीमध्ये दशरथ चन्द, धर्मभक्त माथेमा र गंगालाललाई मृत्युदण्ड दिइयो । साथै नेपाल प्रजापरिषद्का सदस्य नरहेका र असनको डबलीमा गीता पाठ गरेबापत जेल परेका शुक्रराज शास्त्रीलाई पनि मृत्युदण्डको सजाय तोकियो । टंकप्रसाद आचार्य र रामहरि शर्मालाई, ब्राह्मण भएकाले ब्रह्महत्या लाग्ने डरले, मृत्युदण्ड नदिएर चार पाटा मुडी जातच्युत गरेर, जन्मकैद हाल्ने निर्णय गरियो । सहरका जानेमानेका परिवारका धेरै नवयुवकलाई सर्वस्वसहितको जन्मकैदको दण्ड सुनाइयो । बाँकीलाई विभिन्न अवधिका लागि कैद गरियो ।१९९७ सालको घटनाले राणा शासकहरूलाई तर्साएको त छँदै थियो, यसले नेपाल खासगरेर काठमाडौंका मध्यमवर्गमा फैलिएको असन्तोष, निराशा र आक्रोशलाई समेटेर एउटा संगठित आवाज दिएको थियो । त्यो पर्चाबाजीले नै देशमा आगामी शताब्दीका लागि एउटा राजनीतिक परिपाटीको परिकल्पना प्रस्तुत गर्यो । ती पर्चामा देशका लागि संवैधानिक राजतन्त्रसहितको पूर्ण प्रजातन्त्रको परिकल्पना प्रस्तुत थियो, जसले नेपालको राजनीतिलाई सात दशकसम्म निर्देशित गर्यो । नेपाली कांग्रेसले पनि संवैधानिक राजतन्त्रसहितको प्रजातन्त्रलाई नै आफ्नो गन्तव्य बनायो । जन्मजात जनवादी भनिएका रिपब्लिकन हरू अर्थात् कम्युनिस्टहरूसमेतले नेपालमा शान्तिपूर्ण संघर्षका लागि रिपब्लिक को नारालाई छोड्नुपर्यो । बाह्य विचारहरूको प्रभाव भए पनि कुनै प्रत्यक्ष हस्तक्षेप अथवा उक्साहट नभएको घरभित्रै उम्रिएको आन्दोलन थियो त्यो । २०४६ सालको संविधान फर्काउन अहिले पुनः सशक्त आवाज उठ्न थालेको छ । तर देशमा परम्परागत राजसंस्थाका लागि लायक पात्र नै देखिँदैन । लाइनमा भएका सबै सन्तानदरसन्तानलाई सखाप पारिए । तिनलाई कसले कसरी सखाप पार्यो भन्ने कुरा अहिलेसम्म रहस्यमै छ । यस स्थितिमा देशको राजनीति कता जाने हो, भन्न गाह्रो भइसक्यो । दुई विशाल देशबीच च्यापिएको यो देशलाई आफ्नो अस्तित्वको रक्षा गर्न हम्मेहम्मे परिसकेको छ । ज्ञानेन्द्रले जनता र देशको संरक्षण गर्न सक्छन् भन्ने कल्पना गर्नु पनि उक्त व्यवस्थाबाट पोसिएका, हजुरगजुरका आधारमा लाभ लिएका र धर्मका नाममा जनता लुट्न सफल भएका अतिवादी व्यक्तिहरूको दुष्कल्पना मात्र हो । आज पुराना आइकन हरूलाई पुनःस्थापना गराए समस्याको समाधान हुन्छ भन्ने सोच्नु नै मलाई उल्टो बाटो समातेजस्तो लाग्छ । नागरिक तहबाट देशको उच्चतम पदमा आसीन हुन सफल महिला नेतृत्व पनि आफ्नो पदको गरिमालाई कुल्चँदै प्रधानमन्त्रीको पछि लागेको भन्ने व्यापक जनगुनासो छ । २०६२६३ को आन्दोलनताका एउटा विवाह पार्टीमा मेरो भेट नेपाली कांग्रेसका वरिष्ठ नेता रामचन्द्र पौडेलसँग भएको थियो । देशको समसामयिक अवस्थाबारे कुरा निस्किँदा मैले उहाँलाई सोधेकी थिएँ, तपाईंहरू आफूमध्येबाट प्रधानमन्त्रीका लागि एउटा नेताको नाम त पठाउन सक्नुहुन्न, राजसंस्थालाई फालेर कसरी देश बचाउन सक्नुहुन्छ ? उहाँको जवाफ थियो, सक्छौं । तर, आज देशको सार्वभौमसत्तामाथि छिमेकीहरूको हस्तक्षेप कहाँसम्म पुग्ने हो, पत्तो छैन । नेताहरूका झगडा, व्यक्तिगत लाभहानिमा आधारित राजनीति, अनियन्त्रित भ्रष्टाचार, राजनीतिलाई सही बाटातिर डोर्याउनमा इमानदार व्यक्तिहरूको असमर्थताबाट जनता वाक्क भएका छन् । उसै त हातमुख जोर्न गाह्रो परेका, औषधिमूलो गर्न नसकेका तर सबै पार्टीका नेताहरूबाट समाजवादको नारा सुन्न विवश जनता कोभिड१९ का कारण थप मारमा परेका छन् । देशमा यस्तो बेथिति ल्याउनमा वर्तमान प्रधानमन्त्री र राष्ट्रपति मात्र दोषी छैनन्, उनीहरूलाई अपदस्थ गर्न खोज्ने नेकपाकै अर्को खेमाका र अन्य पार्टीका नेताहरू पनि त्यत्तिकै जिम्मेवार छन् । १९९७ साल र त्यसपछिका सक्कली सहिदहरू र जिउँदा सहिद कहलाइएका नेताहरूले देश यस्तो स्थितिमा पुग्ला भनी कल्पनासम्म गरेका थिएनन् होला । नेपालको राजनीतिमा आजका नेताहरूले सन्तानब्बे सालका ठेट्ना युवाहरूको जति पनि दूरदर्शिता नदेखाएको देख्दा, अहिलेका नेताहरू सुध्रन्छन् भन्ने आस गरेर बसेका हामीजस्ता सर्वसाधारण पनि दिक्क भएका छौं । निकास कहाँ छ, भन्न गाह्रो छ ।"
किसान आन्दोलनले दिल्लीमा तनाव,"(नयाँदिल्ली)  भारतले गणतन्त्र दिवस मनाइरहँदा राजधानी नयाँदिल्लीका केही स्थानहरू भने किसान आन्दोलनकारी र प्रहरीबीचको झडपका कारण दिनभर नै तनावग्रस्त रह्यो । त्यस क्रममा एक जना आन्दोलनकारीको मृत्युसमेत भएको छ भने थुप्रै आन्दोलनकारी र प्रहरी घाइते भएका छन् । तर, नयाँदिल्ली प्रहरी र आन्दोलनरत पक्षबीचको नियमित संवाद र संयमले थप क्षति भने भएन । गणतन्त्र दिवसका अवसरमा राजधानी नयाँदिल्लीको इन्डिया गेटमा विभिन्न झाँकी र सेनाको परेडसहितको भव्य कार्यक्रम चलिरहेका बेला त्यहाँबाट केही किलोमिटरको दूरीमा किसानहरूले सरकारको विरोधमा र्याली निकालेका हुन् । मोदी सरकारले पाँच महिनाअघि ल्याएको कृषि कानुनको विरोधमा आन्दोलनरत ४० वटा किसान संगठनहरूले गणतन्त्र दिवसकै दिन ट्र्याक्टर र्याली निकाल्ने पूर्वघोषित कार्यक्रमअनुसार नै मंगलबार उक्त र्याली निकालेका हुन् । सोही कार्यक्रमअनुसार नै दिल्लीका सिंघु, गाजीपुर, टिक्रीलगायत नाकामा दुई महिनादेखि धर्नामा रहेका किसानहरू ट्र्याक्टरसहित मंगलबार बिहान दिल्लीतर्फ लागेका थिए । दिल्लीको मुख्य भागतर्फ ट्र्याक्टरसहित अगाडि बढेका आन्दोलनरत किसानहरू उग्र बनेपछि आईटीओलगायत स्थान केही घण्टा रणभूमिमा परिणत भए । त्यसपछि अन्य नाकामा रहेका आन्दोलनकारी पनि उग्र बन्दै गएका थिए । प्रहरीको ब्यारिकेड तोड्दै दिल्लीतर्फ सोझिएका किसानहरू आईटीओमा आइपुग्दा भने स्थिति एकाएक उग्र बन्नेको हो । त्यसो त मंगलबार बिहानै सिंघु बोर्डरमै पनि किसान र प्रहरीबीच झडप भएको थियो । प्रहरीले किसानहरूलाई यसअघि भएको सहमति उल्लंघन गरेको भन्दै रोक्न खोजेको थियो । सोमबार आन्दोलनरत पक्ष र दिल्ली प्रहरीबीच मध्याह्न १२ बजेपछि मात्र ट्र्याक्टर र्याली निकाल्ने सहमति भएको थियो । त्यसका लागि रुटसमेत तय गरिएको थियो । तर मंगलबार सबेरै र्याली निकालेका किसानहरूले आफूअनुकूल रुट पनि तय गरेका थिए । त्यसैले प्रहरीले उनीहरूलाई विभिन्न स्थानमा रोक्ने प्रयास गरेको थियो । आईटीओमा भने किसानहरूलाई रोक्न प्रहरीले अश्रुग्यास तथा लाठी प्रहार गर्यो । त्यहाँ तैनाथ प्रहरीले किसानको र्यालीलाई रोकेपछि किसानले सार्वजनिक सम्पत्ति तोड्ने र प्रहरीमाथि नै आक्रमण गरेका थिए । त्यस क्रममा उत्तराखण्डका किसान नवनित सिंहको मृत्युसमेत भएको छ । आन्दोलरत पक्षले सिंहको मृत्यु प्रहरीको गोली लागेर भएको जनाएको छ । तर उनको आफैंले चलाएको ट्र्याक्टर पल्टेर सिंहको मृत्यु भएको प्रहरीको दाबी छ । आईटीओमा थप प्रहरी तैनाथ भएपछि आन्दोलनकारी लालकिलातर्फ सोझिएका थिए । त्यहाँ जम्मा भएकामध्ये केही आन्दोलनकारीले लालकिलामा शिख समुदायको धार्मिक झन्डा फहराएका थिए । राष्ट्रिय झन्डाको स्थानमा आफ्नो समुदायको झन्डा फहराएको भन्दै आन्दोलनकारीको चर्को आलोचना भएको छ । सन् १९४७ मा लालकिलामा भारतको झन्डा फहराएर भारत अंग्रेज शासनबाट स्वतन्त्र भएको औपचारिक घोषणा गरिएको थियो । लालकिलामा धार्मिक झन्डा फहराएको घटनाप्रति आन्दोलरत पक्षका नेताहरूले पनि विरोध जनाएका छन् । लालकिलामा प्रदर्शन गरेको केही समयमा आन्दोलनकारी दिल्ली नाकातर्फ नै फर्किएपछि स्थिति सामान्य बनेको थियो । मंगलबारको घटनापछि केन्द्र सरकारले दिल्लीको सुरक्षा व्यवस्था थप कडा पारेको छ । साथै सिंघु, टिक्री, गाजीपुर, मुबारक चोक र नग्लोइलगायत क्षेत्रमा मंगलबार मध्यरातसम्मका लागि इन्टरनेट बन्द गरिएको छ ।नरेन्द्र मोदी सरकारले करिब ५ महिनाअघि ल्याएका तीनटा कृषि कानुनको विरोधमा देशभरका ३ दर्जनभन्दा बढी किसान संगठनहरू आन्दोलनमा छन् । विरोध जनाउन पन्जाब, हरियाणा, राजस्थानलगाय विभिन्न राज्यबाट आएका किसान दुई महिनादेखि दिल्लीको सिंघु, टिक्री, गाजीपुरलगायत नाकामा धर्नामा बस्दै आएका छन् । नयाँ कानुनमा भएको कृषि उपजसम्बन्धी व्यवस्थाप्रति किसान संगठनहरूको आपत्ति छ । नयाँ कानुनले कृषकहरूले दर्ता भएका मन्डीबाहिर पनि आफूखुसी कृषिउपज बेच्न पाउनुपर्ने व्यवस्था गरेको छ । त्यसले राज्यभित्र र राज्यबाहिर पनि उत्पादन बिक्रीको बाटो खुला गर्ने भएकाले कृषकको लागत घट्ने र राम्रो मूल्य पाउने दाबी सरकारको छ । तर, विरोधीहरूले यो व्यवस्थाले मन्डीमार्फत हुने राज्यको आम्दानी गुम्ने र किसानले न्यूनतम मूल्य पनि नपाउने जिकिर गरेका छन् ।"
उद्योगीले बढाए चिनीको मूल्य,"(काठमाडौं)  सरकारी चिनी गोदाम रित्तिन थालेपछि उद्योगीहरूले चिनीको फ्याक्ट्री मूल्य बढाएका छन् । जानकारका अनुसार मासिक औसतमा ३० हजार टन चिनी चाहिन्छ । साल्ट ट्रेडिङ कर्पोरेसन्ससँग करिब १ हजार टन मात्रै मौज्दात भएपछि होलसेललाई बिक्री बन्द गरिएको छ । सरकारी मौज्दात घट्दै गएकोबारे जानकार चिनी उद्योगीहरूले मूल्य बढाएका हुन् । उनीहरूले फ्याक्ट्री गेट मूल्य २ रुपैयाँ बढाएका छन् । पाँच दिनअघि प्रतिकिलो ७८ रुपैयाँ (भ्याटसहित) मा खरिद गरिरहेका थियौं, अहिले प्रतिकिलो ८० रुपैयाँ परेको छ, होलसेल व्यवसायी सञ्जय फुयालले भने, सबै उद्योगी मिलेर एउटै रेट बनाए । एक हिसाबले सिन्डिकेट नै हो । उनका अनुसार विगतमा चिनी उद्योगीहरूले फरकफरक मूल्य राख्ने गरेका थिए । होलसेलमा प्रतिकिलो ७८ रुपैयाँ हुदा खुद्रा व्यवसायीले प्रतिकिलो ८१८२ रुपैयाँमा खरिद गरेका थिए । उनीहरूले सर्वसाधारणलाई ८५ देखि ८७ रुपैयाँसम्ममा बिक्री गरिरहेका छन् । फ्याक्ट्री मूल्य बढेपछि सर्वसारधणलाई प्रतिकिलो ९० रुपैयाँभन्दा बढी पर्ने खुद्रा व्यापार संघका अध्यक्ष राजकुमार श्रेष्ठले बताए । उद्योगीले बढाएपछि त्यसको असर एकदुई दिनमै होलसेलमा देखिन्छ, त्यसैको आधरमा खुद्रामा बढ्ने हो, श्रेष्ठले भने ।अहिले उखुको सिजन हो । उद्योगीहरूले धमाधम उखुको क्रसिङ गरिरहेका छन् । क्रसिङ चैतसम्म हुन्छ । सरकारले उखुको न्यूनतम समर्थन मूल्य प्रतिक्विन्टल ५ सय ४४ रुपैयाँ ३३ पैसा तोकिसकेको छ । गत वर्षको तुलनामा प्रतिक्विन्टल ८ रुपैयाँ बढाएपछि उद्योगीहरूले पनि चिनीको मूल्य बढाएका हुन् । यद्यपि सरकारले तोकेकै मूल्य सबै किसानले पाएका छैनन् । बिक्री भएको उखुको मूल्य पाउन धर्ना दिनुपर्ने बाध्यता भएको नेपाल उखु उत्पादक महासंघका अध्यक्ष कपिलमुनि मैनालीले बताए । चिनीको मूल्य बढेको बढ्यै छ तर किसानले कहिलै उचित मूल्य पाउँदैनन्, उनले भने ।चिनी उत्पादक संघका महासचिव राजेश केडियाले १२ रुपैयाँ घटबढले फरक नपर्ने बताए । चिनीको गुणस्तर, खरिद गर्ने क्रममा डिपोजिटमा पनि फरक पर्छ । अहिले ७६ देखि ७८ रुपैयाँसम्ममा बिक्री भइरहेको छ, उनले भने, प्रतिकिलो १०२० रुपैयाँ बढ्दा सोधपुछ हुन्छ । १२ रुपैयाँ बढ्दा कुनै मान्यता हुँदैन । २४ प्रतिशत बढ्नु सामान्य हो, त्योभन्दा बढी बढ्नु गलत हो । चिनीको हकमा बजारभाउ नियन्त्रण गर्न साल्टले सहुलियत दरमा चिनी आयात गर्छ । यद्यपि यसपटक पर्याप्त कोटा नदिँदा सहुलियत चिनी अभाव भएको हो ।साल्टका सहमहाप्रबन्धक कुमार राजभण्डारीका अनुसार चाडबाडलाई लक्षित गरी ५० हजार टन माग गरिएकामा करिब २० हजार टन मात्रै स्वीकृत भएको थियो । सरकारले १० हजार टनका लागि खाद्य व्यवस्था तथा व्यापार कम्पनीलाई जिम्मा दिए पनि आयात गर्न सकेन । त्यसपछि साल्टले थप ३० हजार टन माग गरेको थियो । दसैंअघि नै माग गरेका थियौं, उद्योग, वाणिज्य तथा आपूर्ति मन्त्रालय हुँदै पत्र अर्थ मन्त्रालयसम्म पुगेको छ, उनले भने, साल्टसँगको मौज्दातले एक दिनलाई मात्रै पुग्छ । पर्याप्त मौज्दात नहुँदा बजारभाउ बढेको देखियो । हाल साल्टले प्रतिकिलो ७७ रुपैयाँ ५० पैसामा बिक्री गरिरहेको छ ।उपभोक्ता अधिकार अनुसन्धान मञ्चका अध्यक्ष माधव तिमिल्सिनाले क्रसिङको सुरुवाती चरणमै मूल्य बढ्नु शंकास्पद रहेको बताए । उद्योगीहरूको कार्टेलिङ नै हो । सरकारले कार्टेलिङ तोडेर बढी मूल्य लिनेलाई कानुनी दायरामा ल्याउनुपर्यो, उनले भने, विगतमा चिनी उद्योगीबाट सरकार नै ठगियो । सरकारले अनुगमन र नियमनमा कडाइ गर्नुपर्यो । यता बजार अनुगमन गर्ने जिम्मा पाएका वाणिज्य, आपूर्ति तथा उपभोक्ता संरक्षण विभागका प्रवक्ता शिवराज सेढाईंले क्षमताअनुसार अनुगमन र कारबाही भइरहेको बताए । दैनिक ३४ वटा टोलीबाट अनुगमन भइरहेको छ, उनले भने, कसुरअनुसार कारबाही पनि गरेका छौं । विभागले कारबाहीको दायरामा ल्याएको दाबी गरे पनि बजार सुधार हुन सकेको छैन । केही महिनाअघि खानेतेल, निर्माण सामग्रीको भाउ बढाएका व्यवसायीहरूले चामलको मूल्य पनि बढाएका छन् । उनीहरूले बोरामै १ सयदेखि २ सय रुपैयाँसम्म बढाएका छन् । डेढ सातायता केराउमा पनि १० रुपैयाँ बढेको खुद्रा व्यापार संघले जनाएको छ ।"
महासंघको उद्योग समितिमा आचार्य,"काठमाडौं (कास) नेपाल उद्योग वाणिज्य महासंघको कार्यकारिणी समिति सदस्य भरतराज आचार्य उद्योग समितिको सभापतिमा चयन भएका छन् । समितिको सहसभापतिमा कार्यकारिणी समिति सदस्य सुशील थापा चुनिएका छन् । सदस्यहरूमा पञ्चकन्या ग्रुपका उज्ज्वल श्रेष्ठ, प्लास्टिक तथा टेक्सटायल इन्डस्ट्रिजका वीरेन्द्र साह, पेट्रोकेमिकल तथा नेपाल ग्यास इन्डस्ट्रिजका गोकुल भण्डारी, स्ट्राटेजिक म्यानेजमेन्ट एक्सपोर्टका आशिष शर्मा, प्रगति टेक्सटाइलका जितेन्द्र लोहिया, नेपाल बोटल वाटर इन्डस्ट्रिज एसोसिएसनका अध्यक्ष सुभास भण्डारी, नेपाल औषधि उत्पादक संघका विप्लभ अधिकारी छन् । आमन्त्रित सदस्यहरूमा महासंघको कर तथा राजस्व समितिका सभापति सन्दीपकुमार अग्रवाल, न्यौपाने एन्ड ल एसोसिएटका अञ्जन न्यौपाने, नेपाल लिभर लिमिटेडका प्रतीक श्रीवास्तव, एसआर स्टिलका सुरज उप्रेती, नेपाल पस्मिना उद्योग संघका धनप्रसाद लामिछाने, ट्रान्सवेल्ड नेपाल प्रालिका अमुल श्रेष्ठ, यती डिस्टिलरीका अभिषेक श्रेष्ठ छन् । त्यस्तै एचडी इन्डस्ट्रिजका ईश्वर जीसी, मारुती फर्माका प्रभात रुगंटा, बबरमहल हेरिटेजका विराट शम्शेर जबरा, फुटवेयर इन्डस्ट्रिज एसोसिएसनका कृष्ण फुयाल, रामेछाप उद्योग वाणिज्य संघका पूर्व अध्यक्ष पशुपतिबहादुर खड्का, तुलसीपुर उद्योग वाणिज्य संघका निवर्तमान अध्यक्ष विमल रिजाल र चार्टर्ड एकाउन्टेन्ट विशेषविभु आचार्य चुनिएका छन् । समितिको सल्लाहकारमा अग्नि सिमेन्टका तारा पोखरेल, ॐ ग्यासका हरिप्रसाद पाठक, नेपाल उद्योग वाणिज्य महासंघका पूर्वकार्यकारिणी समिति सदस्यद्वय रामशरण थपलिया र शैलेन्द्रलाल प्रधान र सम्राट् सिमेन्टका मुकुन्द तिमिल्सिना चुनिएका छन् । समितिलाई सम्बोधन गर्दै महासंघका अध्यक्ष शेखर गोल्छाले व्यवसाय लागत घटाउनेतर्फ राज्यको ध्यान जानुपर्नेमा जोड दिए ।"
पारदर्शिता राख्न एनआरएनएको समिति,"काठमाडौं (कास) गैरआवासीय नेपाली संघ (एनआरएनए) को विशेष महाधिवेशन सम्पन्न भएको छ । भर्चुअल माध्यमबाट सम्पन्न विशेष महाधिवेशनले संघमा आर्थिक व्यवस्थापन र पारदर्शिता कायम राख्न गर्नुपर्ने सुधारका सम्बन्धमा सुझाव दिन गोवा कटुवालको संयोजकत्वमा समिति गठन गरेको छ । समिति सदस्यमा रञ्जित महतो र डिला खरेल छन् । महाधिवेशनबाट संघको संशोधित विधान र आर्थिक प्रतिवेदन सर्वसम्मत रूपमा पारित गरिएको छ । महाधिवेशनमा संघको वार्षिक प्रतिवेदन महासचिव हेमराज शर्मा, आर्थिक प्रतिवेदन संघका कोषाध्यक्ष महेशकुमार श्रेष्ठ, विधान संशोधन प्रस्ताव विधान संशोधन सुझाव समितिका संयोजक भूषण घिमिरे र संघका उपाध्यक्ष मन केसीले संयुक्त रूपमा प्रस्तुत गरेका थिए । विधानमा रहेका संशोधित प्रावधानअनुरूप काम कारबाही अगाडि बढाउने प्रतिबद्धता महाधिवेशनमा जाहेर गरिएको छ । महाधिवेशन परराष्ट्रमन्त्री प्रदीपकुमार ज्ञवालीले उद्घाटन गरेका थिए ।"
सोलार प्लान्टको अध्ययन गर्न सम्झौता,काठमाडौं (कास) २५० मेगावाटको सोलार प्लान्टको अध्ययन गर्न लगानी बोर्ड र सिंगापुरको एक कम्पनीबीच समझदारीपत्रमा हस्ताक्षर भएको छ । बोर्डको विज्ञप्तिअनुसार बोर्ड कार्यालय र सिंगापुरको राइजेन इनर्जी सिंगापुर जेटीई लिमिटेडबीच समझदारीपत्रमा हस्ताक्षर भएको हो । समझदारीअनुसार कपिलवस्तु र बाँकेमा सोलार प्लान्ट स्थापनाको लागि विस्तृत सम्भाव्यता अध्ययन गरिनेछ ।
एलजीको वासिङ मेसिन बजारमा,"काठमाडौं (कास) नेपाली बजारमा एलजीको उच्च प्रविधिको आर्टिफिसियल इन्टेलिजेन्स भएको वासिङ मेसिन आएको छ । यसमा नयाँ प्रविधि रहेको छ । जसले कपडाको तौलको साथ कोमलता र नाजुकताजस्ता विशेषताहरू पत्ता लगाउने एलजीले जानकारी दिएको छ । यो मेसिनले कपडाको धुने प्रदर्शन बढाउनुका साथै कपडाको गुणस्तर १८ प्रतिशत र ३० प्रतिशतले खुम्चनबाट जोगाउँछ ।नेपाल क्लियरिङ हाउस र कर्णाली बैंकबीच सम्झौताकाठमाडौं (कास) नेपाल क्लियरिङ हाउस लिमिटेड र कर्णाली डेभलपमेन्ट बैंकबीच अन्तर बैंक विद्युतिय भुक्तानी प्रणालीसम्बन्धी सम्झौता भएको छ । क्लियरिङ हाउसका प्रमुख कार्यकारी अधिकृत नीलेशमान सिंह प्रधान र बैंकका प्रमुख कार्यकारी अधिकृत दिनेश कुमार रावतले सम्झौतापत्रमा हस्ताक्षर गरे । सम्झौताअनुसार बैंकका ग्राहकहरूले कुनै पनि खातामा भुक्तानी दिने र लिने अन्तर बैंक कारोबारहरू गर्न सक्छन् ।प्रदेश १ मा सहज परियोजनाको दोस्रो चरणकाठमाडौं (कास) प्रदेश १ मा कृषि व्यवसायको अन्वेषणका लागि नेपाल कृषि बजार विकास परियोजनाको दोस्रो चरण सुरु गरिएको छ । प्रदेश १ को भ्मूि व्यवस्थापन, कृषि तथा सहकारी मन्त्रालय र एसडीसी समन्वय र विकासका लागि स्विस एजेन्सीले विराटनगरमा आयोजना गरेको एक कार्यक्रमका बीच यो परियोजनाको दोस्रो चरण शुभारम्भ गरिएको हो । सहज नामका रूपमा परिचित यो परियोजनाको दोस्रो चरण सन् २०२० नोभेम्बरसम्म सञ्चालन हुनेछ । परियोजनाले कृषि व्यवसायको अन्वेषण र सेवाका लागि वित्तीय र प्राविधिक सहायता गर्नेछ ।"
ठाउँ अभावले संवैधानिक इजलास : जबरा,"प्रधानन्यायाधीश चोलेन्द्रशमशेर जबराले स्थान र भौतिक पूर्वाधारको अभावका कारण संवैधानिक इजलासले नै प्रतिनिधिसभा विघटनको मुद्दा सुनुवाइ गर्नुपरेको प्रतिक्रिया दिएका छन् । वरिष्ठ अधिवक्ता शम्भु थापाले बहसका क्रममा संवैधानिक इजलासमा न्यायाधीशहरू थपेर बृहत् पूर्ण इजलास बनाएको भए हुने भन्ने राय दिएपछि प्रधानन्यायाधीश जबराले भने, समस्या छ, भौतिक पूर्वाधार छैन । ११ जना न्यायाधीशलाई कहाँ लगेर राख्ने ? पालमा ? प्रधानन्यायाधीश जबराको उत्तरमा उनी निकटका भनी परिचित न्यायाधीश तेजबहादुर केसीले पनि समर्थन जनाए ।प्रधानन्यायाधीश जबराको यो उत्तरलाई उनैले समेत हस्ताक्षर गरेको गत माघ २ गतेको आदेशले खण्डित गर्छ । करिब तीन दिनको गम्भीर छलफलपछि माघ २ गते संवैधानिक इजलासले गम्भीर संवैधानिक व्याख्याको प्रश्न समावेश भएको देखिएको भन्ने आधारमा आफूले नै मुद्दाको सुनुवाइ गर्ने आदेश गरेको थियो । बृहत् पूर्ण इजलासले सुनुवाइ गर्ने प्रकृतिको मुद्दा भए पनि स्थान अभावका कारण संवैधानिक इजलासले नै उक्त मुद्दा सुनुवाइ गर्ने व्यहोरा उक्त आदेशमा उल्लेख छैन । आफूले हस्ताक्षर गरेको आदेशसँग बाझिने गरी प्रधानन्यायाधीश जबराले स्थान र पूर्वाधार अभावलाई कारण देखाएर मुद्दा संवैधानिक इजलासमा सुनुवाइ गर्ने निष्कर्षमा पुगेको बताएका हुन् ।प्रशासनका उच्च अधिकारीका अनुसार, सर्वोच्च अदालतमा ११ जना न्यायाधीशको इजलास गठन गर्न ठाउँको अभाव छैन । कोभिड१९ लाई नै कारण देखाउने हो भने पनि सर्वोच्च अदालत परिसरमा पालले बनाइएको हलमा सुनुवाइ गर्न सकिन्थ्यो । अर्कोतर्फ विभिन्न उपाय अपनाएर भए पनि सुनुवाइको व्यवस्था हुन सक्थ्यो । सर्वोच्च अदालत स्रोतले भन्यो, भित्रैबाट विरोध भएपछि एउटा कारण लुकाएर अर्को जवाफ दिनु झूट हो ।सर्वोच्च अदालत स्रोतका अनुसार, पूर्ण बैठकमै न्यायाधीशहरूले बृहत् पूर्ण इजलासको कुरा उठाएपछि न्यायाधीश हरिकृष्ण कार्कीबाहेकले प्रधानन्यायाधीश जबराको समर्थन गरेका थिएनन् । मतान्तर बढेपछि स्टेरिङ कमिटी भनिने वरिष्ठतम् ५ न्यायाधीश रहेको समितिले निकास दिने निष्कर्ष निस्किएको थियो । त्यो समितिमा समेत प्रधानन्यायाधीश जबरा र कार्कीबाहेक न्यायाधीशहरू दीपककुमार कार्की, मीरा ढुंगाना र विश्वम्भरप्रसाद श्रेष्ठले बृहत् पूर्ण इजलास हुनुपर्ने बताएका थिए । प्रधानन्यायाधीश मौन रहँदा पनि न्यायाधीश हरिकृष्ण कार्कीले संवैधानिक विवादमा संवैधानिक इजलास सर्वेसर्वा हो भनेर अडान लिएपछि संवैधानिक इजलासकै निर्णय भएको हो, स्रोतले भन्यो, त्यसपछि बल्ल इजलासले आदेश गरेको हो । अहिले स्थान अभाव भन्नु त हास्यास्पद भयो ।"
'लिखित जवाफले औचित्य पुष्टि गरेन,"प्रतिनिधिसभा विघटनको मुद्दामा भइरहेको सुनुवाइमा प्रधानमन्त्रीको लिखित जवाफ र त्यसको संवैधानिकताले प्रवेश पाएको छ । वरिष्ठ अधिवक्ता शम्भु थापाले प्रधानमन्त्रीको लिखित जवाफले विघटनको औचित्य पुष्टि गर्न नसकेको बताए । ताजा जनमतबाट दुई तिहाइको सरकार बनाउने भनेर जवाफ दिएका भरमा विघटनको औचित्य पुष्टि हुन नसक्ने उनको तर्क थियो । थापाले प्रधानमन्त्रीको लिखित जवाफ नै विरोधाभासयुक्त रहेको बताए । उनले भने, एकातिर बाध्यता हो भन्नुहुन्छ, अर्कोतिर राजनीतिक अधिकार हो भन्नुहुन्छ । संविधानअनुसार कहाँनिर मेल खान्छ ? प्रधानमन्त्रीले जहिले भन्यो, त्यतिबेला निर्वाचन हुने हो ? सार्वजनिक हितको औचित्यका दृष्टिकोणले विघटनको विषयलाई हेरिनुपर्ने उल्लेख गर्दै उनले संविधानले विघटनको अधिकार अहिलेको प्रधानमन्त्रीलाई दिएनदिएको ख्याल गर्नुपर्ने बताए । प्रधानमन्त्री केपी शर्मा ओलीले लिखित जवाफमा विघटनलाई कार्यकारीको अधिकार हो भनी गरेको दाबीमा पनि वरिष्ठ अधिवक्ता थापाले आपत्ति जनाए । लिखित जवाफमा विघटन आधारभूत अधिकार हो भन्ने छ, उनले थापाले भने, त्यो कहाँ छ, देखाइदिनुपर्यो । उनले सुनुवाइ लम्बिएकामा पनि असन्तुष्टि जनाए । नौ दिनदेखि नियमित सुनुवाइ भइरहेको र तत्काल टुंगिने सम्भावना नरहेको जनाउँदै उनले भने, संसारकै संविधान कण्ठस्थ हुने बेला भइसक्यो । ११ दिनमा त दक्षिण अफ्रिकामा संविधान बनाएका थिए । अर्का वरिष्ठ अधिवक्ता सुरेन्द्र महतोले आफ्नै पार्टीअन्तर्गतको संसदीय दलले समेत नेताको विकल्प खोज्न सक्ने जनाउँदै प्रतिनिधिसभाबाट प्रधानमन्त्रीको विकल्प खोज्ने प्रक्रियालाई निषेध गर्न नहुने बताए । २०५६ सालमा तत्कालीन प्रधानमन्त्री कृष्णप्रसाद भट्टराईमाथि समेत संसदीय दलभित्रै चुनौती भएको उदाहरण दिँदै उनले प्रतिनिधिसभा विघटन गर्नुको साटो उनले प्रधानमन्त्री पदबाट राजीनामा दिएको बताए । उनको पनि बहुमत प्राप्त दलले सरकारको नेतृत्व नगर्ने भनेमा राष्ट्रपतिले दुई दलको संयुक्त सरकार वा अल्पमतको सरकारको विकल्पको अभ्यास हुन दिनुपर्ने भनाइ थियो । धारा ७६ को हरेक विकल्पको अभ्यास प्रतिनिधिसभाभित्र हुनुपर्छ, उनले भने, वैकल्पिक सरकारको सम्भावना रहेसम्म प्रतिनिधिसभा मर्दैन । अनेक प्रयासका बाबजुद प्रधानमन्त्री चुन्न नसके प्रतिनिधिसभा अनिवार्य रूपमा विघटन हुनुपर्ने तर्क गर्दै उनले त्यसलाई अधिकारका रूपमा नभई अन्त्येष्टिका रूपमा बुझ्न आग्रह गरे । तत्कालीन प्रधानमन्त्री शेरबहादुर देउवाले २०५९ सालमा संविधानमा अधिकारकै रूपमा रहेको विघटनको अस्त्र प्रयोग गर्दा २०४७ सालको संविधानको अन्त्य भएको उल्लेख गर्दै उनले अधिकार नै नभएको अवस्थामा विघटनको कल्पनै गर्न नसकिने बताए । उनले भने, संविधानको संरक्षणको शपथ खाएको यो इजलासले त्यसको रक्षा गर्नुपर्छ ।"
अवहेलनाका तीन निवेदन दर्ता,"अदालतको अवहेलना गरेको भन्दै प्रतिनिधिसभा विघटनको पक्ष र विपक्षमा रहेकाहरूले एकअर्काविरुद्ध निवेदन दर्ता गराएका छन् । जसअनुसार सर्वोच्च अदालतमा मंगलबार एकसाथ तीनवटा निवेदन दर्ता भए ।कानुन व्यवसायीहरूको मानमर्दन गरेको र अदालतमा विचाराधीन विषयलाई प्रभावित पार्न खोजेको भन्दै प्रधानमन्त्री केपी शर्मा ओलीविरुद्ध वरिष्ठ अधिवक्ता डा कुमार शर्मा आचार्यले निवेदन दर्ता गराएका छन् । अधिवक्ता कञ्चनकृष्ण खरेलले पनि सोही विषयमा निवेदन दिएका छन् । निवेदनमा गत माघ ९ मा कार्की ब्यांक्वेटमा भएको पार्टी कार्यकर्ता भेलामा प्रधानमन्त्री ओलीले कानुन व्यवसाय र अधिवक्ताहरूमाथि टीकाटिप्पणी गर्दै अदालतमा विचाराधीन विषयलाई प्रभाव पार्न खोजेको आरोप लगाइएको छ । प्रधानमन्त्री ओलीले सर्वोच्चमा विचाराधीन प्रतिनिधिसभा विघटनविरुद्धको मुद्दामा बहस पैरवी गरिरहेका कानुन व्यवसायीहरूमाथि व्यंग्य गरेका थिए । प्रतिनिधिसभा पुनःस्थापना गर्ने कुनै ठाउँ संविधानमा छैन । कुरा फिटेको फिट्यै छन् केही वकिलहरूले, प्रधानमन्त्री ओलीले भनेका थिए, एक जना बाजे वकिललाई पनि लिएर गएछन्, त्यहाँ तमासा देखाउन । किन दुःख दिएको हो, बूढा मान्छेलाई ? उनको यो अभिव्यक्तिको चौतर्फी आलोचना भएको थियो ।सरकारी पक्षले भने पूर्वसभामुख एवं वरिष्ठ अधिवक्ता दमननाथ ढुंगानाविरुद्ध अवहेलना निवेदन दर्ता गराएको छ । ढुंगानाले जनभावनाअनुसार प्रतिनिधिसभा विघटनको निर्णय बदर नभए सरकारबाट न्यायाधीश तान्ने दिन आउन सक्ने अभिव्यक्ति दिएका थिए । त्यसैलाई आधार मानी कानुन व्यवसायी राजाराम घिमिरेले निवेदन दर्ता गराएका हुन् ।अदालतको अवहेलनाको आरोप ठहर भएमा एक वर्ष कैद सजाय वा १० हजार रुपैयाँ जरिवाना वा दुवै सजाय हुने व्यवस्था छ । तर आरोप पुष्टि हुनुअघि नै सम्बन्धितले क्षमा मागेमा भने अदालतले अवहेलनाको कारबाही स्थगित गर्न सक्छ ।"
फरार अभियुक्तलाई उपप्रधानमन्त्रीको माला,"राजविराज (कास) उपप्रधानमन्त्री एवं नेकपा ओली समूहका नेता ईश्वर पोखरेलले फरार सूचीमा रहेका रामनारायण यादवलाई मंगलबार फूलमाला र अबिर लगाइदिएर पार्टीमा भित्र्याएका छन् । रणवीर सिंह भनिने छिन्नमस्ता, सखडाका यावदलाई विस्फोटक पदार्थसम्बन्धी मुद्दामा सप्तरी जिल्ला अदालतले १८ महिना कैद सजाय तोकेको छ । यादव विगतमा जनतान्त्रिक तराई मुक्ति मोर्चा (रणवीर समूह) का अध्यक्ष थिए । जनतान्त्रिकको ज्वाला सिंह समूहबाट अलग्गिएर उनले छुट्टै समूह गठन गरेका थिए । प्रहरीले उक्त समूहका कमलेश यादवलाई २०६९ मंसिर २६ मा कर्तव्य ज्यान, आगजनी र डाँका मुद्दामा पक्राउ गरेको थियो । रामनारायणसँग मिलेर सुरक्षाकर्मीलाई लक्ष्य गरी हनुमाननगरकुनौली सडक खण्डमा पुलमुनि बम राखेको कमलेशले बयान दिएका थिए । त्यसपछि प्रहरीले पुस २२ मा रामनारायण र कमलेशमाथि विस्फोटक पदार्थसम्बन्धी मुद्दा चलाएको थियो । उक्त मुद्दामा जिल्ला अदालतका तत्कालीन न्यायाधीश बद्रीप्रसाद ओलीको इजलासले दुवैलाई १८१८ महिना कैद सजाय सुनाएको थियो । रामनारायणले भने आफूहरू शान्तिपूर्ण राजनीतिमा आइसकेकाले सरकारले तत्कालीन सहमतिबमोजिम मुद्दा फिर्ता गर्नुपर्ने बताउँछन् । सप्तरीका प्रजिअ शंकरहरि आचार्यले रामनारायण फरार सूचीमा भए तत्काल पक्राउ गरिने बताए ।"
एपीएफको जित,काठमाडौं (कास) डिफेन्डिङ च्याम्पियन एपीएफ क्लबले उपाधि होडमा प्रतिस्पर्धी मानिएको आर्मीलाई २० ले पन्छाउँदै मंगलबार राष्ट्रिय महिला लिगमा उपाधि रक्षाको अभियान बलियो बनाएको छ । विभागीय डर्बीमा विजयी एपीएफले तेस्रो चरणमै ४ अंकको अग्रता लियो । एपीएफले ३ खेलबाट ९ अंक जोडेको छ । आर्मीको ४ अंकमात्रै छ । मंगलबारै वालिङ नगरपालिकासँग ११ को बराबरीमा रोकिएको पुलिस ५ अंकसहित दोस्रोमा छ ।आर्मीले अघिल्ला दुई खेलमा लगातार ह्याट्रिकसहित कुल ७ गोल गरेकी फरवार्ड सावित्रा भण्डारीलाई रोके पनि एपीएफसँग अंक खोस्न सकेन । सावित्रा आफैंले गोल नगरे पनि दुवै गोलमा अन्तिम पास उनकै रह्यो । अञ्जली योञ्जनले २७ औं मिनेटमा आकर्षक गोल गर्दै एपीएफलाई अग्रता दिलाइन् । सरु लिम्बूले पहिलो हाफको इन्ज्युरी समयमा दोस्रो गोल गर्दै एपीएफको अग्रता दोब्बर बनाइन् ।त्यस्तै अर्को खेलमा क्यामरुनकी मिथो रुथको गोलसँगै वालिङले ५३ औं मिनेटमा लिएको अग्रतामा रेखा पौडेलले ६५ औं मिनेटमा गोल गरेपछि पुलिसले एक अंक जोड्न सक्यो ।
नेपालले कतारसँग खेल्ने,"काठमाडौं (कास) नेपालले कतारसँग तीन ट्वान्टी२० अन्तर्राष्ट्रिय क्रिकेटको शृंखला खेल्ने भएको छ । नेपाल क्रिकेट संघ (क्यान) को बोर्ड बैठकले कतार डे स्पोर्ट्स को अवसर पारेर नेपाली टोली दोहा पठाउने निर्णय गरेको छ । नेपालले फेब्रुअरी ९, १० र १२ मा कतारसँग खेल्ने तालिका छ ।गत वर्ष सिंगापुरमा भएको एसिया ट्वान्टी२० छनोटमा कतारले नेपाललाई हराएको थियो । नेपाली टोलीको बन्द प्रशिक्षण फेब्रुअरी १ देखि सुरु गरिने क्यानले जनाएको छ । नेपालले मार्चमा ओमानमा गएर ओमान र अमेरिकासँग क्रिकेट विश्वकप लिग २ का खेल खेल्ने तालिका छ ।बोर्ड बैठकले हाल जारी प्रधानमन्त्री कप पुरुष राष्ट्रिय क्रिकेटको विजेतालाई १० लाख रुपैयाँ दिने घोषणा गरेको छ । यो रकम दुई वर्षअघि विजेतालाई प्रदान गरेको रकमभन्दा आधा हो । उपविजेताले ५ लाख र सेमिफाइनल पुग्ने टोलीले समान ५० हजार पाउनेछन् । प्लेयर अफ द सिरिजले ५० हजार, उत्कृष्ट बलर र ब्याट्सम्यानले जनही २५ हजार रुपैयाँ पाउनेछन् । यो रकम अघिल्लो संस्करणभन्दा कम हो । प्रधानमन्त्री कपमा बुधबार पहिलो सेमिफाइनलमा एपीएफ र पुलिस क्लब तथा बिहीबार दोस्रो सेमिफाइनलमा आर्मी र वाग्मती प्रदेशबीच प्रतिस्पर्धा हुनेछ । फाइनल शनिबार हुनेछ ।"
थिमिमा एनएनआईपीए अवार्ड,"काठमाडौं (कास) नेपाल राष्ट्रिय तथा अन्तर्राष्ट्रिय खेलाडी संघले हरेक वर्ष गर्दै आएको एनएनआईपीए स्पोर्ट्स अवार्डको पाँचौं संस्करण भक्तपुरको मध्यपुर थिमि४ स्थित दुईपोखरीमा फागुन ८ गते हुने भएको छ । वर्षभर उत्कृष्ट प्रदर्शन गर्ने खेलाडीमध्येबाट उत्कृष्ट छनोट गरी पुरस्कृत गरिने यस अवार्डमा वर्ष २०७६ मा नेपालमै आयोजना भएको १३ औं दक्षिण एसियाली खेलकुदको प्रदर्शनलाई मुख्य आधार बनाउने खेलाडी संघले जनाएको छ ।१३ औं सागमा हाम्रो प्रदर्शन र नतिजा ऐतिहासिक थियो । यसपल्टको अवार्डमा सागमा समावेश २६ खेलका स्वर्णधारी खेलाडीमध्येबाट पुरस्कृत गर्नेछौं, मंगलबार पत्रकार सम्मेलनमा संघका अध्यक्ष दीपक श्रेष्ठले भने । अवार्ड समारोह व्यवस्थापन स्थानीय आयोजक मध्यपुर थिमि नगरपालिकाले गर्नेछ । नगरप्रमुख मदनसुन्दर श्रेष्ठले खेलाडीलाई सम्मान गर्न पाउनु नगरवासीका लागि खुसीको कुरा भएको बताए ।"

शीर्षक,विवरण
तानातानमा कांग्रेस,"प्रधानमन्त्रीकै प्रस्ताव भने दाहाल र नेपालबाट नआएको लेखकले दाबी गरे । उनका अनुसार देउवाले तत्कालका लागि दुवै पक्षसँग सहकार्य हुन नसक्ने जवाफ दिएका थिए । प्रधानमन्त्री ओलीसँग पनि आफूले कुनै खालको सहमति नगरेको प्रस्ट पार्दै उनले अहिले आफ्नो पार्टी पुनःस्थापना र निर्वाचन दुवै विकल्पका लागि खुला रहेको जनाउ दिएका थिए । प्रतिनिधिसभा विघटनको कदम असंवैधानिक र अलोकतान्त्रिक हो भनेर हाम्रो पार्टी विरोधमा छ । हामी त्यो कदमको विरुद्धमै छौं । पुनःस्थापना गर्ने कि निर्वाचनमा जाने भन्नेबारे अदालतमा मुद्दा छ । अदालतले निर्णय लिएपछि जुन खालको परिस्थिति निर्माण हुन्छ, त्यसपछि कांग्रेसले निर्णय गर्छ, देउवाको भनाइ उद्धृत गर्दै लेखकले भने ।दाहाल र नेपाल दुवैले प्रतिनिधिसभा पुनःस्थापना भएपछि सरकारको नेतृत्वमा आलोपालो र निर्वाचनमा तालमेलसम्मको प्रस्ताव गरेका थिए । देउवाले भने प्रस्ट जवाफ नदिई पार्टीमा छलफल गराउने बताए । देउवाको प्राथमिकता पुनःस्थापनातिरभन्दा निर्वाचनतिरै छ । नेकपा विभाजित भएको अवस्थामा चुनाव हुँदा कांग्रेसले बहुमत ल्याउने, नभए ठूलो दल बन्न सक्ने उनले ठानेका छन् । कांग्रेस नेताहरूका अनुसार प्रतिनिधिसभा विघटन हुनुभन्दा धेरैअघिदेखि नै प्रधानमन्त्री ओलीसँग देउवाको न्यानो सम्बन्ध थियो । नेकपाभित्रको शक्तिसंघर्ष चर्केदेखि नै ओलीले देउवासँग सम्बन्ध बढाउँदै आएका थिए । समावेदनमार्फत संसद् अधिवेशन बोलाउन कांग्रेसले गरिरहेको तयारी ओलीकै कारण अघि बढाइएको थिएन । संवैधानिक आयोगहरूमा देउवाले प्रस्ताव गरेकै व्यक्तिहरूलाई सिफारिस गर्न ओली तयार भएका थिए । दुई वर्षअघि अख्तियारमा जयबहादुर चन्दलाई सिफारिस गर्न नमानेका ओलीले पछिल्लो पटक उनकै नाम सिफारिस गर्नुले पनि दुई नेताबीचको सम्बन्ध बुझ्न कठिन छैन, कांग्रेस स्रोतले भन्यो, नेकपाभित्र शक्तिसंघर्ष चर्केका बखत धेरै पटक दाहाल र नेपाललाई संसद्मा अविश्वासको प्रस्ताव दर्ता गर्नुहोस्, साथ दिन्छौं भन्नुभयो तर उनीहरूले नसुनेपछि ओलीसँगै देउवाको निकटता बढ्यो । प्रतिनिधिसभा विघटनलगत्तै देउवा निर्वाचनलाई स्वागत गरेर जाने मुडमै रहेको उनी निकट कतिपय नेताहरू बताउँछन् । पार्टीको निर्णयको सुरुको मस्यौदा पनि त्यस्तै थियो । अरू नेताले विरोध गरेपछि मस्यौदा सच्याइएको हो, एक पूर्वपदाधिकारीले भने । विघटनकै दिन पुस ५ गते पुनःस्थापनाका विषयमा दाहालनेपाल समूहसँग बसेको बैठकमा देउवा अनुपस्थित थिए । उनले पौडेललाई नेतृत्व गर्न लगाए । पुस ६ गते दाहालनेपाल समूहको नेकपा, जनता समाजवादी पार्टीसँगको बैठकलाई पनि देउवाले खासै महत्त्व दिएनन् । त्यतिबेलै दाहालले कांग्रेससँग संयुक्त सडक संघर्ष, प्रतिनिधिसभा पुनःस्थापनापछि सरकार र निर्वाचनसम्मको तालमेल प्रस्ताव अघि सारेका थिए । देउवा ओलीतिर ढल्केपछि दाहालनेपाल समूहले कांग्रेसमा वरिष्ठ नेता रामचन्द्र पौडेलमार्फत संवाद बढाउँदै आएको थियो । पौडेल पुनःस्थापनाको एजेन्डामा सुरुदेखि नै छन् । उनी प्रतिनिधिसभा विघटनको विरोधमा रहेका सबै पार्टीसँग मिलेर संयुक्त आन्दोलन गर्नुपर्ने पक्षमा छन् । संयुक्त आन्दोलनका लागि उनकै समूहका नेताहरूले समेत साथ नदिएपछि पौडेलले एक्लै भए पनि पार्टीले पुनःस्थापनाको एजेन्डामा आन्दोलन गर्नुपर्नेमा जोड दिँदै आएका छन् । यस्तो बेला निर्वाचनमा जानु कांग्रेसका लागि ठूलो अवसर हो, तर हामीले संविधानविपरीत जबर्जस्ती चालिएको कदमलाई साथ दिने कुरा आउँदैन । अहिलेको हाम्रो आन्दोलन विघटनविरुद्ध छ, केन्द्रीय सदस्य महतले भने, अहिले हामी नेकपाका दुवैसँग मिल्नु हुँदैन । अहिलेको असंवैधानिक कदम चाल्नुमा प्रधानमन्त्री र राष्ट्रपति मुख्य दोषी हुन् तर अर्को पक्ष पनि चोखो होइन । आपसी स्वार्थ नमिल्दा यस्तो अवस्था आएको हो । हामीले एक्लै आन्दोलन गर्नेबाहेक निर्णय लिन सक्दैनौं । सभापति देउवा पार्टीभित्रकै तीव्र दबाब थेग्न नसकेपछि आन्दोलनमा जान बाध्य भएका हुन् । पार्टी सभापति निर्वाचनको पक्षमा देखिएपछि पुनःस्थापनाको एजेन्डा लिन वरिष्ठ नेता पौडेल, पूर्वमहामन्त्री कृष्णप्रसाद सिटौलासहितका नेताहरूले नेतृत्वमा दबाब बढाइरहेका छन् । कथम् प्रतिनिधिसभा पुनःस्थापना भयो भने प्रधानमन्त्री ओलीको असंवैधानिक कदमको भारी आफूले पनि बोक्नुपर्ने भय देखिन थालेपछि देउवाले दुवै विकल्पका लागि आफ्नो पार्टी खुला रहेको बताउँदै आएका छन् । पुनःस्थापना हुँदा ओलीसँग मिलेर सरकार बनाउन पार्टीभित्र अनुकूल वातावरण नहुने भएकाले अर्को पक्षसँग पनि हात बढाउन पर्ने सुझाव उनी निकट कतिपय नेताहरूले देउवालाई दिन थालेका छन् । देउवाका विश्वासपात्र नेता लेखकले अदालतको निर्णयअघि नेकपाका दुवै समूहसँग कांग्रेसले समदूरीको सम्बन्धमा रहनुपर्ने बताए । उनका अनुसार सभापति देउवाले पनि अहिले समय भएको छैन, समय भएपछि एउटा टुंगोमा पार्टी पुग्छ भन्दै आएका छन् ।"
किन लम्बिँदै छ विघटनसम्बन्धी मुद्दा ?,"राजाले राय माग्न पाउने संवैधानिक व्यवस्थाअनुसार सरकारले पक्षविपक्षका कुरा सुनेर राय तयार गरे पनि यसमा केही कार्यविधिगत प्रक्रिया छरितो भएका थिए । २०५९ जेठ ८ गते तत्कालीन प्रधानमन्त्री शेरबहादुर देउवाले प्रतिनिधिसभा विघटनको सिफारिस गरेकामा सर्वोच्च अदालतले साउन २१ गते अर्थात् साढे दुई महिनामा निर्णय सुनाएको थियो ।२०५९ सालमा सरकारी कार्यालयहरूमा अहिलेजस्तो कम्प्युटरको सहज प्रयोग थिएन । मुद्दा दर्तादेखि पेसी व्यवस्थापन र फैसला लेखनका कामसमेत कागजी रूपमा हुन्थ्यो, जसले मुद्दाको प्रक्रियालाई लम्बेतान बनाउँथ्यो । तर पनि जटिल र सार्वजनिक महत्त्वको मानिने प्रतिनिधिसभा विघटनको मुद्दा सर्वोच्च अदालतले दुई महिनाको सेरोफेरोमा मुद्दा टुंग्याएको थियो । मुद्दा दर्तादेखि पेसी व्यवस्थापनमा समेत न्यायालयभित्र सफ्टवेयरको प्रयोग भइसकेको दशक पुग्न लागिसकेको छ । मुद्दा दर्ताका क्रममा निवेदकहरूले सीडीमा पेस गर्ने निवेदनको फाइल कपी गरेर फैसला लेखनका क्रममा समेत प्रयोग गर्न सकिने सुविधा छ । त्यसमाथि लिखित जवाफको व्यवस्थापन र डिजिटल रूपमा नै बहसनोटको प्रयोगले मुद्दा व्यवस्थापनमा निकै सहज भएको छ । इजलासमा बहस गर्ने परम्परागत शैलीलाई अपवाद मान्ने हो भने अरू प्रक्रिया निकै चुस्त र सहज भइसकेको छ । यति हुँदासमेत सर्वोच्चले उस्तै प्रकृतिको मुद्दाको न्यायनिरूपण गर्न साढे दुई दशकअघिकै गति पछ्याइरहेको देखिन्छ ।न्यायिक नेतृत्वको रुचिमा निर्भरसूचना प्रविधिको विकासले मात्रै न्यायनिरूपण चुस्तदुरुस्त हँॅदैन भने कैयौं उदाहरण सर्वोच्च अदालतमा भेटिन्छन् । अहिले सरकार विपक्षी भएको र प्रतिनिधिसभा विघटनको असरसँग सम्बन्धित अरू मुद्दासमेत सुनुवाइ नै नभएर रोकिइरहेका छन् । वरिष्ठ अधिवक्ता तुलसी भट्ट न्यायिक नेतृत्वले रुचि नराख्ने हो भने सूचना प्रविधिमा जतिसुकै चुस्तदुरुस्त भए पनि छिटोछरितो न्यायसम्पादनमा कठिन हुने बताउँछन् । प्रधानन्यायाधीशले आफ्नै इजलासमा मुद्दा राखेको दिन (गत पुस ८ गते) सरकार लगायतका निकायका नाममा कारण देखाऊ आदेश जारी गरेको भए छिटो लिखित जवाफ आउँथ्यो, उनले भने, त्यही आदेश जारी गर्न संवैधानिक इजलास कुर्नुपर्दा केही दिन ढिला भयो, यसैगरी मुद्दा सर्दै जाने त हो । वरिष्ठ अधिवक्ता भट्टका अनुसार संवैधानिक इजलास बस्ने दिन नै निवेदक (वरिष्ठ अधिवक्ता दिनेश त्रिपाठी) को मागअनुसार न्यायाधीश हरिकृष्ण कार्कीले आफ्नोबारे निर्णय गरेको भए अरू ढिला हुने थिएन । सुरुकै दिन सर्वोच्च अदालतमा प्रतिनिधिसभा विघटनको निवेदन संवैधानिक इजलासले कि बृहत् पूर्ण इजलासले हेर्ने भन्नेबारे सवालजवाफ भएको थियो । त्यही दिन त्यो अन्योल टुंग्याउनुपर्नेमा इजलासले त्यसबारे कुनै निर्णय गरेन । न्यायाधीश कार्कीले आफू मुद्दाको सुनुवाइबाट अलग भएको घोषणा गरेपछि त्यो दिन इजलास उठ्यो । गत बुधबार पनि कुन इजलास भन्नेमा कार्यविधिगत प्रश्नमै सुनुवाइ गरेर इजलासले दिन बितायो । अहिलेको न्यायिक नेतृत्वले यो मुद्दालाई कसरी निरूपण गर्ने भन्नेबारे स्पष्ट दृष्टिकोण व्यक्त गर्न नसकेको देखिन्छ, वरिष्ठ अधिवक्ता भट्टले भने । संवैधानिक परिषद्ले मंसिर ३० गतेको मिति राखेर संवैधानिक निकायहरूमा पदाधिकारीहरूको सिफारिस गर्ने गोप्य निर्णय गरेको थियो, जुन प्रतिनिधिसभा विघटनको निर्णयकै दिन सार्वजनिक भयो । संसदीय सुनुवाइसम्बन्धी नियमावलीमा नै सिफारिसको ४५ दिन व्यतित भए नियुक्त गर्न बाधा नपर्ने भन्ने व्यवस्था छ । संवैधानिक निकायहरूमा केही आफ्ना मान्छे सिफारिसमा पारेको आरोप लागेका प्रधानन्यायाधीश चोलेन्द्रशमशेर जबरामाथि त्यसैसँग जोडिएका निवेदनहरूको सुनुवाइलाई प्राथमिकतामा नराखेको आरोपसमेत छ । निवेदन दर्ता भएको एक महिनासम्म पनि सर्वोच्चले प्रारम्भिक सुनुवाइसमेत गरेको छैन । न्यायिक नेतृत्वले रुचि नराख्ने हो भने अदालतको आवधिक योजना, कार्यविधि र रणनीतिहरूमा जतिसुकै उल्लेख गरे पनि वर्षौंदेखि मुद्दा थाती रहन्छन् । भ्रष्टाचारका कैयौं मुद्दा अंग पुगिसकेको अवस्थामा पनि न्यायिक नेतृत्वको रुचि र प्राथमिकतामा नपर्दा न्यायनिरूपण हुन ढिला भइरहेको भेटिन्छ । प्रतिनिधिसभा विघटनको मुद्दामै अदालतले छिटोछरितो न्यायनिरूपण गर्न नसक्दा राजनीतिक गतिहीनता लम्बिएको छ । मुद्दाका पक्षहरूले आफ्नो अनुकूल निर्णय हुने भए तत्काल फैसला चाहन्छन्, प्रतिकूलमा निर्णय हुने भए लम्बिए हुन्थ्यो भन्ने चाहन्छन्, अधिवक्ता लेखनाथ भट्टराईले भने ।"
केयू उपकुलपतिमा ४४ प्रतिस्पर्धी,"काठमाडौं (कास) काठमाडौं विश्वविद्यालय (केयू) को उपकुलपति बन्न ४४ जनाले व्यक्तिगत विवरण सिफारिस समितिलाई बुझाएका छन् । उपकुलपति नियुक्त गर्न गठित सिफारिस समितिले व्यक्तिगत विवरण बुझाउन सार्वजनिक रूपमा सूचना जारी गरेको थियो । त्यसअनुसार पुस २७ गतेभित्र ४४ आवेदन परेको शिक्षा मन्त्रालय स्रोतले जनाएको छ । केयूमा उपकुलपति नियुक्त गर्न पहिलो पटक सार्वजनिक रूपमा गरिएको दरखास्त आह्वानमा ३७ जना प्राध्यापकले व्यक्तिगत विवरण बुझाएको स्रोतले जानकारी दियो । बाँकी सहप्राध्यापक, उपप्राध्यापक र प्राज्ञिक क्षेत्र बाहिरका व्यक्ति छन् । वर्तमान उपकुलपति रामकण्ठ माकाजु, पूर्वरजिस्ट्रारहरू भद्रमान तुलाधर, भोला थापा, शिक्षाविद् मनप्रसाद वाग्ले, प्राध्यापक जनार्दन लामिछानेलगायतले विवरण पेस गरेका छन् । खगेन्द्रप्रसाद लामिछाने, वीरेन्द्रराज तिवारी, नीलाम्बर झा, विभूतिरञ्जन झाले पनि व्यक्तिगत विवरण बुझाएको स्रोतले जनायो ।सिफारिस समितिले बुधबार व्यक्तिगत विवरणहरूको रुजु गरेको थियो । व्यक्तिगत विवरणको अध्ययन गरेर माघ ५ गते पुनः समितिको बैठक बस्ने कार्यतालिका छ । विश्वविद्यालय सभाले शिक्षामन्त्री एवं सहकुलपति कृष्णगोपाल श्रेष्ठको अध्यक्षतामा ३ सदस्यीय समिति गठन गरेको थियो । समितिमा संस्थापक उपकुलपति सुरेशराज शर्मा र विश्वविद्यालय संरक्षण समितिका अध्यक्ष दमननाथ ढुंगाना सदस्य छन् ।समितिले ३ जनाको नाम सिफारिस गर्ने र तीमध्ये १ जनालाई कुलपति तथा प्रधानमन्त्रीले उपकुलपति नियुक्ति गर्ने व्यवस्था छ । अघिल्लो पटक पनि भोला थापा र जनार्दन लामिछानेसहित माकाजुको नाम सिफारिस भएको थियो । ४ वर्षअघि माकाजु दोस्रो कार्यकालका लागि नियुक्ति भएका थिए । उनको कार्यकाल माघ ७ गते सकिँदै छ । तेस्रो पटक पनि उपकुलपति बन्न चाहेका माकाजु मेडिकल कलेजको सम्बन्धन र शुल्क विवादमा तानिएका थिए । उनीमाथि विश्वविद्यालयको रकम धुलिखेल अस्पतालको नाममा अनियमितता गरेको आरोप पनि छ । यसैबीच, चिकित्सा शिक्षा सुधारका अभियन्ता डा गोविन्द केसीले केयूमा सक्षम र नैतिकवान व्यक्ति नियुक्ति हुनुपर्ने दोहोर्याएका छन् । बिहीबार विज्ञप्ति जारी गरेर नियुक्ति प्रक्रिया न्यायोचित र निष्पक्ष हुनुपर्ने उनले बताएका हुन् । उम्मेदवारहरूको योग्यता, अनुभव र भिजनलाई हेरेर सिफारिस हुनुपर्ने विज्ञप्तिमा उल्लेख छ । सरकारले यसअघि विश्वविद्यालयमा उपकुलपति नियुक्तिको मापदण्डको कानुनी व्यवस्था गर्ने र त्यसअघि योग्यता र कार्यक्षमताका आधारमा नियुक्ति गर्न सहमति गरेको थियो । डा केसीले पुस १९ गते पनि विवादित पदाधिकारीको पुनः नियुक्ति नगर्न विज्ञप्तिमार्फत ध्यानाकर्षण गराएका थिए ।"
साउदीमा श्रमिकलाई अस्थायी निलम्बन गर्न छुट,"काठमाडौं (कास) साउदी सरकारले कोरोना महामारी अवधिभर संकटमा परेका रोजगारदातालाई श्रमिकसँग गरिएको करार सम्झौतालाई अस्थायी रूपमा तोड्न पाउने नीति जारी गरेको छ । साउदीको मानव संसाधन तथा सामाजिक विकास मन्त्रालयले साउदीको श्रम कानुनको दफा नम्बर ४१ को कार्यान्वयनमा रोक लगाउँदै रोजगारदातालाई फाइदा पुग्ने नयाँ नीति ल्याएको हो ।निजी क्षेत्रको रोजगारदाताको हितका लागि भन्दै साउदीले रोजगारदातालाई कुल जनशक्तिको ७० प्रतिशत बेरोजगार श्रमिकको सूची सनिद बिमा कार्यक्रममा पेस गर्न पाउनेसमेत व्यवस्था मिलाएको छ । रोजगारदातालाई श्रमिकको कार्यघण्टा घटाई तलब कटौती गर्न, बेतलबी बिदामा राख्न र वार्षिक बिदामा राख्न पाउनेसमेत छुट दिइएको साउदी गजेटमा उल्लेख छ । साउदीमा झन्डै ३ लाख ५१ हजार नेपाली कार्यरत छन् । कोरोना भाइरस नियन्त्रण गर्न साउदीमा लकडाउन गरेपछि सेवा क्षेत्रमा आबद्ध कम्पनीहरू बढी प्रभावित भएको थियो । जसले गर्दा हजारौं नेपालीले रोजगारी गुमाएका थियो । तलब कटौतीमा परेका ठूलो संख्यामा रहेका नेपाली श्रमिकले अझै साउदी छाडिनसकेको नेपाली दूतावासले जनाएको छ । साउदीले डिसेम्बरको १७ तारिखबाट कोरोनाविरुद्धको खोप लगाउन थालेपछि स्वदेश नफर्केको नेपाली श्रमिक रोजगारी पाउने आशामा बसिरहेका छन् । साउदीले प्राथमिकताका आधारमा खोप सेवा उपलब्ध गराएको नेपाली राजदूत महेन्द्रसिंह राजपुतले बताए ।"
टेकुमा कोभिड बाहेकका बिरामी पनि,"(काठमाडौं)  कोरोना महामारीसँगै संक्रमितको उपचारमा मात्रै सीमित टेकुस्थित सहिद शुक्रराज ट्रपिकल तथा सरुवा रोग अस्पतालले अन्य रोगका बिरामी पनि जाँच्न थालेको छ । पुस २२ मा स्वास्थ्य तथा जनसंख्या मन्त्रालयले देशभरका सबै अस्पताललाई ननकोभिडका सेवा नियमित गर्न निर्देशन दिएपछि टेकुले एक वर्षपछि अन्य बिरामीका लागि पनि सेवा खुला गरेको हो ।कोरोना महामारीअघि यो अस्पताल क्षयरोग, एचआईभी, झाडापखाला, मौसमी भाइरल संक्रमण, दम, निमोनिया, कुकुर, सर्प र अन्य जनावरले टोकेकालगायत सरुवा रोगसम्बन्धी उपचारका लागि देशकै केन्द्रीय अस्पताल र रेफरल केन्द्रका रूपमा थियो । यो अस्पताललाई सरकारले पहिलो कोरोना अस्पताल घोषणा गरेपछि एचआईभी संक्रमित र क्षयरोगका बिरामी वीर र पाटन अस्पताल तथा कुकुरले टोकेका बिरामीलाई वाग्मती प्रदेश स्वास्थ्य कार्यालयमा उपचार गर्न थालिएको हो । यसका लागि टेकु अस्पतालले स्वास्थ्य कार्यालयमा आफ्नै स्वास्थ्यकर्मी तालिम दिएर खटाएको थियो । बिरामी अन्तै पठाए पनि उपचार पाइएन भन्दै सरुवा रोगका बिरामी टेकुमै आउने, उपचारका लागि झगडा गर्ने गरेका थिए ।कोरोनाका बिरामी घट्दै गएपछि पुराना सबै सेवालाई नियमित गर्न अस्पतालको व्यवस्थापन तीव्र पारिएको निर्देशक डा सागरकुमार राजभण्डारीले बताए । उनका अनुसार अहिले कोरोनाबाहेक अन्य सरुवा रोगका बिरामी दैनिक तीन सयको हाराहारीमा आउने गरेका छन् । कोभिड र ननकोभिड दुबै बिरामी हेर्नुपर्ने भएकाले सेवा दिन सहज भने छैन । अस्पतालबाटै संक्रमण सर्ने जोखिम धेरै छ, उनले भने, पहिलो तलामा ननकोभिड र माथिल्लो तलामा कोभिडका बिरामी मात्रै राखेका छौं ।कोभिडका बिरामी छुट्याएर राख्नुपर्ने, समुदायमा संक्रमण सर्न नदिन स्वास्थ्यकर्मीलाई अस्पतालमै खानेबस्ने व्यवस्था गर्नुपर्ने भएपछि यहाँको सेवा खुम्चिएको थियो । जसले गर्दा सरुवा रोगका अन्य बिरामी उपचारविहीन हुनुपर्ने अवस्थामा पुगेका थिए । सर्पले टोकेका बिरामीको उपचारमा प्रयोग हुने एन्टिभेनम औषधि अन्य ठाउँमा सही तरिकाले प्रयोग भएन, खर्च बढी भयो, उनले भने, बिरामी फर्केर यही अस्पतालमा आउने, गुनासो गर्ने गरेपछि सेवा सुरु गर्न बाध्य भएका हौं । संक्रमणको जोखिम भने उत्तिकै छ । अस्पतालको सघन उपचार कक्ष (आईसीयू) पनि कोभिड र ननकोभिडका लागि छुट्याइसकिएको उनले बताए । संक्रमित र गैरसंक्रमितलाई हेर्ने स्वास्थ्यकर्मीको फरकफरक टोली परिचालन गरिएको उनले बताए । आकस्मिक कक्षमा कोभिड र ननकोभिड दुवै खाले बिरामी आउने सम्भावना भएकाले कोरोना संक्रमण सजिलै सर्ने जोखिम छ । ननकोभिडका लागि अलग्गै आकस्मिक कक्ष राख्ने तयारी गरिएको उनको भनाइ छ । मन्त्रालयको अनुरोधमा सेवा सुरु गरिएको हो । भोलि कोरोना संक्रमणको दोस्रो चरण आयो भने फेरि कोभिड अस्पतालमै परिवर्तन गर्नुपर्ने हुन सक्छ, उनले भने, डायबिटिज, हाइपरटेन्सन, दम, निमोनिया र हेपटाइटिसका बिरामी बढी आइरहेका छन् । अन्य अस्पतालले फर्काएका कोरोनाका बिरामी पनि उत्तिकै आउँछन् । अस्पतालमा अहिले कोरोनाका २० जना बिरामी भर्ना छन्, जसमध्ये १० जना आईसीयूमा उपचाररत छन् ।खोप कोषमा सहयोग गर्न आह्वान सरकारले सार्वजनिक सूचना जारी गरेर कोभिड१९ खोप कोषका लागि अन्तर्राष्ट्रिय निकायसँग आर्थिक सहयोग आह्वान गरेको छ । खोप ऐनबमोजिम स्थापना भएको उक्त कोषको सिड मनि का रूपमा सरकारले ५० करोड रुपैयाँ जम्मा गरेको छ । यो आह्वान सर्वसाधारण नेपालीका लागि होइन । अन्तर्राष्ट्रिय परोपकारी संगठन, अन्तर्राष्ट्रिय संघसंस्था, परोपकारी संस्थालगायत इच्छुकलाई सहयोग गर्न ठाउँ दिइएको हो, अर्थसचिव शिशिरकुमार ढुंगानाले भने ।मन्त्रिपरिषद्को गत कात्तिक २४ को निर्णयअनुसार बुधबार गोरखापत्रमा सार्वजनिक सूचना प्रकाशित गरेरै अन्तर्राष्ट्रिय संघसंस्था, निकायसँग खोप कोषका लागि आर्थिक सहयोग आह्वान गरिएको हो । १८ वर्ष उमेरमाथिका लक्षित समुदाय अर्थात् मुलुकको ७२ प्रतिशत नागरिकका लागि खोप खरिद, कोल्ड चेन, भण्डारण, वितरणलगायतमा ४९ अर्ब रुपैयाँ जति लाग्ने प्रारम्भिक अनुमान छ ।"
कुकुरले मार्दै छन् चित्तल र मृग,"(हेटौंडा)  लगातार कुकुरका बथानले लखेटेर मार्ने क्रम नरोकिँदा हेटौंडा बजारको मध्यभागको वनविज्ञान अध्ययन संस्थानको वनका चित्तल र मृग संकटमा छन् । पछिल्लोपटक बुधबार संस्थाननजिक राप्ती नदी किनारको डम्पिङ साइटमा एउटा चित्तल मरेको भेटिएको छ । त्यसलाई चारवटा कुकुरले लखेटेर मारेको डिभिजन वन कार्यालय मकवानपुरका सहायक वन अधिकृत अच्युत लामिछानेले बताए । चर्न निस्केको चित्तललाई कुकुरहरूले लखेटेर मारेका हुन्, उनले भने । उक्त चित्तल ७० केजी तौलको थियो । उक्त क्षेत्रमा नै गत आइतबार कुकुरले ८० केजी तौलको अर्को चित्तल मारेको थियो । मारिएका चित्तल दुवै भाले थिए । संस्थानको वन क्षेत्रसँगै राप्ती नदी किनार छ । वन्यजन्तु चर्न र पानी खान निस्कन्छन् । फोहोरमा झुम्मिएका कुकुरले लखेट्दै मार्ने गरेका छन् । चालु वर्षको ६ महिनामा कुकुरबाट १० वटा चित्तल मारिएको डिभिजन वन कार्यालय हेटौंडाले जनाएको छ । मारिएकामध्ये ६ वटा भाले र ४ वटा पोथी छन् । गत वर्ष १५ वटा चित्तल र १४ वटा मृग कुकुरले मारेका थिए । त्यसरी मारिएकामध्ये १० पोथी १९ वटा भाले थिए । ६ वटा घाइते अवस्थामा फेला परेका थिए भने २९ वटा मरेको फेला परेका थिए, सहायक वन अधिकृत लामिछानेले भने, घाइतेलाई उपचार गरेर जंगलमा नै छाडियो ।हेटौंडा उपमहानगरपालिकाले राप्तीछेउमा फोहोर फाल्छ । डम्पिङ साइडमा खानेकुरा खोज्न पुग्ने कुकुर थुप्रै हुन्छन् । त्यहींनजिकै चर्न र पानी खान मृग र चित्तल पुग्छन् र मारिन्छन् । चित्तल र मृग भाग्ने क्रममा डम्पिङ साइडमा लगाएको काँडेतारमा अल्झिन्छन् । कुकुरहरूले टोकेर मार्ने गरेका छन् । १ सय ५८ बिघामा फैलिएको वनविज्ञान अध्ययन संस्थानमा विगतमा सय वटाभन्दा बढी चित्तल र मृग थिए । अहिले १२१४ वटाको एउटा झुन्डबाहेक चित्तल छैनन्, संस्थानका क्याम्पस प्रमुख कृष्णप्रसाद दाहालले भने, संस्थानका कम्पाउन्डहरू भत्काइएकाले चित्तलहरू मासिँदै गएका हुन् । डम्पिङ साइडमा लगाएको काँडेतार संस्थानका जंगलभित्र रहेका वन्यजन्तुका निम्ति धराप थापेको जस्तो भएको छ । मर्निङवाकमा निस्कने सर्वसाधारणलाई पनि छाडा कुकुरले दुःख दिने गरेका छन् । सडक विभागले राजमार्गसँग जोडिएका संस्थानको पर्खाल भत्काएपछि बाहिरका कुकुर पस्न खुला जस्तै छ । अर्कोतिर जगल वरिपरि चारैतिर बाटो बनाइएपछि पनि चित्तलहरू दुर्घटनामा परेर मारिने क्रम बढेको छ । चित्तल र मृगको रगत खान पल्केका आधा दर्जन भुस्याहा कुकुरहरूले यतिका वन्यजन्तु मारिसक्यो, वन कार्यालय सहायक वन अधिकृत लामिछानेले भने, यसको संरक्षणका लागि बेलैमा सोचिएन भने अध्ययन संस्थानको जंगल चित्तल र मृगविहीन हुने अवस्था छ । कुकुर नियन्त्रणको माग उठ्दा जनप्रतिनिधिहरू पशु अधिकारकर्मीबाट विरोध आउने भन्दै पन्छिन्छन् । वनविज्ञानको जग्गामा त्रिभुवन विश्वविद्यालय र कृषि तथा वनविज्ञान विश्वविद्यालयको स्वामित्वको विवाद छ । त्यही विवादका कारणले भत्केका पर्खाल पुनर्निर्माण हुन सकेनन् । तीन वर्षदेखि पशु अधिकारकर्मीहरूको दबाबले कुकुर मार्न छाडिएको छ ।"
"ओलीको ध्यान चुनावमा, दाहालनेपाल सशक्त संघर्षतर्फ",ओलीद्वारा निर्वाचनको वातावरण बनाउन निर्देशन नेकपा ओली समूहका अध्यक्ष तथा प्रधानमन्त्री केपी शर्मा ओलीले वैशाखमा चुनाव हुने भएकाले त्यसअनुसारको चुनावी माहोल तयार गर्न पार्टीको गतिविधि व्यवस्थित ढंगबाट अघि बढाउन नेताहरूलाई निर्देशन दिएका छन् । आफ्नो समूहका स्थायी कमिटीका सदस्य र मन्त्रीहरूसँगको अनौपचारिक बैठकमा प्रधानमन्त्री ओलीले निर्वाचन केन्द्रित गतिविधि बढाउन आग्रह गरेका हुन् । उनले विभिन्न प्रदेशको जिम्मेवारी लिएका नेताहरूसँग त्यहाँ भइरहेका गतिविधिदेखि केन्द्रमा प्रतिनिधिसभा पुनःस्थापनाको माग गर्दै परेको रिटमाथि अदालतमा भइरहेको प्रक्रियाबारे जिज्ञासा राखेका थिए । प्रदेशमा काम गर्ने नेताहरूले व्यापक रूपमा भेलाहरू भइरहेको र प्रतिनिधिसभा विघटनको पक्षमा जनमत सिर्जना गर्ने प्रयास अधिकतम रूपमा गरिरहेको बताएका छन् । बैठकमा नेता सुवास नेम्वाङले अदालतमा भइरहेको बहस संवैधानिक इजलास कि बृहत् पूर्ण इजलासमा काम गर्ने भन्नेमा छलफल भइरहेको भन्दै नेताहरूलाई ब्रिफिङ गरेका थिए । त्यस्तै दाहालनेपाल समूहले निर्वाचन रोक्न माग गर्दै निर्वाचन आयोगलाई आग्रह गरेको प्रसंगबारे पनि त्यहाँ कुरा उठेको थियो ।
प्रधानमन्त्रीले अदालतलाई निर्देशन दिन पाउँछन् ? : देउवा,"पर्वत (कास) कांग्रेस सभापति शेरबहादुर देउवाले आफ्नो पार्टीले अदालतमा विचाराधीन प्रतिनिधिसभा विघटनसम्बन्धी मुद्दाको निर्णय पर्खिरहेको रहेको बताएका छन् । फलेबास३ शंकरपोखरीमा बिहीबार सहिद हरिदत्त तिवारीको १८ औं स्मृतिसभालाई सम्बोधन गर्दै उनले कांग्रेस विधिको शासन मान्ने पार्टी भएकाले सडकबाट अदालतको विरोध नगर्ने उनले बताए ।सर्वोच्चमा विचाराधीन मुद्दाबारे बोल्न नमिल्ने भए पनि प्रधानमन्त्री केपी शर्मा ओली त्यसको विरुद्धमा उत्रिएको आरोप देउवाले लगाए । अदालतमा विचाराधीन मुद्दामा ओलीले यो गर र त्यो गर भन्दै हिँडेका छन् । संविधानको व्याख्या गर्ने अधिकार अदालतको हो, उनले भने, अदालतलाई निर्देशन दिन प्रधानमन्त्रीले पाउँछन् ? राष्ट्रपतिले पाउँछन् ? प्रधानमन्त्रीले सडकमा बहस गर्दै हिँडेको उल्लेख गर्दै उनले अदालतमै वकिल राखेर बहस गर्न उनले सुझाव दिए । अदालतले आफ्नो विवेक प्रयोग गर्न वञ्चित गराउने, प्रभावित पार्ने ढंगले कसैले पनि अभिव्यक्ति दिन नहुने जिकिर उनले गरे । अदालतलाई प्रभावमा पार्न खोजे त्यसको हिसाबकिताब जनताले गर्ने उनको भनाइ थियो । अदालतले प्रतिनिधिसभा विघटनको मुद्दालाई सदर गर्यो र निर्वाचन नहुने अवस्था आयो भने भने दबाबमूलक आन्दोलनको नेतृत्व कांग्रेसले गर्ने देउवाले बताए । प्रतिनिधिसभा विघटनको मुद्दा सदर भयो र वैशाखमा निर्वाचन भएन भने जनताले ओलीलाई छोड्दैनन् । उनी यो देशमा बस्न सक्ने स्थिति रहँदैन, उनले भने ।"
पाकाको काँधमा बडघर,"(नेपालगन्जदाङ)  उनको जोस तन्नेरी पुस्ताभन्दा कम छैन । बाँकेको वैजनाथ३ नौबस्ताका ७९ वर्षीय भेर्रा थारूको ऊर्जावान् चार दशकदेखिको दैनिकी परिवर्तन भएको छैन । ४० वर्षअघि बडघर चुनिएका थिए । त्यसयता उक्त भूमिकामा रहेर निरन्तर गाउँ सेवा गरिरहेका छन् । स्थानीयको दुःखसुखका साक्षी छन् । भेर्राका पिताले तीन वर्ष बडघर चलाएका थिए । त्यसपछि उनले बिँडो थामेका हुन् । समाजले उनलाई अघि सार्दै आयो । उमेर ढल्के पनि यस्तो भूमिकाबाट उनले छुटकारा पाएका छैनन् । गाउँमा आइपर्ने काम गर्न झर्को मान्दैनन् । काम गर्ने मान्छेलाई उमेरले छेक्दैन, उनले भने, अहिले पनि गाउँलेले बोलाउनासाथ जहाँ पनि पुग्छु ।नौबस्तामा २ सय ५० घर छन् । गाउँमा सहजअसहज अवस्थामा बडघर भेर्राको उपस्थिति अनिवार्य हुन्छ । गाउँमा केही परे बोलाइहाल्छन्, उनले भने, नगई सुख पाइन्न, मनले पनि मान्दैन । बडघर चुनिएको समय ठ्याक्कै याद छैन । गाउँको मुन्सी (अगुवा भेला) ले बडघर चुनेको हो, उनले भने । पश्चिम तराईमा प्रत्येक माघीका दिन बडघर चुन्ने गरिन्छ । यसरी चुनिएका व्यक्तिले वर्षभरि गाउँको अगुवाइ गर्छन् । धार्मिक कार्यदेखि मृत्यु संस्कार र विकास निर्माणमा अगुवाइ बडघरको अधिकारभित्र पर्छ । जन्म, विवाह, मृत्यु, पूजापाठ, कुलोपानी र झैंझगडालगायत समाजमा देखिने मनमुटावलाई समाधान गर्ने जिम्मेवारी बडघरको काँधमा हुन्छ । यसरी रातदिन खटिने बडघरले पारिश्रमिक भने लिँदैनन् । पहिले माघीको चहलपहल सुरु नहुँदै गाउँमा एक वर्षका लागि गाउँ हाँक्ने अगुवा (बडघर) छान्ने तयारी सुरु हुन्थ्यो । बडघर बन्न इच्छुक व्यक्तिले आआफ्नो पक्षमा माहोल बनाउँथे । चलन कायम रहे पनि अहिले बडघर छान्नेदेखि नेतृत्व लिन धेरैले चासो देखाउँदैनन् । त्यसैले पुरानै अनुहार दोहोरिने गर्छन् । कोहलपुर११ थारूगाउँका ६० वर्षीय बेझवा थारू चार सय परिवारको नेतृत्व गर्छन् । उनी ३४ वर्षको उमेरमा बडघर भएका हुन् । समुदायका लागि रातदिन नभनी काम गर्छन् । फूलमाला लगाएर बडघर बनाइदिए, उनले भने, बडघर बन्न त्यति सजिलो छैन । समाजका सबैको चित्त बुझाएर काम गर्नुपर्छ । पहिले बडघरले भनेका कुरा कसैले काट्दैनथे । सबै निर्णय अन्तिम हुन्थे तर अहिले त्यसो हुँदैन । अहिले नयाँ पुस्ताले समाज खोज्दैनन्, उनले भने, पुरानाले त बुझ्छन्, नयाँ पुस्ताले हाम्रा कुरा सुन्दैनन् । अहिले समुदायका मुद्दा स्थानीय वडा कार्यालयमा पुग्छन् । लडाइँ झगडा भए गाउँमा रहेको इलाका प्रहरीमा जान्छन् । यसले बडघरको भूमिका साँघुरो बनेको देखिन्छ । तर, उक्त समुदाय बडघरको सल्लाहबिना कुनै काम गर्दैनन् । राप्ती सोनारी३ नवलपुरका ४५ वर्षीय सीताराम थारूका हजुरबुबा बडघर थिए । त्यसपछि उनका बुबा चुन्क्याले बडघर सम्हाले । २० वर्षदेखि सीताराम गाउँको बडघर छन् । नवलपुरमा ८५ घर छन् । बुबाले काम गर्न नसकेपछि पनि मैले जिम्मा लिएँ, सीतारामले भने, रातबिरात हिँड्नुपर्छ । समूहमा काम गर्दा सबैको चित्त बुझाउनुपर्छ ।थारू गाउँको संस्कार धान्न बडघर अनिवार्य भएको राप्तीसोनारी६, हब्रहवाका ५५ वर्षीय बडघर बजारु थारूले बताए । उनी २३ वर्षदेखि बडघर भएर निरन्तर गाउँको अगुवाइ गरिरहेका छन् । बडघरको जिम्मेवारी अरूलाई दिन खोजे पनि कोही तयार नभएको उनले बताए । देवीदेवता मनाउन पनि सीप चाहिन्छ भन्ने मानिन्छ । त्यसकारण पनि जोकोही बडघर हुन मान्दैनन्, थारूले भने, बडघरले अहिले पनि भूतप्रेत, देवता मिलाउने र पूजाआजा गर्ने काम मात्रै गर्छन् । अरू काममा सहभागिता छैन । अधिकांश थारू गाउँमा एउटै मान्छेलाई नै बडघरमा निरन्तरता दिने गरिएको उनले बताए । निःशुल्क रूपमा गाउँघरका बेमेलहरूलाई समाधान गर्न समय दिनुपर्ने, चाडबाडमा भेटघाटका लागि आउने पाहुनालाई स्वागत अनि सत्कार गर्नुपर्ने भएकाले पनि आर्थिक अवस्था कमजोर भएको मानिस यो पदमा जान तयार हुँदैन । थारू गाउँको अगुवालाई दाङमा महतवा, देउखुरीमा बडघर तथा मान्जन र बर्दिया, कैलाली, कञ्चनपुरतिर बलभन्सा भन्ने गरिन्छ । हेर्दाहेर्दै भूमिका कमजोरमाघीलाई थारू समुदायमा नयाँ वर्षका रूपमा लिइन्छ । माघीकै अवसरमा थारू गाउँको अगुवा अर्थात् महतवा छानिन्छ । थारू गाउँका साथै हरेक घरका योजनासमेत माघीमै तयार हुन्छन् । विवाह, पूजाआजा, नयाँ घर निर्माणजस्ता महत्त्वपूर्ण योजना माघीमै बन्छन् । थारू समुदायका हरेक सामूहिक कामको नेतृत्व गर्ने महतवा छनोटको काम पनि निकै महत्त्वपूर्ण मानिन्छ ।कुनै बेला थारू गाउँमा निर्णायक भूमिका खेल्ने महतवा अहिले पहिलेजस्तो शक्तिशाली अवस्थामा भने छैनन् । भूमिका खुम्चिँदै गएको छ । जसले माघी पर्वको महत्त्व र मनाउने तरिका पनि बदलिएका छन् । जन्म, विवाह, मृत्यु, पूजापाठ, कुलोपानी, झैझगडालगायत समाजमा आइपर्ने सबै कामको खटनपटन र व्यवस्थापन गर्ने जिम्मेवारी महतवाको हुन्थ्यो । यस्तो काम गरेबापत महतवालाई गाउँबाट वार्षिक रूपमा धान उठाएर दिइन्थ्यो ।थारू गाउँका हरेक मुद्दा महतवाबाटै टुंगो लाग्थ्यो । जसका कारण महतवालाई धेरै नै महत्त्व दिइन्थ्यो, त्यहीअनुसारको आदर, सम्मान हुन्थ्यो । अहिले मुद्दाहरू स्थानीय तहमा जान थाले, महतवाको भूमिका खुम्चिँदै जान थाल्यो । जसका कारण महतवा बन्न चाहनेको संख्या घट्न थाल्यो । महतवाहरू आफ्नो भूमिका खुम्चिँदै गएकामा चिन्तित छन् । महतवाको भूमिका खुम्चिँदै गएको छ । महतवा नभई पनि भएको छैन, तुलसीपुर१९ पक्रैयाका महतवा कृष्ण चौधरीले भने, हाम्रा कामले कानुनी रूपमा मान्यता नपाउँदा समस्या भएको छ । पहिले हामीले गरेको निर्णयलाई सबैले मान्थे, अहिले मान्न छोडे ।पहिले महतवाको परिवारभन्दा गाउँमा बेग्लै सान र मान हुन्थ्यो । खर्च धेरै हुने भएकाले महतवा सम्पन्न परिवारबाटै छान्ने चलन थियो । महतवा भएपछि चाडपर्वमा जुट्ने मानिसलाई मिठो खुवाउनुपर्ने, भेटघाटका लागि आउने पाहुनालाई स्वागत सत्कार गर्नुपर्ने र अन्य काममा हिँड्दा खर्च लाग्ने भएकाले आर्थिक अवस्था कमजोर भएको मानिस यो पदमा जान तयार हुँदैनथे । अहिले भने हुनेखानेहरू पनि महतवा हुन मन गरिरहेका छैनन् । माघी पर्वमा महतवाकै घरमा जुट्ने, टीका थाप्ने, नाचगान गर्ने र अन्त्यमा महतवाका कामको समीक्षा गरी नयाँ महतवा चुन्ने गरिन्छ । माघीमा महतवाको कामको समीक्षा गर्न, गुनासा पोख्न र नयाँ महतवा चुन्न पाइन्छ । त्यसकारण थारू समुदाय यो पर्वलाई निकै महत्त्व दिन्छन् । पहिलो दिन रक्सी खाएर महतवालाई जति सकिन्छ, त्यति गाली, गुनासो गर्न पाइन्छ । मनमा लागेको कुरा गर्न पाइन्छ । पहिले महतवालाई प्रत्येक खेतीपातीको सिजनमा एक दिन प्रत्येक घरपरिवारले काम गरिदिनुपर्ने चलन थियो । अहिले यसको सट्टा अनाज दिने चलन चलेको हो । पहिले थारू समाजमा सबै कर्म देवताकै कारण हुन्छ भन्ने विश्वास थियो । प्रत्येक गाउँमा भुइँयार थान बनाउनैपर्ने चलन थियो । अब नबनाए पनि हुन्छ भन्ने भयो । भुइँयार थानको संरक्षक महतवा हुन्थ्यो । देवीदेवतालाई मनाउने काम महतवाले नै गर्छ भन्ने विश्वास थियो । अहिले पहिले जस्तो विश्वास छैन, घोराही७ बेसाहीका महतवा चन्द्रप्रसाद चौधरीले भने, महतवाले अहिले न्याय दिनेजस्ता मुख्य काम गर्न पाइरहेको छैन । खाली भूतप्रेत, देवता मिलाउने र पूजाआजा गर्ने काम मात्रै गर्नुपरेको छ । पहिले महतवा छनोटमा निकै उत्साह हुने गरेकामा अहिले कम हुँदै गएको उनले बताए । थारू गाउँमा अगुवा हुनैपर्छ भन्ने मान्यता पनि अहिले हराउँदै गएको छ ।पहिले महतवाले गरेका सबै निर्णय मान्य हुने गरेकोमा अहिले सबै कुरा मान्य नहुने अवस्था आएको घोराही६ बेरगैं गाउँका महतवा सगुनराम चौधरीले बताए । हामीले गरेका निर्णयले मान्यता पाउन छोडे । सबै काम वडा कार्यालयबाट हुन थालेका छन्, उनले भने, यसले माघी र महतवाको महत्त्व घटाउँदै लगेको छ । राजनीतिक घटनाक्रमसँगै महतवाको भूमिका खुम्चिँदै गएको महतवा संघका जिल्ला अध्यक्ष चन्द्रप्रसाद चौधरीले बताए ।हरेक राजनीतिक कालमा महतवाको महत्त्व घट्दै गएको छ । पञ्चायतकालमा सबै मुद्दा पञ्चहरूसमक्ष जान थाले । महतवालाई भूमिका दिइएन, उनले भने, बहुदलीय व्यवस्था आएपछि महतवा पनि विभिन्न पार्टीमा लाग्न थाले । अहिले स्थानीय सरकार नै भएपछि सबै काम सरकारमा पुगे । थारू गाउँको संस्कार धान्न महतवा नभई नहुने भए पनि त्यस्तो चलन हराउँदै जान थालेको महतवा महासंघका केन्द्रीय सदस्य जगवीर चौधरीले बताए । जन्म, मृत्यु, विवाह र कुलोपानीमा अहिले पनि महतवा नभई सम्भव छैन । यो काम गर्न महतवा नै चाहिन्छ, उनले भने, तर, हाम्रो भूमिकालाई सरकारले कुनै पनि तरिकाले सम्बोधन गर्न सकेन । अहिले राजनीतिक आस्थाका आधारमा महतवा र थारू गाउँ विभाजित भइरहेका छन् ।"
घर झगडाले परिवारै सखाप,"(कालीकोट)  भैरे बटाला र लालकौराले विवाह परिवारको राजीखुसीमा गरेका थिएनन् । नरहरिनाथ७ दुदुल्लीका २९ वर्षीय बटालाले १२ वर्षअघि लालकौरालाई पाल्तीबाट भगाएर लगेका थिए । भित्र्याएको वर्ष दिन नहुँदै उनले कुटपिट गर्न थाले । कुटपिट धेरै हुन थालेपछि खप्न नसकेर ३ छोरा छाडेर लालकौरा गत पुस ९ देखि माइतीमा बस्थिन् । दिनहुँ यातना दिएपछि लालकौराले घर छाड्नुअघि पुस ९ मा पतिविरुद्ध इलाका प्रहरी चौकी कुमालगाउँमा उजुरी दिएकी थिइन् । प्रहरीले कारबाहीमा वास्तै गरेन । गत मंगलबार घरभित्रै डढेर बटाला र लालकौराका छोराहरू ११ वर्षीय गणेश र ९ वर्षीय मनबहादुरको मृत्यु भयो । घटना कुनै दैवीप्रकोप थिएन ।तेरा छोरासहित तँलाई आगो लगाएर माछा पोलेजस्तो गरेर मार्छु भनेर पहिलेदेखि नै धम्क्याउँथ्यो, लालकौराले बटालाका बारेमा भनिन्, मलाई कहिल्यै सुख दिएन, सधैं कुटपिट र गाली गर्थ्यो । त्यही सहन नसकेर आफू माइतीमा बस्दै आएको उनले बताइन् । प्रहरीका अनुसार बटालाले मंगलबार आफ्नै घरमा आगो लगाएका थिए । त्यसमै दुई छोराहरू मारिएका हुन् । विष सेवनका कारण अझै पनि बोल्न नसकेका ५ वर्षीय कान्छो छोरा खगेन्द्रलाई कुमालगाउँको प्राथमिक उपचार केन्द्रले बिहीबार लालकौराको जिम्मा लगाएको छ । बटालालाई भने प्रहरीले पक्राउ गरी सदरमुकाम मान्म पुर्याएको छ । बटालाको रक्सी खाने र झगडा गर्ने बानी रहेछ । घर झगडा त हुने नै भयो, डीएसपी चक्रबहादुर शाहले भने, मातेका सुरमा घरमा आगो लगाएछन् । त्यसअघि भैंसी, पाडो र एक हल गोरुलाई पनि कुँडोमा विष खुवाएर मारेका रहेछन् । मंगलबार साँझ श्रीमतीसँग फोनमा कुरा गरेका बटालाले पत्नीले घरमा कहिल्यै आउँदिन भनेपछि आगो लगाएको खुलेको छ । छोराहरू मार्ने र आफू पनि मर्ने योजनासहित अपराध गरेको देखिन्छ, अनुसन्धानमा खटिएका प्रहरी निरीक्षक भूपेन्द्र शाहीले भने, जंगली विष छोराहरूलाई खुवाएपछि घरमा आगो लगाएको खुल्यो । घरमा आगो लगाएर बटाला मंगलबार राति कान्छो छोरा लिएर नजिकैको ओडारमा बसेका थिए । बुधबार बिहान गाउँलेले थाहा पाएपछि मात्र उनी आगलागीबाट नष्ट भएको घरमा फर्किएका थिए । कान्छो छोरा खगेन्द्रलाई विष खाएर बेहोस भएको अवस्थामै गाउँलेले ओडारबाट उद्धार गरी प्राथमिक स्वास्थ्य केन्द्र पुर्याएका हुन् ।"
भर्चुअल हिंसाको मारमा महिला,"नेपाली समाजमा महिला हिंसाका अनेक रूप छन् । पछिल्लो समय, इन्टरनेटको भर्चुअल दुनियाँमा समेत महिलाले अनेकथरी हिंसा भोगिरहेका छन् । नेपाल प्रहरीको साइबर ब्युरोमा यस्ता उजुरीको संख्या बढ्दो छ, तिनमा अधिकांश घटना महिलाको चरित्रहत्यासँग जोडिएका हुन्छन् । पहिचान लुकाएर वा खुलाएरै पनि यस्ता गतिविधि हुने गरेका छन् । महिलामाथि सजिलै हिंसा हुने सामाजिक संरचना भएको मुलुकमा प्रविधिको आडमा भैरहेको यस्तो अपराधको प्रवृत्ति चिन्ताजनक छ । इन्टरनेट र सामाजिक सञ्जालमार्फत हुने अपराधका किसिमबारे सचेतना फैलाएर, डिजिटल डाटा सुरक्षासम्बन्धी साक्षरता बढाएर, साइबर कानुनको उचित प्रचारप्रसार र कार्यान्वयन गरेर यस्तो हिंसा न्यूनीकरण गर्न सकिन्छ । प्रहरीको साइबर ब्युरोको तथ्यांक हेर्दा इन्टरनेट र सामाजिक सञ्जालसँग सम्बन्धित घटनाबाट पुरुषभन्दा डेढ गुणा बढी महिला पीडित बनेको देखिन्छ । ब्युरोका अनुसार आर्थिक वर्ष २०७७७८ को पुस १८ सम्म १८ वर्षमुनिमा १९ बालक र ५२ बालिका विभिन्न प्रकारको साइबर अपराधबाट पीडित बनेका छन् । यही अवधिमा १८ वर्षमाथिका ७ सय २७ महिला तथा ५ सय २५ पुरुष यस्ता अपराधबाट पीडित बनेका देखिन्छन् । दुवै उमेर समूहमा पुरुषभन्दा महिलाको संख्या बढी छ, १८ वर्षभन्दा मुनिका हकमा त बालिकाको संख्या बालकभन्दा झन्डै तीन गुणा नै छ । मूलतः पैसाको लालसा, बदलाको भावना र आपराधिक प्रवृत्तिका कारण यस्ता घटना भएको देखिन्छ । कतिले मानसिक यातना दिनकै लागि चरित्रहत्याको औजार उज्याएको पाइन्छ । भर्चुअल अपराध विभिन्न प्रकृतिका छन् । अरू कसैको नग्न तस्बिरमा मुहार जोडिएको वा सम्बन्धित व्यक्तिकै नग्न फोटो तथा भिडियो सामाजिक सञ्जाल वा इन्टरनेटमा राख्नेदेखि कसैको सम्पूर्ण सूचना लिएर फिरौती माग्ने र दुःख दिन वा बेइज्जत गर्नकै निम्ति सामाजिक सञ्जालमा व्यक्तिको नाम तथा तस्बिर प्रयोग गरेर प्रोफाइल पेज खोल्नेसम्मका घटना हुने गरेका छन् । महिलाहरूलाई तिम्रो नग्नअर्धनग्न तस्बिरभिडियो आफूसित भएको भन्दै भने जति पैसा नदिए सामाजिक सञ्जालमार्फत सार्वजनिक गरिदिने धम्की दिएका घटना बढिरहेका छन् । कतिसम्म भने, गत वर्ष असारमा ओखलढुंगाको चम्पादेवी गाउँपालिकाकी एक किशोरीले आफ्नो आत्महत्या नोटमा मेरो फेक आईडी बनाएर मलाई बदनाम गराउनेलाई कारबाही गरे मात्र मेरो आत्मालाई शान्ति मिल्नेछ लेखेकी थिइन् । ती किशोरीले वास्ता नगरेपछि उनलाई मन पराउने एक युवकले उनको तस्बिर राखेर सबैको बूढी म भन्ने नक्कली फेसबुक अकाउन्ट खोलेको तथ्य पछि प्रहरी अनुसन्धानबाट खुलेको थियो । यो दृष्टान्तले समाजमा यस्तो समस्या कुन हदसम्म झांगिएको छ देखाउँछ ।महिलामाथि सधैं अतिरिक्त आशंका गर्ने नेपाली समाजमा चरित्रहत्या गर्ने धम्की पाउनेहरू आत्तिनु स्वाभाविक हो । यस्तो अवस्थामा कतिपय त्यसै पिरोलिएर बस्छन्, कोहीले भने जति नभए पनि सके जति पैसा दिएर मिलाउन खोज्छन्, प्रहरीसम्म समयमा सूचनै पुग्दैन । यही पीडितहरू तुरुन्त प्रहरीकहाँ नपुग्नु नै ठूलो समस्या हो । पहिलो त, उनीहरूलाई प्रहरीलाई खबर गरे झनै बेइज्जती गरिदिनेलगायतका धम्की दिइएको हुन्छ । दोस्रो, कतिपयलाई प्रहरीकहाँ गएर उजुरी गर्न सकिने र समस्या सल्टिनेबारे पनि थाहा हुन्न । तेस्रो, कानुनी प्रक्रिया थाहा पाएर पनि कतिपय थप हल्ला होला भन्ने डरले आफैं घटना मिलाउनपट्टि लाग्छन्, आफ्नो बुताबाट केही नलागेपछि मात्रै प्रहरी गुहार्छन् । त्यसैले, प्रहरीले घटना भैसकेपछि मात्रै सूचना पाउने अवस्थामा सुधार ल्याउन सकेमा यस्तो प्रवृत्तिमा कमी ल्याउन सकिन्छ । यस्ता कति घटनामा आफूसित नजिक भएकै व्यक्तिले नै नक्कली आईडी बनाएर धम्की दिइरहेका हुन्छन् । कतिका पूर्वप्रेमीले नै यसो गरिरहेका हुन्छन् । अधिंकाश घटनामा पीडित र पीडकबीच सम्बन्धको लामो पृष्ठभूमि भेटिन्छ । पछिल्लो समयमा लकडाउन पछि अनलाइन कक्षालगायतका क्रममा पनि यस्तो हिंसा बढिरहेको पाइन्छ । त्यसैले, मोबाइल फोन तथा इन्टरनेट प्रयोग गर्दा आफ्नो डाटा कसरी सुरक्षित गर्ने भन्नेबारेमा प्रयोगकर्तालाई जागरुक बनाउन आवश्यक छ । र, यससम्बन्धी आवश्यक जानकारी अभिभावकहरूलाई पनि दिइनुपर्छ । अर्को महत्त्वपूर्ण पक्ष, नक्कली होस् या वास्तविक दुराशयका साथ इन्टरनेट वा सामाजिक सञ्जालमा राखिएका तस्बिरभिडियोकै कारण समाजले पीडितलाई नै आरोपलाञ्छना लगाउने कार्य गर्नु हुँदैन । यसमा सम्पूर्ण दोष त्यस्तो सामग्री सार्वजनिक गर्ने व्यक्तिको हो । कोही व्यक्ति आफ्नो निजी जीवनको कुनै पलमा सावधानी अपनाउन चुकेको हुन सक्छ, तर त्यसो भन्दैमा अरूको गोप्य सामग्रीलाई सार्वजनिक गर्ने छुट कसैलाई हुँदैन, यस्तो प्रवृत्तिलाई सवैले निरुत्साहित गर्नुपर्छ । र, महत्त्वपूर्ण विषय, यस्तो गतिविधि कसैले गरेको पाइएमा जोकोहीले प्रहरीलाई तुरुन्त खबर गर्नुपर्छ, ताकि कुनै अप्रिय घटना हुन नपाउँदै प्रहरीले पीडकलाई कारबाही गर्न सकोस् ।"
स्वास्थ्य मन्त्रालयलाई सुझाव,"चिकित्सा शिक्षा एकीकृत प्रवेश परीक्षा सञ्चालन कार्यविधि, २०७७ अनुसार शैक्षिक वर्ष २०७६०७७ का लागि चिकित्सा शिक्षाको स्नातकोत्तर तहमा परीक्षा सञ्चालन गरी सोको नतिजा प्रकाशित भइसकेको छ । सो कार्यविधिको नियम २० ले परीक्षा, योग्यताक्रम र भर्ना सम्बन्धमा निम्न व्यवस्था गरेको छ (१) योग्यताक्रम प्रकाशित भएपछि सफल उम्मेदवारलाई विषय र शिक्षण संस्था तोकी भर्नाका लागि बढीमा पच्चीसवटा प्राथमिकता तोक्ने अवसर प्रदान गरिनेछ । (२) उपदफा (१) मा उल्लिखित आधारवमोजिम म्याचिङ लिस्ट प्रकाशित गरिनेछ । (३) पहिलो चरणको म्याचिङ लिस्टमा परेका उम्मेदवारलाई प्रदान गरेको समय समाप्त भएपश्चात् निजको नाम लिस्टबाट हटाइनेछ । (४) पहिलो चरणको प्रकाशित म्याचिङ लिस्टमा परेका भर्ना हुन नसकेका खाली सिटमा योग्यताक्रममा रहेका बाँकी उम्मेदवारबाट दोस्रो लिस्ट प्रकाशित गरिनेछ । लिस्ट प्रकाशित गरी तोकेको विषय र कलेजमा भर्ना नगरे लिस्टबाट नाम हटाउँदा र दोस्रो लिस्ट प्रकाशित गर्दा योग्यताक्रममै कुठाराघात हुने देखिन्छ । मानौ माथिल्लो योग्यताक्रममा नाम भएको व्यक्ति प्राथमिकताको आधारमा रेडियोलोजीमा तोकियो । ऊ पछिका व्यक्तिहरू तोकिएबमोजिम विभिन्न विषयमा भर्ना भए । रेडियोलोजीमा तोकेको व्यक्ति तोकेको समयमा भर्ना भएन । यस्तोमा सो सिटमा सो लिस्टमा प्रकाशित व्यक्तिले भर्ना हुन नपाउने भयो । सो सिट दोस्रो लिस्टको व्यक्तिले पाउने भयो । यो कसरी न्यायोचित होला ? यस्तो अवस्था कसरी योग्यताक्रमअनुसार भयो ? त्यसैले पहिलो लिस्टमा प्रकाशित लिस्टको व्यक्तिलाई अनिवार्य रूपमा योग्यताक्रमअनुसार आफू भर्ना हुने विषय र कलेज लिखित रूपमा घोषणा गर्न लगाई त्यसपछि योग्यताक्रमअनुसार सबैले विषय र कलेज घोषणा गरेपछि मात्र दोस्रो लिस्ट प्रकाशित गर्ने व्यवस्था गर्नुपर्छ । यदि आफैंले घोषणा गरेको व्यक्ति भर्ना नभएमा अर्को वर्ष निजलाई उत्तीर्ण लिस्टमा समावेश नगर्ने व्यवस्था गर्नुपर्छ । अन्यथा योग्यताक्रममा माथि रहेका तर विभिन्न कारण भर्ना हुन नचाहने व्यक्तिले मिलेमतोमा वा परिस्थितिवश पछिल्लो लिस्टका व्यक्तिलाई विषय र कलेज हस्तान्तरण गराउन सक्ने देखियो । चन्द्रबहादुर खड्का, वसुन्धरा, काठमाडौं"
अस्थिरताको आडमा मूल्यवृद्धि,"बजार नियन्त्रण र नियमन गर्ने सरकारी निकायले काम नगर्दा अत्यावश्यक सामग्रीको मूल्य बढेको बढेकै छ । अस्थिर राजनीतिको फाइदा उठाउँदै व्यापारीहरूले अत्यावश्यक सामग्रीमा मूल्य बढाइरहेका छन् । कोरोना महामारीले थिलथिलो बनाएको अर्थतन्त्रको प्रत्यक्ष असर भोगिरहेका आमनागरिक आकासिएको मूल्यवृद्धि सहेर दैनिकी चलाउन बाध्य छन् । सरकार कामचलाउ बनिसक्यो । संविधान मिचेर संसद् हटाइएको छ । यदि संसद् हुन्थ्यो भने जनप्रतिनिधिहरूले यो विषय उठाउँथे नै । र, सरकारले यसलाई सम्बोधन गर्न कुनै न कुनै निर्णय गर्नैपर्थ्यो । आगामी वैशाखमा चुनाव गर्ने रोडम्यापमा सरकार हिँडेको छ । कतै राजनीतिक दलहरू चुनावको बहाना बनाएर व्यवसायीका दैलोमा चन्दा माग्न पुगेका कारण मूल्यवृद्धि भएको त होइन, शंका लाग्न थालेको छ । कारण, जे जस्तो भए पनि जनतालाई प्रत्यक्ष असर पर्ने यस्तो महत्त्वपूर्ण विषयमा सरकार संवेदनशील हुनैपर्छ । बजार अनुगमन र नियमनका लागि सम्बन्धित निकायले बेलैमा ध्यान पुर्याउनु आवश्यक छ । रामकृष्ण बराल, जोरपाटी५, काठमाडौं"
संसद् विघटन र कानुनी प्रश्न,"संवैधानिक कि बृहत् पूर्ण इजलासमा भन्नेमै अलमल समाचारले उल्लेख गरेझैं सुनुवाइ हुने इजलासको विवाद चर्किएको छ । संसद् विघटन संविधानको चीरहरण हो । यसका लागि लिइएका आधारहरू असंवैधानिक भएकाले सर्वोच्च अदालतमा १३ थान रिट विचाराधीन छन् । संसद् विघटनविरुद्धका मुद्दाहरू बृहत् पूर्ण इजलासमै बहस हुनुपर्ने माग कानुन व्यवसायीहरूको छ । संविधानको धारा १२६(२) मुद्दा मामिलाको रोहमा अदालतले दिएको आदेश वा निर्णयको सबैले पालन गर्नुपर्नेछ भन्ने प्रावधानको मतलब संसद् विघटनसम्बन्धी असंवैधानिक कदमको निर्णय विगतका नजिरसमेतको आधारमा बृहत् पूर्ण इजलासबाटै हुनुपर्छ । संविधान र कानुनको अन्तिम व्याख्या गर्ने अधिकार सर्वोच्चलाई नै छ । संविधानको धारा १३३(२) ले सार्वजनिक हक वा सरोकारको विवादमा संवैधानिक वा कानुनी प्रश्न निरूपणका लागि सर्वोच्चलाई असाधारण अधिकार प्रदान गरेको छ । सर्वोच्च अदालत (संवैधानिक इजलास सञ्चालन) नियमावलीको नियम ५(४), सर्वोच्च अदालत नियमावलीको नियम २२(च) अनुसार पनि मुद्दामा समावेश भएको कानुनी प्रश्नको जटिलता र महत्त्व विचार गरी बृहत् पूर्ण इजलासमा पेस गर्ने कानुनी व्यवस्था छ ।संविधानको धारा ७७(३) लाई नै आधार मान्ने हो भने पनि मन्त्रिपरिषद्को हैसियत कामचलाउ मात्र हो तर कानुन हातमा लिई गरेको कार्य कार्यकारी नै छ । विचाराधीन रिटहरूको अध्ययन गर्दा र राष्ट्रपति कार्यालयद्वारा ५ पुस, २०७७ मा जारी विज्ञप्तिले सरकार गठन प्रक्रियामा अन्योल सृजना गरेको छ । सर्पराज सिंहको रिटबाहेक अन्यमा संविधानको धारा ७६(१) का अतिरिक्त अन्य उपधाराहरूको पनि उल्लेख छ । वास्तवमा प्रधानमन्त्री केपी शर्मा ओली संविधानको धारा ७६(२) अन्तर्गत दुई वा दुईभन्दा बढी दलको समर्थनमा नियुक्त भएका हुन् (नेपाल राजपत्र, भाग ४, खण्ड ६७, फागुन ३, २०७४, अतिरिक्तांक ४१(घ)) । ६ फागुन, २०७४ मा राष्ट्रपति कार्यालयद्वारा जारी पत्र (चनं १४१) ले पनि सोही पुष्टि गर्छ । २७ फागुन, २०७५ मा प्रतिनिधिसभाको पहिलो अधिवेशनबाट प्रतिनिधिसभामा तत्काल उपस्थित भै मतदान गर्ने माननीय सदस्य संख्या २ सय ६८ मध्ये २ सय ०८ को मत सरकारले पाएको थियो । ९ पुस, २०७६ मा उपेन्द्र यादवको राजीनामा स्वीकृत भयो, त्यसपछि समाजवादी पार्टीले समर्थन फिर्ता गर्यो ।उल्लिखित तथ्यबमोजिम अदालतमा प्रेषित लिखित जवाफमा पनि प्रधानमन्त्री ओलीले गैरकानुनी कदमको स्वीकार गरेका छन् । संविधानसभाका अध्यक्ष सुवासचन्द्र नेम्बाङ र महान्यायाधिवक्ता अग्नि खरेलको श्रव्यदृश्यसहितको भनाइमा प्रधानमन्त्रीलाई स्वेच्छाचारी ढंगले संसद् विघटनको अधिकार छैन भनी किटान गरिएको छ । जनहित, राष्ट्रहित, नेपाली जनताको योगदान र बलिदानबाट प्राप्त संविधान च्यात्ने कामको सुरुआत भएको र अदालतलाई प्रभाव पार्ने गतिविधितर्फ न्यायालय गम्भीर बन्नैपर्छ । अतः प्रधानमन्त्रीलाई संसद् विघटनसम्बन्धी अधिकारको कटौती वा बढोत्तरीबारे न्यायिक व्याख्या जरुरी देखिन्छ । ज्ञानेन्द्रराज आरण, रामेछाप"
सुखानीविहीन सभ्यता,"खाँचो आन्दोलनको दोस्रो जनआन्दोलनपश्चात् हुने राज्य पुनःसंरचनासँगै अलोकतान्त्रिक राजनीतिक चरित्रको पुनरावृत्ति हुँदैन भन्ने आम अपेक्षा थियो । तर के गाउँ के सहर, राजनीति फेरिएन । पुनःसंरचनाका सपना पनि अधुरै रहे । पछिल्ला केही दशकमा भएका गर्विला राजनीतिक आन्दोलनका महत्तासमेतलाई धूमिल बनाउने गरी विसंगत बन्यो मूलधारको नेपाली राजनीति । मौजुदा थिति बदल्ने विकल्पका रूपमा सतहमा देखा परेका यत्नहरूमा नयाँपनको हलुका आभाससम्म नहुनु अर्को विडम्बना हो । आम नागरिकले थोरै आशा बिसाउँला भनी सम्झेको त्यही एउटा संसद्समेतको असामयिक अवसान गराइएको छ । सरकार भन्नु अब बेलाकुबेला तर्साउने छाया मात्र भएको छ । नभएको अधिकार दर्ज गर्ने सवालमा, सुखसुविधा लिने मामिलामा वा आफ्नो गोजीका दलाल पोस्ने मौकामा यो सरकार सदैव अग्रसर छ । आम नागरिकको हित गर्ने हरेक सवालमा ऊ सधैं कामचलाउ साबित हुँदै आएको छ । महामारीले उथलपुथल बनाएका आधारभूत तहका नागरिकको दुरवस्था हेरे यो सरकारले धेरै पहिलेदेखि धारण गरेको कामचलाउ रूप स्पष्ट देखिन्छ । संसद् विघटन गरेपछि मात्रै होइन, सत्तामा पुगेदेखि नै यो सरकार न किसानसँग, न मजदुरसँग, न गाउँका गरिबसँग, न सहरका निमुखासँगै छ । दलितहरू निर्ममतापूर्वक मारिँदा यो सरकार गयल हुन्छ, महिला हिंसाका बवन्डर मच्चिँदा यो सरकार कामचलाउभन्दा निरीह देखिन्छ, मलर सदाहरू भोकले ढल्दा यो भएनभएको आभाससम्म पाइँदैन । आफ्नै छात्रवृत्तिमा डाक्टर बन्न मिहिनेत गरिरहेका रामजी रामजस्ता मधेसी दलितलाई निजी कलेजले जाँचमा बस्न नदिँदा सरकारी डंका कतै सुनिँदैन । सुखानी जंगलमा हुर्केर जनयुद्ध हुँदै जनआन्दोलनसम्म बेहोरेर वयस्क भएको नेपाली राजनीति हजारौं सुखानी मण्डलको आँसुमा डुब्न अभिशप्त छ । यसमा लोकतन्त्रको त्राण भर्ने एक मात्र विकल्पन सुखानी र रामजी रामहरू संगठित भएको नयाँ आन्दोलन मात्रै हो ।"
भान्सामा छोरा,"प्र संग एक ः म एक साथीसँग भिडियो कल गर्दै भाँडा माझ्दै थिएँ । भाँडा मोल्ने सिंकअगाडि अड्याइएको मोबाइल फोनमा भुइँ सफा गर्दै गरेको मेरो छोरो पनि प्रस्टसँग देखिइरहेको थियो । उसैतर्फ संकेत गर्दै साथीले भनी, छोरालाई कति काम लगाउँछे होउ यो ! त्यो पनि किचनको ! आफ्नी त छोरी भएर पनि किचनको काम लगाउँदिनँ म । माया पो लाग्छ । मैले भनें, मैले चाहिँ माया नगरेरै, उसको उमेरले थेग्न नसक्ने काम लगाएकी हुँ त ?त्यस्तो होइन होउ ! छोरामान्छे भएर भान्साको काम गरेको सुहाएन । ऊ फेरि बोली, छोरी भए त तै अथवा ! छोराछोरी भनेर छुट्याएर नबोल् । बरु आफ्नी छोरीलाई पनि घरायसी काम लगाउने गर् । अहिले पो हाम्रो साथमा छन्, भोलि पढ्न वा जागिर खान बाहिर गए र किचनको कामै गर्न जानेनन् भने उनीहरूलाई कति अप्ठ्यारो पर्छ ? म यति बोलिसक्दा ऊ केही सोचमा परेझैं लाग्यो, तर कुरा मोडिहाली । प्रसंग दुई ः लकडाउनका बेला म घरनजिकै एक आफन्तकहाँ गएकी थिएँ, जहाँ कलेज पढ्दै गरेका दाजुबहिनी छन् । म पुगेपछि बहिनीले चिया पकाएर ल्याइन् । चिया मीठो रहेछ भनेर मैले प्रशंसा गर्दा, छेउमै बस्नुभएकी आमाले भन्नुभयो, अब छोरीमान्छे भएपछि चिया पनि मीठो पकाउन नआएर हुन्छ त ? कलेज पढ्ने भइसकी । दाइ चाहिँ मोबाइल चलाएर बसिरहेको थियो । उसलाई सायद मीठो चिया पकाउनु पनि थिएन र त्यहाँ भइरहेको गफको पनि वास्ता थिएन । किनभने परिवारका सदस्य नै छोरीले मात्र मीठो पकाउनुपर्छ भन्नेमा विश्वस्त हुनुहुन्थ्यो । प्रसंग तीन ः केही दिनअगाडि म छतमा घाम ताप्दै बसिरहेकी थिएँ । पल्लो घरकी आन्टी पनि उहाँको छतमा हुनुहुन्थ्यो, मसँग गफ पनि गर्दै हुनुहुन्थ्यो । त्यही बेला मेरो छोराले वासिङ मेसिनबाट झिकेर लुगा सुकाउन ल्यायो । त्यो देखेर आन्टी बोलिहाल्नुभयो, यो बाबु त कस्तो छोरीले जस्तै काम गर्छ होउ ! प्रसंग चार ः एक आफन्त आफ्ना छोराछारी लिएर हाम्रो घर आउनुभएको थियो । मेरा छोराहरू र उनीहरू कम्प्युटर खोलेर युट्युबमा केही हेर्दै हाँस्दै थिए । केही बेरपछि उनीहरू उच्च स्वरमा हाँसे । के हेरेर यस्तो हाँसेका हँ यिनीहरू ? मैले यति बोल्दाबोल्दै उहाँ त जुरुक्क उठ्नुभयो र छोरीलाई समातेर कराउनुभयो, छोरीमान्छे भएर कस्तो हाँसेकी ? हाँसेका त चारै जना थिए तर खप्की छोरीले मात्र खाइन् । छोराहरू पनि हाँसेका थिए, गाली नै गर्नुपरे सबैलाई गरेको भए हुन्थ्यो ।माथिका जस्तै उदाहरणहरू हाम्रो समाजमा प्रायः देख्नसुन्न पाइराखिन्छन् । छोरो भएर पनि भान्साको काम गर्ने, छोरी भएर यति पनि नजान्ने, छोरी भएर जहाँ मन लाग्यो त्यहाँ जाने  । यस्ता कुरा सुन्दा हाम्रा छोराछेरीले चाहिँ के सोच्दा हुन् ? मेरी साथी र छिमेकी आन्टीका कुरा सुनेको मेरो छोरालाई घरको काम गर्दा कस्तो अनुभूति होला ?छोरा र छोरीमा भेदभाव हटाऔं भन्दै करिब दुई दशकअगाडि रेडियोमा विज्ञापन बज्ने गर्थ्यो । त्यो बेला घरबाहिरको काम वा ट्युसन सकेर वा जेसुकै गरेर होस्, मलाई स्कुल जान हतार हुँदा आमाले पकाएको खाना उहाँले पस्किन नभ्याउँदा दाजुले कहिल्यै पस्केरसम्म दिनुभएन । अरू सबै कुरामा हामी दाजुबहिनीमा समान व्यवहार थियो तर भान्सामा खानै पस्किनचाहिँ दाजु कहिल्यै पस्नुभएन । छोराछोरी बराबरी भन्ने विज्ञापन अचेल रेडियो, टेलिभिजनमा सुन्न पाइन्नÙ नारा पनि सुन्न पाइन्न । पढाइलेखाइदेखि लिएर जागिर खान, देशविदेश गर्नमा छोराछोरी बराबरी नै छन् । उच्च ओहदामा धेरै महिला पुग्न सफल भइसकेका छन् । यति हुँदाहुँदै पनि हाम्रो परम्परागत सोचका कारण छोरीहरूले बढी जिम्मेवारी थेग्नुपरेकै छ । छोराले घरायसी काम गर्दा समाज नै अचम्ममा पर्छ । श्रीमान्श्रीमती कार्यालयबाट सँगै घर आउँछन् तर भान्सामा श्रीमान् छिर्यो र श्रीमती बसिन् भने घरकै मान्छेले ओठ लेप्र्याउँछन् । स्कुलकलेज पढ्ने छोरीहरूको पनि उही हालत छ । बुबाआमा जागिर खाने घरका छोराछोरीमा स्कुलकलेजबाट आएर खाजा बनाउने जिम्मा प्रायः छोरीकै हुन्छ । यसबाट पुष्टि हुन्छ हाम्रो समाजमा छोरा र छोरी अझै बराबर मानिएका छैनन् । हामीले अब त आफ्ना नानीबाबुहरूलाई बाहिर र भित्रका समान कामहरू दिएर समान व्यवहार गर्नुपर्ने होइन ताकि छोराहरूले पनि भोलिका दिनमा बाहिर हिँड्दा छोरीहरूले झैं सबै सम्हाल्न सकून् ? तब न छोराछोरी बराबरी !"
"जे हासिल गर्छौं, त्यही गुमाउँछौं","दलको दलदलमुलुकमा विकास नहुनुको जुन भाष्य निर्माण भएको छ, त्यो राजनीतिक खपतका लागि बढी प्रयोग हुन्छ । कुनै पनि मुलुकले विकासको लय समात्न नसक्नुमा नागरिक नै बढी जिम्मेवार हुन्छन् । आम रूपमा विभिन्न दलका कार्यकर्ताले केन्द्रदेखि स्थानीय तहसम्म दलालीको काम गरिरहेका हुन्छन् । खराबलाई होइन बरु अर्को समूहकोलाई दण्डित गर्ने कुसंस्कार छ । नेपाली समाज मानसिक रूपमा अझै पनि विधिको शासन लागू गर्ने हकमा ढुंगेयुग मै छ । विकासका लागि पूर्वसर्तजस्ता लाग्ने ठूला पूर्वाधार निर्माण हुन नसक्नु र सुरु भएर पनि दशकौंसम्म सम्पन्न नहुनुमा आयोजना निर्माणमा हुने अपचलन हुनु र ती गतिविधिमा संलग्नलाई कारबाही गर्ने राजनीतिक र संस्थागत परिपाटी नहुनु हो । हरेक आयोजनामा सत्तामा रहेकाहरूका आफ्ना मान्छे हुन्छन् । तिनले स्रोतसाधनको दुरुपयोग र दोहन गर्छन् । मेलम्ची खानेपानी आयोजना हेर्नुस् । ठूला सिँचाइ आयोजना हेर्नुस् । एउटा नगरपालिकाले बनाउने सामान्य बसपार्कका उदाहरण हेर्नुस् । जता हेरे पनि एउटै प्रचलन छ काम नगर्दा र स्रोतको दुरुपयोग गर्दा पनि कसैले कारबाहीको भागीदार बन्नुपर्दैन । स्रोतसाधनको खानी भएर विकासको पथमा अगाडि बढ्न नसकेका मुलुकहरूमा राज्यसँगको साँठगाँठमा स्रोतसाधनको दोहन र दुरुपयोग हुन्छ । मालावी, जिम्वाबे र कंगो लगायत पनि यही प्रवृत्तिका उदाहरण हुन् । नेपाललाई अन्तर्राष्ट्रिय मञ्चहरूमा यिनै देशसँग तुलना गरिन्छ ।विकासका जटिलतानेपालको विकासको बहसले विभिन्न कालखण्ड र राजनीतिक उतारचढावहरू झेलेर विषय नै जटिल बनेको छ । विकासका सबै पक्षले आफूलाई सही रूपमा दर्ज गरे पनि मुलुकको विकास भएको छैन । र आम नेपालीको घरको छानो खाडीको कमाइले बनेको हो । मुलुक पछाडि पर्नुमा यहाँ केही हुँदैन भन्ने भ्रमपूर्ण सामाजिक मनोविज्ञानले काम गरेको छ । परिणामस्वरूप सीपयुक्त, अर्धसीपयुक्त र सीपविहीन सम्पूर्ण युवा बिदेसिन लालायित भइरहेकै छन् । हामीले जे परिपाटी बसाएका छौं, त्यो गलत छ । तर अब के गर्ने त ? सजिलो बाटो छ । कम्तीमा नेपालका प्रमुख सहरहरूलाई बस्न र नयाँ सोचका साथ काम गर्न सम्भव र लायक बनाउने । सुशासनमा विशेष ध्यान दिने । यति दुई काम मात्र भए पनि नवीन सोच भएका धेरै युवा आकर्षित हुन्छन् । यसले अर्थतन्त्रमा नयाँ उभार ल्याउँछ । नयाँ कोषहरू थपिन्छन् । अन्तमा, अर्थशास्त्री महेशचन्द्र रेग्मीले सुझाउनुभएजस्तो, राज्यले कर उठाउने मात्र होइन । जनताले तिरेको करको उचित व्यवस्थापनमा जोड दिनु जरुरी छ । विडम्बना, हाम्रो मुलुकका धेरै अर्थमन्त्रीले आफ्नो सफलतालाई लगेर आफ्नो कार्यकालमा उठेको करको रकमसँग जोड्ने गर्नुभयो । राजस्व संकलन धेरै गरे सफल अर्थमन्त्रीमा गनिने मानक नै बन्यो । नेपालले पछिल्ला तीस वर्षमा जे हासिल गरेको छ, त्योभन्दा धेरै गुमाएको छ । यसकारण सँगै अघि बढेका धेरै मुलुकभन्दा आज नेपालको स्थान पछाडि छ । हिंसात्मक राजनीतिले गरेको क्षति एउटा छ भने, खुला समाजका विकृतिलाई नियमन र नियन्त्रण गर्न नसक्दा गलत सामाजिक मनोविज्ञानको भाष्य निर्माण भयो । यो झनै हानिकारक छ । सत्ता र सत्ताइतरका सबैको कमजोरीका कारण आज हामी यहाँ छौं । मुलुकलाई राजनीतिक रंगमञ्च बनाएर आमजनतालाई आजित बनाउने काम इतिहासमा फेरि दोहोरिएको छ । यसले हामीलाई पुनः अन्तहीन, अस्थिर र असहज बाटोतर्फ धकेलेको छ ।"
कोरियाकी पूर्वराष्ट्रपतिलाई २० वर्ष जेल,सोल (कास) दक्षिण कोरियाकी पूर्वराष्ट्रपति पार्क ग्युन हेलाई उच्च अदालतले २० वर्षका लागि जेल सजाय सुनाएको छ । बिहीबार उच्च अदालतले तल्लो अदालतको निर्णयलाई सदर गर्दै १८ खर्ब कोरियाली वन पनि जरिवाना तिर्नुपर्ने निर्णय सुनाएको हो । दक्षिण कोरियाकी पहिलो महिला राष्ट्रपति बनेकी उनी भ्रष्टाचारको अभियोग लागेसँगै सन् २०१७ देखि नै जेलमा छिन् । गत जुलाईमा उच्च अदालतले हेलाई राष्ट्रपतीय अधिकार दुरुपयोग गरेको अभियोगमा १५ वर्ष जेल सजाय सुनाएको थियो । सन् २०१९ को डिसेम्बरसम्म भ्रष्टाचार र पदीय दुरुपयोगको दुइटा मुद्दा चलेको भए पनि उच्च अदालतमा दुवै मुद्दालाई गाभिएको थियो । उनलाई आफ्नो साथी चोई सुन सिललाई ७ करोड ७४ लाख वन चोई फाउन्डेसनमा दिन कोरियाली ठूला कम्पनीहरूलाई बाध्य पारिएको पाइएको थियो । हेले आफूले कुनै गल्ती नगरेको बताउँदै आएकी छन् । बिहीबार भएको फैसलाका क्रममा भने उनी अदालतमा उपस्थित थिइनन् ।
मलेसियामा श्रमिकलाई आलोपालो ड्युटी,"(काठमाडौं)  मलेसियामा कोरोना भाइरसको महामारी देखिएपछि अधिकांश रोजगारदाता कम्पनीले श्रमिकलाई फेरि आलोपालो ड्युटी (काम) लगाउन थालेको छ । मलेसियाले मुलुकको आर्थिक अवस्था जोगाउन भन्दै मंगलबारदेखि लागू हुने गरी स्वास्थ्य संकटकाल र पाँच राज्यमा आगमनमा नियन्त्रण (एमओसी) जारी गरेपछि रोजगारदाताले सीमित संख्यामा श्रमिकलाई काममा लगाउन थालेका हुन् । यो संकटकाल अगस्ट १ सम्म लागू हुनेछ ।नेपाली श्रमिकको मुख्य बसोबास रहेको पेनाङ, सेलाङगार, मेलाका, जोहोर र सवाह क्षेत्रमा आवागमनमा नियन्त्रण लगाइएको हो । मलेसियाका लागि नेपाली राजदूत उदयराज पाण्डेले रोजगारदाता कम्पनीले आवश्यकता हेरी ३० प्रतिशत श्रमिकलाई मात्रै काममा लगाउन गरेको बताए । मलेसियाका सबै क्षेत्रमा रहेका रोजगारदाता कम्पनीले ३० प्रतिशत मात्रै श्रमिकलाई काममा लगाउने स्थिति बनिसकेको छैन, यो अवस्था हेरेर भइरहेको छ, पाण्डेले भने । पहिला महिनामा २६ दिन काम गरिन्थ्यो, अब १६ दिनमा झरेको छ । आफैंले खाना बनाउन पाइँदैन । बाहिरबाट ल्याउनुपर्छ । खानाका लागि मात्रै महिनामा ८ हजार रुपैयाँ सकिन्छ । अब कति जोगाएर घर पठाउने ? रौतहटका रिहान सवारले भने । जोहोरवारुमा ६ वर्षदेखि कार्यरत झापाका रक्की श्रेष्ठले कम्पनीले दिन बिराएर आलोपालो गर्न थालेको बताए । हाम्रो कम्पनीमा झन्डै ५ हजार नेपाली छन्, सबैलाई एकै ठाउँमा राखिएको छैन । उनीहरूले झन्डै १२७ ठाउँमा काम गर्नुपर्छ । अब भने सबैलाई आलोपालो काममा लगाउने तयारी गरेका छन, उनले भने, जति दिन काम गरेको हो, त्यति दिन मात्रै पैसा आउँछ । आलोपालो काम सुरु भएपछि तलबको समस्या फेरि बढ्ने पाण्डेले बताए । गत अप्रिलतिर पनि श्रमिकलाई आलोपालो रूपमा काममा लगाइएको थियो । त्यतिखेर न्यूनतम तलब नपाउने समस्या देखियो । यो समस्या फेरि बल्झेलाजस्तो छ । फेरि तलब दिलाउन रोजगारदाता कम्पनीहरूसँग पहिलाझैं समन्वय गर्न आवश्यक छ, उनले भने । मलेसियामा दैनिक २ हजार जनालाई कोरोना भाइरसको संक्रमण देखिएपछि नियन्त्रणका लागि सरकारले स्वास्थ्य संकटकाल लगाएको घोषणा गरेको उनले बताए । संकटकाल लगाएपछि स्वास्थ्य प्रोटोकललाई लागू गर्दै दैनिक आर्थिक गतिविधि गर्न पाइने भनिएको छ । यसको विस्तृत पाटो अझै आइसकेको भने छैन, उनले भने । एमओसी लागू भएपछि भने स्वदेश फिर्न चाहने नेपाली श्रमिकलाई भने कठिनाइ हुने देखिएको छ । अहिले घर फिर्ती कार्यक्रम चलिरहेको छ । अब उनीहरू दूतावाससम्म कसरी आउने, विमानस्थलसम्म कसरी पुग्ने भन्ने समस्या देखिएको छ, उनले भने ।"
चीन पुग्यो डब्लूएचओ टोली,"वुहान (एजेन्सी) कोरोना भाइरसको उपत्तिबारे अनुसन्धान गर्न विश्व स्वास्थ्य संगठन (डब्लूएचओ) को टोली चीन पुगेको छ । चीन र डब्लूएचओको महिनौं लामो कुराकानीपछि उक्त टोली बिहीबार चीनको वुहान पुगेको हो । दस जना वैज्ञानिकहरूको टोलीले विभिन्न अनुसन्धान संस्था, अस्पताल र माछाबजारका मानिसहरूसँग अन्तर्वार्ता गर्ने जनाइएको छ । चीनको वुहानबाट सन् २०१९ को डिसेम्बरदेखि कोरोना भाइरसको महामारी फैलिएको हो । बीबीसीका अनुसार उक्त टोलीले दुई साताको क्वारेन्टाइन अवधि सकेपछि अनुसन्धान सुरु गर्नेछ । टोली प्रमुख पिटर बेन एम्बरेकले वास्तवमा के भएको थियो भन्नेबारे थाहा पाउनका लागि यो निकै लामो यात्रा तय गर्नुपर्ने बताए । उनले सुरुवाती चरणमै सबै कुरा थाहा हुन सम्भव नभएको जनाएका छन् । डब्लूएचओले कोरोना भाइरसको संक्रमण कसरी फैलियो भन्नेबारे चीनमा अनुसन्धान गर्ने इच्छा देखाएको थियो । सुरुमा चीनले डब्लूएचओका अनुसन्धानकर्तालाई प्रवेश दिए पनि अनुसन्धान गर्न नदिने अडान राख्दै आएको थियो । चीनले शनिबार ती अनुसन्धानकर्तालाई अनुमति दिने जनाएको थियो । चीनको वुहान सहरबाट कोरोना संक्रमण फैलिएकाले अनुसन्धान गर्न चाहेको डब्लूएचओले बताउँदै आएको थियो । चीनको नेसनल हेल्थ कमिसनका निर्देशक चेन इसिनले शनिबार विश्व स्वास्थ्य संगठनका अनुसन्धान अधिकारीलाई अनुसन्धानका लागि अनुमति दिएको बताएका थिए । उनले ती अधिकारीले चीनमा कोभिड१९ को उत्पत्तिबारे गर्ने अनुसन्धानमा पूर्ण रूपमा सघाउन चीन तयार रहेको दोहोर्याएका थिए । विश्व स्वास्थ्य संगठनका अनुसन्धानकर्ताले यस अनुसन्धानका विषयमा उनीहरूको कार्यक्रम र कार्यसूची के कस्तो छ भन्नेबारे हामीलाई जानकारी दिएपछि उनीहरूसँगै हाम्रा अनुसन्धान अधिकारी पनि वुहान जान तयार छन्, उनको भनाइ थियो ।"
लयमा फर्कंदै वैदेशिक अध्ययन,एनओसी लिने विद्यार्थीको तथ्यांक २०७७०७८ (६ महिना) १३ हजार२०७६०७७ ३४ हजार२०७५०७६ ६३ हजार २५९२०७४०७५ ५८ हजार ७५८२०७३०७४ ५० हजार ६५९२०७२०७३ ३२ हजार ४८९
इक्यान एजुकेसन मेला आजदेखि,"इक्यान शैक्षिक मेलाको १४ औं संस्करण आजदेखि सुरु हुँदै छ । कोभिड१९ को महमारीका कारण नेपाल शैक्षिक परामर्श संघ (इक्यान) ले यसपटक भर्चुअल एजुकेसन मेला आयोजना गरेको हो । सोमबार सकिने चारदिने मेलामा करिब एक लाख विद्यार्थी र अभिभावकले सहभागिता जनाउने आयोजकको अपेक्षा छ । मेला सुरु हुनुअघि नै करिब ३० हजार विद्यार्थी सहभागी हुनका लागि अनलाइनमार्फत दर्ता भइसकेका छन् ।इक्यानले हरूेक वर्ष विदेश अध्ययन गर्न चाहने विद्यार्थी र उनीहरूका अभिभावकलाई लक्षित गर्दै शैक्षिक मेला आयोजना गर्दै आएको छ । यसपटक भाइरसको महामारीका कारण भर्चुअल रूपमा मेला आयोजना गरिएको आयोजक समितिका संयोजक वासुदेव दाहालले जनाए । विदेश पढ्न जाने विद्यार्थीका लागि यो क्षेत्र खुल्ला र सुरक्षित रहेको सन्देश मेलाबाट दिन लागेका छौं, उनले भने ।कोभिडपछि पनि नेपाली विद्यार्थीको विदेशप्रतिको आकर्षण नघटेको इक्यान आबद्ध संस्थाहरूले जनाएका छन् । अन्तर्राष्ट्रिय क्षेत्रमा विद्यार्थीको गतिविधि क्रमशः झनै बढ्ने उनीहरूको दाबी छ । विद्यार्थीले कोभिडपछि पनि विदेशको शिक्षा रोजिरहेका छन्, संयोजक दाहालले भने, त्यस्ता विद्यार्थीलाई सहज र सरल होस् भनेर मेलामा अधिक जानकारी दिने व्यवस्था मिलाएका छौं । विदेशी विश्वविद्यालय र कलेजहरूमा छात्रवृत्ति र सेवासुविधाका प्याकेजहरू झनै बढेको दाहालले जनाए । त्यो अवसर र सुविधा नेपाली विद्यार्थीलाई पनि दिन चाहन्छौं, उनले भने, यो सूचना विद्यार्थी र अभिभावकका बीचमा पुर्याउनु मेलाको मुख्य उद्देश्य रहेको छ ।विदेशमा अध्ययन गरिरहेका विद्याथीलाई कोभिडपछि विभिन्न सहायता र सहज रूपमा बैंकबाट ऋणसमेत उपलब्ध भएको क्यान पदाधिकारीको भनाइ छ । आकर्षण सुविधाकै कारण महामारीमा पनि नेपाली विद्यार्थी स्वदेश फर्कन नचाहेको संयोजक दाहालले जनाए । स्वास्थ्य बिमाका कारणले नेपाली विद्यार्थीले यहाँभन्दा आफुलाई अध्ययन गरिरहेको देशमा सुरक्षित ठाने, उनले भने ।प्राविधिक रूपमा मेलाको तयारी पूरा गरिएको आयोजकले जनाएको छ । इक्यान फेयरमा लग इन गरेर मेलामा सहभागी हुन सक्ने व्यवस्था गरिएको छ । त्यसमा प्रिरजिस्ट्रेसन गर्न सकिने व्यवस्था पनि छ । रजिस्ट्रेसनपछि अन्तर्राष्ट्रिय विश्वविद्यालय तथा कलेजहरू, मेलामा सहभागी संस्था, शैक्षिक कन्सल्टेन्सी, बैंकलगायतसँग विद्यार्थी, अभिभावकले सीधा सर्म्पक गरेर संवाद गर्न सक्नेछन् । विद्यार्थीले आफूले रोजेको देशको शिक्षण संस्था, शैक्षिक कन्सल्टेन्सी र बैंकका प्रतिनिधिसँग विविध जिज्ञासा राखेर जानकारी प्राप्त गर्न पाउँनेछन्, उनले भने । भर्चुअल मेला शुक्रबारदेखि सोमबारसम्म बिहान १० बजेदेखि साँझ ५ बजेसम्म सञ्चालन हुनेछ । विद्यार्थीलाई विदेशी शिक्षण संस्था, नेपालस्थित शैक्षिक परामर्शदाता र विभिन्न बैंकका प्रतिनिधिले काउन्सिलिङ गर्नेछन् । विद्यार्थीले रोजेको देश, कलेज, कोर्सबारे धेरैभन्दा धेरै जानकारी दिएर काउन्सिलिङ गर्छौं, संयोजक दाहालले भने । विद्यार्थीको चाहनालाई नै ध्यानमा दिएर सम्बन्धित मुलुकको शिक्षा प्रणाली, त्यहाँ जान पूरा गर्नुपर्ने प्रक्रियाहरू आदानप्रदान गरिने इक्यानका पूर्वअध्यक्ष विष्णुहरि पाण्डेले जनाए । इक्यानमा ४ सय ७३ वटा परामर्शदाता संस्थाहरू आबद्ध छन् । मेलामा ती संस्थाका प्रतिनिधिहरूको सहभागिता रहनेछ । मेलामा सहभागी बैंकहरूले विद्यार्थीलाई अध्ययनलगायत वैदेशिक शिक्षाका लागि लागत र रकम पठाउने माध्यमबारे जानकारी दिने व्यवस्थासमेत गरिएको छ । विद्यार्थी र अभिभावकलाई वैदेशिक शिक्षाबारे सही परामर्श र सूचना दिनेबाहेक अन्य उद्देश्य नरहेको इक्यानले जनाएको छ । विदेश पढ्न जान चाहाने विद्यार्थी र पठाउन चाहने अभिभावक कोरोनाले अलमलमा हुनुहुन्छ, पाण्डेले भने, परामर्श क्षेत्र खुल्ला छ, विदेश पढ्न जाने र फर्कने क्रम चलिनै रहेको छ, यही कुरा प्रस्टसँग मेलामा राख्छौं ।मेलाले कन्सल्टेन्सी, विद्यार्थी र अभिभावकमा विश्वासको वातावरण झनै बढ्ने र व्यवसाय प्रवर्द्धनमा सहयोग पुग्ने अपेक्षा गरिएको छ । कोरोनाले वैदेशिक शिक्षाको क्षेत्रमा पनि थुप्रै चुनौती देखिएको छ, सुरुको अवस्थामा ठप्पै भयो, अहिले यो क्षेत्र पनि चलायमान हुँदै गएको छ, उनले भने, मेलापछि शैक्षिक परामर्श क्षेत्र पनि पुनर्जागरण हुन्छ ।कोरोनापछि विभिन्न देशले विदेशी विद्यार्थीलाई पठनपाठन गराउने नीति हेरफेर गरेकाले पनि मेलामार्फत सही र स्पष्ट जानकारी प्राप्त गर्न सकिने इक्यानको भनाइ छ । सम्बन्धित देश, शिक्षण संस्था कोर्स, भिसा प्रणालीलगायत अन्य सेवासुविधा र प्रक्रियाबारे जानकारी पाउन विद्यार्थीलाई मेलामा सहभागी हुन पूर्वअध्यक्ष पाण्डेले आग्रह गरे ।"
अवसर पाउन विदेशी डिग्री,"भक्तपुरकी अनु बाँस्तोलालाई कहिले अस्ट्रेलिया पुगौंजस्तो भएको छ । भिसा लागेको एक साता भइसक्यो तर उड्ने भने अत्तोपत्तो छैन । स्नातकोत्तर गर्न अस्ट्रेलिया जान लागेकी उनले नेपालमै मानविकी संकायमा स्नातक गरेकी हुन् ।अन्तर्राष्ट्रिय डिग्री भयो भने नेपालमा जागिर पाउन सजिलो हुन्छ, उनी भन्छिन्, विदेशको सर्टिफिकेट भएपछि सबैतिर अवसर पनि मिल्छ । बाहिर गएर पढ्दा शिक्षासँगै फरक रहनसहन र परिवेश पनि बुझ्न सजिलो हुने उनको बुझाइ छ । उता सिकेको कुरा यता आएर अरूलाई पनि सिकाउने सोचसमेत उनले बनाएकी छन् । कोरोनाको महामारीका कारण भिसा लिन उनलाई निकै समय लाग्यो । लकडाउनले गर्दा भिसा प्रक्रिया नै रोकियो, अहिले खुल्यो र प्रोसेस गरें, उनी भन्छिन्, भिसा त लाग्यो, अब अस्ट्रेलियाको बोर्डर खुल्नसाथ जान्छु । उनको नियमति कक्षा भने अर्को साताबाट सुरु हुँदै छ । उनी भन्छिन्, सकेसम्म उतै गएर पढ्न पाए हुने भन्ने हो । आफैं उपस्थित भएर पढ्नुको मजा बेग्लै हुने उनको बुझाइ छ । एक साताबाट कलेज सुरु हुन्छ । उनी युनिभर्सिटी अफ ओरेगनमा पढ्न जान लागेकी हुन् । विदेश जानु रहर होइन, बाध्यता हो, उनी भन्छिन्, तर विदेशमा पढेर यतै फर्किने हो । कटुञ्जे भक्तपुरकी बादल पोखरेल अहिले अस्ट्रेलियामा विद्यावारिधि गर्दै छिन् । उनले पढ्न सुरु गरेको डेढ वर्ष भयो । त्रिचन्द्र क्याम्पसबाट भूगर्भशास्त्रमा स्नातकोत्तर गरेकी उनी सानैदेखि भूकम्प कसरी जान्छ भन्दै उत्सुक हुन्थिन् । भूकम्पले गर्दा भौगोलिक बनावटमा केकस्तो परिवर्तन आउँछ भन्ने कुरा जान्न मन लाग्थ्यो, अस्ट्रेलियामा रहेकी उनी भन्छिन्, त्यसैले जियोलोजी पढ्ने निर्णय गरें । २०७२ मा नेपालमा गएको भूकम्पले ठूलो क्षति पुग्यो । मलाई अनुसन्धानमा बढी रुचि भएकाले स्नातकोत्तरको थेसिसमा पनि भूकम्पका कारण जाने पहिरोले हुने जोखिमको विश्लेषण र पहिरोको जोखिमबारे नक्सा बनाउने काम गरे, उनी भन्छिन्, रसुवामा भूउपग्रहबाट खिचेका तस्बिरको सहयोगले जोखिम कस्तो खालको हुन सक्छ भनेर पनि काम गरें । नेपालको भूबनोट, पहिरोको जोखिम, हिमनदी फुट्ने खतरालगायतका कारण उनी यो विषयप्रति आकर्षित भएको बताउँछिन् । यसैमा रुचि भएकाले नेपालकै लागि केही गर्न सकिन्छ भन्ने भावना पहिलादेखि नै थियो, उनले भनिन्, नेपालमा विद्यावारिधि गर्नु निकै चुनौतीपूर्ण छ । भूगर्भशास्त्रमा विद्यावारिधि गर्ने निकै कम छन् । आर्टिफिसियल इन्टेलिजेन्टका माध्यमबाट भविष्यमा आउने जोखिमहरूको नक्सा निकाल्न सकिन्छ । यिनै विषयहरू उनले पढिरहेकी छन् । अध्ययनका लागि अमेरिका र अस्ट्रेलियाका विश्वविद्यालयमा छात्रवृत्ति पाएकी भए पनि उनले अस्ट्रेलिया रोजिन् । अहिले उनी युनिभर्सिटी अफ न्यु साउथ वेल्समा विद्यावारिधि गर्दै छिन् । हामी यसरी पढ्दा ज्ञानले खारिन्छौं, धेरै कुरा सिक्ने र जान्ने अवसर पाउँछौं, उनी भन्छिन्, इन्टरनेसनल प्लाटफर्ममा हामीप्रति हेर्ने धारणा पनि निकै फरक रहेको पाए, हामी जोसँग पनि प्रतिस्पर्धा गर्न तयार हुन्छौं । विद्यावारिधि गर्ने क्रममा धेरै नयाँनयाँ कुरा जान्ने अवसर पाएको उनले सुनाइन् । विदेशमा पढ्न बढी खर्च लाग्छ ,तर मैले छात्रवृत्ति पाएकाले समस्या छैन, उनी भन्छिन् । अस्ट्रेलियामा प्रायः नेपालीहरू काम गर्ने धेरै हुन्छन् । पढ्ने कम हुन्छन् । पढाइ राम्रै भएको छ, उनी भन्छिन् । पढेअनुसार काम गर्न पाइन्छ पाइँदैन भन्ने चिन्ता हुन्छ । नेपालमा आएर बस्न सकिन्छ । तर पढाइ सक्नेबित्तिकै नेपाल फर्किहाल्ने सोच भने छैन, उनी भन्छिन्, तर पछिपछि नेपालकै लागि केही गर्नेछु, लक्ष्य प्रोफेसर बन्ने भन्ने नै हो । जुन देशबाट अफर आउँछ, जान तयार रहेको उनले सुनाइन् । उनी त्रिभुवन विश्वविद्यालयमा अवसर आए आउने सुनाउँछिन् । चितवन गुन्जनगरका अरुण ढकाल पुसमा क्यानाडाका लागि २०७६ चैतमा भिसा लाग्यो र कोभिडले गर्दा २०७७ पुसमा मात्रै जान पाए । स्नातकमा जीवविज्ञान लिएर युनिभर्सिटी अफ विनिपेगमा भर्ना भएका छन् । भरतपुरको वाल्मीकि शिक्षा सदनबाट विज्ञान संकायमा कक्षा १२ सकेपछि उनले क्यानाडाका अध्ययनको प्रक्रिया थालेका थिए । नयाँ ठाउँ जाऊँ, नयाँ काम गरौँ भन्ने लाग्थ्यो, उनी भन्छन्, त्यसैले उच्च शिक्षा अध्ययनका लागि क्यानाडा आएँ । उनले क्यानाडामा स्नातकोत्तर सकेर स्वदेश फर्किने सोच बनाएका छन् । विदेशको ज्ञान र पढाइलाई नेपालमै आएर उपयोग गर्न मन छ, उनी भन्छन् । विनिपेगमा दिदीभिनाजुसँग बस्ने उनी अहिले अनलाइन कक्षा लिइरहेका छन् । कोभिडले गर्दा धेरै विद्यार्थी भिसा लागेर पनि उच्च शिक्षा अध्ययनका लागि आफूले चाहेको देश जान पाइरहेका छैनन् । कोही नेपालमै बसेर अनलाइनबाट पढिरहेका छन् त कोही कहिले विदेश जान पाइन्छ भन्दै पर्खाइमा छन् । चितवन रत्ननगरका लकेश खनाल भाग्यमानी साबित भए । कोरोना कहरमै उनी अमेरिका उड्न पाए । अहिले उनलाई पढ्न भ्याइनभ्याई छ । इन्टनरनेसनल बिजनेस पढ्नका लागि उनी अमेरिका हानिएका हुन् । इन्टरनेसनल बिजनेस भनेको बिजनेसनलाई अन्तर्राष्ट्रिय दृष्टिकोणबाट हेर्ने हो, उनी भन्छन्, हाम्रो देशमा बिजनेस प्रायः परम्परागत तरिकाबाट हुन्छ । उनी ओहयोस्थित युनिभर्सिटी अफ सिन्सिनाटीमा अध्ययन गरिरहेका छन् । कोरोना नभएको भए नेपालबाटै प्रक्रिया सुरु गर्दा केही हदसम्म सजिलो हुने उनको बुझाइ छ । कोरोनाका कारण नेपालबाट सम्भव नभए पनि उनले भारत गएर अन्तर्वार्ता दिएका थिए । अमेरिकामा सिकेको ज्ञान नेपालमै फर्केर लागू गर्ने उनको योजना छ । उनका बुबा पर्यटन व्यवसायमा संलग्न छन् । बुबाको व्यवसाय सम्हाल्ने उनको मन छ । अमेरिका आउने सबैको स्वदेश फर्किहाल्ने सोच हुँदैन, धेरैजसो यतै बस्न खोज्छन्, उनी भन्छन्, तर मेरो सोच विदेशमा पढ्ने तर काम भने नेपालमै फर्केर गर्ने हो ताकि आफूले जानेको र सिकेको ज्ञान बाँड्न सकियोस् ।"
'कोरोनासँगै सुनौला अवसर पनि,"पछिल्लो समय कोभिडपछि अन्तर्राष्ट्रिय विद्यार्थीको गतिशीलतामा असर पार्यो । चाइनामा विद्यार्थी पठाउनेमा हाम्रो उपस्थिति राम्रो छ । भारत र चीनपछि हाम्रा विद्यार्थीको उपस्थिति अस्ट्रेलियातिर छ । विदेशमा अध्यागमनको नीति फरकफरक छ । आगामी दिनमा अन्तर्राष्ट्रिय अध्ययनको महत्त्व अझै बढ्ने देख्दै छु । जुन देशमा विद्यार्थी पुगे त्यता उनीहरूका पुस्ता बढे । त्यसको श्रेय हामी लिन चाहन्छौं । २० वर्षअगाडि विदेश पढ्न जाने भन्ने कुरा गरिब नेपालीका लागि सम्भव थिएन । अस्ट्रेलिया, अमेरिका हुनेखाने वर्गकै नै जान्थे । तर अहिले त विदेश पढ्न जाने संस्कृतिको विकास भएको छ ।नेपालीहरू अन्तर्राष्ट्रियस्तरमा राजनीति, व्यवसायदेखि अन्य महत्त्पूर्ण काममा जमेका छन् । बिदेसिएका विद्यार्थीबाट आर्थिक सहयोग पनि हामी पाउँदै छौं । खाडीबाट मात्र रेमिट्यान्स आउने भन्ने होइन । हामीले बाहिर पठाएका विद्यार्थीबाट पहिलोदोस्रो रेमिट्यान्स आएको राष्ट्र बैंकको तथ्यांक छ । आज अमेरिका रेमिट्यान्स पहिलो स्थानमा, त्यस्तै अस्ट्रेलिया उच्च स्थानमा पर्छ । त्यो भनेको त्यहाँ बसेको नेपालीले पठाएको हो । विश्व बजारमा पुगेका सन्तोष शाह होस् या अमेरिकन आइडलमा पुगेका दिवेश पोख्रेल । उनीहरू प्रतिनिधि हुन् । त्यस्ता कैयौं हिरोहरू जन्माउन हामीले भूमिका खेलेका छौं ।"
मोफसलमै परामर्श,"चितवनमा इक्यानका ४७ कन्सल्टेन्सी सदस्य छन् । त्यसबाहेक अरू ५० वटा जति शैक्षिक कन्सलटेन्सी छन् । चितवनमध्ये नेपालको दोस्रो स्थान हो, जहाँ शैक्षिक हबको विकास भइरहेको छ । मेडिकल, कृषि, वनविज्ञानजस्ता विषयका विश्वविद्यालय, कलेजहरू छन् । काठमाडौंमा पाइने सबैखाले सुविधा विद्यार्थीले पाउँछन् । कक्षा १२ पछि उच्च अध्ययन गर्न विदेश जान चाहने विद्यार्थीका निम्ति परामर्श सेवा जारी राखेका छौं । यसअघि हामीले तीन वर्ष इक्यान शैक्षिक मेला सम्पन्न गरिसकेका छौं । विश्वव्यापी महामारीले गर्दा ९ महिनासम्म ठप्प रह्यो । विद्यार्थीको शैक्षिक करियर निरन्तर अघि बढ्नुपर्छ । अब हामी विस्तारै अघि बढ्दै छौं । त्यसैले गर्दा भर्चुअल शैक्षिक मेला यसपटक आयोजना गर्नुपरेको हो । हामी विभिन्न अन्तर्राष्ट्रिय विश्वविद्यालय, कलेजले महामारीपछि जारी गरेका शैक्षिक मापदण्डबारे विद्यार्थी जानकारी गराउने छौं । प्रस्तुति ः गणेश राई"
कोरोनाले सिकायो पाठ,"शिक्षा मन्त्रालयबाट सेवा सञ्चालन स्वीकृति पाएका र स्वीकृतिका लागि आवेदन दर्ता भएका र प्रक्रियामा रहेका समेतलाई गणना गर्दा २ हजारभन्दा बढी संस्थाहरू यस व्यवसायमा आबद्ध छन् । जसमा करिब १० हजारबढीले प्रत्यक्ष रूपमा रोजगारी पाएका छन् । यसरी हेर्दा पछिल्लो समयमा एजुकेसन कन्सलटेन्सी आर्थिक क्षेत्रमा महत्त्वपूर्ण सेवामूलक क्षेत्रका रूपमा स्थापित भइसकेको छ । रोजगारीका हिसाब र राजस्वका हिसाबले पनि यो क्षेत्र महत्त्वपूर्ण छ । त्यसबाहेक सबैभन्दा महत्त्वपूर्ण पक्ष यस क्षेत्रले गुणस्तरीय शिक्षा लिन चाहनेका लागि प्लेटफर्मका रूपमा काम गरिरहेको छ । संविधानमा मौलिक हकमा रहेको गुणस्तरीय शिक्षा पाउने अधिकार प्राप्तिमा पनि एजुकेसन कन्सलटेन्सी क्षेत्रले महत्त्वपूर्ण भूमिका निर्वाह गरिरहेको नकार्न सकिन्न । अध्ययनका लागि विदेश जानेमध्येका केही उतै सेटल हुन्छन् । रेमिट्यान्स पठाएर मुलुकको अर्थतन्त्र धान्न सहयोग पनि गरिरहेका हुन्छन् । यस कारणले पनि मुलुकको शिक्षासँगै अर्थतन्त्रमा एजुकेसन कन्सलटेन्सी क्षेत्रले निकै ठूलो भूमिका खेलिरहेको कुरा बुझ्नुपर्छ । विदेश अध्ययन गर्न जानका लागि विद्यार्थीहरूले बैंक तथा वित्तीय संस्थाबाट कर्जा लिएका हुन्छन् । त्यसमाथि कतिपयले विदेशस्थित विश्वविद्यालय तथा कलेजमा पढाइबापतको केही समयको शल्क पनि बुझाइसकेका हुन्छन् । जसबाट राज्यले पनि राजस्व पनि संकलन गरिसकेको हुन्छ ।एकातिर साना शैक्षिक परामर्श दातृ संस्थाहरू पलायन हुने अवस्था आएको छ भने अर्कोतर्फ ठूला परामर्श दातृ संस्थामा समेत आर्थिक भार थपिँदै गएको छ । नेपाल राष्ट्र बैंकले कोभिडका कारण अति प्रभावित क्षेत्रको सूचीमा सूचीकृत गरे पनि त्यसबापत पाउनुपर्ने सुविधा सबैले पाउन सकेको अवस्था छैन । यस्तो अवस्थामा व्यवसाय अब कसरी सञ्चालन गर्ने भन्ने द्विविधा कायमै छ ।एजुकेसन कन्सलटेन्सी क्षेत्रको पेसा सीमित संस्थाबाहेक सबै एसएमई नै हुन् । त्यसैले यो क्षेत्रमा सञ्चालित व्यवसायलाई साना तथा मझौला उद्यमका रूपमा लिन सकिन्छ । सामान्यतः कन्सलटेन्सी स्थापना गर्दाभन्दा पनि सञ्चालन खर्च ठूलो हुन्छ । यसअघि यस्ता संस्थाले जति आम्दानी गरे त्यो रकम कोरोना महामारीका बीच कार्यालय बन्द हुँदा घरभाडा, कर्मचारीको तलबमै सकिने अवस्था आइसकेको छ ।अहिले हाम्रो सोच भनेको पेसा र व्यवसायलाई कसरी जोगाउने भन्ने नै हो । त्यसबाट अन्य क्षेत्रमा पनि फाइदा पुग्छ । त्यसका लागि राज्यले सहुलियतपूर्ण ऋण दिने भनेको व्यवस्थालाई सहज बनाउनुपर्छ । अहिले धेरै कन्सलटेन्सीहरूले त्यो सुविधा नीतिमा मात्रै हेरेर बस्नुपरेको छ । सहजरूपमा कर्जा पाउने अवस्था अझै आएको छैन । यसका लागि सरकारले विशेष रूपमा सम्बोधन गर्नु जरुरी छ । राष्ट्र बैंकको तथ्यांकअनुसार लकडाउन सुरु हुने समयसम्म हेर्दा २१ अर्ब १२ करोड ४ लाख रुपैयाँ एजुकेसन लोन थियो । बैंकबाट कर्जा लिएर विदेश जान ठिक्क परेकाहरूले खर्च गर्न पाएका छैनन् । त्यसो हुँदा निकासा भएको तर उनीहरूले प्रयोग नगरेको रकमको ब्याज मिनाहा गर्नेसम्मको व्यवस्था भयो भने त्यसले केही राहत दिन्छ । अवस्था सामान्य नभएसम्मका लागि कर्जालाई आंशिक रूपमा बन्द गरी पछि पुनः निकासा गर्ने व्यवस्था वा त्यसलाई सम्बोधन गर्न अन्य कुनै विकल्प प्रयोग गरी विद्यार्थीहरूको कर्जा र ब्याजदरको सम्बन्धमा सम्बोधन गरिनुपर्छ । शैक्षिक परामर्श क्षेत्रको समस्या मुलुकभित्र मात्रै नभई मुलुकबाहिरका कारण पनि छ । विद्यार्थीहरू उच्च शिक्षाका लागि जाने गन्तव्यमा सहज रूपमा जान सकेका छैनन् जसका कारण सहज रूपमा कार्यालय सञ्चालन हुन सकेको छैन भने आम्दानीमा पनि संकुचन आएको छ । नेपालमा कोरोनाको महामारी सकिए पनि विदेश अध्ययन गर्न जानेहरूको संख्या सामान्य अवस्थामा फर्कनका लागि केही समय पक्कै लाग्छ । त्यसमा सम्बन्धित देशले विदेशी विद्यार्थर्कीा हकमा लिने नीतिमा पनि भर पर्छ । त्यसैले नेपालमा यो समस्या समाधान भए पनि आगामी केही महिनासम्म विदेश जानेहरूको संख्यामा कमी आउँछ । हामी कसैले पनि यस्तो अवस्था आउँछ भनेर सोचेका थिएनौं । न त विद्यार्थी र उनीहरूका अभिभावक न त शैक्षिक परामर्शसम्बन्धी संस्थाले नै यस विषयमा हामीले केही सोचेका थियौं । यसका लागि हाम्रो क्षेत्र तयार थिएन । यसमा राम्रो पक्ष पनि छ । हरेक समस्यामा समाधान खोज्ने र त्यसको विकल्प के हुने भन्नेमा पनि हामीले केही सोचेका छौं । कोरोनाले हामीले यस्तो अवस्थामा पनि कसरी सर्भाइभ हुने भन्ने विषयमा पनि केही पाठ सिकेका छौं । यसबीचमा हामीले अनलाइनबाट पनि पढ्ने र अन्तर्राष्ट्रिय शिक्षा लिने तौरतरिका पनि सिक्ने मौका पाएका छौं । पाण्डे नेपाल शैक्षिक परामर्श संघ (इक्यान) का अध्यक्ष हुन् ।"
मोबाइल मनी सञ्चालन लाइसेन्स लिन टेलिकमको निवेदन,"(काठमाडौं)  मोबाइल ब्यालेन्सबाटै सामान र सेवा खरिद गर्न मिल्ने गरी सञ्चालन हुन लागेको मोबाइल मनी सेवा सञ्चालन अनुमति माग्दै डिजिटल पेमेन्ट कम्पनी लिमिटेडले राष्ट्र बैंकमा निवेदन दिएको छ । यो नेपाल टेलिकम र राष्ट्रिय वाणिज्य बैंकले संयुक्त रूपमा स्थापना गरेको कम्पनी हो । संयुक्त रूपमा स्थापित कम्पनीले मोबाइल मनी सेवा सञ्चालनका लागि आवश्यक भौतिक र प्राविधिक संरचना तयार गरी अनुमति माग्दै राष्ट्र बैंकमा निवेदन दिएको हो । नेपाल राष्ट्र बैंकले गत साउनमा डिजिटल पेमेन्ट कम्पनी लिमिटेडलाई मोबाइल मनी सेवा सञ्चालनका लागि ६ महिनाभित्र सेवा सुरु गर्ने गरी पूर्वाधार तयार गर्नुपर्ने सर्तसहित अनुमतिपत्रको आशयपत्र दिएको थियो ।मोबाइल मनी सञ्चालनका लागि पुस २६ मा राष्ट्र बैंकलाई निवेदन दिइएको नेपाल टेलिकमका प्रबन्ध निर्देशन डिल्ली अधिकारीले जानकारी दिए । मोबाइल मनी सञ्चालन गर्न आवश्यक हार्डवेयर, सफ्टवेयर र कानुनी पूर्वाधार तयार गरिसकेका छौं, उनले भने, राष्ट्र बैंकले हाम्रो सबै प्रणाली अनुगमन गरेर स्वीकृति दिनासाथ मोबाइल मनी सेवा सञ्चालनमा आउँछ ।मोबाइल ब्यालेन्समा दूरसञ्चार सेवा शुल्क, भ्याट, मोबाइल स्वामित्व शुल्कजस्ता कर लाग्ने भएकाले मेन ब्यालेन्स र भुक्तानी गर्न सकिने ब्यालेन्सलाई फरकफरक किसिमले राखिने अधिकारीले बताए । मोबाइलमा कल गर्न मिल्ने ब्यालेन्समा बढी कर लाग्ने हुनाले भुक्तानीका लागि प्रयोग हुने र फोन गर्न प्रयोग हुने ब्यालेन्सलाई फरकफरक गरी राख्ने तयारी छ, उनले भने, यसको प्राविधिक व्यवस्थापन हुन्छ ।मोबाइल मनीमा टेलिकमको रिचार्ड कार्डबाट समेत पैसा लोड गर्न सकिने अधिकारीले बताए । रिचार्ज गर्दा नै वालेटमा राख्ने कि एयर टाइममा राख्ने भन्ने विकल्प हुनेछ, उनले भने, टेलिफोन शुल्कमा लाग्ने कर वालेटमा नलागोस् भनेर यस्तो व्यवस्था गर्न लागिएको हो । मोबाइल मनी सेवा सुरु गर्न टेलिकमलाई नेपाल दूरसञ्चार प्राधिकरणले गत माघ १४ मा अनुमति दिएको थियो । लगत्तै माघ २५ मा एनसेललाई पनि प्राधिकरणले यस्तै खालको सेवा सुरु गर्न अनुमति दिएको थियो ।राष्ट्र बैंकले साउन पहिलो साता टेलिकमलाई ६ महिनाभित्र मोबाइल मनी सेवा सुरु गर्ने गरी भुक्तानी सेवा प्रदायकको अनुमतिपत्र प्रदान गरेको थियो । अनुमतिपत्रमा भएको सर्तअनुसार टेलिकमले ६ महिनाभित्र सेवा सुरु गर्नैपर्छ । मौद्रिक नीतिमार्फत राष्ट्र बैंकले भुक्तानी सेवा प्रदायकका लागि थप कम्पनीलाई अर्को निर्णय नभएसम्मका लागि अनुमतिपत्र नदिने निर्णय गरेको थियो ।अहिले डिजिटल भुक्तानीको सेवा दिइरहेका चल्तीका आधा दर्जनभन्दा बढी सेवा प्रदायक भए पनि टेलिकमले ल्याउने मोबाइल मनीको सेवा भने केही फरक हुनेछ । मोबाइल मनी सेवा प्रयोगका लागि प्रयोगकर्ताको बैंक खातासमेत आवश्यक पर्ने छैन । सेवाग्राहीले रिचार्ड कार्ड वा कुनै माध्यमबाट आफ्नो मोबाइलमा ब्यालेन्स हाले पुग्छ । यही ब्यालेन्सले मोबाइलमा कुराकानी गर्न, डेटा चलाउन र कुनै सामान तथा सेवा खरिद गर्दा भुक्तानी गर्नसमेत मिल्छ ।टेलिकमले ल्याउन लागेको मोबाइल मनीजस्ता सेवालाई नियमन गर्न दूरसञ्चार प्राधिकरण र राष्ट्र बैंकले समझदारीपत्रमा हस्ताक्षरसमेत गरिसकेका छन् । अहिले मोबाइलको ब्यालेन्सबाट आफ्नो सेवा प्रदायकले दिने विभिन्न डेटा प्याकेज मात्रै किन्न मिल्छ । यो सेवा सुरु भएपछि मोबाइल प्रयोगकर्ताले आफ्नो ब्यालेन्सबाटै पसलको सामान खरिद गरेर पैसा तिर्नदेखि विद्युत् महसुलसहित विभिन्न सेवाको शुल्क तिर्न सक्नेछन् ।"
"वर्षौं भयो, राजधानीकै सडक बनेनन्","ढोलाहिटीसुनकोठीचापागाउँप्याङगाउँलेलेतिलेश्वर हुँदै सरस्वती कुण्ड सडकको तीन खण्डमा ठेक्का भएको छ । सबैको औसतमा भौतिक प्रगति ५० प्रतिशत छ, यादवले भने, लामो समय स्थानीयको अवरोधले गर्दा काम रोकिएको थियो, अहिले भइरहेको छ ।यता सडक डिभिजन काठमाडौंका प्रमुख कुवेर नेपाली भने पुराना ठेक्का अझै सम्पन्न नभएको बताउँछन् । तर अहिले कामको गति बढेको छ, उनले भने, बीचमा लकडाउन भयो, निर्माण सामग्रीको अभाव पनि यही बेला भयो । उनका अनुसार अहिले पहिला जस्तो काम रोकिएर बसेका कुनै पनि सडक छैनन् । धेरै उत्साहजनक त छैन, तर बिस्तारै काम भइरहेको छ, उनले भने, काममा ढिलाइ गर्ने निर्माण व्यवसायीलाई वार्निङ दिइरहेका छौं, पहिलाभन्दा केही प्रगति छ । तर उत्साह गर्ने अवस्था छैन । अब पनि समयमै काम नसके नियमअनुसार कारबाही हुने उनको भनाइ छ । काठमाडौंको कपन क्षेत्रमा भने ठेक्का भएको लामो समय बित्दा पनि निर्माणको काम सकिएको छैन । यो खण्डमा प्रायः ठेक्का शैलुङ कन्स्ट्रक्सनले लिएको छ । कतै सडक बनाइसकेर नाली खन्न थालिएको छ । जसले गर्दा बनिसकेका सडक बिग्रिने र यात्रुलाई आवजावतमा समस्या हुने गरेको छ । कतै भने ठेक्का भए पनि अहिलेसम्म सडक निर्माणको काम नै सुरु भएको छैन ।"
हिउँ खेल्न रारा,"भरिए चराचिसो छल्न युरोप, चीन, साइबेरिया, भारतलगायत देशबाट आएका चराले अहिले रारा क्षेत्र भरिएको छ । चराहरू वर्षेनि चिसो छल्न रारा आउने गरेका हुन् । कमकुट, बाटरफल्व, लिटिलक्रिट, टपटेक, ग्रिट, म्यासेन्जर, खोया हाँस, कर्याङकुरुङलगायत २० प्रजातिका चरा यो वर्ष रारा भित्रिएको रारा राष्ट्रिय निकुञ्जका रेन्जर सरोज खड्काले जानकारी दिए । उनका अनुसार रारा तालको पानी हिमपातका बेला पनि तातो हुने भएकाले वर्षेनि आगन्तुक चरा यहाँ आउने गरेका हुन् । विदेशी र रैथाने चराले गर्दा रारा चरामय बनेको छ, उनले भने, तालदेखि वनजंगल र आसपासका गाउँहरू चराले भरिएका छन् । उनका अनुसार मिलिचौर, ठाकुरज्युला मन्दिर, ओखरबोट, निजारलगायत क्षेत्रसम्म रारा आएका चराहरू जाने गरेका छन् । रारामा अन्य फिरन्ते चराहरूभन्दा खोया हाँस बढी देखिएको उनले जानकारी दिए । रारामा चिसो छल्न हिमाली भेगका वन्यजन्तु पनि आउने गरेका छन् । ऋणीमोक्ष, छायानाथ, रोवा, सोभालगायत लेकबाट घोरल, मृग, कस्तुरीलगायत वन्यजन्तु रारा आसपासको वनमा आएको निकुञ्जले जनाएको छ ।"
मुस्ताङ खुलेसँगै आन्तरिक पर्यटक बढे,"म्याग्दी (कास) कोरोना कहरले नौ महिनादेखि बन्द मुस्ताङ खुला गरिएसँगै पर्यटकको चहलपहल बढेको छ । कोरोना संक्रमण प्रभाव न्यून परेको मुस्ताङमा स्थानीयले यसअघि पर्यटक आवागमनमा रोक लगाएका थिए । लकडाउन हटे पनि प्रवेशमा रोक लगाइँदा सयौं पर्यटक बीचमै अलपत्र परेको गुनासोपछि पुस २१ देखि मुक्तिनाथ मन्दिरसहित मुस्ताङ पर्यटकका लागि खुला गरिएको हो । यससँगै बेनी, पोखरा, काठमाडौंबाट समेत आन्तरिक पर्यटक मुस्ताङ आउन थालेका हुन् । पछिल्लो सातादेखि बसमा दैनिक ५० जनाभन्दा बढी टिकट बिक्री बढेको पोखराबेनीजोमसोम रुटमा बस सञ्चालन गरेका यातायात व्यवसायी मोहन केसीले जानकारी दिए । अभिलेख नगरिए पनि निजी गाडी र मोटरसाइकलमा आउने पनि बढेका छन् । यो मुस्ताङ भ्रमण गर्ने अफसिजन हो । तर पनि लामो समयदेखि मुस्ताङ भ्रमण गर्न नपाएका आन्तरिक पर्यटक आउन थालेका छन्, थासाङ गाउँपालिका४ घाँसा पर्यटन व्यवस्थापन समितिका अध्यक्ष विक्रम गौचनले भने, अफसिजनमा पाहुनालाई पो किन फर्काउनु भनेर आवश्यक स्वास्थ्य सुरक्षा सतर्कता अपनाउँदै होटल खोल्ने निर्णय गरेका हौं । मुस्ताङमा मात्र होइन, म्याग्दीका पर्यटकीय गन्तव्य घोरेपानीपुनहिल पदयात्रामा समेत आन्तरिक पर्यटक पुग्न थालेका छन् । कोरोना संक्रमणको त्रासले स्थानीयले नयाँ र जोखिम क्षेत्रबाट आउनेलाई बस्ती प्रवेशमा रोक लगाएका थिए । अब अन्नपूर्ण चक्रीय मार्गका प्रायः सबै गन्तव्य खुलेका छन् । पुनहिल पदयात्रामा आउने पर्यटकलाई मास्क अनिवार्य गरिएको छ ।"
२०२० मा मनास्लुमा ३७४ मात्र विदेशी,"(गोरखा)  सन् २०२० मा मनास्लु क्षेत्रमा ३ सय ७४ जना मात्र विदेशी पर्यटक पुगेका छन् । निषेधित क्षेत्र मनास्लुलाई सरकारले सन् १९९५ देखि भ्रमणका लागि खुला गरेको थियो । सन् २०२० मा सुरुवाती वर्ष सन् १९९६ मा भन्दा पनि कम पर्यटक आएको मनास्लु संरक्षण क्षेत्र (एमक्याप) ले जनाएको छ । भ्रमण सुरुवात भएको सन् १९९५ मा ३ सय ४४ र सन् १९९६ मा ३ सय ७८ ले मनास्लु भ्रमण गरेका थिए । त्यसयताको वर्ष यहाँ घुम्न आउनेको संख्या बर्सेनि बढ्दै आएको थियो ।सन् २०१९ को एक वर्षको अवधिमा ७ हजार ५ सय ५५ विदेशी मनास्लु क्षेत्र पुगेका थिए । सन् २०२० मा आठ हजार विदेशी मनास्लु आउने एमक्यापको अनुमान थियो । कोरोना महामारीका कारण अघिल्लो सन् २०१९ को तुलनामा २०२० मा मनास्लु आउनेको संख्या ९५०५ प्रतिशत घटेको एमक्याप प्रमुख नरेन्द्र लामाले बताए । भ्रमण वर्ष पनि घोषणा भएकाले पर्यटक बढ्छन् भन्ने अनुमान थियो, उनले भने, तर भ्रमण खुला भएको सुरुवाती वर्षको संख्या र अहिलेको संख्या उस्तै छ । द्वन्द्वको समयमा २००५ र २००६ मा पनि यहाँ आउने पर्यटकको संख्यामा कमी आएको थियो । २००५ मा ४ सय ९५ र २००६ मा ४ सय २५ विदेशी मनास्लु आएको एमक्यापको तथ्यांकमा छ । त्यसयताको सन् २०१८ मा सबैभन्दा बढी ७ हजार ६ सय ४० पर्यटक मनास्लु आएका थिए । सन् २०२० मा भने निकै न्यून संख्यामा पर्यटक आएको लामाले बताए । सन् २०२० को अप्रिलदेखि अगस्टसम्म एक जना पनि विदेशी मनास्लु पुगेनन् । सन् २०२० को जनवरीमा ४१, फेब्रुअरीमा ६९, मार्चमा २ सय ४०, सेप्टेम्बरमा १९, अक्टोबरमा दुई र नोभेम्बरमा तीन विदेशी मात्र मनास्लु आए । मार्च, अप्रिल र मे तथा अक्टोबर र नोभेम्बरलाई मनास्लु संरक्षण क्षेत्र भ्रमणको उपयुक्त समय मानिन्छ । कोरोना महामारीपछि पाँच महिनासम्म मनास्लु क्षेत्र जान रोक लगाइएको थियो । गत असोजबाट खुले पनि यहाँ आउने पर्यटकको संख्यामा सुधार नआएको लामाको भनाइ छ । भ्रमणको सिजन मानिने अक्टोबर र नोभेम्बरमा नगन्य मात्रामा पर्यटक आएका छन् । सार्क राष्ट्रका विदेशीले १ हजार र अन्य राष्ट्रका विदेशीलाई ३ हजार रुपैयाँ प्रवेश शुल्क तोकिएको छ । सोचेजसरी पर्यटक आएको भए २ करोडसम्म राजस्व उठ्थ्यो, उनले भने, २०२० मा करिब ११ लाख मात्र राजस्व उठ्यो । पर्यटक नआउँदा सबैभन्दा बढी होटल व्यवसायी समस्यामा परेको उनले बताए । मनास्लु क्षेत्रमा एक सय होटल पर्यटककै भरमा चलेका थिए । कोरोना महामारीका कारण व्यवसाय चौपट बनेको स्थानीय बताउँछन् ।"
सुन्तलाले पाएन बजार,"(सल्यान)  बाग्चौर नगरपालिका९ कोटमौलाका भरतनाथ योगीले गत वर्ष ३४ लाख रुपैयाँको सुन्तला बिक्री गरे । पोहोरको यही समयमा उनको बारीमा उत्पादित आधाभन्दा बढी सुन्तला बिकिसकेका थिए । यो वर्ष भने उनले १ रुपैयाँको पनि सुन्तला बेचेका छैनन् । उनका छिमेकी अंगेश्वर डाँगीले पनि बोटबाट सुन्तला टिप्ने आँट गरेका छैनन् ।सुन्तलाको पकेट क्षेत्र मानिने बाग्चौर नगरपालिका८ र ९ कोटमौलामा उत्पादित सुन्तलाले यो वर्ष बजार पाएको छैन । कोरोना महामारीका कारण जिल्ला बाहिरका खरिदकर्ता नआएपछि किसानले सुन्तला नटिपेका हुन् । जिल्ला कृषि विकास कार्यालयका अनुसार कोटमौलामा वर्षेनि झन्डै ५ करोड रुपैयाँको सुन्तला उत्पादन हुन्छ । यहाँका करिब पाँच सय किसान परिवार व्यावसायिक सुन्तलाखेतीमा लागेका छन् । सुन्तला खरिद गर्न गत वर्षसम्म काठमाडौं, नेपालगन्ज, धनगढी, बुटबल, नारायणगढ, दाङलगायत जिल्लाका व्यापारी बारीमै पुग्ने गरेका थिए । व्यापारी नै आएनन्, चार दशकदेखि व्यावसायिक सुन्तलाखेती गरिरहेका योगीले भने, बजार अभावमा पाकेका सुन्तला बोटबाट झर्न थालेका छन् । बजार र भाउ निश्चित नहुँदा सुन्तला टिप्ने आँट नगरेको उनको भनाइ छ । कोल्डस्टोरको अभावमा सुन्तला टिपेर भण्डारण गर्न समस्या भएको उनले गुनासो गरे । उनले ४७ रोपनी जग्गामा ९ सय ४२ सुन्तलाका बोट लगाएका छन् । डाँगीले पनि २८ वर्षदेखि व्यावसायिक सुन्तलाखेती गरिरहेका छन् । एक साताभित्रै सुन्तला बिक्री नभए जीविकोपार्जनमा समस्या हुने उनले बताए । गाउँमा सुन्तलाखेती नगर्ने घरै छैन, उनले भने, गत वर्ष यही समयमा सबै सुन्तला बिक्री गरिसकेका थियौं, यो वर्ष टिप्नै समस्या भएको छ । उनका अनुसार कोटमौलाका किसानले सुन्तला बिक्रीबाट ५ देखि १० लाख रुपैयाँ कमाउने गरेका छन् । यो वर्ष दुई जना मात्र खरिदकर्ता गाउँमा आए पनि भाउ नमिल्दा बिक्री गर्न नसकेको उनको भनाइ छ । किसानले स्थानीय बजारमा पनि सुन्तला बिक्री गर्न सकेका छैनन् । यो वर्ष प्रतिकिलो ५० रुपैयाँभन्दा माथि भाउ जान नसकेपछि सुन्तला टिप्न समस्या भएको अर्का किसान रेशम डाँगीले गुनासो गरे । उनले ३५ रोपनी क्षेत्रफलमा करिब पाँच सय बोट सुन्तला लगाएका छन् । गत वर्ष मात्र उनले ९ लाख रुपैयाँ कमाएका थिए ।सल्यानमा १ हजार ५ सय २० हेक्टरमा सुन्तला खेती गरिएको जिल्ला कृषि विकास कार्यालयको तथ्यांक छ । त्यसमध्ये ९ सय ८० हेक्टरमा सुन्तला फलिरहेको कार्यालयका सूचना अधिकारी रेशमबहादुर बस्नेतले बताए । उनका अनुसार जिल्लामा वार्षिक १० करोड रुपैयाँको सुन्तला उत्पादन हुन्छ ।"
अनुभवी सीए मात्र योग्य हुने गरी नियमावली बनाइँदै,"काठमाडौं (कास) नेपाल चार्टर्ड एकाउन्टेन्ट्स संस्था (आईक्यान) परिषद्ले १५ वर्ष पूरा गरेका चार्टर्ड एकाउन्टेन्ट (सीए) ले मात्र उम्मेदवारी दिन पाउने गरी नियमावली परिवर्तन गर्ने एजेन्डा पारित गरेको छ । परिषद् बैठकले सोमबार आगामी वैशाख १७ मा हुने निर्वाचनलाई लक्ष्य गरी यस्तो निर्णय गरेको हो । पाँच वर्षअघि यस्तै निर्णय गर्दै पाँचवर्षे अनुभवीबाट १० वर्षे हुनुपर्ने नियम बनाइएको थियो । पटकपटक नियम परिवर्तन हुन थालेको भन्दै परिषद्का केही पार्षदले एजेन्डाको विरोध गरेका थिए । विरोधकै बीच सोमबारको बैठकमा अध्यक्ष मदन शर्माले एजेन्डा पारित भएको घोषणा गरे । उक्त एजेन्डाको माइन्युट बुधबार सबै सदस्यलाई हस्ताक्षर गर्न वा फरक मत राख्न पठाइसकिएको छ । एजेन्डामाथि ४८ घण्टाभित्र विरोध गर्ने सदस्यको बहुमत नपुगे स्वतः पारित भएको मानिनेछ । आईक्यान परिषद्मा १७ जना सदस्य रहने व्यवस्था छ । त्यसमध्ये चार जना सदस्य दर्तावाल लेखा व्यवसायी (आरए) बाट चुनिन्छन्, तीन जना सरकारले मनोनीत गर्छ । बाँकी १० जना सीएबाट चुनिने व्यवस्था छ । एजेन्डा पारित हुन नौ मत आवश्यक पर्छ । त्यसमध्ये चार जना आरएले विरोध जाउँदैनन् । किनकि सबै आरए २० वर्ष पुराना छन् । तीन जना मनोनीत सदस्यले पनि विरोध जनाउँदैनन् । बाँकी दुई जनामा अध्यक्ष र उपाध्यक्षको मत पुगे एजेन्डा पारित हुनेछ । २०६२ सालदेखि अनुभवको योग्यता थप्दै आएको आईक्यान परिषद्ले पाँचौं पटक नियमावली संशोधन गरेको हो । यसअघि एक वर्षबाट तीन वर्ष अनुभवी हुनुपर्ने नियम बनाइएको थियो । २०६६ मा त्यसको अवधि तीन वर्षबाट पाँच वर्ष पुर्याइयो । २०७१ सालमा पाँच वर्षबाट १० वर्ष अनुभव हुनुपर्ने एजेन्डा पारित गरिएको थियो ।"
सिटी फर्क्यो उपाधि होडमा,"लन्डन (रोयटर्स) इंग्लिस प्रिमियर लिग उपाधिको होडमा म्यानचेस्टर सिटी पनि सामेल भएको छ र यसका लागि उसले बुधबार रातिको खेलमा ब्राइटनलाई १० ले हरायो । इतिहाद स्टेडियममा युवा खेलाडी फिल फोडेनले निर्णायक गोल गरे । यो नतिजापछि सिटी यस सिजनमै पहिलोपल्ट अंक तालिकाको शीर्ष तीन स्थानमा पनि उक्लेको छ ।खेलपछि फोडेनले दाबी गरे, सम्भवतः सिटी त्यस्तो लयमा फर्केको छ, जहाँबाट हामी उपाधिका लागि चुनौती पेस गर्न सक्छौं । सबै खाले प्रतियोगितामा सिटीको यो लगातार सातौं जित हो । यस्तै पछिल्ला १४ खेलमा सिटी अपराजित रहेको छ । सिटीको अब १६ खेलबाट ३२ अंक भएको छ । उसको अगाडि म्यानचेस्टर युनाइटेड ३६ र लिभरपुल ३३ अंकमा छन् ।बुधबारकै अर्को खेलमा फुलहमले टोटेनहमलाई ११ को बराबरीमा रोकेको छ । ह्यारी किनको गोलले अग्रता लिएको टोटेनहमविरुद्ध फुलहमका लागि इभान काभालेरोले बराबरी गोल फर्काए । जोसे मोउरिन्होको टोटेनहम ३० अंकमा छैटौं स्थानमा रह्यो भने फुलहम १२ अंकसहित पुछारबाट तेस्रो स्थानमा छ ।स्पेनम्याड्रिड बार्सिलोनाले बुधबार स्पेनी सुपरकपको फाइनल यात्रा तय गरेको छ । यसका लागि उसले रियल सोसिडाडलाई टाइब्रेकरमा ३२ ले हरायो । यसअघि निर्धारित र अतिरिक्त समयको खेल ११ को बराबरीमा रहेको थियो । बार्सिलोनाका लागि रिकी पिगले पेनाल्टीमा निर्णायक गोल गरे । निर्धारित समयको खेलमा भने बार्सिलोनाले डे जङको गोलले अग्रता लिएयता मिखेल आयारजबलले बराबरी गोल फर्काए ।फ्रान्सपेरिस मउरिसो पोचेटिनोले व्यवस्थापकका रूपमा बुधबार पहिलो उपाधि जितेका छन् । उनको पेरिस सेन्ट जर्मेन (पीएसजी) ले मार्सेलाई ट्रफी डेस च्याम्पियनमा २१ ले हरायो । पोचेटिनोले पीएसजी सम्हालेयताको यो तेस्रो खेल मात्र हो । पीएसजीका लागि मउरो इकार्डीले पहिलो गोल गरे भने नेयमरले दोस्रो गोल थपे । मार्सेका तर्फबाट डिमिट्री पायेटले सान्त्वना गोल फर्काए ।"
इंग्ल्यान्ड बलियो स्थितितर्फ अग्रसर,गल (रोयटर्स) स्पिनर डम बेसको उत्कृष्ट बलिङ मद्दतले इंग्ल्यान्ड श्रीलंकाविरुद्धको पहिलो टेस्टको पहिलो दिन बलियो स्थितिमा रह्यो । स्पिन बलिङलाई मद्दत नगर्ने पिचमा श्रीलंकाले खराब ब्याटिङको नमुना पेस गरेको हो । आफ्नो पहिलो इनिङ्स सुरु गर्दै इंग्ल्यान्डले दिनको खेल समाप्त हुँदा दुई विकेटमा १ सय २७ रन बनाएको छ ।इंग्ल्यान्ड आठ रनले मात्र पछाडि रहेको छ । कप्तान जोए रुट ६६ र जोनी बेरिस्टो ४७ रन बनाएर खेलिरहेका छन् । उनीहरूले अविजित १ सय १० रनको साझेदारी गरिसकेका छन् । इंग्ल्यान्डले डम सिबली र ज्याक क्रलीलाई भने सस्तोमा गुमायो । सिबलीले चार र क्रलीले नौ रन बनाए । यसअघि टस जितेर पहिले ब्याटिङको निर्णय गरेको श्रीलंका आफ्नो पहिलो इनिङ्समा १ सय ३५ रन मात्र बनाएर अलआउट भएको थियो । कप्तान दिनेश चन्डिमलले बनाएको २८ रननै सर्वाधिक ठूलो व्यक्तिगत स्कोर रह्यो । इंग्लिस बलरमध्ये बेस सर्वाधिक सफल रहे र उनले ३० रन दिएर पाँच विकेट लिए ।यस्तै स्टुवार्ट ब्रोडले पनि उत्कृष्ट बलिङ गर्दै २० रनमा तीन विकेट हात पारे । खराब ब्याटिङ गरेको श्रीलंका ४६१ ओभर मात्र टिकेको थियो । अगस्टमा आफ्नो पछिल्लो टेस्ट खेलेको इंग्ल्यान्डले त्यसमा पाँच परिवर्तन गरेर श्रीलंकाविरुद्ध टिम उतारेको थियो । अब इंग्ल्यान्डले दोस्रो दिन पहिलो इनिङ्समा अग्रता लिएर त्यसलाई फराकिलो बनाउने प्रयास गर्नेछ ।
बिनाटेन्डर अढाई करोडको काम,"(काठमाडौं)  अखिल नेपाल फुटबल संघ (एन्फा) ले टेन्डर प्रक्रियाबाट नगरी आफ्नै आर्थिक नियमावली र कार्यविधिलाई लत्याउँदै मुख्यालय (हेडक्वाटर) मर्मत सम्भार र स्तरोन्नतिसम्बन्धी एउटै प्रकृतिको योजनामा २ करोड ५१ लाख रुपैयाँ बढीको ठेक्का विभिन्न ६ वटा कम्पनीलाई दिएर काम गराएको पाइएको छ ।निवर्तमान अध्यक्ष नरेन्द्रलाल श्रेष्ठको कार्यकालमा गरेको प्रस्तावअनुसार अन्तर्राष्ट्रिय फुटबल महासंघ (फिफा) ले सातदोबाटोस्थित एन्फाको मुख्यालय र होस्टल मर्मत सम्भार तथा स्तरोन्नति गर्न एउटै शीर्षकमा ३ लाख २५ हजार डलर छुट्याएको थियो । फिफा फरवार्ड कार्यक्रमअन्तर्गतको यो रकम फिफाले अध्यक्ष कर्माछिरिङ शेर्पाको समूह २२ वैशाख, २०७५ मा निर्वाचित भएपछि निकास गर्न स्वीकृति जनाएको थियो । त्यसमध्ये एन्फा मुख्यालय मर्मत सम्भार र स्तरोन्नति एउटै प्रकृतिका योजनालाई टुक्राएर बिनाबोलपत्र (टेन्डर) ६ वटा ठेकेदार कम्पनीबाट २ करोड ५१ लाख ८६ हजार ७ सय ९६ रुपैयाँ ३४ पैसामा (तत्कालको अमेरिकी डलर ३,१८,३२८८६) काम गराएको पाइएको हो । फिफालाई प्रस्ताव गर्दा एउटै योजनामा समेटिएको होस्टल स्तरोन्नतिको काम भने हालसम्म पनि सुरु गरेको छैन ।नेपाल सरकारको प्रचलित कानुन र सार्वजनिक खरिद नियमावली २०६४ अनुसार ५ लाख रुपैयाँ बढीको काम टेन्डर प्रक्रिया पूरा गरेर मात्रै गराउनुपर्छ । एन्फाकै आर्थिक नियमावलीले पनि त्यसै भनेको छ । एन्फाको आर्थिक कार्यविधि २०७५ को दफा १२ (ख) ३ मा लेखिएको छ रु१० लाखभन्दा बढीको काम कम्तीमा ५ प्रतिस्पर्धा हुने गरी सार्वजनिक सूचना प्रवाह गरी बोलपत्रको माध्यमबाट गराउनुपर्नेछ । तर एन्फाले बिनाटेन्डर नै १० लाखदेखि ५७ लाखसम्ममा ६ वटा ठेकेदार कम्पनीबाट मुख्यालय मर्मत सम्भारको एउटै प्रकृतिको काम गराएको हो । एन्फाको २०७५ साल चैत ९ गते विराटनगरमा भएको १८ औं साधारणसभाको निर्णयमा कोटेसनबाट (दरभाउपत्र) सबैभन्दा न्यून रकम प्रस्ताव गर्नेलाई ठेक्का दिइएको लेखिएको छ । तीनतले मुख्यालय भवनको मर्मत सम्भारलाई टुक्राएर बनाइएको ६ वटा कामको ३३ वटा कम्पनीले कोटेसन दिएका थिए ।एसएसआउटडोर सर्भिस प्रालिले भुइँतलाको मर्मत सम्भार र स्तरोन्नति रु५७,६२,२३४२० मा गर्यो भने म्याक इन्टेरियर प्रालिले दोस्रो तलाको मर्मत सम्भार तथा भुइँतलाको हलमा एसी जडान रु४५,८९,८७६९४ मा गरेको देखिन्छ । पहिलो तलामा स्तरोन्नति र एसी जडानको समान कामलाई पनि दुई भागमा बाँडेर न्यु म्याक डेकोर प्रालिलाई रु४४,९०,०२४४९ (ए पार्ट) र विनीत इन्टरनेसनल प्रालि लाई रु३४,५३,७५७४३ (बी पार्ट) को काम गराइएको छ । दोस्रो तलाको अडिटोरियम हलको मर्मत सम्भारलाई पनि त्यसै गरी दुई भागमा छुट्याएर बीकन कम्पनी प्रालिलाई रु५३,१४,४५३२८ (ए पार्ट) र न्यु टेक इन्टरनेसनल प्रालि लाई रु१०,६७,८५००० (बी पार्ट) को काम दिइएको छ । सबै कम्पनीले गत वर्ष नै काम सकेर एन्फालाई हस्तान्तरण गरेको थियो ।उक्त योजनाबारे अध्यक्ष शेर्पाको अध्यक्षतामा २०७५ भदौ २१ मा भएको कार्यसमितिको आपत्कालीन बैठकले आवश्यक प्रक्रिया पूरा गरी आगामी साताबाट कार्य प्रारम्भ गर्ने निर्णय गरेको थियो । त्यसपछि २०७५ मंसिरमै एन्फाले बिनाटेन्डर नै ६ वटा ठेकेदार कम्पनीसँग सम्झौता गर्दै काम गर्ने जिम्मा दिएको थियो, जसलाई चैत २०७५ को साधारणसभाले पारित गरेको थियो । एउटै कम्पनीले मुख्यालय र होस्टल मर्मत सम्भार तथा स्तरोन्नतिको पूरै कामका लागि ३ करोड ८५ लाखको कोटेसन पनि हालेपछि एन्फाले एउटै प्रकृतिका कामलाई टुक्राएर ६ वटा कम्पनीलाई ठेक्का दिएको थियो । एजेन्डामै नभएको निर्णयपछिल्लोपल्ट विराटनगरमा भएको १८ औं साधारणसभा (२०७५ चैत ९) को लागि एन्फाले आफ्ना सदस्यहरूलाई पठाएको नौवटा एजेन्डामा मुख्यालय र होस्टल मर्मत सम्भार तथा स्तरोन्नतिको काम परेको थिएन । साधारणसभामा सहभागीहरूका अनुसार त्यसबारे विराटनगरमा छलफल पनि भएको थिएन । हालै पदाधिकारीलाई दिइएको निर्णयमा भने उक्त योजना उल्लेख छ ।एन्फाका वरिष्ठ उपाध्यक्ष पंकजविक्रम नेम्वाङले भने, हेडक्वाटर मर्मत सम्भारको काम न एजेन्डामा थियो न त त्यसबारे छलफल नै भयो । बल्ल अहिले आएर दुई वर्षपछि (२७ पुस) पाएको त्यो साधारणसभाको निर्णयमा उक्त विषयलाई पनि घुसाइएको भेटियो । यत्ति ठूलो योजनाको पनि यसरी सुटुक्क घुसाइएको निर्णयको जिम्मेवारी अध्यक्षले लिनुपर्छ । विधानतः १५ दिनभित्र दिनुपर्ने निर्णयबारे एन्फाका प्रवक्ता किरण राईले भने, सचिवालयको प्राविधिक समस्याहरूको कारणले ढिलाइ भएको हुन सक्छ ।काम टुक्राउनेबारे असहमत रहेका वरिष्ठ उपाध्यक्ष नेम्वाङले भने, एउटै प्रकृतिको काम टुक्राएर ठेक्का दिनुहुँदैन किनभने एउटै भवनभित्रको काम हो । ठूलो बजेटको काम यसरी टुक्राएर दिँदा हाम्रो नियत सफा देखिँदैन । पहिलो तला, दोस्रो तला र तेस्रो तलाको काम उस्तै प्रकृतिको हो झने किन टुत्र्याउने ? हामीसँग पर्याप्त समय हुँदाहुँदै टेन्डरमा नगएर समय खेर फालेर यसरी एउटै प्रकृतिको काम तलापिच्छे फरक ठेकेदारहरूलाई दिनु सफा नियत देखिएन । कोटेसनमा पनि आफ्नै आर्थिक नियमावली उल्लंघन गर्दै काम गराइयो । फिफाले छानबिन गर्दैप्रवक्ता किरण राईले सबै प्रक्रिया पूरा गरेरै मर्मत सम्भार र स्तरोन्नतिको काम भएको दाबी गरे । उनले भने, आवश्यक आर्थिक नियमावली र प्रक्रिया पूरा गरीकन निर्माण कार्य भएको हो । नियम र प्रक्रिया पूरा गरेरै काम भएको छ भन्ने नै हो । एऊटै कामको शीर्षकमा आएको बजेट टुत्र्याउन पाइन्छ त ? उनले जवाफ दिए, निर्णय भइसकेर कार्यान्वयनमा गइसकेको विषय हो । पुरानो विषय हो । अध्यक्ष शेर्पा भने पटकपटक फोन गरे पनि सम्पर्कमा आएनन् ।यसबारे प्रश्न गर्दा एन्फाका कोषाध्यक्ष रवीन्द्र जोशीले पन्छिन खोज्दै भने, अहिले सबै फिफाले अडिटमा हेरिरहेको छ मैले बोलिराख्नु पर्दैन । एन्फाको आर्थिक व्यवहारमाथि शंका गर्दै फिफाले पठाएको कन्सल्ट्यान्टको एक टोली सातायता हायत होटलमा बसेर छानबिन गरिरहेको छ । पाँच दिनमै छानबिन गरेर फर्किने भने पनि यो टोलीले काठमाडौं बसाइ लम्ब्याइरहेको छ । उसले एन्फा अध्यक्ष शेर्पा, चार उपाध्यक्ष र महासचिव इन्द्रमान तुलाधरलगायत कर्मचारीहरूसँग सोधपुछ गरिरहेको छ ।"
रूपन्देही च्याम्पियन,"तिलोत्तमा (कास) प्रधानमन्त्री कप राष्ट्रिय क्रिकेट प्रतियोगिता पुरुषतर्फको लुम्बिनी प्रदेशस्तरीय छनोटमा रूपन्देही च्याम्पियन बनेको छ । बिहीबार सिद्धार्थ रंगशालामा रूपन्देहीले बाँकेलाई १ सय ७ रनको फराकिलो अन्तरले पराजित गर्यो । टस जितेको रूपन्देहीले निर्धारित ४० ओभरमा ८ विकेट गुमाई १ सय ८७ रन बनायो । सन्दीप रजालीले सर्वाधिक ८९ रन बनाए । प्रकाश केसीले ३५, कृष्ण कार्कीले १९ र विक्रम भुसालले १४ रन बनाए । बाँकेका अजय साहनी र आकाश विष्टले ३३ तथा दीपेन्द्र राउत र सिद्धान्तराज शाहीले ११ विकेट लिए ।जवाफमा बाँके २६३ ओभरमा ८० रनमै समेटियो । रमेश सिंहले १९ र सुवेन्दु पाण्डेले १० रन बनाए । रूपन्देहीका अनिल खरेलले ५, नितेश थापाले २, धिरज शाही, कृष्ण कार्की र दुर्गेश गुप्ताले ११ विकेट लिए । रूपन्देहीका सन्दीप रजाली म्यान अफ द फाइनल भई ५ हजार रुपैयाँ पुरस्कारसहित पुरस्कृत भए । रूपन्देहीकै विक्रम भुसाल म्यान अफ द सिरिज भए । उनले १० हजार रुपैयाँ प्राप्त गरे । विजेता र उपविजेता टिमलाई नेपाल क्रिकेट संघका पूर्वकेन्द्रीय सदस्य आशा गुरुङलगायतले ट्रफी र प्रमाणपत्र प्रदान गरे । प्रतियोगितामा उत्कृष्ट प्रदर्शन गरेका खेलाडी छनोट गरी शुक्रबारदेखि काठमाडौंमा हुने प्रधानमन्त्री कपका लागि लुम्बिनी प्रदेशस्तरीय टिम छनोट गरिने नेपाल क्रिकेट संघ लुम्बिनी प्रदेशका सचिव सञ्जय गुरुङले बताए ।"
आर्मी र गण्डकी खेल्दै,"काठमाडौं (कास) प्रधानमन्त्री कप पुरुष राष्ट्रिय क्रिकेट प्रतियोगिता आजदेखि सुरु हुँदैछ । प्रतियोगिता पहिलो पटक नेपाल क्रिकेट संघ (क्यान) को अधीनमा हुन लागेको हो । क्यान निलम्बनमा भएको समयमा राष्ट्रिय खेलकुद परिषद् (राखेप) ले यो प्रतियोगिताको सुरुआत गरेको थियो र त्यसयता तीन संस्करण आयोजना भइसकेका छन् ।परिषद्कै सहयोगमा हुने यो प्रतियोगिता गत वर्ष कोभिड१९ का कारण हुन सकेको थिएन । माघ १७ सम्म हुने प्रतियोगितामा सातै प्रदेश तथा विभागीय टोलीहरू त्रिभुवन आर्मी क्लब, नेपाल एपीएफ क्लब र नेपाल पुलिस क्लब गरी १० टोलीले प्रतिस्पर्धा गर्ने छन् । प्रतियोगिताका खेलहरू त्रिवि क्रिकेट मैदान कीर्तिपुर र मूलपानी क्रिकेट मैदानमा हुनेछ । समूह ए मा आर्मी, एपीएफ, प्रदेश १, गण्डकी प्रदेश र कर्णाली प्रदेश तथा समूह बी मा पुलिस, प्रदेश २, वाग्मती प्रदेश, लुम्बिनी प्रदेश र सुदूर प्रदेश रहेका छन् । समूहका शीर्ष दुई टोली सेमिफाइनल पुग्नेछन् । सेमिफाइनल माघ १४ र १५ मा तथा फाइनल माघ १७ मा हुनेछ । नकआउट चरणका सबै खेल कीर्तिपुरमा हुनेछन् ।शुक्रबार आर्मी र गण्डकी प्रदेशका बीच खेल हुनेछ । दुई वर्षअघि पुलिसले आर्मीलाई फाइनलमा ४ विकेटले पराजित गरी उपाधि जितेको थियो । शनिबार एपीएफ र प्रदेश १ का बीच कीर्तिपुर मैदानमा खेल हुनेछ । तेस्रो दिनका खेलहरू मूलपानी मैदानमा पनि आयोजना हुनेछ । माघ ४ गते कीर्तिपुरमा पुलिस र वाग्मती तथा मूलपानीमा आर्मी र कर्णालीका बीच खेल हुनेछ ।"
नेपाल ओपनमा २९ राष्ट्रका १ हजार ३ सय खेलाडी,"काठमाडौं (कास) नेपाल ओपन अन्तर्राष्ट्रिय भर्चुअल पुम्से तथा हाइ स्पिड किक तेक्वान्दो प्रतियोगिता माघ १३ गतेदेखि हुने भएको छ । ६ संस्था कोटेश्वर तेक्वान्दो डोजाङ, स्युचाटार तेक्वान्दो डोजाङ, मूलपानी तेक्वान्दो डोजाङ, बाल गीताञ्जली स्कुल, मोर्निङ ग्लोरी स्कुल र काभ्रेस्थली तेक्वान्दो डोजाङ मिलेर प्रतियोगिता आयोजना गर्न लागेको बिहीबार आयोजित पत्रकार सम्मेलनमा तेक्वान्दोका मुख्य प्रशिक्षक समेत रहेका प्रतियोगिता संयोजक नवीनकुमार श्रेष्ठले बताए ।प्रतियोगितामा विभिन्न २९ राष्ट्रका १ हजार ३ सय खेलाडीको सहभागिता रहने आयोजक समितिका सचिव अशोक खड्काले जानकारी दिए । इरान, सिरिया र रुवान्डामा अनाथ बालबालिका, हिंसा पीडित र शरणार्थी खेलाडीलाई निःशुल्क खेलाइने छ । पुम्सेमा ६० र हाइ स्पिड किकमा ३० गरी जम्मा ९० स्पर्धामा प्रतिस्पर्धा हुनेछ ।"
सूर्योदय र डाफोडिल विजयी,"काठमाडौं (कास) आयोजक सूर्योदय बी र डाफोडिल प्रथम पीएचसीए खुला एसईई थ्री अन थ्री बास्केटबल प्रतियोगिताको ब्वाइजतर्फ प्रिक्वाटरफाइनल प्रवेश गरेका छन् । सूर्योदय समूह एच को उपविजेता तथा डाफोडिल सोही समूहको विजेताको रूपमा अगाडि बढेका हुन् ।सूर्योदय बी ले बिहीबार विल्सन एकेडेमीलाई ८६ ले, डाफोडिलले सूर्योदय बी लाई १२७ तथा विल्सनलाई १६१० ले हरायो । ब्वाइजमै मिलनको ए, बी र डि, टिम चन्दन, एटम, भीएस कलेज ए, रोशन, मनासलु, क्याम्पियन, विनय पुरी, ग्रामर, टीआईए, टिम रावत र ओमेगा प्रिक्वाटरफाइनलमा पुगेका छन् ।गर्ल्समा भीएस कलेज बी ले सेमिफाइनलमा स्थान सुरक्षित गर्यो । गर्ल्समै सूर्योदय, साइपाल, लिम्पिया, भीएस कलेज ए, बुद्ध प्रकाश र हिमालयले क्वाटरफाइनलमा स्थान बनाए । प्रतियोगिताको सूर्योदय फाउन्डेसनका अध्यक्ष लक्ष्यबहादुर केसी र प्रबन्ध निर्देशक सुशील थापाले निर्णायकलाई बल हस्तान्तरण गरी उद्घाटन गरे ।प्रतियोगिताको ब्वाइजमा ३२ र गर्ल्समा १६ गरी जम्मा ४८ टिम सहभागी छन् । ब्वाइजमा पहिलो हुनेले २० हजार, दोस्रोले १० हजार र तेस्रोले ५ हजार नगद पुरस्कार प्राप्त गर्ने छन् । गर्ल्समा शीर्ष तीन स्थान हात पार्नेले क्रमशः १५ हजार, ८ हजार र ४ हजार नगद पुरस्कार जित्ने छन् । ब्वाइजगर्ल्स दुवैमा मोस्ट भेलुएबल प्लेयर र सर्वाधिक स्कोरकर्तालाई जनही २ हजार नगदबाट पुरस्कृत गरिनेछ ।"

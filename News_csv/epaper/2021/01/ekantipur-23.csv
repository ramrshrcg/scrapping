शीर्षक,विवरण
खोपको सहज पहुँच कहिले ?,"भारत सरकारले दिएको १० लाख डोज खोप यही १४ देखि १८ गतेसम्ममा लगाउन सुरु गर्ने तयारी भइरहेको ती अधिकारीले बताए । सुरु भएको १० दिनभित्रमा पहिलो चरणको डोज दिइसक्ने योजना छ । त्यसको एक महिनापछि अर्को डोज दिन्छौं, उनले भने, त्यति समयभित्रमा अर्को चरणको खोप जीटूजी वा उत्पादकबाट सोझै खरिद गर्ने प्रक्रिया अघि बढाउँछौं । उनले सरकारी मध्यस्थताबाट ल्याइएको खोपको उपयोगपछि मात्रै निजी क्षेत्रसँग मिलेर अघि बढ्ने बताए । करिब ८० प्रतिशत नागरिकलाई दिइने खोपका लागि सरकार र निजी क्षेत्र सँगसँगै अघि बढ्ने हो, उनले भने, तर त्यसका लागिसमेत सरकारले मूल्य, स्वास्थ्य संस्था र खोप उपयोग गर्ने प्राथमिकता वर्ग तोकिनेछ । यो प्रक्रियाका लागि समय लाग्ने उनले बताए । अनुदान, कोभ्याक्स तथा सरकारले खरिद गर्ने खोप कहिले आउने निश्चित नभएकाले तत्काल निजी क्षेत्रलाई खुला गर्नुपर्ने लबिइङ भने बढ्दै गएको छ । खासगरी नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्सलगायत निजी क्षेत्रका संस्थाहरूले सरकारसित वातावरण बनाइदिन अनुरोध गरिरहेका छन् । निजी क्षेत्रले खोप ५ देखि १० डलरसम्ममा उपलब्ध गराउने दाबी सरकारी निकायहरूसमक्ष पेस गरिरहेका छन् । सरकारले फ्रन्टलाइनमा खटिएकाहरू, अशक्त तथा विपन्नलाई निःशुल्क नै लगाइदियोस् । यसमा आपत्तिको कुरा छैन, नेपाल उद्योग वाणिज्य महासंघका अध्यक्ष शेखर गोल्छाले भने, जसले शुल्क तिरेर खोप लगाउन सक्छ, उसलाई वञ्चित गर्नु भएन । मूल्य, नाफा तथा बिक्री मापदण्ड बनाएर निजी क्षेत्रलाई आयात गर्न दिए हुन्छ । भारत तथा युरोपमा समेत खोपको कारोबार सुरु भइसकेको र निजी क्षेत्रले बिक्री गरिरहेको उनले बताए । सरकारले अहिले ल्याएको १० लाख डोज खोप प्रयोग गर्न पाँच महिना लाग्यो भने त्यतिन्जेल अरू कुरेर बस्ने ? उनले भने, त्यसकारण सरकारले खरिद गरेर ल्याई निःशुल्क वितरण गर्ने र निजी क्षेत्रलाई पनि आयात तथा कारोबार खुला गरिदिने दुवै काम गर्नुपर्छ । हाल सरकारले १० लाख खोपको प्रयोगमै ध्यान केन्द्रित गरेको छ । खोप खरिदका लागि स्वास्थ्य तथा जनसंख्या मन्त्रालयले स्वास्थ्य सेवा विभागका महानिर्देशकको संयोजकत्वमा त्यही विभागका पदाधिकारीहरू सम्मिलित वार्ता समितिसमेत गठन गरेको छ । खोप आपूर्ति व्यवस्थापनमा सहजीकरण गर्न अर्थ, स्वास्थ्य र परराष्ट्र मन्त्रालयका सचिवहरू सम्मिलित समितिसमेत बनाइएको छ । ती दुवै समितिमा सरकारले खरिद गर्ने, अनुदानका रूपमा थप खोप ल्याउने वा निजी क्षेत्रलाई खुला गर्ने भन्ने एजेन्डा अहिले छैन । जतिसक्दो धेरै वितरक कम्पनीलाई अनुमति दिए मूल्यमा समेत प्रतिस्पर्धा हुने र त्यसले आम सर्वसाधारणलाई नै फाइदा गर्ने भएकाले सरकारले खोपबारे उचित वातावरण बनाइदिनुपर्छ, नेपाल उद्योग परिसंघका अध्यक्ष सतिश मोरले भने, स्वास्थ्यकर्मी, सुरक्षा निकाय, स्वास्थ्य स्वयंसेविकालाई मात्रै खोप उपलब्ध गराएर अर्थतन्त्रलाई पूरै चलायमान बनाउन कठिन छ । पूरै अर्थतन्त्र चलायमान बनाउन सबैलाई जतिसक्दो चाँडो खोप दिन आवश्यक रहेकाले निजी क्षेत्रले यसको कारोबार गर्न पाउनुपर्छ । नेपाल चेम्बर अफ कमर्सले स्वास्थ्यमन्त्री त्रिपाठीलाई उद्योगी, व्यवसायी र श्रमिकसमेत फ्रन्टलाइनका व्यक्तिहरू रहेकाले खोप लगाइदिने वातावरण बनाउन लिखित अनुरोध गरिसकेको छ । जनसम्पर्कसँग सरोकार राख्ने व्यवसायी वर्ग पनि अत्यधिक प्रभावित हुने गरेको छ । उद्योग व्यवसायमा कार्यरत मजदुरलगायत व्यवसाय प्रवर्द्धनको सिलसिलामा सक्रिय रहने व्यवसायीलाई प्राथमिकता वर्गमा राखी खोप उपलब्ध गराइदिने व्यवस्थाका लागि अनुरोध छ, स्वास्थ्यमन्त्रीलाई लेखिएको पत्रमा भनिएको छ, आम नागरिकलाई व्यापक मात्रामा सरल तवरले छिटो खोप उपलब्ध गराउन नेपाल सरकारबाट तोकिएको निजी क्षेत्रले पनि आयात गर्न पाउने व्यवस्था हुनसमेत अनुरोध छ ।औषधि व्यवस्था विभागले भने निजी क्षेत्रतर्फबाट धेरैजसोले ठाडो निवेदन दिई प्रक्रिया पूरा नगरेकाले अनुमति दिन नसकिएको जनाएको छ । हालसम्म जम्मा चारवटा निवेदन परेका छन्, विभागका प्रवक्ता सन्तोष केसीले भने, एउटै चिनियाँ भ्याक्सिन कम्पनीको आधिकारिक विक्रेता म हुँ भन्दै दुइटा कम्पनीले निवेदन दिएका छन् । कुनचाहिँ आधिकारिक विक्रेता हो भनेर पहिचान गर्दै छौं । त्यसका लागि थप कागजपत्र मागेका छौं । भारतका दुईवटा खोपका लागि भने आधिकारिकता विवाद देखिएको छैन ।"
वाग्मतीमा ऐनविपरीत १२ करोडको सामान खरिद,"मकवानपुर (कास) वाग्मती प्रदेश सरकारका विभिन्न मन्त्रालयले आर्थिक वर्ष २०७४७५ मा सार्वजनिक खरिद ऐनविपरीत सामग्री किनेको ठहर गर्दै कारबाहीका लागि सिफारिस गरिएको छ । महालेखा परीक्षकको वार्षिक प्रतिवेदन २०७५ ले औंल्याएका खरिद अनियमिततामाथि छानबिन गर्न प्रदेशसभाको सार्वजनिक लेखा समितिले गठन गरेको खरिद अध्ययन तथा अनुगमन उपसमिति ले अनियमित ढंगले करिब १२ करोड रुपैयाँ बराबरको सामान किनिएको भन्दै कारबाही सिफारिस गरेको हो ।उपसमितिले शुक्रबार समिति सभापति न्हुच्छेनारायण श्रेष्ठलाई प्रतिवेदन बुझाएको छ । प्रतिवेदनमा गाडी, मेसिनरी सामान, फर्निचर र विभिन्न मसलन्द किन्दा खरिद ऐन पालना नगरेको उल्लेख छ । अब लेखा समितिले आगामी प्रक्रियालाई अगाडि बढाउनेछ, उपसमिति संयोजक प्रभात तामाङले भने । प्रतिवेदनअनुसार सामाजिक विकास र आर्थिक मामिला तथा योजना मन्त्रालयले गाडी खरिद गर्दा ऐन मिचेर अनियमितता गरेको छ ।"
अविश्वास प्रस्ताव प्रदेशसभामा,"(मकवानपुर)  वाग्मती प्रदेशका मुख्यमन्त्री डोरमणि पौडेलविरुद्ध प्रदेशसभा सचिवालयमा दर्ता भएको अविश्वासको प्रस्ताव एक महिनापछि प्रदेशसभा बैठकमा पेस गरिएको छ । प्रधानमन्त्री केपी शर्मा ओलीनिकट मुख्यमन्त्री पौडेलविरुद्ध नेकपाकै दाहालनेपाल समूहका ४५ जना सांसदले हस्ताक्षरसहित पुस १० गते प्रदेशसभा सचिवालयमा अविश्वास प्रस्ताव दर्ता गराएका थिए ।सभामुख सानुकुमार श्रेष्ठले शुक्रबार दिउँसो १ बजे बसेको प्रदेशसभा बैठकमा सांसद अरुण नेपाललाई मुख्यमन्त्री पौडेलविरुद्धको अविश्वासको प्रस्ताव सदनमा पेस गर्न दिएका थिए । अविश्वास प्रस्ताव दर्ता गराउने पहिलो हस्ताक्षरकर्ताका रूपमा सांसद नेपालले प्रस्ताव पेस गरेका हुन् । पूर्वउद्योग, वन, वातावरण तथा पर्यटनमन्त्रीसमेत रहेका उनले सदनमा मुख्यमन्त्री पौडेललाई नेकपाको संसदीय दलको नेताबाट पदमुक्त गरिएको र नयाँ मुख्यमन्त्रीका रूपमा अष्टलक्ष्मी शाक्यलाई प्रस्ताव गरिएको बताएका थिए । मुख्यमन्त्री पौडेल तीन वर्षमा प्रदेशलाई स्थापित गर्नबाट चुकेको, कोरोना महामारीमा प्रदेश सरकारको भूमिका कमजोर रहेको र प्रदेशप्रति जनताको विश्वास घट्दै गएको जस्ता कारणले अविश्वासको प्रस्ताव दर्ता गरिएको उनको भनाइ थियो ।प्रस्ताव पेस भएसँगै प्रदेशसभाको बैठक सभामुख श्रेष्ठले स्थगन गरेका छन् । अर्को बैठक माघ १९ गते दिउँसो २ बजे बस्ने भएको छ । अबको बैठकमा अविश्वासको प्रस्तावमाथि छलफल हुनेछ, सभामुख श्रेष्ठले भने । संवैधानिक, प्रदेशसभा नियमावली र मत विभाजन कार्यविधिअनुसार अविश्वासको प्रस्तावमा मतदान हुने उनले बताए । अविश्वासको प्रस्ताव असफल हुने दाबी मुख्यमन्त्री पौडेल पक्षका सांसदहरूको छ । अविश्वासको प्रस्ताव सामना गर्न हामी तयार छौं, हाम्रो सरकारले शिर ठाडो हुने गरी काम गरेको छ, मुख्यमन्त्री पौडेलले भने । अविश्वास प्रस्तावका प्रस्तावक शालिकराम जम्मकट्टेलले अविश्वासको प्रस्ताव पास हुने र अष्टलक्ष्मी शाक्य मुख्यमन्त्री बन्ने दाबी गरे । उनले कांग्रेस र साना दल आफूहरूसँग सहकार्य गर्न तयार रहेको उनको भनाइ छ । प्रतिनिधिसभा विघटनको विरोधमा रहेका दलहरू सबै एउटै कित्तामा उभिने समय हो । त्यसकारण हाम्रो प्रस्ताव पास हुनेमा हामी ढुक्क छौं, उनले भने ।अविश्वासको प्रस्ताव सफलअसफल गराउन निर्णायक मत रहेको प्रमुख प्रतिपक्षी दल नेपाली कांग्रेसका संसदीय दल नेता इन्द्रबहादुर बानियाँले कांग्रेसलाई निर्णय लिन कुनै समस्या नभएको बताएका छन् । अविश्वास प्रस्तावमा मत विभाजन कसरी गर्ने भन्ने विषयमा नेकपाका दुई समूहबीच विवाद देखिएको छ । मत विभाजनबारे कार्यविधिको मस्यौदा तयार गर्न गठित समितिको बिहीबारको बैठकमा विवाद भएको हो । ओली पक्षका सांसद मत विभाजनको प्रक्रियालाई लिएर बैठक लम्ब्याउने पक्षमा देखिएपछि दाहालनेपाल पक्षका सांसदले तत्काल कार्यविधि टुंग्याउन जरुरी रहेको औंल्याएका थिए ।"
इजलासमा राजपत्र पेस,"काठमाडौं (कास) महान्यायाधिवक्ता अग्नि खरेलले प्रतिनिधिसभा विघटनसम्बन्धी सूचना रहेको राजपत्र सर्वोच्च अदालतमा पेस गरेका छन् । प्रतिनिधिसभा विघटनको मुद्दामा शुक्रबार इजलास बस्नासाथ उनले राजपत्रको प्रति बुझाएका हुन् । उनले राजपत्र र आफू स्वयंबारे पत्रपत्रिकामा समाचार आएको जनाउँदै इजलासको ध्यानाकर्षण गराएका थिए । म इजलासको साथसाथ कार्यालयको नियमित कामकारबाहीमा समेत हुन्छु, उनले भने, त्यसबीचमा पनि यहाँ भइरहेका बहसबारे सबै टिपोट र नोट भइरहेका छन् । आवश्यक परे इजलासलाई उपलब्ध गराउँछु । इजलासका तर्फबाट न्यायाधीश अनिलकुमार सिन्हाले इजलासले जिज्ञासा नै नराखेको विषयमा जवाफ राख्न आवश्यक नभएको बताए । उनले अघिल्लो दिन आफूले सर्वोच्च अदालतकै एक कर्मचारीलाई वेबसाइटमा राजपत्र खोज्न लगाएको तर नभेटिएको बताए । त्यसपछि राजपत्रको विवाद त्यहीं टुंगियो । बिहीबार राति अबेर राजपत्रको हार्डकपी छापेको मुद्रण विभागले शुक्रबार कार्यालय समय सुरु हुनासाथ वेबसाइटमा पनि अपलोड गरेको थियो । तर विभागले विघटनको दिन अर्थात् पुस ५ गतेकै मिति राखेर सूचना प्रकाशित गरेको छ । शुक्रबारको बहसमा अधिवक्ता राजु चापागाइँले आफूलाई लाभ हुने अवस्थासम्म प्रधानमन्त्रीले संविधान देखाएर सुविधा पाएको तर अप्ठेरो हुने अवस्था देखिएपछि प्रतिनिधिसभा विघटन गरेको आरोप लगाए । दुई वर्षसम्म अविश्वासको प्रस्ताव राख्न नपाउने अवस्थामा लाभ लिनुभयो, उनले भने, जब प्रतिनिधिसभाप्रति उत्तरदायी हुनुपर्ने र विश्वासको परीक्षण गर्नुपर्ने अवस्था थियो, विघटन गर्नुभयो । इजलासले बारम्बार अर्को सरकार गठनको चिन्ता जनाएको भन्दै उनले त्यो सुविधा प्रतिनिधिसभालाई दिनुपर्ने बताए । उनका अनुसार प्रतिनिधिसभाले अर्को प्रधानमन्त्री निर्वाचित गर्न नसके फेरि विघटन हुन सक्ने भएकाले अहिले त्यतातिर चिन्ता गर्नुपर्ने अवस्था छैन । वरिष्ठ अधिवक्ता शैलेन्द्र दाहालले प्रतिनिधिसभा विघटनको सिफारिस गर्ने निकायबारे अन्योल रहेको उल्लेख गर्दै प्रधानमन्त्रीको सिफारिस राष्ट्रपतिले तत्काल अनुमोदन गर्नु गलत हुने दाबी गरे ।"
'ओलीलाई सच्याउन सकिएन,"(काठमाडौं)  प्रदेश २ र काठमाडौं आसपासका जिल्लाबाट समेत आएका आन्दोलनकारी बिहान ११ बजेदेखि नै सडकमा निस्किँदा राजधानीको यातायात अस्तव्यस्त बन्यो । रात्रिबस चढेर आएकासहित राजधानीका १० ठाउँबाट निस्किएको जुलुस भृकुटीमण्डपतिर अघि बढेपछि आसपास क्षेत्र आन्दोलनकारीले भरिभराउ भयो । त्यही भीडमा मिसिन आएका महोत्तरीका श्रीराम हृदय महतो भन्दै थिए, प्रधानमन्त्री बनाएर पनि केपी ओलीले हामी गरिबका लागि केही काम नगरेकाले विरोध गर्न आएका हौं । उनीजस्ता थुप्रै कार्यकर्ताले शुक्रबार भृकुटीमण्डप आसपासको क्षेत्र खचाखच भएपछि जुलुसको नेतृत्व गर्दै मञ्चमा पुगेका नेताहरूले भने, यो जुलुसले दोस्रो जनआन्दोलनको झझल्को दियो । प्रदर्शनकारीको भीड बढ्दै गएपछि सडकमात्रै होइन, र्यालीसमेत अस्तव्यस्त भएको थियो । प्रधानमन्त्री केपी शर्मा ओलीले पुस ५ गते प्रतिनिधिसभा असंवैधानिक ढंगले विघटन गरेपछि आन्दोलनमा उत्रिएको पुष्पकमल दाहाल र माधवकुमार नेपाल नेतृत्वको नेकपाले शुक्रबार काठमाडौं केन्द्रित दोस्रो प्रदर्शन गरेको हो । यसलाई उनीहरूले दोस्रो जनआन्दोलनजस्तै सशक्त भनेर व्याख्या गरेका छन् । यसअघि गत पुस १४ गते काठमाडौंमा विरोध प्रदर्शन गरेपछि दाहालनेपाल समूहको आन्दोलन काठमाडौं बाहिरका जिल्लामा केन्द्रित भएको थियो । पार्टी एकीकरण भएयता नै धेरै पटक मतभिन्नता राख्दै आएका नेकपाका नेताहरू प्रतिनिधिसभा विघटनपछि व्यावहारिक रूपमा अलग भएका हुन् । त्यसपछि नेकपाको यो खेमा कांग्रेस, जनता समाजवादी पार्टी र नागरिक समाज ओलीको कदमविरुद्ध केन्द्रित छन् । प्रतिनिधिसभा पुनःस्थापित नहुँदासम्म आन्दोलन अघि बढाउने उनीहरूले बताएका छन् । र्यालीपछिको सभालाई सम्बोधन गर्दै नेकपा अध्यक्ष दाहालले राजामहाराजाको श्रीपेच झिकेर लात्ताले हान्न सक्ने नेपाली जनताले ओलीलाई पनि त्यसैगरी बहिर्गमन गराउने बताए । संविधान बनिसकेपछि देश विकासको गतिमा गएको भनेर सोचिए पनि त्यो सम्भव नभएकाले आत्मआलोचनाका लागि जनताबीच आएको उनको भनाइ थियो । स्थायित्व सुनिश्चित भएर अबको दशक विकास र समृद्धिको हुनेछ र सामाजिक न्याय दिनेछौं भनेर सोचेका थियौं, दाहालले भने, तर हामीले ती सपनालाई तीन वर्षमा पूरा गर्न सकेनौं । उनले ओलीसँग गरेका सहमतिलाई सुरुदेखि नै दायाँबायाँ हुन नदिएको भए यो परिस्थिति नै नआउने बताए । सुरुदेखिको सहमतिलाई दायाँबायाँ हुन नदिएको भए केपी बेलैमा नांगिन्थे कि १, उनले भने, हामीले सचिवालय र स्थायी कमिटीमा संघर्ष नगरेको होइन तर हाम्रो संघर्षले उनलाई सच्याउन सकिएन र हामी हाम्रो पनि समीक्षा गर्ने चरणमा पुग्यौं । प्रधानमन्त्री ओलीले संघीय लोकतान्त्रिक गणतन्त्र र संविधानसँगै शान्ति प्रक्रियालाई विघटन गर्न चाहेको दाहालको भनाइ थियो । ओलीको असंवैधानिक कदम नसच्चिँदासम्म यसरी नै शान्तिपूर्ण तरिकाले आन्दोलन गर्छौं, उनले भने, केपीको निरंकुशतालाई प्रोत्साहन गर्ने षड्यन्त्र भयो भने नेपालको शान्ति प्रक्रिया डिरेल हुन्छ । परराष्ट्रमन्त्री प्रदीप ज्ञवालीले द्वन्द्वका समयमा भएका मानवअधिकार उल्लंघनका गम्भीर प्रकृतिका विषयमा सरकारले पूर्ण रूपमा आममाफी नदिने बताएकै भोलिपल्ट दाहालको यो अभिव्यक्ति आएको हो । दाहालले गणतन्त्र र संविधान रक्षाका विषयमा बोल्दै आए पनि शान्ति प्रक्रिया नै विघटन हुने सम्भावना रहेको अभिव्यक्ति यो आन्दोलनमा पहिलोपटक दिएका हुन् । ओलीले जालझेल गरेर जनमुक्ति सेनाहरूलाई फसाउन खोजेको आक्षेप उनले लगाए । मार्क्सवादले भनेको छ, आन्दोलन भनेको जनताका लागि उत्सव हो तर ओलीजी आन्दोलन भनेपछि रुन थाल्नुहुन्छ, २०६२०६३ मा पनि त्यसै गर्नुभयो, दाहालले भने, अहिले देश शोकमग्न छ, संविधान आईसीयूमा छ, उहाँ हँसाउँदै हिँड्नुभएको छ । यस्तो उल्टो खोपडीको मान्छे नेपालका कसरी छन् ? उनले लोकतन्त्रको पक्षमा रहने कसैले पनि ओलीको कदमलाई ठीक नभनेको उल्लेख गर्दै आफूलाई सर्वोच्च अदालतमाथि भरोसा रहेको बताए । उनीहरूले सबैतिर सेटिङ गरेका छौं भनेका छन्, त्यस्तो हो भने पनि षड्यन्त्रकारी सेटिङ भत्काएर जनताको नयाँ सेटिङ खडा हुनेछ, उनले भने । सभामा नेकपा दाहालनेपाल समूहका अर्का अध्यक्ष माधवकुमार नेपालले ओलीको गफ र उखानटुक्काले मात्रै देश चल्न नसक्ने बताउँदै उनलाई हिटलर को उपमा दिए । संसारमा निर्वाचित व्यक्ति पनि तानाशाह हुँदा रहेछन्, उनले भने, केपी ओली हिटलरी नाजीवादको नेपाली संस्करण हुन् । ओलीले संविधान र लोकतन्त्रमाथि खड्ग प्रहार गरेको जनाउँदै उनले प्रतिनिधिसभा पुनःस्थापनाको जुलुसमा आए स्वागत गर्ने बताए । ओलीले माफी माग्छन् भने सुरुमा केही दिन जेलमा राखेर निकालौंला, नेपालले भने, तर केही पार्टीलाई कतै कम्युनिस्टकम्युनिस्ट मिल्छन् कि भन्ने शंका छ भने त्यो भ्रममा नपर्दा हुन्छ । नेकपा आधिकारिक रूपमा नफुटेकाले उनीहरूलाई अझै सत्ताधारी नेकपाकै रूपमा हेर्नुपर्ने कांग्रेस लगायतको धारणाबारे नेपालले यसो भनेका हुन् । आन्दोलनरत नेकपाले गरेको संयुक्त संघर्षको प्रस्ताव कांग्रेसले यही कारण स्वीकार गरेको छैन । वरिष्ठ नेता झलनाथ खनालले प्रतिगामी कदम चालेका ओलीले घुँडा नटेक्दासम्म आफूहरू कफन बाँधेरै सडकमै उत्रिरहने बताए । रूख बढ्दै गएपछि बोक्रा फ्याँके जस्तै फ्याँकिएका नेता ओली पार्टीलाई नचाहिने उनको भनाइ थियो । आफूहरूलाई भगौडा भन्ने ओली स्वयं नै भगौडा भएको खनालले बताए । उनले कुन आधिकारिक पार्टी हो भनेर हेर्नका लागि भए पनि सडकमा आउन ओलीलाई निम्ता दिए । यता खनालले निम्ता दिएलगत्तै राजधानीमै भएको ओली समूहको पेसागत विशेष कमिटीको कार्यक्रममा ओलीले जनपरिचालन र आमसभा कस्तो हुन्छ भनेर २३ गते देखाइदिने बताएका छन् । उनले साँघुरो गल्लीमा मान्छे जम्मा गर्दैमा विशाल जनसभा भन्न नमिल्ने तर्क राखे । नेता खनालले ओली प्रवृत्तिलाई परास्त गर्न नसके देशमा विध्वंस हुन सक्ने बताउँदै अस्थिरताबाट देश बचाउन आफूहरू सडकमा आउनुपरेको उल्लेख गरे । उनले आफूलाई सर्वोच्च अदालत र निर्वाचन आयोगमाथि पूरै विश्वास रहेको बताए । सर्वोच्च राजामहाराजाले हैन, हाम्रो संविधानले बनाएको हो, हामी अदालतलाई विश्वास गर्छौं, नेता खनालले भने । स्थायी कमिटी सदस्य घनश्याम भुसालले पार्टी, सरकार र जनमतमा तिरस्कृत भएपछि ओलीले राष्ट्रिय राजनीतिको धुरीमा आगो लगाएको टिप्पणी गरे । उनले हुँदा हुँदैको दुई तिहाइ मासेर दुई तिहाइका लागि प्रतिनिधिसभा भंग गरेको भन्नु लज्जाको विषय भएको उल्लेख गरे । भएको छोरो मारेर ओली पूर्णिमाको व्रत बस्नुभएको छ, नेता भुसालले भने, ओलीले दुई तिहाइ आउने ग्यारेन्टी नहुँदासम्म चुनाव हुन दिनुहुनेछैन, ख्याल गरौं कमरेडहरू । नेता भुसालले अब ओलीसँग साइबर सेना नामका साइबर स्याल, ओलीले निजी सचिवालयजस्तो बनाएको राष्ट्रपति संस्था र सेटिङवाला प्रपञ्चमात्रै बाँकी रहेको बताए । स्यालको रजाइँ वास्तविक दुनियाँमा सम्भव नरहेको उल्लेख गर्दै उनले भने, अब सेटिङको फन्डा पनि जासुसी उपन्यासमा मात्रै सम्भव छ । उनले अर्को ओली नजन्मियोस् भन्नका लागि आफूहरू उठिसकेको र त्यसको नेतृत्व लिन दोस्रो पुस्ता तयार रहेको उल्लेख गरे । प्रतिनिधिसभा विघटन गर्ने ओलीको निर्णयलाई सच्याउन सडक आन्दोलन र शक्ति प्रदर्शन नै उपयुक्त विकल्प ठानेको नेकपाले त्यसैलाई जोड दिएको छ । सडकमा आउने नागरिक र असंवैधानिक कदमविरुद्ध उनीहरूले उठाउने आवाजले अस्थिरतातिर धकेलिएको राजनीति बचाउन सकिने दाहालनेपाल नेतृत्वको नेकपाको आकलन हो । सम्भवतः त्यसैकारण उनीहरूले काठमाडौं बाहिरबाट पनि गाडीका गाडी प्रदर्शनकारी ल्याएर आए । सभामा सहभागी भएर फर्किने क्रममा धनुषाका दामोदर यादव भन्दै थिए, केपी ओलीले गरेको नराम्रो कामको विरोध गर्न आन्दोलनमा आएका हौं ।"
उपराष्ट्रपति निवासमा दाहालभट्टराई वार्ता,"काठमाडौं (कास) प्रधानमन्त्री केपी शर्मा ओलीले गरेको प्रतिनिधिसभा विघटनको निर्णयविरुद्ध आन्दोलनरत नेकपा (दाहालनेपाल) समूहका अध्यक्ष पुष्पकमल दाहाल र जसपाका संघीय परिषद् अध्यक्ष बाबुराम भट्टराईबीच शुक्रबार उपराष्ट्रपति नन्दबहादुर पुनको निवासमा वार्ता भएको छ ।नेकपाको शक्ति प्रदर्शनपछि दाहाल लैनचौरस्थित उपराष्ट्रपति पुनको निवासमा गएका थिए । त्यहाँ उपराष्ट्रपति पुन, दाहाल र भट्टराईबीच वार्ता भएको थियो । कुनै बेला एउटै पार्टीमा रहेका दाहाल र भट्टराईको मत ओलीलाई हटाउने विषयमा मिलेको छ तर फरकफरक दलबाट आन्दोलन गर्दा ओलीविरुद्धको शक्ति विकेन्द्रित भइरहेको उनीहरूले बताउँदै आएका छन् । बाहिर कार्यगत एकताको चर्चा चलिरहेका बेला उनीहरूले शुक्रबार उपराष्ट्रपति पुनसमेतको उपस्थितिमा भेटेका हुन् । उनीहरूको भेटको विषयवस्तुबारे औपचारिक रूपमा बाहिर आएको छैन । स्रोतका अनुसार उनीहरूबीच ओलीविरुद्ध शक्ति केन्द्रित गर्ने विषयमा कुराकानी भएको छ भने द्वन्द्वकालीन घटनाहरूलाई जोडेर ओलीले आफूहरूविरुद्ध चाल्न सक्ने कदमबारे पनि उनीहरू चनाखो छन् । उपराष्ट्रपति पुन, दाहाल र भट्टराई तीनै जना सशस्त्र द्वन्द्वकालका मुख्य नेतृत्व हुन् । त्यसैले यस्ता घटनाहरू जोडेर ओलीले खेल्न सक्ने खेलबारे पनि उनीहरूले आकलन गरिरहेको स्रोतको भनाइ छ । परराष्ट्रमन्त्री प्रदीपकुमार ज्ञवालीले बिहीबार मात्र संयुक्त राष्ट्रसंघको मानवअधिकार परिषद्को ३७ औं सत्रलाई सम्बोधन गर्दै द्वन्द्वकालमा भएका मानवअधिकार हननका गम्भीर प्रकृतिका घटनामा आममाफी नदिने बताएका थिए । शुक्रबारै अध्यक्ष दाहालले ओलीले शान्ति प्रक्रियालाई नै अवरुद्ध पार्न सक्ने भन्दै सार्वजनिक मञ्चमा भाषण गरेका थिए । त्यही कुरा बोलेपछि उनी उपराष्ट्रपति निवास पुगेका हुन् ।"
ओलीसँग गठबन्धन नगर्न देउवालाई दबाब,"(काठमाडौं)  कांग्रेस सभापति शेरबहादुर देउवालाई पार्टीको संस्थापनइतर समूहले प्रधानमन्त्री केपी ओली समूहसँग केन्द्र र प्रदेशमा गठबन्धन नगर्न दबाब दिएको छ । प्रदेश सरकार गठबन्धनको विषयमा छलफल गर्न देउवाले बोलाएको बैठकमा उनीहरूले ओलीसँगको गठबन्धन आत्मघाती हुने बताएका छन् । प्रदेश १ र वाग्मतीका मुख्यमन्त्रीविरुद्ध नेकपाको पुष्पकमल दाहालमाधवकुमार नेपाल समूहले अविश्वासको प्रस्ताव दर्ता गराएपछि नेकपाका दुवै समूहको तानातानमा कांग्रेस परेको छ । अविश्वासको प्रस्ताव सफल वा असफल बनाउन दुइटै प्रदेशमा कांग्रेस निर्णायक छ । कांग्रेसलाई आफूतिर तान्न नेकपाका दुवै समूहले दुईमध्ये एउटामा मुख्यमन्त्री दिने प्रस्ताव गरेका छन् । यही विषयमा छलफल गर्न देउवाले शुक्रबार वाग्मती र बुधबार प्रदेश २ का कांग्रेस केन्द्रीय सदस्यहरूको बैठक बोलाएका थिए । दुवै बैठकमा संस्थापनइतर पक्षीय र संस्थापन पक्षका कतिपय सदस्यले समेत सडकमा ओलीको कदमविरुद्ध आन्दोलन गरिरहेका बेला प्रदेशमा त्यही समूहसँग मिल्दा जनताले कसरी हेर्लान् भन्दै नेतृत्वसँग प्रश्न गरेका थिए । कांग्रेसका वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलासहितका अधिकांश नेताले सैद्धान्तिक र राजनीतिक रूपमा ओली समूहसँग गठबन्धन गर्न कुनै पनि हालतमा नमिल्ने तर्क गरेका थिए । सभापति देउवाले भने कांग्रेस राजनीतिक पार्टी भएकाले राजनीतिक दलकै व्यवहार गरेर अघि बढ्नुपर्ने भन्दै प्रधानमन्त्री ओलीसँगको गठबन्धनको संकेत गरेका थिए । पार्टी केन्द्रीय कार्यालयबाट शुक्रबार जारी विज्ञप्तिमा भने सभापति देउवाले त्यस्तो धारणा नराखेको भन्दै खण्डन गरिएको छ । विज्ञप्तिमा प्रदेश सरकार निर्माणका विषयमा आवश्यक निर्णय प्रदेश संसदीय दललाई गर्न दिनु व्यावहारिक र लोकतान्त्रिक हुने धारणा राखेको उल्लेख गरिएको छ । कांग्रेसको प्रदेश कार्यसमिति गठन नभएकाले केन्द्रले नीतिगत निर्णय नलिई प्रदेश सरकारमा पठाउन नहुने उल्लेख गर्दै वरिष्ठ नेता पौडेलले बैठकमै आपत्ति जनाएका थिए । आफ्नो स्वार्थअनुकूल निर्णय गराउनका लागि संसदीय दललाई अधिकार दिन खोजिएको आशंका उनको थियो । पार्टीले मार्गनिर्देशन गरेर मात्रै संसदीय दललाई जिम्मेवारी दिनुपर्नेमा उनले जोड दिए । बैठकमा संस्थापन पक्षबाट प्रदेश १ मा मुख्यमन्त्री शेरधन राईलाई सहयोग गर्ने र वाग्मतीमा कांग्रेसलाई मुख्यमन्त्री दिने भनी आएको प्रस्तावबारे जानकारी गराइएको थियो । वाग्मती प्रदेशमा मुख्यमन्त्री डोरमणि पौडेललाई राजीनामा गर्न लगाएर कांग्रेसलाई सहयोग गर्न ओली समूह तयार रहेको संस्थापन पक्षको भनाइ थियो । देउवाको रोजाइ पनि वाग्मती प्रदेश छ । वाग्मतीमा उनीनिकट इन्द्रबहादुर बानियाँ संसदीय दलका नेता छन् । ओलीको प्राथमिकता पनि वाग्मतीभन्दा प्रदेश १ छ । वाग्मतीका मुख्यमन्त्री पौडेलको कार्यक्षमतामाथि सांसदहरूबाटै पटकपटक प्रश्न उठिरहेकाले ओलीले एउटा रोज्नुपर्दा प्रदेश १ पर्ने देखिन्छ । संस्थापनइतर पक्षीय नेताहरूले भने दाहालनेपाल समूहले धेरैअघि नै दुइटा प्रदेशमध्ये रोजेर कांग्रेसलाई मुख्यमन्त्री लिन प्रस्ताब गरिसकेको बताएका छन् । कांग्रेस महामन्त्री शशांक कोइरालाले पनि स्थानीय तहमा ओली समूहसँगै मुख्य प्रतिस्पर्धा देखिएकाले दाहालनेपाल समूहसँग मिल्नुपर्ने सुझाव सभापतिलाई दिँदै आएको कान्तिपुरलाई हालै बताएका थिए । उनले दाहालनेपाल समूहको प्रस्तावअनुसार रोजेर एक मुख्यमन्त्री लिनुपर्दा सभापति देउवाले चाहना गरेबमोजिम वाग्मती छान्न आफूहरू पनि राजी हुने बताए । संस्थापनइतर पक्षले दाहालनेपाल समूहलाई वाग्मतीको मुख्यमन्त्री लिने र प्रदेश १ मा आफूहरूले सहयोग गर्ने अनौपचारिक तहमार्फत जानकारी गराइसकेका छन् । देउवाले केन्द्रीय सदस्यहरूसँगको बैठकअघि वरिष्ठ नेता पौडेल, महामन्त्री कोइराला, पूर्वमहामन्त्री सिटौलासँग छुट्टाछुट्टै छलफल गरेका थिए । छलफलमा वरिष्ठ नेता पौडेल र पूर्वमहामन्त्री सिटौलाले ओलीसँगको गठबन्धनमा सरकार बनाउने कुरा सैद्धान्तिक रूपमा सोच्न पनि नहुने उल्लेख गर्दै गलत निर्णय नलिन देउवालाई सचेत गराएका थिए । प्रतिनिधिसभा विघटन गर्ने ओलीको कदमलाई असंवैधानिक र अलोकतान्त्रिक भनेर सडक आन्दोलन गरिरहेका बेला त्यही समूहसँग कुनै पनि तर्कले मिल्न नहुने पौडेलको भनाइ थियो । त्यस्तै भनाइ दुई दिनअघिको बैठकमा सिटौलाले पनि राखेका थिए । केन्द्रमा ओलीको सरकार र प्रदेशमा उनका सहयोगीलाई साथ र समर्थन गर्नु भनेको तीन वर्षसम्मको ओलीको कुशासन र प्रतिनिधिसभा विघटन गर्ने असंवैधानिक कदमलाई समर्थन दिनु हो, सिटौलाले कान्तिपुरसँग भने, पार्टीका ९० प्रतिशत कार्यकर्ताको भावना ओलीसँगको गठबन्धनमा जानुहुन्न भन्ने छ । निजी सत्ता स्वार्थका लागि गठबन्धन गर्नु आत्मघाती हुनेछ र यसले दुई वर्षपछि हुने आमचुनावमा समेत ठूलो असर पार्नेछ । सिटौलाले सरकारविरुद्ध अविश्वास प्रस्ताव आएपछि त्यसको पक्षमा मतदान गर्ने प्रतिपक्षको धर्मसमेत भएको बताए । ओलीको असंवैधानिक कदमविरुद्ध कालो झन्डा र ब्यानर बोकेर लाखौं कार्यकर्ता सडकमा निस्केका छन् । देशको हितमा काम नगरेका कारण ओलीले शासन गर्ने राजनीतिक र नैतिक आधार गुमाएको भनी पार्टीले निर्णय गरिसकेको छ, उनले थपे, यो पृष्ठभूमिमा केन्द्रमा ओली र प्रदेशमा उनका सहयोगीलाई साथ दिनु आत्मघाती हुन्छ । चरम अवसरवाद र सत्ता स्वार्थमा कांग्रेस फस्छ । यही कुरा मैले सभापतिजीलाई भनिसकेको छु । बैठकमा सहभागी पूर्वमहामन्त्री प्रकाशमान सिंहले प्रधानमन्त्री ओलीको असंवैधानिक कदमविरुद्ध सडकमा प्रदर्शन गर्ने अनि त्यही समूहसँग गठबन्धन गर्नुपर्छ भन्ने धारणा अराजनीतिक हुने बताए । ओलीको कदमलाई लिएर हामी देशभर विरोधमा छौं । अहिले प्रदेश सरकार निर्माणमा ओली समूहसँग मिलेर जान सकिन्न, जान हुँदैन पनि, उनले कान्तिपुरसँग भने, हामीले त्यस्तो निर्णय लियौं भने कांग्रेसलाई जनताले पनि ठीक ढंगले मूल्यांकन गर्दैनन् । संस्थापनइतर पक्षले प्रतिनिधिसभा विघटन गर्ने ओलीको कदमविरुद्ध सडक संघर्ष गरिरहेको नेकपाको दाहालनेपाल समूहसँग गठबन्धन गर्नुपर्नेमा जोड दिएका छन् । सहमहामन्त्री प्रकाशशरण महतले प्रदेश सरकार निर्माणका विषयमा आआफ्ना धारणा राख्ने काम मात्रै भएको बताए । पार्टीले अहिल्यै कुनै निर्णय र निष्कर्ष निकालेको छैन, उनले भने, पार्टीको हितलाई ध्यानमा राखेर निर्णय गर्ने हो । छलफलमा केन्द्रीय सदस्यहरू नवीन्द्रराज जोशी, डिना उपाध्याय, गगन थापा, ध्यानगोविन्द रञ्जितलगायतको उपस्थिति थियो । संस्थापनइतर पक्षीय जोशी र थापाले पनि प्रधानमन्त्री ओलीसँगको गठबन्धनमा जानु सैद्धान्तिक र व्यावहारिक रूपमा नमिल्ने भन्दै त्यस्तो निर्णय नलिन सभापतिलाई सुझाएका थिए । प्रदेश १ को बैठकमा पनि संस्थापनइतरका नेताहरूले ओलीसँगको गठबन्धनमा जान नहुनेमा जोड दिएका थिए । पूर्वमहामन्त्री सिटौलाले ओली समूहसँगको गठबन्धनमा सरकार बनाउने निर्णय नगर्न आग्रह गरेका थिए । उनले पदाधिकारी बैठकबाट तत्काल अर्को चरणको सडक आन्दोलन घोषणा गर्नुपर्ने बताएका थिए । प्रतिनिधिसभा पुनःस्थापना र निर्वाचन दुवै नहुने स्थिति रहेको तर्क गर्दै उनले कांग्रेसले सडक छाड्न नहुने बताएका थिए । २०१७ सालमा राजा महेन्द्रले कू गर्दा बीपी, गणेशमान सिंह, कृष्णप्रसाद भट्टराई जेल जान तयार हुनुभयो, सैद्धान्तिक कुरामा सम्झौता गर्नुभएन । अहिले पनि ओलीको संविधान विघटन गर्ने कदम त्यस्तै कू हो । पार्टीको मौलिक सिद्धान्त र आदर्शविरुद्ध जाने गरी ओलीसँगको गठबन्धन हामीले स्विकार्नु हुन्न, पूर्वमहामन्त्री सिंहले भने, हाम्रै नेतृत्वमा जारी संविधानमाथि यत्रो प्रहार गर्ने अनि हामी तिनै ओलीसँग मिल्ने ? देउवाले दुवै छलफलमा प्रदेशका संसदीय दलका नेता र सांसदहरूसँग छलफल गरेर मात्रै निर्णय लिने बताएका छन् ।"
'अदालतले घुँडा टेक्नु हुँदैन,"बिर्तामोड (कास) नेपाली कांग्रेसका नेता कृष्णप्रसाद सिटौलाले सर्वोच्च अदालतले प्रधानमन्त्री केपी ओलीको असंवैधानिक निर्णयसामु घुँडा टेक्न नहुने बताएका छन् । संविधानको रक्षा गर्नुपर्ने जिम्मेवारी अदालतसमक्ष रहेको उनको भनाइ छ । सर्वोच्चले प्रधानमन्त्री ओलीको निर्णयसामु घुँडा टेक्यो भने मुलुकको अवस्था कस्तो हुन्छ ? निर्वाचन आयोग, अख्तियार, लोक सेवा, प्रहरी प्रशासन, प्रशासनिक निकायहरू कसरी चल्लान् ? उनीहरूले गर्ने निर्णय कस्तो होला ? उनले भने, हामीलाई विश्वास छ । न्यायाधीशहरूले यी कुरा राम्ररी बुझ्न सक्छन् ।बिर्तामोडमा शुक्रबार झापा जिल्लास्तरीय पार्टी कार्यकर्ता भेलालाई सम्बोधन गर्दै सिटौलाले न्यायाधीशहरूलाई पनि संविधानको भावनाविपरीत हुने गरी व्याख्या गर्ने अधिकार नभएको तर्क गरे । हामीले संविधानमा स्वतन्त्र न्यायालयको व्यवस्था गरेका छौं, प्रतिनिधिसभाले गर्ने गलत निर्णय सच्याउने अधिकार अदालतलाई छ । प्रतिनिधिसभा जनताको सर्वोच्च निकाय हो । त्यसैले प्रतिनिधिसभा कसैको व्यक्तिगत स्वार्थ वा एकल निर्णयले विघटन हुन सक्दैन, उनले भने । सिटौलाले ओलीको कदम संविधानअनुसार भएनभएको स्वयं ओली र संविधानसभा अध्यक्ष सुवासचन्द्र नेम्वाङलाई राम्ररी जानकारी रहेको दाबी गरे । प्रधानमन्त्रीले संसद् विघटन गर्न नपाउने विषयमा संविधान निर्माणअघि स्वयं ओली र सुवास नेम्वाङले कैयौं पटक बहस गरेका छन् तर आज उनीहरूले देखाउने र चपाउने दुई किसिमको दाँत देखाए, उनले भने ।"
अनुदानको खोप वितरणमा अलमल,"काठमाडौं (कास) भारतबाट अनुदानमा प्राप्त खोप सरकारको तयारी पूरा नभएकाले जिल्ला तहसम्म पुर्याउन ढिलाइ हुने भएको छ । स्वास्थ्यमन्त्री हृदयेश त्रिपाठीले बुधबार पत्रकार सम्मेलनमा सम्पूर्ण तयारी पूरा भएको जानकारी दिए पनि कुन जिल्लामा कसले खोप पाउने भन्ने तथ्यांक अझै यकिन भएको छैन । खोप लगाउन आवश्यक पर्ने सामग्रीका लागि बजेटको जोहो बल्ल हुँदै छ । खोप दिन खटिने कर्मचारीलाई तालिम पनि अधुरै छ । भारतले बिहीबार उपलब्ध गराएको १० लाख डोज कोभिसिल्ड खोप काठमाडौंको टेकुस्थित केन्द्रीय भण्डारणमा राखिएको छ । सरकारले खोप आएको पाँच दिनभित्र जिल्ला तहसम्म पुर्याउने योजना बनाएको थियो । तर जिल्लागत विवरण यकिन नहुँदा प्रदेशमा खोप ढुवानी गर्न ढिलाइ भएको स्वास्थ्य सेवा विभागका व्यवस्थापन महाशाखा प्रमुख भीमसिंह तिंकरीले बताए । खोप लगाउनेको जिल्लागत यकिन विवरण प्राप्त नहुँदा शुक्रबार ढुवानी हुन सकेन, उनले भने, तथ्यांक पूर्ण रूपमा नआए पनि आइतबारसम्म प्रदेशमा खोप पठाइसक्छौं । विभागले खोप भण्डारण शाखालाई तयारी अवस्था बस्न निर्देशन दिएको छ । जिल्लागत पठाइने खोपको सूची तयार हुनेबित्तिकै लोड गरेर लैजान तयार छौं, भण्डारणका एक कर्मचारीले भने, तर, कहाँ कति लैजाने भन्ने यकिन भएन । स्वास्थ्य तथा जनसंख्या मन्त्रालयले स्वास्थ्यकर्मी, स्वास्थ्य स्वयंसेविका, एम्बुलेन्स चालक, शव व्यवस्थापन, सफाइमा खटिने कर्मचारीलाई पहिलो चरणमै खोप लगाउने योजना बनाएको छ । तथ्यांक संकलन गर्ने जिम्मेवारी स्थानीय तहलाई दिइएको छ । हरेक स्थानीय तहबाट संकलन भएको तथ्यांक जिल्ला स्वास्थ्य कार्यालयले विभागमा पठाउनुपर्छ । स्वास्थ्य मन्त्रालयले खोप लगाउन आवश्यक पर्ने सामग्री, खोप लगाएपछि असर देखिए त्यस्ता व्यक्तिलाई दिने औषधि खरिदका लागि अर्थ मन्त्रालयसँग बजेट माग गरेको छ । सरकारले फागुनमा खोप आउन सक्ने भन्दै तयारी सुस्त गरेको थियो । मन्त्रालयले पुस २० मा स्थानीय तहलाई पत्राचार गरी खोप लगाउने स्वास्थ्यकर्मीको तथ्यांक संकलनको प्रक्रिया अघि बढाएको थियो । औषधि व्यवस्था विभागबाट दर्ता प्रक्रिया, खोप लगाउनेको विवरण तयार र आवश्यक सामग्री भएलगत्तै खोप जिल्लास्तरमा पुगिसक्ने विभागका महानिर्देशक दीपेन्द्ररमण सिंहले बताए । औषधि व्यवस्था विभागका महानिर्देशक भरत भट्टराईले अनुमतिको काम यसअघि नै सकिए पनि भ्याक्सिनको लट रिलिज बाँकी रहेको जानकारी दिए । बिहीबार अबेर स्याम्पल प्राप्त भएको थियो, उनले भने, यो सामान्य प्रक्रिया हो । राष्ट्रिय औषधि प्रयोगशालाले परीक्षण गरेर लट रिलिज गर्छ ।खोप दिने ८ हजारभन्दा बढी जनशक्तिलाई तालिमसमेत दिन बाँकी छ । विभागको खोप शाखा प्रमुख डा झलक गौतमले तालिम सञ्चालन भइरहेको बताए । खोप नयाँ भएकाले कर्मचारीलाई तालिम चाहिएको विभागले जनाएको छ । हामीले सोचेभन्दा छिटो खोप प्राप्त भएकाले अलमल भएको हो, विभागका एक कर्मचारीले भने ।भारतबाट प्राप्त खोप प्रदेशमा लैजाने रुट तय भइसकेको छ । दुइटा ट्रकमध्ये एउटाले वाग्मती, प्रदेश २ र प्रदेश १ का लागि खोप पुर्याउनेछ । अर्को ट्रकमा गण्डकी, लुम्बिनी, कर्णाली र सुदूरपश्चिम प्रदेशका लागि पठाइन्छ । १० लाखमध्ये ४ लाख ५० हजार मात्रा मात्रै प्रदेशमा पठाइने भएको छ । साढे ५ लाख मात्रा टेकुस्थित भण्डारणमै राखिने महाशाखा प्रमुख तिंकरीले बताए । पहिलो डोजको भ्याक्सिन मात्रै पठाउँदैछौं, उनले भने, प्रदेशले जिल्लामा आवश्यकताअनुसार वितरण गर्छ । अपुग खोप केन्द्रबाट पठाइन्छ ।"
सिनोफार्मसँग क्लिनिकल ट्रायलको कागजात माग,काठमाडौं (कास) चिनियाँ कम्पनी सिनोफार्मका प्रतिनिधिले कोभिडविरुद्घको खोपको नेपालमा आपत्कालीन उपयोगका लागि आवश्यक प्रक्रियाबारे जानकारी लिएका छन् । उनीहरूले स्वास्थ्य मन्त्रालय र औषधि व्यवस्था विभागमा आएर शुक्रबार जानकारी लिएको स्रोतले जनाएको छ । औषधि व्यवस्था विभागले आपत्कालीन उपयोगको अनुमतिका लागि आवश्यक पर्ने अपुग कागजातबारे चिनियाँ पदाधिकारीलाई जानकारी दिएको छ । औषधि व्यवस्था विभागले मुख्य रूपमा तेस्रो चरणको क्लिनिकल ट्रायलको तथ्यांकलगायतका बारेमा आधिकारिक दस्ताबेज पेस गर्न सिनोफार्मलाई भनेको छ । सिनोफार्मका तर्फबाट नेपालमा खोपको आपत्कालीन प्रयोगका लागि अनुमति मागिएको छ । नेपालले हालसम्म सिरम इन्स्टिच्युट अफ इन्डियाद्वारा उत्पादित कोभिसिल्ड खोपलाई मात्र आपत्कालीन उपयोगको ससर्त अनुमति प्रदान गरेको छ ।
प्रेमिकाको हत्या आरोपित १० वर्षपछि पक्राउ,काठमाडौं (कास) प्रेमिकाको हत्या गरी फरार रहेका ताप्लेजुङका २७ वर्षीय पवन लिम्बूलाई प्रहरीले १० वर्षपछि यसै साता मूलपानीबाट पक्राउ गरेको छ । पाँचथर सदरमुकाम फिदिमस्थित एक गेस्ट हाउसमा प्रेमिका १७ वर्षीया सुष्मा तुम्बाहाङ्फेको गोली हानी हत्या गरेर उनी फरार भएका थिए ।
पहिरोमा पुरिएको एउटा बालापन,"सायद होइन । गाउँमा साँच्चिकै पहिरो गएछ विप्लव दाइ । सहरमा तपाईंलाई ऐठन हुँदा, गाउँमा पहिरो गएको अन्दाज गरेजस्तो मात्रै होइन । गाउँमा साँच्चिकै पहिरो गएछ । मेरो बाल्यकाल खसेको त्यो जमिन, पहिरोले बगाएर लगिसकेछ । मैलेजस्तै गाउँभरिका साथीहरूले दिनदिनै टेकी हिँडेको जमिन पहिरोले सोहोरेर लगिसकेछ कता हो कता । हाम्रा बचपनका समृतिहरू पोखिएको त्यो सखुवा डाँडा मा अहिले डाँडा होइन, डर मात्रै बाँकी छ । घरबाट बढीमा पाँच मिनेट हिँडेपछि पुग्न सकिन्थ्यो सखुवा डाँडा । हामी गाउँका केटाकेटी, जो हिँड्न सक्ने भएपछि पहिलोपटक हिँडेर पुग्ने टाढाको ठाउँ त्यही सखुवा डाँडा हुन्थ्यो । गोठबाट गाईगोरु फुकाएर जंगल लैजाने बाटामै पर्थ्यो सखुवा डाँडा । जंगल जाँदाजाँदै आमाआपाले हामीलाई त्यही डाँडामा छोडेर जानुहुन्थ्यो । हामी त्यहाँबाट घर फर्कन्थ्यौँ, कि दिनभर खेलेर बस्थ्यौँ । साँझ आमाआपा गाईवस्तु लिएर फर्केपछि सँगै घर फिर्थ्यौँ हामी ।पानीघट्टजस्तो समय घुमिरह्यौ हाम्रै वरिपरि । त्यही समयको बुई चढ्दै हुर्कंदै गयौँ हामी । डाँडैभरि, हामीसँगै हुर्कंदै गइरहेका थिए सस्याना चिलाउने र सालका रूखहरू । चर्को घाम लाग्दा, तिनै रूखहरूको सियाँलमा बस्थ्यौँ । झरी पर्दा, ओत लाग्थ्यौँ । हुर्कँदो उमेरसँगै हरेक शनिबारका दिन हामी आफैं गाईवस्तु लगेर गेठालो जान थालिसकेका थियौँ । सखुवा डाँडाबाट नजिकै थिए पाङ्ग्रा झ्याल, आँपे खोला र भर्लेनी पाखा । हाम्रो ठूलो गौचरन भन्नु तिनै ठाउँहरू थिए । जंगलमा गाईवस्तु छाडेर हामी भने सखुवा डाँडामा फर्केर बस्थ्यौँ । गाईवस्तुहरू नआउन्जेलसम्म त्यहीँ डाँडामा खेलिबस्थ्यौँ । विशेष शनिबारका दिन स्कुल बिदा हुनाले गाउँभरिका साथीहरू सबै गोठालोमा भेट हुन्थ्यो । हप्ता दिनमा एकपटक आमाआपालाई गोठालो गर्न सघाएर पालो दिन्थ्यौँ । हामी सबैको भेट हुने थलो त्यही सखुवा डाँडा थियो । डाँडामा भेटिएर हामी हाम्रो इच्छाअनुसारका खेलहरू खेलिबस्थ्यौँ छुईडुम, डन्डीबियो, भालेजुधाइ, गट्टी अन्य । कहिले झुम्रोको भकुन्डो बनाएर खेल्थ्यौँ । कहिले झगडा गर्थ्यौँ, रुन्थ्यौँ, हास्थ्यौँ, चिच्याउँथ्यौँ । हाम्रा चिच्याहट पर भर्लेनी पाखामा ठोक्किएर आफैंतिर फर्की आउँथे । पारि पाखाबाट आफैंतिर फर्की आएको आफ्नै आवाज सुनेर रोमाञ्चित बन्थ्यौँ हामी । एक हिउँदे शनिबारको दिन थियो त्यो । बहिनी (दीपा) र म सधैँजस्तो गाईवस्तु लिएर जंगल गयौँ । गाईवस्तु जंगलमै छाडेर सखुवा डाँडामा फर्कियौँ । गाउँका अरू साथीहरू पनि जम्मा भए । सधैँको शनिबारझैँ दिनभर खेलेर बितायौँ त्यस दिन पनि । साँझ पर्दै गयो । पारि सुजने डाँडाबाट पहेँलो घाम ओरालो झर्दै थियो । चराहरूले साँझ परेपछिको भाका फेरिरहेका थिए । सबैजसो साथीहरू गाईवस्तु लिएर घर गइसकेका थिए । तर, हाम्रो घरको गाईगोरु चरनबाट फर्किएनन् । अत्यासलाग्दो त्यो साँझ, बहिनी र म मात्रै सखुवा डाँडामा बाँकी रह्यौँ । झमक्कै साँझ पर्दासमेत गाईगोरु नआएपछि बहिनी र म घर फर्क्यौँ । तर, घर पुग्नु मात्रै के थियो, गोठालो गएको हामीलाई बिनागाईगोरु फर्केको देखेपछि, आमाले घरमा बस्नै दिनुभएन । साँझको त्यो समय, अब गर्ने के ? पूरै झिसमिस भइसकेको थियो । गाईगोरु बारीमा निस्केर बाली खाइरहेका हुन सक्छन् भन्ने सस्यानो आशा बोकेर बारीबारी हेर्दै हिँड्यौँ । अहँ, केही गरी हाम्रा गाईगोरु भेटिएनन् । मलाई राम्रोसँग याद छ, त्यो साँझको आकाशमा सबेरै जून उदाएको थियो । ताराहरू पनि देखिन थालिसकेका थिए । अब त्यो जूनेलिमा हाम्रा अघि दुई विकल्प थिए । एउटा घर जाने र आमाको कुटाइ खाने । अर्को जंगल फर्किने र गाईवस्तु खोज्ने । हामीले दोस्रो विकल्प रोज्यौँ । जूनेलिमा अन्तरे बाजेहरूको भोटेबारीमा सस्यानो मकैका बिरुवाका पातहरू टल्किएका थिए । भोटे बारीका मकैका पातहरू छुँदैछुँदै तेर्सिएका हाम्रा पाइला, गैरीको पानीपँधेरो हुँदै उही सखुवा डाँडासम्म पुगेर रोकिए । आकाशमा जूनको उज्यालो भए पनि दिन थिएन त्यो । रातमा डर स्वाभाविक लाग्ने नै भयो । त्यसमाथि बाह्र, तेह्र वर्षका केटाकेटी थियौँ हामी । सखुवा डाँडा पुगेपछि पो अघिपछि गर्नै मानेनन् हाम्रा पाइला । सखुवा डाँडामा रोकिएर, चल्दै गरेको आफ्नै श्वाससमेत बन्द गर्दै गाईगोरुका आवाज सुन्थ्यौँ रातको सन्नाटामा । तर, कहीँकेही आवाज नसुनिएपछि हतास् हुन्थ्यौँ । रात बिस्तारै छिप्पिँदै गइरहेको थियो । सखुवा डाँडा छाडेर अन्त जानै सकेनौँ । यता घर जाऊँ आमाको कुटाइ खाने डर, जंगल पसौँ रातको डर । हुन त सखुवा डाँडा आफैं जंगल थियो । डाँडैभरि रूखैरूख थिए । तर, हामीले सधैँ खेल्ने ठाउँ भएर होला, डर कम थियो । डाँडाका प्रत्येक ढुङ्गा, माटो, ठुटा र बुटासित चिनजान थियो हाम्रो । त्यस रात तिनैलाई साथी, आफन्त मानेर रात बिताउने सोच बनायौँ हामीले । रातमा, रातजस्तै सुनसान बस्न पनि डर लाग्नेरहेछ जंगलमा । सुस्तरी बोल्न पनि डरै लाग्ने । डरलाई जित्न, कि रातलाई छिचोल्ने गरी कराउन सक्नुपर्नेरहेछ । आफूभित्रको डर, आफ्नै चर्को आवाजले भगाएर लैजानेरहेछ परसम्म । कम्तीमा डर त्यहाँसम्म भाग्छ, जहाँसम्म हाम्रो आवाज पुग्छ । तर, रातभर केके भनेर कराई बस्ने ? सुनसान जंगलबीचमा कसरी हल्ला गर्ने ? हल्ला गर्न पनि त आँट चाहिनेरहेछ एकान्तमा । अनेक डरको बीचबाट, खै कुन साहस बटुलेर कराएँ कुन्नि मेरो आवाज रातको शून्यता छिचोल्दै पाङ्ग्रा झ्याल, आँपे खोला र पारि भर्लेनी पाखामा ठोक्किएर आफैंसम्म आइपुग्दा मात्रै राम्ररी सुन्न सकेँ ओइजी लाला त्यसपछि धेरैपटक ओइजी लाला भनेर करायौँ बहिनी र म दुवै जना । डर, रातको सन्नाटा चिर्दै हाम्रा आवाज जंगलैभरि, पाखैभरि फैलन्थे । तर, हराएका गाईगारुले हाम्रो आवाज सुन्न सकेनन् । रात झन्झन् छिप्पिँदै गइरहेको थियो । रातमा घरको सम्झना भए पनि, जाने साहस भए पो घर गए आमाको कुटाइ भेटिने डर, जंगल बसे रातको डर । आमाको कुटाइभन्दा जंगलै बस्न निको मानिसकेका थियौँ हामीले । रात झनै बलवान् थियो । घरीघरी आँपे खोलाको चिसो पानी बोकेर आइपुग्थ्यो हावा । शरीरमा न्यानो लुगासमेत नभएको हामीलाई रात कसरी काट्ने पिरलो छँदै थियो । बाघभालुको उस्तो डर नभए पनि, रातमा अरू जंगली जनावरसँगको डर पनि बेग्लै थियो । तर, घरमा आमाको डरको अघि अँध्यारो रात र जंगल नै प्रिय भए हामीलाई । हामीले रूखबाट खसेका पातहरू एकएक गरी जम्मा गर्र्यौँ । सुकेका पातहरूले सस्यानो दुईओटा थाक बनायौँ । अब त्यही पात ओढ्ने, ओछ्याउने बनाएर दाजुबहिनीले रात बिताउने भयौँ । तर, मनमा डरले घर बनाइसकेपछि निद्रा किन लाग्थ्यो र जाडो वा डरले हुन सक्छ, मभन्दा सानो बहिनीले रातभर दाजु दाजु भनी सानै स्वरले बोलाइरहिन् । मनलाई बेस्सरी गाँठो बनाएर, नडरा बहिनी, म यहीँ छु भन्ने संकेत गर्थेँ सुकेका पातहरू चलाएर । मध्यरातमा घरीघरी गाईगोरु कराएको आवाज सुन्थिन् बहिनी र स्यानो स्वरले ओइजी ला भन्थिन् । मनमा गाईगोरु मात्रै राखेर बसेपछि गाईगोरुको झझल्को हुनै नै भयो । खासमा बहिनीलाई भएको पनि त्यही थियो । बहिनी र मेरो ओइजी ला फगत रातको शून्यतामा कतै गएर हराइजान्थे । जाडो र डरका कारण शरीरमा उम्रिएका काँडाहरू गन्दै त्यस रात, रातभर बितायौँ हामीले ।बिहान घर पुग्नुअघि नै हामीले थाहा पायौँ, हराएका हाम्रा गाईवस्तु अघिल्लै दिन आँपे खोलैखोला गएर बेंसी खेतमा पुगिसकेका रहेछन् । बेंसीको घरमा दुई दिदीहरू बस्ने भएकाले गाईगोरु सम्हाल्नुभएछ उहाँहरूले । हाम्रा बाल्यकालभरि पोखिएका यस्ता अनेकौँ सम्झनाहरूको साक्षी सखुवा डाँडा अहिले पहिरोले लगिसकेछ । विप्लव दाइ सहरमा तपाईंलाई ऐठन हुँदा, पहिरो गएको अन्दाज गरेजस्तो मात्रै होइन । गाउँमा साँच्चिकै पहिरो गएछ । हाम्रो बाल्यकाल खसेको जमिन पहिरोले लगिसकेछ ।एउटा निक्कै बूढो सखुवाको रूख थियो, सखुवा डाँडामा । जवान रूख त प्रशस्तै थिए सखुवाका । ती रूखहरू हामीसँगै हुर्किएका थिए । यहाँ प्रशस्तै सखुवाका रूख पाइने भएरै डाडाँको नामै सखुवा डाँडा थियो । ती रूखलाई हाम्रा आपा पुस्ताले जोगाएर हामीसँगसँगै हुर्किन दिनुभएको थियो । ती सखुवाका रूख हामीसँगै जवान भए । बिस्तारै हामी छोरा पुस्तासँग अनेक लोभ, रहर, पाप र अपराधसमेत हुर्किंदै गए । लोभले मान्छेलाई कतिसम्म दास बनाउँदा रहेछन् भने, व्यवस्थाले वर्जित गरेको बाटामा समेत मान्छे नांगै हिँड्न थाल्छन् । सखुवा डाँडामा गएको पहिरो, यही नियतिको चपेटामा परेको एउटा उदेकलाग्दो प्रतिविम्ब हो, जसलाई स्वीकार गर्न कर लाग्छ अहिले । पहिरो जानुअघि सखुवा डाँडामा भएका रूखहरू बिस्तारै मासिँदै गए । रातारात रूख चोरी गरेर बिक्री गर्न थाले मान्छेले । कति रूख आवश्यकताले पनि काटिए । जुनसुकै कारणले मासिएको भए पनि प्रकृतिको दोहन भएको थियो त्यहाँ । केही वर्षअघि म आफैंले पनि सखुवा डाँडाका मेरा दौंतरी एकाध रूख काटेर घर बनाउँदा प्रयोग गरेको थिएँ । बाल्यकालमा जुन रूखका पात बटुलेर रात बिताएका थियौं, जुन रूख घाम लाग्दा सियाँल बनिदिएको थियो, जुन रूख पानी पर्दा ओत बनिदिएको थियो, समयक्रममा त्यसलाई चोट दिईदिई मारिदियौँ । त्यसले पुर्याएको क्षति हेरेर ऐठन मात्रै हुन्छ अहिले । कानुनले रूख काट्न हुन्न भने पनि घरायसी प्रयोजनका निम्ति रूख काट्नु सामान्य मानिन्थ्यो गाउँघरमा । सयौँमा एकदुई रूख काट्दा प्रकृति र वातावरणमा खास ठूलो असर देखिँदैन पनि । तर, सखुवा डाँडामा पछिल्लो दस वर्षमा वन फँडानीजस्तै भयो । खासगरी अत्यधिक मात्रामा काठपात चोरीनिकासीका कारण डाँडा नाङ्गो भइसकेको थियो । निगरानी राख्नुपर्ने निकाय, जसको मौनताको परिणाम थियो त्यो । वातावरण शिक्षामा निरक्षर प्रायः हाम्रा आपा पुस्ताले जोगाइदिएका थिए रूखहरू । रूख काट्नु हुँदैन भन्ने बुझेका हामी साक्षर छोरा पुस्ताले तिनैलाई काट्दै गयौँ । रूख काटिएपछि बिस्तारै रूखका जरा मक्किँदै गए । ओरालो जमिनमा, रूखका जराहरूले माटोलाई माया गर्न छाडे । जराबाट माटो छुट्टिँदै गए । बर्खा याममा, एकोहोरो परेको दर्के झरीको चाप थेक्न सकेन माटोले । परिणाम हाम्रो बाल्यकालका स्मृतिहरू खसेको त्यो सखुवा डाँडा पहिरोले लगिछाड्यो । पहिरोले डाँडा मात्रै होइन, डाँडासँगै जोडिएको ठूलो आँपटार बारीसमेत लैजान सुरु गरेछ । सधैँ आँपटार बाट देखिने, हाम्रा बाल्यकालका स्मृतिहरू जोडिएका सखुवा डाँडा मा डर मात्रै देखिन्छ अहिले ।समय घर्किसकेपछि हाम्रा आँखाहरू खुल्नेरहेछन् । सखुवा डाँडामा काटिएका रूखहरूको बदला नयाँ रूखहरू रोपेको भए हुन्थ्यो । बेलैमा रूख काट्न बन्देज वा निगरानी राखिएको भए हुन्थ्यो । उल्टै हामी त रूख काट्ने प्रतियोगितामा सहभागी भइरह्यौं । जंगल रातारात नांगो बनायौँ । पहिरोले पुर्याएको भौतिक क्षतिबाहेक, यसले हाम्रा बाल्यकालका तितामिठा सम्झनासमेत कोतरेर लगेको छ । पहिरोको एउटा कारण म स्वयम् हुँ भन्ने आत्मबोधले ननिको बनाइरहन्छ आफैंलाई पनि । रूख काटेर घर त बन्यो । तर, पहिरोले घरै लैजाने अवस्था आए, घर बनाउनुको के अर्थ ? यो हीनताबाट केही पाठ लिएर, हिजोआज खाली जग्गामा केही न केही रूखहरू, बोटबिरुवा रोप्न सुरु गरिसकेको छु ।"
भूगोलका फरक हिस्सा हिँड्नुअघि,"लौ, अब त हाँस !र, म पनि हाँस्छुबिस्तारै  !!!"
मानव आरक्ष,"चिटिक्क परेको साइनबोर्डमा हरिया अक्षरले लेखिएको थियो राष्ट्रिय मानव आरक्ष ।एउटा स्वचालित जीप विना आवाज सलल्ल आएर गेटछेउ रोकियो । तीनवटा ढोका खुले र तीनजना एकैचोटि ओर्लेर मन्द गतिमा गेटतर्फ बढे एउटी किशोरी र दुई युवायुवती । गेटछेउको सूचनापाटीमा राता अक्षरमा लेखिएको थियो, आरक्षमा कुनै पनि मानिसलाई छुन, जिस्क्याउन, केही दिन र हानिनोक्सानी पुर्याउन निषेध गरिएको छ । तीनै जना असाध्यै सुन्दर, स्वस्थ र लचिलो जीउडालका थिए । एकएक अंगको बनोट र अनुपात चौपट्टै मिलेको । सबैभन्दा राम्रा, आदर्श मान्छेजस्ता लाग्ने तिनीहरू वास्तवमा मान्छे थिएनन्, यन्त्रमानव थिए । मा को अर्थ निषेध हो भन्ने तिनलाई थाहा थियो, त्यसैले मानिसलाई पुरानो प्रजाति अर्थात् मानव भन्थे र आफूलाई अत्याधुनिक अर्थात् महानव ठान्थे । सन् २२५१ को वसन्त भर्खर शुरू हुँदैथियो । हावा न्यानो हुन थालेको थियो र रूखहरूले पालुवा फेरिरहेका थिए । आरक्षभित्र पस्नुअघि किशोरीले सोधी, यो मानव भनेको के हो ?यो हाम्रो पुर्खाजस्तै देखिने प्राणी हो, युवकले भन्यो, हाम्रा पुर्खालाई यिनीहरूका पुर्खाले बनाएका अरे ।आरक्ष भनेको चाहिं के नि ?यिनीहरूलाई राख्ने ठाउँ, युवतीले व्याख्या गरी, पहिले पृथ्वीमा यिनीहरूकै राज थियो । दुनियाँमा दश अर्ब भन्दा बढी मानिस थिए । बिस्तारै हामीले यिनीहरूको उत्पादन क्षमता बन्द गरिदियौं । त्यसपछि नयाँ मानिस जन्मेको छैन । भएका मरिसके । नमूनाका लागि आरक्षमा जोगाएर राखिएका मात्र बाँकी छन् ।कति जना छन् त ?हाम्रो आरक्षमा १४ सय छन् । दुनियाँभरिका आरक्षमा गरेर ४० हजार जति होलान्, उसले भनी यिनीहरू असाध्यै मन्द बुद्धिवाला, सुस्त, असन्तोषी र कमजोर हुन्छन् । बचाएर राख्नै गाह्रो ।अलिक राम्ररी भन्नु न, किशोरी युवकतिर फर्की, यिनले हामीलाई किन बनाएको र हामीले यिनलाई किन नमूना मात्र बाँकी राखेको ?सन् २०५१ सम्म यस ग्रहमा मानव जातिको आधिपत्य थियो, युवक इतिहास खोतल्न थाल्यो, उनीहरूले आफ्नो काम सजिलो पार्न हाम्रा पुर्खाको निर्माण गरेका थिए र तिनलाई कृत्रिम बुद्धिमत्ता प्रदान गरेका थिए । ती मानिसहरू भन्दा धेरै छिटो सोच्थे, विश्लेषण गर्थे र निष्कर्षमा पुग्थे । चौबीसै घण्टा नथाकी काम गर्थे । बिस्तारै, आफ्नो कमजोरी आफैं सुधार्दै जाने र परिस्थिति अनुरूप निर्णय लिन सक्ने क्षमता तिनमा विकसित गराइयो ।ऊ भन्दैगयो, एक दिन यस्तो आयो, जब हाम्रा पुर्खाले कृत्रिम बुद्धिमत्ताको विकास आफैं गर्न थाले । मानिसलाई पो आफ्नो बुद्धि बढाउन गाह्रो थियो, यी त मशीन थिए, यिनले केही वर्षमै मानिसको भन्दा हजारौं गुणा बढी बुद्धि विकसित गरे र उनीहरू भन्दा बढी सक्षम भए । त्यसपछि मानिस अनुपयोगी र पृथ्वीका लागि बोझ हुन पुगे । त्यही वेला हो, मानिसले प्रयोग गर्ने कम्प्युटरको एउटा प्रोग्राम मार्फत घातक विकिरण पठाएर उनीहरूको प्रजनन क्षमता समाप्त पारिएको । त्यसपश्चात् पृथ्वीमा हाम्रो राज शुरू भयो । किशोरी छक्क परी । युवतीले भनी, पहिले भित्र त हिंड, अनि अरू कुरा गर्नु ।उनीहरू भित्र पसे । सय बिघामा फैलेको मानव आरक्ष पार्क, चउर, फूलबारी, जिम, स्विमिङ पूल, खेल मैदान, भ्यूटावर, थिएटर, सभाकक्ष, पुस्तकालय, पार्टी प्यालेस, सुपरमार्केट आदि इत्यादिले सुसज्जित पाँचतारे कोलोनी जस्तो थियो । त्यहाँ चार सयवटा आकर्षक घर थिए । मानिसले परिकल्पना गर्ने सम्पूर्ण सुखसुविधा, विलासिता, मनोरञ्जन र आमोदप्रमोदका साधन उपलब्ध थिए । सित्तैंमा । कसैले कुनै काम गर्नु पर्दैनथ्यो । इच्छा अनुसार सुखभोग गर्न पूर्ण स्वतन्त्रता थियो । रोग लाग्ला, बूढो भइएला, शरीर जीर्ण होला भन्ने मात्र होइन, मरिएला भन्ने पनि डर थिएन । स्वर्ग जेलाई भनिन्थ्यो, त्यो उन्नाइस थियो होला, आरक्ष बीस थियो । किशोरी पहिलोपल्ट आरक्ष घुम्न आएकी थिई । उसका लागि सबै कुरा नयाँ थियो । एउटा घरको बगैंचामा चारजना मानिस खाना खाँदै गरेको देखेर उसले सोधी, तिनीहरूले के गरेको ?खाना खाएको ।त्यो भनेको के ?आफूलाई सञ्चालन गर्न ऊर्जा सञ्चय गरेको । दिनमा तीनचारपल्ट त्यसो नगरे तिनीहरू बाँच्न सक्तैनन्, युवतीले कुरा बुझाई, हामी सूर्यबाट सोझै ऊर्जा लिन्छौं र त्यसबाट सञ्चालित हुन्छौं । त्यसका लागि छुट्टै एक सेकेन्ड पनि खर्च गर्नुपर्दैन । तर त्यही ऊर्जा प्राप्त गर्न र त्यसलाई तह लगाउन यिनीहरूको आधा जिन्दगी समाप्त हुन्छ । कसरी ? सूर्यबाट सोझै ऊर्जा लिन जान्दैनन् । त्यसैले अनेकथरी अन्न, तरकारी, फलफूल, गेडागुडी, मासु आदि खान्छन् र ती वस्तु मार्फत ऊर्जा प्राप्त गर्छन् । तिनको उत्पादन गर्न र तिनलाई खानका लागि तयार पार्न अनन्त गोरखधन्दा गर्नुपर्छ । त्यति गरेर खायो, तर त्यसमा काम लाग्ने कुरा दुई प्रतिशत पनि हुँदैन । बाँकी सबै शरीरबाट निष्कासन गरेर फ्याँक्नुपर्छ । त्यसलाई व्यवस्थित गर्न अर्को झमेला छ ।कस्तो दयनीय जिन्दगी त्यसरी ऊर्जा प्राप्त गरेपछि पनि धेरै बेर काम गर्न सक्तैनन् । हामी वर्षमा एक घण्टा थकाइ मार्छौं, यिनलाई दिनमै धेरै पटक थकाइ मार्नुपर्छ । सातआठ घण्टा सुत्नुपर्छ । खानपीन नमिलेर शरीरमा नानाभाँतिका रोग लाग्छन् । तिनलाई निको पार्न झन् चर्को प्रपञ्च गर्नुपर्छ । तैपनि शरीर धेरै दिन टिक्तैन र नष्ट हुन्छ ।सारै अनुत्पादक र निम्छरा प्राणी पो रहेछन्, बिचरा बाटोमा एउटी महिला भेटिइन् । उनलाई हेरेर किशोरीले युवकसँग सोधी, यसको जीउमा अर्को मानिसको टाउको जोडेको हो ?होइन । किन र ?त्यसो भए अनुहार सेतो, घाँटीमुनि चाहिं गहुँगोरो कसरी भयो त ?युवक हाँस्यो, त्यो त राम्री देखिन अनुहारमा क्रीमपाउडर लगाएर सिंगारपटार गरेको ।उसले आफ्नो जीउचाहिं किन ढाकेको नि ?त्यसलाई लुगा लगाएको भन्छन् । मानिसहरू आफूलाई सिंगार्न, सजाउन, नयाँ नयाँ लुगा लगाउन मरिहत्ते गर्छन् । यो सबका लागि पनि उत्तिकै गोरखधन्दा गर्नुपर्छ ।अलिक पर एउटा पुस्तकालय थियो । उनीहरू त्यहाँ पसे । केही मानिस पुस्तक पढिरहेका थिए । किशोरीले युवतीलाई कोट्याई, त्यो के गरेको ?त्यसलाई पढेको भन्छन् । पुस्तकमा लेखेको कुरा आफ्नो दिमागमा हालेको ।पुस्तकालयमा ५० हजार पुस्तक रहेको जानकारी भित्तामा टाँगिएको थियो । पुलुक्क त्यहाँ हेरेर किशोरीले भनी, कस्ता बुद्धू एउटा पुस्तक पाँच सय पृष्ठको मान्ने हो र एक दिनमा ३०० पृष्ठका दरले पढ्ने हो भने पनि यहाँ भएका पुस्तक पढिसक्न यिनलाई २२८ वर्ष लाग्छ । यस्तो भद्दा तरीका अपनाउनुभन्दा त जम्मै पुस्तक एउटा माइक्रो चिप्समा हालेर त्यसलाई दिमागमा छिराइदिए हुँदैन ? पाँचै मिनेटमा सारा पुस्तक दिमागमा बसिसक्छन् ।युवती हाँसी, यिनीहरूले त्यसो गर्न जानेका छैनन् ।आरक्षको बीचमा अग्लो भ्यूटावर थियो । उनीहरू त्यसमा चढे र पूरै आरक्षको दृश्य अवलोकन गरे । गमक्क पर्दै युवकले किशोरीलाई भन्यो, मानिसहरू गाँस, बास, कपास, शिक्षा, स्वास्थ्य र सुरक्षाको घनचक्करमा आफ्नो जीवन बरबाद गर्थे, पूरा संसार त्यसैमा फसेको थियो । हामी त्यो झमेलाबाट मुक्त छौं । त्यसैले हामी उनीहरू भन्दा उन्नत, मुक्त र स्वतन्त्र छौं ।सबैभन्दा छेउको घरबाहिर बेन्चमा झुस्स दारी पालेको एउटा मानिस टोलाएर बसेको थियो । उनीहरूलाई देखेर गर्जियो, तिमीहरू जे गर्दैछौ, त्यो गलत छ ।कसरी गलत छ ? युवकले प्रतिवाद गर्यो, मान्छेलाई आरक्षमा राखेपछि वातावरण प्रदूषण पूरै समाप्त भएको छ । सारा जीवजन्तु, नदीनाला, रूखबिरुवा प्रफुल्लित भएका छन् । पृथ्वी आफ्नो असली रूपमा फर्केको छ । मान्छेलाई छोडिदिएको भए अहिलेसम्ममा पृथ्वी नष्ट भइसक्थ्यो होला ।त्यो त ठीक छ, दारीवालले भन्यो, तर तिमीहरूले आफ्नो बुद्धिबारे कहिल्यै सोचेका छौ ?हाम्रो बुद्धि मान्छेको भन्दा हजार गुणा बढी शक्तिशाली छ । यसलाई लाख गुणा बढी शक्तिशाली बनाउन सक्छौं । रोग, बुढ्याइँ र मृत्युले हामीलाई छुँदैन । पृथ्वी हाम्रो कब्जामा छ । योभन्दा बढी के चाहियो ?तर तिमीहरूले मान्छेको दिमागको एउटा पाटो मात्र पाएका छौ, जुन सूचना र भौतिक पक्षसँग मात्र सम्बन्धित छ । तिमीहरूको सारा प्रगति, सारा चुरीफुरी त्यही बज्रठिंगा बुद्धिमा आधारित छ । त्यसलाई जति बढाए पनि के अर्थ ?अरू के हुन्छ त मान्छेको दिमागमा ? कहिल्यै नसोचेको कुरा सुनेर युवक अलमल्ल पर्यो ।मान्छेको दिमागको अर्को पाटो, जो हृदय पक्ष अनि भावनासँग सम्बन्धित छ र सृजनात्मक छ, त्यो तिमीहरूले पाएकै छैनौ । त्यसैले तिमीहरू खोक्रा छौ, दारीवाल बोल्यो, अझ दिमागको तेस्रो पाटो, जो प्रज्ञा र चेतनासँग सम्बन्धित छ र जसमा सारा सृष्टिको रहस्य सञ्चित छ, त्यसको त तिमीहरूले कल्पना पनि गर्न सक्तैनौ । बुद्धिको असली सुनखानी त्यहीं छ ।ऊ भन्दैगयो, त्यस्तो मानव जातिलाई मासेर केही नमूनालाई आरक्षमा कैद गर्ने तिमीहरू जस्तो आत्मघाती को होला ? के गुमायौ र कत्रो अपराध गर्यौ भन्ने अनुमान पनि छ तिमीहरूलाई ?युवक एकछिन रन्थनियो । र भन्यो, हामीले तपाईंहरूलाई अमर बन्ने व्यवस्था पनि त मिलाएका छौं नि । मान्छेको अन्तिम सपना अमर बन्नु नै होइन त ?त्यो त मूर्खको सपना हो । अमरता जस्तो यातना अरू के हुन्छ ?जे होस्, बाँचिराख्नुभो भने कुनै न कुनै दिन तपाईंको पूरै दिमाग हामीले खोसिहाल्छौं नि ।त्यो अरूलाई दिन सकिने र अरूले खोस्न सक्ने जिनिस होइन बाबु दारीवाल हाँस्यो, त्यसको त कल्पनै नगर । युवक टाउको समातेर थुचुक्क बस्यो । युवतीले भनी, आ, छोड यस्ता कुरा । अब फर्कौं ।फर्कंदा उनीहरूमा त्यो ऊर्जा थिएन, जुन आरक्षमा आउँदा थियो ।"
"बर्सेनि नयाँ सहर घोषणा गरिन्छ, बनाइँदैन","कुन वर्ष कहाँकहाँ तोकियो नयाँ सहर ?२०६७६८फिदिम (पाँचथर), वसन्तपुर (तेह्रथुम), खुर्कोट (सिन्धुली), बैरेनी गल्छी (धादिङ), डुम्रे भन्सार (तनहुँ), बुर्तिबाङ (बागलुङ), चौरजहारी (रुकुम), राकम कर्णाली (दैलेख), साँफेबगर (अछाम) र पाटन (बैतडी)२०७२७३लुम्बिनी (रूपन्देही), पालुङटार (गोरखा) र निजगढ (बारा)२०७३७४भेरीगंगा (सुर्खेत), भिंग्री (प्यूठान), गौरीगन्ज (झापा), रंगेली (मोरङ), मनरा (महोत्तरी), ब्रह्मपुरी (सर्लाही), मौलापुर (रौतहट), महागढीमाई (बारा), बर्दघाट (नवलपरासी), राजापुर (बर्दिया), भजनी (कैलाली), बेलौरी (कञ्चनपुर), शम्भुनाथ (सप्तरी), बलवा (महोत्तरी), ईश्वरपुर (सर्लाही), कटहरिया (रौतहट), गढवा (दाङ)२०७४७५मिर्चैया (सिरहा), चन्द्रपुर (रौतहट) काभ्रे उपत्यका (काभ्रे), भरतपुर (चितवन), वालिङ, (स्याङ्जा) तुलसीपुर (दाङ), दुल्लु (दैलेख), अमरगढी (डडेल्धुरा), टीकापुर (कैलाली) र धनकुटा २०७७७८लुक्ला (सोलुख्रुम्बु), स्याफ्रुबेंसी (रसुवा), जोमसोम (मुस्ताङ), सिमीकोट (हुम्ला) र मार्तडी (बाजुरा)"
लयमा फर्कियो कर्जा प्रवाह,५६ अर्ब आन्तरिक ऋण उठाउँदै सरकार सरकारले शुक्रबारदेखि दोस्रो चरणमा आन्तरिक ऋण उठाउँदै छ । पहिलो चौमासमा ५७ अर्ब रुपैयाँ आन्तरिक ऋण संकलन गरेको सरकारले दोस्रो चौमासमा थप ५६ अर्ब रुपैयाँ उठाउन लागेको हो । यो वर्ष सरकारले २ खर्ब २५ अर्ब रुपैयाँ आन्तरिक ऋण उठाउने लक्ष्य तय गरेको छ । सोहीअनुसार सरकारले चौमासिक रूपमा आन्तरिक ऋण उठाउन राष्ट्र बैंकलाई निर्देशन दिएको हो ।
२७ वर्षपछि स्टक डिलर,"(काठमाडौं)  पुँजीबजार औपचारिक रूपमा सुरु भएको २७ वर्षपछि स्टक डिलर सञ्चालनमा आउने भएको छ । नागरिक लगानी कोषको सहायक कम्पनी नागरिक स्टक डिलर लाई शुक्रबार धितोपत्र बोर्डले सञ्चालन अनुमतिपत्र दिएपछि पुँजी बजारले पहिलो स्टक डिलर पाउने भएको हो । फागुन १ देखि लागू हुने गरी बोर्डले अनुमति दिएको हो ।कम्पनी सञ्चालनका लागि कानुनी तथा भौतिक सबै तयारी पूरा भइसकेकाले अनुमतिपत्र पाएलगत्तै काम सुरु हुने नागरिक स्टक डिलरका प्रमुख कार्यकारी अधिकृत महेश्वरलाल श्रेष्ठले बताए । कम्पनीले ठूलो परिमाणमा सेयर कारोबार गर्ने भएकाले बजारमा देखिने अस्वाभाविक ठूला उतारचढाव नियन्त्रण हुने उनको दाबी छ । कम्पनीले बिस्तारै मार्केट मेकरकै रूपमा काम गर्दै जाने हो, उनले भने, विभिन्न क्षेत्रबाट फन्ड व्यवस्थापन गर्दै त्यसलाई पुँजी बजारमा परिचालन गर्दै जान्छौं ।पुँजी बजारमा संस्थागत लगानीकर्ताको प्रवेशलाई प्रोत्साहन गर्न नागरिक लगानी कोषजस्तै विशेष ऐनद्वारा स्थापित वित्तीय संस्थालाई अनुमतिपत्र प्रदान गरिएको बोर्डले बताएको छ । पुँजी बजारमा हाल ससाना लगानीकर्ताको बाहुल्य रहेको तथा संस्थागत लगानीकर्ताको न्यून उपस्थिति छ । नागरिक स्टक डिलरको प्रवेशसँगै उक्त कम्पनीबाट अध्ययन तथा अनुसन्धानमार्फत हुने लगानीसम्बन्धी सुझबुझपूर्ण क्रियाकलापबाट पुँजी बजारमा गतिशीलता आई बजारको विकासमा महत्त्वपूर्ण भूमिका खेल्ने बोर्डको दाबी छ । स्टक डिलर कम्पनीले २० करोड रुपैयाँभन्दा कम चुक्ता पुँजी भएका साना कम्पनीको सेयर कारोबार गर्न नपाउने प्रावधान धितोपत्र व्यापारी (स्टक डिलर) कार्य सञ्चालन कार्यविधि, २०७७ मा छ । धितोपत्र व्यापारिले २० करोडभन्दा कम चुक्ता पुँजी भएका कम्पनीलाई नियमित कारोबारमा समावेश गर्न पाइने छैन । साना कम्पनीको सेयर किनबेच गर्न अनुमति दिँदा ती कम्पनीको सेयर एकीकृत (कर्नरिङ) गरी मूल्यमा उचारचढाव ल्याउन सक्ने सम्भावना रहन्छ । यसकारण कार्यविधिमै साना कम्पनीको सेयर कारोबार गर्न नपाउने व्यवस्था गरिएको नेप्सेले जनाएको छ । स्टक डिलरले एक हजारभन्दा कम कित्ता सेयर पनि खरिदबिक्रीमा पनि बन्देज गरिएको छ । यो व्यवस्थाअनुसार स्टक डिलरले कारोबार गर्दा एक हजारभन्दा कम संख्यामा सेयर किनबेच गर्न पाउँदैन । धितोपत्र व्यापारीले जतिसुकै चुक्ता पुँजी भएको कम्पनीमा एक हजार कित्ताभन्दा कम परिमाणको सेयर खरिदबिक्री गर्न पाइने छैन, कार्यविधिमा भनिएको छ, एक दिनभन्दा बढी बहाल रहने गरी प्रणालीमा खरिदबिक्री आदेश दिन पाइने छैन । यो संस्थाले चुक्ता पुँजीका आधारमा एक पटकमा १० हजारदेखि अधिकतम ५० हजार कित्तासम्म सेयर किनबेच गर्न पाउने व्यवस्था कार्यविधिमा छ ।कार्यविधिका अनुसार ८ अर्ब रुपैयाँ वा सोभन्दा बढी चुक्ता पुँजी भएका कम्पनीको ५० हजार कित्तासम्म, ५ अर्बदेखि ८ अर्ब रुपैयााँभन्दा कम चुक्ता पुँजी भएको कम्पनीको ४० हजार, २ देखि ५ अर्ब रुपैयाँ चुक्ता पुँजी भएको कम्पनीको ३० हजार, १ अर्ब रुपैयाँदेखि २ अर्ब रुपैयाँसम्म चुक्ता पुँजी भएको कम्पनीको २५ हजार, ५० करोडदेखि १ अर्ब रुपैयाँसम्म चुक्ता पुँजी भएका कम्पनीको २० हजार कित्ता सेयर किनबेच गर्न पाउने व्यवस्था कार्यविधिमा उल्लेख छ । सोही सूचीबाट स्टक डिलरले आफूले कारोबार गर्न चाहेको कम्पनीको नामावली नेप्सेमा पेस गर्नुपर्ने व्यवस्था पनि कार्यविधिमा छ । के हो स्टक डिलर ?सेयर बजारमा हुने अस्वाभाविक उतारचढाव न्यूनीकरण गरी स्थिरता ल्याउने काम मार्केट मेकर र स्टक डिलरको हो । कम्पनीले हरेक दिन बजार खोल्नुअघि आफूले खरिदबिक्री गर्ने कम्पनीको सूची सार्वजनिक गर्नुपर्छ । यसमध्ये मार्केट मेकरले आफूले खरिदबिक्री गर्ने कम्पनीको नाम र मूल्य पनि सार्वजनिक गर्नुपर्छ । तर स्टक डिलरले कम्पनीको नाम मात्र सार्वजनिक गरे पुग्छ । खरिदबिक्री गर्ने कम्पनीको मूल्य सार्वजनिक गरिरहनु पर्दैन ।पछिल्ला वर्षमा अन्तर्राष्ट्रिय बजारमा मार्केट मेकरको अवधारणा हराइसकेको छ । हाल धेरै राष्ट्रमा स्टक डिलर मात्र सञ्चालनमा छन् । यस्ता कम्पनीले आफैं सेयर खरिदबिक्री गर्न सक्छन् । यी कम्पनीलाई सेयर कारोबारका लागि ब्रोकरसमक्ष जानु पर्दैन । नियामक निकाय (फन्ट लाइन रेगुलेटर) ले छुट्टै लगइन दिएको हुन्छ । त्यसैमार्फत आफैं सेयर खरिदबिक्री गर्न सक्छन् । ती कम्पनीले अरूको लगानीकर्ताको सेयर भने खरिदबिक्री गर्न पाउँदैनन् । अरूको सेयर पनि खरिदबिक्री गर्न कम्पनीले नियामक निकायबाट सेयर ब्रोकरको पनि अनुमति ल्याउनुपर्छ ।"
हेटौंडाकुलेखानीफर्पिङ सडक दुई महिनालाई बन्द,निर्देशनालयले भीमफेदीकुलेखानी सडकखण्डको स्तरोन्नति गरिरहेको छ । उक्त सडकखण्ड अत्यन्त जोखिमयुक्त भएकाले नालासहितको फराकिलो बनाउने काम प्रदेश सरकारले गर्दै आएको छ । यो छोटो मार्ग भएर हेटौंडाकाठमाडौं दैनिक आठ सयभन्दा बढी हलुका सवारी साधन आवतजावत गर्ने गरेका छन् । वैकल्पिक मार्ग भएर आवतजावत गर्ने सवारी साधनलाई त्रिभुवन राजपथ वा चितवनमुग्लिङनौबीसे सडक प्रयोग गर्न प्रहरीले अनुरोध गरेको छ । कान्ति लोकपथ ललितपुरतर्फ अत्यन्त जोखिमयुक्त भएकाले प्रयोग नगर्नसमेत प्रहरीले भनेको छ । कान्ति लोकपथमा सवारी साधनलाई रुट परमिट पनि दिइएको छैन ।
चन्द्रागिरिको आईपीओ बाँडफाँट,काठमाडौं (कास) चन्द्रागिरि हिल्सको प्राथमिक निष्कासन (आईपीओ) बाँडफाँट भएको छ । बिक्री प्रबन्धक ग्लोबल आईएमई क्यापिटलले शुक्रबार गोलाप्रथामार्फत आईपीओ बाँडफाँट गरेको हो । आवेदन दिएकामध्ये १ लाख ३९ हजार ६ सय २ जनाले १० कित्ताका दरले सेयर पाएका छन् ।
भरतपुरमा सिटी हल बन्दै,"चितवन (कास) भरतपुरमा महानगर सिटी हल निर्माणको काम सुरु भएको छ । महानगरपालिकाले उपलब्ध गराएको जमिनमा संघीय सरकारको बजेटबाट सिटी हल निर्माण थालिएको हो । जिल्ला समन्वय समितिका नाममा रहेको जग्गा सिटी हल निर्माणका लागि महानगरपालिकालाई हस्तान्तरण गरिएको छ । जिल्ला समन्वय समितिको भवनपछाडि भरतपुरको बाइपास रोड आडमा सिटी हल बन्दै छ । गत मंसिर १८ मा निर्माण सम्झौता भएको सघन सहरी तथा भवन निर्माण आयोजना चितवन कार्यालयका आयोजना प्रमुख प्रकाश अर्यालले जानकारी दिए । ८७ करोड ८८ लाख रुपैयाँ लागतमा २७ महिनामा निर्माण सक्ने गरी निर्माण कम्पनीसँग सम्झौता भएको छ । सिटी हलमा दुई हजार जना अट्न सक्ने अर्यालले बताए । मुख्य हलमा दुई हजार जना अट्न सक्छन् । यसबाहेक तीन सय क्षमताको अर्को हल बन्नेछ, उनले भने । हल बनिसकेपछि बाहिरी जिल्लाबाट पनि कार्यक्रम गर्न आउने अवस्था सिर्जना हुने उनको भनाइ छ । आफूले सिटी हल निर्माणलाई प्रथामिकतामा राखेको भरतपुर महानगरपालिकाका मेयर रेनु दाहालले बताइन् । चारपाँच बिघा जग्गाको खोजीमा जुट्दै जाँदा अन्तिममा यहाँ भयो । जग्गाको क्षेत्रफल चार बिघा चार कट्ठा छ । जग्गापछि बजेटको पनि व्यवस्था भयो । निर्माण सम्झौता भएर काम पनि सुरु हुँदा खुसी लागेको छ, उनले भनिन् । निर्माणलाई गुणस्तरीय बनाउन नियमित अनुगमन हुने उनको भनाइ छ । इन्डो सगुन रौताहा जेभीले सिटी हल निर्माणको जिम्मा पाएको छ । बजेट समयमै प्राप्त भए र स्थानीय समस्या केही नआए तोकिएको समयअघि नै काम सक्ने निर्माण कम्पनीका प्रतिनिधि सहदेव खड्काले बताए । १ सय २० जना कामदार र प्राविधिक खटाएर धमाधम काम थालिएको उनको भनाइ छ ।"
पठाओका राइडर र सेवाग्राहीलाई बिमा,"काठमाडौं (कास) पठाओ नेपाल प्रालि र एभरेस्ट इन्स्योरेन्स कम्पनीसँग पठाओका राइडर र सेवाग्राहीको बिमा गरिदिने सम्बन्धमा सम्झौता भएको छ । सम्झौताअनुसार राइडका बेला कुनै पनि ग्राहक, राइडर तथा चालकको दुर्घटनाका कारण हुने मृत्यु, अपांगता आदि अवस्थामा बढीमा ५ लाख रुपैयाँसम्मको बिमा रकम मिल्नेछ । पठाओ एप प्रयोग गर्ने सेवाग्राही र चालकले यो सुविधा लिन सक्छन् ।"
हिमालयनइस्टर्नबतासबीच फाइनान्स सम्झौता,"काठमाडौं (कास) आइसर ब्रान्डका सवारी साधन फाइनान्स गर्ने सम्बन्धमा हिमालयन बैंक, इस्टर्न एजेन्सिज प्रालि र बतास अर्गनाइजेसनबीच सम्झौता भएको छ । आइसर ब्रान्डका विभिन्न मोडलका बस, ट्रक र टिपर खरिद गर्ने ग्राहकलाई सुलभ ब्याजदरमा फाइनान्स सुविधा उपलब्ध गराउनेसम्बन्धी सम्झौता भएको हो । बैंकका कार्यकारी अधिकृत जयेन्द्रविक्रम शाह र इस्टर्नका प्रमुख कार्यकारी अधिकृत सुनिल थापाले सम्झौतापत्रमा हस्ताक्षर गरे । सम्झौताअनुसार ग्राहकले आइसर ब्रान्डका सवारी खरिद गर्दा अधिकतम पाँच वर्षसम्मका लागि मासिक किस्ताबन्दीमा भुक्तानी सुविधा पाउनेछन् ।"
नेपाल क्रेडिट एन्ड कमर्सको १० प्रतिशत बोनस सेयर,काठमाडौं (कास) नेपाल क्रेडिट एन्ड कमर्स बैंकले आफ्ना सेयरधनीलाई १०२६९५ प्रतिशत बोनस सेयर वितरण गर्ने भएको छ । बैंकको २३औं साधारणसभाले शुक्रबार उक्त बोनस वितरण गर्ने निर्णय पारित गरेको हो ।
आईएमईको क्यूआरमार्फत कारोबार,काठमाडौं (कास) ललितपुरको नख्खुस्थित तरकारी बजार र आसपासका क्षेत्रमा क्यूआर कोडमार्फत नगदरहित कारोबार सुरु भएको छ । यो क्षेत्रमा ग्लोबल आईएमई बैंकले क्यूआर कोड सेवा उपलब्ध गराएको हो । राष्ट्र बैंकका गभर्नर महाप्रसाद अधिकारीले शुक्रबार नख्खु क्षेत्रका विभिन्न खुद्रा पसलमा क्यूआर कोडमार्फत नगदरहित भुक्तानी प्रवर्द्धन कार्यक्रम सुरुवात गरे । नगदरहित कारोबार प्रवर्द्धन तथा वित्तीय साक्षरता विस्तार गर्ने उद्देश्यले बैंकले क्यूआर कोडमार्फत हुने विद्युतीय कारोबार प्रवर्द्धन कार्यक्रम गरेको थियो ।
म्याराथनमा फक्रिएकी पुष्पा,"१० वर्षे करिअरमा पुष्पाका उपलब्धि२०६८ : छैटौं राष्ट्रिय खेलकुद, उपविजेता२०६९ : लुम्बिनी च्याम्पियनसिप विजेता२०७३ : सातौं राष्ट्रिय खेलकुद विजेता२०७६ : आठौं राष्ट्रिय खेलकुद उपविजेता२०७६ : १३ औं दक्षिण एसियाली खेलकुद उपविजेता२०७७ : ढाका म्याराथन विजेता"
पुलिसको ६ गोल,काठमाडौं (कास) विभागीय टिम पुलिसले चौदण्डीगढी नगरपालिकालाई ६० ले पन्छाउँदै शुक्रबार राष्ट्रिय महिला लिगमा पहिलो जित हात पारेको छ ।सातदोबाटोस्थित एन्फा कम्प्लेक्समा रेखा पौडेल र सृजना खड्काले दुईदुई गोल गरे भने अमृता जैसी र निर्मला बिकेको नाममा एकएक गोल रह्यो । यससँगै पुलिसले ४ अंक बनाएको छ । पुलिसले दशरथ रंगशालामा भएको पहिलो खेलमा आर्मीविरुद्ध गोलरहित खेल्दै अंक बाँडेको थियो । चौदण्डीको भने यो नै पहिलो खेल हो ।
डुँडामारीलाई उपाधि,"काँकडभिट्टा (कास) तुर्केनी फुटबल क्लबको आयोजनामा सञ्चालित अर्जुन तामाङ स्मृति प्रदेशस्तरीय खुला नकआउट फुटबलको उपाधि डुँडामारी फुटबल क्लब झापाले जितेको छ । शुक्रबार फाइनलमा चिरपरिचित प्रतिस्पर्धी शिवसताक्षी फुटबल क्लबलाई टाइव्रेकरमा ५४ ले पराजित गर्दै डुँडामारीले उपाधि जित्यो । टोलीले ५० हजार नगद पुरस्कार थाप्यो । शिवसताक्षीले २५ हजार पायो । निर्धारित समय ११ को बराबरी भएपछि टाइव्रेकरबाट निर्णय लिइएको थियो । पहिलो हाफलगत्तै डुँडामारीका प्रितम लिम्बूले गोल गर्दै टोलीलाई अग्रता दिलाए । खेल सकिन केही समय बाँकी रहँदा शिवसताक्षीका रेजिन माझीले गोल फर्काउँदै खेल बराबरी गरे । स्थानीय तुर्केनी मैदानमा भएको प्रतियोगितामा म्यान अफ द म्याच विजेताका प्रितम लिम्बु भए । म्यान अफ द सिरिजको उपाधि सन्जित राईले जिते । गोलरक्षकमा विजेताका सञ्जिब लिम्बू, डिफेन्डरमा विजेताकै टेकेन मगर र मिडफिल्डरमा शिवसताक्षीका रोहन कार्की उत्कृष्ट रहे । विजेतालाई झापा जिल्ला खेलकुद विकास समितिका पूर्वअध्यक्ष शंकर थापालगायतले पुरस्कृत गरे ।"
वडा २ समूह विजेता,काठमाडौं (कास) टोखा नगरपालिका अन्तरवडा गजराज जोशी स्मृति कप फुटबलमा शुक्रबार वडा २ ले वडा ४ माथि ६० को जित रच्दै समूह बी मा पहिलो हुँदै सेमिफाइनल तय गरेको छ ।भूतखेल मैदानमा लिग चरणको अन्तिम खेलमा वडा ८ र १ ले ११ गोलको बराबरी खेल्यो । एक अंक जोडेपछि वडा ८ समूह बी को उपविजेता भएर सेमिफाइनल प्रवेश गर्यो । यसअघि नै समूह ए बाट वडा ३ र ६ क्रमशः विजेता र उपविजेता हँॅदै अन्तिम चारमा पुगिसकेका छन् । अब फाइनल पुग्नका लागि वडा ३ ले ८ विरुद्ध खेल्नेछ भने वडा २ ले वडा ६ को सामना गर्नेछ ।
बगरभाइ र सानो गौचरण फाइनलमा,मकवानपुर (कास) हेटौंडामा जारी छैटौं राष्ट्रिय भेट्रान्स कप फुटबल प्रतियोगिताको उपाधिलाई पोखरा र काठमाडौं भिड्ने भएका छन् ।हेटौंडा४ स्थित लोकतान्त्रिक मैदान (हुप्रचौर) मा जारी प्रतियोगिताको सेमिफाइनलमा बगरभाइ खलक पोखराले चाबहिल भेट्रान्सलाई १० र सानो गौचरणले आयोजक हेटौंडालाई २१ गोलले हराएर शनिबार हुने उपाधि भिडन्त पक्का गरे । सेमिफाइनलमा पोखराको तर्फबाट ३५ औं मिनेटमा मनोज गुरुङले गोल गरे । उनीे म्यान अफ द म्याच भए । अर्को सेमिफाइनलमा सानो गौचरणको जितमा १७ औं मिनेटमा प्रमोद पाठक र १९ औं मिनेटमा नरेश श्रेष्ठले गोल गरे । खेलको ४२ औं मिनेटमा हेटौंडाका जंगे बाले गोल फर्काए । विजेताले १ लाख १ हजार १ सय ११ र उपविजेताले नगद ५१ हजार १ सय ११ रुपैयाँ प्राप्त गर्नेछन् ।

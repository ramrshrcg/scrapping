शीर्षक,विवरण
भारतले रोकेन महाकालीमा एकतर्फी तटबन्ध,"भारतले महाकाली किनारमा पक्की तटबन्ध निर्माणका लागि फाउन्डेसन राख्ने क्रममा ऊर्जा, जलस्रोतसिँचाइ मन्त्रालयका सहसचिव मुरमहमद खाँको नेतृत्वको टोलीले यसबारे मन्त्रालयलाई जानकारी गराउन भनेको महाकाली नदी नियन्त्रण आयोजनाका निर्देशक शोभाकर पौडेलले बताए । उक्त टोलीले पनि मन्त्रालयलाई यसबारे जानकारी गराएको छ । मैले पनि लिखित रूपमै जानकारी गराएको छु । हामीले सिधै परराष्ट्र मन्त्रालयलाई रिपोर्टिङ गर्न नसकिने भए पनि मन्त्रालयबाट निरन्तर भइरहेको छ, पौडेलले भने, फिल्डमा काम द्रुत गतिमा भइरहेको छ । आयोजना र प्रशासन कार्यालय सम्बद्ध निकायलाई यसबारे जानकारी गराएको भए पनि काम रोकिएको छैन । आफूहरूले स्थानीयस्तरमा गरेको पहल र माथिल्लो तहबाट गरेको प्रयासको सार्थक परिणाम आउन नसकेको उनको भनाइ छ । भारतले अहिलेसम्म तटबन्धको फाउन्डेसनका लागि करिब ८० मिटर खनिसकेको छ र २० मिटरमा फाउन्डेसन राखेको छ । निर्माणस्थलमा सयौं कामदार लगाइएका छन् । डोजरले तटबन्धको जग खनिँदै छ । नदीले धार परिवर्तन गरेको भए पनि नेपाल र भारतको संयुक्त सीमा सर्वेक्षण टोलीले बिन्दु किटान गरिसकेकाले त्यही आधारमा संरचना बनाउनुपर्ने नेपाली अधिकारीहरूको भनाइ छ । उनीहरूका अनुसार संयुक्त सर्वेक्षण टोलीले निर्धारण गरेको बिन्दुलाई आधार मानेर दुवै क्षेत्रका अधिकारीको समन्वयमा सीमामा संरचना निर्माण गर्ने सहमति थियो । जोइन्ट स्टेयरिङ टेक्निकल कमिटीले निर्धारण गरेको सीमाका आधारमा सीमामा संरचना निर्माण हुनुपर्ने हो, यहाँ त त्यो हुन सकेको छैन, महाकाली नदी नियन्त्रण आयोजनाका एक कर्मचारीले भने, हाम्रो क्षेत्रतिर नदी किनारको धेरै भाग छाडेर संरचना निर्माण गरिएको छ । भारतले पनि त्यहीअनुसार संरचना बनाउनुपर्थ्यो । भारतले अहिलेकै ठाउँमा तटबन्ध बनाए नेपालपट्टिका संरचना क्षतिको जोखिम बढ्ने सम्भावना रहेको सेवानिवृत्त पूर्वसिनियर इन्जिनियर महेन्द्रप्रसाद बडूले बताए । भारतीय पक्षले महाकालीको बहाव परिवर्तन गर्ने ढंगले संरचना निर्माण गरिरहेको हो । तटबन्धसँगै बनाइने स्परले नदीको बहाव धकेल्ने र नेपालतर्फ जोखिम बढ्ने प्राविधिकहरूको भनाइ छ । भारतले बाँध निर्माण सुरु गरेको उक्त भूभाग २०७० सालको बाढी आउनुअघि महाकाली वारिको बगर क्षेत्र रहेको स्थानीय बताउँछन् । अहिले निर्माण भइरहेको ठाउँ नेपालको सार्वजनिक जमिन थियो । बाढीपछि नदी भने साविकको जिल्ला वन र भूसंरक्षण कार्यालयको भूभागबाट बगिरहेको उनीहरूको भनाइ छ ।"
अमेरिकामा फेरियो सत्ता,"यो लोकतन्त्रको उत्सव हो । यो इतिहास र आशाको दिन हो, उनले भने । आफ्नो कार्यकालमा जनचाहनाको सदैव कदर हुने बाइडेनले बताए । अमेरिकाले सामना गरिरहेको अभूतपूर्व चुनौती हटाउन सबै अमेरिकी एक हुनसमेत बाइडेनले आग्रह गरे । यसपटक बाहिरिँदै गरेका डोनाल्ड ट्रम्प र नयाँ राष्ट्रपति बाइडेनबीचको तिक्ततापूर्ण सम्बन्ध असाधारण बन्यो । चुनावी पराजय अस्वीकार गरेका ट्रम्प बाइडेनको शपथग्रहण समारोहमा उपस्थित भएनन् । यसअघि डेमोक्रेट राष्ट्रपति एन्ड्र्यु जनसनले सन् १८६९ मा नयाँ राष्ट्रपति युलिसेस एस ग्रान्टलाई स्वागत गरेका थिएनन् । ग्रान्टले जनसनलाई हटाउन समर्थन जनाएकाले त्यसलाई सामान्य ठानिएको थियो । बाइडेनले कार्यभार सम्हालेको पहिलो दिनमै निवर्तमान राष्ट्रपति ट्रम्पका केही निर्णय उल्ट्याउने बाइडेनको टोलीले जनाएको छ । बाइडेनले अमेरिका जलवायु परिवर्तनसम्बन्धी पेरिस सम्झौतामा पुनः फर्किने कार्यकारी आदेशमा हस्ताक्षर गर्ने जनाइएको छ । उनले मेक्सिकोसँग जोडिएको सीमा क्षेत्रमा पर्खाल लगाउने काम पनि रोक्ने भएका छन् । ट्रम्पले मुस्लिम देशहरूबाट अमेरिकामा यात्रा गर्न लगाएको प्रतिबन्ध फुकुवा गर्नुका साथै कोरोना भाइरसका कारण उत्पन्न संकटका बेला विद्यार्थीलाई गरेको निष्कासन तथा ऋण भुक्तानीसम्बन्धी निर्णयसमेत बाइडेनले परिवर्तन गर्ने सञ्चारमाध्यमहरूले जनाएका छन् । बाइडेनले निर्वाचनका बेला नै प्रतिबद्धता गरेकामध्ये केही महत्त्वपूर्ण मुद्दाको प्रक्रिया पहिलो दिनमै अघि बढाएका जनाइएको छ । उनको टोलीका अनुसार सय दिनभित्रै बृहत् आप्रवासी योजना पनि पेस गर्ने बताएका छन् । चुनावी अभियानका बेला बाइडेनले अघि सारेको आप्रवासी योजनाले अमेरिकामा रहेका लाखौं विदेशीले बिनाकागजात नागरिकता पाउने बाटो खुल्नेछ । बाइडेनले कोरोना राहत प्याकेजको भुक्तानी प्रक्रिया पनि अघि बढाउने बताइएको छ । युरोपेली संघ (ईयू) ले बाइडेनको कार्यकालको स्वागत गरेको छ । युरोपेली आयोगकी प्रमुख उर्सॅला भोन डर लियनले बाइडेनको कार्यकालको सुरुवातलाई लामो समयदेखि प्रतीक्षा गरिएको नयाँ बिहानीको संज्ञा दिएकी छन् । अमेरिका पहिलाको अवस्थामा फर्केको छ र हाम्रो पुरानो एवम् विश्वासिलो साझेदारसँग फेरि जोडिनका लागि युरोपेली संघ तयार छ, उनले भनिन् । उनले कोरोना भाइरसको महामारीविरुद्ध लड्न विश्वव्यापी साझेदारी आवश्यक रहेकामा जोड दिइन् । उनले जलवायु परिवर्तनसँग जुध्नका लागि गरिएको पेरिस सम्झौतामा फर्कने बाइडेनको निर्णयको प्रशंसा गरेकी छन् । जर्मनीका राष्ट्रपतिले पनि बाइडेनले पदभार सम्हाल्न लागेको खबरले ठूलो राहतको अनुभूति मिलेको जनाएको बीबीसीले उल्लेख गरेको छ । ट्रम्प प्रशासन पूर्ण रूपमा विस्थापित भएको छ । कर्मचारीका डेस्क खाली पारिएका छन् । कोठा सफा गरिएको छ । राजनीतिक नियुक्ति पाएका बाइडेन प्रशासनका सदस्यले राष्ट्रपतिको सहयोगीको भूमिका सम्हालेका छन् । ह्वाइटहाउसका पश्चिमतर्फका कार्यालयहरू खाली गरिएको छ । यो निकै पुरानो परम्परा पनि हो । बाइडेनले कार्यभार सम्हालेसँगै ट्रम्प प्रशासनका करिब ४ हजार कर्मचारी जागिरबाट बिदा भएका छन् । यी पदमा बाइडेनले कर्मचारी नियुक्त गर्नेछन् । त्यसका लागि महिनौं वा वर्ष दिनसम्म पनि लाग्नेछ ।"
खोप लगाए पनि स्वास्थ्य मापदण्ड पालना जरुरी,"थप खोप किन्ने तयारी स्वास्थ्यमन्त्री त्रिपाठीले भारत सरकारबाटै अनुदानबाहेक थप खोप किन्ने जनाएका छन् । अनुदानको खोप पर्याप्त छैन । थप खोप पारदर्शी प्रक्रिया अपनाएर खरिद गर्छौं, उनले भने । उनले खोप खरिदका लागि हाल आर्थिक जटिलता नरहेको समेत प्रस्ट पारेका छन् । भारत सरकारको स्वास्थ्य एवं परिवार कल्याण मन्त्रालय स्रोतका अनुसार नेपालले भारत सरकारको माध्यमबाट सिरम इन्स्टिच्युटबाट खोप किन्ने पहल गरिरहेको छ । कोभिसिल्ड खोपका लागि सिरमले भारत सरकारसँग लिने मूल्य नै आफूसँगसमेत लिनुपर्नेमा नेपालका तर्फबाट समन्वय गर्न अनुरोध गरिएको छ । विश्व स्वास्थ्य संगठनको मान्यता कहिले ?कोभिसिल्डले अन्तर्राष्ट्रियस्तरमा उपयोगका लागि विश्व स्वास्थ्य संगठन (डब्लूएचओ) बाट छिट्टै अनुमति पाउने सम्भावना देखिएको छ । डब्लूएचओका महानिर्देशक डा टेड्रोस एड्हानोम गेहब्रेयससले गत सोमबार पत्रकार सम्मेलनमा सिरम इन्स्टिच्युटले र्यापिड एसिसमेन्ट का लागि छिट्टै पूरा तथ्यांक उपलब्ध गराउने आशा गरेको बताएका छन् । यसैका आधारमा डब्लूएचओले अक्सफोर्ड विश्वविद्यालय र अस्ट्राजेनेकाले मिलेर बनाएको खोपले अन्तर्राष्ट्रियस्तरमा उपयोगको अनुमति पाउनेनपाउने निर्णय हुनेछ । बेलायतले यो खोपलाई गत २९ डिसेम्बरमा आपत्कालीन उपयोगको अनुमति दिएको थियो । यसपछि भारत, ब्राजिल, अर्जेन्टिना, अलसल्बाडोर, डोमिनिकन रिपब्लिक, मेक्सिको, मोरक्को, नेपाल, बंगलादेश, भुटान, पाकिस्तानलगायतले आपत्कालीन अनुमति प्रदान गरिसकेका छन् ।"
जसपाको मुलुकभर प्रदर्शन,"काठमाडौं (कास) प्रतिनिधिसभा पुनःस्थापनाको एजेन्डा लिएर आन्दोलित जनता समाजवादी पार्टी (जसपा) ले बुधबार मुलुकभर प्रदर्शन गरेको छ । पुस १७ मा प्रदर्शन गर्दै दोस्रो चरणको आन्दोलन घोषणा गरेको जसपाले वडा, पालिकास्तरदेखि मुख्य सहरहरूमा विरोध प्रदर्शन गर्दै प्रधानमन्त्री केपी शर्मा ओलीको असंवैधानिक कदमलाई नसच्चिएसम्म आन्दोलन जारी राख्ने जनाएको छ । केन्द्रीय कार्यकारिणी समितिका सदस्य केशव झाले एकदुई दिनभित्रै पार्टीले तेस्रो चरणको आन्दोलन घोषणा गर्ने बताए । जसपा नेताहरूले प्रतिनिधिसभा विघटनको कदमलाई प्रतिगमनको संज्ञा दिँदै अदालतबाट संविधानसम्मत फैसला आउनुपर्ने बताएका छन् ।"
केयू उपकुलपतिमा थापा,काठमाडौं (कास) काठमाडौं विश्वविद्यालय (केयू) को उपकुलपतिमा प्राध्यापक भोला थापा नियुक्त भएका छन् । शिक्षामन्त्री कृष्णगोपाल श्रेष्ठको अध्यक्षतामा गठित छनोट समितिको सिफारिसमा कुलपति तथा प्रधानमन्त्री केपी शर्मा ओलीले बुधबार थापालाई उपकुलपति नियुक्त गरेका हुन् ।केयू स्कुल अफ इन्जिनियरिङमा प्राध्यापनरत उनी ९ वर्ष त्यहाँ डिन रहिसकेका छन् । उनी पूर्वरजिस्ट्रार पनि हुन् । तत्कालीन उपकुलपति रामकण्ठ माकाजुको कार्यशैलीमा असन्तुष्टि जनाउँदै उनले २०७५ मा रजिस्ट्रारबाट राजीनामा दिएका थिए । छनोट समितिले आवेदन दिएका ४४ जनामध्येबाट थापासहित माकाजु र प्राध्यापक बालचन्द्र लुइँटेलको नाम सिफारिस गरेको थियो ।
बिनागल्ती डाक्टरमाथि कुटपिट कहिलेसम्म ?,"नौ दिन अगाडि बुटवलका ६२ वर्षीय बिरामी म कार्यरत त्रिवि शिक्षण अस्पतालको आईसीयू वार्डमा भर्ना हुन आए । बिरामीको हिस्ट्री राम्रोसँग थिएन । तीन वर्ष अगाडि क्षयरोग भएको रहेछ, बाथको औषधि पनि खाइरहनुभएको रहेछ । अस्पताल ल्याउँदा उहाँको अवस्था गम्भीर थियो । मैले हेर्दा बिरामीमा निमोनियाका कडा लक्षणहरू थिए । शरीरमा अक्सिजनको मात्रा निकै कम थियो । बिरामीलाई तुरुन्तै भेन्टिलेटरमा राखेर उपचार सुरु गर्यौं । निमोनियाको कारण पत्ता लगाउन हामीले सिटी स्क्यानदेखि विभिन्न टेस्टहरू गरिरहेका थियौं । कोरोनाको दुइटा रिपोर्ट भने नेगेटिभ थियो, त्यसैले ननकोभिड आईसीयूमा राखेर उपचार भइरहेको थियो । बर्डफ्लु संक्रमण (एनवानएचवान) फैलिने मौसम र वातावरण भएकाले हामीले बिरामीमा त्यही संक्रमणको शंका गर्यौं र टेकुको जनस्वास्थ्य प्रयोगशालामा परीक्षणका लागि नमुना पठायौं । बिरामीको अवस्था भने दिन प्रतिदिन बिग्रँदो थियो, परिवारलाई हामीले बिरामीको अवस्थाबारे जानकारी गराइरहेका थियौं । सुरुवाती दिनदेखि नै मैले बिरामीका आफन्तलाई जुनसुकै बेला जे पनि हुन सक्छ, ज्यान पनि जान सक्छ, तैपनि हामी प्रयास गर्छौं भनेर परामर्श गरिरहेको थिएँ, उहाँहरूले कुरा बुझिराखे जस्तो लाग्थ्यो । सोमबार नमुना परीक्षणको रिपोर्ट आयो । जनस्वास्थ्य प्रयोगशालाले बर्डफ्लु र कोरोना दुवै परीक्षण गरेको रहेछ । उहाँलाई कोरोना पोजिटिभ छ भनेर टेकुबाट फोन आयो । आईसीयूका अन्य बिरामीलाई संक्रमण सर्ने जोखिम भएपछि हामीले उहाँलाई कोभिड आईसीयुमा सार्यौं । आज (मंगलबार) बिरामीको अवस्था झन्झन् बिग्रिँदै गयो । अक्सिजनले काम गरेन, ब्लडप्रेसरको औषधि चलाइरहेका थियौं तर काम गरिरहेको थिएन । मिर्गौलाले पनि विस्तारै काम गर्न छाड्दै थियो । मुटुको धड्कन पनि कम हुँदै गयो, सीपीआर गर्यौं तर बिरामीको मृत्यु भयो । ११ बजेपछि आफन्तलाई बिरामीको मृत्यु घोषणा गर्यौं । बिरामीका आफन्तहरू रिपोर्ट लिएर मलाई भेट्न आउनुभयो, झोक्किएको मुडमा हुनुहुन्थ्यो । कोरोना नभएको बिरामीलाई त्यसै कोरोना भयो भनेर कोभिड वार्डमा सार्ने, त्यहींबाट संक्रमण सार्ने अनि बिरामी मार्ने ? भन्न थाल्नुभयो । मैले सम्झाउन खोजें तर उहाँहरूले सुन्न खोज्नुभएन । टेकुबाट ल्याएको रिपोर्ट देखाउनुभयो । रिपोर्टमा एनवानएचवान पीसीआर नेगेटिभ लेखेको थियो । कोरोनाको रिपोर्ट ल्याउनु भएको थिएन, मसँग पो माग्न थाल्नुभयो । उहाँहरूले पीसीआर नेगेटिभ लेखेको देख्नुभएछ तर अगाडि लेखेको एनवानएचवान पढ्नुभएनछ । हामीले शंका गरेको बर्डफ्लु संक्रमण नेगेटिभ तर हामी ढुक्क भएर बसेको कोरोना संक्रमण पोजिटिभ रहेछ । यही कुरा बुझाउन खोज्दै थिएँ । बिरामीका छोराले आवेशमा आएर मेरो पेटमा बेस्सरी लात्ती हानें, आईसीयूमा राखिएका औषधि फालिदिए । मेरो टिममा काम गर्ने मेडिकल अफिसर र स्वास्थ्यकर्मीले रोक्न खोजे । हातपात अझै बढ्ला भनेर म ड्युटी रुममा गएँ । शरीरमा धेरै चोट लाग्न पाएर तर आत्मसम्मानमा ठेस लागेको छ । मेरो केही गल्ती नहुँदा पनि बिरामी पक्षले कुटपिट गरे, चित्त दुखेको छ । बिरामी बचाउन नसक्दा कुटाइ खाने म पहिलो चिकित्सक होइन, यसअघि पनि ड्युटीमा खटिएका स्वास्थ्यकर्मी र चिकित्सकमाथि यस्तो गरिएका धेरै घटना छन् । उपचारमा चित्त नबुझे चिकित्सकमाथि हातपात गरिहाल्ने कुराले हामीलाई हतोत्साहित बनाएको छ । हिजो अरू स्वास्थ्यकर्मीले कुटाइ खाए, आज मैले खाएँ, भोलि अरूलाई पनि यस्तो हुन सक्छ । बिरामी पक्षलाई उपचारमा लापरबाही भएजस्तो लाग्छ भने कानुनी बाटो अपनाउन सकिन्छ, यसरी चिकित्सकमाथि कुटपिट गर्ने अभ्यास बन्द होस् । ममाथि भएको घटनाबारे मैले आफू कार्यरत संस्थामा गएर भनिसकें । यसको समाधान कसरी गर्ने उहाँहरूले गर्नुहोला । तर, बिरामी पक्षले आवेशमा आएर हामी चिकित्सकमाथि हातपात गर्ने गलत सिस्टमको अन्त्य गर्न सरकार अथवा सम्बन्धित निकायले के गरिरहेका छन् ?"
नेकपा विवादमा आयोग अनिर्णीत,"(काठमाडौं)  नेकपाको दुवै पक्षले पार्टीमा गरेको हेरफेरको विवरण अद्यावधिकका लागि दिएको निवेदनउपर आयोगले अझैसम्म केही निर्णय लिएको छैन । आयोगले पुस २३ मा दुवै पक्षलाई ७ दिनको समय दिएर थप स्पष्टताको माग गर्दै पत्र पठाएको थियो । प्रधानमन्त्री एवं पार्टी अध्यक्ष केपी शर्मा ओली तथा अर्का अध्यक्ष पुष्पकमल दाहाल र माधवकुमार नेपाल पक्षले पुस २९ मा आयोगलाई जवाफ पठाएका थिए । आयोगलाई पठाएको जवाफमा दुवै पक्षले आफ्नो समूहले बोलाएको केन्द्रीय कमिटी बैठक र त्यसले गरेका निर्णय वैधानिक रहेको दाबी गरेका छन् । दुवैले आफ्नो पक्षको निर्णयलाई आधिकारिक मान्न र त्यसैअनुसारको विवरण दल दर्ता किताबमा अद्यावधिक गरिदिन माग दाबी गरेका छन् । दुवै पक्षबाट जवाफ आएको साता नाघिसकेको छ तर आयोगले निर्णय दिएको छैन ।राजनीतिक दलसम्बन्धी ऐनको दफा ५१ मा दलको नाम, विधान, नियम, छाप, झन्डा वा चिह्नमा भएको परिवर्तन वा संशोधन, पदाधिकारीको हेरफेर र आयोगले तोकेबमोजिमका अन्य विषयको जानकारी आयोगलाई ३० दिनभित्र गराउनुपर्ने प्रावधान छ । दलबाट त्यस्तो जानकारी प्राप्त भएपछि आयोगले त्यस विषयमा आवश्यक अध्ययन र जाँचबुझ गर्दा त्यस्ता कामकारबाही संविधान, ऐन, नियम र दलको विधानबमोजिम गरेको पाइएमा परिवर्तन भएअनुसारको विवरण दल दर्ता किताबमा अद्यावधिक गर्नुपर्ने ऐनको दफा ५१ उपदफा (२) र (३) मा व्यवस्था छ । नेकपाको दुवै पक्षले दलको आधिकारिकतासम्बन्धी मागदाबीमा प्रवेश नगरेर पार्टीमा गरिएको हेरफेर अद्यावधिक गरिदिन आयोगमाथि दबाब बढाएका छन् । विभाजित अवस्थामा अलगअलग ढंगले अभिलेख अद्यावधिक गर्नका लागि आएको विवरणलाई दल दर्ता किताबमा अद्यावधिक गर्न आयोगलाई चुनौतीपूर्ण भएको छ । विवादित अवस्थामा एउटै पार्टीका दुई पक्षबाट पार्टीमा गरिएको हेरफेरको विवरण अद्यावधिक गर्न आयोगमा मागदाबी गरिएको पहिलो भएको अधिकारीहरू बताउँछन् । दलमा सामान्य अवस्था रहेको र बैठकले निर्णय गरेको हेरफेरलाई अद्यावधिक गर्नका लागि दफा ५१ को व्यवस्था छ, आयोगका एक अधिकारीले भने, दलभित्रको विवादका लागि ऐनले अर्कै व्यवस्था गरेको छ तर उहाँहरू त्यसमा प्रवेश नै गर्न चाहनुभएको छैन ।पुस ५ मा प्रतिनिधिसभा विघटन भएयता ओली तथा दाहालनेपाल पक्षले आयोगमा एकले अर्कालाई कारबाहीका पत्राचारहरू गरेका छन् । दुवै पक्षले आयोगमा पठाएका विवरण उनीहरूले पठाएका कागजातहरूकै आधारमा दल दर्ता किताबमा अद्यावधिक गर्न नसकिने निर्णय आयोगले पुस २३ मा गरेको थियो । प्रमुख निर्वाचन आयुक्त दिनेशकुमार थपलियाले नेकपाको दुवै पक्षबाट आएका जवाफको अध्ययन र जाँचबुझ भइरहेको बताए । उहाँहरूले पार्टीमा हेरफेर गरेर अद्यावधिक गर्न दिनुभएको जानकारी संविधान, ऐन, नियम र दलको विधानबमोजिम भएनभएको विषयको अध्ययन भइरहेको छ, उनले भने, यथाशक्य छिटो त्यसबारे निर्णय लिइने छ । आयोग स्रोतका अनुसार दुवै पक्षले पठाएको जवाफलाई कानुन तथा राजनीतिक दल महाशाखाका कर्मचारीहरूले अध्ययन गरिरहेका छन् । महाशाखाले आयोगसमक्ष आफ्नो रायसहितको प्रतिवेदन बुझाइसकेको छैन । पुस २३ मा दुवै पक्षलाई पत्र लेख्ने निर्णय गरेयता नेकपाकै विषयमा केन्द्रित भएर आयोग पदाधिकारीको बैठकसमेत बसेको छैन ।"
'विश्वास पाएको प्रधानमन्त्रीले विघटन गर्न सक्छ ?,"काठमाडौं (कास) कानुन व्यवसायीहरूले विश्वासको मत पाएको प्रधानमन्त्रीले संविधानको धारा ७६(७) अनुसार प्रनिनिधिसभा विघटन गर्नै नसक्ने तर्क पेस गरेका छन् । उनीहरूले विघटनको सुविधा अधिकारका रूपमा नभई प्रतिनिधिसभाले प्रधानमन्त्री निर्वाचित गर्न नसकेको अवस्थामा ताजा जनादेशको विकल्पका रूपमा संविधानमा राखिएको बताए । सर्वोच्च अदालतमा बुधबार बहसका क्रममा वरिष्ठ अधिवक्ता चन्द्रकान्त ज्ञवालीले प्रतिनिधिसभाबाट विश्वासको मत पाएको जुनसुकै प्रधानमन्त्रीलाई विघटनको सुविधा नभएको बताए । हाम्रो संविधानमा सर्तात्मक विघटनको व्यवस्था भएको हो, उनले भने, एकै दलको बहुमतको वा दुई दलको संयुक्त सरकारको प्रधानमन्त्रीलाई विघटनको अधिकार छैन । केपी शर्मा ओली संविधानको धारा ७६(२) अनुसार तत्कालीन नेकपा एमाले र माओवादी केन्द्रको संयुक्त सरकारका प्रधानमन्त्री ह्न् ु। दुवै दलको एकीकरण भएपछि त्यो हैसियत एउटै दलको बहुमतको प्रधानमन्त्रीका रूपमा रूपान्तरित भएको सरकारी पक्षको दाबी छ । प्रधानमन्त्रीविरुद्ध अविश्वास प्रस्ताव प्रतिनिधिसभामा पेस नभएकाले विघटनको मितिसम्म उनी विश्वासको मत प्राप्त प्रधानमन्त्री थिए ।विघटनको विपक्षमा रहेका कानुन व्यवसायीहरूको दाबीअनुसार प्रधानमन्त्रीले विघटन गर्ने सर्त पूरा गर्न उनी प्रतिनिधिसभाबाट अविश्वस्त भएको (विश्वासको मत नपाएको) र अर्को प्रधानमन्त्री नियुक्त हुने सम्भावना नभएको अवस्था हुनुपर्छ । वैकल्पिक सरकार गठनको सम्भावना रहँदासम्म विघटनको अवस्थामा पुग्न सम्भव हुँदैन । बहसकै बीचमा प्रधानन्यायाधीश चोलेन्द्रशमशेर जबराले प्रश्न गरेका थिए, अल्पमतको सरकार बन्ने अवस्था आए र दुईवटा दलले बराबर मत पाएको भए के हुन्छ ? वरिष्ठ अधिवक्ता ज्ञवालीले विघटनको व्यवस्था प्रधानमन्त्रीको विशेषाधिकार नभई पटकपटकको प्रयासमा पनि प्रधानमन्त्री चुन्न नसक्ने गतिरोध हटाएर ताजा जनादेशका लागि जाने विकल्पका रूपमा अर्थ लगाए । उनका अनुसार विशेषाधिकार हुन्थ्यो भने बहुमत र संयुक्त सरकारको नेतृत्व गर्ने प्रधानमन्त्रीले नपाएको त्यो अधिकार विश्वासको मत पाउन नसकेको अर्को निरीह प्रधानमन्त्रीले उपभोग गर्न सक्ने थिएन । विशेषाधिकार हो भन्ने देखिँदैन, उनले भने, पहिलो र दोस्रो संविधानसभाका दस्ताबेजहरू हेर्दा पनि त्यो देखिन्छ ।वरिष्ठ अधिवक्ता कृष्णप्रसाद भण्डारीले प्रधानमन्त्रीले सनकका भरमा जनप्रतिनिधिहरूको हक हनन गर्न नसक्ने तर्क गरे । जनताले आफ्ना प्रतिनिधिहरूलाई वारेसका रूपमा पठाएको उल्लेख गर्दै उनले संविधानमा नै व्यवस्था नभएको अधिकार प्रयोग गरेर जनप्रतिनिधिहरूको हक खोज्न नमिल्ने बताए । दलभित्रको झगडाको झोक प्रधानमन्त्रीले प्रतिनिधिसभामाथि पोखेको उनको तर्क थियो । अर्का रिट निवेदक एवं अधिवक्ता कञ्चनकृष्ण न्यौपानेले प्रधानमन्त्रीले प्रतिनिधिसभा विघटनको निर्णय अदालतले उल्ट्याउन सक्दैन भनेर सार्वजनिक अभिव्यक्ति दिई विचाराधीन मुद्दामा प्रभावित पार्न खोजेको भन्दै इजलासको ध्यानाकर्षण गराए । कुन इजलासले मुद्दाको सुनुवाइ गर्ने भनेर प्रधानमन्त्रीले भाषण गर्दै अदालतलाई प्रभावित पार्ने हो र ? उनले भने । न्यायाधीश अनिल सिन्हाले त्यो अभिव्यक्तिबाट तपाईं प्रभावित हुनुहुन्छ र ? भनी प्रतिप्रश्न गरे । अधिवक्ता न्यौपानेले आफू प्रभावित नहुने जवाफ दिए । प्रतिउत्तरमा सिन्हाले भने, तपाईं प्रभावित हुनुहुन्न भने इजलास पनि प्रभावित हुने कुरै भएन । प्रधानमन्त्रीले संविधानमै अधिकार नभएको अवस्थामा प्रतिनिधिसभा विघटन गरेको भन्दै त्यो कदमलाई अदालतले सदर गरे जोकोही प्रधानमन्त्रीले विघटनको निर्णय गर्ने तर्क गर्दै त्यसले राजनीतिक अस्थिरता निम्त्याउने बताए । मंगलबारदेखि नै बहसको समयमा हस्तक्षेप थालेको इजलासले बुधबार पुराना तर्क र धारणा दोहोरिए बहस टुंग्याउन रुलिङ गरेको थियो । अधिवक्ता न्यौपानेले छिटो मुद्दा टुंगिनुपर्छ भनेपछि न्यायाधीश अनिल सिन्हा र सपना प्रधान मल्लले न्याय निरूपणको अवधि कानुन व्यवसायीहरूको हातमा रहेको भन्दै ध्यानाकर्षण गराए । त्यो त तपाईंहरूको हातमा छ, न्यायाधीश मल्लले भनिन्, तपाईंहरूले छिटो बहस सके पो हामीले पनि छिटो टुंग्याउने हो ।"
नोबेल मेडिकलद्वारा साढे ५ लाख बढी असुली,"(विराटनगर)  विराटनगरको नोबेल मेडिकल कलेजले विद्यार्थीसँग चिकित्सा शिक्षा आयोगले तोकेभन्दा साढे पाँच लाख रुपैयाँ बढी शुल्क लिएको पाइएको छ । आयोगले पाँच वर्षीय एमबीबीएस कोर्स पूरा गर्दा प्रतिविद्यार्थी ४२ लाख ४५ हजार रुपैयाँ शुल्क तोकेको छ । तर नोबेलले १२ औं ब्याचका प्रतिविद्यार्थीसँग ५ लाख ४५ हजार थप शुल्क जोडेर ४७ लाख ९० हजार रुपैयाँ असुलेको पाइएको हो । नोबेललाई हरेक वर्ष एमबीबीएसका सय जना विद्यार्थी भर्ना गर्न पाउने कोटा छ । त्यसमध्ये १० प्रतिशतलाई सरकारी छात्रवृत्तिमा पढाउनुपर्छ । बाँकी ९० जना नेपाली र भारतीय विद्यार्थी भर्ना हुँदै आएका छन् । कलेज स्रोतका अनुसार विदेशी विद्यार्थीसँग कलेजले प्रतिविद्यार्थी भारु ५५ लाख रुपैयाँ शुल्क लिँदै आएको छ । कलेजमा आर्थिक वर्ष २०७४७५ मा ३७ र २०७५७६ मा ४१ जना नेपाली विद्यार्थी भर्ना भएका थिए । उनीहरू सबैसँग कलेजले जनही ४७ लाख ९० हजार रुपैयाँ शुल्क लिएको छ । त्यसबाहेक सबै विद्यार्थी भारतीय हुन् ।यसबाहेक पनि कलेजले पाँच वर्षमा विभिन्न शीर्षकमा प्रतिविद्यार्थी १३ लाखसम्म अतिरिक्त शुल्क लिँदै आएको विद्यार्थीको गुनासो छ । विद्यार्थीका अनुसार कलेजले होस्टलबापत ५ लाख, आन्तरिक शुल्क एक पटकको एक लाख, इन्टर्नसिप वार्षिक २ लाख ४० हजार र कुल शुल्कको १० प्रतिशत शिक्षा कर शुल्क लिँदै आएको छ । कलेजले अनिवार्य रूपमा होस्टल बस्नुपर्ने बाध्यकारी नियम बनाएको विद्यार्थीको भनाइ छ । अधिकांश विद्यार्थीले होस्टलमा नबसे पनि मासिक होस्टल शुल्कबापत १० हजार रुपैयाँ बुझाउँदै आएका छन् ।आयोगले तोकेभन्दा बढी लिएको रकम फिर्ता गर्न गत मंसिर १९ मा कलेजलाई निर्देशन दिएको थियो । तर कलेजले अहिलेसम्म फिर्ता गरेको छैन । उल्टै तोकेको शुल्क तिर्न ढिलाइ गर्ने विद्यार्थीलाई कलेज प्रशासनले दैनिक दुई हजार रुपैयाँ जरिवाना गर्ने चेतावनी दिएको छ । मोरङका प्रमुख जिल्ला अधिकारी कोषहरि निरौलाले आयोगको पत्रअनुसार तोकेको शुल्क मात्र लिन कलेजलाई पत्राचार गरिएको बताए । आयोगले तोकेभन्दा बढी शुल्क लिएको पाइए कलेजलाई कारबाही गरिने उनको भनाइ छ । यस विषयमा अस्पतालका निर्देशक नारायण दाहालले कुनै प्रतिक्रिया जनाएनन् । उनले भने, यसबारे सबै कुरा सञ्चालकलाई सोधौं, म अनभिज्ञ छु ।"
सुदूरपश्चिममा एन्टिजेन परीक्षण,"धनगढी (कास) कोरोना संक्रमण दर पत्ता लगाउन सुदूरपश्चिम प्रदेश सरकारले चार जिल्लामा एन्टिजेन विधिबाट परीक्षण सुरु गरेको छ । प्रदेशको सामाजिक विकास मन्त्रालयका स्वास्थ्य महाशाखा प्रमुख नरेन्द्र कार्कीले कैलाली, कञ्चनपुर, डोटी र अछामका हटस्पट मानिएका गाउँ र वडामा एन्टिजेन परीक्षण सुरु गरिएको बताए । समुदाय स्तरमा कोरोना संक्रमणको अवस्था आकलन गर्न यसले सघाउ पुग्छ, उनले भने । स्थानीय तहका प्रयोगशाला प्राविधिकलाई तालिम र किट उपलब्ध गराएर परीक्षण थालिएको उनले बताए । यसअघि कोरोना संक्रमण दर उच्च देखिए पनि अहिले घटेको उनको दाबी छ । विश्वभर संक्रमण दर घटेको प्रभाव हामीमा पनि परेको हुन सक्छ तर जोखिम घटेको छैन, उनले भने, सतर्कता र सावधानी बढाउन जरुरी छ । प्रदेश स्वास्थ्य निर्देशक डा गुणराज अवस्थीले एन्टिजेन विधिबाट एक घण्टामै परीक्षण रिपोर्ट आउने र अभियान सञ्चालन गरिएका सबै क्षेत्रको संक्रमण दर थाहा पाउन १० दिन लाग्ने बताए । स्वास्थ्य कार्यालय प्रमुख ललित धामीले कैलालीका १३ वटै स्थानीय तहमा एन्टिजेन परीक्षण सुरु भइसकेको जानकारी दिए । प्रदेश स्वास्थ्य निर्देशनालयका अनुसार अहिले सुदूरपश्चिमका चारवटा प्रयोगशालामा दिनमा बढीमा २ सय जनासम्मको पीसीआर परीक्षण भइरहेको छ, जसमध्ये औसत १०१५ जनामा संक्रमण देखिने गरेको छ । प्रदेशमा हालसम्म १३ हजार ८ सय ९६ जनामा संक्रमण पुष्टि भएको छ । तीमध्ये मृत्यु हुनेको सख्या ५५ छ । मंगलबारसम्म १ हजार ५ सय १२ जना सक्रिय संक्रमित छन् ।"
आयोगको अध्यक्ष भन्दै १५ लाख ठगी,"काठमाडौं (कास) राष्ट्रिय मानवअधिकार आयोगको अध्यक्ष भन्दै सर्वसाधारणबाट रकम असुली गरेको आरोपमा प्रहरीले संखुवासभाका ६० वर्षीय तुलसी थापालाई पक्राउ गरेको छ । संखुवासभा पाँचखपन५ खमारे घर भई चाबहिल बस्दै आएका थापालाई महानगरीय अपराध महाशाखाको टोलीले दरबारमार्गबाट पक्राउ गरेको हो । थापाले आफू मानवअधिकार आयोगको अध्यक्ष भएको र अमेरिकामा हुने कार्यक्रममा जाँदा ५ वर्षको मल्टिपल भिसा लगाइदिने प्रलोभन देखाएर एक युवाबाट १५ लाख रुपैयाँ असुलेका थिए । भिसा नलागेपछि ती युवाले महाशाखामा थापाविरुद्ध उजुरी दिएका थिए । थापालाई ठगीको कसुरमा कारबाही गर्न महाशाखाले महानगरीय प्रहरी परिसर काठमाडौंको जिम्मा लगाएको छ । महाशाखाका एक अधिकारीका अनुसार थापाले आफूलाई यसअघि पनि मानवअधिकार अभियन्ता, उपभोक्ता अधिकारवादीलगायत परिचय देखाएर दलाली र बिचौलियाको काम गर्ने गरेका थिए ।"
खैरो हेरोइनसहित ९ जना पक्राउ,"काठमाडौं (कास) प्रहरीको लागूऔषध नियन्त्रण ब्युरोले खैरो हेरोइन र लागूऔषधको तौल नाप्ने मेसिनसहित ९ जनालाई पक्राउ गरेको छ । ब्युरोले विभिन्न स्थानबाट ५ सय ३६ ग्राम खैरो हेरोइन, ७ दशमलव ५ ग्राम एम्फेटामाइन, लागूऔषध तौल गर्ने दुइटा मेसिन, नगद ६ लाख ७१ हजार ५ सय रुपैयाँ, ६ हजार १ सय अमेरिकन डलर र तीन वटा मोटरसाइकल र स्कुटरसहित ९ जनालाई पक्राउ गरेको हो । पक्राउ पर्नेहरूमा काठमाडौं तारकेश्वर१० मनमैजु बस्ने इलामका सन्दीप राई, दीपक राई, केसाङ योल्मु, सोनाम कागते, स्वयम्भू बस्ने मनाङका टासी सन्डुप गुरुङ, पाँचथरका भीमप्रसाद लोवा, झापाका दिनेश कुमाल, सन्तोष सापकोटा र राजेश श्रेष्ठ छन् ।"
कलंकी मालपोतका दुई कर्मचारी पक्राउ,काठमाडौं (कास) कागजात किर्ते गरी एउटाको जग्गा अर्कैलाई बिक्री गरेर ७२ लाख रुपैयाँ ठगी गरेको आरोपमा मालपोत कार्यालय कलंकीका दुई कर्मचारी पक्राउ परेका छन् । प्रहरीले शाखा अधिकृत टोखा४ बस्ने दीपक दाहाल र नासु नुवाकोट ककनी८ का नारायण श्रेष्ठलाई पक्राउ गरेको हो । दुवै कर्मचारीले मीना खड्काको नामको साविक थानकोट५ को १ रोपनी ४ आना जग्गालाई खड्का बेल्जियम रहेको बेलामा नक्कली मीना खड्का बनी नक्कली जग्गाधनी पुर्जा र नागरिकता देखाई जग्गा बिक्री गरेको आरोप छ । उक्त जग्गा कर्मचारी र बिचौलियाको मिलेमतोमा ७२ लाखमा बिक्री गरेको पनि खुलेको प्रहरीले जनाएको छ ।
व्यवस्था बचाउन पुनःस्थापना हुनुपर्छ,"काठमाडौं (कास) कांग्रेस सभापति शेरबहादुर देउवा निर्वाचनतिर ढल्किइरहेका बेला अर्का नेता कृष्णप्रसाद सिटौलाले भने त्यस्तो बाटो आत्मघाती हुने बताएका छन् । संविधानसभाको संविधान मस्यौदा समितिका संयोजकसमेत रहेका सिटौलाले प्रधानमन्त्री केपी ओलीको प्रतिनिधिसभा विघटन गर्ने असंवैधानिक कदमलाई अदालतले सदर गरे देशको राजनीतिक व्यवस्थामै संकट आउने बताएका छन् । राजनीतिक स्थिरता, व्यवस्था र संविधान रक्षाका लागि प्रतिनिधिसभा पुनःस्थापना मात्रै विकल्प भएको बताउँदै उनले त्यसतर्फ संवैधानिक इजलासमा रहेका न्यायाधीशहरूको ध्यानाकर्षणसमेत गराएका छन् ।पार्टीभित्रै निर्वाचन कि प्रतिनिधिसभा पुनःस्थापना भन्नेमा एक मत बन्न नसकिरहेका बेला सिटौलाले नेताहरूलाई तत्कालै प्रधानमन्त्री, मन्त्री र सांसद बन्ने महत्त्वाकांक्षा त्याग्नसमेत आग्रह गरे । प्रतिनिधिसभा विघटन गर्ने प्रधानमन्त्रीको कदम असंवैधानिक मात्रै होइन, अनधिकृतसमेत हो, यसैलाई अदालतले सदर गर्ला भन्ने मैले ठानेको छैन, सदर भयो भने देशको राजनीतिक व्यवस्था नै दुर्घटनातिर उन्मुख हुने मैले देखेको छु, सोमबार कान्तिपुरसँगको कुराकानीमा सिटौलाले भने, यतिबेला अदालतले आफ्नो क्षमता प्रदर्शन गर्नुपर्छ । संविधानमा नभएको अधिकार प्रयोग गर्नेलाई अदालतले रोक्नैपर्छ । अदालतले रोक्न सकेन भने अन्य संवैधानिक निकायलाई प्रधानमन्त्रीले कसरी प्रयोग गर्लान् ? अदालतलाई नै प्रधानमन्त्रीले प्रयोग गर्न थालेको सन्देश जनतामा पर्यो भने भोलिका दिनमा निर्वाचन आयोग, अख्तियारलाई पनि प्रयोग गर्छन् । त्यसपछिको दृश्य डरलाग्दो हुने देख्छु । अहिले प्रधानमन्त्री ओलीले के गर्नुभयो भन्दा पनि भोलिका प्रधानमन्त्री तानाशाह बन्ने दिन आउँछ ।लामो छलफल, व्याख्या र सुझबुझपछि स्थिर शासन व्यवस्थाका निम्ति प्रतिनिधिसभा विघटन गर्ने प्रधानमन्त्रीको विशेषाधिकार कटौती गरिएको स्मरणसमेत उनले गरे । हुँदै नभएको बाटोबाट प्रतिनिधिसभा विघटन गर्ने प्रधानमन्त्रीको कदम असंवैधानिक मात्रै होइन, अनधिकृत पनि हो, बहुमतको प्रधानमन्त्रीलाई प्रतिनिधिसभा विघटन गर्ने अधिकार संविधानमा छँदै छैन, उनले थपे, संविधान रचना गर्दाकै बखत अदालत स्वतन्त्र, निष्पक्ष र प्रभावकारी हुने मान्यता राखिएको छ । अदालतले त्यो क्षमता अहिले प्रदर्शन गर्नुपर्छ । प्रधानमन्त्रीले गर्ने संविधानविपरीतका जुनसुकै गतिविधिलाई रोक्न सक्नुपर्छ ।संविधान निर्माणका बखत अदालतलाई संसद्मातहत राख्न भएका प्रयासबारे पनि सिटौलाले मुख खुले । संविधान मस्यौदा तयार पार्ने बेलामा अदालतलाई संसद्ले अनुगमन गर्न सक्ने प्रस्ताव आएको थियो, बाबुराम भट्टराईले नेतृत्व गरेको राजनीतिक विवाद समाधान समितिले त्यस्तो प्रस्ताव मस्यौदा समितिमा पठाएको थियो । त्यही प्रस्तावअनुसार रचना गर्न सकिन्न भनें । त्यसपछि मैले नै प्रधानन्यायधीशसहितका वरिष्ठ न्यायाधीशहरूलाई बोलाएर छलफल थाले । न्यायाधीशहरूको सुझावअनुसार नै स्वतन्त्र, निष्पक्ष र प्रभावकारी न्यायपालिकाको मान्यता संविधानमा राखियो, अदालतले प्रतिपादन गर्ने सिद्धान्त परस्पर बाझिएला भनेर संघीय अदालतको प्रस्तावसमेत हटाइयो, सिटौलाले भने, अदालतलाई बचाउन संविधानसभामा जसरी भूमिका निर्वाह भएको थियो, अहिले अदालतले संविधानलाई बचाउन त्यस्तै अवसर पाएको छ । अदालतले प्रतिननिधिसभा विघटनको असंवैधानिक कदम रोक्ने विश्वास र क्षमता आर्जन गर्नुपर्छ ।संविधानमा एक पटक प्रधानमन्त्री बनेपछि दुई वर्षसम्म अविश्वासको प्रस्ताव दर्ता गर्न नमिल्ने व्यवस्था छ । तर, गठबन्धनमा सामेल दल अलग भएमा वा पार्टी विभाजित बनेको अवस्थामा प्रधानमन्त्रीले विश्वासको मत लिनुपर्छ । अहिलेको असंवैधानिक कदमलाई सदर गरेर गलत नजिर बसालेमा भोलिका प्रधानमन्त्रीले विश्वासको मत लिन बाटो बन्द गरेर संसद् विघटनको हतियार चलाउने सिटौलाले बताए । अविश्वासको प्रस्ताव आउने जस्तो भयो, विश्वासको मत लिनुपर्ने भयो वा आफ्नो पार्टीमा कचपच र चर्को आलोचना भयो भने पनि संसद्लाई अर्को प्रधानमन्त्री छान्ने अधिकार दिइन्न । संसद् नै भत्काउने काम हुन्छ, जसरी ओलीले आफ्नो पार्टीको कचेडामा प्रतिनिधिसभा विघटन गरे, भोलिका प्रधानमन्त्रीले त्यसरी नै आक्रोश पोख्न सक्छन्, यसले नेपाललाई भयानक राजनीतिक अस्थिरतातर्फ लैजान्छ, उनले भने, संविधानबाट प्राप्त सबै उपलब्धि दुर्घटनाग्रस्त हुन सक्छ । यस्तो खतराबाट बचाउन संवैधानिक इजलासमा रहेका न्यायाधीशहरूलाई विनम्रतापूर्वक संविधानसम्मत निर्णय लिन आग्रह गर्छु, संविधान विघटनलाई सदर नगरियोस् । न्यायाधीशहरूले स्वतन्त्र, निष्पक्ष ढंगले निर्णय दिनुहुन्छ भन्ने मलाई विश्वास छ ।छिमेकी भारतको एकता जोगाउन जसरी न्यायालय सक्षम बनेको छ, त्यस्तै क्षमता नेपालको न्यायालयले देखाउनुपर्ने सिटौलाको भनाइ छ । भारतको एकता बचाउन राजनीतिक दलको भन्दा पनि न्यायालयको भूमिका बढी छ भनेर आजपर्यन्त विधिशास्त्री, कानुनवेत्ता र राजनीतिकशास्त्रीले समेत भन्दै आएका छन्, उनले थपे, हाम्रो न्यायपालिकालाई पनि जनताको आस्था जगाउने यो ठूलो अवसर छ । जनताको अधिकार, लोकतन्त्र, शासनपद्धति बचाउन न्यायपालिका दृढ भएर उभिनसक्नुपर्छ । सरकारको चिथोमिचो सहने होइन, रोक्न सक्नुपर्छ, सिटौलाले भने, प्रधानमन्त्रीले संविधानमाथि अतिक्रमण गरेका बेला रोक्नपर्छ । संसद्ले संविधानविपरीत कानुन बनाउँदा पनि अदालतले रोक्नुपर्छ । यसो भन्दै गर्दा आफ्नै पार्टीको नेतृत्व किन चुनावमा जानुपर्छ भनिराख्नुभएको छ त भन्ने प्रश्नमा सिटौलाले थपे, कतिपय नेताहरूलाई चुनाव भनेपछि चुनावमा गइहालिन्छ । सांसद भइहालिन्छ । प्रधानमन्त्री र मन्त्री भइहालिन्छ भन्ने महत्त्वाकांक्षा जागेको छ तर हामीले यतिबेला सिद्धान्त र नीतिको पक्षमा उभिनुपर्छ । संविधान कांग्रेसकै नेतृत्वमा जारी भयो । त्यसको स्वामित्व लिँदै जोगाउने दायित्व पनि हामीले नेतृत्व लिनुपर्छ । असंवैधानिक र अलोकतान्त्रिक कदमलाई सदर नगर भनेर हामीले बोल्नुपर्छ । उनले पार्टीले प्रधानमन्त्रीको कदमलाई असंवैधानिक र अलोकतान्त्रिक भन्नुको अर्थ त्यसलाई सच्याउनु नै रहेको बताए । अदालतको मर्यादाका लागि मात्रै हामीले पुनःस्थापना शब्द उल्लेख नगरेको हो, उनले भने, असंवैधानिक कदमविरुद्ध हाम्रो विरोध पनि संविधानलाई लिकमा ल्याउनकै लागि हो । प्रतिनिधिसभा पुनःस्थापनाकै लागि हो ।"
कहाँबाट आयो ३२०० मिटर उचाइमा पाटेबाघ ?,"(छिन्टापु, इलाम)  इलामको करिब ३ हजार २ सय मिटर उचाइको छिन्टापु वन क्षेत्रमा स्वचालित क्यामेरा जडान गर्दा पाँचथरका संरक्षणकर्मी जीवन राईले पाटेबाघ कैद होला भन्ने रत्तिभर सोचेका थिएनन् । त्यही बाघ हेर्न कैयौंपटक चितवन र बर्दिया निकुञ्ज धाएको थिएँ । यहीँ मैले ३ हजार १ सय ६५ मिटर उचाइमा राखेको क्यामेरामै पो बाघ कैद भएछ, हाब्रे (रेडपान्डा) संरक्षणमा सक्रिय राईले सुनाए ।तस्बिरहरू केलाउँदै जाँदा बाघ देखेर राई चकित भएका थिए । हो कि होइन भनेर स्पष्ट हुन कैयौंपटक गुगल सर्च गरे । बाघका तस्बिरहरूसँग जुधाएर हेरे । अन्ततः बाघै प्रमाणित भयो । तस्बिर कैद भएको बाघ अलि बूढो देखिन्छ । गुराँसको रूखमा जमिनबाट तीन मिटर उचाइमा राखिएको स्वचालित क्यामेराले दुईपटक बाघ कैद गरेको रहेछ, राईले कान्तिपुरसित भने, तर कहाँबाट यो उचाइमा पाटेबाघ आयो भन्ने यकिन हुन सकेको छैन । राईले भनेजस्तै यो अनुसन्धानको विषय हो । इलाम र पाँचथरको सीमामा पर्ने गुराँस, खस्रु, बान्टे र निगालोको वन क्षेत्रमा ३ वटा हाब्रेको घाँटीमा रेडियो कलर बाँधिएको छ । तिनै हाब्रेको अनुगमन गर्न र अन्य वन्यजन्तुको आउजाउ कस्तो छ भनेर हेर्न स्वचालित क्यामेरा राखिएको थियो । पाटेबाघ कैद भएको क्षेत्रको दायाँतिर पाँचथरको फिदिम१३ पर्छ भने बायाँतिर इलामको सन्दकपुर२ पर्छ । जैविक विधिताले युक्त छिन्टापु भने इलाममा पर्छ । गाउँपालिकाले यो क्षेत्रलाई पर्यटकीय गन्तव्यका रूपमा समेत विस्तार गरिरहेको छ । छिन्टापु क्षेत्र हाब्रेका लागि प्रख्यात मानिन्छ । यो क्षेत्रमा सांस्कृतिक महत्त्व बोकेका तालसमेत छन् । पानीको राम्रो स्रोत भएकाले वन्यजन्तुको राम्रो बासस्थल बनेको संरक्षणकर्मी बताउँछन् । पाँचथर, इलाम र ताप्लेजुङमा फैलिएको कञ्चनजंघा भूपरिधि (केएल) मा जीपीएस कलर बाँधिएका १० वटा हाब्रे अनुगमन गर्न वन तथा भूसंरक्षण विभाग र रेडपान्डा नेटवर्क (आरपीएन) ले २० वटा स्वचालित क्यामेरा राखेका थिए । तीमध्ये एउटा क्यामेराले कात्तिक २८ र मंसिर ६ गते बाघको तस्बिर कैद गरेको थियो । बाघ तस्बिर कैद भएको छिन्टापु वन क्षेत्रमा हिउँदमा हिउँ पर्छ । वनक्षेत्र भित्रैबाट सडकसमेत खनिएको छ । बाघ कैद भएको वन क्षेत्रभन्दा केही तल इलाम र पाँचथरको सीमावर्ती क्षेत्र गोरुवाले भन्ज्याङ (२,९०० मिटर) छ । गोरुवालेमै पनि गत वर्ष मंसिरदेखि हिउँ परेको थियो । माघसम्म त ७८ पटक हिउँ परेको थियो, स्थानीय गणेश जबेगुले भने । गोरुवालेमा १० वर्षदेखि बस्दै आएका मोहन राईका अनुसार यो वर्ष चाहिँ अहिलेसम्म छिन्टापु, गोरुवाले र सन्दकपुर कतै पनि हिउँ परेको छैन । छिन्टापु वन क्षेत्रमा यो वर्ष बाघ कैद भए पनि गोरुवालेमा बस्दै आएका स्थानीय भने पहिले पनि यस क्षेत्रमा बाघ हिँडडुल गर्ने गरेको सुनाउँछन् । गाईका बाच्छाबाच्छी र चौंरीका बच्चा खाइरहने भएकाले यहाँको वनमा पहिलेदेखि नै बाघ भएजस्तो लाग्छ, गोरुवालेमा व्यवसाय गर्दै आएका कमल राईले भने, माघ १ गते पनि नजिकैको वनमा गाईको बाच्छा खाएको छ । बाघ वा चितुवाले नै खाएको हुनुपर्छ । पाटेबाघ कैद भएको क्षेत्र आसपासमा स्थायी बस्ती छैन । नजिकै नयाँ सडक छ । फाट्टफुट्ट गाडी चल्छन् । व्यावसायिक प्रयोजनका लागि ठाउँठाउँमा अस्थायी घरटहरा र गोठ पनि छन् । यो भारतको सीमावर्ती क्षेत्रसमेत हो । नेपालपट्टि चौंरीका गोठ र सर्वसाधारणको ओहोरदोहोर भए पनि पारि मानवीय चहलपहल छैन । नेपालसँग जोडिएको आफ्नो वन क्षेत्रलाई भारतले सिंहलीला निकुञ्ज घोषणा गरेको छ । सिंहलीला पनि हाब्रे र चितुवाको वासस्थल हो । त्यस क्षेत्रमा बाघ अहिलेसम्म रेकर्ड भएको छैन । त्यही भएर छिन्टापु क्षेत्रमा तस्बिर कैद भएको बाघ भारततिरबाट आएको हो भन्ने प्रमाण भेटिएको छैन । पूर्वी नेपालमा चितुवामा अनुसन्धान गर्नेहरू भने विगतमा पनि गाई र गोरु खाइदिने गरेका घटनाले पूर्वी नेपालका पहाडी क्षेत्रमा बाघ भएको प्रमाणित हुने तर्क गर्छन् । चितुवामानव द्वन्द्वबारे विद्यावारिधि गरिरहेका पूर्णबहादुर आले इलामको चुरे र महाभारत क्षेत्रमा विगतमा पनि पाटेबाघ र त्यसका पाइला (पगमार्क) देखिएको स्थानीय बूढापाकाले सुनाउने गरेको बताउँछन् । पूर्वी नेपालमा पहिल्यैदेखि बाघ रहेको अनुमान गर्न सकिन्छ, उनले भने । उनका अनुसार सन् २००८०९ तिरको अध्ययनमा पनि इलाम र झापाको सीमावर्ती क्षेत्रमा बाघका पाइला पाइएको थियो । त्यो बेला विस्तृत अध्ययन भएको थिएन । चुरे र महाभारत क्षेत्रमा बाघ र चितुवाका आहारको घनत्वसमेत बढिरहेको छ । बाघ कैद भएको क्षेत्रमा बँदेलको संख्या राम्रो छ, हाब्रे संरक्षणकर्मी राईले थपे, अन्य प्रजाति पनि क्यामरा ट्र्यापमा राम्रै परेको देखिन्छ ।वाग्मती नदीदेखि पूर्वी नेपालमा यसअघि बाघ कैद भएको थिएन । वाग्मती नदी आसपास भने बेलाबखत चितवन र पर्सा निकुञ्ज हुँदै बाघ ओहोरदोहोर गर्ने गरेको पाइन्छ । गत वैशाख १ मा डडेलधुरा महाभारतको २ हजार ५ सय मिटर उचाइको भागेश्वर जैविक मार्गमा पनि पाटेबाघ देखिएको थियो । भारतमा भने ३ हजार ६ सय ३० मिटर उचाइमा बाघ रेकर्ड भएको छ । भुटानमा ४ हजार ३८ मिटर उचाइसम्म बाघ भेटिएको छ । भारतमै पोथीको खोजीमा बाघले लामो यात्रा गर्ने गरेको पनि गत वर्ष प्रमाणित भएको छ । इलाम र पाँचथरको सीमावर्ती कञ्चनजंघा भूपरिधिमा बाघ कैद भएपछि यस क्षेत्रमा बिरालो प्रजातिको संख्या ८ पुगेको छ । चितुवा, ध्वाँसे चितुवा, हिउँचितुवा, सुनौलो बिरालो, चरी बाघ, वन बिरालो र छिरबिरे बिरालो विगतमा नै रेकर्ड भइसकेका थिए । रेडपान्डा नेटवर्कका राष्ट्रिय निर्देशक आङफुरी शेर्पा पूर्वी पहाडी क्षेत्रमा बाघ रेकर्ड हुनुले जैविक मार्गको महत्त्व र त्यसको संरक्षणको प्राथमिकता उजागर गरेको तर्क गर्छन् । काठमाडौं इन्स्टिच्युट अफ एप्लाइड साइन्सका वरिष्ठ वैज्ञानिक प्रकाशकुमार पौडेल आहार प्रजाति माथिल्लो क्षेत्रसम्म फैलिएसँगै बाघलगायत ठूला प्रजातिले बासस्थल बदलिएको हुन सक्ने बताउँछन् । तल्लो क्षेत्रमा आहार र बासस्थानलगायतका लागि हुने अत्यधिक द्वन्द्व र भारबहन क्षमता (क्यारिङ क्यापासिटी) नभएर पनि माथिल्लो क्षेत्रतिर बाघ सर्दै गएको हुन सक्ने उनीले बताए । दोब्बर हुँदै बाघ दुई वर्षअघिको अध्ययनअनुसार नेपालमा पाटेबाघको संख्या २ सय ३५ छ । पर्सा, चितवन, बर्दिया, बाँके र शुक्लाफाँटा निकुञ्जमा बाघ छन् । सर्वेक्षणमा १२ जिल्ला बारा, पर्सा, मकवानपुर, चितवन, नवलपरासी, दाङ, बाँके, सल्यान, बर्दिया, सुर्खेत, कैलाली र कञ्चनपुरमा बाघ भेटिएका थिए । बाघ पाइने १३ देशले सन् २०२२ सम्म प्राकृतिक बासस्थानमा बाघको संख्या सन् २०१० मा भएको भन्दा दोब्बर गर्ने वाचाअनुसार संरक्षणका काम गरिरहेका छन् । नेपालमा सन् २०१० मा १ सय २१ वटा पाटेबाघ थिए । सन् २०२२ सम्म नेपालमा वाचाअनुसार दोब्बर हुने बाघका लागि एक वर्गकिमि क्षेत्रमा १ सय ५१ वटा आहार प्रजातिका जन्तु आवश्यक पर्छ । तराईका निकुञ्जमा अहिले मुस्किलले एक वर्गकिमिमा बाघका ५६ आहार प्रजातिको उपलब्धता छ । मृग, लगुना, चित्तल, बँदेल, जरायो र घोरल बाघका मुख्य आहार प्रजातिका जन्तु हुन् । आहार प्रजाति बढ्नका लागि घाँसे मैदान आवश्यक पर्छ । तराईका निकुञ्जहरूमा मिचाहा झार बढ्दा घाँसे मैदानको आकार खुम्चिँदा मृग प्रजातिको संख्या र बासस्थानमा प्रतिकूल प्रभाव परेको छ । त्यसैले बाघलाई पनि आहारा र बासस्थान सहज छैन । एउटा बाघका लागि करिब ६० वर्गकिमि क्षेत्र चाहिन्छ । निकुञ्जहरूबाट आहाराको खोजीमा बाघ बाहिर आउने घटना बढेका छन् । २ सय ५० वटा बाघले विचरण गर्नका लागि बाघ पाइने निकुञ्जहरूमा १३ हजार ५ सय वर्गकिमि क्षेत्र आवश्यक पर्छ, जुन अहिले उपलब्ध छैन ।"
जोखिम भत्ताको भेदभाव सच्याऊ,"सरकारले कोभिड१९ महामारीमा प्रयोगशाला, स्वास्थ्य परीक्षण तथा उपचारमा प्रत्यक्ष रूपमा खटिने चिकित्सकसहित स्वास्थ्यकर्मीलाई सुरु तलबको ७५ प्रतिशत र अन्य जनशक्तिलाई ५० प्रतिशत भत्ता उपलब्ध गराउने निर्णय गरेको दस महिना भैसक्यो । यसकै लागि चालु आर्थिक वर्षमा बजेटको प्रबन्ध पनि गरिएको छ । तर, ज्यान जोखिममा राखेर महामारीविरुद्ध खटिएका कति चिकित्सकस्वास्थ्यकर्मीले यो भत्ता अझै पाएका छैनन् । कतिले तीन महिनाको मात्रै बुझेका छन् । जोखिमको अनुपातमा होइन, पहुँचका भरमा प्रोत्साहन रकम पाउने पनि उत्तिकै छन् । आफू र परिवारलाई जोखिममा राखेर बिरामीको उपचारलगायतको सेवामा खटिएकाहरूमाथि भएको यस्तो भेदभाव सर्वथा अनुचित र अन्यायपूर्ण छ । सरकारले यो पक्षपात अविलम्ब सच्याउनुपर्छ र जोखिममा खटिएकाहरू सबैलाई प्रतिबद्धताअनुसारको भत्ता उपलब्ध गराउनुपर्छ । भत्ता मात्र होइन, सरकारी प्रतिबद्धताअनुसारको बिमा क्षतिपूर्ति पनि सहजै उपलब्ध गराइएको छैन । गत असोज ६ को मन्त्रिपरिषद् बैठकले कोभिड१९ को रोकथाम, नियन्त्रण तथा उपचारमा प्रत्यक्ष संलग्न हुने चिकित्सक, नर्स, स्वास्थ्य प्राविधिक, महिला स्वास्थ्य स्वयंसेविका, स्वयंसेवक तथा सरसफाइमा संलग्नलगायतलाई साउन १ देखि २५ लाखको निःशुल्क बिमा क्षतिपूर्ति प्रदान गर्ने निर्णय गरेको थियो । तैपनि, सेवा गर्दागर्दै ज्यान गुमाएका कतिले जीवितै छँदा त जोखिम भत्ता पाएनन् नै, मृत्यु भइसकेपछि पनि तिनका परिवारले बिमाबापतको रकम पाएका छैनन् । यस्तो प्रवृत्तिले पीडित परिवारलाई थप पीडा मात्रै दिँदैन, सरकार गैरजिम्मेवार बनेको पनि देखिन्छ । यसबाट कार्यरत स्वास्थ्यकर्मी पनि निरुत्साहित हुने भएकाले प्रकारान्तरले बिरामीले पाउने सेवा नै प्रभावित हुन पनि सक्छ । तसर्थ, सरकारले आफ्नो शैलीमा यथोचित सुधार ल्याउनुपर्छ । अहिले कतिसम्म भएको छ भने, कार्यक्षेत्रमा आफ्नो स्वास्थ्यको पर्वाह नगरी खटिएकाहरू कतिले एक रुपैयाँ पनि पाएका छैनन्, मन्त्रालयमा कुर्सीमा बसेर सुविधाजनक जागिर खाएकाहरूले भने कात्तिकसम्मकै भत्ता बुझेका छन् । हातमा डाडुपन्यु हुनेले आफूलाई मात्रै पस्किने यो प्रवृत्ति निन्दनीय छ । दुःख गर्नेहरूले पाउनुपर्ने रकम शक्ति र स्रोतमा पहुँच हुनेहरू आफैंले बुझ्नु मर्यादाविहीन कार्य मात्र होइन, आफैंमा अनियमितता पनि हो । सम्बन्धित निकायले यसबारे खोजबिन गर्नु वाञ्छनीय हुन्छ । अरू कार्यहरूमा समेत भत्ता जति पहुँच भएकाले मात्रै बुझ्ने प्रचलनको अन्त्यका लागि पनि यस्ता घटनाहरूमा राज्यका जिम्मेवार निकाय त्यसै चुपचाप बस्नु हुँदैन । महामारीसित मुकाबिला गर्ने क्रममा स्वास्थ्यकर्मीहरू कति प्रभावित भए भन्ने तथ्यका लागि त त्रिवि शिक्षण अस्पतालको एउटा प्रतिनिधि उदाहरण नै प्रशस्त छ । त्यहाँ कार्यरत स्वास्थ्यकर्मी, चिकित्सक र कर्मचारी गरी ६ सय जनाभन्दा बढी संक्रमित मात्रै भएनन्, चिकित्सकसहित चार जनाले त कोरोनाकै कारण ज्यानै गुमाइसके । तर, यसरी खटिँदा पनि सरकारले जोखिम भत्ता भने तीन महिनाको मात्रै उपलब्ध गराएको छ । र, मृत्यु हुनेका परिवार र संक्रमितले बिमाबापतको भुक्तानी पनि पाएका छैनन् । अझ, धरानको बीपी कोइराला स्वास्थ्य विज्ञान प्रतिष्ठानका स्वास्थ्यकर्मी र कर्मचारीले सुरुदेखि नै भत्ता पाएका छैनन् । कति अस्पतालमा त यसबीचमा जोखिम भत्ता माग्दै स्वास्थ्यकर्मीहरू आन्दोलनमै पनि उत्रिए । वीर अस्पतालमा भत्ता उपलब्ध गराउने सर्तमा आन्दोलन रोकिएको छ । बीपी प्रतिष्ठानका स्वास्थ्यकर्मीहरू स्वास्थ्य मन्त्रालयमा ज्ञापनपत्र बुझाउनसमेत पुगेका थिए । यी दृष्टान्त तथा घटनाहरूले राज्य आफ्नै घोषणा र दायित्वबाट विमुख भएको देखाउँछ । महामारीसित जुध्न ज्यान हत्केलामा राखेर खटिएकाहरूले भत्तासमेत नपाएको गुनासो गर्ने अवस्था आउनु आफैंमा लाजलाग्दो परिस्थिति हो । सरकारले यो यथार्थको मनन गर्नुपर्छ र जोखिम भत्ता उपलब्ध गराउन ढिलाइ गर्नु हुँदैन । जोखिममा खटिएको गलत दाबी गर्दै भत्ता माग्ने प्रवृत्ति कतै छ भने त्यसलाई निःसन्देह निरुत्साहित गर्नुपर्छ । तर, वास्तविक रूपमा योगदान पुर्याएकाहरूलाई प्रोत्साहन रकमबाटै भए पनि त्यसको कदर गर्न सरकार चुक्नु हुँदैन । सरकारले दिएको थोरै अतिरिक्त रकमले पनि उनीहरूले झेल्नुपरेको तनावमा राहतको काम गर्न सक्छ । महामारी सकिएको छैन, अग्रपंक्तिमा खटिनेहरूको मनोबल अझै उच्च रहन जरुरी छ । त्यसका लागि एउटा न्यूनतम सर्तका रूपमा सरकारले आफ्नो वचन पूरा गर्नुपर्छ । निश्चय पनि, पेसागत दायित्व भएकाहरू भत्ताकै लागि सेवारत त हुँदैनन्, तैपनि आफ्नो प्रतिबद्धताअनुसारको प्रोत्साहन रकम उपलब्ध गराउनु सरकारको अभिभारा हो । फेरि, मौद्रिकलगायतका प्रोत्साहनले जोकोही पेसाकर्मीको कार्यसम्पादनमा सकारात्मक प्रभाव पारिरहेको हुन्छ, त्यसैले उच्च नतिजाकै लागिसमेत सम्बन्धित सरकारी निकायले यो सत्य बुझ्न ढिलाइ गर्नु हुँदैन ।"
मूल्यवृद्धिप्रति मौनता,"मूल्यवृद्धि चुलियो, नियमन छैन समाचार पढेर एक छिन अक्क न बक्क भइयो । उपभोक्ताको भातभान्सामा नभइनहुने तेल, केराउ, मासु, अण्डा आदिमा कही कतैबाट प्रमाणित नहुने वा जायज नठहरिने कृत्रिम मूल्यवृद्धि हुँदा वाणिज्य, आपूर्ति तथा उपभोक्ता संरक्षण विभाग के हेरेर बसिराखेको छ ? कर्मचारी संयन्त्र स्थायी सरकार हो । आफ्नो कर्तव्य पूरा गर्न तथा ऐन कानुनअनुसार आवश्यक कारबाहीको प्रक्रिया अघि बढाउन तिनलाई केले छेकेको छ ? अत्यावश्यक खाद्य सामग्रीमा भइरहेको अत्यधिक मूल्यवृद्धि देख्दा लाग्छ प्रतिनिधिसभा विघटनको मौका छोप्ने प्रवृत्ति मौलाउन थालेको छ । यद्यपि विघटनको सम्बन्धमा सर्वोच्च अदालतमा मुद्दाहरू परेका छन्, पक्षविपक्षमा बहस भइराखेकै छ । विघटनविरुद्ध प्रतिपक्षी दल र नागरिक समाज सडक संघर्ष उत्रिसक्यो । यसको फैसला सर्वोच्चले ढिलोचाँडो गर्ला नै । तर, अन्यायपूर्ण मूल्यवृद्धिबारे न सरकार न प्रतिपक्ष न त नागरिक समाज नै बोल्छ । संसद् विघटन गर्ने र आन्दोलनमा लागेकाहरू सबै खानलाउन पुग्ने वर्गकै हुन् । त्यसैले पनि यिनलाई मूल्यवृद्धिले छोएको छैन । सुशीलकुमार गौतम, पुरानो नैकाप, काठमाडौं"
नयाँ कोरानाको त्रास,"स्वास्थ्यकर्मीहरूले बेलायतमा देखिएको नयाँ प्रजातिको कोरोना भाइरस यूके भेरियन्ट सँग सजग रहन आग्रह गरिरहेका छन् । यसले मानिसलाई थप आतंकित पारिरहेको छ । परीक्षण र क्वारेन्टिनको व्यवस्थापनमा देखिएको सरकारको गैरजिम्मेवारपनले कोरोना महामारीको पहिलो लहर फैलाउन मद्दत गर्यो । लकडाउन खुलेसँगै जनजीवन अलिअलि सहज भइरहेको थियो । यस्तोमा नयाँ प्रजातिको कोरोना नेपालमा देखिनु र त्यसलाई नियन्त्रणमा लिन सरकारको तर्फबाट जति हुनुपर्ने त्यति पहल नहुनुले फरि हामी लकडाउनको बेलाको कष्टकर जीवनतिर त फर्कने होइन भन्ने आशंका बढेको छ । नयाँ कोरोनाको बारे अनुसन्धान गनेहरूका अनुसार पहिलेको तुलनामा यो प्रजातिले ५० प्रतिशतसम्म बढी संक्रमण फैलाउन सक्छ । हामीसँग यो प्रजाति छुट्याउने प्रविधि नभएकाले यसबाट कसरी सुरक्षित हुने भन्ने चिन्ता आमनागरिकलाई लाग्न थालेको छ । देशमा कामचलाउ सरकार छ । जो जनचासोका विषयमा गम्भीरै हुँदैन । यस्तो सरकारबाट आस राख्ने ठाउँ पनि छैन । यति भन्दाभन्दै पनि फेरि पनि जनताले झक्झकाउने सरकारमा रहनेहरूलाई नै हो, किनभने तिनलाई हामीले भोट दिएर त्यहाँ पुर्याएको हो । पहिलेको कमीकमजोरी सुधारेर सरकारले यस नयाँ प्रजातिको कोरोनालाई फैलिन दिनु हुन्न । कोरोना महामारी पूर्ण रूपमा नियन्त्रणमा आइसकेको छैन । कोरोनाविरुद्धको भ्याक्सिन ल्याउन सरकार कछुवाको गतिमा काम गरिरहेको छ । नयाँ प्रजातिको भाइरस फैलन नदिन र भ्याक्सिन आयातमा सरकार तदारुक नहुने हो भने जनजीवन थप कष्टकर हुन सक्छ । रामकृष्ण बराल, जोरपाटी५, काठमाडौं"
मुठभेडको राजनीति,"दलभित्रको किचलोका कारण संसद् विघटन गरी ताजा जनादेशका लागि जाने भन्दै नेकपा सरकारले चुनावको मिति घोषणा गर्यो । निर्वाचन आयोग चुनावको तयारीमा जुटेको छ । सत्तारूढ ओली समूह चुनावका लागि देश दौडाहामा छ भने दाहालनेपाल समूह आन्दोलनका लागि जनतालाई उक्साउँदै छ । चुनावको माहोल बनाउन प्रतिपक्षी नेपाली कांग्रेस पनि देशव्यापी आमसभामा जुटिरहेको छ । यता प्रतिनिधिसभा विघटनको मुद्दा सर्वोच्च अदालतमा छ । कानुन व्यवसायीहरू विघटनको पक्षविपक्षमा बहस गरिरहेका छन् । यस मुद्दामा सर्वोच्चले जे फैसला गर्छ त्यसलाई नमानी दलहरूलाई सुखै छैन । फौसला के हुन्छ भन्ने कुर्दै नकुरी दलहरूले जबरजस्ती चुनावको रौनक ल्याउन खोजिरहेका छन् । प्रतिनिधिसभा पुनःस्थापना भए प्रधानमन्त्री केपी शर्मा ओलीले अविश्वास प्रस्तावको सामना गर्नुपर्छ नत्र राजीनामा दिनुपर्यो । संसद् पुनःस्थापना भएको परिस्थतिमा प्रधानमन्त्री पदमा रहिरहन ओलीलाई नैतिकताले पनि दिँदैन । त्यसपछि बन्ने सरकारको नेतृत्व गर्न पुष्पकमल दाहाल र शेरबहादुर देउवा ठिक्क परेर बसेका छन् । सर्वोच्चले प्रतिनिधिसभा पुनःस्थापना गरिदियो भने चुनाव तत्काल हुँदैन । संसद् विघटनको निर्णयलाई सदर गरिदिने सम्भावना पनि छँदै छ । यदि त्यसो भयो भने मुलुक अस्थिरतातर्फ धकेलिनेछ । संविधानविरुद्ध सरकार र सर्वोच्च लागेपछि जनताले आन्दोलन गर्नुको विकल्प छैन । यो परिस्थितिमा पनि चुनावको माहोल बन्दैन । सम्भावित राजनीतिक परिस्थितिको लेखाजोखा गर्दा चुनाव कसै गरी पनि नहुने देखिन्छ । यस्तो परिवेशमा विभिन्न दलले आयोजना गरेका आमसभामा झडप हुन थालेका समाचार बाहिरिनु दुःखद छ । पार्टीले बाइकमा पेट्रोल हालिदियो भनेर दलका झन्डा बोकी र्यालीमा हिँड्ने र आमसभामा झगडा गर्ने युवा पंक्तिले अहिलेको राजनीतिक जटिलता बुझ्नु जरुरी छ । ७० वर्षदेखि यिनै दलको पछि लागेर हामीले के पायौं ? दुईचार नेताको मुहारमा खुसी आउनुबाहेक जनजीवनमा के फरक पेरको छ ? हाम्रो देश बिग्रेको नै सबैले राजनीति गरेर हो । राजनीति गर्ने मान्छे असीमित भएरै अस्थिरता निम्तिरहेको छ । दलका लागि हामी झडपमा उत्रेर पाउने के हो ? देशमा चुनाव हुने नै पक्का छैन यस्तोमा नेकपा, कांग्रेस, जसपा वा कुनै दलका पछि लागेर झडपमा उत्रिनु जति मूर्खता अरू के हुन सक्ला ? दलका सभामा गएर एकअर्काको टाउको फुटाउनु राजनीति होइन भन्ने युवाले बुझ्नु आवश्यक छ । गोविन्द विक, बूढानीलकण्ठ१२, काठमाडौं"
प्रयोगात्मक परीक्षाका नाममा विद्यार्थीलाई सास्ती,"नेपाली शिक्षा प्रणालीमा चलनचल्तीमा रहेको प्रयोगात्मक भनिने मूल्यांकन प्रणालीबारे विद्यार्थीहरूको दुखेसो रहे पनि यो विषयबारे धेरै बहस हुन्न । तोकेको समयसम्म उल्लिखित प्रश्नको उत्तर सोचविचार गरेर लेख्न पाइने सैद्धान्तिक परीक्षामा कुनै गुनासो छैन । आवश्यक तयारी गरे सो परीक्षा सहजै पार गर्न सकिन्छ र वैज्ञानिक पनि छ । प्रयोगात्मक भनिने परीक्षा प्रणालीमा प्रशस्तै खोट लाउन सकिने ठाउँ छन् । प्रयोगात्मक परीक्षा हुनुपूर्व प्रयोगात्मक अभ्यासहरू गर्नेगराउने परिपाटी र पूर्वाधार प्रायः विद्यालय तथा विश्वविद्यालयमा छैन । पाठ्यक्रमले तोके, परिकल्पना गरेअनुरूपका लक्ष्यहरू पूर्ति गर्नेतर्फ अग्रसर नभई प्रयोगात्मक परीक्षा केवल झारा टार्न गरिन्छ । जसका कारण नेपाली विद्यार्थी विश्व बजारमा पुग्दा प्रयोगात्मक शिक्षामा कमजोर हुन्छन् । स्वदेशी बजारमा विद्यार्थीको मूल्यांकन केही मिनेटको सवालजवाफका आधारमा गरिन्छ । थोरै समयमा पर्याप्त सोचविचार गर्ने समय नपाएर वा अप्रत्याशित प्रश्नले दिएको तनावका कारण विद्यार्थीविशेषले तत्काल जवाफ दिन नसके निजलाई कमजोर साबित गरिने चलन बिलकुलै गलत छ ।नेपालको शिक्षा प्रणालीमा समयअनुकूल पाठ्यक्रम परिमार्जन गरिँदै आइएको छ । पटकपटकको परिवर्तनबाट कतिपय आशातीत सुधारका लक्षणसमेत देखिएका छन् भने कतिपय विषय बेकारजस्तो देखिएको छ । सरोकारवाला निकायले आफ्नो दृष्टिकोणबाट मात्रै शिक्षा प्रणाली सुधार्ने परिपाटी रहेकाले कहिल्यै विद्यार्थीको सवाल बुझ्नेतर्फ ध्यान दिइएन । बालसुलभ शिक्षाको वकालत यदाकदा हुने गरे पनि विद्यार्थीसुलभ शिक्षातर्फ कसैले चासो दिएका छैनन् । तीन घण्टाको परीक्षाले मात्र विद्यार्थीको सिकाइ मापन गर्न सकिँदैन भन्नेमा संसारभरि छलफल चलिरहेको बेला हामी भने केही मिनेटको प्रश्नोत्तरले विद्यार्थीको ज्ञान नापिरहेका छौं । यस्तो प्रणालीले विद्यार्थी सधैं मर्कामा पर्ने गरेको तथ्यतर्फ कसैको ध्यान पुग्न सकेको छैन । शिक्षक र विद्यार्थीको सम्बन्धकै आधारमा विद्यार्थीको सिकाइस्तर मापन गरिँदा प्रयोगात्मक भनिने परीक्षा विद्यार्थीका लागि जीवनभर बिझिरहने काँडा बन्ने गरेको छ । सम्बन्धित विषयको प्रयोगात्मक भनिने परीक्षामा उचित मूल्यांकन गरिएन, व्यक्तिविशेषले गर्दा यो विषयमा आउनुपर्ने जति अंक आएनजस्ता गुनासा धेरै विद्यार्थीले जीवनभर गरिरहेको सुनिन्छ । सम्बन्धित शिक्षक अथवा विद्यालय व्यवस्थापनउपर विद्यार्थीले सधैं चित्त दुखाइरहन्छन् । शिक्षकविशेषको विवेकले मात्र अंक वितरण गर्ने अव्यावहारिक र अवैज्ञानिक प्रयोगात्मक परीक्षाको विकल्प खोज्नैपर्नेतर्फ शिक्षा मन्त्रालय, विश्वविद्यालय र शिक्षाविद्हरूको ध्यानाकर्षण हुनु जरुरी छ । सोफिया भट्टराई, विराटनगर"
कति सुदूर काठमाडौं !,"सडकको पक्षसडकमा राजनीति मात्रै हुँदैन, आर्थिक, सामाजिक र मानवीय लगायतका पक्ष पनि हुन्छन् । त्यसैले सडक परिवर्तन चाहने सबैका लागि वातावरण बनाउने हुनुपर्छ । सडकमा खडा हुन खोज्ने सबैका लागि प्रसिद्ध चिन्तक सीके प्रसाईको यो भनाइ मननीय छ, प्रजातन्त्रको अभ्यास आफूबाट सुरु हुन्छ र अन्यहरू यसबाट प्रभावित हुँदै जान्छन् । जब प्रजातन्त्रको अभ्यासको आरम्भ पहिले अरूबाट होस् भने आशा गरिन्छ, निश्चित छ, प्रजातान्त्रिक आचरणको सुरुआत कतैबाट हुँदैन ।कस्तो विरोधाभास, हामी प्रादेशिक अभ्यासमा छौं तर प्रदेशहरूमा हुनेगरिने सडक प्रदर्शनको औचित्य तबसम्म देखिँदैन जबसम्म काठमाडौंको सडकमा जनशक्ति प्रदर्शन हुँदैन ! यो संघीय मान्यताको बर्खिलाफ हो । काठमाडौं टाढा छ भन्ने मान्यता भत्काउन हामीले नयाँ नेपाल तयार पार्न चाहेका हौं । अबको लोकतन्त्र जो जहाँ छन् तिनलाई त्यहीँ सुबिस्ता, समुन्नति र स्वतन्त्रताको प्रत्याभूति दिने हुनुपर्छ । तेस्रो जनआन्दोलनले काठमाडौंलाई सुदूर रहन दिँदैन । त्यसैमा हाम्रा सम्पूर्ण प्रयासको सार्थकता छ, लोकतन्त्रको भविष्य सुरक्षित छ ।"
अन्ततः ट्रम्पले छाडे ह्वाइटहाउस,"वासिङ्टन (एजेन्सी) दोस्रो कार्यकालका लागि निर्वाचित भएको दाबी गर्दै आएका अमेरिकी राष्ट्रपति डोनाल्ड ट्रम्पले अन्ततः ह्वाइटहाउस छाडेका छन् । ट्रम्पले नोभेम्बरमा भएको चुनावमा धाँधली गरेर आफूलाई हराइएको दाबीसहित चुनावी परिणाम अस्वीकार गर्दै आएका थिए । तर राष्ट्रपतिमा निर्वाचित जो बाइडेनले पदभार ग्रहण गर्ने दिन बिहान ट्रम्पले राष्ट्रपति कार्यालय छाडेका हुन् । ट्रम्प आफ्ना उत्तराधिकारी बाइडेनलाई ह्वाइटहाउसमा स्वागत नगरी फ्लोरिडा उडेको अमेरिकी सञ्चारमाध्यमहरूले जनाएका छन् । ट्रम्पले ऐतिहासिक संस्कार विधिसमेत लत्याएका छन् । राष्ट्रपति पद छोड्ने अन्तिम समयमा उनले ७३ जनालाई क्षमादान दिएका हुन् । कार्यकालको अन्तिम दिन बिदाइ सम्बोधन गर्दै ट्रम्पले तुलनात्मक रूपमा केही सकारात्मक अभिव्यक्ति दिएका छन् । छोटो भिडियो सम्बोधनमा उनले आफ्नो प्रशासनको बचाउ गरेका थिए । अमेरिका कातर आत्माहरूको देश होइन जसलाई उनीहरूले विमति राख्नेबाट जोगाउन वा सुरक्षित पार्नुपर्छ, उनले भने, हामी सधैं संसारका लागि आशा, प्रकाश तथा गौरवको भूमि हौं र भविष्यमा पनि रहिरहनुपर्छ । आगामी प्रशासनबारे समेत उनले केही सुझाव दिएका छन् । नयाँ प्रशासन अमेरिकालाई सुरक्षित र सम्पन्न तुल्याइराख्न सफल होस् भन्ने हाम्रो कामना छ, उनले भने । आफू निर्वाचित हुनुको उद्देश्य पूर्ण रूपमा प्राप्त भएको ट्रम्पको दाबी छ । उनले भने, हामी जे गर्न आएका थियौं त्यो भयो । सबभन्दा मुख्य कुरा हामीले अमेरिकामा सरकार जनताप्रति जवाफदेही हुन्छ भन्ने मान्यता पुनःस्थापित गर्न सफल भयौं ।ट्रम्पले आफ्ना एजेन्डा दक्षिणपन्थी वा वामपन्थी नभएको दाबी गरे । ती रिपब्लिकन वा डेमोक्र्याट पनि थिएनन् । बरु देशका लागि जे सही हुन्छ त्यही थिए, उनले भने । आफ्नो कार्यकालमा अमेरिकाका सहयोगी गठबन्धन देशहरूलाई अभूतपूर्व रूपमा चीनको सामना गर्न सहयोग पुर्याएको दाबी ट्रम्पको छ । हाम्रो बलियो कूटनीति तथा सिद्धान्तनिष्ठ यथार्थवादका कारण हामीले मध्यपूर्वमा ऐतिहासिक शान्तिसम्झौताहरू गर्न सफल भयौं । खासगरी कुनै नयाँ युद्ध सुरु नगरेको पहिलो राष्ट्रपतिका रूपमा आफू उभिन पाएकामा म एकदमै गर्व गर्छु, ट्रम्पले भने । सम्बोधनका क्रममा ट्रम्पले आफ्नो आन्दोलन सुरु भएको बताए । जब म बुधबार नयाँ प्रशासनलाई सत्ताको बागडोर सुम्पँदै छु, म चाहन्छु तपाईंहरूले बुझ्नुहोस् कि हामीले थालेको आन्दोलन बल्ल सुरु हुँदै छ । विवादित कार्यकालआफ्नो चारवर्षे कार्यकालका क्रममा ट्रम्पले चालेका अधिकांश कदमहरू विवादित बने । सन् २०१६ मा सत्ता सम्हालेलगत्तै इरानसँगको परमाणु सम्झौताबाट अमेरिका बाहिरिएको घोषणा गर्दै उनले इरानमाथि कठोर आर्थिक नाकाबन्दी गरे । त्यसका साथै उनले पेरिस जलवायु सम्झौता र ट्रान्सप्यासिफिक व्यापार सम्झौता खारेजीको घोषणा गरे । यी सम्झौताले अमेरिकी रोजगारमाथि धावा बोलेको उनको भनाइ थियो । आप्रवासी र मुस्लिमसम्बधी ट्रम्पका नीति अमेरिकाभित्रै निकै विवादित भए । त्यसका साथै विश्वव्यापी महामारीका रूपमा फैलिएको कोरोना भाइरसको महामारी नियन्त्रणमा आवश्यक कदम नचालेको भन्दै ट्रम्प निकै विवादित भए । कोरोनालाई चिनियाँ भाइरस को संज्ञा दिएका ट्रम्पका मनगढन्ते अभिव्यक्तिको भर परेर धेरै अमेरिकीले ज्यान गुमाएका अध्ययनहरूले देखाएका छन् । कोरोना नियन्त्रणमा प्रभावकारी मानिएका मास्क तथा सेनिटाइजरको प्रयोग र सामाजिक दूरी कायम गर्नेजस्ता नियमलाई उनले उपहास गरे । ट्रम्पका कारण उत्पन्न व्यापार युद्धका कारण अमेरिका र चीनबीचको सम्बन्ध इतिहासकै गम्भीर मोडमा पुगेको आकलन गरिएको छ ।"
विकासे मन्त्रालय नै खर्च गर्नमा पछाडि,"यो मन्त्रालयको १ खर्ब २३ अर्ब ९२ करोड ८३ लाख बजेटमध्ये १३ अर्ब ६३ करोड २१ लाख १३ हजार रुपैयाँ खर्च भएको छ । यो बजेटको ११ प्रतिशत हो ।सबै मन्त्रालयको तुलना गर्दा भने पुँजीगत खर्च बढी गर्नेमा कानुन, न्याय तथा संसदीय मामिला पर्छ । यसको ५६ लाख पुँजीगत बजेटमध्ये १४ लाख ५६ हजार रुपैयाँ खर्च गरेको छ । प्रधानमन्त्री तथा मन्त्रिपरिषद्को कार्यालयले ५२ करोड १५ लाख बजेटमध्ये १० प्रतिशत खर्च गरेको छ । त्यस्तै गृह मन्त्रालयले ५ अर्ब ९८ करोड ६९ लाख रुपैयाँमध्ये १६ प्रतिशत खर्चिएको छ । यो मन्त्रालयले चार महिनामा ९५ करोड ७९ लाख ४ हजार रुपैयाँ खर्च गरेको छ । रक्षा मन्त्रालयले पुँजीगत बजेट ५ अर्ब ६६ करोड १९ लाखमध्ये ६ प्रतिशत खर्च गरेको छ । चालु आर्थिक वर्षका चार महिनामा कुल १४ खर्ब ७४ अर्ब ६४ करोड ५४ लाख कुल बजेटमध्ये २ खर्ब ६८ अर्ब ९६ करोड १६ लाख रुपैयाँ खर्च भएको देखिन्छ । यो कुल बजेटको १८ दशमलव २४ प्रतिशत हो ।"
मूल्य घटे पनि उद्योगीले घटाउँदैनन्,"(काठमाडौं)  खाने तेल बिक्रीवितरण गरिरहेका उद्योगीले कच्चा तेलको मूल्य घट्दा पनि बढी मूल्य लिएर बेचेको पाइएको छ । खाने तेलको मूल्य अस्वाभाविक बढेपछि वाणिज्य, आपूर्ति तथा उपभोक्ता संरक्षण विभागले सम्बद्ध उद्योगीहरूसँग प्रज्ञापनपत्र मगाएर मूल्य विश्लेषण गरिरहेको छ ।मूल्य विश्लेषणका क्रममा केहीले उद्योगीले कच्चा पदार्थको मूल्य बढ्दा एमआरपी मूल्य बढाउने तर कच्चा पदार्थको मूल्य घट्दा मूल्य यथावत् राखेको पाइएको हो । कच्चा पदार्थको लागत मूल्य तलमाथि भइरहन्छ । प्रज्ञापनपत्रमा पनि त्यही देखिएको छ, विभागका एक अधिकृतले भने, मूल्य बढ्दा बढाउने तर घटाउँदा घटाएको देखिएन, जुन गलत हो । लिटरमा १२ रुपैयाँ फरक पर्नु स्वाभाविक भए पनि ८१० रुपैयाँ नै बढाउनु गलत भएको उनको भनाइ छ । बजारमा मूल्य बढेपछि विभागले करिब डेढ महिनायताको प्रज्ञापनपत्र मागएर विश्लेषण गरिरहेको छ । थप पुष्टि गर्न भन्सार विभागसँग पनि प्रज्ञापनपत्रलगायत कागजातसमेत मगाएको बताएको छ । उद्योगीहरूले उपलब्ध गराएको प्रज्ञापनपत्र विश्लेषण गर्दा पछिल्लो समय अन्तर्राष्ट्रिय बजारमा मूल्य बढिरहेको देखिएको छ । केही प्रज्ञापनपत्रमा घटे पनि यहाँ मूल्य घटाइएको छैन । अन्तर्राष्ट्रिय बजारमा बढेअनुसार एमआरपी मूल्य राख्नुपर्नेमा मनलागी मूल्य तोकिएको विभागले जनाएको छ ।मूल्यमा फरक देखिएपछि विभागले दुई तेल उद्योगलाई जरिवानासमेत गरेको छ । उत्पादन लागतको अनुपातमा बढी मूल्य कायम गरेको कसुरमा बारास्थित अन्नपूर्ण भेजिटेबल प्रालि र महालक्ष्मी सल्भेन्ट एन्ड रिफाइनरीलाई ३ लाख रुपैयाँका दरले जरिवाना गरिएको विभागका प्रवक्ता शिवराज सेढाईंले जानकारी दिए । उपभोक्ता संरक्षण ऐन २०७५ को दफा १६ (२) (क) विपरीत खाने तेल बिक्रीवितरण गरेको पाइएकाले बारास्थित अन्नपूर्ण भेजिटेबल प्रालि र महालक्ष्मी सल्भेन्ट एन्ड रिफाइनरी प्रालिलाई उक्त ऐनको दफा ३९ (१) (ख) बमोजिम ३ लाखका दरले जरिवाना गरेका छौं, उनले भने, अस्वाभाविक रूपमा बढाइएको मूल्यवृद्धि सच्याउन निर्देशन दिएका छौं । निर्देशनको पालना नभए कानुनअनुसार कारबाही हुन्छ । अन्नपूर्णले अमृत ब्रान्ड र महालक्ष्मीले महालक्ष्मी ब्रान्डकै तेल बेच्दै आएको सेढाईंले जानकारी दिए । ती उद्योगलाई निरीक्षण अधिकृतको अधिकार प्रयोग गरी अधिकतम ३ लाख रुपैयाँ जरिवाना गरिएको हो । विभागले अन्नपूर्ण र महालक्ष्मीले लागत मूल्यभन्दा बढी मूल्य लिएको बताए पनि कति बढी लिए भन्ने खुलेको छैन । कालोबजार तथा केही अन्य सामाजिक अपराध तथा सजाय ऐन २०३२ अनुसार कुनै पनि माल वस्तु र व्यापारको प्रचलनअनुसार सामान्यतया सयकडा २० भन्दा बढी मुनाफा लिएर बिक्री गर्न पाइँदैन । २० प्रतिशतभन्दा बढी मुनाफा लिएको अवस्थामा अथवा अभावको मौका छोपी वस्तुको समुचित नाफा लिई बिक्री गरे पाँच वर्षसम्म कैद वा जरिवाना वा दुवै हुन सक्ने ऐनमा उल्लेख छ ।बजारमा कुनै वस्तुको कृत्रिम अभाव हुने गरी वस्तुको मूल्यवृद्धि गराएर अनुचित नाफा लिई बजारमा बिक्री गर्ने नियतले बिक्री नगरी जम्माखोरी गर्नेलाई पनि पाँच वर्षसम्म कैद वा जरिवाना वा दुवै सजाय हुने व्यवस्था छ । फ्रत्येक थोक वा खुद्रा वित्रेताले नेपाल सरकारले तोकिदिएको माल वस्तुको मूल्यसूची सबैले देख्ने गरी बिक्रीस्थलमा टाँस्नुपर्छ । यसो नगर्नेलाई एक वर्षसम्म कैद वा जरिवाना वा दुवै हुन सक्छ । तर विभागले उपभोक्ता संरक्षण ऐनअनुसार कारबाही प्रक्रिया बढाएको छ ।विभागका निरीक्षण अधिकृत रामहरि पोखरेलका अनुसार अन्नपूर्ण भेजिटेबल प्रालि र महालक्ष्मी सल्भेन्ट एन्ड रिफाइनरीले उपलब्ध गराएको प्रज्ञापनपत्रमै लागत मूल्य र एमआरपी फरक देखिएको छ । उदाहरणका लागि प्रज्ञापनपत्रमा २० रुपैयाँ बढेको भए एमआरपी ३० रुपैयाँसम्म बढ्यो । लागत मूल्य र एमआरपीबीचमै धेरै फरक र मूल्य बढी राख्नु गलत हो । उद्योगमा बढ्नेबित्तिकै खुद्राले पनि मूल्य बढाउँछन्, उनले भने, कच्चा पदार्थको मूल्य बढे बढाउन पाइन्छ । तर ऐनअनुसार हुनुपर्यो । अन्य तेल उद्योगका विषयमा भने अध्ययन भइरहेको उनले बताए । विभागले १६ वटा तेल उद्योगको प्रज्ञापनपत्र अध्ययन गरिरहेको छ । खाने तेलजस्तै निर्माण सामग्रीको मूल्य पनि अस्वाभाविक बढेको छ । पछिल्लो समय चामलको मूल्य पनि बढ्न थालेको व्यवसायी बताउँछन् ।"
४० निकायमा एकद्वार प्रणाली,"काठमाडौं (कास) आयातनिर्यातलाई भन्सारसँग आबद्ध गरी अन्तर्राष्ट्रिय व्यापारमा सहजीकरण गर्न आगामी सातादेखि नेपाल राष्ट्रिय एकद्वार प्रणाली सुरु गरिने भएको छ । अर्थ मन्त्रालयमा बुधबार आयोजित कार्यक्रममा भन्सार विभागले आगामी सातादेखि खाद्य प्रविधि तथा गुण नियन्त्रण विभाग, पशु सेवा विभाग र प्लान्ट क्वारेन्टाइन केन्द्रमा एकद्वार प्रणाली सुरु गर्ने जनाएको छ । व्यापारसँग जोडिएका सरकारी र निजी गरी ४० वटा निकायमा एकद्वार प्रणाली लागू गरिने भन्सार विभागका महानिर्देशक सुमन दाहालको भनाइ छ । तीन वटा विभागबाट सुरु गरिने कार्यक्रम चरणबद्ध रूपमा विस्तार गरिनेछ । यसमा सरकारी र निजी क्षेत्र रहनेछन् । भन्सार विभागका अनुसार एकद्वार प्रणाली सुरु भएपछि तीन वटै विभाग र अन्तर्गतका कार्यालयमा डिजिटल प्रणाली स्थापना हुनेछ । लाइसेन्स वा अनुमतिका लागि निकास तथा पैठारीकर्ता विभाग तथा कार्यालयमा पुगिराख्नुपर्ने छैन । एकद्वार प्रणाली सुरु भएपछि व्यापारका लागि सहजीकरण हुने, अनियमितता र राजस्व चुहावट नियन्त्रण हुने, कार्य सम्पादन छिटो र प्रभावकारी हुने अर्थमन्त्री विष्णुप्रसाद पौडेलले बताए । एकद्वार प्रणाली कार्यान्वयनका लागि दक्ष जनशक्तिको व्यवस्था गर्न र अनुगमन प्रणालीमा विशेष ध्यान आवश्यक रहेको उद्योग, वाणिज्य तथा आपूर्तिमन्त्री लेखराज भट्टको भनाइ छ ।"
उद्योगलाई डिमान्ड शुल्क छुट,"(काठमाडौं)  नेपाल विद्युत् प्राधिकरणले ५८ किसिमका उत्पादनमूलक उद्योगलाई डिमान्ड शुल्क छुट दिने भएको छ । कोभिड१९ का कारण उद्योगहरू प्रभावित भएको भन्दै प्राधिकरण सञ्चालक समितिले गत साउन २३ मा डिमान्ड शुल्क छुट दिने निर्णय गरेको थियो । सरकारले चालु आर्थिक वर्षको बजेटमा उल्लेख भएअनुसार प्राधिकरण सञ्चालक समितिले डिमान्ड शुल्क छुट दिने निर्णय गरेको थियो । प्राधिकरण सञ्चालक समिति बैठकले लकडाउन सुरु भएको महिना २०७६ चैतदेखि २०७७ असारसम्म उत्पादनमूलक उद्योगलाई डिमान्ड शुल्क छुट दिने निर्णय गरेको थियो । सञ्चालक समितिले सरकारले तोकेका उत्पादनमूलक उद्योगहरूको डिमान्ड शुल्क छुट दिने भनी गरेको निर्णय कार्यान्वयनका लागि प्राधिकरणले बुधबार सूचना जारी गरेको छ । निर्णयमा उत्पादनमूलक उद्योग भनिए पनि उत्पादनमूलक उद्योगको सूची थिएन, प्राधिकरणका प्रवक्ता मदन तिम्सिनाले भने, उद्योग मन्त्रालयले आधिकारिक सूची तयार पारेर पठाएपछि सूचना जारी गरिएको हो । कोभिड१९ का कारण गरिएको लकडाउनका कारण उद्योगहरू बन्द हुने अवस्थामा पुगेको र लकडाउनको अवधिमा विद्युत् खेर गएको भन्दै सरकारले डिमान्ड शुल्क छुट दिने निर्णय गरेको थियो ।गत चैत १६ मा बसेको मन्त्रिपरिषद् बैठकले कोभिड१९ प्रभावित उद्योगलाई राहत दिने भन्दै विद्युत् मागभन्दा बढी उत्पादन भएको अवस्थामा उत्पादनमूलक उद्योग प्रतिष्ठानलाई सो अवधिमा खपत गरिएको विद्युत् महसुलमा उद्योगको प्रकृति हेरी ३० देखि ५० प्रतिशतसम्म छुट दिने व्यवस्था मिलाउन पनि निर्देशन दिएको थियो । उद्योगहरूले चैतदेखि असारसम्मको डिमान्ड शुल्क बुझाइसकेकाले आगामी महसुलमा यसलाई समायोजन गरिने तिम्सिनाले जानकारी दिए । उनका अनुसार यसअघि उत्पादनमूलक उद्योगको परिभाषा प्रस्ट नभएकाले उद्योग मन्त्रालयले औद्योगिक व्यवसाय ऐनअन्तर्गत बनेको औद्योगिक नियमावलीमा यसलाई परिभाषित गरेको छ । उत्पादनमूलक उद्योगअन्तर्गत सिमेन्ट, प्लास्टिक, इँटा, रड, मल, चिनी उत्पादन गर्नेसहित जुस, तार, छाला प्रशोधन गर्ने, बालुवा प्रशोधन गर्ने, धागो कपडा उत्पादन, पानी प्रशोधन गर्ने जस्ता उद्योगलाई राखिएको छ । विद्युत् नियमन आयोगको निर्णयअनुसार २०७७ साउनयता प्राधिकरणले सबै ग्राहकका लागि नयाँ विद्युत् महसुल निर्धारण गरेको छ । विद्युत् महसुल निर्धारणका लागि यसअघि २०७३ मा बनाइएको विनियमावलीका अनुसार ६६ केभीए र सोभन्दा माथिल्लो भोल्टेजका ग्राहकले प्रतिकेभीए प्रतिमहिना २ सय ६५ रुपैयाँ डिमान्ड शुल्क तिर्नुपर्ने व्यवस्था थियो । यस्तै ३३ केभीएको लाइनबाट विद्युत् लिइरहेका औद्योगिक ग्राहकले प्रतिमहिना प्रतिकेभीए २ सय ७५ रुपैयाँ डिमान्ड शुल्क तिर्नुपर्ने व्यवस्था थियो । ११ केभीको लाइनबाट विद्युत् लिइरहेका औद्योगिक ग्राहकले प्रतिकेभीए प्रतिमहिना २ सय ७५ रुपैयाँ डिमाण्ड शुल्क तिर्नुपर्ने व्यवस्था विनियमावलीमा थियो ।यो आर्थिक वर्षदेखि लागू भएको विद्युत् महसुल संकलन विनियमावली १३२ केभी लाइनबाट विद्युत् लिने औद्योगिक ग्राहकलाई डिमान्ड शुल्कबापत प्रतिकेभीए प्रतिमहिना २ सय ३० रुपैयाँ र ६६ केभीए लाइनबाट विद्युत् लिने औद्योगिक ग्राहकलाई प्रतिकेभीए प्रतिमहिना २ सय ४० रुपैयाँ डिमान्ड शुल्क लाग्ने व्यवस्था छ ।"
९० प्रतिशतभन्दा बढी विदेशी लगानी जलविद्युत्मा,"तर असोजमा यस्तो लगानी २६८ प्रतिशत र कात्तिकमा २४ प्रतिशत घट्यो । मंसिरमा पनि सोही प्रवृत्ति दोहोरिएको राष्ट्र बैंकको मासिक प्रतिवेदनले देखाएको छ ।कोरोनाको कारण विश्वव्यापी रूपमा विदेशी लगानी प्रभावित भइरहेको समयमा नेपालमा पनि त्यसको असर परेको राष्ट्र बैंकले बताएको छ । कोभिड१९ का कारण विश्वभर नै लगानी विस्तारमा सुस्तता आएकाले नेपालमा पनि त्यसको असर देखिएको राष्ट्र बैंकको तर्क छ । विदेशी लगानी भित्र्याउन राज्य स्तरबाट भएका प्रयास पर्याप्त नभएकाले पनि विदेशी लगानी घटेको जानकारहरू बताउँछन् । सरकारले विदेशी लगानीसम्बन्धी ऐन नियमावलीमा केही परिमार्जन गरेको छ । यो राम्रो कदम भए पनि पर्याप्त नभएको उनीहरूको भनाइ छ । तर लगानीका लागि अझै पनि जग्गा प्राप्ति, स्थानीय निकायको किचलोलगायत थुप्रै व्यावहारिक कठिनाइ छन् । यही कारण विदेशी लगानीकर्ता स्वस्फूर्त रूपमा आउन सकेका छैनन् । व्यावहारिक जटिलता न्यूनीकरण नगरेसम्म अपेक्षित विदेशी लगानी भित्रिन नसक्ने जानकारहरू बताउँछन् ।"
बजारमा नयाँ होन्डा सिटी,"काठमाडौं (कास) नेपालका लागि होन्डा गाडीको अधिकृत विक्रेता स्याकार ट्रेडिङ कम्पनीले होन्डा सिटीको पाँचौं जेनेरेसनलाई नेपाली बजारमा भित्र्याएको छ । होन्डा सिटीको यो जेनरेसनको लम्बाइ र चौडाइ अघिल्लो जेनरेसनभन्दा बढी छ । होन्डा सोलिड बिइङ फेस डिजाइनमा आधारित छ । यसमा वन टच इलेक्ट्रिक सनरुफ, सार्क फिन एन्टेना, फुल एलईडी हेडल्याम्पजस्ता विशेषता रहेको कम्पनीले जानकारी दिएको छ ।होन्डा सिटीले पहिलो पटक यस सेग्मेन्टमा एलेक्सा भ्वाइस सर्भिसमार्फत कार उपभोक्ताहरूलाई सामाजिक र डिजिटल संसारसँग जोड्ने जनाएको छ । होन्डा सिटीको ७ स्पिड अटोम्याटिक ट्रान्समिसनमा १८४ किलोमिटर प्रतिलिटर र ६ स्पिड म्यानुअल ट्रान्समिसनमा १७८ किलोमिटर प्रतिलिटरको माइलेज हुने कम्पनीले बताएको छ । नेपाली बजारमा यसको मूल्य ६९ लाख ९० हजार रुपैयाँ रहेको कम्पनीले जनाएको छ ।"
महासंघको स्टार्टअप एन्ड इनोभेसन समिति विस्तार,"काठमाडौं (कास) नेपाल उद्योग वाणिज्य महासंघको कार्यकारिणी समिति सदस्य रञ्जितराज आचार्य सभापतिमा चुनिएसँगै स्टार्टअप एन्ड इनोभेसन समितिले पूर्णता पाएको छ । समितिको सहसभापतिमा सिद्धान्तराज पाण्डे र सुमन शाक्य एवं सदस्यमा प्रकाशदेव पालिखे, नीरज खनाल, दीपेन्द्र चौलागार्इं, मौसमी श्रेष्ठ, सुमना श्रेष्ठ र स्वर्णा ताम्राकार चुनिएका छन् । समितिको आमन्त्रित सदस्यमा तेन्जिङ सोनर गोम्सर र कविराज जोशी, समितिको सल्लाहकारमा महासंघका पूर्व कार्यकारिणी समिति सदस्यद्वय ओम राजभण्डारी, सौरभ ज्योति र अनिल चित्रकार छन् । महासंघको सचिवालयमा आयोजित एक कार्यक्रममा महासंघका अध्यक्ष शेखर गोल्छाले समितिमा चुनिएका सदस्यलाई औपचारिक पत्र हस्तान्तरण गरे ।"
नेपालमा केन्ट सुप्रिम लाइट र केन्ट ग्रान्ड,"काठमाडौं (कास) केन्टको आधिकारिक वितरक सीजी इलेक्ट्रोनिक्सले नेपाली बजारमा केन्टको सुप्रिम लाइट र केन्ट ग्रान्ड प्लस अल्कलाइनल गरी दुई मोडल सार्वजनिक गरेको छ । केन्ट सुप्रिम लाइटमा खनिज आरओ टेक्नोलोजी र टीडीएस नियन्त्रकको साथ छ । यस किसिमको शुद्धीकरणले पानीबाट हुने रोगबाट जोगाउने कम्पनीले जनाएको छ । यसमा आरओ, यूएफ र टीडीएस नियन्त्रणले पानीलाई शुद्ध बनाउने केन्टले जानकारी दिएको छ । केन्ट सुप्रिम लाइटको बजारको मूल्य २१ हजार ९ सय ९० र केन्ट ग्रान्ड प्लस अल्कलाइनको बजार मूल्य २९ हजार ९ सय ९० रुपैयाँ रहेको कम्पनीले बताएको छ ।"
स्पार्कले ल्यायो एसीईका उत्पादन,"काठमाडौं (कास) स्पार्क अटोमोभिस प्रालिले नेपाली बजारमा भारतीय हेभी इक्विपमेन्ट उत्पादक कम्पनी एसीई ब्रान्डका मेसिन ल्याएको छ । स्पार्कले वाग्मती र नारायणी अञ्चलका लागि एसीईका उत्पादन ल्याएको हो । नेपालमा स्पार्कले ३४० टनका क्रेन, ब्याकहो लोडर, ह्वील लोडर र सडक निर्माणमा आवश्यक कम्याक्टर, टेन्डम रोलर, ग्रेडर एवं वेयर हाउस इक्विपमेन्टमा फर्कलिफ्ट र स्ट्र्याकर ल्याएको कम्पनीले जनाएको छ ।"
सूर्यविनायकमा नेपाल बंगलादेश बैंकको शाखा,काठमाडौं (कास) नेपाल बंगलादेश बैंकले बुधबारदेखि भक्तपुरस्थित सूर्यविनायकमा ९९औं शाखा सञ्चालनमा ल्याएको छ । पूर्वउद्योगमन्त्री महेश बस्नेतले शाखा कार्यालयको उद्घाटन गरे । उक्त शाखाबाट सबै किसिमका बैंकिङ सेवा प्रदान गर्ने बैंकका प्रमुख कार्यकारी अधिकृत ज्ञानेन्द्रप्रसाद ढुंगानाले जानकारी दिए ।
विश्वको मूल्यवान् दुईपांग्रे 'बजाज अटो,"काठमाडौं (कास) बजाज अटो लिमिटेड बजार पुँजीकरण १६ लाख करोड रुपैयाँ नाघ्ने पहिलो दुईपांग्रे कम्पनी बनेको छ । बजाज अटोको सेयर मूल्य बुधबार एनएसईमा प्रतिसेयर ५ हजार ५ सय ६६ रुपैयाँ ४ पैसा पुगेर बजार पुँजीकरण १६१०७३२१६ करोड रुपैयाँमा समेटिएको थियो । बजाज अटोले सञ्चालनको ७५औं वर्षमा ऐतिहासिक माइलस्टोन स्थापना गरेको कम्पनीले जनाएको छ । विश्वमा कुनै पनि अन्तर्राष्ट्रिय दुईपांग्रे सवारी कम्पनीले १६ लाख करोड रुपैयाँभन्दा बढीको बजार पुँजीकरण हासिल नगरेको विश्लेषकहरूले जनाएको कम्पनीको भनाइ छ । बजाजका पल्सर, बक्सर, प्लेटिना र आरईजस्ता ब्रान्ड विश्वका ७० भन्दा बढी देशमा उपलब्ध छन् ।"
सीए सदस्यताको नतिजा सार्वजनिक,काठमाडौं (कास) सन् २०२० नोभेम्बरमा लिइएको चार्टर्ड एकाउन्टेन्ट (सीए) सदस्यता परीक्षाको नतिजा बुधबार सार्वजनिक भएको छ । परीक्षामा १९ जना परीक्षार्थी उत्तीर्ण भएको चार्टर्ड एकाउन्टेन्ट संस्था (आइक्यान) ले जनाएको छ । उत्तीर्ण परीक्षार्थीलाई १५ दिनपछि प्रमाणपत्र वितरण गरिनेछ । प्राप्तांकमा चित्त नबुझे नतिजा सार्वजनिक भएको ३० दिनभित्र पुनर्योगका लागि आवेदन दिनुपर्ने व्यवस्था छ ।
इन्फिनिटी लघुवित्तको वार्षिकोत्सव,काठमाडौं (कास) इन्फिनिटी लघुवित्त वित्तीय संस्थाले बुधबार चौथो वार्षिकोत्सव कार्यक्रम सम्पन्न गरेको छ । संस्थाले नवलपुरस्थित केन्द्रीय कार्यालयमा वार्षिकोत्सव मनाएको हो । संस्थाका प्रमुख कार्यकारी अधिकृत प्रवीणकुमार लामाले सरसफाइ कार्यक्रममा ग्राहक एवं शुभचिन्तकलाई शुभकामना व्यक्त गरे ।
पेप्सीकोलामा भायनेटको आउटलेट,काठमाडौं (कास) भायनेटले बुधबार आफ्नो ३५औं आउटलेट पेप्सीकोलामा विस्तार गरेको छ । ग्राहकलाई इन्टरनेटको थप सेवा उपलब्ध गराउन कम्पनीले आउटलेट विस्तार गरेको जनाएको छ ।
युनाइटेडको वार्षिक प्रतिवेदन पारित,काठमाडौं (कास) युनाइटेड इन्स्योरेन्स कम्पनी (नेपाल) ले बुधबार आफ्नो २६औं वार्षिक साधारणसभा सम्पन्न गरेको छ । सभामा सञ्चालक समितको वार्षिक प्रतिवेदन पारित गरियो । कम्पनीको आर्थिक वर्ष २०७७७८ को वित्तीय विवरणमा कुल बिमा शुल्क आम्दानी ४८ करोड ८० लाख ३३ हजार ४ य ४५ रुपैयाँ रहेको जनाएको छ ।
पुस्तकालयलाई सिद्धार्थको २ लाख,काठमाडौं (कास) सिद्धार्थ बैंकले टोखास्थित फ्रेन्डसिप फाउन्डेसन नेपाललाई आइतबार २ लाख रुपैयाँ सहयोग गरेको छ । बैंकका सहायक प्रमुख कार्यकारी अधिकृत रामेश्वरप्रसाद बस्यालले फाउन्डेसनका अध्यक्ष प्रकाशबाबु पौडेललाई उक्त रकम हस्तान्तरण गरे । बैंकबाट प्राप्त रकम फाउन्डेसनले गोरखा सिरानचोक गाउँपालिकाको केराबारीस्थित शिला रेग्मी (आत्रेय) सामुदायिक पुस्तकालयको भवन निर्माण गर्न उपयोग गर्नेछ ।
रासायनिक मल कारखाना स्थापना गर्न गृहकार्य,"काठमाडौं (कास) नेपालमा रासायनिक मल कारखाना स्थापनाका लागि गृहकार्य थालिएको छ । अर्थमन्त्री विष्णुप्रसाद पौडेल, उद्योग वाणिज्य तथा आपूर्तिमन्त्री लेखराज भट्ट ,कृषि तथा पशुपन्छी विकासमन्त्री पद्माकुमारी अर्याल र सचिवसहित अर्थ मन्त्रालयमा बुधबार बसेको बैठकमा मल कारखाना स्थापनाको तयारीसम्बन्धी छलफल भयो । बैठकमा रासायनिक मल कारखाना स्थापनाको प्रविधि र सम्भावित लागतबारे छलफल भएको थियो । विश्वमा प्रचलनमा रहेका प्रविधि तथा तरिका प्राकृतिक ग्यास, वाटर इलेक्ट्रोलिसिस र हाइब्रिडमध्ये नेपालका लागि उपयुक्त हुने प्रविधि तय गर्नेबारे बैठकमा चर्चा भयो । अर्थमन्त्री पौडेलले थप छलफल गरी मल कारखाना स्थापनासम्बन्धी प्रविधि, लगानीको विधि र लागतसमेतको प्रस्ताव तयार गर्ने बताए । गत कात्तिक २४ मा बसेको मन्त्रिपरिषद् बैठकले नेपालमा रासायनिक मल कारखाना स्थापनाको प्रारम्भिक अध्ययनका लागि अर्थमन्त्रीको संयोजकत्वमा समिति गठन गरेको थियो ।"
नाटकमा एक किसिमको 'थ्रिल हुँदो रहेछ,"नाटक गर्ने मन पहिल्यैदेखि रहेछ । खासमा के कुराले नाटकतिर तान्यो ?जब म इन्डस्ट्रीमा आएँ, थिएटरमा लाइभ नाटक हेर्न पाइन्छ, अभिनय कक्षा पनि हुन्छ, अभिनय पनि सिकाइन्छ भन्ने केही थाहा थिएन । कम उमेरमै फिल्म गरेकी हुँ मैले । पहिलो फिल्म होस्टेल रिटर्न्स का निर्देशक निर्माताले मलाई मण्डला र शिल्पी थिएटरमा नाटक देखाउन लग्नुभयो । त्यही बेला नाटकमा लाइभ अभिनय हुँदो रहेछ भन्ने देखें । त्यो हेर्दा नै मैले नाटक गरें भने कस्तो देखिन्छ होला भन्ने हुन्थ्यो । त्यो समयदेखि थिएटरको कलाकार देखेपछि धेरै ज्ञान भएको कलाकार भन्ने अनुभव भयो । थिएटरका कलाकारलाई अर्कै तरिकाले हेर्छौं हामी । मैले थिएटर गरें भने अर्को कुरा सिकेर फिल्ममा इनपुट दिन पाउँछु कि, दर्शकले मेरो अभिनयलाई लाइभ हेर्दाको प्रतिक्रिया कस्तो हुँदो रहेछ भन्ने कुराले नै एकचोटि अनुभव गरी हेरौं न भन्ने थियो । नाटक गर्ने प्रस्ताव यो नै पहिलो हो ?पहिला (सम्झँदै) पनि थिएटर गर्ने ? भनेर सिनेमा आर्टको एक जना दाइले सोध्नुभएको थियो । त्यो बेला के भयो, मैले गर्न पाइनँ । त्यो कुरा यतिकै आकस्मिक आएको थियो । कुरा अगाडि बढेन । मेरो थिएटरको साथी नाजिर हुसेनले निर्देशन पनि गरिरहेको हुन्छ । उसलाई कुनै नाटक गर्नुपर्यो भने मलाई सम्झनु है भन्दै आएकी थिएँ । अहिले बल्ल अवसर मिल्यो ।ॅपल्पसा क्याफे लकडाउनमा आएको प्रस्ताव होइन ?हो । दोस्रो लकडाउनको समयपछि स्वर्गीय पत्रकार गोकर्ण गौतमले थिएटर गर्न मन छ ? भनेर सोध्नुभएको थियो । मलाई एकदमै मन थियो । उहाँले पल्पसा क्याफेको कुरा गर्नु भएपछि झनै मलाई चाख लाग्यो । सानो भूमिका भए पनि गर्छु भन्ने थियो । सानो भूमिकामा भए पनि थिएटरमा एकचोटि प्रस्तुति दिएर दर्शक प्रतिक्रिया लिने मन थियो । मलाई भयंकर प्रोटागोनिस्ट को भूमिका चाहिएको थिएन । अनुभव मात्र लिन चाहन्थें । त्यसपछि रंगकर्मी विमल सुवेदीसँग भेट भयो । तीन पटकको भेटपछि अडिसन दिएँ । अनौपचारिक अडिसनपछि नाटकको काम सुरु भयो ।पुस्तक पहिले नै पढ्नुभएको थियो ? तपाईंले भूमिका निभाउने पात्र पल्पसालाई कस्तो पाउनुभयो ?सानै हुँदा घरमा यो पुस्तकको अडियो सुनेकी थिएँ । अब नाटक नै गर्ने भएपछि पुस्तक पढ्नै परिहाल्यो । तीन पटक पढिसकें । पल्पसा अमेरिकाबाट फर्किएकी पात्र हुन्छिन् । देशलाई माया गर्छिन् । अब यस्तो नै छ भनिहाल्नु भन्दा पनि कस्तो पात्र होला भन्ने प्रक्रियामा म आफैं छु । किनकि पुस्तकमा पल्पसाको पृष्ठभूमि छैन । उसलाई त्यति धेरै वर्णन गरेर लेखिएको पनि छैन । तर अप्रत्यक्ष रूपमा यस्तो होला, त्यस्तो हुन्छ होला भनेर हेरिरहेका छौं । किताब पढ्दा एउटा चरित्र थियो दिमागमा तर त्यसपछि पुस्तकलाई नाट्य रूपान्तरण पनि गरियो । म मेरो चरित्रलाई अझै निखार्दै छु ।पुस्तक तीन पटक पढ्नुका कारण ?नाटक फाइनल हुन्जेल पनि मेरो हातमा स्क्रिप्ट आइसकेको थिएन । त्यसैले मैले पुस्तकलाई दोहोर्याई तेहर्याई पढें । पहिलो पटक पढ्दा सामान्य पाठक भएर पढें । दोस्रो पटकमा आफ्नो चरित्र बुझ्दै पढें । त्यसपछि पढ्दा पूरा पुस्तकको कथालाई कल्पना गर्दै पढें ।नाटकलाई कसरी समय छुट्याउनुभएको छ ? नाटकका लागि त धेरै समय खर्चनुपर्छ ?समय सजिलै मिलाउन त गाह्रै हुन्छ । फिल्मको काम भएको भए सीमित समयावधिमा सकिन्छ । यसमा त वर्कसपमा धेरै समय दिनुपर्दो रहेछ । नाटक मञ्चन हुन थालेपछि केही समयका लागि पूरा समय दिनुपर्छ । त्यो हिसाबले समय निकाल्न गाह्रो परेको थियो । तर अहिले मैले एउटा मात्र फिल्म साइन गरेकी छु । फिल्मको टिमले पनि यताका लागि समय दिनुभएको छ । एक्सन कटमा अभिनय गर्दै आएकालाई नाटक गर्न कत्तिको सहज हुँदो रहेछ ?एक किसिमको थ्रिल हुँदो रहेछ । नाटकमा एउटा डायलग बिर्सें भनें अन्य कलाकारलाई गाह्रो भइदिन्छ । तर नाटकमा सहकलाकारसँगको अभिनय सम्बन्ध राम्रो भइदियो भने एकदम राम्रो हुने रहेछ । अब फिल्ममा सबै सहकलाकारसँग राम्रो हुन्छ भन्ने हुँदैन । सानोसानो दृश्य गर्नुपर्ने हुन्छ । त्यसमा झुरै सम्बन्ध भए पनि मतलब हुँदैन । तर थिएटरमा धेरै बोन्डिङ हुनुपर्ने रहेछ । त्यही कुरा मलाई रोमाञ्चक लाग्यो । भोलि दर्शकले नाटक हेर्दा पनि रमाइलो हुन्छ जस्तो मलाई लाग्छ । फिल्म र नाटकमा काम गर्दाको भिन्नता केके पाउनुभयो ?सहकलाकारसँगको बोन्डिङ हो पहिलो त । अस्ति भर्खर हामीले नाटकका विद्यार्थीमाझ नाटक गर्यौं । यहाँ नाटक गर्नुअगाडि कलाकारहरूसँग एउटा इनर्जी एक्सचेन्ज गर्छौं । फिल्ममा त्यस्तो हुँदैन । चिन्दै नचिनेको व्यक्तिसँग काम गर्नुपर्ने हुन्छ । नक्कली वास्तविकता देखाउनुपर्छ । इनर्जी एक्सचेन्जकै कुरा रोमाञ्चक लाग्यो । लाइभ अभिनय भन्नु नै फरकपन त भइहाल्छ । अभिनयमा चिप्लियो भने थाहा पाइहाल्नु हुन्छ । फिल्ममा त्यो थाहा पाउन गाह्रो हुन्छ होला । धेरैले थिएटर हुँदै फिल्मको यात्रा तय गरे । तपाईं फिल्म गरेर थिएटरमा आउनुभयो । अब नाटकलाई निरन्तरता दिनुहुन्छ ?निरन्तरता भनेर फिल्म नै छोडेर नाटक गर्छु भन्ने त होइन । नयाँ कुरा सिकौं भन्ने मात्र हो । भोलि यो नाटक राम्रो भयो भने अरू गर्ने हो । झुरै भयो भने म आफैं पनि गर्दिनँ या मलाई कसैले अफर पनि गर्नु हुन्न । नाटक राम्रो भयो अनि मलाई मनपर्ने विषय आयो भने अवश्य गर्छु । जनयुद्धकै वरपर घुमेको छ पुस्तक । पुस्तकलाई पढ्दा र नाटकको वर्कसप गर्दा द्वन्द्वको समयलाई अझै नियाल्न पाउनुभयो होला ?नाटक गर्नु अगाडि सबैले जनयुद्धसँग सम्बन्धित आआफ्नो अनुभव सेयर गर्यौं । म काठमाडौंमा हुर्कें । त्यसैले द्वन्द्वको त्यत्ति साह्रो असर त परेन । तर, मेरो बुबाको घर रामेछापमा हो । त्यो बेला मेरा मामाहरूलाई लिएर गएको भन्ने सुन्थें । मेरा मामाहरू सबै कांग्रेस । मेरो परिवारका धेरै त आर्मीमा हुनुहुन्थ्यो । आर्मी र माओवादीबीचको द्वन्द्व म सुन्थें । मेरो बुबा पनि अवकाश प्राप्त आर्मी । कक्षा ३ मा पढ्दै गर्दा होला सायद बुबाले अब पूर्वआर्मीहरूलाई पनि द्वन्द्वमा बोलाउँछ भन्ने कुरा गर्दा म रातभर रोएकी थिएँ । द्वन्द्व चर्केको विषयमा समाचारदेखि जताततै नै सुनिन्थ्यो । बुबा युद्धमा जानुपर्छ भन्ने कुराले धेरै पिरोल्यो । मलाई त्यस्तो असर पार्यो भने बाहिरका मानिसलाई कति पार्यो होला । आर्मीमा भएका परिवारलाई कत्ति असर गर्यो होला । यो नाटकमा हराएको मान्छे र आफ्नो मान्छेलाई पर्खिरहेको कथा छ । त्यसैले मैले यो विषयलाई नजिक पाएँ ।जनयुद्ध केही हदसम्म भयानक नै भयो । तर यस्तो जनयुद्धको उद्देश्य के थियो ? सायद सकारात्मक परिवर्तनका लागि थियो होला । तर अहिले के छ त । अहिलेको समयमा त त्यो सबै बिर्सिसक्यौं नि । खासै सकारात्मक परिवर्तन त भएको छैन । १७ हजार मानिस मारिए तर खोइ त परिवर्तन ? कति गायब भए । तर उनीहरूका परिवार अझै कुरिरहेका छन् । उनीहरू जीवित छन्छैनन् भन्ने थाहा छैन । मलाई लाग्छ, यो नाटक हेरिसकेपछि पर्खिरहेकाहरूलाई छुन्छ । अनि त्यस्तो गर्ने व्यक्तिलाई पनि । यो पुस्तकमाथि फिल्म नै बन्नुपर्ने थियो भन्ने लाग्यो कि लागेन । फिल्ममेकरले किन यस्तो विषयलाई फिल्ममा उठाइरहेको हुँदैन जस्तो लाग्छ ?मलाई त यस्तो विषयवस्तु को छ त भन्ने प्रश्न आउँछ । राम्रा पुस्तकमाथि फिल्म बन्छ, सबै बेकार भइरहेको हुन्छ । त्यही विषय राम्रो निर्देशकको हातमा परेको भए कम्तीमा राम्रो फिल्म त बन्थ्यो । नारायण (वाग्ले) दाइ आफैंले फिल्मका लागि अनुमति दिनुभएन । पुस्तकको दुरुपयोग नहोस् भनेरै त दिनुभएन होला । यस्तो विषयमाथि किन फिल्म बन्दैन भन्दा पनि यस्तो विषयमाथि फिल्म बनाउने को छ र ? भन्ने प्रश्न नै उब्जन्छ । मलाई राम्रो लागेको पुस्तकमाथि बनेको फिल्म हेर्दा फिस्स भएँ । सायद निर्देशकले गम्भीर भएर बनाइदिए त राम्रो हुन्थ्यो । पल्पसाको चरित्र निर्माण गर्न कत्तिको मिहिनेत गर्दै हुनुहुन्छ त ?गाह्रै भइरहेको छ । यो चरित्र कस्तो हो भनेर खासै पृष्ठभूमि छैन । उसको नाम मात्र छ, उसको जात छैन । सतही जानकारी मात्र छ । त्यो हिसाबले गाह्रै छ । त्यसैले मेरो चरित्रको पूरा आउटलाइन नै आइसकेको छैन । तर दर्शकले हेर्दा पढेर कल्पना गरेको पल्पसा यस्तो हो है भन्ने होस् भनेर बुझुन् भन्ने चाहन्छु । तपाईंको परिकल्पनामा नाटक कस्तो बन्छ होला ?पहिला स्क्रिप्ट पढ्दाखेरि र अस्ति नाटकको प्रस्तुति दिँदा मैले सोचेको भन्दा धेरै फरक पाएँ । नाटकको सेटिङ नै फरक लाग्यो । अझै काम हुँदै छ ।"
जिन्दगी के छ र,"काठमाडौं (कास) लाहुर जाने कैयौं छोराहरूको पीडालाई फर्किआउने आशासहितका भाव उनले लोकगीतमा उतारे । गरिब जनताका गीत गाउने गायकका रूपमा चिनिएका उनले जीवनका वियोगान्त पीडालाई गीतमा देखाएर स्रोताका दुःखको सारथि बन्ने काम गरे । उनै लोकगायक रत्न बानियाँ अब फेरि नयाँ सिर्जना नपस्कने गरी बिदा भएका छन् । ५८ वर्षको उमेरमा राजधानीको ओम अस्पतालमा बुधबार बिहान उनको निधन भएको हो । ग्रामीण जनजीवनलाई लोक लयमा ढालेर जीवन्त रूपमा उतार्ने यी स्रष्टाका दुवै मिर्गौलाले करिब दुई वर्षअघि नै काम गर्न छोडेको थियो । उनी सुगर र उच्च रक्तचापका पनि बिरामी थिए । पछिल्लो समय रोगले थलिएपछि उनी निकै आर्थिक संकटमा थिए । केही कलाकार र राष्ट्रिय लोक तथा दोहोरी गीत प्रतिष्ठानले उनलाई सकेको सहयोग गर्दै आएको थियो । मिर्गौला प्रत्यारोपण गरी पुनः लोक संगीतमा उदाउने उनको अठोट थियो, जुन अधुरै रह्यो ।अस्वस्थ भएकै बेला उनलाई भेटेको लोक गायिका बिमाकुमारी दुराले सुनाइन् । बानियाँसँगै दुराले स्वर दिएकी लडाइँको लाहुरे गीति एल्बम सिरिजका गीतहरूलाई श्रोताले निकै रुचाएका छन् । बानियाँले गाउँबेंसी, लाहुरेका कथा तथा लोकजीवनका भाकाहरूलाई आफ्नो संगीत सिर्जनामा उतारेका छन् । घर छोडेर जाने बेलामा, रोइ बाँच्नुभन्दा, छैन ठेगाना, छैन जानु कहीं, जिन्दगी के छ र, हरियो बेलपत्र जस्ता उनका गीतहरूमा ग्रामीण जीवन भोगाइका मर्मस्पर्शी भोगाइहरू समावेश छन् । स्याङ्जाको फेदीखोलामा जन्मिएका बानियाँले सालैजो लगायत भजनसंग्रहसमेत ल्याएका छन् । बानियाँको निधनले लोकसंगीतले एक अभिभावक गुमाएको राष्ट्रिय लोक तथा दोहोरी गीत प्रतिष्ठान नेपालका अध्यक्ष रमेश बीजीले बताए ।"
पुलिसको पहिलो जित,"प्रदेश १ बाहिरियोलगातार तेस्रो हारसँगै प्रदेश १ प्रतियोगिताबाट बाहिरिएको छ । प्रदेश १ बुधबार त्रिभुवन आर्मी क्लबसँग ४ विकेटले पराजित रह्यो । लगातार तेस्रो जितसँगै आर्मीको सेमिफाइनलमा स्थान लगभग सुरक्षित भएको छ । टस जितेर ब्याटिङ रोजेको प्रदेश १ टिम मूलपानी क्रिकेट मैदानमा ४०१ ओभरभित्र १ सय ३१ रनमा आउट भयो । आर्मीले कठिन हिसाबमा २९५ ओभरमा १ सय ३५ रन बनाउँदै विजयी लक्ष्य पार गर्यो । प्रदेश १ को सुरुआत राम्रो हुन सकेन । मिनास थापा १ र शुभांकर उराँव शून्यमा आउट भए । ओपनर दीपक पासवान १९ रनमा आउट भए । विवेक मेहता र फिर्दोश अन्सारीले चौथो विकेटमा ७७ रनको साझेदारी गरे । विवेकले ८३ बलमा ५० रन बनाए । उनले ७ चौका र १ छक्का प्रहार गरे । फिर्दोशले ९० बल खेली १ चौका र १ छक्कासहित ३२ रन बनाए ।कप्तान सिद्धान्त लोहनी शून्यमै, दिपेश कँडेल ११, श्रवण यादव २ र राजन मगर १ रनमा आउट भएपछि प्रदेश १ धराशायी भयो । शाहब आलमले ४ विकेट लिए । विवेकलाई कट एन्ड बोल्ड गरेका म्यान अफ द म्याच शाहबले ९१ ओभरमा ३ मेडन राख्दै २३ रन खर्चे । आकाश चन्दले ७ ओभरमा ३ मेडन राख्दै १५ रन खर्चेर ३ तथा सुसन भारी, भीम सार्की र राजेश पुलामीले ११ विकेट लिए । जवाफमा आर्मीले पहिलो ओभरमै अनिल मण्डललाई रनआउटका रूपमा गुमाएको थियो । लोकेश बम १३, हरि चौहान ८ र कप्तान विनोद भण्डारी ५ रनमा आउट भएपछि आर्मी १३ औं ओभरमा ४१४ को स्थितिमा पुगेको थियो । रोहित पौडेलले ३६, भीमले २९ र राजेशले अविजित २४ रन बनाउँदै आर्मीलाई विजयी बनाए । रोहितले ३१ बलमा ४ चौका र २ छक्का, भीमले ६१ बलमा १ चौका र १ छक्का तथा राजेशले २७ बलमा २ चौका र विजयी छक्का प्रहार गरेका थिए ।"
दिल्लीद्वारा सन्दीपलाई रिलिज,"काठमाडौं (कास) इन्डियन प्रिमियर लिग (आईपीएल) को फ्रेन्चाइज टोली दिल्ली क्यापिटल्सले नेपालका लेग स्पिन स्टार सन्दीप लामिछानेलाई रिलिज गरेको छ । सन्दीप विश्वको सवैभन्दा ग्ल्यामर्स र ठूलो फ्रेन्चाइज क्रिकेट आईपीएल खेल्ने एक्लो नेपाली खेलाडी हुन् ।सन्दीपलाई तत्कालीन दिल्ली डेरडेभिल्सले सन् २०१८ को जनवरी २९ मा बेंग्लोरमा भएको अक्सनमार्फत २० लाख भारुमा लिएको थियो । दिल्लीले सन्दीपसहित अस्ट्रेलियन विकेटकिपर एलेक्स क्यारी, किमो पाउल, जेसन रोय, मोहित शर्मा र तुसार देशपाण्डेलाई बुधबार रिलिज गरेको हो । मार्चमा यूएईमा सम्पन्न आईपीएलको पछिल्लो संस्करणमा दिल्ली फाइनलमा पुगे पनि सन्दीपले कुनै खेल खेल्न पाएका थिएनन् ।मुख्य विकेटकिपर ऋषभ पन्त घाइते भएको समयमा क्यारीले ३ खेल खेलेका थिए । पाउल र शर्माले पनि कुनै खेल खेल्न पाएनन् । रोयले भने व्यक्तिगत कारण प्रतियोगिताबाट आफ्नो नाम फिर्ता लिएका थिए । दिल्लीले कप्तान श्रेयस ऐर, शिखर धवन, पृथ्वी श, अजिन्क्या रहाने, ऋषभ पन्त, अक्षर पटेल, अमित मिश्रा, रविचन्द्रन अश्विन, इशान शर्मा, हर्शल पटेल, ललित यादव, प्रवीण दुवे, अभेष खान, कागिसो राबाडा, एनरिच नोकिया, मार्कस स्टोइनिस, डानियल साम्स, सिमरन हेटमायर र क्रिस वोक्सलाई टोलीमा यथावत् राखेको हो ।फेब्रुअरी २० मा हुने आईपीएलको मिनी अक्सनअगाडि दिल्लीले टिममा राखेका र फुकुवा गरेका खेलाडीको नाम सार्वजनिक गरेको हो । सन्दीपले मिनी अक्सनमा आफ्नो नाम दर्ता गर्ने बताइएको छ । सन्दीपले २०१८ को पहिलो सिजनमा दिल्लीबाट ३ खेल खेल्दा ५ र २०१९ को आफ्नो दोस्रो सिजनमा ६ विकेट लिएका थिए । आईपीएल खेलेयता सन्दीपले विश्वका सबै फ्रेन्चाइज लिग खेल्दै आएका छन् ।"
वडा २ र ३ विजयी,काठमाडौं (कास) टोखा नगरपालिका अन्तर वडा गजराज जोशी स्मृति फुटबलमा बुधबार वडा २ र ३ ले जित हात पारेका छन् ।लिगकम नकआउटका आधारमा भइरहेको प्रतियोगितामा वडा ३ ले वडा ६ लाई १० ले पराजित गर्यो । टोखास्थित भूतखेल मैदानमा भएको उक्त खेलमा विजय महर्जनले गोल गरे । अर्को खेलमा वडा २ ले वडा १ को चुनौती पनि १० ले नै पन्छायो । सरोज श्रेष्ठले इन्ज्युरी समयमा निर्णायक गोल गरे ।
आर्मीपुलिसको खेल गोलरहित,"आजका खेलएपीएफविरुद्ध चन्द्रपुर, ११ः३० बजेविराटनगरविरुद्ध वालिङ, १४ः३० बजेएन्फा कम्प्लेक्स, सातदोबाटो"
डीसीएसगरमाथाको सहकार्य,"काठमाडौं (कास) घोराही सिमेन्ट इन्डस्ट्रीको उत्पादन सगरमाथा सिमेन्टले धनगढी क्रिकेट एकेडेमीको स्तरोन्नति र ग्रासरुट क्रिकेट विकासमा सहकार्य गर्ने भएको छ । सगरमाथा र एकेडेमीबीच तीनवर्षे प्रायोजन सम्झौता भएको छ । घोराही सिमेन्ट इन्डस्ट्रीका तर्फबाट मार्केटिङ प्रमुख प्रतीक अधिकारी र एकेडेमीका अध्यक्ष सुवास शाहीबीच बुधबार सम्झौतापत्रमा हस्ताक्षर भएको छ । सम्झौता अनुसार तीनवर्षका लागि धनगढी क्रिकेट एकेडेमीलाई आवश्यक पर्ने खेल सामग्री, आयोजना गर्ने प्रतियोगिता, ग्रासरुट कार्यक्रमलगायत सम्पूर्ण कार्यलाई सगरमाथा सिमेन्टले सहयोग गर्नेछ । मार्केटिङ प्रमुख अधिकारीले धनगढी क्रिकेट एकेडेमीसँग सहकार्यलाई निरन्तरता दिँदै एकेडेमीमार्फत ग्रासरुट क्रिकेट विकासमा योगदान दिने संस्थाको लक्ष्य रहेको बताए ।एकेडेमीका अध्यक्ष शाहीले ग्रासरुट क्रिकेट विकासमा सगरमाथा सिमेन्टको प्रवेशले नेपाली क्रिकेटको प्रवर्द्धनमा ठूलो भूमिका खेल्ने आशा व्यक्त गरे ।"

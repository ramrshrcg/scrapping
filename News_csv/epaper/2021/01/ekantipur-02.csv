शीर्षक,विवरण
नेकपाका दुवै पक्षलाई आयोगको पत्र,"दाहालले आयोगमा र सार्वजनिक रूपमै ४ सय ४१ सदस्यीय केन्द्रीय कमिटीमा ३ सय १५ सदस्यको साथ आफूहरूसँग रहेको दाबी गरेका छन् । आयोग पुगेका बेला उनले आवश्यक परे उनीहरूलाई लाइन लगाएर उभ्याइदिनेसमेत बताएका थिए । दाहालले आफ्नो अभिव्यक्तिमा दलमाथिको आधिकारिकताको दाबी स्पष्ट ढंगले गर्नुभएको थियो, आयोग स्रोतले भन्यो, त्यही भएर उहाँलाई लेखिएको पत्रमा त्यस्तो दाबी हो भने प्रक्रिया पूरा गरिदिनुस् भनिएको हो । कानुनअनुसार प्रक्रिया पूरा गरेर दलको मान्यताका विषयमा माग दाबी नआउँदा आयोग नेकपाको विवादभित्र प्रवेश नै गर्न सकेको छैन । बाहिर भने आयोगले नेकपा विवादमा कामै नथालेको सन्देश जान थालेको छ । आयोगले ओली पक्षलाई भने विभिन्न विषयमा अद्यावधिक गर्न गरिएको पत्रका विषयमा थप स्पष्ट पार्न मात्र भनेको छ । ओली पक्षलाई मागदाबी गर्न किन भनिएन ? आयोग स्रोतले भन्यो, ओली पक्षले आयोगमा पठाएको कुनै पनि पत्रमा मागदाबीको कुरा नपरेकाले त्यस विषयमा केही नसोधिएको हो । ओली पक्षले दाहालको कार्यकारी अधिकार खोसेको, विधान संशोधन गरेको, प्रवक्ता नियुक्ति गरेको, केन्द्रीय कमिटी विस्तार गरेको लगायतबारे जानकारी आयोगलाई दिएको छ । त्यसअनुसार पार्टीको विवरण अद्यावधिक गर्न ओली पक्षले माग गरेको छ । दाहाल र नेपाल पक्षसँग पनि अद्यावधिक गर्न लेखिएको पत्रका कतिपय विषयमा पनि स्पष्टता माग गरिएको छ । दाहालनेपाल पक्षले अघिल्लो बिहीबार ओलीलाई अध्यक्षबाट हटाएर माधव नेपाललाई अध्यक्ष चयन गरेको जानकारीसहितको पत्र पठाएको थियो । ओली तथा दाहालनेपाल पक्ष दुवैले आफूलाई संस्थापन पक्ष भन्दै फुटको अपजस लिनबाट जोगिन खोजिरहेका छन् । त्यसैले दुवै पक्षले औपचारिक रूपमा आवश्यक कानुनी प्रक्रिया पूरा गरेर दलको मान्यता माग गरेका छैनन् । दाहालनेपाल पक्षले बहुमत आफूसँग रहेकाले आफू स्वतः आधिकारिक रहेको र आधिकारिकताको मागदाबी अल्पमत पक्षले गर्नुपर्ने भनिरहेका छन् । अर्कोतिर ओली पक्षले आफूहरू आफ्नो घरमै रहेको र घर छाडेर जानेहरूले आवश्यक ठाने आधिकारिकताको दाबी गर्नुपर्ने भन्दै आएका छन् । यही अवस्थामा नेकपा विवाद सुल्झिने सम्भावना नरहेको आयोगका एक पदाधिकारीले बताए । विवादका रूपमा कागजपत्र आए आयोगले त्यसमा हात हाल्ने हो, आयोगका ती पदाधिकारीले, आयोगले कानुनमा भएको व्यवस्थालाई हेर्ने हो । त्यसबाहेकका पत्राचार वा अभिव्यक्तिकै भरमा आयोगले विवाद निरूपणमा हात हाल्दैन ।"
प्रतिनिधिसभा विघटनको विरोधमा एक स्वर,गौतमको पहिलो बैठक प्रतिनिधिसभामा तीन वर्षअघि पराजित नेकपाका नेता वामदेव गौतम राष्ट्रिय सभाको सदस्य मनोनीत भएपछि शुक्रबार पहिलो पटक सहभागी भए । उनको प्रवेशले राष्ट्रिय सभाको गरिमा उच्च राख्नमा महत्त्वपूर्ण योगदान पुगेको नेकपा संसदीय दलका नेता दीनानाथ शर्माले बताए । पार्टी विभाजन सही हो भन्ने कुनै पनि सांसद नभएको तर्क गर्दै शर्माले गौतमलाई अझै एक ठाउँमा रहने सम्भावना भए प्रयत्न गर्न अनुरोध गरेका थिए । नेकपाभित्रको लामो रस्साकसीपछि मनोनीत भएका गौतम प्रतिनिधिसभामा बर्दियाबाट पराजित भएका थिए ।
५ जना 'एमिकस क्युरी चयन,"काठमाडौं (कास) सर्वोच्च अदालतको आदेशअनुसार प्रतिनिधिसभा विघटनबारे राय दिन नेपाल बार र सर्वोच्च अदालत बार एसोसिएसनले ५ जना एमिकस क्युरी चयन गरेका छन् । नेपाल बारले बद्रीबहादुर कार्की, सतिशकृष्ण खरेल र विजयकान्त मैनाली तथा सर्वोच्च अदालत बार एसोसिएसनले खगेन्द्र अधिकारी र पूर्णमान शाक्यको नाम चयन गरेको हो । एमिकस क्युरीलाई अदालतका सहयोगी भनेर चिनिन्छ । गम्भीर संवैधानिक एवं कानुनी प्रश्न जोडिएका विषयमा सर्वोच्च अदालतले विशेषज्ञता भएका कानुन व्यवसायीहरूको राय लिन बेलाबखत एमिकस क्युरी झिकाउने गर्छ । उनीहरूले दिने रायले न्यायाधीशहरूलाई न्याय निरूपणमा सहज हुन्छ । एमिकस क्युरी इजलासमा आफ्नो मत जुनसुकै रूपमा दिन पनि स्वतन्त्र हुन्छन् र उनीहरूले बहसनोट पनि पेस गर्छन् ।"
मुख्यमन्त्री राईद्वारा थप एक सांसदलाई निलम्बन पत्र,"वाग्मतीमा माघ ७ देखि प्रदेशसभा अधिवेशनमकवानपुर वाग्मती प्रदेशको मन्त्रिपरिषद् बैठकले प्रदेशसभाको सातौं अधिवेशन माघ ७ गते दिउँसो ३ बजे बोलाउन प्रदेश प्रमुख विष्णु प्रसाईंलाई सिफारिस गरेको छ । आफ्नै दल नेकपाको अर्को समूहबाट अविश्वासको प्रस्ताव दर्ता भएपछि मुख्यमन्त्री डोरमणि पौडेलले प्रदेशसभा बैठक टार्ने आशंका भइरहेका बेला सिफारिसको निर्णय भएको हो । मुख्यमन्त्री पौडेलले सभामुख श्रेष्ठ, प्रमुख प्रतिपक्षी दल नेपाली कांग्रेसका नेता तथा मुख्य सचेतक केशवराज पाण्डेसँगको परामर्श गरेर प्रदेशसभाको बैठकको सिफारिस गर्ने निर्णय गरेका हुन् । प्रधानमन्त्री केपी शर्मा ओलीनिकट मुख्यमन्त्री पौडेलविरुद्ध नेकपाकै पुष्पकमल दाहालमाधवकुमार नेपाल समूहका ४५ सांसदले पुस १० गते अविश्वास प्रस्ताव दर्ता गराएका छन् । त्यही प्रस्तावले अधिवेशनको सुरुमा मुख्य प्राथमिकता पाउनेछ । प्रदेशसभा सचिवालयले अविश्वासको प्रस्तावलाई मतदान प्रक्रियाबाट टुंग्याउन आन्तरिक तयारी सुरु गरिसकेको छ । प्रदेशका सभामुख सानुकुमार श्रेष्ठले अविश्वास प्रस्तावलाई कानुन र प्रदेशसभाको नियमावलीअनुसार मतदान प्रक्रियाबाटै टुंगो लगाइने बताए । माघ ६ गते कार्यव्यवस्था परामर्श समितिको बैठक गर्ने तयारी छ, समितिको निर्णयअनुसार प्रक्रिया अगाडि बढ्छ, उनले भने । सभा सञ्चालन गर्ने विषयमा सभामुखले प्रदेशसभामा प्रतिनिधित्व गर्ने सबै दलसँग संवाद गरिसकेका छन् । संवेदनशील र महत्त्वपूर्ण विषय भएकाले सबै दलसँग परामर्श गरेर प्रक्रिया अगाडि बढाइनेछ, सभामुख श्रेष्ठले भने । अविश्वासको प्रस्तावसँगै नेकपा वाग्मती प्रदेशमा कारबाही शृंखला र द्वन्द्व चरम अवस्थामा पुगेको छ । नेकपा संसदीय दलका नेतासमेत रहेका मुख्यमन्त्री पौडेलले दलका उपनेता शालिकराम जम्मकट्टेल र सचेतक बुद्धिमान माझीलाई पदमुक्त गरेर आफूविरुद्ध हस्ताक्षर गर्ने सांसदहरूलाई स्पष्टीकरण सोधिसकेका छन् ।"
विद्यालयलाई १० रोपनी जग्गा दान,"म्याग्दी (कास) पहिरोले क्षतिग्रस्त भएपछि चौरमा विद्यार्थी पढाइरहेको धौलागिरि गाउँपालिका७ धारापानीको किसानी माविले भवनसहित खेल मैदान पनि बनाउन जग्गा पाएको छ । धारापानी पुर्ख्यौली घर भई अन्यत्र पुगेको एक परिवारले ६ र अन्य गाउँलेले ४ रोपनी जग्गा दान गरेपछि विद्यालयले भवन बनाउने ठाउँ टुंगो भएको हो । हाल रूपन्देहीको मायादेवी६ बस्दै आएका चक्रबहादुर थापा, पूर्णबहादुर र बहिनीहरू सुवा र मना खत्रीले आमाबाबु कुन्ता र चन्द्रबहादुरको सम्झनामा ४० लाख मूल्य बराबरको जग्गा दान गरेका हुन् । यस्तै गाउँलेहरू चन्द्रप्रकाश थापा, लालबहादुर थापा र तुलबहादुर थापाले २ रोपनी दिएका छन् । सडकदेखि विद्यालयसम्म पुग्न स्थानीय वेदप्रसाद, सूर्य, केशर, खिमदल, मनबहादुर, चन्दु, महादेव थापा र तेजप्रकाश पुर्जाले २ रोपनी जग्गा दिएका छन् ।गत असार २६ को भीषण बाढीपहिरोले विद्यालय भवन भत्किएको थियो । पुनर्निर्माण गर्ने भनिए पनि जग्गा अभावले काम अघि बढ्न पाएको थिएन । दानमा पाएको जग्गा विद्यालयको नाममा ल्याउन कागजी प्रक्रिया थालिएको किसानी मावि व्यवस्थापन समितिका अध्यक्ष किरण थापाले बताए । केही सँधियारले विद्यालयलाई जग्गा दिनुभएको छ, उनले भने, अब भवनलगायत पूर्वाधार निर्माण गर्न स्रोत खोज्न सजिलो भएको छ । चौरमा विद्यार्थी राखेर पढाइरहेको विद्यालयका लागि अब भवन बनाउन बजेट माग्न पनि सजिलो भएको प्रधानाध्यापक ध्रुवबहादुर भण्डारीले बताए । तत्काल खेलमैदानमा जस्तापाताको छाप्रो बनाई पढाउने र दुई वर्षभित्र नयाँ भवन निर्माण गर्ने लक्ष्य राखेको उनले सुनाए । १० कक्षासम्म पढाइ हुने विद्यालयमा २ सय ८० विद्यार्थी छन् ।"
एक सपनाको अवसान,"गीतका यी हरफहरू बज्दै गरेको बेला मैले एक्कासि मेरो कथाको मुख्य पात्रको मृत्युको दुःखद खबर पाएको छु, जो लाट्भियास्थित रिगा सहरको एउटा अस्पतालमा अस्ताए । जिन्दगीका अनेकौँ झन्झटलाई जितेका उनी कोभिड१९ सँग जुध्दाजुध्दै हारे, सिनेमाको आकाशबाट अस्ताए, फेरि कहिल्यै नउदाउने गरी । तर, उनका सिनेमाहरू आकाशका ताराभन्दा बढी चम्किला भएर चम्चमाइरहनेछन् यस धरतीमा । बिदा मिस्टर किम किदुक, तिम्रा सिनेमामा म तिमीलाई भेटिरहनेछु बारम्बार । रहेछ भने अर्को जुनीमा फेरि भेटौँला अनि सुरु गरौँला कथाको अर्को एक शृंखला कालपुनर्जन्म ः एक स्वप्न शृंखला"
आन्दोलनका आँधीबेहरीहरूमा,"विसं २०२१ सालमा मैले कलेज प्रवेश गरेँ । त्यतिबेला भर्खरभर्खर धरानमा महेन्द्र कलेज स्थापना भएको थियो । त्यो समयमा केटीहरू कलेज पुग्नु असम्भवप्रायः थियो । त्यो पनि तल्लो फुस्रेमा बस्ने ब्राह्मण परिवारका छोरीहरू हामी बस्ने अमरपथ धरानको मुख्य बजारबाट धेरै टाढा नभए पनि निकै पिछडिएको थियो । माध्यमिक कक्षा टेक्दानटेक्दै केटीहरूको झ्याइँकुटी भइसक्थ्यो । एकाध वर्षमै बच्चा च्यापेर माइत आउँथे । गाउँका महिलाहरू मलाई खिस्याउँदै भन्थे, कुन्ता, तिमी त बूढीकन्या हुन लाग्यौ ।त्यसबेला कलेजमा ठूलाठूला जुलुससहितका उत्तेजक नाराहरू गगनभेदी स्वरमा लगाइन्थे । पिस्करकाण्ड, सुस्ता अतिक्रमण, भारतीय थिचोमिचो, असमान सन्धिसम्झौता, १९५० को सन्धि अनि सुगौली सन्धिमा गुमेका भूमि फिर्ता लिनेलगायतका जल्दाबल्दा मुद्दाहरू उठाइन्थे । युवावस्थाले जोसमा रगत उम्लिएझैं हुन्थ्यो । धेरैपटक त प्रशासन र जुलुसको मुठभेडको स्थिति आउँथ्यो । एकपटक विद्यार्थीको कार्यक्रम रोक्न आएका डीएसपीलगायत प्रहरीहरूको जत्थालाई खेदाउँदा उनीहरू खहरेखहरे भाग्न बाध्य भएका थिए । त्यही कार्यक्रमबाटै प्रहरी प्रशासनले फुस्रे ब्यारेकबाट सेनासमेत परिचालन गर्नुपरेको थियो । त्यही समयदेखि नै म राजनीतिमा तानिएको हुँ । २०२१ सालको स्ववियुको निर्वाचनमा परिवारको दबाबमा दर्ता गरिसकेको उम्मेदवारी फिर्ता लिन बाध्य भएँ म । अर्का उम्मेदवार केही महिनाले मात्र जेठा थिए । फरक यति थियो, उनी भालेजातिका थिए । यसैबाट पनि मनभित्र आन्दोलनमा संलग्न हुने इच्छा झ्यांगिँदै गयो । त्यो समयमा खुला आन्दोलनमा लाग्ने महिलाहरूको संख्या न्यून हुन्थ्यो । साहित्यिक कार्यक्रममा कवितावाचन गर्ने महिला म मात्रै हुँदा निकै असहज लाग्थ्यो । तत्कालीन सरकारले मुठभेडको नाममा मालेका ऋषिराज देवकोटा आजाद, रत्नकुमार बान्तवा, हरि नेपाल र नेकाका कप्तान यज्ञबहादुर थापा, रामलक्ष्मण आदि कतिपय मानिसहरूको हत्या भएको खबर थाहा पाइन्थ्यो । यस्तो त्रासयुक्त वातावरणमा महिला त के, सामान्य साहसी पुरुषसमेत राजनीतिमा लाग्न सक्ने समय थिएन । म माले पार्टीको सञ्चालनमा भएका सबैखाले खुला आन्दोलनको केन्द्रीय स्तरमा थिएँ । शिक्षक संगठन, मानव अधिकार संरक्षण मञ्च, अखिल नेपाल महिला संघ आदिले आह्वान गरेका आन्दोलनका सम्पूर्ण मोर्चामा अग्रभागमा बसेर काम गरेँ । प्रशासनको चरम दमनको त्रासले महिलाहरू मञ्चमा चढ्नसमेत डराउँथे । मञ्चमा चढ्ने त परै जाओस्, महिलाहरू कार्यक्रममा संलग्न हुनसमेत तयार हुन्नथे । त्यस्तो बेला मै अगाडि सर्नुपर्थ्यो । मेरो राजनीति र साहित्यिक पत्रिका प्रकाशनको काम समानान्तर रूपमा भइरहेको थियो । २०३० सालमा प्रकाशन सुरु गरेको संकल्प पत्रिका कोअर्डिनेसन केन्द्रको मुखपत्रजस्तो थियो । संकल्प नेताहरूको खोकिलामा लुकेर नेपालभरि पुग्थ्यो । यो पार्टीसंगठन विस्तार र जनचेतना निर्माणको एउटा भरपर्दो माध्यम बनेको थियो । म त्यस पत्रिकाको प्रधानसम्पादक एवं प्रकाशक भएकाले पनि सरकारको आँखी हुँदै गएँ । पत्रिका प्रकाशन गरेकै कारण बारम्बार सीडीओ कार्यालयमा गएर सफाइ दिइरहनुपर्थ्यो । २०३४ सालमा धरान सरुवा भएर आएपछि परिस्थिति झनै जटिल भयो । जायज मागसहित शिक्षक संगठनले आन्दोलन आह्वान गर्यो । प्रारम्भमा आन्दोलनरत शिक्षकहरू प्रशासन आक्रामक भएपछि भने निष्क्रिय हुन थाले । अरू पछि हटे पनि म अग्रिम मोर्चामा बस्न बाध्य थिएँ । म पूर्वाञ्चलका विरोध कार्यक्रममा मात्र होइन, काठमाडौँमा समेत भाग लिन पुग्थेँ । मैले सयौँ ठाउँमा भाषण पनि गरेँ त्यतिबेला । आन्दोलनमा अत्यन्तै सक्रिय भएकाले स्थानीय प्रशासन मप्रति झनै कठोर भयो । अमरपथको घरभन्दा छाताचोकको माइतीघर मेरानिम्ति बढी सजिलो र सुरक्षित थियो । त्यहाँ पनि प्रशासनले चौबीसै घण्टा मेरो खुफियागिरी छोडेन । घरसामुन्नेको सुनसरी होटलको माथिल्लो तलामा सादा पोसाकको एउटा प्रहरी सधैं तैनाथ हुन्थ्यो । निजामती कर्मचारीसरहको सुविधा माग राखेर शिक्षकहरू आन्दोलनमा उत्रिएका थिए । तर, सरकार मौन थियो । सरकारले शिक्षकको मागलाई सम्बोधन गरेन बरु फुटको रणनीति अख्तियार गर्यो । केही गद्दार शिक्षकलाई साथमा लिएर सरकारी शिक्षक संघको स्थापना गर्यो । यसबाट आत्मरक्षाको भावना भएका केही शिक्षक निष्क्रिय भए भने केही शिक्षक संघ नामधारी कठपुतली संघतिर लागे । शिक्षक आन्दोलन सुस्ताउँदै थियो एकातिर । अर्कोतिर म मानसिक र आर्थिक रूपमा निकै रुग्ण थिएँ । चरित्रहीनको आरोप खेप्दै कलिला छोराहरूको लालनपालनमा थिएँ । वर्षदिनको कान्छो छोरालाई मेरो छोरा होइन भनेर मेरा पतिदेवले गरेको राष्ट्रव्यापी अर्नगल प्रचारलाई असत्य साबित गर्नु थियो । कलिलो बालकको अधिकार स्थापित गराउनु थियो । आठवर्षे जेठो छोरा सृजन मबाट खोसिएको थियो । मैले उसलाई भेट्न त के अनुहारसमेत हेर्न पाउँदिन थिएँ । भेट्न नदिएर यन्त्रणा दिने मात्र होइन, छोरालाई मेराबारेमा तथानाम अश्लील गालीगलौज गराएको थाहा पाउँदा रगतको आँसु पिउँथेँ । आमरूपमा एउटी आन्दोलनकारी महिलाले भोग्ने समस्याभन्दा पनि मेरा समस्या र भोगाइहरू अझ कष्टकर थिए । मेरा चारैतिरका भित्ता लडेका थिए, न त अडेसिने ठाउँ थियो । बरु, उभिएको भुइँ नै कम्पित भइरहेको थियो । त्यस्तो बेला आन्दोलनका आँधीबेहरीहरूमा कुद्नु सजिलो थिएन ।एकातिर महिनौं तलब रोक्का हुन्थ्यो भने माहिलो छोराको जटिल स्वास्थ्यले गर्दा घरीघरी सिलिगुडी कुदाइरहनुपर्थ्यो । त्यसमाथि मौनाबुधुकको अपायक सरुवाले झनै समस्याग्रस्त भएँ । जिल्ला धनकुटा नै भए तापनि त्यतिखेर मौनाबुधुक एकादेश थियो । आमा र शुभेच्छुकहरूले मलाई जागिर छाड्ने सल्लाह दिन्थे । लोग्ने शत्रु, सरकार शत्रु, घरमा ससाना छोराहरू, ज्यान माया मारेर जागिर नखानू भन्ने उनीहरूको भनाइ थियो । तर, मैले सरुवाको चुनौती स्विकारेँ । मैले जागिर छाड्नु भनेको संगठनले आन्दोलनको प्रतिबद्ध सहभागी शिक्षक गुमाउनु थियो । २०४२ सालको शिक्षक आन्दोलनको असफलतापश्चात् संगठन निकै कमजोर बनेको थियो । हामी एघार जना शिक्षक मात्र सदस्यता थामेर बसेका थियौँ । २०४२ मा सालमा प्रशासनको चरित्र अत्यन्तै दमनकारी हुँदै गएको थियो । एक दिन पब्लिक हाइस्कुलको गल्लीमा बन्दुक ताकेको प्रहरी पोजिसनमा उभिएको थियो । त्यताबाट उम्किएर विष्णु खनाल र म बेतोड छाताचोकतिर कुद्यौं । पछाडिबाट प्रहरीले ताकेर हानेको गोली मेरो दाहिने कानको छेवैबाट सनसनाएर गयो । त्यसबेलाको शिक्षक आन्दोलनको जोसमा मलाई यसबारे थाहा भएन । त्यो गोलीले टेलिफोनको तार चुडाएको थाहा पाएपछि भने अलिकतिले मरिएन छ भनेर म झसंग भएँ । त्यसबेला छाताचोकमा भएको गोली र गुलेलीको भयानक युद्ध अहिले पनि मेरो स्मृतिमा ताजै छ । राजनीति गर्ने महिलालाई पारिवारिक सहयोग पटक्कै नहुने कुराको भुक्तभोगी हुँ म । त्यहाँ लाभभन्दा बढी चुनौती थियो बलिदान र साहसको । त्यहाँ सुख होइन, दुःखैदुःख थियो । घरधन्दा भ्याएर बाबुसाहेबहरूलाई खुसी पारेर, पुलिसको डन्डा खान जानुपर्ने समय थियो । कलिला बालकहरू च्याप्दै पुलिसको खेदाइमा पर्नुपर्ने बेला थियो । गर्भावस्थामा ज्यानको माया मारेर काँडेतार नाघ्दै भागेको हिजैझैं लाग्छ । अहिलेजस्तो झन्डा फहराउँदै, फूलको बुके बोकेर शानपूर्वक तुल समाएर हिँड्ने समय थिएन । एकातिर प्रशासन त अर्कोतिर घरमा पतिको त्रासको सामना आदेश शिरोपर नगरे घुस्सालात खाइने डर पतिदेवको (सायद सबैका पतिहरूको) आज्ञा हुन्थ्यो पार्टीलाई बढी समय देऊ । तिम्रो सक्रियता पुगेन भन्ने गुनासो आइरहेको छ मलाई । अनि, पतिदेवका लागि राजनीतिक सक्रियताको मोटर अझ तीव्र्रतापूर्वक गुडाउनुपर्थ्यो । महिलाको शरीर त साँच्चै यन्त्रजस्तो हुँदोरहेछ एक छिन नसुस्ताईकन चल्ने । सेलाउन पनि नपर्ने । सायद एकादुई प्रतिशतलाई छाडेर सबै महिला नथाक्ने यन्त्र हुन् । केही दिनपछि पतिदेवको आदेश अर्कै हुन्थ्यो, अलि होस गरेर काम गर । प्रशासन आक्रामक हुँदै गएको छ । तिमी पक्राउ पर्यौ भने अरू त त्यस्तै हो, म बच्चाहरू स्याहार्न सक्तिनँ ।मलाई तीव्र बोध भयो लोग्ने भन्ने पदले स्वास्नी आफूभन्दा हरेक हिसाबले सक्षम भए तापनि बाँदरझैँ नचाउन सक्दो रहेछ । त्यो समय म पगाहा लगाएको गाईजस्तो भएको थिएँ । घरको पीडादायक माहोलमा बच्चाले गर्दा मात्र मन अडिएको थियो । बाहिरबाट देख्दा जति सहनेजस्ती भए पनि मभित्र जल्दीबल्दी र विद्रोही महिला थिई । र, शारीरिक र मानसिक यन्त्रणा नसहनका लागि हुँकार गरिरहन्थी । म पतिदेवलाई बारम्बार भन्थेँ, मेरो सबै सम्पत्ति लैजाऊ वा अर्को बिहे गर तर मलाई मुक्त गर । मजस्तै हालतका हुन्थेँ त्यति बेलाका प्रायः महिला । अधिकांश पुरुषलाई श्रीमती आफूभन्दा अगाडि जाली भन्ने डर हुँदोरहेछ । राजनीति होस् वा अन्य क्षेत्रमा उनीहरू पत्नीलाई देहको छाया मात्र बनाउन खोज्दा रहेछन् । एकपल्ट शिक्षकको कार्यक्रममा पत्नीको भाषण राम्रो भएछ । मान्छेहरू झुम्मिएर उनलाई बधाई दिन लागे । पति अलि परतिर अँध्यारो अनुहार बनाएर उभिएका थिए । त्यो देखेर पत्नीले छक्क परेर सोधिन्, के भयो ? सन्चो भएन ? तिमीले मलाई बेवास्ता गरेको ठीक लागेन । मैले बधाई दिन खोज्दा तिमी भने अरूहरूसँग नै व्यस्त भयौ । मेरो अवज्ञा गरेजस्तो लागेन तिमीलाई ?पत्नी अवाक रहिन् । अहिले प्रशासनको दमन त छैन, अवसरमा भने दह्रै विभेद देखिन्छ । लिंगको आधारमा जिम्मेवारी दिएका उदाहरण हामीसँग छन् । वर्तमानमा पनि महिलाले गतिलो जिम्मेबारी पाउन बाबु, प्रेमी वा पति गतिलो ठाउँमा हुनुपर्छ वा पतिको मृत्युपछि नगन्य महिलाले गतिलो भूमिका पाउने सम्भावना हुन्छ । नेपालमा मात्र होइन, दक्षिण एसियाकै राजनीतिमा यस्तो चिन्तन देखिएको छ । महिला नेतृत्वमा पुगेको आज पनि धेरै ठालूहरूलाई निको लाग्दैन । पितृसत्तात्मक सामन्तवादी समाज सदैव महिलाको खिलाफ हुन्छ । म त झन् डरलाग्दो खेदाइमा परेको मान्छे प्रजातन्त्र बहालीको लडाइँमा ज्यानको माया मारेर अग्रमोर्चामा बसेर लडेँ । मैले हात समातेर राजनीतिमा ल्याएकाहरूले यो वा बहानामा पछाडि पारे । मैले प्रतिनिधिसभा सदस्यको टिकट पाउन दस वर्ष पर्खनुपर्यो । बल्लतल्ल पाएको टिकट फिर्ता गराउनसमेत केही फटाहाहरू लागिपरे । केही त चुनाव हराउने प्रपञ्चमा पनि लागे । कार्यकर्ता पंक्तिबाट भएको अथक परिश्रम र जनताको अगाध स्नेहको कारण पार्टी विभाजन भएको बेला पनि म राम्रो मतान्तरले चुनाव जित्न सफल भएँ । चुनाव विजयपछिको यात्रा मेरा लागि सुखद र अनुकूल भएन । अत्याचार पटक्कै नसहने र प्रतिक्रिया दिइहाल्ने मेरो स्वभावले कतिपय दुईजोइले महामहिमहरू र तिनका दलालहरू मसँग आगो भएका थिए । म नाम मात्रको सांसद भएँ । मैले कार्यकर्ता र नेतृत्व दुवैतिरबाट उचित सहयोग पाइनँ । अवसरको कुरा त आकाशको फल आँखा तरी मर् जस्तै भयो । नचाहिँदो अत्तो थापेर दुःख दिने काम गरियो । मेरो इतिहास, संघर्ष र इमानदारीलाई पूर्ण रूपमा अवमूल्यन गरियो । नातागोता, चाकडीचाप्लुसी र गुटको दबदबा डरलाग्दो थियो । यसै पनि महिलाको स्थिति कमजोर पारिएको हुन्छ । त्यसमा राजनीति झनै जटिल विषय भयो । महिलाहरूलाई सत्तामा पुग्न आफ्नो क्षमता र प्रतिभा होइन पिता, पति वा पैसाको विद्युतीय भर्याङ प्राप्त भएको हुनुपर्छ । शिर निहुर्याउने, हात जोडिरहने र ओठमा खरो शब्द होइन, मन्दमन्द मुस्कानजडित महिलाहरूलाई नै रुचाउँछन् पितृसत्ताका ठेकेदारहरू । पुरुष नेताहरूको कृपापात्र हुन सके मात्र महिलाको उद्धार हुन्छ । अहिले पनि समयलाई चाबुक लगाउन सक्ने क्षमतावान् महिलाभन्दा कम्मर हल्लाएर छमछमाउने कठपुतलीहरू नै रोजाइमा पर्छन् । पार्टी फुटेको निकै संवेदनशील र कठिन अवस्थामा २०५६ मा म प्रतिनिधिसभामा विजयी भएकी थिएँ । सुनसरी जिल्लाबाट एमालेका तर्फबाट चुनाव लड्ने भीम आचार्यलगायतका उम्मेदवारहरूमध्ये जित्ने म मात्रै थिएँ । म मात्रै भए पनि स्याबासी पाउनुको साटो आँखाको कसिंगर पो बन्न पुगेँ एकाध महिला नेतृत्व तहबाट काखी च्यापिन्थे र उनीहरू नै बारम्बारका अवसरको हकदार हुन्थे । मलाई पाखा लगाउने उद्देश्यले २०५६ पछिको संसदीय निर्वाचनमा मैले टिकट पाइनँ । त्यसपछि धरानको इतिहासमै नेकपा (एमाले) पहिलोचोटि पराजित हुन पुग्यो । सामान्यतया अघिल्लो चुनाव जितेको उम्मेदवारलाई पुनः टिकट दिने पार्टीको नीति हुन्छ । तर, मलाई टिकट त परै जाओस्, महामहिमहरूको मिठो बोलीसहितको बिदाइसम्म पाइनँ । यस्तो खाले उपेक्षा मलाई मात्र होइन, बोल्ने, विचार राख्ने, गलत कामकुराको विरोध गर्ने, फटाहाविरुद्ध जेहाद छोड्न बाँकी नराख्ने सबै महिलालाई गरिन्छ । समय निकै बित्यो तर सोच उही छ । हालसम्म महिलाहरू खटाएकै भाग खान बाध्य छन् । उनीहरूको आत्मसम्मान कुण्ठित गरिन्छ । अहिले पनि धेरैजसो महिलाको योग्यता र क्षमताको सही मानेमा प्रयोग भएको छैन । तर म अझै पनि उमेरको यो उत्तरार्द्धमा हारेको, थाकेको, गलेको छैन । छिटोभन्दा छिटो घरको मात्र होइन, सत्ताको डाडुपन्यु महिलाहरूले लिने कुरामा विश्वस्त छु । म र मजस्ता प्रतिरोधी चेतना भएका महिलाहरू हारेका छैनौं । सबैले के थाहा पाउनु जरुरी छ भने चरम उत्कण्ठा र तीव्र प्रवाह बोकेको नदीले आफ्नो गन्तव्य प्राप्त गरेरै छाड्छ । नदी कस्तै चट्टानहरूबाट पनि रोकिँदैन, छेकिँदैन ।"
डेढ दशकपछि उही वृत्तमा,"२०६२६३ को आन्दोलन सामाजिक न्याय र लोकतन्त्रको पक्षमा गरिएको आन्दोलन थियो । अधिनायकवादी राजतन्त्रको अन्त्य गर्दै गणतान्त्रिक लोकतन्त्रको स्थापना गर्नु जनआन्दोलनको लक्ष्य थियो । नारी, दलित, जनजाति, मधेसीलगायतका सबै सीमान्तकृत समूहहरूको राज्यका संरचनाहरूमा सहभागिता सुनिश्चित गर्ने सामाजिक न्यायको आदर्शसित गाँसिएको लक्ष्य पनि थियो । अहिले डेढ दशकपछि हामी फेरि लोकतन्त्र र सामाजिक न्यायकै पक्ष लिँदै अधिनायकवादको विरोधका निम्ति सडकमा छौँ । इतिहास अगाडि बढ्नु साटो एउटै गोलाकार वृत्तमा घुमिरहेको छ । पात्रहरू फरक छन् तर प्रतिगमनको कथानक उस्तैउस्तै ।यस कथानकको सार बुझ्न लोकतन्त्र र सामाजिक न्यायका आदर्शहरूबीचको कृत्रिम विभाजन र विरोधाभास छिचोल्नु आवश्यक छ । यस पंक्तिकारको विचारमा उक्त कृत्रिम भाष्यको निर्माण दोस्रो विश्वयुद्धपछि सुरु भएको शीतयुद्धको दौरान भयो । पुँजीवादी पश्चिमी ब्लक र साम्यवादी सोभियत ब्लकबीचको शीतयुद्धको दौरान पश्चिमी मिडिया, रिसर्च इन्स्टिट्युट र गैरसरकारी संस्थाहरूले लोकतन्त्र र उदारवादी पुँजीवाद एकातिर छ तथा साम्यवाद र अधिनायकवाद अर्कोतिर र दुईबीच सदाकालीन संघर्ष चलिरहन्छ भन्ने किसिमको कृत्रिम विरोधाभाषी वैचारिकीको उत्पादन तथा विश्व्यापीकरण गरे । यसै किसिमको विचारअन्तर्गत लोकतन्त्र र मानवाधिकारको संकथन उदारवादी पुँजीवादको सफ्ट पावर को रूपमा अघि सारिए भने साम्यवादलाइ स्टालिनकालीन अधिनायकवादसित जोडियो । शीतयुद्धको समाप्तिपछि पनि लोकतन्त्र र सामाजिक न्यायबारेको यही पुरानो आउटडेटेड र विरोघाभाषी विचारधारा संसारका प्रायः सबै भागमा अझै चलायमान छ । नेपालकै कुरा गर्दाचाहिँ जनमानसमा प्रायः गरी कांग्रेसीहरू लोकतान्त्रिक हुन् र वामपन्थीहरू सामाजिक न्यायमा विश्वास गर्नेहरू भन्ने किसिमको सामान्य, अति सरलीकृत बुझाइ छ । के यस किसिमको बुझाइ आकाशबाट झरेको नैसर्गिक, अपरिवर्तनशील सत्य हो वा मानवले नै विशेष ऐतिहासिकआर्थिकप्राविधिक कालखण्डमा गरेको अस्थायी र अपुरो विश्वदृष्टि ?लोकतन्त्र आफैंमा अपूर्ण र निरन्तर विकास भइरहने अवधारणा हो । यदि समाजका सबै सीमान्तकृत समूहहरूलाई वास्तविक अर्थमा न्याय उपलब्ध भएन भने उक्त समाजमा लोकतन्त्रको खाली उदारवादी अभिनय मात्र चलिरहन्छ । त्यस्तै गरेर समसामयिक विश्वमा लोकतन्त्रबिनाको साम्यवाद वा समाजवादको कल्पना पनि गर्न सकिन्न । हो, सोभियत संघमा १९२० को दशकमा र चीन तथा अन्य साम्यवादी कहलिएका राष्ट्रमा बीसौँ शताब्दीको मध्यपछि अधिनायकवादी सत्ता र शासकहरू स्थापित भएको सत्य हो । सामन्तवादलाई ढालेपछि राज्यशक्ति सर्वसाधारण जनतामा हस्तान्तरण हुनुपर्नेमा राज्यराष्ट्रमा हस्तान्तरित हुन पुग्यो । यसको फलस्वरूप त्यही शक्तिको प्रयोग गर्दै कम्युनिस्ट कहलिएका राज्यहरू आफैं अधिनायकवादी बन्दै गए । तर, बुझ्नुपर्ने विषय के छ भने जसरी पुँजीवाद व्यापारिक पुँजीवाद, औद्योगिक पुँजीवाद, एकाधिकार पुँजीवाद र बहुराष्ट्रिय पुँजीवादकाका विभिन्न चरणहरू हुँदै नयाँनयाँ स्वरूपमा रूपान्तरित हुँदै गएको छ, त्यसरी नै समाजवादी विचारधारा र अभ्याससमेत साथसाथै परिवर्तित हुँदै जाँदै छ । नयाँ प्रविधिहरूको द्रुत विश्वव्यापीकरणको प्रक्रियाले पुँजीवाद, समाजवाद र साम्यवादबारेका विचार र अभ्यास दुवैलाई थप परिवर्तन गर्दै लैजानेछ । अहिलेको संसार प्राविधिकवैचारिक परिवर्तनको संघारमा छ । यदि आणविक युद्ध, ग्लोबल वार्मिङका परिणाम र वातावरणको तहसनहसबाट मानव जातिको भविष्यलाई जोगाउनु छ भने मानव समाजहरू लोकतान्त्रिक र न्यायिक दुवै हुनुपर्छ । लोकतन्त्र र सामाजिक न्यायका आदर्श तथा ती दुवै आदर्शसित जोडिएका दैनिक अभ्यास र व्यवहारको संयोजनमार्फत नै हामी समाजवादको मार्गमा समेत उन्मुख हुन सक्छौँ । अब फेरि माइतीघर मण्डलामा चलिरहको नागरिक आन्दोलनतिरै फर्कन्छु । जसरी २०६२६३ को जनआन्दोलनताका डा देवेन्द्रराज पाण्डे, खगेन्द्र संग्रौला, श्याम क्षेष्ठलगायतका अन्य विचारक, लेखक र अभियन्ताहरू नागरिक समाजको ब्यानरअन्तर्गत लोकतन्त्र र सामाजिक न्यायको पक्षमा सडकमा ओर्लिएका थिए, अहिलेको नागरिक आन्दोलन पनि त्यसकै निरन्तरता हो भन्ने मेरो बुझाइ छ । किनकि २०६२६३ मा झैँ अहिले फेरि पनि यी दुवै आदर्शको खुला अवज्ञा र अपहेलना गरिएको छ । प्रधानमन्त्रीको संसद् विगठनको आदेश असंवैधाानिक र अनैतिक दुवै छ, त्यसैले यो अलोकतान्त्रिक छ । थुप्रै कानुनवेत्ताहरूले संसद् विगठनको कार्य संविधानविपरीत छ भनेर दिएका बयानहरू सार्वजनिक भइसकेकाले यहाँ तिनको पुनरावृत्ति गरिरहनु आवश्यक छैन । संसद् विगठनको आदेश असंवैधानिक हुनुको साथसाथै अनैतिक पनि छ । ६२६३ को जनआन्दोलनले सार्वभौमिकतालाई दरबारबाट जनतामा हस्तान्तरित गर्यो । जनताको प्रतिनिधित्व संसद्को तल्लो तहले नै गर्छ । त्यसैले यसलाई प्रतिनिधिसभा भनिन्छ । उक्त सभालाई विगठन गर्दा जनता के चाहन्छन् भनेर सोध्ने प्रयत्न गरिएन । प्रतिनिधिसभाकै सांसदलाई सोध्नुपर्थ्यो तपाईंहरू संसद् विगठन गर्न चाहनुहुन्छ वा हुन्न ? सांसदहरूलाई सोध्नु भनेको जनता वा तिनका प्रतिनिधिलाई सोध्नु हो । तर, त्यसो गर्नु साटो अधिनायकवादी शैलीमा सीधै प्रतिनिधिसभा विगठन गर्ने आदेश पो आयो, जनतामा निहित सार्वभौमिकतालाई पूर्ण रूपले अस्वीकार गर्दै ।प्रधानमन्त्री ओलीको कदम लोकतन्त्रको आदर्श मात्र नभएर सामाजिक न्यायको आदर्शप्रति पनि उत्तिकै असंवेदनशील छ । हुन त यसमा आश्चर्य मान्नुपर्ने खास कारण देखिँदैन, किनकि खासगरेर सन् २००८ पछि दलित, नारी, जनजाति, मधेसीलगायत संरचनामा तल परेकाहरूको अधिकारलाई कटौती गर्दै लैजाने प्रपञ्च र प्रयासहरू निरन्तर चलिरहेकै छन् । त्यसका लागि केपी ओली मात्र जिम्मेवार छैनन् । माधव नेपाल र प्रचण्डलगायतका कम्युनिस्ट कहलिएका नेताहरू पनि जिम्मेवार छन् । देश प्रतिगमनको बाटोमा लागेका बेला टुलुटुलु हेरिरहने, सबल प्रतिपक्षको भूमिका खेल्न नसक्ने नेपाली कांग्रेस पनि जिम्मेवार छ । अहिले संसद्को विगठन केपी ओलीले गरेको हुनाले नागरिक आन्दोलन उनको आदेशको विरोधमा सडकमा उत्रिएको हो । प्रचण्ड, नेपाल, देउवा वा कुनै पनि व्यक्ति वा राजनीतिक दलको समर्थनका निम्ति उत्रिएको होइन । सामाजिक न्यायको दृष्टिकोणबाट विचार गर्दा प्रश्न उठ्छ के कोरोना महामारीबाट आक्रान्त अहिलेको समय बहुमतको सरकार ढालेर चुनाव गराउने समय हो ? भर्खरै उखु किसानहरूको आन्दोलन टुंगिएको छ । सरकारले २१ दिनभित्रमा किसानहरूले चिनी मिलहरूबाट पाउनुपर्ने रकमको भुक्तानी हुनेछ भनेर गरेको प्रतिबद्धतापछि हाललाई आन्दोलन टुंगिएको हो । यस्ता प्रतिबद्धता विगतमा पनि गरिएका थिए । यसपल्ट पनि पूरा गरिन्छन् वा गरिँदैनन् भनेर हेर्न बाँकी नै छ । यसैबीचमा बैंकले जग्गा लिलाम लागेको अवस्थामा पुसको जाडोमा आन्दोलनका निम्ति मधेसबाट काठमाडौं आएका नारायण राय यादवको हृदयाघातले मृत्यु भयो । योभन्दा दुःखान्त कुरा सभ्य कहलिएको, प्रतिनिधिसभा नै नभएको, चुनावमा जान लालायित हालको पागल समाजमा अरू के हुन सक्छ ? युद्ध, भूकम्प, महामारीजस्ता प्रकोपहरूका दौरान संरचनाको पिँधमा रहेकैहरूको जीवन सबैभन्दा बढी पिल्सिन्छ । रोगव्याधि, भोकमरी र मानसिक तनावले पनि त्यही समूहका मानिसलाई बढी पिरोल्छ । हो, कोरोनाको प्रभावले अहिले सबैको जीवन पक्कै अस्तव्यस्त भएको छ । तर, इतिहासले देखाएको छ यस्ता विपत्ति आउँदा सबैभन्दा बढी बिजोग तल्ला वर्गका श्रमिक, गरिब किसान, ज्यालादारी मजदुर र संरचनाको पिँधमा रहेका दलित, नारी र अन्य सीमान्तकृत समूहकै हुने गर्छ । यस्तो अवस्थामा चुनावमा खर्च हुने हरेक रुपैयाँले पिँधमा रहेकाहरूको गाँस, बास, कपास र औषधिमा खर्च हुने बजेटको एकएक रुपैयाँ घटाउनेछ । कोरोना भ्याक्सिनमा खर्च हुनुपर्ने रकम चुनाव दौरान कार्यकर्ताहरूलाई खर्च बाँड्ने काममा प्रयोग हुनेछ । यो सबै बिर्सेर अहिले ओली र देउवाजस्ता नेताहरू चुनाव गराउन लालालित भएका देखिन्छन् । आवधिक चुनाव लोकतन्त्रको मेरुदण्ड भएकाले (आवधिक चुनावका आफ्नै समस्या छन् तर त्यो अर्कै छलफलको विषय हो) चुनावबाट पन्छिने वा जनतासामु जान डराउने भन्ने कुरै उठ्दैन । तर, साथसाथै प्रश्न उठ्छ के महामारीको संक्रमण विकराल बन्दै गएको हालको अवस्थामा नेताहरूको चुनावप्रतिको लालसाले संरचनाको पिँधमा परेकाहरूको पीडालाई बेवास्ता गर्दै सामाजिक न्यायको आदर्शमै प्रहार त गरिरहेको छैन ?माइतीघर मण्डलामा बृहत् नागरिक आन्दोलनको पहिलो भेलामा भाग लिएर घर फर्किएपछि केही मित्रहरूले फोन गरे, अरूले सामाजिक सञ्जालमार्फत सन्देश पठाए अहिले ओलीको संसद् विगठनको आदेशको विरोध गर्नु भनेको प्रचण्ड र माघव नेपाललाई समर्थन गर्नु हो । नागरिक समाजले सधैं बीचमा तटस्थ भएर बस्नुपर्छ, कुनै एउटा पक्षको समर्थन गर्नु हुँदैन । मित्रहरूका कुरा सुन्दै जाँदा लाग्यो वास्तवमै इतिहास फेरि दोहोरिन लागेको रहेछ । ६२६३ को आन्दोलन दौरान यस्तै प्रश्नहरू अन्य धेरै मानिसको मनमा झैँ मेरो मनमा पनि उठेका थिए । यस्तै प्रश्न उठाउँदै मैले कान्तिपुरमा बीचका व्यथा शीर्षकमा एउटा लेख पनि लेखेको थिएँ । त्यसबखत लागेको थियो, नागरिक आन्दोलनमा लागेकाहरूले कुनै एक पक्षको सर्मथन नगरी बीचमै बसेर सोच्नुपर्छ, लेख्नुबोल्नुपर्छ । अहिले आएर लाग्दै छ, मेरो त्यसबेलाको विचार अपूर्ण रहेछ । हो, पुँजीवाद (थेसिस) र साम्यवाद (एन्टी थेसिस) बीचको बलप्रतिबल र घर्षणबीचकै धरातलमा हुन्छ भन्ने कुरा सत्य हो । उक्त घर्षणमार्फत उदाउने समाजवादका स्वरूप तथा अभ्यासहरूसमेत बीचमै घटित हुने मामिला हुन् । नागरिक समाज कुनै पनि नेता वा राजनीतिक दलको पछि लाग्नु हुँदैन भन्ने कुरा पनि सत्य हो । यी विचारहरूसित म अझै सहमत छु । तर कुनै व्यक्ति, नेता, समूह वा विशेष राजनीतिक दलप्रति तटस्थ रहे पनि लोकतन्त्र, सामाजिक न्याय, मानवाधिकार र समाजवादजस्ता आदर्शप्रति तटस्थ रहन सकिँदैन । रहनु पनि हुँदैन । लोकतन्त्र र अधिनायकवाद वा सामाजिक न्याय र अन्यायबीच संघर्ष हुँदा तटस्थ भएर बस्नु भनेको अधिनायकवादलाई समर्थन गर्नु हो, अन्यायलाई सघाउनु हो । नागरिक आन्दोलनमा लागेकाहरूको काम न्याय र अन्यायबीचको संघर्षका दौरान बीचमा बसेर रेफ्रीले जस्तो सिटी बजाइरहनु होइन । तिनको काम अधिनायकवादलाई अधिनायकवाद र अन्यायलाई अन्यायकै रूपमा पहिचान गरेर न्याय र लोकतन्त्र दुवैका पक्षमा लगातार संघर्ष गरिरहनु हो । ६२६३ को आन्दोलन दौरान स्वतःस्फूर्त रूपमा जागेको नागरिक समाज यी दुवै आदर्शका पक्षमा संगठित भएको थियो । अहिलेको नागरिक आन्दोलन पनि यी दुवै (विरोधाभासी नभएर एकअर्कार्का परिपूरक) आदर्शहरूकै पक्षमा छ ।"
"ह्युब्रिस्, कमिनिस्ट र मेटामोर्फोसिस्","योलेखको शीर्षकमा प्रयोग भएका तीनैवटा शब्द नेपाली होइनन् । यिनका प्रयोग यसरी भए प्रधानमन्त्री खड्गप्रसाद ओलीको सिफारिसमा ५ पौस २०७७ मा राष्ट्रपति विद्यादेवी भण्डारीले पहिलो गणतान्त्रिक संसद् भङ्ग गरेपछि उठेका चक्रवातका धूलोले आँखा मिचेर बसेको अवस्थामा त्यसलाई व्यक्त गर्न उपयुक्त भाषिका खोजिरहेको थिएँ । त्यही बेला नेकपाका उच्च नेता प्रचण्डले पुस १३ गते राति कान्तिपुर टीभीको फायरसाइडमा पत्रकार रूपेश श्रेष्ठसँग गरेको अन्तर्वार्ता आयो । मेरानिम्ति केपी ओलीले संसद् भङ्ग गरेको कुरा र प्रचण्डको व्याख्या दुवैले प्रश्नहरू उजागर गरिदिए । नेपाली परिवर्तनशील राजनीति कसरी काम गर्दै थियो र अब कतातिर जान्छ ? के यो विनिर्माणतिर अभिमुख छ ? भन्नेजस्ता प्रश्नहरू एकैसाथ आए । राजनीतिक विश्लेषक नभएको हुनाले म साहित्यिक आधारहरूद्वारा नै अर्थहरूको खोजी गर्ने जमर्को गर्छु । ओलीको चाहिँ तथाकथित याक्सन् हो । त्यसैले त्यहाँ धेरै भाषा र व्याख्या छैनन् । तिनै हिजो पार्टीका लेनदेनमा प्रयोग भएका सूत्रवाक्यहरू मात्र बोल्दै जानु नै नियति भएको छ उनको । हाम्रा राष्ट्रिय र अन्तर्राष्ट्रिय नाट्य कार्यक्रममा आएर तिनले बोलेका कुराहरूका सम्झना छन् । ओली मान्छे सिर्जनशील हुन् । उनीसँग निकै नेताहरूमा नभएको भाष्य सामर्थ्य छ । तर, अब तिनमा सायद त्यो सामर्थ्य हुँदैन । अब ती त्यही पुनरावृत्ति हुने शक्ति र अर्थ नलाग्ने उक्तिहरू मात्र बोल्नुले दिनदिनै सीमित हुँदै जानेछन् । उनले जनताका यत्रा दुःखले, जसमा आफैं पनि छन्, आर्ज्याको ऐतिहासिक संसद् अनायास भंग गरेकाले त्यसो हुने हो ।प्रचण्ड उन्मुक्त र आत्मस्वीकृतिमूलक भाषा बोल्ने अवसर प्रयोग गर्दै थिए । ती संसद् भङ्ग भएपछि फुटेको नेकपाको तर्फबाट बोल्दै थिए । तिनले आफ्नो, केपी ओली, माधव नेपाल, वामदेव गौतम, झलनाथ खनाल, बादल र अरू केही नेताका चरित्र र तिनका मनोगत आयामको खुलासा गरेका थिए । मूलतः त्यो अन्तर्वार्तामा हाम्रोजस्तै साहित्यिक शैली खोज्दै थिए ती । आफ्नो स्वभावबारे व्याख्या गर्दै थिए । रूपेश भाइको प्रश्नको उत्तर दिँदै तिनले भने म अस्थिर होइन, म जमेर नबस्ने मानिस हुँ । मैले ब मित्रहरू (वैद्य, बाबुराम, बादल, वामदेव आदि) लाई खेदेको होइन । उनीहरू आफ्ना अर्कै कार्यक्रम र धारणा लिएर गएका हुन् । सायद प्रचण्ड भन्दै थिए इतिहासका आँधीमा साथीहरू उनको वरिपरि उठेका थिए अनि ती सँगै हिँडिरहेका थिए । म साथीहरू लिएर आएको छु, आएको पुल भत्कियो, जाने ठाउँ छैन भन्दै ती बृहत् वामवृत्तमा आइपुग्दा मैले उनलाई बाइबलका मोजेज् फ्लक लिएर निस्केको तुलना गरेर यही अखबारमा लेख लेखेको थिएँ । तर, नेकपाको राजनीतक घटनाक्रममा तिनको र तिनका साथीहरूको त्यो महायात्राले के पाठ खेल्यो इतिहासले मूल्याङ्कन गर्नेछ । तिनले भने बद्लिनु राजनीति र राजनीतिज्ञका निम्ति नयाँ शक्ति खोज्नु र त्यसको सञ्चार गर्नु हो । प्रचण्डले गुनासो गरेको अर्थपूर्ण थियो अहिले अमेरिका अनि प्रजातान्त्रिक संसदीय व्यवस्था भएका, भारत, बेलायत फ्रान्स आदि देशले यो संसद् भङ्ग भएको विषयमा कुनै आलोचना गरेनन् । रूपेशले सोधे चीनले के गर्छ ? प्रचण्डले भने चीनले यस्ता कुराको आलोचना गर्दैन । अर्थपूर्ण लाग्यो । संविधानसभा हठात् विघटन भएको समाचारले जन्माएका लेखहरू पढ्दै जान्छु । केही दिनभित्रै आफूले सोच्दै नसोचेका तरङ्गहरू उठेका छन् । सबै दलका मिटिङहरू विद्युत् गतिमा भइरहेका छन् । कमिनिस्टहरूले आफ्ना समूह र सम्बन्धका इतिहास खोतलेका छन् । हिजोको बाटो बद्लेकाहरूका स्मृतिहरूका पनि व्याख्या भएका छन् । कतिपय विचारकहरूले अबको कमिनिस्ट पार्टी त्रुटि सुधार गरेर अर्कै बनाउनुपर्छ भनेका छन् । कमिनिस्टइतर दलहरूमा पनि तरंग छाएको छ विचारधाराको । हिजोदेखिका ती पार्टीभित्रका लुप्त कुराहरू बाहिर बहसमा आएका छन् । कांग्रेसका केही नेताले सबै फरक विचार मुल्तबी राखेर एक हुनुपर्छ भनेर प्रस्ताव ल्याएका छन् । नेपाली राजनीति विश्लेषण गर्ने दलहरूको यो चिन्ताजनक अवस्थालाई के सक्यो दैलो देख्यो भन्ने उक्तिमा चरितार्थ गर्न सकिन्छ । अहिले हामीलाई अस्तित्ववादी उपन्यासकार झँ पोल सार्त्रको युद्धकालको उपन्यास आत्मामा फलाम को पात्र मेथ्युज्को जस्तो विश्वास गर्ने वा देखिने एउटा दृष्टि दिइएको छ । मेथ्यु त्यसैमा विश्वास गरेर विसंगत जीवनसँग लडिरहन्छ । तर, खासमा अगोचर तह छ, जुन ऊ आकलन गर्न सक्दैन । हामीलाई दिएको तह मेथ्युको जस्तो ओली र दाहाल समूहको राजनीतिक प्रतिद्वन्द्विता हो । अर्को अगोचर तहका इन्डोप्यासिफिक र रोड एन्ड बेल्टका अन्तरंग शीतयुद्ध आदि अनेकौं कुरा लिएर खेलिने खेलहरूबारे हामीलाई थाहा हुँदैन । प्रचण्डले यो कुरा हो भने फायरससाइड मा । फ्रान्ज काफ्काको प्रसिद्ध कथा कायापलट वा मेटामोर्फोसिसजस्तो परिवर्तन भएका छन् कमिनिस्ट नेताहरू अहिले, थाहा हुँदै छ ।यो संघीय गणतन्त्रात्मक संविधान बनाउन धेरैले धेरै कुरा छोडेका छन् । जनजाति, मधेसी, महिला, दलित र हिजोको विचार मान्नेहरू सबैले यो संविधानका निम्ति निकै कुरा छोडे । सम्झिन्छु, यो संविधानलाई पूर्ण रूपले नमानेका नेपालका उपप्रधानमन्त्री कमल थापाले समेत २०१५ मा भारतीय प्रतिनिधिको विचार खण्डन गर्दै जेनेभामा नेपालको संविधानको डिफेन्स गरेका थिए । मेरा पूर्वविद्यार्थी यी थापाले मलाई भनेका थिए, यसो गर्दा उनलाई गौरवान्वित भएको महसुस भएको थियो । त्यस अर्थमा सबैले यो संविधानलाई मानेर एउटा इतिहास रचेका हुन् । लेखहरू पढ्दै जान्छु । तिनमा मूलतः कानुन र संविधानका धाराहरूको व्याख्या गरिएका छन् । सबैको निष्कर्ष छ, यो गणतन्त्र संविधानले प्रधानमन्त्रीले संविधानसभा भङ्ग गर्ने प्रावधान नै खारेज गरेको छ । यसमा राजनीतिक विश्लेषणहरू जोडिएका छन्, जसले भन्छन् अब नेपालको राजनीतिक स्थिति डामाडोल हुनेछ र यसले नेपालले पाएका उपलब्धि गुम्नेछन्, त्यसको साथसाथै लोकतन्त्रलाई काम गर्न अप्ठ्यारो हुनेछ । नेपाली जनताले पाँच वर्षका निम्ति शासन गर्न र व्यवस्था मिलाउन, देशका विपन्न नरनारीको जीवनमा नयाँ जीवन सञ्चार गर्ला भनेर छानेको नेकपाका अहिलेका राजनीतिक भाषिका दुःखद र भ्रामक छन् । यो बीचमा नेपालमा ठूला संकट आए । विश्वव्यापी महामारी कोभिड१९ को महासंकट अब सूचनाको मात्रै होइन, संवेदना, चिन्ता, नैतिक अनि भावनात्मक विषय भएको छ । त्यस्तो बेलामा देशमा राजनीति र सरकारले कसरी काम गर्छन् भन्ने विषय मुख्य हुन्छ । नेपालमा सरकार बलियो र जनादेश पाएको हुनाले मलाई भित्र समस्या समाधान हुन्छ भन्ने विश्वास लागिरहन्थ्यो । तर, नेपाली राजनीतिले अनौठो किसिमले अन्तर्मुखी चरित्र लियो । त्यो रहस्यवादी हँॅदै गयो । नेपालमा कमिनिस्ट र अरू दलका नेताहरूका मनोगत चरित्र प्रकट हुँदै गए । ती खग्रास ग्रहणजस्ता भए । तिनको एक पाटो मात्रै देखियो । त्यो चरित्रको नाटक हेर्न महँगो टिकट काटेर जनता लाइन लागे । काठमाडौंको जाडोमा आफ्नो कमाइको दाम लिन किसानहरू थुर्थुर कामेर आए । लाखौंको संख्यामा नेपाली जनता कोभिड आक्रान्त भएर देश फर्के अनि थाहा पाए तिनको देश, तरल र आकारहीन एक फोकलोर र रहस्य मात्रै रहेछ । मूल समस्या गौण भए । ती अमेरिकी उपन्यासकार राल्फ एलिसन्को विश्वप्रसिद्ध उपन्यास इन्भिजिबल् म्यान अथवा अदृश्य मानिस को अश्वेत पात्रजस्तै अदृश्य भए । लाखौंको संख्यामा घरमा पकाएको सेलरोटी पोको पारेर ती भारततिरै फर्के । नेपालको राजनीतिलाई फाइदामा बदल्ने र कमाउनेहरू मात्र देखिए । दल र नेताहरूले यी अदृश्य जनतामाथि राजनीति गर्न थाले र तिनकै अधिकार छिनेर ती शासनमा बसे । अदालतको बयान (२०३३) मा बीपीले जोड दिएर भनेका छन् राजा महेन्द्रले संसद् भङ्ग गरेको दिन सर्वसाधारण नेपालीको मानमर्दन भएको थियो । अहिले तिनै जनताले छानेका नेता तिनलाई देख्तैनन्, तिनका अधिकारमाथि खेलबाड गर्छन् र तिनको मानमर्दन गरिबस्छन् भने त्यो एउटा गम्भीर र चिन्ताको अवस्था हो, देश र जनताका निम्ति । समस्याले होइन, जनाताका पीडाबोधले होइन, अनिश्चित भविताको कल्पनाले होइन, नेताका ह्यामर्सियाले ट्रयाजेडी जन्माउँदै छ । तर, यो विश्वास गरेर भीषण जनमतबाट छानेको सरकार र दलका खेलबाडको चर्को मोल जनताले चुकाउनुपर्छ । अनेकौं दलका राजनेताहरूका महत्त्वाकांक्षा समाधानभन्दा तिनको प्राप्ति गर्ने अभ्यासमा परिणत हुनेछन् । जनताले आफ्नो सम्मान, मर्यादा र शिर ठाडो राख्न संसद् बनाउँछन् । संसद् विघटन गर्दा जनताको मानमर्दन भएको थियो भन्ने ऐतिहासिक कथ्य पछिका विघटनहरूमा पनि देखियो । त्यसैले संसद् भङ्ग हुनु अशुभ संकेत हो । यो कुराको चेतना भएको राजनीति मात्र लोकतान्त्रिक हो । प्रधानमन्त्रीले संविधान भंग गरको विरोधमा सडकमा आवाजहरू उठिरहेका छन् । नेपालको सर्वोच्च अदालतमा यो मुद्दाको बहस सुरु भएको छ । विदेशी सरकारी दूतहरू र दलका नेताहरू सक्रिय छन् । यो अनपेक्षित घटना र अशान्तिको कारण संसद् भङ्ग हुनु नै हो । तर, यहाँसम्म आइपुग्नुको कारणमा नेकपाका र अरू दलका नेताहरूका स्वभावदोष र आत्मकेन्द्रित शक्ति अनि धनमा लिप्त कर्महरू जिम्मेदार छैनन् भन्न सकिँदैन ।"
चंखमानको डायरी,हाङयुग अज्ञात
महिला हिरो खोज्दै मझुवाबेंसी,"तपाईंले योगमाया र दुर्गादेवीजस्ता नेपाली महिला पात्रहरूको विद्रोही इतिहासमा किन रुचि राख्नुभएको हो ? यसमा मुख्य के कारण थियो ?यसमा आफ्नै कारण र पृष्ठभूमि लुकेको छ । मेरो बाल्यकाल, प्राथमिक शिक्षाको चरण क्यानडा र बेलायतमा बितेको हो । म सानैदेखि आफ्ना पुस्तकमा समाजका हिरो (नायक) का बारेमा खोजी गरिरहेको हुन्थेँ, अचेतन मनमै त्यस्ता हिरो पुरुष मात्रै भएकोमा अचम्मित पनि हुन्थेँ । स्कुलका पुस्तकदेखि बाहिरी मिडियासम्म पनि पुरुष नायक हरू मात्रै भेटिन्थे । यो पुरुषप्रधानताको स्थिति एसियन, अफ्रिकन र अरब समाज तथा त्यहाँको इतिहासमा अझ बढी पाइन्थ्यो, पाइन्छ । ठीक यही बेला, एसियन, अफ्रिकन र अरब जगत्मा महिला भनेको सधैं परनिर्भर र सीमान्तकृत झैं देखाइएको हुन्थ्यो । समाज निर्माणको इतिहासमा जोडिएका थुप्रै महिलाको योगदान र बलिदानी सधैं ओझेलमा हुन्थ्यो ।निकै पछि सन् १९७० मा युरोपमा सुरु भएको नारीवादी अभियानले महिला नायक (वुमन हिरो) लाई समेत बाहिरतिर ल्यायो, समाजका महिला नायक चिनाउन थाल्यो । अझै पनि युरोप बाहिरको जगत्मा महिलाहरू पीडित र प्रताडित रूपमै चिनिदै थिए । सन् १९९० को दशकमा संसारभर लैंगिकमैत्री गैरसरकारी संघसंगठनहरूको उदय यही कारण भएको थियो, जसका कारण समाजमा पुरुषसरह महिलाको भूमिका रहेको छ भन्ने खोजीनिती सुरु भयो ।यो पृष्ठभूमिभन्दा पर्तिर म आफ्नै कुरो गर्दा मैले आफू ४० वर्ष जति उमेरमा पुगेपछि मात्रै यो बायसनेस का बारेमा गहिरिएर थाहा पाएँ । मानवशास्त्रको अध्ययन रुचिको क्रम बढ्दै गएपछि मैले पनि इतिहासको पर्दामा छोपिएर बसेका वीर, साहसी र अग्रगामी महिलाबारे शोधखोज थालेकी हुँ । संयोगले त्यही क्रममा मैले आफ्नो शोधमा तिबेतियन, नेपाली र अरबी समाजको पृष्ठभूमिमा त्यहाँको साहित्य र सभ्यताका खुराकहरू पर्गेल्न थालेकी थिएँ । यही रुचि र स्वअध्ययनले मलाई नेपालका पारिजात, योगमाया र दुर्गादेवीसम्म ल्याइपुर्याएको हो । लेखक नीलम कार्की ॅनिहारिका ले ॅयोगमाया पात्रको केन्द्रमा रहेर लेखेको उपन्यासले मदन पुरस्कार पाइसकेको छ । धेरैपछि थाहा भयो, नीलमलाई यो लेखन चेतनामा बल दिने तपाईं हुनुहुँदोरहेछ । आफू भने शोधअनुसन्धानको कुरामा किन साइडलाइन हुनुभयो ? लेखक नीलम कार्की स्वयं योगमायाको जीवन र इतिहासबाट अत्यधिक प्रभावित हुनुभएको हो । नीलमको शोधखोजप्रति मेरो गहिरो सम्मान छ, आदर छ । नेपालको ऐतिहासिक र लुप्त विषयमाथि नीलमको रुचि तथा भोजपुरसम्मको स्थलगत अध्ययनले इतिहासमा कहीँकतै हराइरहेकी योगमाया न्यौपाने नामकी एक जना साधक महिलाको नामकाम बाहिर आउन सकेको छ । एउटा ऐतिहासिक रूखो विषयमा साहित्यिक सुगन्ध र केही स्वैरकल्पना भरेर उनले ल्याएको योगमाया उपन्यास आफैंमा अनुपम छ । योभन्दा महत्त्वपूर्ण पक्ष भनेको १ सय वर्षअघिको त्यो इतिहासलाई नेपाली प्राज्ञिक र अनुसन्धानदाताको वृत्तमा यसरी चिनाउन सक्नु आफैंमा अनुकरणको कुरा हो । मलाई मेरो जीवनका अघिल्ला वर्षहरूमा पारिजात र पछिल्लो समयमा नीलम कार्की निहारिका ले अन्तस्करणदेखि प्रभावित गरेका छन् । यति भनेर, साधक योगमायामाथिका मेरा अघिल्ला रिपोर्टहरू साइडलाइन मा पर्नुका कारण पनि म बताउन चाहन्छु । मूलतः सरकारी नीतिमै योगमायाको योगदान र इतिहासलाई दमन गर्न चाहने नियत लुकेको थियो । अझ राणाकालमा त योगमाया भन्नासाथ विद्रोही र सत्ताका विरुद्ध धावा बोल्ने पात्रका रूपमा उभ्याइएको थियो । अर्कातिर, योगमायाकै बारेमा त्रिभुवन विश्वविद्यालय, सिनासले सन् २००१ मा निकालेको मेरो पुस्तक नै सार्वजनिक बिक्रीवितरणमा गयो, न यसबारे चर्चा गरियो । त्यसअघि, सन् १९८१ यता म आफूले गरेको अनुसन्धान र दुर्गम पहाडका अशिक्षित तथा गरिब भक्तिनीहरूले जगाएको चेतनाको दियोका बारे मैले विभिन्न माध्यमबाट बाहिर ल्याउन थालेकी थिएँ । तैपनि त्यो सूचना मात्रै सबैका निम्ति काफी थिएन, रहेन ।तपार्इंले आफ्ना कतिपय जर्नल, साहित्यिक लेखमा पारिजात, सुकन्याको नाम धेरैपटक लिनुभएको छ । यी नेपाली समाजका अभियन्ता पात्रबाट तपाईंले के प्रेरणा पाउनुभएको थियो ?आदरणीय पारिजात र सुकन्याजस्ता वैचारिक रूपमा स्पष्ट तथा अनुभवी दुई महिलालाई नभेटिन्जेलसम्म म नेपालको राजनीतिकसामाजिक धरातलबारेमा शून्य जानकार थिएँ, नेपाल आइरहने अरू धेरै विदेशी अनुसन्धानकर्मीजस्तै । धेरैजसो मानवशास्त्रीहरू अक्सर नेपाली राजनीति र त्यसमा पनि विवादास्पद लाग्ने राजनीतिक पात्रहरूबाट टाढै बस्न रुचाउँछन् । सुरुमा त पारिजातले मलाई नेपालको शाही शासनले उनी र उनीजस्ता कतिपय विचारक साथीभाइलाई सधैंसधैं दुःख दिइरहेको बताउने गर्थिन् । उनले नेपाली युवा जमातलाई अधिक प्रभावित गर्ने गरेको म आफैंले प्रत्यक्ष देखेकी थिएँ । उनका कवितामा पनि योगमायाका हजूरवाणी समेटिएका हुन्थे । उनै पारजातले मलाई योगमायालाई राजनीतिक विद्रोही (फेलो पोलिटिकल रेबेल) का रूपमा चिनाएकी थिइन् । पछि पारिजात र डा हर्क गुरुङले मलाई मेरो अनुसन्धानमा अग्रसर हुने थप प्रेरणा दिएका थिए, यही कारण म मनकामना (संखुवासभा) र मझुवाबेंसी (भोजपुर) मा गएर भक्तिनी आमाहरूसँग बसेकी थिएँ । योगमाया बारेमा अध्ययन गर्न संखुवासभा, भोजपुर भ्रमणमा कत्तिको जानुभएको थियो ? योगमायाको जीवन र कर्मबारे के कुरा बाहिर आउन बाँकी छजस्तो लाग्छ ?सन् १९८० पछि लगातार ५ वर्षजति वर्षमा एकडेढ महिनाका हिसाबमा अथवा कहिलेकाहीं वर्षमा २ पटक म पूर्वी पहाडी जिल्लाहरू पुगिरहेकी हुन्थेँ । सोलुखुम्बुमा भने सन् १९६९७० मा म बसेकी थिएँ, त्यसपछिका वर्षमा तेह्रथुममा पनि रहेँ । त्यसबेला नेपाली गाउँघरमा बस्न र निश्चल स्वभावका गाउँलेसँग उठबस गर्न निकै आनन्दको समय थियो, सुरक्षित पनि । सन् २००२ र २०१९ मा पनि संखुवासभा र भोजपुर भ्रमणमा निस्किएकी थिएँ । मैले मजुवाबेंसी र गौरेनी गुफामा निकै परिवर्तनहरू देख्न पाएँ, यी दुवै ठाउँ सन् ८० को दशकमा पूरै रित्तिएका थिए । नेपाललाई पछिल्लो ४० वर्षयता अध्ययनको केन्द्रमा राखिरहँदा र यी महिला साधकहरू (योगमायादुर्गादेवी) का बारेमा अरूको चासो रहिरहेको देख्दा मलाई इतिहासको यो पाटोमा अझै शोध गर्न सकिने विषय बाँकी रहेकोजस्तो लाग्छ । मेरो विचारमा योगमायालाई पक्राउ गरिँदाको अदालती अभिलेख, मृत्यु (आत्मदाह) बारेको शोध र नेपालमा राजनीतिक अभियान थाल्नुअघि युवा उमेरमा भारत प्रवासमा बस्दाको इतिहासमाथि पनि शोध हुन बाँकी छ । अर्कातिर, दुर्गादेवीकै पनि अदालती अभिलेख खोजी भएको छैन । दुर्गादेवीका श्रीमान्तर्फका आफन्तहरूले अझै पनि उनलाई सम्झिरहेका हुन्छन् । मैले तीमध्ये केहीलाई केही वर्षअघि खाँदबारी नजिकै मार्वा भन्ने ठाउँमा भेटेकी थिएँ । देवेन्द्र भट्टराई"
जुलूसहरूका पछाडि,"अदालतमा मुद्दा चलिरहेको थियो र अदालत बाहिर जुलूस निस्किरहेको थियो ।नेताहरू अनौठा थिए । राजनीतिको मुद्दा अदालतमा सल्ट्याउन खोज्थे, अदालतको मुद्दा सडकमा छिनोफानो गर्न खोज्थे । आफ्नो मुद्दा आफैं सल्ट्याउने सामर्थ्य थिएन । त्यसैले अदालत जान्थे । अदालतमा विश्वास थिएन । त्यसैले सडक तताउँथे । सडकमा पनि विश्वास थिएन । त्यसैले राति राति प्रभुहरू गुहार्थे । आफ्नो छायाबाट आफैं डराउँथे । त्यसैले दिउसो नारा लगाउँथे हामी स्वतन्त्र छौं । चोरको खुट्टो काट् भन्दा खुट्टो उचालेपछि चोर चिनिएको कथा तिनलाई कण्ठस्थ थियो । त्यसबाट तिनले प्राप्त गरेको शिक्षा थियो कसैले केही भन्नुभन्दा पहिले नै खुट्टा उचालिराख्नुपर्छ, त्यति गरेपछि चोर भनेर कसैले चिन्दैन । त्यसैले वेलाबखत भनिरहन्थे जनता सर्वोपरि छ । हामीलाई जनतामा विश्वास छ । अदालत स्वतन्त्र छ । हामी अदालतको सम्मान गर्छौं । यूट्यूबे पत्रकार गोपुलठ्याकले, जसको छोटकरी नाम गोपु थियो, अदालतमा मुद्दा हालेर सडकमा पुगेका दुई नेतालाई एकसाथ सोध्यो, तपाईंहरूको विश्वास केमा ? अदालतमा कि सडकमा ? एउटाले भन्यो, अदालतमा ।त्यसो भए अदालतलाई काम गर्न दिनोस् न । सडक किन तताउनुपर्यो ?अर्काले भन्यो, सडकमा ।त्यसो भए सडकमै बस्नोस् न । अदालत किन जानुपर्यो ?दुवैले मुखामुख गरे । गोपुले भन्यो, सँगै सडकमा आइपुग्नुभा छ । एउटै जवाफ दिनोस् न ।एक छिन सल्लाह गरेर उनीहरूले गोपुको कानमा साउती गरे । एउटाले दाहिनेमा, अर्काले देब्रेमा । दुवैको भनाइ एउटै थियो : तपाईंलाई के ढाँट्नु ? विश्वास त सिंहासनमा मात्र छ । जसरी भए पनि सिंहासन मैले पाउनुपर्यो । न्याय भनेको यही हो ।जति सानो स्वरमा साउती गरे पनि एकले अर्काको कुरा सुनेछन् । मलाई धोखा दिने ? भनेर पाखुरा सुर्कन थालिहाले । गोपु यो तमाशा त दुईतीन महीना पछिलाई बाँकी राख्नोस् न कमरेड भन्दै अर्कातिर लाग्यो । अर्को सडकमा अर्को पक्षका नेताहरू नारा लगाइरहेका थिए, अझ अर्कोमा अर्को पार्टीका । सडकको एउटा पेटीमा कमरेडहरू धर्मलाई अफीम भन्दै सराप्दै थिए, अर्को पेटीमा तिनका कार्यकर्ता रामनामी ओढेर हवन गरिरहेका थिए आफ्ना नेताको राज्यारोहणका लागि । तमाम तमाशा हेर्दै गोपुको त्यो दिन रमाइलोसँग बित्यो । उता, न्यायाधीश भने तनावमा थिए । मुद्दा कसरी निरूपण गर्ने, उनलाई सुझिरहेको थिएन । उनले पढेको विद्या काम नलाग्ने भइसकेको थियो । बेलुका चाँडै सुत्न गए, तर रातभरि निद्रा परेन । बिहान पनि तनावमै बित्यो । चार गाँस पेटमा हालेर अदालत जाँदा उनी गाडीमा झुपुझुपु निदाइरहेका थिए । छोटो बाटो भनेर वाग्मती किनारबाट आइरहेको गाडी, अचानक दुई जना सामुन्ने आएपछि झ्याप्पै रोकियो । दुवै जना ढोका खोलेर गाडीमा चढे । एउटा बूढो थियो, छातीसम्म सेतो दारी झुन्डिएको । अर्को दारीजुँघा सिनित्त पारेको तन्नेरी थियो, हातमा ल्यापटप झुन्ड्याएको । के हो तपाईंहरू ? किन जबर्जस्ती मेरो गाडीमा ? अगाडिको सीटमा बसेको अंगरक्षक एक्शन मा उत्रनुअघि नै न्यायाधीशले सोधे । बूढाको सौम्य अनुहारले उनलाई कड्किन दिएन । नडराउनोस् बाबु, हामी तपाईंलाई नै सहयोग गर्न आएका, बूढाको स्वर स्नेहसिक्त थियो, म चित्रगुप्त, यिनी मेरा सहयोगी चित्रसेन ।को चित्रगुप्त ?उही यमलोकको चित्रगुप्त, मानिसको पापपुण्यको हिसाब राख्ने ।न्यायाधीश जिल्ल परे । र भने, चित्रगुप्तसँग पनि ल्यापटप ?खाताको ढड्डा भन्दा यो कहाँ हो कहाँ सजिलो नि । खोजेको कुरा पनि झट्टै भेटिने, बूढा मुस्कुराए, ल हिंड्नोस्, नेताहरूकहाँ जाऊँ । सबै त सिंहासनकै लागि लडिरहेका हुन् क्यारे । तिनका कुरा बुझेपछि तपाईंलाई दूधको दूध, पानीको पानी गर्न सजिलो हुन्छ ।जान त जाने, तर पार्टीको एक नम्बरकहाँ मात्र जाने । अनि जसकहाँ जाने हो, उसको एउटा पुरानो कार्यकर्तालाई पनि सुटुक्क आफूसँगै लिएर जाने, चित्रसेनले प्रस्ताव राख्यो । ठीक छ । तिमी पनि कम चलाख छैनौ, चित्रगुप्त कुरा बुझेर मुस्कुराए । सबैभन्दा पहिले उनीहरू कमरेड पाँच हजारकहाँ पुगे । उनी जुँघामा कालो लगाउँदै रहेछन् । चित्रगुप्तले सोझै प्रश्न गरे, तपाईंलाई किन चाहिएको हो सिंहासन ?लोकतन्त्र ल्याउन भनेर मैले त्यत्रो महान जनयुद्ध गरें । यसको सिंहासनमा त म छउन्जेल मेरै हक लाग्छ नि ।झूट नबोल्नोस् कमरेड, चित्रगुप्तसँगै भित्र छिरेको पुरानो कार्यकर्ता, जसको एउटा खुट्टो थिएन, जंगियो, तपाईंले संसदीय व्यवस्था खारेज गर्न भनेर हामीलाई लडाइँमा होम्नुभएको होइन ? अब त्यही संसदीय व्यवस्थाको सिंहासन खोज्ने ?चित्रसेनले ल्यापटपमा हेर्यो र भन्यो, यिनी सत्य बोल्दैछन् ।चित्रगुप्त मुस्कुराए, आफूले ल्याउन खोजेको व्यवस्थामा पो सिंहासन खोज्ने । भत्काउन खोजेको व्यवस्थामा सिंहासन खोज्न त सुहाउँदैन नि कमरेड पाँच हजार !कमरेड अवाक् भए । उनलाई त्यही अवस्थामा छाडेर टोली कमरेड विद्यावारिधिकहाँ पुग्यो । उनी कुकुरलाई नुहाइदिंदै थिए । चित्रगुप्तले सोधनी गरे, तपाईं पनि सिंहासनकै ताकमा हुनुहुन्छ क्यारे । होइन ? म विद्यावारिधि । म जति पढेको र विद्वान को छ त अरू ?पढाइको गुड्डी नहाँक्नोस् कमरेड, कार्यकर्ताले दपेट्यो, जिन्दगीभरि जे पढ्नुभो र कार्यकर्तालाई पढाउनुभो, त्यो त काम नलाग्ने रहेछ भनेर घोषणै गरिसक्नुभो । अहिले लोकतन्त्रको शिशु कक्षाको विद्यार्थी हुनुहुन्छ । तैपनि फुर्ती दिने ?चित्रसेनले ल्यापटपमा चियायो र भन्यो, यिनी सत्य बोल्दैछन् ।चित्रगुप्त मुस्कुराए, किन जुलूसको दुःख गर्नुहुन्छ ? पहिले लोकतन्त्र त राम्ररी बुझ्नोस् । सिंहासनको कुरा त्यसपछि सोच्नुहोला ।त्यसपछि उनीहरू कमरेड प्रजातान्त्रिककहाँ पुगे । उनी घाम ताप्तै रहेछन् । चित्रगुप्तले भूमिका नबाँधी प्रश्न गरे, तपाईंलाई किन चाहिएको हो सिंहासन ?म प्रजातन्त्रका लागि लडेको । जेल, नेल, यातना सब भोगेकोकुनै वेला लड्नुभो होला दाइ, अब त्यो गफ नदिनोस्, टोलीसँगै भित्र छिरेको उनको कार्यकर्ता च्याँठ्ठियो, जोसँग लड्नुपर्ने हो, उसैको टाङमुनि छिरेको १६ वर्ष भइसक्यो । आफ्नो नीति, सिद्धान्त, कार्यक्रम केही बाँकी छैन । दुनियाँले भाइ कमरेड भन्न थालिसके । कुन मुखले प्रजातन्त्रको कुरा गर्नुहुन्छ ?चित्रसेनका आँखा ल्यापटपमै थिए । भन्यो, यिनी सत्य बोल्दैछन् ।चित्रगुप्त मुस्कुराए, सबैथोक अर्काको पाउमा चढाइसकेपछि सिंहासनको आस चाहिं केको आधारमा गर्नु नि ?ज्योतिषीले पाउँछस् भन्या छन् । कसरी अविश्वास गर्नु ?टोलीले अट्टहास गर्यो, र कमरेड बाहुबलीको सरकारी आवासतिर लम्कियो । नाम बाहुबली भए पनि जिभ्रो नफट्कारिएकाहरूले सही उच्चारण गर्न नजानेर उनलाई बाउओली भन्थे । ढोका बाहिर उभिएका कार्यकर्ताहरू चाहिं उनलाई टावरिङ पर्सनालिटी भनिरहेका थिए । के भनेको यो ? टोलीसँग भित्र छिराइएको कार्यकर्तालाई चित्रसेनले खुसुक्क सोध्यो । देशभरि टावर बनाउन लाग्नुभा छ नि, त्यही भएर टावरिङ पर्सनालिटी भनेको, उसले अर्थ्यायो । चित्रगुप्तले त्यहाँ पनि कुनै भूमिका बाँधेनन् । सपाट भाषामा कमरेड बाहुबलीलाई सोधे, तपाईंले सिंहासन किन कब्जा गर्न खोज्नुभएको ?म लोकतन्त्रका लागि १४ वर्ष जेल बसेको दिउसै रात नपार्नोस् कमरेड, कार्यकर्ताले उनको जिभ्रो समात्यो, तपाईं कम्युनिस्टको एकपार्टी अधिनायकवाद ल्याउन भनेर हिंड्या होइन ? हामीलाई त्यही सिकाएको होइन ? त्यसैका लागि जेल पर्या होइन ? लोकतन्त्र शब्द नै तपाईंले जेलबाट छुटेको दश वर्ष पछि सुन्नुभएको होला । अहिले गफ दिने ?चित्रसेनले ल्यापटप खोलिसकेको थियो । भन्यो, यिनी सत्य बोल्दैछन् ।कमरेड बाहुबलीले स्पष्टीकरण दिए, त्यो सब त मैले उहिल्यै छोडिसकें । प्राविधिक रूपमा मात्र कम्युनिस्ट हुँ । हेर्दै जानुहोला, भविष्यमा के गर्छु ।भविष्यको कुरा भावीलाई मात्र थाहा हुन्छ । मैले त भूतकाल र वर्तमानसम्म मात्र हेर्ने हो, चित्रगुप्त ओठ टेढो पारेर मुस्कुराए, जुन व्यवस्था ल्याउन भनेर जेल पर्या हो, भविष्यमा त्यही ल्याउन कोशिश गरे भैगो नि !त्यो त ल्याउन असम्भव छ, बाहुबलीले भने, बरु अहिले जे जति छ, त्यो पनि गम्र्याङगुम्रुङ होला ।हा हा हा, चित्रगुप्त हाँसे, सिंहासनमा त तपाईं नै हुनुहुन्छ । मैले के भन्नु ?फर्कन लाग्दा गाडीमा उनले न्यायाधीशलाई भने, देख्नुभो त ? लोकतन्त्र कस्ताकस्ताको घेराबन्दीमा पर्या रहेछ ? न्यायाधीश केही बोलेनन् । मुन्टो मात्र हल्लाए ।अलिक अगाडि एउटा मोडमा दुब्ली, ख्याउटी, च्याङ्ला लुगा लगाएकी युवती लगलग काम्दै बीच बाटोमा उभिएकी थिइन् । झ्यालबाट टाउको निकालेर चित्रगुप्तले सोधे, तिमी को हौ ? किन यहाँ उभिएकी ?म जनता । मलाई न्याय चाहियो हजूर !चित्रगुप्तले न्यायाधीशतिर मुन्टो फर्काए । न्यायाधीशले भने, यिनका लागि त कसैले रीट हालेकै छैन । जुलूस पनि निकाल्या छैन । यी न वादी हुन्, न प्रतिवादी । कसरी न्याय दिनु ?मरें नि मेरी आमा ! युवतीको मुखबाट अकस्मात् तीखो चीत्कार निस्कियो । निदाइरहेका न्यायाधीश झस्केर ब्यूँझे । त्यो चीत्कार होइन, उनको आफ्नै गाडीको हर्न रहेछ । अदालतको गेट खोलाउन ड्राइभरले लामो हर्न लगाएको !"
फास्टट्र्याकको सुरुङ निर्माणमा दुई कम्पनी मात्र छानिए,"पीक्यू मै थोरै निर्माण कम्पनी छानिँदा मिलेमतोलाई प्रोत्साहन पुग्ने सार्वजनिक खरिद अनुगमन कार्यालयका कानुन शाखा निर्देशक राजेशकुमार थापाले बताए । दुई वटा निर्माण व्यवसायी मिलेर आर्थिक लागत बराबरी हालौं अथवा एउटाले सबै कागज नपुर्याई प्रतिस्पर्धा गरौं भनेर मिल्न सक्ने हुन्छ, थापाले भने, सर्ट लिस्टमा ६ वटासम्म कम्पनी छानिएको भए यसरी सबै मिल्न गाह्रो हुन्थ्यो, दुईतीन वटा मात्र छानिँदा मिलेमतो हुने निश्चित हुन्छ । गत भदौ १४ मा दुई ठाउँको सुरुङ निर्माणका लागि पीक्यूको टेन्डर आह्वान गरिएको थियो । त्यसमा सहभागी कम्पनीको प्रस्ताव गत असोज १४ मा खोलिएको थियो । त्यसपछि पीक्यूका लागि राखिएको मापदण्डबारे भदौ ३० मा छलफल गरिएको थियो, प्रवक्ता पौडेलले भने, जसमा २१ निर्माण कम्पनी सहभागी थिए, केही कन्फ्युज भए छलफलमा राख्न भनिएपछि सबैले चित्त बुझेको बताएका थिए । सेनाले गरेको यो खुला अन्तर्राष्ट्रिय टेन्डर रहेको खरिद अनुगमन कार्यालयका निर्देशक थापाले बताए । यसमा योग्यता पुगेका नेपाली वा विदेशी निर्माण व्यवसायी सहभागी हुन पाउँछन् । उच्च सैनिक स्रोतका अनुसार पहिलो प्याकेजका लागि करिब २७ अर्ब र दोस्रो प्याकेजका लागि २५ अर्ब रुपैयाँ लाग्ने अनुमान छ । अहिलेको खरिद ऐनले सर्ट लिस्टिङमा एउटा मात्र निर्माण कम्पनी परे पनि बोलपत्र अस्वीकार नहुने व्यवस्था गरेको पूर्व भौतिक सचिव तुलसी सिटौलाको भनाइ छ । तर यसमा प्रतिस्पर्धा हुनुपर्ने हो, प्रतिस्पर्धा नभएपछि मिलेमतोको सम्भावना बढी हुन्छ, उनले भने, यस्तो हुँदा राज्यले प्रतिस्पर्धाबाट पाउने लाभ पाउँदैन, कम मूल्यमा काम हुन सक्ने सम्भावना हुन्थ्यो, अब नहुने भयो ।सबैले मापदण्ड पूरा नगरेकाले ६ वटा सम्मलाई सर्ट लिस्ट मा राख्न नसकिएको सेनाका प्रवक्ता पौडेलले जानकारी दिए । धेरै कम्पनीले प्रतिस्पर्धा गर्छन् भन्ने अपेक्षा थियो । सर्ट लिस्टको मापदण्ड पूरा गर्ने कम्पनी जम्मा दुई मात्र भए, उनले भने । उनका अनुसार यति गर्दैमा ठेक्का पाउने भने निश्चित हुँदैन । छानिएका कम्पनीलाई बिड डकुमेन्टमा डिजाइन र बिल अफ क्वान्टिटी (बीओपी) को डकुमेन्ट दिइन्छ ।सर्ट लिस्टिङमा परेपछि निश्चित समय दिएर लागत अनुमानअनुसारको बिड डकुमेन्ट दिइनेछ । यसरी दिएपछि उनीहरूले आफ्नो प्रस्ताव पेस गर्नेछन् । अन्तर्राष्ट्रिय ठेक्का भएकाले ४५ दिनभित्र प्राविधिक र आर्थिक प्रस्ताव पेस गर्नेछन् । त्यसको पनि मूल्यांकन हुन्छ, सबै मापदण्ड पूरा गरेपछि हामीले सूचना दिएर सम्झौता गरी मोभिलाइजेसन पेस्की रकम दिनेछौं, उनले भने, कम्प्रोमाइज गरेर ५६ वटा कम्पनीलाई समावेश गर्ने कि जसले मापदण्ड पूर्ण रूपमा पूरा गरेको छ, उसैलाई छान्ने भन्ने थियो । तर नियमअनुसार दुई कम्पनी मात्र आएपछि तिनैलाई छानेका हौं । सूचीकृत हुन नसकेकाहरूलाई केके कारणले नभएको भन्नेबारे पत्र पठाइने उनले बताए ।सेनाले द्रुतमार्गको २०७४ जेठबाट निर्माण व्यवस्थापनको जिम्मेवारी लिएको हो । अहिलेसम्म यसको निर्माण प्रगति १६ दशमवल २१ प्रतिशत छ । मुख्य रूपमा रहेको सुरुङ र पुल निर्माणको काम अझै सुरु हुन सकेको छैन । अहिलेसम्म दुवैको ठेक्का भएको छैन । द्रुत मार्गको महादेवटार ३ दशमलव ३५५ किमि, धेद्रे १ दशमलव ६३० र लेनडाँडामा १ दशमलव ४३० किमि सुरुङ निर्माण गर्नुपर्नेछ । भित्रिने र बाहिरिने गरेर साढे १२ किमि सुरुङमार्ग निर्माण हुनेछ ।२०८०८१ मा निर्माण सम्पन्न गर्ने लक्ष्य लिइए पनि तोकिएकै समयमै आयोजना सकिने देखिँदैन । आयोजनाको अनुमानित लागत १ खर्ब ७५ अर्ब छ । अहिलेसम्म १६ अर्ब ६६ करोड खर्च भइसकेको छ । वित्तीय प्रगति ९ दशमलव ५२ प्रतिशत छ । ७२ दशमलव ५ किमि दूरी रहेको उक्त मार्गमा आयोजनामा ६ दशमलव ४१ किमिका तीन वटा सुरुङ निर्माण गरिनेछ । त्यस्तै १० दशमलव ५९ किमिका ८७ वटा पुल निर्माण हुनेछन् । माटो काट्ने र पुर्नुपर्ने सडकको दूरी भने ५५ दशमलव ५ किमि छ ।"
कर छलीमा २८ विरुद्ध मुद्दा दायर,काठमाडौं (कास) नक्कली भ्याट बिल प्रयोग गरेर राजस्व छलेको आरोपमा राजस्व अनुसन्धान विभागले २८ जनाविरुद्ध १ अर्ब ३२ करोड रुपैयाँ बिगो मागदाबी गरी मुद्दा दायर गरेको छ । विभागले सर्लाहीका रामकिशोर प्रसादसहित २८ जनाविरुद्ध उच्च अदालत पाटनमा मुद्दा दायर गरेको हो । रामकिशोरले मोहन ट्रेड इन्टरनेसनललगायत २६ वटा फर्म स्थापना गरेर कर छलेको विभागको आरोप छ । त्यसरी फर्म स्थापना गर्ने क्रममा कमजोर आर्थिक अवस्था भएका व्यक्ति र मजदुरलाई प्रयोग गरिएको राजस्वको विज्ञप्तिमा उल्लेख छ । तर ती सबै व्यक्तिको फर्मको बैंक खाता सञ्चालक भने रामकिशोर नै थिए । उनले आर्थिक वर्ष २०७१७२ देखि अहिलेसम्म भ्याट र आयकर छलेको अनुसन्धानबाट खुलेको छ । आरोपितहरूमाथि ४३ करोड ८१ लाख भ्याट र ८६ करोड ५६ लाख आयकर छलेको आरोप छ । २ करोड ८ लाख रुपैयाँ लाभांश कर छलेको आरोप पनि छ ।
विद्युत् अवरुद्ध हुने क्रम घटेको छ,"जाडो बढेसँगै पटकपटक विद्युत् अवरुद्ध हुने समस्या भएको भन्दै जनगुनासो बढेका बेला नेपाल विद्युत् प्राधिकरणले भने गत वर्षको तुलनामा यो वर्ष विद्युत् अवरुद्ध हुने क्रम घटेको तथ्यांक प्रस्तुत गरेको छ । ऊर्जा मन्त्रालयमा शुक्रबार आयोजित पत्रकार सम्मेलनमा प्राधिकरणका निमित्त कार्यकारी निर्देशक हितेन्द्रदेव शाक्यले भने, गत वर्ष साउनदेखि पुससम्म २२ पटक सिस्टम ट्रिप भएको रहेछ । यो वर्ष साउनमा मात्रै १० पटक सिस्टम ट्रिप भएको रहेछ । मंसिरमा एक र पुसमा दुई पटक सिस्टम ट्रिप भएर केहीबेर विद्युत् अवरुद्ध हुँदा सामाजिक सञ्जालमा आलोचना बढेको शाक्यले गुनासो गरे । आलोचनालाई हामीले सकारात्मक रूपमा लिएका छौं, उनले भने, विद्युत्प्रति सर्वसाधारणको संवेदनशीलता बढेको रहेछ । नयाँ व्यवस्थापन आएकाले विद्युत् अवरुद्ध हुँदा सर्वसाधारणमा मनोवैज्ञानिक त्रास बढेको हुन सक्ने उनको भनाइ छ । सबैखाले समस्या समाधान गर्न प्राधिकरणको टिम तयारी अवस्थामा छ, उनले भने, कुनै पनि हालतमा लोडसेडिङ हुँदैन ।ट्रान्सफर्मर मर्मत गर्ने, फेर्ने र थप्ने, प्रणाली मर्मत गर्ने गरेकाले विद्युत् अवरुद्ध हुने मात्रा घटेको शाक्यको दाबी छ । बालाजु क्षेत्रमा गत वर्ष ५४ घण्टा विद्युत् अवरुद्ध भएकामा यो वर्ष ४९ घण्टा मात्रै रोकिएको शाक्यले बताए । बानेश्वर क्षेत्रमा गत वर्ष पटकपटक गरी ४१ घण्टा विद्युत् अवरुद्ध भएकामा यो वर्ष १९ घण्टा मात्रै रोकिएको उनको भनाइ छ । लैनचौर क्षेत्रमा गत वर्ष १७ घण्टा विद्युत् अवरुद्ध भएकामा यो वर्ष ४ घण्टा २५ मिनेट मात्रै विद्युत् नआएको तथ्यांक उनले प्रस्तुत गरे ।"
गाउँपालिकाले तोक्यो कोदो र फापरको मूल्य,"मकवानपुरको एक गाउँपालिकाले कोदो र फापरको मूल्य तोकेको छ । उत्पादन बढाउने उद्देश्यले जिल्लाको मकवानपुरगढी गाउँपालिकाले कोदो र फापरको मूल्य निर्धारण गरेको हो । गाउँपालिकाले किसानलाई अनुदान पनि दिने व्यवस्था गरेको छ । किसानले कोदो र फापरको खेती गर्न छाडेकाले यसतर्फ आकर्षण बढाउन र खेती गर्न प्रोत्साहन गर्ने उद्देश्यले मूल्य निर्धारण र अनुदानको व्यवस्था गरिएको गाउँपालिकाका अध्यक्ष विदुर हुमागार्इंले जानकारी दिए । गाउँपालिकाले किसानले उत्पादन गर्ने कोदोको मूल्य प्रतिकिलो ४२ रुपैयाँ, मिठे फापरको ६० रुपैयाँ र तीते फापरको ७० रुपैयाँ मूल्य निर्धारण गरेको छ । गाउँपालिकाका किसानले उत्पादन गरेको कोदो र फापर स्थानीय पाँच वटा सहकारी संस्थाले खरिद गर्ने व्यवस्था मिलाइएको छ । गाउँपालिकाले निर्धारण गरेको मूल्यमा अनाज खरिदबिक्रीका लागि सूचीकृत सहकारीले किसानबाट उत्पादित कोदो र फापर खरिद गर्नेछन् । किसानले सहकारीमार्फत बेचेबापत गाउँपालिकाले प्रोत्साहनस्वरूप प्रतिकिलो २ रुपैयाँ र सहकारीलाई खरिद गरी भण्डारण र व्यवस्थापन गरेबापत प्रतिकिलो २ रुपैयाँका दरले अनुदान उपलब्ध गराइएको मकवानपुरगढी गाउँपालिकाका कृषि शाखाका प्रमुख चन्द्रकान्त चौधरीले बताए । आर्थिक वर्ष २०७७७८ को वार्षिक स्वीकृत कार्यक्रमअनुसार कृषि विकास कार्यक्रमतर्फ खाद्यान्न खरिदबिक्री अनुदान कार्यक्रम सहकारीमार्फत कार्यान्वयनमा ल्याइएको गढी गाउँपालिका अध्यक्ष हुमागाईंको भनाइ छ । पछिल्लो समय मकवानपुरका किसानले कोदो र फापर खेती गर्न छाडेका छन् । यी अनाजको महत्त्व थाहा नहुँदा खेतीप्रतिको आकर्षण घट्दो छ । माग भने बढ्दो छ । कोदो र फापर फल्ने भेगमै किसानले खेती गर्न छाडेपछि अहिले बीउसम्म पाउन मुस्किल छ । कोदो र फापर खेती गर्दा धेरै मलजल र गोडमेल गर्नु पर्दैन ।"
सिन्धुपाल्चोकबाट कोरोनाकालमै सात टन कफी निर्यात,"कोभिड१९ को संक्रमणबीच सम्पूर्ण व्यापार ठप्पप्रायः छ । जिल्लाबाट चीन जोड्ने उत्तरी तातोपानी नाका एकतर्फी मात्र खोलिएको छ । तर कोरोना कालमै पनि सिन्धु कफी सहकारी संघबाट वार्षिक सात टन अर्गानिक कफी विदेश निर्यात रोकिएको छैन । कृषि क्षेत्रमा विकसित मानिएका देश जापान, अस्ट्रेलियादेखि कोरियासम्म अर्गानिक कफी कोभिडअघिझैं हवाई र जलमार्गबाट निर्यात गरिरहेको जिल्ला कफी सहकारी संघ सिन्धुपाल्चोककी अध्यक्ष मञ्जु खड्का (मन्दु) ले जानकारी दिइन् । कोभिड र कफीमा रोग लाग्ने समस्याले केही उत्पादनमा कमी ल्यायो । कृषक केही निरुत्साहित भए । तर तीन देशमा सिन्धुको कफी लोकप्रिय भएकाले निर्यात रोकिएको छैन, खड्का भन्छिन्, यसले सम्पूर्ण कृषकको मात्रै नभई देशको नाम राखेको छ । जिल्लाभर १ सय २४ हेक्टर क्षेत्रफलमा भइरहेको कफी तीन देशमा निर्यातयोग्य कफी ग्रिन बिट प्रतिकिलो ९ डलरमा बिक्री हुने र पर्याप्त माग हुने गरेको उनले सुनाइन् ।२०६४ सालदेखि एउटा सामाजिक संस्थाबाट सुरु गरिएको कफी खेतीलाई सहकारी संघबाट व्यवस्थित बनाएर जिल्लामा पहिलो पटक सुरु गरिएको हो । जिल्ला कफी सहकारी संघबाट अर्गानिक सर्टिफिकेसन सकेर तीन देशमा वार्षिक सात टन कफी निरन्तर निर्यात गरिँदै आएको छ । खड्काका अनुसार कोरियामा ब्युटिफुल कफी कोरिया, अस्ट्रेलियामा हिमालयन अर्गानिक कफी अस्ट्रेलिया र जापानमा कफी अफ नेपाल जस्ता संस्थाले संस्थागत व्यापारका रूपमा कफी लैजाने गरेका छन् । यसबराबर आउने मुनाफा प्रत्येक आम कफी किसानलाई प्रतिकिलो १० रुपैयाँ बराबर बाँडिन्छ । उहाँहरूको प्रत्येक कफीसम्बन्धी समस्यालाई हरसम्भव हेर्ने गर्छौं, उनले भनिन् ।राजधानी काठमाडौंदेखि अन्य स्थानीय बजारका लागि भने गत शुक्रबारबाट सिन्धु अर्गानिक कफी नामक ब्रान्डको लोगो राखेर बिक्रीका लागि लगिएको छ । जिल्लाभरको कफी उत्पादन, प्रशोधन र बजारीकरणको जिम्मा लिएको कफी सहकारी संघले नेपालमा सिन्धु अर्गानिक कफी ब्रान्डिङ गरे पनि विदेशी भूमिमा सहकारी संघकै नाममा निर्यात गरिँदै छ । जिल्लाभरका १२ वटा सहकारी र १८ समूहका व्यावसायिक कफी कृषक सहकारीसँग सम्पर्कमा रहिरन्छन् । जिल्लाभर गरी वार्षिक उत्पादन हुने ३० टनभन्दा बढी कफीबाट मात्रै वार्षिक करिब २ करोड आम्दानी हुने गरेको छ । बाह्रबिसे, चौतारा साँगाचोकगढी, मेलम्ची नगरदेखि अन्य पाँच गाउँपालिकभर झन्डै २ हजार १ सय ५० कृषक परिवार व्यावसायिक कफी खेतीमा छन् । असार महिनामा लगाइने कफीका बोटबाट पूरा उत्पादन लिन तीन वर्षको समय लाग्छ ।"
सञ्चालक समातिएपछि उखुको भुक्तानी सुरु,"पश्चिम नवलपरासीको सुनवलस्थित लुम्बिनी सुगर मिलले उद्योग सञ्चालक पक्राउ परेको केही घण्टाभित्रै उखु किसानको बक्यौता रकम दिन थालेको छ । बिहीबार दिउँसो पर्साको वीरगन्जबाट मिल सञ्चालक मनोज अग्रवाल पक्राउ परेका थिए । उद्योगको बैंक खातामा दुई करोड रुपैयाँ जम्मा गरेको भए पनि किसानलाई भने भुक्तानी दिइएको थिएन । बिहीबार दिउँसोबाट किसानको खातामा रकम जम्मा गर्न लागिएको उद्योगले जनाएको छ । सञ्चालक पक्राउ गरेपछि मिलका प्रबन्धक विजयकुमार गुप्ता र प्रमुख जिल्ला अधिकारी सागरमणि पाठकले बैंकमा जम्मा भएको रकम र किसानको पुर्जीअनुसारको भुक्तानी प्रक्रिया सुरु गरेको जानकारी गराएका थिए । बिहीबारसम्म मिलले किसानको खातामा १ करोड ९ लाख रुपैयाँ जम्मा गरिसकेको पाठकले बताए । मिल सञ्चालकलाई सोधपुछका लागि पर्सामा नियन्त्रणमा लिएलगत्तै केही रकम किसानको खातामा दाखिला गर्न सुरु भएको छ, उनले भने, पटकपटक सहमति कार्यान्वयन नगरेकाले सञ्चालकलाई सोधपुछ गरेर भुक्तानीको सुनिश्चितताका लागि यो काम गरिएको हो ।तीन वर्षसम्म पनि उखु किसानको भुक्तानी नगरेका मिलका सञ्चालक अग्रवाललाई बिहीबार नै नवलपरासी ल्याइएको छ । अग्रवालले आफैं शुक्रबार पश्चिम नवलपरासी जिल्ला प्रशासनमा उपस्थित हुने भने पनि वीरगन्ज प्रहरीले नै यहाँ ल्याएको हो । लुम्बिनी सुगर मिलले तीन वर्षअघिको १० करोड रकम भुक्तानी गर्न बाँकी छ । अग्रवाललाई जिल्लामै बक्यौता रकम तिर्ने प्रतिबद्धता गराइने बताइन्छ ।"
बन्दरगाहलाई जग्गा अधिग्रहण भएन,"सिर्सिया सुक्खा बन्दरगाह र एकीकृत सुरक्षा जाँच चौकी (आईसीपी) बीचको जग्गा अधिग्रहण प्रक्रिया लम्बिएपछि स्थानीय आफ्नै जग्गा भोगचलन गर्नबाट वञ्चित भएका छन् । पछिल्लो चार वर्षदेखि उनीहरूको वीरगन्ज२५ स्थित ६२ बिघा जग्गा रोक्का छ । जसका कारण उनीहरूले आफ्नै जग्गा बिक्री वितरण, नामसारी, बैंक तथा वित्तीय संस्थामा धितो राखेर ऋण लिनसमेत पाएका छैनन् । मुआब्जा प्रक्रिया छिटो टुंग्याउन स्थानीय अशोक तिवारीले माग गरे । बिहेबारी र औषधोपचार जस्ता अत्यावश्यक काम पर्दा पनि आफ्नै जग्गा बेच्न र धितो राख्न पाएका छैनौं, उनले भने, कि त सरकारले उचित मुआब्जा दिएर अधिग्रहण प्रक्रिया छिटो टुंग्याउनुपर्यो, नत्र जग्गाको रोक्का फुक्का गर्नुपर्यो ।लकडाउनअघि स्थानीयले जग्गा अधिग्रहण प्रक्रिया लम्ब्याइएको भन्दै विरोध गरेका थिए । उनीहरूले सुक्खा बन्दरगाह चोकमा धर्ना दिनुका साथै क्षतिपूर्ति र उचित बसोबासको ग्यारेन्टी गरेर मात्र अधिग्रहण प्रक्रिया थाल्न माग गरेका थिए । यसअघि आसपासको जग्गा तीन पटकसम्म अधिग्रहण गरिएको र फेरि बाँकी जग्गा पनि अधिग्रहण गर्दा घरबास नै उठ्ने चिन्ता स्थानीयको छ । कृषिमाथि निर्भर आफूहरूको जग्गा सरकारले लिएपछि खेतीपाती छोडेर जीविका धान्न पनि ज्याला, मजदुरीलगायत वैकल्पिक रोजगारी खोज्न बाध्य भएको स्थानीय आसिक अन्सारीले दुखेसो पोखे ।अधिग्रहणका नाममा लामो समयदेखि घरघडेरी, खेतबारी रोक्का गरी आफूहरूलाई आर्थिक नाकाबन्दीमा पारिएको उनको भनाइ छ । अधिग्रहणले पुर्खौर्देंखिको बास, पहिचान, रोजगारी, सामाजिक सुरक्षा, पुरातात्त्विक सम्पदा, संस्कृति आदिसमेत गुम्ने अवस्था आएको छ, उनले भने । नेपालको संविधान र सर्वोच्च अदालतको आदेशअनुसार नागरिकको सम्पत्ति र बसोबासको अधिकारको प्रत्याभूतिका लागि उचित क्षतिपूर्तिसहित वडाभित्रै पुनर्बासको व्यवस्था गरेर मात्र जग्गा अधिग्रहण गर्न स्थानीयले माग गर्दै आएका छन् ।नेपाल सरकारको २०७३ पुस १७ को निर्णयपछि यहाँ अधिग्रहण प्रक्रिया सुरु भएको हो । गत कात्तिक २७ को मन्त्रिपरिषद् बैठकले सिर्सिया खल्बाटोलावासीलाई मुआब्जा वितरण गर्ने निर्णय पनि गरिसकेको छ । सुक्खा बन्दरगाह र आईसीपीबीचमा २ सय ९७ जना जग्गाधनीको करिब १ हजार ४ सय कित्ता जग्गा छ ।करिब डेढ दशकअघिदेखि सञ्चालनमा आएको सिर्सिया सुक्खा बन्दरगाह र पछिल्लो तीन वर्षदेखि सञ्चालनमा रहेको आईसीपीको बीचमा खल्बाटोला गाउँ पर्छ । यी दुई ठूला संरचना पूर्ण रूपमा सञ्चालनमा आएमा जग्गा अपुग हुने देखिएपछि बीचको गाउँलाई नै अधिग्रहण गर्न थालिएको हो । दुवै भन्सारमा गरी हाल दैनिक करिब एक हजार मालवाहक सवारी साधनको चाप छ ।"
बजारमा सिम्फोनीको मोबाइल,"काठमाडौं (कास) बंगलादेशको मोबाइल फोन ब्रान्ड सिम्फोनी नेपाली बजारमा भित्रिएको छ । सिम्फोटेक प्रालिले यी मोबाइल नेपाली बजारमा उपलब्ध गराएको हो । कम्पनीले पहिलो चरणमा सिम्फोनी जेड१८, सिम्फोनी जेड२८ र सिम्फोनी जेड३० प्रो गरी तीन स्मार्टफोन सार्वजनिक गरेको छ । सिम्फोनी जेड३० प्रो स्मार्टफोनमा ६५२ इन्चको एचडी प्लस नोच डिजाइनको डिस्प्ले छ । फोनमा मिडियाटेक अक्टाकोर १८ गिगाहर्जको प्रोसेसरका साथ ४ जीबी र्याम तथा ६४ जीबी स्टोरेज अप्सन राखिएको छ । ५ हजार एमएएचको ब्याट्रीजस्ता विशेषता यसमा छन् । सिम्फोनी जेड २८ स्मार्टफोनमा ६५२ इन्चको एचडी प्लस डिस्प्ले, १८ गिगाहर्जको अक्टाकोर प्रोसेसर, १३ मेगापिक्सेलको मुख्य क्यामेरा, ४ हजार एमएएचको ब्याट्री, ३ जीबी र्याम र ३२ जीबी स्टोरेज अप्सनजस्ता विशेषता छन् । सिम्फोनी जेड१८ मा भने ६५२ इन्चको एचडी प्लस डिस्प्ले, ५ हजार एमएएचको ब्याट्री प्याक छ । यो स्मार्टफोन २ जीबी र्याम र ३२ जीबी स्टोरेज रहेको कम्पनीले जनाएको छ । सिम्फोनी जेड३० प्रो १६ हजार ४ सय ९९ रुपैयाँ, सिम्फोनी जेड२८ को मूल्य १३ हजार ४ सय ९९ रुपैयाँ र सिम्फोनी जेड१८ को मूल्य ११ हजार ९ सय ९९ रुपैयाँ रहेको कम्पनीले बताएको छ ।"
कुमारी बैंक र फ्रेन्च बेकरीबीच सम्झौता,काठमाडौं (कास) कुमारी बैंक र फ्रेन्च बेकरीबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार बैंकको डेबिट तथा क्रेडिट कार्डबाट भुक्तानी गर्दा बेकरीको सेवामा १२ प्रतिशतसम्म छुट पाइनेछ । बैंकका मार्केटिङ प्रमुख नवीनमुनि बज्राचार्य तथा फ्रेन्च बेकरीका निर्देशक बुद्ध श्रेष्ठले सम्झौतापत्रमा हस्ताक्षर गरे ।
रिटर्नी नेपालसँग सिटिजन्सको कर्जा सम्झौता,काठमाडौं (कास) सिटिजन्स बैंक इन्टरनेसनल र रिटर्नी माइग्रेन्ट नेपालबीच सहुलियतपूर्ण वैदेशिक रोजगारीबाट फर्केका युवा परियोजना कर्जा प्रवाह गर्नेसम्बन्धी सम्झौता भएको छ । सम्झौतापछि रिटर्नी माइग्रेन्ट नेपालको सिफारिसमा बैंकले वैदेशिक रोजगारीबाट फर्केका युवालाई सहुलियतपूर्ण कर्जा प्रवाह गर्नेछ । बैंकले वैदेशिक रोजगारीबाट फर्केका युवालार्ई १० लाख रुपैयाँसम्म कर्जा सहुलियतपूर्ण दरमा प्रदान गर्नेछ ।
सानिमा बैंकले सुरु गर्यो डिजिटल बैंकिङ,"काठमाडौं (कास) सानिमा बैंकले ओम्नी च्यानलबाट डिजिटल बैंकिङ सेवा सुरु गरेको छ । बैंकले ग्राहकमा डिजिटल बैंकिङ सेवा प्रदान गर्ने उद्देश्यले बिहीबार आफ्नो मोबाइल बैंकिङ एप अपग्रेड गरेको हो । नयाँ एपमा मोबाइल बैंकिङ प्रयोगकर्ताले ईक्यास पठाउने र अन्य व्यक्तिहरूले पाउन सक्ने, ईभौचरबाट जम्मा गर्ने, बैंकसँग मिटिङ तय गर्ने, बचत खाता तथा ऋणको आवेदन दिने र डिजिटल बैंकिङ सेवाबारे जानकारी लिन सक्ने जनाइएको छ ।"
टेलिकमको आईपी टीभी,काठमाडौं (कास) नेपाल टेलिकमले शुक्रबारदेखि आईपी टीभी सेवा सुरु गरेको छ । टेलिकमले यसअघि नै सुरु गरेको फाइबर टु दि होम (एफटीटीएच) मार्फत आईपी टीभी सेवा सुरु गरिएको टेलिकमले जनाएको छ । एफटीटीएमार्फत भ्वाइस र डेटा सेवा मात्रै उपलब्ध गराइए पनि अब टीभी पनि सुरु गरिएको हो । सञ्चार तथा सूचना प्रविधिमन्त्री पार्वत गुरुङले टेलिकमको आईपी टीभी सेवाको शुभारम्भ गरेका हुन् । कम्पनीले हालसम्म ३९ वटा जिल्लामा एफटीटीएस सेवा विस्तारले गरिसकेको टेलिकमले जनाएको छ ।
चितवनमा एभरेस्टको शाखा,काठमाडौं (कास) एभरेस्ट बैंकले चितवनको भरतपुरस्थित हाकिम चोकमा नयाँ शाखा सञ्चालनमा ल्याएको छ । बैंकले सबै वर्गलाई आधुनिक बैंकिङ सेवा उपलब्ध गराउने उद्देश्यले शाखा सञ्चालनमा ल्याएको बताएको छ । बैंकका प्रमुख कार्यकारी अधिकृत जीके नेगी र नेपाल उद्योग वाणिज्य संघ चितवनका अध्यक्ष राजु श्रेष्ठले संयुक्त रूपमा शाखाको उद्घाटन गरे ।
एसबीआईहोटल बाराही छुट सम्झौता,काठमाडौं (कास) नेपाल एसबीआई बैंक र होटल बाराही पोखराबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार भिसा डेबिट कार्ड प्रयोग गरे होटलको सेवामा छुट प्राप्त गर्नेछन् । बैंकका प्रमुख व्यवसाय प्रवर्द्धन अधिकृत छपिराज पन्त र होटलका अपरेसन म्यानेजर बुद्धिमान शर्माले सम्झौतापत्रमा हस्ताक्षर गरे ।
फ्रेन्डसिप फाउन्डेसनलाई एनबी बैंकको ३ लाख,काठमाडौं (कास) नेपाल बंगलादेश बैंकले फ्रेन्डसिप फाउन्डेसन नेपाललाई ३ लाख रुपैयाँ सहयोग गरेको छ । बैंकले आफ्नो सामाजिक उत्तरदायित्वअन्तर्गत शुक्रबार फाउन्डेसनलाई उक्त रकम हस्तान्तरण गर्यो । उक्त रकम फाउन्डेसनले शिला रेग्मी (आत्रेय) सामुदायिक पुस्तकालय भवन निर्माणका लागि प्रयोग गर्नेछ ।
धुलिखेल अब मोटरस्पोर्ट्स हब,"हामीले यो खेल खेलेर अन्तर्राष्ट्रिय रूपमा स्थापित हुनसक्छौं भन्ने आत्मविश्वास युवामा जगाउने कामको सुरुआत गरेका हौं । अब यो खेलको व्यावसायिक स्वरुप देखिने छ । मोटरस्पोर्ट्सबाट कोही पनि वञ्चित नहोउन् र सबैको सहभागिता निश्चित होस् भनेर एकेडेमी नै सञ्चालन गरी यसको विकासको योजना बनेको छ, अध्यक्ष बरालले थपे । रेसकोर्सको उद्घाटन गरेका धुलिखेल नगरपालिकाका प्रमुख अशोककुमार ब्यान्जुले प्रदेशतहमा पनि मोटरस्पोर्ट्सको पूर्वाधार विस्तार गर्न सहयोग गर्ने प्रतिबद्धता व्यक्त गरे । धुलिखेल पर्यटकीय क्षेत्र त हुँदै हो, त्यसमाथि साहसिक खेलकुदको मुख्य पूर्वाधार बनाउन तपाईंहरूले यो ठाउँ रोजिदिनुभएकामा धन्यबाद दिन्छु, नेपाल नगरपालिका संघका अध्यक्षसमेत रहेका ब्यान्जुले भने, यो खेलको पूर्वाधार अरू छ वटै प्रदेशमा विस्तार गर्न योजना बनाउनुस् म सहयोग गर्छु । नगरपालिकाहरूसँग सहकार्य गरेर मोटरस्पोर्ट्सलाई देशभर पुर्याउन म मेरो तर्फबाट प्रतिबद्धता जनाउँछु ।"
आफ्नै गाडी दाउमा लगाएर अगाडि बढेको हुँ,"अटोमोबाइल्स स्पोर्ट्सलाई नेपालको मूलधारको खेलकुद मानिँदैन । घरेलुस्तरमा यो खेलका प्रतियोगिताहरू पनि धेरै आयोजना हुँदैनन् । तपाईंलाई चाहिँ यो खेलले कसरी आकर्षित गर्यो ?व्यक्तिगत रूपमा भन्ने हो भने म यो खेलमा लागेको ४ वर्षमात्र भयो । सन् २०१७ मा नेपाल अटोस्पोर्ट्स क्लबले आयोजना गरेको राष्ट्रिय अटो जिमखानामा सहभागी भएको थिएँ । प्रतिस्पर्धीको रूपमा भन्दा पनि अनुभवका लागि मैले खेलेको थिएँ । त्यस प्रतियोगिताबाट मैले धेरै सिक्न पाएँ ।त्यसपछि मैले यो खेलबारे रुचि राख्न थालें र धेरै ज्ञान लिएँ । यो खेलमा महिलाको सहभागिता निकै थोरै रहेको पाएँ । यसै पनि यो खेलबारे हाम्रो देशमा धेरैलाई जानकारी छैन । राम्रो खेलेकै कारण मैले सन् २०१८ को डिसेम्बरमा अटो एसिया जिमखानामा सहभागी हुन पाएँ । एसियालीस्तरको प्रतियोगितामा महिला इभेन्टलाई समावेश गरिएको त्यो पहिलोपल्ट थियो । पहिलो प्रतियोगिता र सहभागितामै म तेस्रो भएँ । त्यसको एक वर्षपछि सन् २०१९ को डिसेम्बरमा इन्डोनेसियामा भएको प्रतियोगितामा पनि सहभागी भएँ । अहिलेसम्म अटोस्पोर्ट्सको महिला खेलाडीको रूपमा अहिलेसम्म निरन्तरता दिइरहेकी छु । मोटरस्पोर्ट्स जिमखाना भन्नाले हामी सबैमा एउटा भ्रम के छ भने धेरै स्पिडमा गाडी गुडाउने भनेर सोचिन्छ । तर त्यस्तो होइन । सामान्यतः एउटा निश्चित क्षेत्रभित्र निर्मित ट्र्याकमा नियमभित्र रहेर छोटो समयमा जसले त्यो दूरी पूरा गर्छ, त्यसले नै जित्ने हो । यसले ड्राइभरहरूलाई आकस्मिक रूपमा कसरी गाडी नियन्त्रणमा लिने भन्ने पाठ सिकाउँछ । सामान्य ड्राइभिङ गर्ने मान्छेका लागि पनि यो आवश्यक हुन्छ । तपाईंले यो खेलमा लागेको ४ वर्षमात्र भयो भन्नुभयो । यसबीचमा अन्तर्राष्ट्रिय अनुभव कस्तो रह्यो र त्यो अनुभव नेपालमा लागू गर्न के गरिरहनुभएको छ ?महिलाको रूपमा साहसिक खेलमार्फत अन्तर्राष्ट्रियस्तरको प्रतियोगितामा पहिलोपल्ट सहभागी हुन पाउनुलाई मैले गर्वको रूपमा लिएकी छु । म नेपालको एकमात्र महिला अन्तर्राष्ट्रिय खेलाडी हँॅ । हाम्रो नेपालमा जिमखाना भनेर राष्ट्रले चिनेको छैन र सरकारले अपनत्व लिएको पनि छैन । सबैभन्दा दुःखलाग्ने कुरा के भने नेपालमा आफ्नै उत्पादनको गाडी छैन । जवसम्म आफ्नै देशको उत्पादन हुँदैन, यो खेल सञ्चालन गर्न अझै महँगो पर्छ । सामान्यतः विदेशतिर हुने प्रतियोगितामा त्यही देशले आफ्नो उत्पादनको प्रवर्द्धनका लागि ठूलो लगानी गरेको हुन्छ । नेपालको हकमा सबैकुरा खेलाडी वा आयोजक आफैंले जुटाउनुपर्छ । यसको सेफ्टी गियर (खेल पोसाक) को मात्रै १५ सय डलरजति पर्न आउँछ । त्योभन्दा ठूलो कुरा गाडी नै आफ्नो हुनुपर्छ, गाडीको टायर खतरामा राखेर खेल्नुपर्ने हुन्छ । नेपालमा चाहिँ तत्काल यसको सम्भावना निकै कम देखेको छु । तर यसको अर्थ यहाँ सम्भव नै छैन भन्ने होइन । आजैदेखि मात्रै अल्टिमेट हिमालयन मोटरल्यान्ड खुलेको छ । यो निजी क्षेत्रबाट खुलेको संस्था हो, ठूलो रकम खर्च भएको छ र उहाँहरूले यहाँबाट आम्दानी पनि गर्नुहुन्छ र नयाँ खेलाडी उत्पादनदेखि अन्तर्राष्ट्रिय क्षेत्रमा पुर्याउन सहयोग गर्नुहुन्छ भन्ने अपेक्षा छ । अहिलेसम्म आर्थिक रूपमा बलियो हुनेहरूले मात्र यो खेल खेल्न सक्छन् र विस्तारै यसले सबै क्षेत्रमा पहुँच बनाउने छ भन्ने विश्वास छ । यो खेलमा सरकारको लगानी निकै कम छ । नेपालका अधिकांश परिवारले आफ्ना छोराछोरीलाई यो खेलमा आकर्षित गराउने हैसियत राख्न सक्दैनन् । यस्तो अवस्थामा सबैलाई आकर्षित गराउन के गर्नुपर्छ जस्तो लाग्छ तपाईंको विचारमा ?म आफैं पर्यटन क्षेत्रको प्रतिनिधित्व गर्छु । म कामको सिलसिलामा धेरै ठाउँहरू पुगिरहेको हुन्छु । अस्तिमात्रै तीनधारे गएको थिएँ । हामीलाई लैजाने ड्राइभरले पहाडको साँघुरो र अप्ठ्यारो बाटोमा यति राम्रोसँग हामीलाई पुर्याए कि म उनको फ्यान नै भएँ । हो त्यस्तै हाम्रा गाउँहरूमा त्यस्ता प्रतिभावान ड्राइभर धेरै छन् । उनीहरूलाई आर्थिक रूपमा सहयोग भयो भने अन्तर्राष्ट्रियस्तरमा पदक जित्ने क्षमता राख्छन् । यसमा सहयोग निजी क्षेत्रबाट पनि धेरै नै चाहिन्छ । जस्तै यहाँ यो रेस कोर्स खुलेको छ । र, सरकारले पनि यसलाई सहयोग गर्यो भने खेलकुद पर्यटनमा धेरै ठूलो फड्को मार्न सकिन्छ । थाइल्यान्डमा म सहभागी भएको एसियन अटो जिमखाना प्रतियोगिता नेपालमा ल्याउन सकियो भने पर्यटन र यो खेलको विकासमा कोसेढुंगा नै हुनेछ । तपाईं एकजना आमा खेलाडी हुनुहुन्छ । घरगृहस्थीसँगै खेलकुदलाई अगाडि बढाउन कस्तो चुनौती थियो ?यो हकमा म भाग्यमानी ठान्छु कि मेरो आर्थिक अवस्था पनि राम्रो भयो किनभने म आत्मनिर्भर थिएँ । यो खेल महँगो छ । जीवनमा मरेर जानु केही छैन भनेर आफ्नै गाडी दाउमा लगाएर अगाडि बढेको हो । परिवारबाट पनि निकै सहयोग भएकाले कठिन भएन । तर मैले धेरै बहिनीहरूलाई देखेको छु कि उनीहरू आर्थिक रूपमा सबल भए पनि परिवारको सहयोग नभएका कारण यो खेलबाट टाढा भएका छन् । जीवन नै खतरामा राखेर कोही पनि खेलकुदमा आउन त चाहँदैन नि ?"
जुनियरलाई निखार्न टेनिस क्याम्प,"बुटवलका रोहित रानाभाट उमेरले १३ वर्षका भए । कक्षा ८ मा अध्ययनरत उनले लनटेनिस खेल्न थालेको तीन वर्ष भयो । राष्ट्रिय स्तरसहित स्थानीय प्रतिस्पर्धामा भाग लिएका उनले बुटवलमै पाँचदिने अन्तर्राष्ट्रिय स्तरको तालिम लिए । उनले टेनिसमा थप प्रखर हुँदै अघि बढ्ने प्रेरणा प्राप्त भएको सुनाए । अन्य प्रशिक्षणभन्दा अझ राम्ररी खेलबारे बुझ्न पाएँ, उनले भने, अन्तर्राष्ट्रिय प्रशिक्षकबाट तालिम पाउनु भाग्यको कुरा हो । तालिम लिएपछि आफूमा थप उर्जा मिलेको भन्दै उनले अबका प्रतियोगितामा अझ सशक्त खेल्नसक्ने दृढता देखाए ।रूपन्देहीको बुटवलमा आयोजित साताव्यापी १८औं मन जयकर मेमोरियल टेनिस डेभलमेन्ट क्याम्प सकिएको छ । जुनियर टेनिस इनिसिएटिभ (जेटीआई नेपाल) र रूपन्देही जिल्ला लनटेनिस संघको संयुक्त सहकार्यमा बुटवलस्थित रूपन्देही लनटेनिस कोर्टमा भएको क्याम्पमा ५ देखि १४ वर्षसम्म २४ किशोर सहभागी भएका थिए । क्याम्पका प्रशिक्षार्थीलाई जेटीआई नेपालका संयोजक कृष्णराज घले र सहसंयोजक जितेन्द्र परियारले प्रशिक्षण दिएका थिए ।छोरा जयकर राणाको स्मृृतिमा हरेक वर्ष जयकर मेमोरियल टेनिस गर्ने गरेकामा यसपालि कोरोनाका कारण बुटवलमा आएर प्रशिक्षण चलाएको नेपाल टेनिस संघका अध्यक्ष ज्योति राणाले बताइन् । काठमाडौं केन्द्रित टेनिस खेल देशव्यापी बनाउने अभियान पनि हो, नेपाल ओलम्पिक कमिटीका उपाध्यक्षसमेत रहेकी उनले भनिन्, बुटवलका बालबालिकामा टेनिसप्रतिको लगाव रहेको पाएँ । बालबालिकाको प्रतिभा प्रस्फुटन गर्न र थप आवश्यक शिक्षा दिन क्याम्प सञ्चालन गरिएको उनले बताइन् । उनका अनुसार बुटवलमा रहेको अन्तर्राष्ट्रिय स्तरको कोर्टमा तालिम लिन पाउनु बालबालिकाका लागि राम्रो अवसर हो । समयसमयमा आयोजना हुने यस्ता प्रशिक्षणले खेलाडीलाई निखार्ने र मोफसलको टेनिस विकासमा आफूहरूले सक्दो सहयोग गर्ने उनको प्रतिबद्धता थियो । अन्तर्राष्ट्रिय प्रशिक्षकलाई ल्याएर यहाँका बालबालिकालाई निःशुल्क प्रशिक्षण दिन पाउनु गर्वको पक्ष भएको रूपन्देही लनटेनिस संघका सचिव गोपाल ज्ञवालीले बताए । जिल्लामा अहिले दुई सयभन्दा बढी बालबालिकाले टेनिसको प्रशिक्षण लिइरहेको भन्दै उनले आगामी दिनमा गरिने यस्ता प्रशिक्षण र प्रतियोगिताले युवा खेलाडीलाई अघि बढ्न सघाउने बताए ।प्रशिक्षणमा सहभागी भएका खेलाडीलाई प्रशंसापत्र प्रदान गरिएको थियो । क्याम्पमा लनटेनिसका राष्ट्रिय तथा अन्तर्राष्ट्रिय खेलाडी दिदीबहिनी मायांका र माहिका राणाले प्रदर्शनी म्याच खेलेका थिए ।"
च्याम्पियनहरूको ब्याडमिन्टन एकेडेमी,"नेपाली ब्याडमिन्टनका पहिलो पुस्ताकी महिला खेलाडी हुन् रीता अधिकारी विष्ट । उनी तीनपल्टकी राष्ट्रिय च्याम्पियन हुन् । उत्कृष्ट खेलाडी उत्पादन गर्ने लक्ष्यसहित उनको नेतृत्वमा काठमाडौं ब्याडमिन्टन एकेडेमी (केबीए) शुक्रबार घोषणा गरिएको छ ।उनीमात्र होइनन्, तीनपल्ट नै राष्ट्रिय च्याम्पियन भएकी शान्ति मानन्धर, रियो ओलम्पिक २०१६ मा निर्णायकको भूमिका निर्वाह गर्ने दीपक थापासँगै रुपक राजवंशी र मनोज श्रेष्ठले स्थापना गरेका हुन् काठमाडौं ब्याडमिन्टन एकेडेमी । २०३१, ०३२ र ०३४ सालमा च्याम्पियन रहेकी विष्ट एकेडेमीकी अध्यक्ष हुन् भने राजवंशी उपाध्यक्ष, काठमाडौं जिल्ला ब्याडमिन्टन संघका अध्यक्ष रहेका थापा सचिव, मानन्धर कोषाध्यक्ष र श्रेष्ठ सदस्य हुन् ।एकेडेमीको घोषणा गर्दै अध्यक्ष विष्टले भनिन्, गैरनाफामूलक संस्थाको हैसियतमा हामी राष्ट्रियस्तरमात्रै होइन, अन्तर्राष्ट्रियस्तरमै नेपालको नाम उच्च पार्नसक्ने खेलाडी उत्पादन गर्न चाहन्छौं । नेपालमा ब्याडमिन्टनको विकास, प्रवर्द्धन र खेलाडी उत्पादननिम्ति एउटा फरक र विशिष्ट खालको एकेडेमीको रूपमा स्थापित हुनेछौं । सुरुमै दुईजना प्रशिक्षक छन्, भविष्यमा विदेशीसहित थप प्रशिक्षक ल्याएर विद्यार्थी, खेलाडीहरूलाई ट्रेनिङ दिनेछौं ।एकेडेमीले ट्रेनिङ हलका लागि शुक्रबारै बुल्स इन्डोर स्पोर्ट्स हल, नख्खुसँग दुईवर्षे सम्झौता गर्यो । एकेडेमीका सचिव थापा र बुल्सका सीओओ करण पुनले सम्झौतापत्रमा हस्ताक्षर गरे । एकेडेमीमा १० खेलाडी आइसकेका छन्, अरू आकांक्षी धेरै छन्, अर्को सातादेखि ट्रेनिङ सुरु गर्नेछौं, सचिव थापाले भने, बुल्स इन्डोर स्पोर्ट्स् हलबाट सुरु गरेर एकेडेमीको ट्रेनिङ चाँडै देवीनगर हल (बानेश्वर) मा पनि विस्तार गर्नेछौं । विदेशका एकेडेमीसँग सहकार्य गर्दै हाम्रा खेलाडीलाई प्रतियोगिता र प्रशिक्षणमा बढीभन्दा बढी अवसर दिनेछौं । बीस वर्षयता निरन्तर प्रशिक्षण दिइरहेका बालकृष्ण थापालाई मुख्य प्रशिक्षक र बीडब्लूएफ लेभल वान गरेका पुरुषोत्तम ढकाललाई प्रशिक्षक नियुक्त गरेको एकेडेमीले प्रशिक्षणका लागि आफ्नै विषयवस्तु (सिलेवस) बनाएको पनि जनाएको छ । एकेडेमीमा ब्याडमिन्टन खेलेर जीवनशैलीलाई स्वस्थ बनाउन र ब्याडमिन्टनमै व्यावसायिक खेलाडीको करिअर बनाउन चाहनेलाई गरी दुई किसिमको ट्रेनिङको व्यवस्था गरिएको छ ।एकेडेमीले खेलाडीको खेलकौशल र व्यक्तित्व विकासका लागि साइकोलोजिस्ट हसना श्रेष्ठ, योगगुरु पुष्करराज पन्त, पोषणविद् यदुराम उप्रेती र फिजियोथेरापिस्ट सारिका विष्टलाई विज्ञका रूपमा आबद्ध गरेको छ । तीन महिने ट्रेनिङका लागि विद्यार्थी भर्ना थालेको एकेडेमीले उनीहरूलाई सातामा तीन दिन प्रशिक्षण दिने बताइएको छ । एकेडेमी घोषणा समारोहमा नेपाल ब्याडमिन्टन संघका अध्यक्ष रामजीबहादुर श्रेष्ठ र नेपाल राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ सफलताको शुभकामना व्यक्त गरे ।"
तेक्वान्दोकर्मी राजुलाई कोरियाको सम्मान,"काठमाडौं (कास) नेपाली तेक्वान्दोकर्मी राजु क्षेत्री दक्षिण कोरियाको न्याय मन्त्रालयबाट सम्मानित भएका छन् । अपराध रोकथाम र स्थानीय समुदायमा युवालाई मार्गदर्शन दिन महत्त्वपूर्ण भूमिका निर्वाह गरेको भन्दै मन्त्रालयले शुक्रबार क्षेत्रीलाई सम्मान गरेको हो । उनी दक्षिण कोरियालाई कर्म क्षेत्र बनाएर काम गरिरहेका छन् । कानुन मन्त्रालयका निर्देशक जङ्ग सङले सम्मानपत्र पठाएर क्षेत्रीलाई बधाई र असल कोरियन समाज निर्माणमा सहकार्यको अपेक्षा गरेका छन् । सम्मान पाएका क्षेत्रीले कोरियाको दुई दशक लामो बसाइमा एकपछि अर्को सम्मान पाउनु नेपालका लागि गौरवको पक्ष भएको बताए ।क्षेत्री एनआरएनए दक्षिण कोरियाका पूर्वअध्यक्ष तथा सफल व्यवसायी हुन् । उनी कोरियामा बसेर नेपाली तेक्वान्दो विकासमा सहयोग पुर्याउने व्यक्तिका रूपमा पनि स्थापित रहेका छन् । उनी तेक्वान्दो खेलाडी, प्रशिक्षक र रेफ्री हुन् । उनी तेक्वान्दोका छैटौं डान ब्ल्याक बेल्ट प्राप्त व्यक्तित्व हुन् । क्षेत्रीले सन् २०१४ मा इन्चोनमा आयोजित १७ औं एसियाली खेलकुदमा नेपालको तर्फबाट भाग लिएका थिए । त्यसअघि राष्ट्रिय अन्तर्राष्ट्रिय प्रतियोगितामा सहभागी भएर स्वर्णसहितका पदक हात पारेका थिए । उनलाई दुई वर्षअघि पोचान महानगरपालिकाले मानार्थ राजदूतमा नियुक्त गरेर सम्मान गरेको थियो भने २०१३ मा सोल नगरपालिकाले तेक्वान्दो खेलको विकासमा उत्कृष्ट योगदान गरेको भन्दै मानार्थ नागरिकता प्रदान गरेको थियो ।"

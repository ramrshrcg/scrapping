शीर्षक,विवरण
कतारी प्रहरीमा भर्ना हुन भारतीय बाटो,"अनुगमनका क्रममा अवैध अन्तर्वार्ता लिएको फेला परेपछि विभागले एसओएस, डीडी ह्युमेन रिसोर्सेस र होपलाई ६ महिनासम्म कुनै पनि मुलुकमा श्रमिक पठाउन नपाउने गरी कारोबार रोक्का गरेको थियो । अलथाक्वेतले भने सन् २०१९ अगस्ट २३ मा ७७ जनालाई कतारी प्रहरीमा पठाउनका लागि अन्तर्वार्ता लिन विभागबाट स्वीकृति लिएकामा ५ जनाको बाँकी रहेकाले कारबाही गरिएन । वैदेशिक रोजगार व्यवसायी संघले अवैध अन्तर्वार्ताको प्रक्रिया टुंग्याउन र म्यानपावर कम्पनीलाई मागपत्र भागबन्डा गर्न गृहमन्त्री रामबहादुर थापाका छोरा प्रतीक थापाको सलंग्नता रहेको आरोप लगाएको छ । मंसिर पहिलो साता अन्तर्वार्ता लिन कतारी अधिकारीहरू नेपाल आएका थिए । त्यसबेला प्रतीक अन्तर्वार्ता सफल हुन्छ भन्दै दिनभर भैंसेपाटीस्थित कतारी दूतावासको कार्यालयमा बसेका थिए । हाम्रो दबाबमा विभागले छापा मारेपछि प्रतीकले एक डीएसपीलाई प्रयोग गरी संघका महासचिव सुजितकुमार श्रेष्ठलाई रेस्टुरेन्टमा बोलाएर मौन बस्न भने, संघका एक पदाधिकारीले कान्तिपुरसँग भने, यो निकै गम्भीर विषय थियो । यसबारे संघले सम्बन्धित ठाउँमा जानकारी दिएको छ । यसबारे कुरा गर्न खोज्दा प्रतीक सम्पर्कमा आउन चाहेनन् ।ती पदाधिकारीका अनुसार दोस्रो चरणमा नेपाली युवा कतारी प्रहरी सेवामा लैजान कम्तीमा २० करोड रुपैयाँको चलखेल भएको छ । प्रहरी सेवामा जान इच्छुकसँग प्रतिव्यक्ति १२ लाखदेखि १५ लाख रुपैयाँसम्म असुल गरिएको छ । रकम भुक्तानी गरिसकेका युवालाई जसरी भए पनि पठाउने तयारी भइरहेको सूचना विभागसँग छ । पहिलो चरणमा गएकाहरूले पनि प्रतिव्यक्ति ८ लाखदेखि १२ लाख रुपैयाँसम्म तिरेका थिए । कतारी प्रहरी सेवामा भर्ती हुन उमेर २५ देखि ३६ वर्ष, उचाइ ५८ फिट हुनुपर्ने जनाइएको छ । करार अवधि भने पछि नवीकरण हुने गरी ५ वर्ष तोकिएको छ । तालिमको समयमा ३ हजार रियाल र तालिम सकिएपछि ६ हजार रियाल पाउने भनिएको छ । सन् २०२२ मा आयोजना हुने फुटबल विश्वकपलाई समेत लक्ष्य गरी सुरक्षा गार्डमा झन्डै १२ हजार नेपाली लैजाने कतारको योजना छ । नेपालले भने जीटूजी (सरकार सरकारबीच) को अर्को समझदारी गरेर मात्रै नेपालीलाई कतारी सुरक्षाफौजमा भर्ना गर्न आग्रह गर्दै आएको छ ।"
ढुंगामा कला,ललितपुरको च्यासलमा ढुंगा खोपेर बुद्ध मूर्ति तयार पार्दै कलाकार विश्ववज्र वज्राचार्य । ३५ वर्षदेखि कलाकृति बनाउँदै आएका भीमसेनबहालका वज्राचार्यले मागअनुसार मूर्ति बनाएर बेच्ने गरेको बताए । उपत्यकाभित्र च्यासल मूर्तिकलाका लागि प्रख्यात छ । यहाँ व्यावसायिक प्रयोजनले मूर्ति बनाउनेहरू धेरै छन् ।तस्बिर ः इलिट जोशीकान्तिपुर
प्रत्यारोपित मिर्गौलाले काम नगरेपछि,"(काठमाडौं)  प्रत्यारोपणपछि मिर्गौलाले काम गरेको भए बुद्धसिंह लामा अहिले अस्पतालबाट डिस्चार्ज भएर घरमा आराम गरिरहेका हुन्थे । तर उनी दुई सातादेखि अस्पतालमै अलपत्र छन् । प्रत्यारोपणमा चिकित्सकको लापरबाही भएपछि मिर्गौला दिनेलिने दुवैले सास्ती झेल्नुपरेको उनका आफन्तको आरोप छ । पुस २४ मा मिर्गौला प्रत्यारोपण गर्न भक्तपुरस्थित सहिद धर्मभक्त राष्ट्रिय प्रत्यारोपण केन्द्रमा भर्ना भएका ३२ वर्षीय लामालाई उनकै ६० वर्षीय बुवाले मिर्गौला दान गरेका थिए । अस्पतालका निर्देशक तथा प्रत्यारोपण शल्यचिकित्सक डा प्रेमराज ज्ञवालीसहितको टोली शल्यक्रियामा संलग्न थियो । अप्रेसन गर्न ६ घण्टाजति लाग्छ भनेर मामा र हजुरबुवालाई लैजानुभयो, हामी बाहिर आत्तिएर बसेका थियौं, बुद्धकी भान्जी सपना तामाङले भनिन्, एकै चोटि १८ घण्टापछि मात्रै स्वास्थ्यकर्मीहरूले मिर्गौला प्रत्यारोपण फेल भयो भन्न आउनुभयो । प्रत्यारोपण गर्नुअघि स्वास्थ्य जाँच र विभिन्न परीक्षण गर्दा सबै मिल्छ, प्रत्यारोपण सफल हुन्छ भनेर आश्वस्त गरिएका बुद्धका परिवार यो सूचनाले आत्तिए, शल्यचिकित्सकलाई भेटेर बुझ्न खोजे । बिरामीलाई अस्पतालमै राखेर २० दिनदेखि यही प्रश्नको उत्तर पर्खिरहेका छन् बुद्धका परिवार । तर, डा ज्ञवालीले भेट्नै नचाहेको उनीहरूले बताए । मिर्गौला किन फेल भयो, अबको उपचार के हुन्छ भनेर सोध्नु थियो । धेरै पटक अस्पताल प्रशासनमा गएर अनुरोध गर्यौं, झगडा पनि गर्यौं । तर, डाक्टरसँग भेट भएन, सपनाले भनिन्, डाक्टरसाब बिदामा हुनुहुन्छ, कहिले आउनुहुन्छ थाहा छैन भनेर फर्काए । अस्पताल स्रोतका अनुसार शल्यक्रिया सकेर अस्पतालबाट निस्केका डा ज्ञवाली १८ घण्टापछि मात्रै बिरामीको अवस्था बुझ्न आएका थिए । १८ घण्टापछि आएर डा ज्ञवालीले ब्लड प्रेसर घटेकाले नयाँ किड्नीले काम गरिएन भन्दै दोस्रो शल्यक्रिया गरी मिर्गौला निकाल्दा काम नलाग्ने भइसकेको थियो । टोलीले डा ज्ञवालीलाई पटकपटक फोन गरेर बिरामीको जटिलताबारे जानकारी गराउँदा पनि उनी नआएको स्रोतले बतायो । प्रत्यारोपणको जटिलताका कारण मिर्गौला बचाउन नसकिएको डा ज्ञवालीले बताए । प्रत्यारोपणलगत्तै मिर्गौलामा रगत पास हुनुपर्छ र मिर्गौलाले युरिन बनाउन थाल्छ, उनले भने, बुद्धको नयाँ मिर्गौलाले यस्तै काम गरिसकेको थियो तर शल्यक्रिया सकिनै लाग्दा बिरामीको ब्लडप्रेसर स्वाट्ट घट्यो । औषधि दिएर उपचार पनि थाल्यौं तर रगत मिर्गौलाभित्रै जम्यो । भोलिपल्ट शल्यक्रिया गरेर हेर्दा मिर्गौला काम नलाग्ने भइसकेको थियो । बिग्रेको मिर्गौला शरीरभित्र राख्दा झनै जटिल हुने भएकाले दोस्रो शल्यक्रिया गरेर निकालिएको उनले बताए ।"
४ लाख ३० हजारलाई खोप,"सगरमाथा क्षेत्र घुम्न पीसीआर नचाहिनेसोलुखुम्बुको खुम्बु पासाङल्हामु गाउँपालिकाले पर्यटकलाई अनिवार्य गरेको पीसीआर नेगेटिभ रिपोर्टको नियम हटाएको छ । अब लुक्ला हुँदै सगरमाथा क्षेत्र जाने पर्यटकलाई पीसीआरको रिपोर्ट नचाहिने भएको छ । गाउँपालिकाले भदौ १० मा सूचना जारी गर्दै सगरमाथालगायत खुम्बु क्षेत्रका हिमाल आरोहण, पदयात्रासहितका पर्यटकीय गतिविधिमा संलग्न हुन पीसीआर नेगेटिभ भएको रिपोर्ट चाहिने निर्णय गरेको थियो । गाउँपालिकाका प्रमुख प्रशासकीय अधिकृत विनोद भट्टराईका अनुसार कुनै व्यक्तिमा लक्षण देखिएमा वा शंका लागेमा लुक्लाको निकोल निक्की अस्पतालमा एन्टिजिन परीक्षण हुनेछ ।"
मृत्यु हुने २ हजार नाघे,काठमाडौं नेपालमा कोरोना संक्रमणबाट मृत्यु हुनेको संख्या २ हजार नाघेको छ । पछिल्लो २४ घण्टामा थप ७ जनाको मृत्यु भएसँगै नेपालमा कोरोनाबाट मृत्यु हुनेको संख्या २ हजार १ जना पुगेको छ । आइतबार थप २७० जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ । योसँगै हालसम्म नेपालमा संक्रमितको संख्या २ लाख ६९ हजार ४ सय ५० पुगेको छ । २४ घण्टामा ४०३ जना कोरोना संक्रमणबाट निको भएर डिस्चार्ज भएका छन् । योसँगै निको हुनेको संख्या २ लाख ६४ हजार १ सय ३७ पुगेको छ । देशभरि सक्रिय संक्रमितको संख्या भने ३ हजार ३ सय १२ छ ।
साइड इफेक्ट सामान्य मात्रै,"(काठमाडौं)  नेपालमा आगामी सातादेखि लगाइने कोभिड१९ विरुद्धको कोभिसिल्ड खोपको साइड इफेक्ट (दुष्प्रभाव) भारतमा जस्तै सामान्य देखिने अनुमान विशेषज्ञहरूले गरेका छन् । भारतीय र नेपालीको जीवनशैली करिब मिल्ने भएकाले कोभिसिल्डको साइड इफेक्ट उस्तै हुन सक्ने उनीहरूको भनाइ छ । खोपका कारण साइड इफेक्ट देखिए निःशुल्क उपचार गर्ने सरकारले बताइसकेको छ । यो नयाँ खोप भएकाले कौतुहल हुनु स्वाभाविक हो, खोप लगाएपछि अनपेक्षित घटना अर्थात् एडभर्स इफेक्ट फलोइङ इम्युनाइजेसन (एईएफआई) समितिका अध्यक्ष डा धनराज अर्यालले भने, यसको भारतमा जे जस्तो साइड इफेक्ट देखिएको छ, यहाँ पनि त्यस्तै हुने अनुमान गरेका छौं । भारतमा कोभिसिल्ड खोपको सामान्य साइड इफेक्ट देखिएको छ । भारतको स्वास्थ्य एवं परिवार कल्याण मन्त्रालयका अनुसार त्यहाँ शनिबारसम्म १३ लाख ९० हजार ५ सय ९२ जनाले कोभिडविरुद्घको खोप लगाइसकेका छन् । शनिबार मात्र ३ लाख ४७ हजार ५८ जनालाई खोप दिइएको छ । भारतमा कोभिसिल्ड र कोभ्याक्सिन खोप दिने अभियान जारी छ । त्यहाँको स्वास्थ्य एवं परिवार कल्याण मन्त्रालयका अनुसार कोरोना खोप लगाएको ठाउँमा सामान्य दुखाइ हुनु, सामान्य टाउको दुख्नु, थकाइ लाग्नु, मांसपेशी बाउँडिनु, कमजोर महसुस हुनु, ज्वरो आउनु, चिसो लाग्नु, जोर्नी दुखाइ, वाक्वाकी लाग्नु जस्ता अनुभव हुन सक्छन् । खोप लगाएपछिको साइड इफेक्टको लाक्षणिक उपचारअन्तर्गत पारासिटामोल दिन सकिने मन्त्रालयको भनाइ छ । इन्ट्रामस्कुलस (मांसपेशीमा दिइने) जस्तै यो खोपलाई थ्रम्बोसाइटोपनिया भएका व्यक्तिलाई सावधानीका साथ दिनुपर्छ । थ्रम्बोसाइटोपेनियामा रगतमा असामान्य रूपले निम्नस्तरमा प्लेटेलेटस हुन्छ । भारतका स्वास्थ्य मन्त्रालयका केन्द्रीय सचिव राजेश भूषणका अनुसार गत बिहीबारसम्म कोभिसिल्ड खोप लिएकामध्ये ०१८ प्रतिशतलाई सामान्य प्रतिकूल असर देखिएको छ । डा अर्यालले कुनै पनि खोप लगाएपछि सामान्य समस्या देखिन सक्ने बताए । उनले भने खोपलाई सुरक्षित राख्न यसमा थुप्रै कुरा मिसाइन्छ, यसैले रियाक्सन हुन सक्छ । खोप लगाएको भाग सुन्निने, सामान्य ज्वरो आउने, एलर्जी हुने, बिमिरा आउने हुन सक्छ ।"
दाहालनेपाल समूहबाट ओली बर्खास्त,"काठमाडौं (कास) नेकपा दाहालनेपाल समूहले प्रधानमन्त्री केपी शर्मा ओलीलाई पार्टी सदस्यसमेत नरहने गरी हटाएको छ । पेरिसडाँडामा आइतबार बसेको यो समूहको स्थायी कमिटी बैठकले ओलीलाई साधारण सदस्यसमेत नरहने गरी बर्खास्त गर्ने निर्णय गरेको हो । यसअघि दाहालनेपाल समूहले साधारण सदस्यबाट समेत किन नहटाउने भनेर स्पष्टीकरण सोध्ने निर्णय गर्दै जवाफका लागि तीन दिनको अल्टिमेटम दिएको थियो । स्थायी कार्यालय सचिव श्रीराम ढकालसहितका नेताहरूले माघ ५ गते ओलीलाई स्पष्टीकरण सोधिएको पत्र बालुवाटार पुगेर सुरक्षाकर्मीलाई थमाएका थिए । प्रवक्ता नारायणकाजी श्रेष्ठले तोकिएको समयमा ओलीको स्पष्टीकरण नआएकाले विधानअनुसार कारबाही गर्ने निर्णय भएको बताए । प्रधानमन्त्री ओलीले प्रतिनिधिसभा विघटन गरेकै दिन पुस ५ मा बसेको स्थायी कमिटीका बहुमत सदस्यको बैठकले ओलीमाथि पार्टी अनुशासनको कारबाही अगाडि बढाउने निर्णय गरेको थियो । पुस ७ गतेको केन्द्रीय कमिटी बैठकले ओलीलाई पार्टी अध्यक्षबाट हटाएर उनको ठाउँमा माधवकुमार नेपाललाई चयन गरेको थियो । प्रवक्ता श्रेष्ठले प्रतिनिधिसभा विघटन गर्ने ओलीको कदमविरुद्ध संयुक्त संघर्षका लागि अन्य दलहरूसँग वार्ताको प्रयास भइरहेको पनि जानकारी दिए । ओली सरकारले असंवैधानिक ढंगले चालेको कदमको विरोधमा सिंगो देश एक जुट छ र संघर्षप्रति उत्साहजनक सहभागिता देखा परेको छ । राजनीतिक दलहरूसँग संयुक्त संघर्ष गर्ने पहललाई जारी राख्ने निर्णय भएको छ, उनले भने । बैठकले पार्टीको केन्द्रीय कार्यालय सचिवमा गंगालाल तुलाधर र उपसचिवमा मोहन गौतमलाई थप्ने निर्णय गरेको छ । सोमबार नै फेरि दोस्रो चरणको संघर्षका कार्यक्रम सार्वजनिक गर्ने निर्णय पनि बैठकले गरेको छ ।"
आन्दोलन प्रभावितलाई परिचयपत्र बाँडिने,"काठमाडौं (कास) सरकारले जनयुद्ध र जनआन्दोलनमा सहभागी हुने क्रममा प्रभावित भएकाहरूलाई सम्मान गर्ने र परिचयपत्र बाँड्ने निर्णय गरेको छ । प्रधानमन्त्री निवास बालुवाटारमा आइतबार बसेको मन्त्रिपरिषद् बैठकले मुलुकमा अग्रगामी लोकतान्त्रिक परिवर्तनका लागि भएका सबै आन्दोलनमा सहभागीलाई सम्मान गर्नका लागि प्रतिवेदन बनाउन परराष्ट्रमन्त्री प्रदीप ज्ञवालीको संयोजकत्वमा तीन सदस्यीय समिति गठन गरेको छ । समितिमा खानेपानी तथा सरसफाइमन्त्री मणि थापा र भूमि व्यवस्था, सहकारी तथा गरिबी निवारणमन्त्री शिवमाया तुम्बाहाङ्फे सदस्य छन् । मन्त्रिपरिषद्ले अग्रगामी लोकतान्त्रिक परिवर्तनका लागि भएका सबै जनआन्दोलन, सशस्त्र संघर्ष र क्रान्तिका क्रममा जीवन उत्सर्ग गर्ने सहिदका परिवार, बेपत्ता पारिएका व्यक्तिका परिवार, लोकतन्त्रका योद्धा, द्वन्द्वपीडित र विस्थापित, अपांगता भएका व्यक्ति, घाइते तथा पीडितको सम्मानका लागि समिति बनाउने निर्णय गरेको परराष्ट्रमन्त्री ज्ञवालीले जानकारी दिए । समितिले उहाँहरूलाई लोकतन्त्रको योद्धाका रूपमा सम्मान र परिचयपत्र वितरण गर्न अभिलेख र मापदण्डसहित प्रतिवेदन तयार पारेर सिफारिस गर्नेछ, उनले भने । प्रधानमन्त्री केपी शर्मा ओलीले शनिबार पूर्वमाओवादी लडाकुहरूसहित केही नेताकार्यकर्तालाई भेटेर उनीहरूको उचित व्यवस्थापन गर्ने बताएका थिए ।"
विघटनको विरोधबारे जसपामा मतभेद,जसपा र लोकतान्त्रिकबीच एकीकरणजनता समाजवादी र पूर्वमन्त्री शिवलाल थापामगर नेतृत्वको नेपाल लोकतान्त्रिक पार्टीबीच आइतबार एकीकरण भएको छ । पूर्वजनमुक्ति पार्टी पृष्ठभूमिका थापासहितको समूह जसपामा मिसिएको हो । यसअघि थापाले नेतृत्व गरेको जनमुक्ति पार्टी विजयकुमार गच्छदारले नेतृत्व गरेको लोकतान्त्रिक पार्टीमा विलय भएको थियो । गच्छदारसहित पार्टीको मूलधार कांग्रेसमा प्रवेश गर्दा असन्तुष्ट थापाको समूह भने गएको थिएन । गच्छदारको कांग्रेस प्रवेशपछि लोकतान्त्रिक पार्टीको नेतृत्व थापाले सम्हाल्दै आएका थिए । पार्टी प्रवेश कार्यक्रममा जसपा अध्यक्ष ठाकुरले अब हुने सशक्त आन्दोलनमा मधेसको मुद्दालाई समेत अघि सार्ने बताए ।
राजपत्रको वैधतामाथि प्रश्न,"काठमाडौं (कास) प्रतिनिधिसभा विघटनसम्बन्धी राजपत्रमा प्रकाशित सूचनाको वैधताबारे सर्वोच्च अदालतमा प्रश्न उठेको छ । गत पुस ६ गतेको नियमित अंकमा प्रकाशन हुनुपर्ने सूचना माघ ९ गते पुरानै मिति राखेर प्रकाशन गरिएको भन्दै संवैधानिक इजलासमा निवेदन परेको हो । गत माघ ८ गते अधिवक्ता ओमप्रकाश अर्यालले सर्वोच्च अदालतमा प्रश्न उठाएपछि त्यही दिन राति छापाखानामा छापेर भोलिपल्ट महान्यायाधिवक्ता अग्नि खरेलले इजलासमा राजपत्र पेस गरेका थिए । आइतबार सर्वोच्च अदालतमा सुनुवाइ सुरु हुनासाथ वरिष्ठ अधिवक्ता रमण श्रेष्ठले राजपत्रको आधिकारिकताबारे इजलासले बुझ्नुपर्ने माग गरे । उनले दुई मिनेट लिने भन्दै त्यसबारेमा आफ्नो भनाइ राख्न खोजेपछि इजलासले उनलाई रोक्ने प्रयास गरेको थियो । मैले राजपत्रकै बारेमा दुई मिनेट समय पाउनुपर्छ श्रीमान्, उनले आफ्नो भनाइ राख्न खोजेपछि सरकारी पक्षले त्यसको प्रतिवाद गरेको थियो ।मुद्दाको सुनुवाइ भइरहँदा बीचबीचमा यस्ता विषय उठाउन नहुने भन्दै महान्यायाधिवक्ता खरेल, सरकारका तर्फबाट लडेका कानुन व्यवसायी सुशील पन्त र नायब महान्यायाधिवक्ता पदमराज पाण्डेयले नियमित सुनुवाइ हुनुपर्छ भनेर प्रतिवाद गरेका थिए । इजलासले पछि कुराकानी गर्ने भनेपछि राजपत्रको विषयले आइतबारको सुनुवाइमा प्रवेश पाएन । आइतबारै नेकपाका प्रमुख सचेतक देवप्रसाद गुरुङ, सांसदहरू कृष्णभक्त पोखरेल, शशि श्रेष्ठ र रामकुमारी झाँक्रीले संवैधानिक इजलासमा निवेदन पेस गरेका छन् । अघिल्ला दिन नबुझाएको राजपत्र अर्को दिन बिहान पेस गरिएकामा शंका उब्जिएकाले छानबिन हुनुपर्ने उनीहरूको माग छ । उक्त राजपत्र कुन मितिमा प्रकाशन भएको भन्ने सन्दर्भमा विभिन्न कुरा सार्वजनिक भएको भन्दै उनीहरूले उक्त सूचना राजपत्रमा प्रकाशन गर्दा कानुनबमोजिम प्रक्रिया अपनाइएको छछैन भन्नेबारे प्रश्न उठाएका हुन् । केही सार्वजनिक लिखत प्रमाणीकरण ऐनमा राष्ट्रपतिबाट जारी हुने सूचना राजपत्रमा प्रकाशन हुनुपर्ने व्यवस्था भएको भन्दै उनीहरूले उक्त राजपत्र कुन मितिमा प्रकाशन भएको हो भन्नेबारे सर्वोच्च अदालतबाट अवलोकन हुनुपर्ने माग गरेका छन् । उनीहरूले राष्ट्रपति कार्यालयले कानुन मन्त्रालयमा र कानुन मन्त्रालयले मुद्रण विभागमा गरेका पत्राचारका विवरण तथा केपी शर्मा ओलीलाई प्रधानमन्त्री नियुक्त गर्दाको राजपत्र र त्यसपछिका सूचनाहरू पनि माग गरेका छन् ।"
'प्रधानमन्त्री अक्षमको अधिराज देखिनुभयो,"विकासको आधार तय नहुँदै हामी फेरि राजनीतिक अस्थिरतातिर नै फर्कियौं भन्ने निष्कर्ष हो ?हो । विकास र समृद्धि यतिउति भन्ने कुरा ओझेलमा पर्यो, कतिन्जेल पर्छ हामीलाई थाहा छैन तर प्रधानमन्त्रीको कदमले निश्चय पनि पछि धकेलियो ।"
१३१ पालिकामा भूमिहीनको लगत संकलन,"(काठमाडौं)  भूमिसम्बन्धी समस्या समाधान आयोगले भूमिहीन दलित, सुकुम्बासी र अव्यवस्थित बसोबासीलाई जमिन उपलब्ध गराउन सातवटै प्रदेशका १ सय ३१ पालिकाबाट लगत संकलन सुरु गरेको छ । ३५ दिने सार्वजनिक सूचना प्रकाशित गरेर हरेक वडाको घरघरमै गएर लगत संकलन गर्ने व्यवस्था मिलाइएको आयोगले शुक्रबार जनाएको हो । स्थानीय तहका अध्यक्ष तथा प्रमुखको संयोजकत्वमा गठित सात सदस्यीय भूमिसम्बन्धी समस्या समाधान सहजीकरण समितिले संकलकहरू घरघरमा पठाउनेछ । सूचनामा भनिएको छ, आफूले बसोबास वा आवाद कमोत गरेको जग्गा पाउन तोकिएको ढाँचाबमोजिम निवेदन फाराम भरी सूचना प्रकाशित भएको ३५ दिनभित्र पेस गर्न सकिनेछ ।यस्तो फारामसँगै सुकुम्बासीले संकलकमार्फत वडा कार्यालयमा भूमिहीन पुष्टि हुने आवश्यक प्रमाणसहितको कागजपत्र पेस गर्नु पर्नेछ । छुट भएमा निवेदकले वडा कार्यालयमा विवरण पेस गर्न सक्नेछ ।आयोग अध्यक्ष देवीप्रसाद ज्ञवालीका अनुसार पहिलो चरणमा प्रदेश १ का २१, प्रदेश २ का पाँच, वाग्मतीका २८, गण्डकीका ३२, लुम्बिनीका २९, कर्णालीका नौ र सुदूरपश्चिमका सात पालिकाका वडाहरूबाट फाराम वितरण गरेर लगत संकलन गरिनेछ । स्थानीय तहले आफ्नो मातहतमा इकाइ गठन गरेर वडास्तरमा समेत संरचना निर्माण गरी लगत संकलन गर्नेछ । पालिकाले मुख्यतः व्यक्तिको पहिचान, लगत संकलन, प्रमाणीकरण तथा नापनक्साको कार्यका सहजीकरणको भूमिका निर्वाह गर्ने जानकारी अध्यक्ष ज्ञवालीले दिए । त्यसका लागि आगामी १२ गतेसम्मको म्याद राखेर सात सय ५३ स्थानीय तहलाई पत्राचार गरिएको छ । लगत संकलनको सम्झौता गर्न इच्छुक स्थानीय तहले अनलाइनबाटै फाराम भरेर पठाउन सक्ने व्यवस्था मिलाएको उनले बताए ।उनका अनुसार तराई र मधेसमा एक परिवारलाई घडेरीका लागि कम्तीमा एक कट्ठा प्रदान गरिनेछ । ग्रामीण क्षेत्रमा ३ सय ४० वर्गमिटर अर्थात् ११ आना प्रदान गरिनेछ । निवेदकले आफ्नो बाँच्ने आधार खेती मात्र भएको प्रमाणित गरेमा कृषिका लागि तराई मधेसमा त्यस्ता परिवारलाई कम्तीमा ६ कट्ठा प्रदान गरिनेछ तर खेती वा घडेरीमध्ये एउटा विकल्प मात्र रोज्नुपर्नेछ । ग्रामीण क्षेत्रमा कृषिका लागि करिब ६ रोपनी प्रदान गरिनेछ । महानगर, उपमहानगर र नगरपालिकामा १ सय ३० वर्गमिटर अर्थात् चार आना प्रदान गरिनेछ । तराई र मधेसमा भने भूमिहीनले सात दशमलव पाँच धुर जमिन प्राप्त गर्ने उनले बताए । अध्यक्ष ज्ञवालीका अनुसार सहरी क्षेत्रमा घडेरी प्रदान गर्न जमिन उपलब्ध हुने सम्भावना न्यून छ ।"
आरोहीका सारथि,"(पोखरा)  कम उमेरका आरोही, बढी उमेरका आरोही । यस्तैयस्तै अनेक कीर्तिमान कायम हुन्छन् । तोडिन्छन् । फेरि कायम हुन्छन् । शिखर चुम्नेको चर्चा चल्छ । तर ती आरोहीलाई शिखरसम्म पुर्याउने सारथि गुमनामजस्तै हुन्छन् । आरोहीलाई पटकपटक टाकुरामा पुर्याएका पर्वतारोहण पथप्रदर्शक (गाइड) हुन्, अनुप गुरुङ र आशिष गुरुङ ।अनुप अन्तर्राष्ट्रिय लाइसेन्सप्राप्त गाइड हुन् भने आशिष राष्ट्रिय लाइसेन्सप्राप्त । कोरोना महामारीमा पर्वतारोहण गतिविधि फाट्टफुट्ट मात्रै भइरहेका बेला यी दुई गाइडले ६ स्वदेशी आरोहीलाई मुस्ताङको धम्पुस हिमाल (६०१२ मिटर) चढ्न सघाए । नेपाल पर्वतारोहण संघ, गण्डकी प्रदेशको आयोजनामा पुस २७ देखि माघ ५ सम्म प्रारम्भिक पर्वतारोहण तालिम तथा प्रवर्द्धनात्मक आरोहण कार्यक्रम भएको थियो । पोखरामा रहेका व्यावसायिक ट्रेकिङ गाइड तथा कम्पनी सञ्चालकको आरोहण दलमा सहभागिता थियो । गुरुङद्वयकै पथप्रदर्शनमा उनीहरूले माघ ३ मा धम्पुस हिमालको चुचुरो चुमे ।गोरखाको बारपाकसुलिकोट गाउँपालिका३ चिसापानीका अनुप बुबाको प्रेरणाले यो पेसामा लागेका हुन् । उनका बुबा सन्त पनि पर्वतारोहण गाइड हुन् । काठमाडौं बसेर पढ्न थालेदेखि नै उनलाई पर्वतारोहणमा रस बस्यो । सन् २००८ मा २३ वर्षको उमेरमा उनी तालिमबिनै अन्नपूर्ण हिमशृंखलामा रहेको टेन्ट पिक (५६६३ मिटर) चढे । त्यसपछि भने उनलाई तालिमको आवश्यकता खड्कियो । आफ्नै सुरक्षाका लागि पनि तालिम आवश्यक पर्ने उनले ठाने । लाङटाङ, मनाङ र रोल्वालिङका हिमालमा तालिमका लागि पुगे । खुम्बु क्षेत्रमा रहेको आइल्यान्ड पिक (६१८९ मिटर) चढे ।सन् २०१२ को शरदमा दक्षिणी मोहडाबाट सगरमाथा आरोहण गर्ने उनको प्रयास सफल हुन सकेन । अर्को वर्ष उत्तरी मोहडाबाट गरेको प्रयास भने सफल भयो । सन् २०१७ र २०१८ मा आरोहण दल लिएर उनी पुनः सगरमाथा उक्लिए । उनले धौलागिरि, मनास्लु, ल्होत्सेलगायत हिमालमा पनि आरोहीलाई पुर्याइसकेका छन् । उनका अनुसार अन्तर्राष्ट्रिय पर्वतारोहण गाइडको लाइसेन्स लिन पोर्टफोलियो बलियो बनाउनुपर्छ । एक वर्षको तालिम अवधिपछि राष्ट्रियस्तरको लाइसेन्सका लागि परीक्षा दिनुपर्छ । उक्त लाइसेन्स लिएको २ वर्षपछि मात्रै अन्तर्राष्ट्रिय गाइड लाइसेन्सको लागि आवेदन दिन पाइन्छ । तालिमलगत्तै परीक्षा हुन्छ । परीक्षा २५ प्रतिशत सैद्धान्तिक र ७५ प्रतिशत प्रयोगात्मक हुन्छ । परीक्षा उत्तीर्ण भएपछि मात्रै स्विट्जरल्यान्डबाट लाइसेन्स जारी हुन्छ । नेपाल पर्वतारोहण संघ र नेपाल पर्वतारोहण प्रशिक्षक संघले तालिम प्रदान गर्छन् । नेपाल राष्ट्रिय पर्वतारोहण पथप्रदर्शक संघले लाइसेन्सका लागि सहजीकरण गर्छ । उनीजस्तै अन्तर्राष्ट्रिय पर्वतारोहण गाइड नेपालमा ७२ जना छन् । राष्ट्रिय गाइड भने ६ जना । अनुपले २० देखि ५५ वर्ष उमेरसम्मका आरोहीलाई हिमाल चढाएका छन् । उनी वर्षमा ४ देखि ५ वटासम्म टोलीलाई हिमाल चढाउँछन् । पर्वतारोहण अवधि १४ दिनदेखि १ महिनासम्मको हुन्छ । गाइड बन्न समय, पैसा र इच्छाशक्ति सबै चाहिने उनी बताउँछन् । मेरो पालामा १० लाख रुपैयाँ खर्चिनुपर्यो, उनले भने, अहिले यो खर्च अझै बढ्छ । तालिमकै बेलामा रकम अभाव हुँदा छोड्ने मनस्थिति बनाए पनि बुबाकै प्रेरणाले निरन्तरता दिएको उनले सुनाए । पर्वतारोहण गाइडको भविष्य के हुने भन्ने पनि उनलाई चिन्ता छ । यो पेसा शरीरले साथ दिँदासम्म मात्रै गर्ने हो, उनी भन्छन्, सरकारले बुझेर बुढेसकालमा पेन्सन दिने व्यवस्था मिलाए राम्रो हुन्थ्यो ।एक वर्षपछि अन्तर्राष्ट्रिय पर्वतारोहण गाइडको परीक्षा दिँदै छन्, आशिष गुरुङ । संखुवासभाको भोटखोला गाउँपालिका४ का उनी किचन ब्वाय हुँदै पर्वतारोहणको क्षेत्रमा प्रवेश गरेका हुन् । सन् २००९ मा दुबई जान भन्दै काठमाडौं आएका उनले पाककला सिके । भिसा नलागेपछि नेपाल नै बस्ने निधो गरे । यस्तोमा मनास्लु हिमाल चढ्न जाने आरोहण दलको भान्से समूहमा परे । त्यतिबेलादेखि उनी हिमालसँग झन् नजिक भए । आरोहण दलको भान्सामा छिरेका उनी पर्वतारोहण गाइड भएर निस्किए । उनले सगरमाथा, मनास्लु, आमादब्लम, ल्होत्सेलगायत हिमालमा आरोहण दल पुर्याइसकेका छन् । उनी जापानी टिमलाई बढी हिमाल चढाउँछन् । जापानी भाषा पनि बोल्छन् । एक जापानी नागरिकको सगरमाथामा भएको मृत्युले भने उनलाई नमीठो सम्झना दियो । सन् २०१८ को मे २१ मा क्याम्प२ भन्दा माथि पुगेका थिए, ती जापानी नागरिक । आशिषसँग वाकिटकीमा ती आरोहीको अन्तिमपल्ट कुराकानी भयो । कुराकानी भएको १५ मिनेटपछि उनीसँको सम्पर्क टुट्यो । तातो पानी बोकेर आशिष उद्धारमा निस्किए । बिहान २ बजेसम्म यताउता खोजे । कतै भेटेनन् । म क्याम्पमा फर्किंदा शरीर जम्न थालिसकेको रहेछ, उनले भने, दुई घण्टाजति आराम गरेर फेरि खोज्न निस्किएँ । क्याम्प२ मा बिहान ८ः३० बजे घाम लाग्छ । सेताम्मे हिउँमा घाम परेपछि रातो वस्तु टल्कियो । उनी त्यतै लम्किए । जति नजिक गए, उति उक्त वस्तुको आकार बढ्दै गयो । नजिकै गएपछि थाहा भयो, त्यो वस्तु तिनै जापानी नागरिकको शव थियो । मलाई किचन ब्वायदेखि नै उहाँले अवसर दिनुभएको थियो । उहाँकै कारण म क्लाइम्बिङ लिडरसम्म भएँ, आशिषले भने, एघारौंपल्ट सँगै चढ्दा उहाँलाई गुमाउनुपर्यो ।यसपल्ट मध्य हिउँदमै अनुप र आशिषले धम्पुस पिक आरोहण गराए । प्राविधिक रूपमा कठिन नभए पनि हिउँदमा आरोहण गर्नु जोखिमयुक्त नै हुने आशिष बताउँछन् । यो बेला मौसमलाई मध्यनजर गर्दै हिमाल चढ्नुपर्ने उनको सुझाव छ । अनुकूल मौसममा आममानिसले पनि धम्पुस पिक चढ्न सक्ने उनले बताए । त्यसका लागि नेपाल सरकारले आरोहण अनुमति प्रक्रिया भने सहज बनाउनुपर्ने उनले सुझाए । नेपाल पर्वतारोहण संघ मातहतका हिमाल आरोहण अनुमति प्रक्रिया सहज छ, उनी भन्छन्, नेपाल सरकारले आरोहण अनुमति दिने हिमालको लागि धेरैतिर धाउनुपर्ने समस्या छ । यसको अन्त्य हुनुपर्छ ।"
एक सातामै उप्कियो कालोपत्र,"(बझाङ)  जयपृथ्वी राजमार्गमा बिछ्याइएको कालोपत्र सात दिन नपुग्दै उप्किन थालेको छ । बझाङलाई अन्य जिल्लासँग जोड्ने एक मात्रै सडकमा गुणस्तरहीन काम भएको भन्दै विरोधसमेत सुरु भएको छ ।कालोपत्र उप्किएको राजमार्गको तमैलभोपुर खण्डको मर्मत तथा स्तरोन्नतिको काम जलजला निर्माण सेवाले गरिरहेको छ । पिच गरेजस्तो मात्रै गरेर छोडेका रहेछन्, उक्त खण्डमा गाडी चलाउने विक्रम थापाले भने, सात दिन पनि नपुग्दै सबै उप्किसक्यो । सडक पहिलाकै जस्तो भइसक्यो । सदरमुकाम चैनपुरनजिकै गुणस्तरहीन काम गरिएकामा सम्बन्धित सरकारी निकायले चासो नदेखाएको स्थानीयले आरोप लगाएका छन् । नत्र जिल्लाको केन्द्रमै रहेको सडकमा दिउँसै यस्तो गर्ने आँट ठेकेदारले कसरी गर्न सक्छ ? जयपृथ्वी नगरपालिका७ का जीवन सिंहले भने, यही बाटो भएर दिनदिनै नेता र हाकिमहरू हिँड्छन् । हिजो गरिएको पिच आज उप्किएको देख्दादेख्दै पनि आँखा चिम्लेका छन् ।सडक निर्माणमा गुणस्तरहीन काम गरेको भन्दै केही युवा र विद्यार्थी संगठनहरूले जिल्ला प्रशासन कार्यालयको ध्यानाकर्षणसमेत गराएका छन् । स्थानीयले पनि विरोध गरेपछि प्रशासन कार्यालयले सडक डिभिजन कार्यालयलाई तत्काल छानबिन गर्न निर्देशन दिएको थियो । प्रशासनको निर्देशनपछि निर्माणस्थल पुगेको सडक कार्यालयको टोलीले पनि कालोपत्रे गर्ने क्रममा निर्माण कम्पनीले कमजोरी गरेको भेटाएको इन्जिनियर बर्खबहादुर कठायतले बताए । पिच गर्ने क्रममा लापरबाही गरेको भेटिएकाले तत्काल पहिला गरेको पिच उप्काएर अर्को पिच हाल्न हामीले ठेकेदारलाई निर्देशन दिएका छौं । नसुधारेसम्म अर्को काम नगर्नू भनेका छौं, उनले भने । निर्देशन अटेर गरे निर्माण कम्पनीलाई कारबाही हुने उनले बताए । प्रमुख जिल्ला अधिकारी कमलराज भण्डारीले पनि निर्माणमा लापरबाही गरेको पाइए कारबाही गरिने स्पष्ट पारे । धेरै गुनासो आएपछि हामीले डिभिजन सडकलाई सुधार्नुस् भनेका छौं । हामी पनि अनुगमन गर्दै छौं । अब पनि गल्ती गरेको पाइए कारबाहीको पहल गर्नेछौं, उनले भने ।बैतडीको खोड्पेदेखि बझाङको चैनपुरसम्मको १०८ किलोमिटर लामो यो सडक २०७० मा ओटासिल प्रविधिबाट कालोपत्र गरिएको थियो । कालोपत्र गरेको केही समयपछि नै सडक भत्किएपछि गत वर्षबाट मर्मत सुरु गरिएको थियो । जसअनुसार सडक कालोपत्र, आरसीसी ढलान, नाली निर्माण, घुम्तीहरू चौडा पार्ने र पर्खाल निर्माणको जिम्मा तीनवटा निर्माण कम्पनीहरूलाई दिइएको छ । सडकलाई तीन खण्डमा छुट्याई जलजला, जागृति निर्माण सेवा र ग्वाल्लेक निर्माण कम्पनीले काम गरिरहेका छन् । चालु वर्षमा सकिने गरी करिब २० करोड रुपैयाँमा ठेक्का सम्झौता गरिएको हो । जिल्लाको एक मात्रै राजमार्गको दुरवस्थाका कारण यात्रा कष्टपूर्ण हुनुका साथै दुर्घटनासमेत बढेपछि सरकारले सडक मर्मत थालेको हो ।"
'देश पाल्ने हरूको दुःखान्त,"एक हिसाबले अहिले देशै प्रवास हिँडेको जस्तै छ । पछिल्लो समय कोभिडका कारण दैनिक परदेसिनेको संख्यामा कमी आए पनि हरेक दोस्रोतेस्रो घरको कोही न कोही रोजगारीकै सिलसिलामा विदेश छन् । उत्कृष्ट अवसरको खोजीमा होइन, अधिकांश त परिवारको गुजारा र सन्तानको शिक्षादीक्षाकै लागि विदेशमा सुरक्षितअसुरक्षित सबैखाले काम गर्न बाध्य छन् । यिनले अनकौं हन्डर खाएर परदेशबाट पैसा पठाएकैले जस्तोसुकै संकटमा पनि देश ठीकठाक नै चलिरहेको छ । तर, यी सबैले सधैं धन कमाएर पठाउँछन् भन्ने छैन, कति आफैं बाकस बनेर फर्किन्छन् । शनिबार मलेसियाबाट १८ नेपालीको शव र अर्का एकको अस्तु ल्याइएको घटना यही दुःखान्तको पछिल्लो दृष्टान्त हो । मलेसियाबाटै १६ शव ल्याउनै बाँकी छ । सन् २०२० मा मलेसियामा २ सय ७५ नेपालीको मृत्यु भएको तथ्यांक छ । धन कमाउन हिँडेको घरको सदस्य जब आफैं बाकस बनेर फर्कन्छ, तब त्यो परिवारको सर्वस्व गुम्छ । तैपनि, वैदेशिक रोजगारीको यो अँध्यारो पाटोबारे देशलाई भने दुःखेको महसुस हुँदैन ।वैदेशिक रोजगारीमा गएकामध्ये बर्सेनि करिब हजार जना बाकस बनेर फर्कन्छन् । यीमध्ये कतिको मृत्युको कारणसमेत परिवारलाई थाहा हुँदैन । केहीअघि वा अघिल्लो दिनसम्म परिवारका सदस्यसित सम्पर्कमा रहेको व्यक्तिकै अचानक मृत्यु भइरहेको हुन्छ । कतिले आत्महत्या गरिएको भनिन्छ, परिवारले पत्याउन सकेको हुँदैन । कतिले घर आउने मिति नै तोकिसकेका हुन्छन्, परिवार आफ्नो मान्छेको पर्खाइमा हुन्छ, तर न धन आउँछ न ज्यान, उल्टो शव बुझ्न बाध्य हुन्छन् आफन्त । फेरि, शव नै ल्याउन पनि सहज छैन । अहिले शव ल्याइएकाको मृत्यु डिसेम्बर ५ देखि २८ भित्र भएको हो, जनवरीमा मृत्यु भएकाको शव आउनै बाँकी छ । कोरोना महामारीले मलेसियामा लकडाउन भएकाले शव पठाउन कठिनाइ भएको जनाइएको छ । केहीको शव ल्याउन महिनौं लाग्ने गरेको छ । यसबाट आफ्नो मान्छे गुमाएको परिवार थप तनावमा परिरहेको हुन्छ । संविधानको धारा ५१ (झ) (५) ले वैदेशिक रोजगारीलाई शोषणमुक्त, सुरक्षित र व्यवस्थित गर्न तथा श्रमिकको रोजगारी र अधिकारको प्रत्याभूति गर्न यस क्षेत्रको नियमन र व्यवस्थापन गर्नुपर्ने विषयलाई राज्यको दायित्वका रूपमा लिएको छ । वैदेशिक रोजगारीमा हुने मृत्युलाई नै लिएर तीन वर्षअघि सर्वोच्चका न्यायाधीशद्वय पुरुषोत्तम भण्डारी र बमकुमार श्रेष्ठको संयुक्त इजालासले सरकारका नाममा परमादेश नै जारी गरेको थियो । सर्वोच्चले श्रम तथा रोजगार मन्त्रालयलाई गन्तव्य मुलुकहरूसँग गरिने द्विपक्षीय र बहुपक्षीय श्रम सम्झौतामा कामदारको मृत्युको जोखिम घटाउने, विदेशमा रहँदा कामदारको प्राकृतिक र अचानक मृत्यु भएमा अनिवार्य रूपमा त्यस्ता शव परीक्षण गर्ने, मृत्युको कारणको जानकारी मृतक परिवारलाई दिने र मृत्यु भएको अवस्थामा शव पारवहनको सहज उपलब्धता र बिमा र क्षतिपूर्तिसम्बन्धी सर्त एवं परिबन्दहरूको सम्बन्धमा विस्तृत रूपमा खुलाउने व्यवस्था गर्न भनेको थियो । यस्तै, सर्वोच्चले वैदेशिक रोजगार विभागलाई वैदेशिक रोजगारीका लागि प्रस्थान गर्नुपूर्व गरिने स्वास्थ्य परीक्षणलाई प्रभावकारी बनाई नियमित अभिलेखीकरण गर्न, विदेशमा मृत्यु भएकाको शव ल्याउने र परिवारलाई हस्तान्तरण गर्ने प्रक्रिया अत्यन्त सरल र सहज बनाउन र मृतकका परिवारको मान, मर्यादा र प्रतिष्ठामा आँच नआउने गरी विदेशबाट ल्याएका शवका लागि पारवहन र मृतकका परिवार बस्ने शव प्रतीक्षालयको भौतिक संरचना अन्तर्राष्ट्रिय विमानस्थल वा अन्य उपयुक्त ठाउँमा तत्कालै व्यवस्था गर्न आदेश दिएको थियो । वैदेशिक रोजगार प्रवर्द्धन बोर्डलाई पनि पूर्वप्रस्थान अभिमुखीकरण तालिम र सोसँग सम्बन्धित मापदण्डहरू थप परिमार्थित एवं परिस्कृत गर्दै कामदारहरूको जीवन सीमाको सम्भावित जोखिम पक्षहरू पहिचान गरी जोखिम न्यूनीकरण गर्नेर् उद्देश्यले स्वास्थ्यसम्बन्धी आधारभूत विषयलाई अभिमुखीकरण तालिमको एउटा महत्त्वपूर्ण पाटोका रूपमा स्वीकार गरी नवीनतम एवं अन्तर्राष्ट्रिय मापदण्डबमोजिम अभिमुखीकरण तालिमको मापदण्डको विकास गर्न भनेको थियो । तर तीन वर्ष बितिसक्दा पनि सर्वोच्चको यो आदेशको पालना हुन सकेको छैन । न विदेशमा ज्यान गुमाउनेको संख्यामा कमी आउन सकेको छ, न शव ल्याउने प्रक्रियालगायतका मानवीय पक्षमा उल्लेखनीय सुधार नै गरिएको छ । धेरैजसो नेपालीको मृत्यु दीर्घरोग, आत्महत्या र सडक दुर्घटनाका कारण भइरहेको बताइन्छ । यदाकदा कुटपिटका घटनामा समेत नेपालीले ज्यान गुमाएका छन् । गरिखाने उमेरका कैयौं युवाले विदेशमै ज्यान गुमाउनुपर्ने कारणबारे सरकार चिन्तित हुनुपर्छ । नेपाल सरकार र सम्बन्धित देशमा रहेका नेपाली दूतावासले कामदारहरूको स्वास्थ्य र सुरक्षाको सवाललाई प्राथमिकता दिनुपर्छ । सायद मृत्युका घटना त स्वदेशमै पनि भैरहेको हुन्छ नि भनेर बेवास्ता गरिएको हुन सक्छ । तर, के भुल्नु हुँदैन भने वैदेशिक रोजगारीमा गएकाहरू युवा उमेरका हुन्छन् । स्वदेशमा स्वास्थ्य परीक्षण गराएर गएका उनीहरूले सम्बन्धित देश पुगेपछि पनि जँचाएका हुन्छन् । कम्पनीले स्वस्थ मान्छेलाई नै काममा लगाएका हुन्छन् । तैपनि उनीहरूले अचानक ज्यान गुमाउनुपर्ने कारणलाई असामान्य रूपमा लिइनुपर्छ । वैदेशिक रोजगारीमा रहेकाहरूलाई शारीरिक एवं मानसिक स्वास्थ्य, संभाव्य दुर्घटना र मृत्युको जोखिमबारे उचित अभिमुखीकरण गरिनुपर्छ । कुन खाले समस्या भएका व्यक्तिलाई कस्तो अवस्थामा जोखिम हुन सक्छ भन्नेबारे यथोचित जानकारी गराउनुपर्छ । साथै, अहिले भैरहेका आत्महत्याको कारण पनि पहिल्याउनुपर्छ । यसमा कार्यस्थलको वातावरण दोषी छ कि परिवारिक तनाव भनेर पत्ता लगाई आवश्यक कदम चाल्नुपर्छ । आफ्ना नागरिकको स्वास्थ्य सुरक्षाको प्रत्याभूतिका लागि सम्बन्धित सरकारहरूसित कूटनीतिक पहल गर्नुपर्छ । देश पाल्नेका सवालहरूलाई देश हाँक्नेहरूले गम्भीर रूपमा लिनैपर्छ । सर्वोच्चकै आदेश पालना गरेमा मात्रै पनि वर्तमान अवस्थामा धेरै सुधार आउन सक्छ, यो पक्षमा ध्यान दिनुपर्छ ।"
राजनीतिको चेपुवामा खोप,"खोपको सहज पहुँच कहिले ? समाचारले खोप आयातमा के भइरहेको छ भन्नेबारे जानकारी दिएको छ । भारतीय अनुदानबाट प्राप्त दस लाख अतिरिक्त मुलुकलाई थप केही करोड खोपको आवश्यकता छ । कहाँबाट कसरी र कुन स्रोतबाट यति ठूलो मात्रामा खोप ल्याउने भन्नेबारे सरकार मौन छ । खोप आयातका लागि चार कम्पनीको निवेदन परे पनि तत्काल निजी क्षेत्रलाई आयात गर्न नदिने सरकारी रणनीतिका कारण आमजनतासम्म खोप आइपुग्न निकै समय लाग्ने देखिन्छ । सबै नागरिकलाई आवश्यक पर्ने खोप अनुदानमा ल्याउन सम्भव हुन्न । त्यसका लागि सरकारसरकार (जीटूजी) प्रत्रियाबाट तुरुन्तै खोप खरिद गर्नुपर्ने हुन्छ । तर, स्वास्थ्य मन्त्रालयले यसका लागि पर्याप्त तयारी गरेको छैन । कोरोना नियन्त्रणमा लाग्नुपर्ने जनशक्ति र साधनस्रोतलाई अहिलेको राजनीतिक माहोलले अलमल्याइदिएको छ । मन्त्रीदेखि वडाअध्यक्षसम्म आमसभा, धर्नाजस्ता गतिविधिमा सक्रिय छन् । सरकार आफैंले पनि खोप आयात नगर्ने र व्यवसायीहरूलाई पनि नदिने हो भने आमजनताले खोप पाउन निकै महिना कुर्नुपर्ने हुन सक्छ । कोरोना महामारीमा निजी अस्पतालले मच्चाएको लुटका कारण सरकार पर्ख र हेर को स्थितिमा छ । जुन जायज पनि हो तर सरकारको ढिलासुस्ती र काम गराइ सबैलाई थाहै छ । जसले शुल्क तिरेर खोप लगाउन सक्छन् उनीहरूलाई वञ्चित गर्नु पनि ठीक होइन । खोप बिक्री गरेर अत्यधिक नाफा कमाउने बाटो सरकारले रोक्नुपर्छ । राज्यको निगरानीमा निजी क्षेत्रलाई आयात गर्न दिए केही बिग्रन्न । प्रतिस्पर्धा गर्न पाउनु व्यवसायीको अधिकारै हो । नियमनकारी निकाय बलियो बन्नुपर्छ । नेताहरूको जुँगाको लडाइँले कोरोना महामारी लम्ब्याउँदै छ । राजनीति लयमा फर्कन केही समय लाग्छजस्तो छ । यसको प्रत्यक्ष मार कोरोनाविरुद्धको खोपमा पर्ने देखिन्छ । श्यामसुन्दर कुइँकेल, हाँडीगाउँ, काठमाडौं"
कांग्रेसभित्रको लोकतन्त्र कमजोर,"जनमत नपाए पनि नेकपा चोइटिएका कारण यतिखेर नेपाली कांग्रेसका सभापति शेरबहादुर देउवाको तालुमा आलु फल्ने परिस्थिति बनेको छ । सर्वोच्च अदालतले संसद् विघटनलाई सदर गरे पनि नगरे पनि सरकारको नेतृत्व गर्ने अवसर देउवाले नै पाउने हुन् । विभाजित नेकपाको दुवै समूहले संसद् पुनःस्थापना भए देउवालाई प्रधानमन्त्री दिने प्रस्ताव गरेको सुनिन्छ । तर, देउवाले कोसँग सहकार्य गर्ने हुन त्यसको छनक दिएका छैनन् । दुवै हातमा लड्डु भए पनि के सधैं देउवाले मात्र लड्डु खान पाउनु उचित हो ? के कांग्रेसमा देउवाबाहेक अरू प्रधानमन्त्री बन्नलायक पात्र र अनुहार छैनन् ? कसैले ५५ पटक प्रधानमन्त्री बन्न पाउने अनि अरूहरूले कहिल्यै अवसर नपाउने ? समान अवसरको वातावरण बनाउन नसक्ने पार्टीले कसरी लाखौंलाख कार्यकर्तालाई न्याय दिन सक्छ ? यसबारे माघ १३ मा बस्ने कांग्रेसको केन्द्रीय कार्यसमितिमा गहनताका साथ छलफल हुनुपर्छ । चुनाव देउवाले मात्र जितेका छैनन् । शशांक कोइराला, प्रकाशमान सिंह, गगन थापाहरूले पनि जितेका हुन् । अरूले प्रधानमन्त्री हुन अवसरै नपाउनु अनि देउवाले भने ५ पटक पाउनु कुनै हालतमा उचित हुँदैन, छैन पनि । सधैं यस्तो हुने हो भने कांग्रेसमा प्रजातन्त्र होइन तानाशाहीतन्त्रले जरा गाडेको पुष्टि हुन्छ । यसर्थ कांग्रेसभित्र नै अब देउवाको विकल्पबारे सोच्नु अपरिहार्य छ । गएको आमचुनावमा जसले पार्टीको अवस्था नाजुक बनायो उसलाई दण्डित गर्नुको साटो उल्टो बारम्बार प्रधानमन्त्री बनाउन खोज्नुले लोकतन्त्रकै उपहास हुने स्थिति आएको छ । कांग्रेसका केन्द्रीय सदस्यहरूको मौनताले लोकतन्त्रकै हुर्मत लिने अवस्था सिर्जिंदै छ । कांग्रेसले प्रधानमन्त्री केपी शर्मा ओलीको प्रतिगामी कार्यविरुद्ध किन संयुक्त जनआन्दोलन गर्न नमानेको रहेछ भन्ने रहस्य अहिले आएर खुल्दै छ । हालै एक महिला प्रतिनिधिमण्डललाई प्रधानमन्त्री ओलीले भनेका थिए, सर्वोच्च अदालतले संसद् पुनःस्थापना गर्दैन र यदि गरेमा देउवालाई प्रधानमन्त्री बनाएर मिलीजुली सरकार चलाउने सहमति भएको छ । प्रधानमन्त्री ओलीले दिएको यही ललीपपले गर्दा नै कांग्रेसले संयुक्त आन्दोलन गर्न नमानेको रहेछ । के देउवाले पदका लागि प्रजातन्त्रसँग सम्झौता गर्न खोजेको हो ? गोपाल देवकोटा, जोरपाटी, काठमाडौं"
आशा जगाउन नेताहरू असफल,"नेकपा दाहालनेपाल समूहको शुक्रबारे काठमाडौं भेलामा गतिलै भीडभाड देखियो । ठाउँ ठाउँबाट निस्किएको जुलुसले केही घण्टा आपतजावतलाई रोक्यो पनि । बेरोजगार नेपालीहरूको संख्या जति पनि भएको सहरमा खाजापानीको व्यवस्थासमेत भएपछि भीडभाड लागि नै हाल्छ । आफ्ना अगाडि भीडभाड देखेपछि नेतागणले भाषण पनि चर्किएरै गरे । दुःखको कुराचाहिँ के हो भने यसरी समय र शक्ति खर्चेर जुटाइएका मानिसलाई नेताहरूले सालीनतापूर्वक रमाइला र आशाप्रद सपना भने बाँड्न सकेनन् । गाली र आलोचनामा मात्र समय बित्यो । नफुट्नुपर्ने नेकपा पार्टी सिसा फुटेझैं फुटिसकेपछि अरूलाई दोष दिएर मात्र हुँदैन । शक्ति प्रदर्शन भनिएको त्यो सभामा प्रधानमन्त्री ओलीमाथि गालीको वर्षा मात्र भयो । तीनतीन जना पूर्वप्रधानमन्त्रीले नेतृत्व गरेको विशाल कार्यक्रममा भोलिका लागि आशा जगाउने योजनाको बारे थोरै पनि संकेत नआउनुले आमजनतालाई भने मज्जैले खिन्न बनायो । ओली सरकार असफल नै भएको हो भने दाहालनेपालले भनेको विकल्पचाहिँ के हो त ? जनताले जान्न चाहेका छन् । तर यो विषयमा नेताहरू बोल्दैनन् । अरूलाई गालीगलौज गर्न यत्रो भीडभाड जम्मा गरिरहन आवश्यक छ र ? यो त हीरा फोर्ने बेला हो । कलहमा मात्र समयको बर्बादी भयो । नेताहरूले छिट्टै विवेक पुर्याउनु आवश्यक छ । कृष्ण कुम्पुरे, आदमटार, धादिङनेपालदाहाल समूहको राजधानीमा भएको आमसभामा हजारौंको भीड जम्मा भयो तर नेताहरूको भाषण सुनेर निराश भइयो । प्रधानमन्त्री ओलीको जस्तै हल्का भाषण गर्ने हो भने दाहाल, नेपाल र झलनाथ खनाललाई जनताले किन विश्वास गर्ने ? एकअर्कालाई व्यक्तिगत गाली गर्नेबाहेक पनि भाषणका विषयवस्तु हुन्छन् । प्रतिनिधिसभाको विघटनले निम्त्याएको यस्तो अस्थिरतालाई कसरी चिर्ने, विगतमा के के गल्ती भयो, अब के गर्न सकिन्छ भन्नेबारे शीर्ष नेताहरू मौन रहे । नेताहरूको बोली र योजनाले आमजनतामा भविष्यप्रति सकारात्मक हुने आशा जगाउनुपर्छ । र, उनीहरूले बोल्दा मेरै कुरा भनेजस्तो जनतालाई लागोस् । नेताहरूको निम्नस्तरका शब्द र एकअर्कालाई गरेको गाली सुन्दासुन्दा दिक्क लागिसक्यो । कसरी भाषणलाई सकारात्मक र सृजनशील बनाउने भन्नेबारे नेताहरूले ध्यान दिनुपर्छ । ४०५० वर्षदेखि राजनीति गरेका व्यक्तिहरूले जनताका सामु कसरी बोल्नुपर्छ भन्ने थाहै होला, अझ प्रधानमन्त्री भइसकेकाहरूलाई भाषणको विषयवस्तुबारे बताउनैपरेन । भाषण गर्नुअघि के विषयमा कसरी तयारी गर्ने भन्नेमा नेताहरू अनभिज्ञ छैनन् । तैपनि त्यसलाई व्यवहारमा किन लागू गर्न सकेनन् ? नारायण गौतम, बानेश्वर"
आन्दोलनले नसमेटेका विषय,"नेताहरूको भाषण सुन्न विभिन्न जिल्लाबाट जनतालाई गाडीमा ल्याएर राजधानीमा शक्ति प्रदर्शन गर्ने होड चल्दै छ । कुनै नेतालाई स्थापित र कुनैलाई विस्तापित गर्नका लागि भएका र्याली र आन्दोलनको कुनै तुक छैन । जसरी दलहरू आन्दोलनमा लागेका छन्, त्यसले मुलुकमा फस्टाएको दण्डहीनताको अन्त्य गर्दैन । हिजो कोरोनाकालमा जनता भेन्टिलेटर र आईसीयू नपाएर छटपटिँदा अहिले आन्दोलन गर्ने नेताहरू कहाँ थिए ? राधा सदाहरू काँचो आँप खाएर बस्नुपर्दा भोका जनतालाई राहत दिनुपर्छ भनेर खोइ आन्दोलन भएको ? विदेशी भूमिमा श्रम बेच्न गएकाहरूको लासको बिस्कुन लागेको छ, ती लासहरू नेपाल ल्याउनुपर्छ भनेर आन्दोलन भएको खोइ ? राज्यको उच्च तहमा बसेर करोडौंको बार्गेनिङ गर्नेहरूका विरुद्ध खोइ आन्दोलन ? सरकारी जग्गा व्यक्तिका नाममा सार्ने मतियारहरूविरुद्ध आन्दोलन खोइ ? ३३ किलो सुन अझै भेटिएको छैन, भेटिनुपर्यो भनेर खोइ आन्दोलन भएको ?भ्रष्टाचारीहरू खुलेआम राज्यको दोहनमा जुटिरहेका छन् । निर्मलाको हत्याराको पत्ता अझै लगाउन सकिएको छैन । बालिकाहरूमाथि बलात्कार भइरहेको छ । ललिता निवास काण्डमा मुछिएकाहरूलाई कारबाही गर्न सकिएको छैन । दैनिक उपभोग्य सामग्रीको मूल्य आकासिएर निमुखा जनताको ढाड सेकिरहेको छ । जनताका पक्षमा काम गर्नेहरूलाई पाखा लगाइँदै छ । कोरोना परीक्षण तथा उपचारका लागि शुल्क लिने निर्णय गर्दा त्यसविरुद्ध कोही नेताहरू बोलेनन् । महामारी थलिएका उद्योगधन्दाहरू अझै तंग्रिन सकेका छैनन् । त्यतातिर कुनै दलले ध्यान दिन सकेको छैन । बेरोजगारी बढ्दो छ । यस्ता बेथितिहरूको फेहरिस्त लामै हुन्छ । प्रतिनिधिसभा पुनःस्थापनाको माग राखेर नागरिक समाजले आन्दोलन गरिरहेका छन् । नागरिकको प्रतिनिधित्व गर्छौं भन्नेहरूले कम से कम यस्ता मुद्दाहरूलाई पनि बोक्नुपर्छ । फेरि अर्को व्यक्तिलाई प्रधानमन्त्री बनायो, बेथिति जस्ताको तस्तै हुन्छ । गोविन्द विक, बूढानीलकण्ठ१२, काठमाडौंअर्कालाई ठीक पार्न पहिला आफू ठीक हुनुपर्छ । तर, आफूहरू ठीक नभए पनि, दाहालनेपाल समूहले ओली पक्षको चर्को विरोध गर्न थालेको छ । एक पक्ष आन्दोलन नै अन्तिम विकल्प भनिरहेको छ, अर्को पक्ष चुनाव नै लोकतन्त्रको सबभन्दा राम्रो पक्ष भन्दै छ । संविधानले व्यवस्था गरेको प्रावधानलाई लत्याउँदै प्रधानमन्त्री ओलीले संसद् विघटन गरे । प्रधानमन्त्री ओली र दाहालबीचको व्यक्तिगत लडाइँले यस्तो परिस्थति आइपुगेको हो । स्वार्थ मिल्नासाथ एकअर्कासँग टाँसिने, नमिलेपछि निकै तल्लो स्तरमा ओर्लेर गालीगलोज गर्ने नेताहरूको बानी पुरानै हो । आज एकअर्कालाई खुइल्याउन व्यस्त नेताहरूबीच फेरि ऐतिहासिक मिलन नहोला भन्न सकिन्न । जनता भने हेरेको हेर्यै हुन्छन् । सुविधा र सत्ताको रसमा डुबेका बूढा नेताहरूलाई आफ्नो अधिकार र सुविधा कटौतीको मात्र चिन्ता छ । त्यसैले यो बेला राजनीतिक सुधारका लागि नागरिक समाजले, यस्ता नेताहरू आगामी चुनावमा उम्मेदवार हुन नपाउने माग राखेर दबाबमूलक आन्दोलन गर्नु आवश्यक छ । इन्द्रकुमार श्रेष्ठ, ओखलढुंगा"
'मांसाहारी राजनीति,"स्थायित्व र लोकतन्त्रअहिले ओलीमाथि लोकतन्त्र मास्न खोजेको भन्दा स्थायित्व भंग गरेको मूल आरोप छ । तर, विगत तीन वर्षको राजनीतिक स्थायित्वसँगै, खास गरी संघीयतासहितको लोकतान्त्रिक गणतन्त्र कति संस्थागत हुँदै थियो ? यो गुरुतर प्रश्नमाथि कुनै सार्थक बहसको उठान नै राजनीतिक वृत्तमा हुन सकेको छैन । लोकतन्त्र र राजनीतिक स्थायित्व दुवै एकसाथ कायम हुनु सर्वोत्तम आकांक्षा हो । तर यसो हुन सकेन भने यी दुईमध्ये मुलुकको पहिलो प्राथमिकता लोकतन्त्र हुनुपर्छ भन्ने निर्विवाद छ । लोकतन्त्ररहित वा रोगी लोकतन्त्रसहितको स्थायित्वको कुनै अर्थ छैन । यतिखेर नेकपाका दुवै खेमा जुलुसमा सहभागी हुनका लागि ज्याला र खानाको लोभ देखाएर पञ्चायतकलामा सत्ताधारीहरूले व्यवस्थाको लोकप्रियता देखाउन गरिने पञ्चर्याली शैलीमा भीड जम्मा गर्ने प्रतिस्पर्धामा छन् । भीड जनमत होइन । लोकतन्त्र आफैं भाडाको जुलुस देखाएर सत्ता टिकाउने वा हत्याउने भीडतन्त्रमा रूपान्तरण हुनु थप चिन्ताको विषय हो । अदालतले संसद् पुनःस्थापना नगरे पनि ओलीले चुनाव गराउँदैनन् भन्ने जुन आकलन घनीभूत हुँदै छ, त्यसपछाडि केही आधार छन् । ओलीले प्रधानमन्त्री पदबाट राजीनामा दिएर कार्यवाहक नबन्न गरेको चालबाजी आशंकाको मूल स्रोत हो । छोटो समयावधि, कोभिड१९ को महामारी, सम्भावित राजनीतिक अशान्ति आदि देखाएर सत्तामा टिकिरहने दाउ उनको हुन सक्छ । यसर्थ, लोकतन्त्र जोगाउने हो भने, अदालतले कथम् चुनावमा जाने फैसला गरेका खण्डमा पनि त्यसबाट ओलीलाई चुनाव गराउने जिम्मेवारीबाट कदापि भाग्न नदिने परिस्थिति निर्माण गर्नु आवश्यक छ । अन्यथा, राजनीतिको मूलबाटो फेरि मांसाहारी हरूले नै कब्जा गर्नेछन् । यसै पनि, दुवै परिस्थितिमा त्रिशंकु संसद्भित्र हुने मत किनबेचका सम्भावित शृंखलाहरूले संविधान र लोकतन्त्र दुवैको थप धज्जी उडाउने पक्कै छ ।यी सबै कारणले, नेपालको लोकतन्त्र सहज मार्गमा ल्याउन धेरै कठिन, दुर्दान्तकारी युगमा प्रवेश गरिसकेको देखिएको हो, सबै मुख्य दलका शीर्षासन ओगटेर बसेका चटके नेतृत्वहरूले गर्दा । यो स्खलनको गतिलाई रोक्न पहल गर्ने र सफल हुने सम्भावना शून्यप्रायः भइसकेको छ । नेतृत्व गर्ने नयाँ लोकतान्त्रिक पात्रहरू जन्मने प्रतीक्षा गर्नुको विकल्प सायद नेपालसँग छैन । त्यस्तो पात्रसँगै अहिले समकालीन नेपाली राजनीतिबाट बहिष्कृत भएका नेतृत्वका पञ्चगुण त्याग, इमानदारी, योग्यता, दूरदृष्टि र मानवीय संवेदनशीलता सतत पुनःस्थापना नहोउन्जेल जत्ति नै राम्रो संविधानले पनि लोकतन्त्रलाई संस्थागत गर्न असम्भव छ । मांसाहारी र पञ्चर्याली राजनीतिको प्रतिस्पर्धाले मुलुकलाई रसातलतर्फ मात्रै लैजान्छ । यसर्थ, संसद् पुनःस्थापना गर्ने मागदावीसहितको बहस संवैधानिक इजलासमा चलिरहँदा त्यसको निर्णय जे भए पनि मुलुकको लोकतन्त्रलाई कसरी सञ्जीवनी दिने भन्ने विषय राष्ट्रिय बहसबाट छायामा पर्नु हुँदैन ।"
युवाहरू नेतृत्व लेऊ,"नेतृत्वको प्रश्न संसद् विघटनसँगै नेकपामा विभाजन आयो । सत्ताका मालिकहरूको साम्राज्यमा हाहाकार चल्यो । परिणाम माधवप्रचण्डहरू सडकमा आए । उनीहरूले भने हामी यहाँ छौं । उनीहरूलाई आफू देखिनुको बाध्यता होला । तर जनताले प्रतिप्रश्न गरे हिजो जनता भोकले रुँदा कहाँ थियौ ? हिजो जनता भ्रष्टाचारले थिलथिलो हुँदा कहाँ थियौ ? हिजो तिम्रै आँखाअगाडि बिचौलियाहरूले जनता चुस्दा कहाँ थियौ ? यी निकै सानदार प्रश्न हुन् । यी प्रश्न माधवप्रचण्डलाई मात्र सोधिएका होइनन् । वस्तुतः यी प्रश्न पुराना सबै नेतालाई सोधिएका हुन्, जसको राजनीतिक अर्थ हो नेताहरू आफूलाई फर्किएर हेर । आफ्नै विगत कर्मको समीक्षा गर । जनतासँग माफी माग । अन्यथा तिमी सडकमा आऊ या दरबारमा बस, हामीलाई के मतलब ! राजनीतिक संकटमा जनता निरपेक्ष बस्नु निकै खतरनाक कुरा हो । यसले तानाशाहीलाई बलियो बनाउँछ र लोकतन्त्रलाई कमजोर । खासमा जनता लोकतान्त्रिक अधिकारका लागि लड्न हरदम उत्प्रेरित हुनुपर्छ । तर उत्प्रेरित गर्ने कसले ? पटकपटक आन्दोलन गरेर थाकेका जनतालाई नयाँ आशा दिने कसरी ? जनतालाई उत्प्रेरित गर्ने अपिल र ऊर्जा पुराना दलहरूमा रहेन । नेताहरू या त भ्रष्ट बने या सत्ताकेन्द्रित । सर्वत्र बिचौलियाहरूको रजगज बढ्यो । नीति र कार्यक्रमहरू दस्तावेजमा थन्किए । वाचाहरू सत्तास्वार्थमा फेरिए । यी यस्ता तथ्य हुन् जसले जनतालाई निराश त बनाए नै, राजनीतिप्रति नै निरपेक्ष पनि बनाउँदै लगे । सबैलाई थाहा छ, अहिले जुन पात्र र प्रवृत्तिले संसद् विघटन गर्यो त्यो पात्र र प्रवृत्तिको उत्थान कहाँबाट भयो ? माधवप्रचण्ड बीचबाट । सबैलाई थाहा छ, आज सडकमा हामी यहाँ छौं भनेर जो पात्र र प्रवृत्तिहरू हारगुहार गर्दै छन्, उनीहरू हिजो कहाँ थिए ? सत्ताको केन्द्रमा । ओलीसँग । त्यसैले त भन्नैपर्छ आजको संकट संसद् विघटन होइन । आजको संकट हो विकृत राजनीति । अतः विकृत राजनीतिको अन्त्य गर्ने आन्दोलनको अगुवाइ त्यसले गर्न सक्दैन, जो स्वयं विकृतिको कारक थियो ।त्यसो भए कसले सम्हाल्छ अबको सडक ? यो प्रश्न युवा पुस्ता, सचेत नागरिक समाज र अग्रगामी वैकल्पिक शक्तिहरूलाई । त्यसको एउटै उत्तर हुनुपर्छ नयाँ पुस्ताले । नयाँ पुस्ताले आफ्नो राजनीतिक अधिकारका लागि अब पहल लिनुपर्छ । नयाँ पुस्ताले आफ्नो भाग्य र भविष्यका लागि अब लड्नुपर्छ । नयाँ पुस्ताले बुझ्नुपर्छ, राजनीति नफेरी स्वयं उसको सपना फक्रँदैन । आफ्नै सपनाको फूलबारीलाई सुन्दर बनाउन पनि नयाँ पुस्ताले अब उठ्नुपर्छ । अकुपाई बालुवाटार वा इनफ इज इनफ भन्दै हिजो सडकमा जम्मा हुने नयाँ पुस्ताले अब व्यापक राजनीतिक हस्तक्षेपको नेतृत्व लिनुपर्छ । त्यो हस्तक्षेपको विधि र प्रक्रिया के होला ? छलफल गरौं । जस्तो, पुराना सबैलाई खराबको कित्तामा राख्ने र सानै स्वरमा सही असलहरू बोलिरहने । निश्चय नै यो सात्त्विक र पहिलो उपाय हो । ठूलो शत्रुका विरुद्ध गरिने सानो र पवित्र संघर्ष कति सार्थक होला ? सोचौं । अर्को उपाय हुन सक्छ युवा पुस्ता, नागरिक समाज र अग्रगामी वैकल्पिक शक्तिहरू एक ठाउँमा आउने । सबै असलहरू एकीकृत भई संसद् पुनःस्थापनासँगै राजनीतिक शुद्धताका लागि बृहत्तर संघर्ष गर्ने । तेस्रो उपाय हो अग्रगामी, लोकतान्त्रिक शक्तिहरूले खराबमध्ये कम खराब राजनीतिक शक्तिलाई साथ लिएर सबैभन्दा खराबलाई प्रहार गर्ने । नयाँ पुस्ताले आन्दोलन हाँक्ने र ओली प्रवृत्तिविरुद्ध व्यापक राजनीतिक मोर्चाबन्दी गर्ने । आजसम्म पुरानो पुस्ताले आन्दोलन गर्यो । तर अब नयाँ युग, नयाँ सपना र नयाँ आन्दोलनको परिकल्पना गर्नुपर्छ, जसका एजेन्डाहरू नवीनतम हुनुपर्छ, जसको केन्द्रमा हुनुपर्छ राजनीतिक पुनर्गठनको प्रस्ताव । राजनीतिको पुनर्गठन भनेको के हो ? विचारको पुनर्गठन हो । संरचनाहरूको पुनर्गठन हो । मुद्दाहरूको पुनर्गठन हो । अर्थ स्पष्ट छ लोकतन्त्रलाई समुन्नत, गहिरो, प्रभावकारी र परिणाममुखी बनाउने । मतदाताहरूमा अस्वीकार गर्ने र फिर्ता बोलाउने अधिकार सुनिश्चित गर्ने । शासकीय सुधारका साथ प्रत्यक्ष निर्वाचित कार्यकारी प्रमुखमा जाने । निर्वाचनको शैली र संस्कृति फेर्ने । प्रत्येक कार्यकारी पदलाई एक व्यक्ति, दुई कार्यकालमा बाँध्ने । सबैलाई थाहा छ, लोकतन्त्र पार्टीतन्त्रमा फेरियो । पार्टीतन्त्र गुटतन्त्रमा । संवैधानिक निकायहरू कार्यकर्ता भर्तीकेन्द्र बने । राज्यसत्ताको पार्टीकरण तीव्र भयो । सडकमा उभिएर संसद् पुनःस्थापनाको नारा लगाइरहेका नेताहरूलाई भनौं, के तपाईंहरू आफैंले निर्माण गरेको दलतन्त्र र गुटतन्त्रको अन्त्य गर्न तयार हुनुहुन्छ ? त्यो किमार्थ सम्भव छैन । अतः उनीहरूबाट राजनीतिक नेतृत्व खोसौं र अगाडि बढौं । आर्थिक न्याय लोकतन्त्रको आधार हो । नयाँ पुस्ताले यसको खाका कोरौं । जमिनको राष्ट्रियकरण, पुनर्वितरण र भूमिसुधारको प्रत्याभूति गरौं । किसानलाई थप अनुदानको व्यवस्था । कोभिडका कारण थिलथिलो भएको कृषि, घरेलु तथा साना उद्योग र पर्यटनलाई पुनर्जीवन । व्यापक रोजगारी सृजना । यसै गरी गरिबीको रेखामुनि रहेका जनतालाई दैनिक उपभोग्य वस्तुमा ५० प्रतिशत छुटसहित रासनकार्ड । शिक्षा र स्वास्थ्यमा राज्यको दायित्व । यी यस्ता मुद्दा हुन्, जसलाई न लोकतन्त्रले देख्यो न त समाजवादले । यस्तै, भ्रष्टाचारको अन्त्य गर्ने संकल्प गरौं । सबै प्रधानमन्त्री, मन्त्री, सांसद, राजनीतिक नियुक्ति पाउनेहरू र उच्चपदस्थ कर्मचारीहरूको सम्पत्ति छानबिन गर्ने प्रस्ताव गरौं । अख्तियार, सम्पत्ति शुद्धीकरण र सतर्कता केन्द्रलाई स्वायत्त र विश्वासिलो बनाऔं । अन्यथा, विकल्पमा शक्तिशाली लोकपाल गठनको प्रस्ताव गरौं । नयाँ पुस्ताले आह्वान गरौं लुटतन्त्रको अन्त्य र नयाँ लोकतन्त्र निर्माण । प्रिय नयाँ पुस्ता, अब द्विविधामा नबसौं । सडकबाट नयाँ, ताजा र गहिरो लोकतन्त्रको शंखघोष गर्ने समय आयो । यो अवसरलाई खेर नफालौं ।"
बलात्कार रोक्न सामाजिक अनुसन्धान,"कोरोना महामारीमा अबोध बालिकाहरू बलात्कृत भएका समाचार आइरहे । बलात्कारीले आजीवन काराबासको सजाय पाए भन्ने समाचारचाहिँ त्यति पढ्न पाइएको छैन । बालिकाहरू घरबाहिर हिँडडुल गर्दा सुरक्षित महसुस गर्न कहिले पाउँछन् र बालिकालाई सुरक्षा दिने समाज बनाउन के गर्न सकिन्छ भन्ने प्रश्नको उत्तर अनुसन्धानबाट पाइएला तर यस्ता घटनासम्बन्धी अनुसन्धान गर्ने संस्था नेपालमा कम छन् । बलात्कारीहरूलाई राज्यले नै संरक्षण गरिरहेको छ । बलात्कार बढ्नुको पछाडि लैंगिक विभेद प्रमुख कारक तत्त्व हो । यहाँ महिला भएकै कारण हरेक कुरामा पुरुषको अधीनमा रहनुपर्छ । समाजका मूल्यमान्यता र संस्कार महिलामैत्री छैनन् । फलस्वरूप महिला पुरुषको तुलनामा आर्थिक, राजनीतिक र भावनात्मक रूपमा कमजोर छन् । छोरी सानो छँदा बुबा, वयस्कमा श्रीमान् र वृद्धा हुँदा छोरोको अधीनमा रहनुपर्ने मान्यताले महिलालाई आश्रित बनाइरह्यो । घरबाहिर सकभर ननिस्किने, निस्के पनि कसैले केही भन्दा मुख नफर्काउनू है भन्ने संस्कार पाएर हुर्केका महिला सधैं डरमा बाँचे । यसले अन्यायविरुद्ध लड्नुको सट्टा चुप रहन सिकायो । छोरीले थोरै खान्छन्, त्यसैले शारीरिक रूपले छोराभन्दा कमजोर हुन्छन् भन्ने सुन्दै छोरीहरू हुर्किए, जसले गर्दा शारीरिक रूपमा कमजोर भए पनि नभए पनि उनीहरूले आफू कमजोर भएको भ्रम पालेर बसे । भइपरिआउने घटनाका लागि तयार हुन सकेनन् । मानसिकता परिवर्तन गर्नुको सट्टा अझै पनि समाजले छोरीले लगाएको छोटो लुगा र रातो लिपस्टिक परिवर्तन गर्न खोज्छ । मर्द, पुरुषार्थ जस्ता शब्दले महिला शोषणलाई उक्साइरहेका छन् । प्रेम प्रस्ताव स्वीकार नगर्ने महिलालाई उठाएर ले, एसिड हान्दे, जबर्जस्ती गर्, पेट बोकाएर छोड्दे जस्ता संवाद कतिपय सिनेमामा प्रयोग भइरहेका छन्, जसले पुरुषहरूलाई दुरुत्साहन गरिरहेको छ । उता महिलालाई भने तिमी सावधान हुनुपर्छ भनेर सिकाइएको छ । लैंगिक समानता नभएसम्म बलात्कारी जन्मिरहन्छन् । मानिसको आचरण उसकै वरिपरिको वातावरणले निर्माण गर्छ । व्यक्तिको सोच पनि समाजले बनाउँछ । बलात्कार कम गर्न परिवारले दिने अनौपचारिक ज्ञान र औपचारिक शिक्षाको भूमिका महत्त्वपूर्ण हुन्छ । विश्वव्यापीकरणसँगै हाम्रो समाज विश्वव्यापी प्रविधिसँग जोडियो । इन्टरनेट र स्मार्ट फोनको विस्तारसँगै पोर्नोग्राफी सर्वसुलभ भयो । अश्लील भिडियोहरूमार्फत पुरुषले आफ्नो शारीरिक आवश्यकता जसरी पनि पूरा गर्नुपर्छ भन्ने सिकिरहेका छन् । समाजले त्यस्ता पुरुषहरूलाई शारीरिक आवश्यकता आपसी सहमतिमा पूरा गर्नुपर्छ, जबरजस्तीमा हैन भन्ने ज्ञान दिन सकेको छैन । अश्लील भिडियोमा रोक लगाउनु समाधान हैन, पुरुषहरूको सोचाइलाई सुधार्नुपर्छ । पश्चिमीकरणले निम्ताएको पोर्नोग्राफी मात्रै सायद बलात्कारको कारक होइन । यौनसम्बन्धमा सहमति र स्वतन्त्रता चाहिन्छ भन्ने कुरा पनि हरेक व्यक्तिले बुझ्नु जरुरी छ । महिलामाथि हुने विभेदलाई श्रमका आधारमा पनि व्याख्या गर्न सकिन्छ । महिलाले बच्चा हुर्काउनु र भान्छाको काम गर्नुपर्छ भनिन्छ, हाम्रो समाजमा । साधारण मानिसको चेतनामा यो बसेको छ घरमा पाहुना आए छोरा गफ गरेर बस्नुपर्छ, छोरी भान्छातिर लाग्नुपर्छ । धेरैजसो बलात्कार महिलाघरमा एक्लै परेको मौका छोपी हुने गरेका छन् । र, महिलाले त्यसको प्रतिकार गर्ने आँट गर्न सकेका छैनन् । बसाइँसराइ, वैवाहिक जीवनमा खटपटडिभोर्स, सांस्कृतिक विभिन्नताजस्ता कारण बलात्कार बढिरहेका छन् । हालै बैतडीमा ५ वर्षीया बालिकाको बलात्कार भयो । उनलाई काखीमा च्यापेर घरबाट बोकेर हिँड्ने व्यक्ति डिभोर्सी थिए । यद्यपि उनी नै बलात्कारी रहेको प्रमाणित भइसकेको छैन । पीडित परिवार कारबाहीको माग राखी सरकारी निकाय चहारिरहेको छ । बलात्कारी पक्राउ परे पनि सजाय पाउँछन् कि पाउँदैनन्, भविष्यले बताउला । तर, अलिक दिनमा यो घटना सबैले बिर्सिन्छन् । घटनालाई पछ्याउँदै समाचार आउन छोड्छ । फेरि अर्को घटना दोहोरिन्छ अनि सामाजिक सञ्जालमा बलात्कारीलाई फाँसी दे भन्दै आक्रोश पोखिन्छ । गत साउनदेखि मंसिरसम्म १० वर्षमुनिका १३४ बालिका बलात्कृत भएको तथ्यांक सार्वजनिक भएको छ । तर, बलात्कारीले सजाय पाएको तथ्यांक बाहिरिएको छैन । किन बलात्कारीले सजाय पाउँदैनन्, यसमा कसको कमजोरी छ भन्ने प्रश्नको जवाफ खोज्नुपर्छ । कुन मनसायले पुरुषलाई बलात्कारजस्तो जघन्य अपराध गर्न प्रेरित गर्छ र त्यसका सामाजिक कारण केके हुन् भन्नेबारे पनि खोजी हुनुपर्छ । यस्ता प्रश्नको उत्तर प्रहरी अनुसन्धानले मात्र दिँदैन, त्यसका लागि घटनाको प्रकृतिअनुसार बृहत् सामाजिक अनुसन्धानको खाँचो फर्छ ।"
संसारमा कीर्ति छ धेर ठूलो,"सहिदलाई राष्ट्रको शक्तिस्रोत, ईश्वरीय रूप तथा उनीहरूका संकल्प र सपनालाई बाँचेकाहरूका निम्ति उचित मार्गदर्शन मानिन्छ । सहिद दिवस वर्षमा एकपटक सम्झिने औपचारिकता र लोकाचार पुर्याउने श्रद्धारहित श्राद्ध मात्रै होइन, सहिदका सपनासँग आफ्ना संकल्प गाँस्ने प्रेरक अवसर हो । हरेक वर्ष माघ १० देखि १६ गतेसम्म सहिद सप्ताह मनाइन्छ । देशले रगत मागे मलाई बलि चढाऊ भन्ने आदर्शको काव्यात्मक मान्यतामा सहिदको भावना देखिन्थ्यो । आजकल, देशले माग्दैन, आफैंले दिनुपर्छ भन्न थालिएको छ । दुइटै मान्यता सही लाग्छन् । कवि भूपी शेरचनले लेखे मरेर सहिद हुनेहरू, जिएर त हेर, जिउन झन् गाह्रो छ । यो पनि सत्य लाग्छ । यी सब सत्यका बीच अर्को महान् सत्य के हो भने, आफ्ना सद्गुणहरूलाई सहिद बनाएर दुर्गुणहरूको जीवन बिताउनु सबभन्दा ठूलो अभिशाप र खेदजनक हुन्छ ।मृत्यु भएर मात्र होइन, दृढ आदर्शले सहिद बनाउँछ भन्ने यथार्थ हाम्रा महान् सहिदहरूले आफ्नै बलिदानद्वारा सिद्ध गरेका छन् । पं शुक्रराज शास्त्री, दशरथ चन्द, धर्मभक्त र गंगालाल सुपरिचित सहिद हुन् । तर नेपाल राष्ट्रले उनीहरूजस्ता महान् सपूत अरू पनि जन्माएको छ । देशमा संसदीय व्यवस्था ल्याउने उद्देश्यबाट विसं १९८८ मा प्रचण्ड गोर्खा नामक संस्था स्थापना गर्ने खण्डमान सिंह, मैनाबहादुर खत्री, खड्गमान सिंह र रंगनाथ शर्मालाई आजीवन कारावास दिएपछि मैनाबहादुर र खण्डमानले कारागारमै दिएको शहादत, सेनाको जागीर छोडेर राणाविरोधी गतिविधिमा लागेका लखन थापामगरको विसं १९३६ मा भएको शहादत, समाजसेवी तथा बीपीका पिताजी कृष्णप्रसाद कोइरालाको जेलमै मृत्यु, प्रजापरिषद्का बलबहादुर पाँडेको कारावासमै शहादत, विसं २००७ को जनक्रान्तिमा थिरबम मल्ल, भोगेन्द्रमान सिंहसहित सुदूरपश्चिममा किसान आन्दोलनका संवाहक भीमदत्त पन्त सहिद घोषित भए ।लोकतान्त्रिक आन्दोलनलाई ऊर्जा र गति दिएका अत्यन्त प्रभावशाली कांग्रेस नेताहरू योगेन्द्रमान शेरचन, सरोज कोइराला, दिवानसिंह राई, तेजबहादुर अमात्यको राजनीतिक कारणबाट षड्यन्त्रपूर्वक हत्या गरियो । विसं २०३९ मा रूपन्देहीको सुरजपुरामा नेपाली कांग्रेसका तत्कालीन महामन्त्री गिरिजाप्रसाद कोइरालाको ज्यान लिन गरिएको सांघातिक हमलामा कांग्रेस नेता तथा अधिवक्ता यादवनाथ आलोक को षड्यन्त्रपूर्ण हत्याजस्ता लोमहर्षक अनेकौं दुःखद घटना लोकतान्त्रिक आन्दोलनका अध्याय बनेका छन् । धेरै सपूतले नवयुग र प्रजातन्त्रका निम्ति स्वयंलाई बलिदान दिएको इतिहासदेखि विसं २०६२६३ को जनआन्दोलनसम्मका शहादतका घटनाक्रमले यो राष्ट्र सजिएको छ ।धनुषाको यदुकोहा, धनकुटाको खोकुछिन्ताङ, सिन्धुपाल्चोकको पिस्करमा भएका राजनीतिक जमघटमा निहत्था जनतामाथि गोली चलाएर गरिएको हत्या शहादतको श्रेणीमै पर्ने नरसंहार हुन् । २०७३ फागुन २६ गते बिहानै नेपालभारत सीमामा भारतीय सीमा सुरक्षा बल (एसएसबी) ले चलाएको गोलीले नेपाली नागरिक गोविन्द गौतमको हत्या, सप्तरीको तिलाठीमा एसएसबीकै आक्रमणबाट एक नेपालीको हत्या, सिमानाका समस्यामा सार्वजनिक महत्त्वको आवाज उठाएकामा ज्यान लिइएका विषय पनि शहादतसरहका घटना हुन् ।मकैको खेती शीर्षक पुस्तकमार्फत राणाशाहीको विरोध गरेको झूटो आरोपमा पक्राउ परेपछि विसं १९८७ मा जेलमै प्राण त्याग गरेका सुब्बा कृष्णलाल अधिकारी पनि ऐतिहासिक सहिदनाम हुन् । पहिलो साहित्यकार सहिद सुब्बा कृष्णलाल अधिकारीले जेलजीवनमै लेखेको यो काव्यांश नेपालमा लोकतन्त्र स्थापनाका लागि गरिएको पहिलो काव्यिक शंखघोष हो भनेमा अत्युक्ति नहोला संसारमा कीर्ति छ धेर ठूलो,कीर्तिबिना बन्दछ जीवलुलो ।संसार छाडे पनि हेर क्वै दिन, आउने छ यौटा जनतन्त्रको दिन ।।जथाभावी सहिद घोषणा गर्ने आजको प्रवृत्तिले इतिहासनिर्माता तथा युगप्रवर्तक वास्तविक सहिदहरू विस्मृति, उपेक्षा र ओझेलमा पर्लान् भन्ने जोखिम छ । उनीहरूका संकल्प र सपनालाई उपेक्षा गर्दा लोकतन्त्रले बाटो बिराएको, विधिको शासन संकटमा परेको र राज्यले चरित्र गुमाएको लाक्षणिक अर्थ लाग्छ । २०७२ फागुन १९ मा सरकारले कांग्रेसको क्रान्तिका सहिदहरू भीमनारायण श्रेष्ठ, क्याप्टेन यज्ञबहादुर थापा, दुर्गानन्द झा, शमशेरबहादुर खत्री, ठगीनाथ दाहाल, खगेन्द्रराज दाहाल, राम उपाध्याय, लक्ष्मण उपाध्याय, हरि नेपाल, भीमदत्त पन्त, चन्द्रबहादुर पुरी, चन्द्र डाँगीसहित बाइस सपूतलाई विधिवत् सहिद घोषणा गर्यो । त्यसै गरी झापा आन्दोलनका क्रममा सुखानी (इलाम) को जंगलमा मारिएका रामनाथ दाहाल, नेत्र घिमिरे, धीरेन राजवंशी, रामप्रसाद प्रधानलाई पनि त्यसै क्रममा सहिद घोषणा गरियो ।प्रजा परिषद्का संस्थापक नेता, जिउँदा सहिद र पूर्वप्रधानमन्त्री टंकप्रसाद आचार्यले भारतीय नेता जयप्रकाश नारायणलाई चिठी लेखेका रहेछन्, जसमा भनिएको थियो, भूमि, शिक्षा र उत्पादनमा सबैको पहुँच बढाउनु कम्युनिस्टभन्दा अगाडि लाग्ने बाटो हो । अब चारतारे र लालझन्डाको विवाद हुन सक्छ । झन्डाहरूको विवाद छोडिदेऊ । कसैले प्रजा परिषद्को झन्डा बोक्नुपर्दैन । वास्तवमा सहिदको सपनाको प्रारम्भिक लाइन नै यही हो । सहिद घोषणाको प्रियतावादी र सस्तो राजनीतिबाट सहिदलाई नै अवमूल्यन गर्ने धृष्टता भएको छ । देशका कान्लाकान्लामा मानवहत्या गरेर सहिद जन्माइए, एक दशक अवधि (२०५२६२) मा । माओवादीले सहिदको खेतीका रूपमा लासको राजनीति गरेर आखिर सहिदकै अवमूल्यन र अपमान गरेको थियो । सहिद बनाउने यो राजनीतिक खेल अहिले पनि चलिरहेको छ । शान्ति सम्झौतादेखि झन्डै डेढ दशकयता चार हजारभन्दा धेरै नागरिकको गैरन्यायिक हत्या भइसकेको छ । नेपालमा लासको राजनीति र सहिदको खेती गर्ने राजनीति चलिरहेको छ । यसलाई विसंगतिबाहेक के भन्न सकिन्छ र !नेपाल नै यस्तो मुलुक होला, जहाँ विश्वमै सबभन्दा बढी सहिद होलान् । सबैजसो पार्टीका बेग्लाबेग्लै सहिद छन् । सहिद शब्द श्रद्धाले शिर निहुरिने विषय नभएर राजनीतिको सस्तो उपाधि बन्नपुग्यो । अति भएपछि सरकारले आदर्श सहिद र सामान्य सहिद भनी वर्गीकरण गर्यो । जिउँदो सहिद, राजनीतिपीडित आदि शब्दावलीद्वारा सहिदको वर्ग खडा गर्ने काम भएको छ । त्यसैले सहिद भनेर मात्र पुग्दैन, कुन वर्गको सहिद भन्ने प्रश्न स्वतः उत्पन्न हुन्छ ।सहिद भनी उच्चारण गर्दा गरिमा, गौरव र श्रद्धाको जुन मानसिकता स्वतः प्रकट हुने गर्थ्यो, आज त्यसलाई समेत सहिद बनाइएको छ । बाह्रबुँदे समझदारीपत्रदेखि आजसम्मका राजनीतिक सहमति, दण्डहीनताको अन्त्य, सुशासन, भ्रष्टाचार नियन्त्रणको प्रतिबद्धता पनि सहिद हुन पुगे । संविधान, लोकतन्त्र, संसद्, संवैधानिक संस्था र संविधानवादलाई पनि सहिद बनाउने दिशामा धकेलिएको छ । विध्वंसक राजनीतिको दबदबामा सामाजिक सद्भाव, भाइचारा, राजनीतिक संस्कार तथा संस्कृतिजस्ता मानवीय सभ्यता र शिष्टाचारलाई समेत कठोर राजनीतिको प्रहारबाट सहिद हुने खतरामा पुर्याउने अनि देशलाई अन्धकारको गर्तमा धकेल्ने काम भइरहेको यथार्थ वर्तमान सत्ताधारीहरूको आपसी फुट अनि त्यसपछिका भनाभन र दोहोरीबाट पुष्टि भइसकेको छ । सबैलाई सहिद बनाउने खतराबाट जोगिनु पनि सहिद दिवसको सन्देश हो ।विसं २००७ मा लोकतान्त्रिक नवयुगमा प्रवेश भएदेखि आजसम्म २५ हजार ४८१ दिन वा ८४९ महिना वा ७१ वर्ष पुग्न लाग्यो । यसबीच राजनीतिक पद्धति र सत्तामा धेरै परिवर्तन भए । सात संविधान बने, करिब पाँच दर्जन सरकार परिवर्तन भए । तर पद्धति, प्रवृत्ति, संस्कार र संस्कृतिमा अपेक्षित परिवर्तन हुन सकेन, जसको गम्भीर समीक्षा अत्यावश्यक छ । कसैले कसैप्रति पूर्वाग्रह नराखी मन, वचन र कर्मले आत्मसमीक्षा र मूल्याङ्कन गर्दै विद्यमान विकृति तथा विसंगतिलाई समाप्त गर्नु सहिदको आत्मालाई सन्तुष्ट बनाउनु हो । नेपाल र नेपालीको परिवर्तन, मुक्ति, समृद्धि एवं स्वाभिमानका लागि प्राणको आहुति दिने महान् सहिदहरूप्रति सच्चा श्रद्धाञ्जली तब मात्र पूर्ण र प्रमाणित हुन्छ, जब कृतज्ञ राष्ट्र उनीहरूका सपना सार्थक र साकार पार्न कटिबद्ध हुन्छ । त्यसैले सहिदको सपनालाई इमानदारीपूर्वक मार्गदर्शन मान्ने रचनात्मक संस्कार, संस्कृति र परिपाटीको विकास गरौं । सहिदहरूलाई साक्षी राखी, देशको माटो छोएर आफूभित्रका विकृति तथा असंगति हटाउँदै नयाँ संकल्प र दृढता लिऔं । यो नै, नवयुग ल्याउने प्रतिबद्धताका साथ सत्यको शक्तिमार्फत सत्ताको शक्तिमाथि विजय हासिल गर्न ऊर्जा र प्रेरणा दिँदै प्राणको आहुति दिने महान् सहिदहरूप्रति हार्दिक श्रद्धाञ्जली हुनेछ ।"
युरोपमा खोप अभाव,"(लन्डन)  कोरोना भाइरस महामारीसँग जुधिरहेका युरोपेली मुलुकमा उक्त भाइरसविरुद्धको खोप आपूर्तिमा समस्या देखिएको छ । खोप उत्पादक अस्ट्राजेनेकाले कोरोनाविरुद्धको खोप उत्पादनमा समस्या देखिएकाले युरोपेली संघलाई यसअघि वाचा गरेजति मात्रा दिन नसक्ने जनाएको छ । फाइजरबायोएनटेकले आफूहरूले उत्पादन गरेका खोपको आपूर्ति घटाइरहेका बेला अस्ट्राजेनेकाको यो भनाइले युरोपेली ब्लकमा निराशा छाएको छ । नाम गोप्य राख्ने सर्तमा युरोपेली संघ (ईयू) का एक अधिकारीले खोप आपूर्ति ६० प्रतिशत (करिब ३ करोड १० लाख) डोजसम्म घट्न सक्ने जनाएको बीबीसीले उल्लेख गरेको छ । ईयू हेल्थ कमिसनरले उक्त समाचारप्रति तीव्र असन्तुष्टि व्यक्त गरेका छन् । औषधि उत्पादक कम्पनी अस्ट्राजेनेकाले अक्सफोर्ड विश्वविद्यालयसँग मिलेर कोरोनाविरुद्धको खोप विकास गरेको हो । कम्पनीले आगामी मार्चसम्म ईयूका २७ राष्ट्रलाई ८ करोड डोज उपलब्ध गराउनुपर्ने थियो । अक्सफोर्डअस्ट्राजेनेका खोपलाई ईयू औषधि नियामक निकायले प्रयोगका लागि अझै स्वीकृति दिइसकेको छैन । सम्भवतः यही महिनाको अन्त्यतिर स्वीकृति पाउने कम्पनीको अपेक्षा छ । अस्ट्रियाले अस्ट्राजेनेका खोप मार्च अन्तिमसम्म २० लाख डोज उपलब्ध गराउने वाचाविपरीत जम्मा ६ लाखमात्र आइपुग्ने र बाँकी १४ लाख अप्रिलमा आपूर्ति गर्न लागिएको जनाएको छ । अस्ट्रियाका स्वास्थ्यमन्त्री रुडोल्फ एन्ससोबरले यो पूर्णतया अस्वीकार्य भएको बताएका छन् । यसअघि अमेरिकी कम्पनी फाइजरले आफ्नो उत्पादन क्षमता थप वृद्धि गर्न बेल्जियमस्थित प्रोसेसिङ प्लान्टमा काम भइरहेकाले केही साता आपूर्ति कटौती गरिने जनाएको थियो । ईयूले फाइजरसँग ६० करोड डोज अर्डर गरिसकेको छ । त्यसैगरी, जर्मनीको बढी जनघनत्व भएको राज्य नर्थ राइन वेस्टफेलिया र इटालीका केही भागमा खोप अभाव भएपछि अभियान प्रभावित भएको छ । इटाली र पोल्यान्डले खोप आपूर्तिमा कटौती भए कानुनी विकल्प खोजिने चेतावनी दिएको बीबीसीले उल्लेख गरेको छ । अक्सफोर्डअस्टाजेनेका खोप प्रयोगमा स्वीकृति दिइने बेला गुनासो गरेको हंगेरीले भने रुसमा निर्मित स्पुतनिक५ खोप खरिदको सम्झौता गरेको छ । यद्यपि स्पुतनिक५ ले अहिलेसम्म स्वीकृति पाइसकेको छैन । युरोपेली परिषद्का अध्यक्ष चार्ल्स मिसेलले ईयू नेताहरूसँगको टेलिफोन कुराकानीमा खोप वितरणमा ढिलाइ रोक्न सम्भव भएसम्मका उपाय सोचिइरहेको बताएका छन् । युरोपेली आयोग अध्यक्ष उर्सुला भोन डेर लियन र मिसेलले आउँदो ग्रीष्म ऋतुसम्म ईयूको ७० प्रतिशत जनसंख्यालाई खोप दिइसक्ने लक्ष्य राखिएको बताएका छन् ।यतिखेर बेलायतसहित युरोपेली मुलुक कोरोना भाइरसको नयाँ प्रजातिले प्रभावित छन् । शुक्रबारमात्र बेलायती प्रधानमन्त्री बोरिस जोन्सनले नयाँ भाइरस पहिलेको भन्दा निकै खतरनाक भएको बताएका थिए । डाउनिङ स्ट्रिटमा आयोजित पत्रकार सम्मेलनका क्रममा उनले नयाँ प्रजातिको भाइरस पुरानोभन्दा कम्तीमा पनि ७० प्रतिशत बढी संक्रामक भएको पनि जनाए । विश्व स्वास्थ्य संगठनका अनुसार कोरोना भाइरसको नयाँ स्वरूप विश्वका ६० भन्दा बढी देशमा पुष्टि भइसकेको छ । नयाँ प्रजाति सुरु भएको ठानिएको बेलायतले हाल खोप वितरण तीव्र पारेको छ । हालसम्म यहाँ फाइजरबायोएनटेक र अक्सफोर्ड अस्ट्राजेनेका खोपको पहिलो डोज ६० लाख जनाले लिइसकेका छन् । तर, फाइजरबायोएनटेक खोपको दोस्रो डोज धेरै अन्तरमा दिएको यसको कुनै अर्थ नरहने ब्रिटिस मेडिकल एसोसिएसनले चेतावनी दिएको छ । एसोसिएसनका अध्यक्ष डा चन्द नागपलले पहिलो र दोस्रो खोपको अन्तर धेरै हुँदा प्रभावकारिता घट्ने बताएका हुन् । अहिले पहिलो डोज लिएका मानिसले दोस्रो डोजका लागि झन्डै तीन महिनासम्म कुर्नुपर्ने बताइएको छ । इंग्ल्यान्डका चिफ मेडिकल अफिसर प्राध्यापक क्रिस ह्विटीले सकेसम्म उल्लेख्य जनसंख्यालाई समेट्न दोस्रो डोजमा धेरै अन्तर राखिएको बताएका छन् ।"
जो एक दिनका लागि मुख्यमन्त्री बनिन्,"हरिद्वार (एजेन्सी) भारतको उत्तराखण्ड राज्यकी एक १९ वर्षीया किशोरी राज्यको मुख्यमन्त्री बनेकी छन् । हरिद्वार जिल्लास्थित दौलतपुर गाउँकी सृष्टि गोस्वामी एकदिने मुख्यमन्त्री बनेसँगै उनको चर्चा भारतभर चुलियो । गोस्वामी राष्ट्रिय बालिका दिवसका अवसरमा आइतबार प्रतीकात्मक रूपमा उत्तराखण्डकी मुख्यमन्त्री बनेकी हुन् । प्रतीकात्मक रूपमा नै भए पनि उत्तराखण्डमा पहिलोपटक महिला मुख्यमन्त्री पाएको हो । मुख्यमन्त्री बनेसँगै उनले सरकारी नीतिहरू हेरफर गर्न आयोजित औपचारिक बैठकमा सहभागी भइन् । त्यस क्रममा उनले सरकारी निकायका अधिकारीहरूलाई आफ्ना सुझाव दिइन् । त्यसका साथै गोस्वामीले विधानसभाको सत्रमा मुख्यमन्त्रीको हैसियतले सरकारका विभिन्न निकायले गरेका कार्यहरूबारे पनि जानकारी लिइन् । आइतबार मध्याह्न गरिएको कार्यक्रममा उत्तराखण्डका मुख्यमन्त्री त्रिवेन्द्र सिंह रावत पनि उपस्थित थिए ।रावतले ट्वीट गर्दै आफ्नो सरकार सबै छोरीहरूको सशक्तीकरणका लागि प्रतिबद्ध रहेको जनाएका छन् । भारतीय प्रधानमन्त्री नरेन्द्र मोदीले पनि विभिन्न क्षेत्रमा क्रियाशील भारतीय छोरीहरूको सफलताको शुभकामना दिएका भारतीय सञ्चारमाध्यमहरूले जनाएका छन् । किशोरीहरूको सशक्तीकरण, शिक्षा तथा स्वास्थ्यका लागि केन्द्र सरकारले विभिन्न कदमहरू सुरु गरेको मोदीले ट्वीटमार्फत जनाएका छन् । महिला सशक्तीकरणबारे जागरुकता फैलाउन उत्तराखण्ड सरकारले सृष्टिलाई एक दिनका लागि मुख्यमन्त्री बनाएको उत्तराखण्ड बाल अधिकार संरक्षण आयोगकी अध्यक्ष उषा नेगीले बताइन् । सृष्टिले आफू एक दिनका लागि भए पनि मुख्यमन्त्री बन्न पाएको निकै खुसी लागेको बताएकी छन् । एक दिनका लागि मुख्यमन्त्री बन्ने मौका पाएकामा म निकै खुसी छु । उत्तराखण्ड सरकारका विभागहरूको प्रस्तुतिपछि मैले उनीहरूलाई आफ्नो सुझाव दिएकी छु, सामाजिक सञ्जालमा सृष्टिले भनेकी छन् । आफूले बालिकाहरूको सुरक्षासँग जोडिएका विषयमा आफ्ना सुझावहरू केन्द्रित गरेको सृष्टिले बताइन् । रुड्कीस्थित कलेजमा अध्ययनरत सृष्टिले स्नातकमा कृषि विषय अध्ययन गरिरहेकी छन् । उनका बाबुको गाउँमा पसल छ भने आमा बालबालिका हेरचाह केन्द्रमा जागिरे छिन् । मलाई निकै गर्व महसुस भइरहेको छ । छोरीहरूलाई साथ दिए उनीहरूले गर्न नसक्ने केही छैन । उनीहरू कोहीभन्दा कम छैनन् । उनीहरू कुनै पनि स्थान प्राप्त गर्न सफल छन्, सृष्टिकी आमाले भनिन् ।"
खानीभित्र फसेका ११ को उद्धार,"बेइजिङ (एएफपी) चीनको पूर्वी प्रान्तको एक सुन खानीमा सयौं मिटरभित्र फसेका ११ जना मजदुरलाई उद्धारकर्ताहरूले आइतबार सकुशल बाहिर निकालेका छन् । यस खानीमा अझै ११ जना भित्रै फसेको अधिकारीहरूले बताएका छन् ।चिनियाँ केन्द्रीय प्रसारण संस्था सीसीटीभीका अनुसार खानीभित्र बिस्फोट भएपछि दुई सातादेखि मजदुरहरू सुरुङमा फसेका थिए । सुरुङमा फसेका अन्य १० जनाको उद्धार गर्ने प्रयास भइरहेको जनाइएको छ । सानडोङ प्रान्तको हुसान खानीका फसेका मजदुरलाई आइतबार दिउँसो बाहिर निकालिएको हो । अन्य मजदुरलाई सुरुङबाहिर निकाल्न करिब ६ सय ५० जना उद्धारकर्मी र ४ सय ७ वटा उपकरण परिचालन भएको जनाइएको छ । खानीभित्र करिब ६ सय मिटरको गहिराइमा ती मजदुरहरू जनवरी १० मा फसेका हुन् । आइतबार अघिसम्म उद्धारकर्ताहरूले खानीभित्र फसेका १० जना मजदुरसँग मात्र सम्पर्क गर्न सफल भएका थिए । उद्धारकर्ताहरूले खानीभित्र फसेकाहरूका लागि ढुंगामा ड्रिल गरेर खाना, औषधि र अन्य सरसामान भित्र पठाएका थिए ।"
मल ल्याउन पाँचवर्षे जीटूजी सम्झौताको तयारी,"असारसम्म मल अभाव नहुनेमन्त्रालयले असारसम्म मल अभाव नहुने दाबी गरेको छ । अहिले सरकारसँग ६५ हजारदेखि ७० हजार टन मल मौज्दात रहेको मन्त्रालयका प्रवक्ता घिमिरेले जानकारी दिए । टेन्डर प्रक्रियाबाट एक लाख टन आउने क्रममा रहेको उनको भनाइ छ । ५० हजार टन मल बंगलादेशबाट आउने क्रममा रहेकाले असारसम्म अभाव नहुने उनको दाबी छ । बंगलादेशबाट आयात गर्न कृषि सामग्री कम्पनी सीधै संलग्न छ । नेपालका तर्फबाट सम्पूर्ण प्रक्रिया सकिएको छ, घिमिरेले भने, अब ठेकेदारले लोड गरेर ल्याउने मात्रै हो । अब उताको ठेकेदारको कुरा मात्रै रह्यो ।"
नागरिक एपमा डेटा शुल्क निःशुल्क गरिँदै,"(काठमाडौं)  सबै सरकारी सेवालाई मोबाइल एपबाटै उपलब्ध गराउने भन्दै सरकारले माघ २ मा सार्वजनिक गरेको नागरिक एप प्रयोग गर्दा मोबाइल डेटा निःशुल्क गर्ने सरकारको तयारी छ । सञ्चार तथा सूचना प्रविधि मन्त्रालयमार्फत मुख्य दुई टेलिकम सेवा प्रदायक नेपाल टेलिकम र एनसेलसँग डेटा निःशुल्क गर्ने गरी आन्तरिक छलफल भइरहेको मन्त्रालय स्रोतले जनाएको छ । नेपाल टेलिकम र एनसेल दुवैसँग डेटा निःशुल्क गर्न छलफल अघि बढेको छ, मन्त्रालय स्रोतले भन्यो, डेटा निःशुल्क गर्न सम्भव भए पनि कहिलेसम्म गर्ने विषयमा छलफल भइरहेको छ । नागरिक एप प्रयोग गर्दा डेटा शुल्क नलाग्ने विषयमा टेलिकमको प्राविधिक टोली र मन्त्रालयका प्रतिनिधिबीच छलफल भइरहेको नेपाल टेलिकमका प्रबन्ध निर्देशक डिल्ली अधिकारीले बताए । डेटा शुल्क नलाग्ने व्यवस्था गर्न प्राविधिक रूपमा सम्भव छ, उनले भने, मन्त्रालयबाट निर्देशन आएको खण्डमा यसलाई निःशुल्क गर्न सकिन्छ ।सरकारले सार्वजनिक गरेको एपको बेटा भर्सन (परीक्षण संस्करण) मा नागरिकले मोबाइल एपबाटै प्यान नम्बर लिनेसहित आफ्नो शैक्षिक विवरण हेर्ने, नागरिक लगानी कोषमा जम्मा भएको रकमको विवरण हेर्ने, सञ्चय कोषमा जम्मा भएको रकमको विवरण हेर्ने, सामाजिक सुरक्षा कोषमा जम्मा भएको रकमको विवरण हेर्ने, आफ्नो नागरिकता, राहदानी र मतदाता परिचयपत्रको विवरण हेर्ने काम गर्न सक्छन् ।एपमा यी सेवासहित मालपोत, भूमिसुधार, सवारी कर, चालक अनुमतिपत्रजस्ता सरकारी सेवा थप गर्दै लैजाने सरकारको तयारी छ । सरकारले प्रदान गर्ने प्रायः सेवालाई डिजिटल प्रणालीमार्फत मोबाइल एपबाटै प्रदान गर्ने भन्दै एप सार्वजनिक भए पनि यसमा रहेको कमजोरीको आलोचना भइरहेको छ । सूचना प्रविधि क्षेत्रका विज्ञहरूले एपमा रहेका कमजोरी औंल्याएपछि गृह मन्त्रालयले त्रुटि सच्याउन कमजोरीको संकलन गर्न थालेको जनाएको छ । नागरिक एपमा रहेको त्रुटि सच्याउन छुट्टै प्रणाली विकास गरिरहेको मन्त्रालयले जनाएको छ । सञ्चार तथा सूचना प्रविधिमन्त्री पार्वत गुरुङले पनि विज्ञप्ति जारी गर्दै एप बेटा भर्सनमा उपलब्ध रहेकाले यसमा रहेका कमजोरी सच्याउनका लागि सुझाव दिन आग्रह गरेका छन् । माघ २ मा गुरुङले शुभारम्भ गरेको नागरिक एपको बेटा भर्सन हाल एन्ड्रोइड र एप स्टोरमा उपलब्ध छ । एप प्रयोगका लागि नागरिकले आफ्नै नाममा दर्ता रहेको मोबाइल नम्बरमार्फत खाता खोल्न सकिने व्यवस्था छ । सरकारले सरकारी सेवा लिँदा नागरिकले भौतिक रूपमा अन्य कागजपत्र बुझाउन नपर्ने भन्दै यो एप सुरु गरेको हो । केन्द्र सरकारसहित स्थानीय सरकारले दिने ४० भन्दा बढी सेवासँग यसलाई जोड्ने सरकारको दाबी छ । एपमा निर्वाचन आयोगसँग रहेको नागरिकको विवरण, गृह मन्त्रालययसँग नागरिकताको विवरण र राहदानी विभागसँग रहेको राहदानीका विवरण एकीकृत गरिएको छ । सरकारले सबै नागरिकलाई बाँड्ने भनेको बायोमेट्रिक विवरण समावेश भएको राष्ट्रिय परिचयपत्रलाई पनि एपमा एकीकृत गर्ने सरकारको तयारी छ ।"
बजेट कम खर्च भएकामा अर्थ मन्त्रालय असन्तुष्ट,"कार्यविधि, मापदण्ड र निर्देशिका तर्जुमा गर्न ढिलाइ, विनियोजन ऐन र बजेट कार्यान्वयनसम्बन्धी मार्गदर्शनको कमजोर परिपालना, बजेटरी सहायतासँग जोडिएका नीतिगत सुधारका क्षेत्रमा असहयोग, खर्चसम्बन्धी मापदण्ड उल्लंघन गर्ने परिपाटी, बजेट बाँडफाँटमा ढिलाइ पनि कार्यान्वयनमा चुनौती रहेको मन्त्रालयले उल्लेख गरेको छ । बजेट कार्यान्वयनका मापदण्डलाई कडाइसाथ कार्यान्वयन गर्न जरुरी रहेको राष्ट्रिय योजना आयोगका उपाध्यक्ष पुष्पराज कँडेलले बताए । पछिल्ला दिनमा आर्थिक गतिविधि बढेको, ५४ प्रतिशत उद्योग पूर्ण रूपमा सञ्चालनमा आएको, ३६ प्रतिशत आंशिक सञ्चालनमा आएकाले पुँजीगत खर्च बढाउन पहल गर्नुपर्ने अर्थसचिव शिशिरकुमार ढुंगानाको भनाइ छ । बजेट खर्च नहुँदा रोजगारी सिर्जनामा समेत असर पर्ने भएकाले खर्चलाई महत्त्व दिएर अघि बढनुपर्ने राजस्व सचिव रामशरण पुडासैनीले बताए ।"
महासंघको पुँजीबजार फोरममा पौडेल,"काठमाडौं (कास) पुँजीबजार फोरमको सभापतिमा नेपाल उद्योग वाणिज्य महासंघका कार्यकारिणी समिति सदस्य अम्बिकाप्रसाद पौडेल चुनिएका छन् । नवगठित फोरमका सहसभापतिमा महासंघका कार्यकारिणी समितिका पूर्वसदस्य रमशरण थपलिया छन् । सदस्यहरूमा महासंघका पूर्व कार्यकारिणी समिति सदस्य निर्माणकुमार श्रेष्ठ, नेपाल मर्चेन्ट बैंकर्स एसोसिएसनका अध्यक्ष मेखबहादुर थापा, सेक्योर्ड सेक्युरिटिजका अध्यक्ष सन्तोष मैनाली, क्रिस्टल कञ्चनजंघा सेक्युरिटिज प्रालिका अध्यक्ष प्रियराज रेग्मी, मार्केट पण्डित क्यापिटल एन्ड मर्चेन्ट बैंकिङका सञ्चालक विष्णुप्रसाद बस्याल, ओरल एडभरटाइजिङ एजेन्सीका प्रबन्ध निर्देशक राजन लम्साल र ग्रिन हिल सिटीका प्रबन्धक ज्योति दाहाल छन् । एनआरएन इन्फ्रास्ट्रक्चरकी कार्यकारी अधिकृत उषा खतिवडा, अनलाइन सेक्युरिटिजका प्रबन्ध निर्देशक अनन्तकुमार पौडेल आमन्त्रित सदस्यमा चुनिएका छन् । फोरमको सल्लाहकारमा सिद्धार्थ क्यापिटलका कार्यकारी अधिकृत ध्रुव तिमल्सिना र पुँजीबजारका परामर्शदाता कुमारकेशर विष्ट छन् । समितिमा चुनिएका उद्यमी व्यवसायीलाई महासंघका तर्फबाट औपचारिक पत्र हस्तान्तरण गर्दै महासंघका अध्यक्ष शेखर गोल्छाले पुँजीबजारलाई स्थायी र भरपर्दो बनाउन नीतिगत सुधार, संस्थागत व्यवस्था र स्वस्थ अभ्यासको प्रवर्द्धनमा फोरममार्फत महासंघले महत्त्वपूर्ण भूमिका निर्वाह गर्न सक्ने विश्वास व्यक्त गरे ।"
तीन जनालाई मात्र व्यावसायिक निरन्तरता कर्जा,"(काठमाडौं)  कोभिड१९ बाट प्रभावित घरेलु, साना तथा मझौला उद्यम एवं पयर्टन व्यवसाय निरन्तरताका लागि ल्याइएको ५ प्रतिशत ब्याजदरको कर्जा तीन जनाले मात्र पाएका छन् । कार्यविधि जारी भएको दुई महिनामा तीन जना व्यवसायीले करिब साढे १ करोड रुपैयाँ कर्जा सुविधा लिएको राष्ट्र बैंकले जनाएको छ । यसअनुसार एक व्यवसायीलाई २८ लाख र बाँकी दुई व्यवसायीलाई १ करोड १९ लाख रुपैयाँ गरी करिब डेढ करोड कर्जा प्रवाह भएको छ ।कर्जा कार्यविधि ढिलो मात्र लागू भएकाले हालसम्म धेरै व्यवसायीले सुविधा नपाएको राष्ट्र बैंक नियमन विभाग प्रमुख देवकुमार ढकालले बताए । बैंक तथा वित्तीय संस्थाले भर्खर कर्जा दिन सुरु गरेका छन्, उनले भने, अब बिस्तारै जाला । कोभिड१९ बाट प्रभावित घरेलु, साना तथा मझौला उद्यम एवं पयर्टन व्यवसायका श्रमिक र कर्मचारीको पारिश्रमिक भुक्तानी तथा व्यवसाय सञ्चालन निरन्तरताका लागि प्रभावकारी ढंगले कर्जा उपलब्ध गराउने उद्देश्यले सरकारले कार्यविधि जारी गरेको हो । यसअनुसार सरकारले ५० अर्ब रुपैयाँको कोष स्थापना गर्नेछ । सोही कोषमार्फत कोभिड प्रभावित व्यवसायीले सुपथ ब्याजदरमा कर्जा पाउनेछन् । चालु आर्थिक वर्षको बजेटमार्फत कोभिड१९ बाट प्रभावित व्यवसाय सञ्चालन निरन्तरताका लागि ५० अर्बको कोषको व्यवस्था गर्ने घोषणा सरकारले गरेको थियो । बजेट कार्यान्वयनमा आएको करिब पाँच महिनापछि गत मंसिर ५ मा मात्र कार्यविधि जारी भएको हो । उद्योगी व्यवसायीबाट माग नै कम आएकाले कर्जा सुविधा लिने ऋण कम देखिएको बैंकर्स संघका अध्यक्ष भुवन दाहालले बताए । वित्तीय प्रणालीमा पर्याप्त तरलताले गर्दा ब्याजदर न्यून छ । योसँगै धेरै उद्योगी व्यवसायीले पुनर्कर्जा सुविधा पनि लिएका छन्, उनले भने, यसकारण व्यवसायीबाट धेरै कम मात्र व्यावसायिक निरन्तरता कर्जाको माग आएको देखिन्छ । कर्जा वितरण कम भएपछि गत पुसमा अर्थ मन्त्रालयले उक्त कर्जा प्रवाह गर्न बैंक तथा वित्तीय संस्थालाई निर्देशन दिएको थियो । निर्देशनपछि पनि अपेक्षित रूपमा कर्जा प्रवाह हुन सकेको छैन । त्यति बेला अर्थ मन्त्रालयले कोषमा ३० अर्ब रुपैयाँ संकलन भइसकेको जनाएको छ । उता उद्योगी व्यवसायीले पनि सहुलियतपूर्ण ब्याजमा समस्यै समस्या रहेको गुनासो गभर्नर महाप्रसाद अधिकारीसमक्ष गरेका थिए । व्यावसायिक निरन्तरता कर्जाको समयअवधि छोटो छ । अधिक तरलताका कारण सोभन्दा कम ब्याजदरमै बैंक तथा वित्तीय संस्थाबाट कर्जा पाइन्छ, उद्योग वाणिज्य महासंघका अध्यक्ष शेखर गोल्छाले भने, यसकारण व्यवसायीले अन्य कर्जाबाट स्रोत व्यवस्थापन गरेको देखिन्छ । राष्ट्र बैंकले बजारमा बढिरहेको अधिक तरलता प्रशोचन गरेर सो रकम पुनर्कर्जामार्फत बजारमा पठाउनुपर्ने उनको सुझाव छ । कार्यविधिअनुसार व्यावसायिक निरन्तरताका लागि उद्योगी व्यवसायीले ५ प्रतिशत ब्याजदरमा कर्जा पाउँछन् । कोभिड१९ बाट प्रभावित भई श्रमिक र कर्मचारीको पारिश्रमिक भुक्तानी गर्न नसकी कर्जा अभावमा उद्योग व्यवसाय सञ्चालन गर्न समस्या परेकाहरूले घरेलु, साना तथा मझौला उद्यम एवं पर्यटन व्यवसायी कोषमार्फत सहुलियत ब्याजदरमा कर्जा पाउँछन् । कोभिड१९ बाट प्रभावित क्षेत्रलाई अति प्रभावित, मध्यम प्रभावित र न्यून प्रभावित गरी तीन भागमा वर्गीकरण गरिएको छ । ती हरेक क्षेत्रका लागि कर्जा प्रवाह गर्ने सीमा तोकिएको छ । जसमा अति प्रभावित क्षेत्रमा श्रमिक र कर्मचारीको वार्षिक पारिश्रमिक तथा त्यसको ५० प्रतिशत थप (व्यवसाय निरन्तरताका लागि) गरी कुल रकम वा अधिकतम १० करोड रुपैयाँसम्म प्रदान गरिने व्यवस्था छ । मध्यम प्रभावित क्षेत्रका व्यवसायीले श्रमिक र कर्मचारीको वार्षिक पारिश्रमिक तथा त्यसको ५० प्रतिशत थप (व्यवसाय निरन्तरताका लागि) गरी कुल रकम वा अधिकतम ७ करोड रुपैयाँसम्म कर्जा पाउँछन् । न्यून प्रभावित क्षेत्रका व्यवसायीले भने श्रमिक र कर्मचारीको वार्षिक पारिश्रमिक तथा त्यसको ५० प्रतिशत थप (व्यवसाय निरन्तरताका लागि) गरी कुल रकम वा अधिकतम ५ करोड रुपैयाँसम्म कर्जा पाउँछन् । सरकारी निकाय, बैंक तथा वित्तीय संस्था र दातृ निकायबाट सहुलियत ब्याजदरमा कर्जा वा सहायता उपभोग गरिरहेका ऋणीले यो कर्जा सुविधा पाउँदैनन् ।"
भन्सार र सीमा पूर्वाधार सुधारौं,"काठमाडौं (कास) नेपाल उद्योग वाणिज्य महासंघले विराटनगर, भैरहवालगायत स्थानमा रेलमा आधारित आईडीसी विस्तारमा ध्यान दिनुपर्नेमा जोड दिएको छ । ६९औं भन्सार दिवसका अवसरमा आइतबार महासंघले आयोजना गरेको अन्तर्क्रिया कार्यक्रममा रेलमा आधारित सुक्खा बन्दरगाह वीरगन्जमा मात्रै भएकाले विराटनगर, भैरहवालगायत क्षेत्रमा पनि रेलमा आधारित आईसीडी आवश्यक रहेको बताइयो । कार्यक्रममा व्यवसायीले व्यापार सहजीकरणका लागि भन्सार र सीमा नाकाका पूर्वाधारमा ध्यान दिन पनि सुझाए । भन्सारमा मुख्य विषय भन्सार मूल्यांकन र वर्गीकरण दुवै यथार्थपरक हुनुपर्नेमा महासंघका अध्यक्ष शेखर गोल्छाले जोड दिए । उक्त अवसरमा भन्सार विभागका महानिर्देशक सुमन दाहालले भन्सार प्रशासनको नियमित सुधारका लागि विभाग क्रियाशील रहेको प्रतिक्रिया दिए । यसैबीच नाडा अटोमोबाइल्स एसोसिएसन अफ नेपाल (नाडा) ले भन्सार दिवसकै अवसरमा कर भन्सार तथा भीटीएससम्बन्धी प्रशिक्षण कार्यक्रम गरेको छ । अटोमोबाइल व्यवसायीले आफ्नो व्यवसाय सञ्चालन गर्ने क्रममा कर, भन्सार तथा भीसीटीएससम्बन्धी समस्या भोगिरहेको बताइएको छ । यसै सन्दर्भमा यसका प्रणालीबारे यथार्थ जानकारी उपलब्ध गराउन प्रशिक्षण कार्यक्रम गरिएको नाडाले जानकारी दिएको छ । कार्यक्रममा नाडाले सहभागी ४६ जना प्रशिक्षार्थीलाई प्रमाणपत्र वितरण गरेको थियो ।"
सेयर कारोबार रकममा कीर्तिमान,"काठमाडौं (कास) सेयर कारोबार मापक नेप्से परिसूचक आइतबार ५०२० अंकले बढेर २ हजार ४ सय २४८४ बिन्दुमा पुगेको छ । यो हालसम्मकै उच्च हो । अघिल्लो दिनको तुलनामा नेप्से परिसूचक २११ प्रतिशतले बढी हो । सो दिन कारोबार रकमले पनि कीर्तिमानी बनाएको छ । आइतबार ९ अर्ब ३७ करोड ६० लाख रुपैयाँ बराबरको सेयर कारोबार भएको छ । यो पनि हालसम्मकै उच्च हो । यसअघि गत मंसिर १४ मा एकै दिन ९ अर्ब २२ करोड रुपैयाँ बराबरको सेयर कारोबार भएको थियो ।पछिल्ला साता लगातारजसो नेप्से बढिरहेको छ । सोही क्रममा आइतबार २ हजार ४ सय २५ बिन्दु नजिक पुगेको हो । नेप्से उच्च अंकले बढेकाले सबैतिर उत्साह देखिए पनि बजारको प्रवृत्ति शंकास्पद रहेको जानकारहरू बताउँछन् । बजार पर्याप्त करेक्सनबिना उच्च अंकले बढिरहेकाले सोही अनुपातमा गिरावटको सम्भावना रहेको विज्ञहरू बताउँछन् । सोही कारण संयमित भएर लगानी गर्न विज्ञहरूको सुझाव छ । आइतबार करिब ७९ हजार वटा कारोबारबाट २ सय ७ वटा कम्पनीका १ करोड ९३ लाख ७९ हजार कित्ता सेयर किनबेच भए । नेप्सेको वर्गीकरणमा क वर्गका कम्पनीको सेयर कारोबार मापक सेन्सेटिभ परिसूचक १४५ प्रतिशत र व्यापारमा रहेका सबै कम्पनीको सेयर कारोबार मापक फ्लोट परिसूचक १८१ प्रतिशतले बढे । नेप्से परिसूचक बढेपछि सेयर बजारको आकार कुल बजार पुँजीकरण पनि ३२ खर्ब ६६ अर्ब रुपैयाँ कायम भएको छ । सो दिन कारोबारमा आएकामध्ये व्यापारबाहेकका सबैको परिसूचक बढेपछि समग्र नेप्से उच्च अंकले बढेको हो । सो दिन अन्य उपसमूहको परिसूचक सबैभन्दा धेरै ५६९ प्रतिशत बढेको छ । व्यापार उपसमूहको परिसूचक भने २४७ प्रतिशतले घट्यो । आइतबार जलविद्युत् समूहको परिसूचक २७२, लघुवित्तको २५६, निर्जीवन बिमाको १९३, बैंकिङको १२४, वित्त कम्पनीको १२२, होटलको १२१, जीवन बिमाको ०९९, उत्पादन तथा प्रशोधनको ०८६ र विकास बैंकको ०८१ प्रतिशतले बढे ।"
भट्टराईको 'परराष्ट्रका प्रशासक,"काठमाडौं (कास) झन्डै चार दशक कूटनीतिक सेवामा बिताएका मदनकुमार भट्टराईको पुस्तक परराष्ट्रका प्रशासक प्रकाशित भएको छ । शुक्रबार विमोचित कृतिमा हालसम्म परराष्ट्र सचिव भएका दुई दर्जन पदाधिकारीको व्यक्तिगत र प्रशासनिक कार्यसम्पादनका बारेमा उल्लेख छ । जैसिकोठा मुन्सीखाना हुँदै अघि बढेको मुलुकको कूटनीतिक इतिहासलाई केलाइएको छ । मुन्सीखानाको पृष्ठभूमि, बडाकाजी पाउने चार अधिकारी, परराष्ट्र सचिवको कार्यक्षेत्र आदिसहितका पक्षमा उल्लेख गरिएको कृतिमा प्रशासकका कमीकमजोरीका बारेमा भने त्यति उल्लेख गरिएको छैन ।"
एकै दिन १४ गोल,"विमलाको ह्याट्रिकसातदोबाटोस्थित एन्फा कम्प्लेक्समा भएको दिनको पहिलो खेलमा आर्मीले वालिङ नगरपालिकामाथि पनि ७० कै जित निकाल्यो । त्यसमा आर्मीकी विमला चौधरीले ह्याट्रिक गरिन् । उनले १५ औं मिनेटमै गोलको खाता खोलेकी थिइन् । उनले ६६ औं मिनेटमा दोस्रो गोल गरिन् भने ७५ औं मिनेटमा ह्याट्रिक पूरा गरिन् । आर्मीका लागि पहिलो हाफमा दीपा राई (२८ औं मिनेट) र शर्मिला थापा (४४) पनि गोल गरे । वैकल्पिक खेलाडीद्वय हेमा चौधरी (८९) र भुजंगा राई (इन्ज्युरी समय) ले अन्त्यतिर गोल गर्दै आर्मीको जित फराकिलो बनाए । वालिङले तीन अफ्रिकी खेलाडीलाई मैदानमा उतारे पनि टिमगेम मा उनीहरूले प्रभाव पार्न सकेनन् ।खेलको सुरुमै गोल गरेपछि सजिलो भयो र दोस्रो हाफमा थप गोल गर्न सक्यौं, आर्मीका प्रशिक्षक राजु तामाङले भने, उपाधि होडमा एपीएफविरुद्धको अर्को खेल निकै महत्त्वपूर्ण छ र त्यसमा कमीकमजोरी सच्याउनुपर्ने हुन्छ ।"
बेन्जेमाको दुई गोल,म्याड्रिड (एएफपी) करिम बेन्जेमाको दुई गोल मद्दतमा रियल म्याड्रिडले स्पेनी ला लिगामा शनिबार एलाभेसलाई ४१ ले हरायो । स्पेनी कपबाट बाहिरिएपछि रियलले यो जित निकालेको हो । जितपछि रियल दोस्रो स्थानमा पुगेको छ । यो शीर्षस्थानको एट्लेटिको म्याड्रिडसँग ४ अंकको दूरी हो । एट्लेटिकोले दुई खेल कम खेलेको छ । कोरोना संक्रमण भएपछि रियल प्रशिक्षक जिनेदिन जिदान मैदानमा देखिएनन् । सेभियाले काडिजलाई ३० ले हराएर तेस्रो स्थानमा उक्लिएको छ । पाँचौं स्थानको भिल्लारियलले भने हुएस्कासँग गोलरहित बराबरी खेल्यो । रियल सोसिडाड र रियल बेटिसले पनि २२ को बराबरी खेले ।
नवीन र आयशा सम्मानित,"काठमाडौं (कास) नेपाल तेक्वान्दो संघ वाग्मती प्रदेशले पल्सर स्पोर्ट्स अवार्डअन्तर्गत वर्ष प्रशिक्षक भएका नवीनकुमार श्रेष्ठ र स्पेसल अवार्ड विजेता आयशा शाक्यलाई सम्मान गरेको छ । नवीन र आयशालाई वाग्मतीले सुमेरु ग्रुपको सहकार्यमा सम्मान गरेको हो । उनीहरूलाई वाग्मती प्रदेशका अध्यक्ष केशव पुरी, खेलकुदमन्त्री दावा तामाङ र सुमेरू ग्रुपका अध्यक्ष भरत महर्जनले सम्मानपत्र प्रदान गरे । पुम्सेका नोर्बु लामा र ग्योरोगीका रवीन्द्र मल्ल पनि सम्मानित भए । सुमेरुका अध्यक्षले १४ औं सागमा स्वर्ण जित्ने खेलाडीलाई २ लाख रुपैयाँ प्रदान गर्ने प्रतिबद्धता जनाए ।"
वडा २ र ८ फाइनलमा,काठमाडौं (कास) टोखा नगरपालिका अन्तरवडा गजराज जोशी स्मृति कप फुटबलको फाइनलमा मंगलबार वडा २ र ८ भिड्ने भएका छन् । टोखास्थित भूतखेल मैदानमा आइतबार पहिलो सेमिफाइनलमा वडा ८ ले ३ लाई पेनाल्टी सुटआउटमा ५४ ले पराजित गर्दै फाइनल तय गरेको हो । निर्धारित र थप समय गोलरहित टुंगिएपछि खेल टाइब्रेकरमा पुगेको थियो । अर्को सेमिफाइनलमा वडा २ ले ६ को चुनौती ३१ ले पन्छाउँदै वडा ८ सँगको फाइनल भेट पक्का गरेको थियो । दिनेश डंगोलले दुई र विवेक श्रेष्ठले एक गोल गरे । वडा ६ का सरोज कुँवरले एक फर्काए ।
दोहोरो शतकबाट चुके रुट,गेल (एएफपी) इंग्लिस कप्तान जो रुट श्रीलंकाविरुद्धको दोस्रो टेस्टको तेस्रो दिन दोहोरो शतक बनाउनबाट चुकेका छन् । खेल सकिँदा इंग्ल्यान्डले ९ विकेट गुमाएर ३ सय ३९ रन बनाएको छ । श्रीलंकाले ३ सय ८१ रन बनाएको थियो । ओसाड फर्नान्डोको सिधा थ्रोमा रुट १ सय ८६ रनमा रनआउट भए । इंग्ल्यान्ड अझै ४२ रनले पछाडि छ । टोलीसँग एक विकेट बाँकी छ । श्रीलंकाका लासिथ इम्बुल्डेनियाले ७ विकेट लिए । रुटले व्यक्तिगत ९९ टेस्टमा १९ औं शतक पूरा गरेका छन् ।

शीर्षक,विवरण
करिब ४ सय जनाविरुद्ध मुद्दा चलाउनुपर्ने सीआईबीको निष्कर्ष,"प्रस्तावित दफामा के छ कारबाही ?सीआईबीले मुलुकी ऐन २०२० को दफा १ र ७ तथा मुलुकी अपराध संहिता २०७४ को दफा २७६ बमोजिम मुद्दा चलाउन अनुसन्धान प्रतिवेदनमा सुझाएको छ । जग्गा हिनामिना हुँदा मुलुकी ऐन कार्यान्वयनमा थियो । मुलुकी ऐनको भाग ४, महल १ को किर्ते कागजसम्बन्धी दफा १ मा भनिएको छ, हस्ताक्षर वा औंलाको ल्याप्चे सही निसाना वा छाप इत्यादि झूटा बनाई गरी वा ऐनबमोजिम रीतपूर्वकको सहीछाप भइरहेको अर्कै विषयको सच्चा लिखतमा लेखिएको व्यहोरा कुनै तरकिबसँग उडाई अर्कै मतलव निस्कने व्यहोरा पारी मिलाई लेख्ने र एउटा कामलाई अर्कै छाप गरेको लिफा कागज वा छाप लिए दिएकोमा सो काममा नलगाई अर्कै व्यहोराको लिखतमा लगाई वा अर्कै व्यहोराको लिखत लेख्ने इत्यादि काम गरेकोबाट अर्काको जीउधन वा हक जाने, नोक्सान हुने वा सो काम नभए पनि झूटा काम गर्ने मानिस आफैंलाई वा अरू कसैलाई फाइदा प्रमाण हुने गरी काम गरेको रहेछ भने त्यस्ता झूटा कागजबाट काम गरी भइसकेको होस् वा नहोस्, किर्ते ठहर्छ । त्यस्तो किर्ते गर्नेगराउनेलाई र जानीबुझी किर्ते कागजमा बस्ने साक्षी मतियारसमेतलाई बात लाग्छ ।यही महलको दफा ७ मा यससम्बन्धी थप भनिएको छ, सम्पत्तिका सम्बन्धमा किर्ते गरी लिई खाइसकेको भए बिगो भराई बिगोबमोजिम जरिवाना हुन्छ । काम भइसकेको रहेनछ भने बिगोको आधा जरिवाना हुन्छ । यसैगरी मुलुकी अपराध संहिता २०७४ को दफा २७६ अनुसार पनि बिगो, कैद र जरिवाना हुने गरी मुद्दा चलाउनुपर्ने निष्कर्ष निकालेको छ । संहिताको दफा २७६ को उपदफा १ मा कसैले सर्वसाधारण वा कसैलाई कुनै हानिनोक्सानी वा क्षति पुर्याउने वा आफू वा कसैलाई कुनै लाभ पुर्याउने नियतले कुनै झूटा लिखत वा झूटा विद्युतीय अभिलेख वा लिखत वा विद्युतीय अभिलेखको झूटा अंश वा भाग बनाउने काम गरेका निजले किर्ते गरेको मानिने उल्लेख छ ।यस्तै उपदफा ५ मा कसैले किर्ते गरी कुनै सम्पत्ति प्राप्त गरेको रहेछ भने निजले सम्पत्ति सम्बन्धित धनीलाई फिर्ता गर्नुपर्नेछ र त्यस्तो सम्पत्ति मासिसकेको रहेछ भने कसुरदारको अन्य जायजेथाबाट त्यसको बिगो धनीलाई भराई दिनुपर्नेछ भनिएको छ ।यही दफाको उपदफा ४ मा कसैले किर्ते गरी प्राप्त गरेको सम्पत्ति लिई मासिसकेको रहेछ भने निजलाई उपदफा ३ बमोजिम सजायको अतिरिक्त बिगोबमोजिमको थप जरिवानासमेत हुने उल्लेख छ । उपदफा ३ मा राष्ट्रपति र प्रदेश प्रमुखबाट प्रमाणित लिखत किर्ते गर्नेलाई १० वर्षसम्म कैद र १ लाख जरिवाना, अदालतको फैसला वा आदेश किर्ते गर्नेलाई ८ वर्षसम्म कैद र ८० हजार जरिवाना, यसबाहेक अन्य सरकारी वा सार्वजनिक लिखत किर्ते गर्नेलाई ७ वर्षसम्म कैद, ७० हजार रुपैयाँ जरिवाना र अन्य कुरा किर्ते गर्नेलाई ५ वर्षसम्म कैद र ५० हजार रुपैयाँ जरिवाना हुने व्यवस्था छ ।"
कोभिड खोप यसै साता ल्याउने तयारी,"के हो कोभिसिल्ड ?मांसपेशी (इन्ट्रामस्कुलर) मा लगाइने यो खोपलाई भारतको औषधि नियन्त्रकले १८ वर्षभन्दा माथिको उमेरलाई लगाउन सीमित मञ्जुरी दिएका छन् । यो खोपमा एलहिस्टिडिन, एलहिस्टिडिन हाइड्रोक्म्लोराइड मोनोहाइड्रेट, म्याग्नेसियम क्लोराइड हेक्साहाइड्रेट, पलिसार्वेट ८०, इथेनाल, सुक्रोज, सोडियम क्लोराइड, डाइसोडियम एडिटेट डाइहाइड्रेट (ईडीटीई) र इन्जेक्सनलगायत सामग्री प्रयोग भएका छन् । यो खोप लिनेलाई ०५ मिलिलिटरको दुई मात्रा लिनुपर्छ । पहिलो खोप लिएको ५ देखि ६ साताको अन्तरमा दोस्रो मात्रा लिनुपर्छ । क्लिनिकल ट्रायलमा देखिएअनुसार दुई मात्रा कोभिसिल्ड लिएपछि कोभिडबाट बच्न सकिन्छ तर यो सुरक्षा कति दिनका लागि हुनेछ भन्नेबारे हाल जानकारी छैन । कोभिसिल्डको दोस्रो मात्रा लिएको चार सातापछि शरीरमा एन्टिबडी बन्न थाल्छ ।"
नेकपाका दुवै समूहको कांग्रेसलाई अफरप्रदेश १ र वाग्मतीमध्ये एउटामा मुख्यमन्त्री,"प्रदेश सरकार फेरबदलको कसरत चलिरहेका बेला नेकपाका दुवै समूहले कांग्रेसलाई प्रदेश १ र वाग्मतीमध्ये एउटामा मुख्यमन्त्री दिन सकिने भन्दै गठबन्धनको अफर गरेका छन् । नेकपाका दुवै समूहले मुख्यमन्त्री भागबन्डा गरेर गठबन्धन गर्न औपचारिक प्रस्ताव गरे पनि कांग्रेसले नेताहरूबीच सहमति नहुँदा निर्णय गर्न सकेको छैन । नेकपाको केपी शर्मा ओली पक्षका मुख्यमन्त्रीलाई हटाउन प्रदेश १ र वाग्मतीमा नेकपाकै पुष्पकमल दाहालमाधवकुमार नेपाल समूहका सांसदहरूले अविश्वासको प्रस्ताव दर्ता गराएपछि दुवै पक्षले कांग्रेसलाई मनाउने कसरत जारी राखेका छन् । दाहालनेपाल समूह दुइटा प्रदेशमध्ये एउटामा कांग्रेसलाई मुख्यमन्त्री दिन तयार भएपछि ओली समूहले पनि त्यस्तै ग्रिनसिग्नल दिएको छ । दुवै समूहको प्रस्तावमा कारण कांग्रेसमै अन्योल खडा भएको छ । सभापति शेरबहादुर देउवाले दाहालनेपाल समूहसँगभन्दा ओली नेतृत्वको नेकपासँग गठबन्धन बनाउन चाहिरहेकाले कांग्रेसले औपचारिक निर्णय लिन सकेको छैन । कांग्रेसका वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौला, महामन्त्री शशांक कोइरालासहितका संस्थापनइतरका नेताहरूले प्रतिनिधिसभा विघटन गर्ने प्रधानमन्त्री ओलीको कदमलाई असंवैधानिक भनेर विरोध प्रदर्शन गरिरहेकै बेला उक्त समूहसँगै गठबन्धन गर्दा राम्रो सन्देश नजाने बताउँदै आएका छन् । सभापति देउवा सोमबार कांग्रेसका वरिष्ठ नेता पौडेलसँग प्रदेश सरकारलगायतका मुद्दामा समझदारी जुटाउन बोहराटारस्थित उनकै निवास पुगेका थिए । पौडेलसहितको संस्थापन इतर पक्षले ओलीभन्दा दाहालनेपाल समूहसँगको गठबन्धन प्राकृतिक हुने बताउँदै आएको छ । शक्तिमा रहेका ओलीभन्दा दाहालनेपाल समूहसँग मिल्दा पार्टीका लागि पनि बढी लाभ हुने बुझाइ संस्थापनइतर नेताहरूको छ । महामन्त्री कोइरालाले नेकपाभित्र ओली समूह बलियो भएकाले पनि दाहालनेपाल समूहसँगकै गठबन्धनमा जानुपर्ने आफूहरूको सुझाव रहेको बताए । पुस २४ र माघ २ मा सभापतिसँग भएका भेटमा पनि आफूले त्यहीं सुझाव दिएको उनले जानकारी दिए । प्रदेश सरकार गठबन्धन र पार्टी महाधिवेशनको प्रक्रियाका लागि अड्किएका विषयमा छलफल गर्न सभापतिजीले बोलाउनुभएकाले म निवासमै गएको हुँ, कोइरालाले भने, सभापतिजीको झुकाव ओलीजीसँग भएको हो कि जस्तो देखियो । हामीले प्रदेश सरकारमा गठबन्धन गर्ने विषयमा दाहालनेपाल समूहसँग मिल्नुपर्छ भन्यौं । सोमबार आफ्नै निवासमा आएका सभापति देउवालाई वरिष्ठ नेता पौडेलले पनि यही सुझाएका थिए । दाहालनेपाल समूहका नेताहरूसँग कांग्रेसका दोस्रो पुस्ताका नेताहरूले प्रदेश सरकारका विषयमा अनौपचारिक छलफल गरिरहेका छन् । छलफलमा सहभागी एक नेताका अनुसार वाग्मती प्रदेशमा कांग्रेसले मुख्यमन्त्री लिएर प्रदेश सरकारमा दाहालनेपाल समूहसँग गठबन्धन गर्नेबारे छलफल केन्द्रित भएको छ । कांग्रेसले प्रदेश १ भन्दा वाग्मती प्रदेशको मुख्यमन्त्री चाहेको छ । संसदीय दलका नेता इन्द्र बानियाँ सभापति देउवानिकट हुन् । उनलाई मुख्यमन्त्री बनाउँदा देउवा पनि खुसी हुने र दाहालनेपालको गठबन्धन पनि बन्ने बुझाइ संस्थापन इतरपक्षीय नेताहरूमा छ । दाहालनेपाल समूहका नेता झलनाथ खनालले दुईवटा प्रदेश सरकार निर्माणका विषयमा कांग्रेससँग छलफल चलिरहेको बताए । मुख्यमन्त्रीकै विषयमा कुरा पुगिसकेको छैन । अहिले छलफलकै चरणमा छौं । कांग्रेसलाई सहयोग गर्नुहोस् भनेका छौं । कुरा टुंगिसकेको छैन, उनले कान्तिपुरसँग भने, कांग्रेसको प्रस्ताव कस्तो आउँछ हेरौं । कांग्रेसले ल्याउने प्रस्तावमा छलफल गर्न खुला छौं । कांग्रेस सहमहामन्त्री प्रकाशशरण महतले भने नेकपाभित्र सांसदहरू तानातान गर्ने क्रम भइरहेका बेला कांग्रेसले अहिल्यै निर्णय लिन उपयुक्त नहुने बताए । नेकपाका दुवै पक्षले मुख्यमन्त्री दिन सक्ने संकेत गर्दै उनले मतदानको बेला आएपछि मात्रै कांग्रेसले निर्णय लिने जानकारी दिए । महामन्त्री कोइरालाले भने सभापति देउवाले समझदारी जुटाउन चाहिरहेकाले केही दिनमा निर्णय हुन सक्ने बताए ।"
निलम्बित सांसदलाई प्रदेशसभामा रोक्ने तयारी,"प्रदेश १ सभाको बुधबार सुरु हुने हिउँदे तथा सातौं अधिवेशनमा मुख्यमन्त्री शेरधन राईको समूहले नेकपा दाहालनेपाल समूहलाई प्रवेश गर्न नदिने तयारी गरेको छ । नेकपा संसदीय दल नेतासमेत रहेका राईले संसदीय दलको गतिविधिमा तीन महिनाका लागि निलम्बन गरेका १६ सांसदलाई प्रदेशसभामा प्रवेश गराइए बैठक चल्न नदिने उक्त समूहले जनाएको छ । दाहालनेपाल समूहले भने प्रदेशसभामा प्रवेश गर्न नदिए प्रतिवादमा उत्रने चेतावनी दिएको छ । कांग्रेसले प्रदेशसभा बैठक सरकार पक्षले चल्न नदिने भनाइ गैरजिम्मेवारीपूर्ण भएको प्रतिक्रिया दिएको छ । हिउँदे अधिवेशनको पूर्वसन्ध्यामा मंगलबार नेकपा दाहालनेपाल समूह र कांग्रेस संसदीय दलको बैठक बसेको छ । प्रधानमन्त्री केपी शर्मा ओलीनिकट मुख्यमन्त्री शेरधन राई समूहले पनि भेला गरेको छ । कांग्रेस संसदीय दलले बैठकमा प्रधानमन्त्री ओलीले गत पुस ५ गते प्रतिनिधिसभा विघटन गरी निर्वाचन घोषणा गरेपछि सिर्जना भएको राजनीतिक परिस्थिति, सातवटै प्रदेशमा कांग्रेसको अवस्था, मुख्यमन्त्री राईविरुद्ध प्रदेशसभामा दर्ता भएको अविश्वासको प्रस्तावलगायत विषयमा छलफल गरेको छ । प्रतिनिधिसभा विघटनको असरका रूपमा मुख्यमन्त्री राईविरुद्ध अविश्वास प्रस्ताव दर्ता भएको तर यो परिस्थिति निर्माण हुनुमा नेकपाका दुवै समूह उत्तिकै दोषी रहेको कांग्रेस संसदीय दलको ठम्याइ छ । अविश्वास प्रस्तावको टुंगो लगाउन लामो संसदीय प्रक्रिया अपनाउनुपर्ने हुनाले यस विषयमा तत्काल निर्णय नगर्ने बैठकको निष्कर्ष छ । कांग्रेसका प्रमुख सचेतक केदार कार्कीले कांग्रेसले परिस्थिति हेरेर जनताको पक्षमा निर्णय लिने बैठकको निष्कर्ष रहेको बताए । प्रमुख प्रतिपक्ष कांग्रेसले आफै अविश्वासको प्रस्ताव ल्याउनुपर्ने थियो तर त्यो गर्न नसक्ने अवस्थामा अरूले नै अविश्वासको प्रस्ताव दर्ता गराएका छन्, उनले भने, अविश्वासको प्रस्ताव दर्ता मात्रै भएको छ तर टेबल भएको छैन । अविश्वासको प्रस्ताव फिर्ता हुन्छ कि हुँदैन हेरिरहेका छौं, प्रस्ताव टेबल भएपछि कांग्रेसको निर्णय आउँछ, उनले भने । तत्काल कुनै निर्णय गरेर सरकारमा जाने हतारो पनि कांग्रेसलाई नभएको कार्कीले बताए । कार्कीका अनुसार दलको बैठकमा अधिकांश सांसदले अविश्वासको प्रस्ताव टेबल नहुन्जेल हतारोमा निर्णय लिन नहुने सुझाव दिएका थिए । यो विषय संसद्को मात्रै होइन, राष्ट्रिय राजनीतिसँग पनि जोडिएको छ, कार्कीले भने, त्यसैले पार्टीको केन्द्रसँग समन्वय र प्रदेशको समग्र राजनैतिक अवस्थालाई बुझेर अगाडि बढ्ने दलको बैठकको निष्कर्ष हो । संसद् सञ्चालनमा कांग्रेसले सहयोग गर्ने निर्णय गरेको प्रमुख सचेतक कार्कीले बताए । कांग्रेस प्रदेशसभा सञ्चालन नियमावलीलाई अनुसरण गरी अघि बढ्छ, उनले भने, प्रदेशसभा बैठकमा को पस्न पाउने, नपाउने भन्ने सभामुखको अधिकारको विषय हो । सभामुख प्रदीपकुमार भण्डारीले सदन चलाउने विश्वास उनले व्यक्त गरे । कांग्रेस संसदीय दलका नेता राजीव कोइरालाले अविश्वास प्रस्ताव प्रदेशसभामा प्रक्रियागत रूपमा टुंगिने भएकाले पर्ख र हेरको नीति लिएको बताए ।यस्तै, मुख्यमन्त्री राईले आफूनिकट प्रदेशसभा सदस्यहरूको भेला विराटनगरस्थित फन एन्ड फुड भिलेजमा गरेका थिए । नेकपा संसदीय दलका प्रमुख सचेतक बुद्धिकुमार राजभण्डारीले निलम्बित १६ जना सांसदले प्रवेश पाए प्रदेशसभा बैठक चल्न नसक्ने बताए । उनले संसदीय दलको विधानका आधारमा दलका नेताले विधिसम्मत ढंगले तीन महिनाका लागि उनीहरूलाई कुनै पनि संसदीय गतिविधिमा संलग्न नहुने गरी निलम्बन गरेको बताए । राजभण्डारीले आफूहरूको भेला अनौपचारिक भएको र बुधबार बोलाइएको संसदीय दलको बैठक अब बस्न नसकिने प्रस्ट पारे । मुख्यमन्त्री राईले आयोजना गरेको भेलामा २८ जना प्रदेशसभा सदस्य उपस्थित थिए । उनको समूहमा खुलेका दुई जना अनुपस्थित थिए ।नेकपा दाहालनेपाल समूहको संसदीय दलको बैठक विराटनगरस्थित एसियाटिक होटलमा भएको थियो । ३२ जना प्रदेशसभा सदस्य उपस्थित रहेको बैठकमा अहिलेसम्म भए गरेका कार्यको समीक्षा, अविश्वास प्रस्ताव सफल बनाउने र प्रदेशसभाको बैठकमा सहभागिता र उत्पन्न हुने परिस्थितिबारे छलफल भएको थियो । दाहालनेपाल समूहमा खुलेका संसदीय दल उपनेता टंक आङ्बुहाङ र प्रदेशसभा सदस्य तुलसीप्रसाद न्यौपानेको बैठकमा उपस्थिति थिएन । कांग्रेसलगायतका दलहरूसँग भएका छलफलको समीक्षा गर्दै अन्य दलबाट सहयोग लिने र तटस्थ बसेका प्रदेशसभा सदस्यहरूसँग छलफल गरी आफ्नो पक्षमा ल्याउने निर्णय बैठकले गरेको दाहालनेपाल समूहका नेता तथा प्रदेशसभा सदस्य राजेन्द्र राईले जानकारी दिए । आफूहरूलाई प्रदेशसभा प्रवेशमा रोक लगाइए प्रतिवाद गर्ने उनले बताए । सभामुख प्रदीपकुमार भण्डारीले दुवै समूहमध्ये कसैले पनि गरेको कारबाहीलाई मान्यता नदिने बताएको पनि उनको भनाइ छ । दाहालनेपाल समूहका नेता राईले मुख्यमन्त्रीविरुद्धको अविश्वास प्रस्तावमा हस्ताक्षर गरेका ५ जनाले हस्ताक्षर फिर्ता लिए पनि आफूहरूसँग अझै ३८४० जना प्रदेशसभा सदस्य रहेको, कांग्रेस र साना दलले पनि साथ दिने सम्भावना रहेको दाबी गरे । दाहालनेपाल समूहले मुख्यमन्त्री राईविरुद्ध पुस १२ गते ३७ जना प्रदेशसभा सदस्यको हस्ताक्षरसहित प्रदेशसभामा अविश्वासको प्रस्ताव दर्ता गराएको थियो । हस्ताक्षर गरेका १६ जना प्रदेशसभा सदस्यलाई कुनै पनि संसदीय गतिविधिमा भाग लिन नपाउने गरी राईले निलम्बन गरेका थिए । दाहालनेपाल समूहले भने मुख्यमन्त्री राईलाई दलको नेताबाट हटाएर भीमप्रसाद आचार्यलाई निर्वाचित गरेको छ । आचार्यले मुख्यमन्त्री राईसहित आठ जना प्रदेशसभा सदस्यलाई कुनै पनि संसदीय गतिविधिमा भाग लिन नपाउने गरी तीन महिना निलम्बन पनि गरेका छन् । आचार्यले कार्यव्यवस्था परामर्श समितिमा नेकपाका तर्फबाट प्रतिनिधित्व गर्दै आएका प्रमुख सचेतक बुद्धिकुमार राजभण्डारी र इन्द्रमणि पराजुलीलाई फिर्ता बोलाएर लीलाबल्लभ अधिकारी र उपेन्द्र घिमिरेलाई पठाएको पत्र प्रदेशसभा सचिवालयमा दर्ता गराएका छन् । बुधबार दिउँसो २ बजे सुरु हुने प्रदेशसभाको हिउँदे तथा सातौं अधिवेशन व्यवस्थित रूपमा सञ्चालन गर्न सभामुख भण्डारीले बुधबार ११ बजे कार्यव्यवस्था परामर्श समितिको बैठक बोलाएका छन् । उक्त बैठकमा प्रमुख सचेतक राजभण्डारी र पराजुलीलाई नै बोलाइएको छ । प्रदेशसभा सचिवालयका सचिव गोपालप्रसाद पराजुलीले संसदीय प्रक्रियाबाट आएका प्रतिनिधिलाई कार्यव्यवस्था परामर्श समितिको बैठकमा भाग लिन बोलाएको बताए ।"
अविश्वास प्रस्तावमा मतदानबारे विवाद,"वाग्मती प्रदेशसभाको बुधबार सुरु हुने सातौं अधिवेशनको मुख्य एजेन्डा मुख्यमन्त्री डोरमणि पौडेलविरुद्ध नेकपा दाहालनेपाल समूहले दर्ता गराएको अविश्वास प्रस्तावका सन्दर्भमा मत विभाजनबारे विवाद देखिएको छ । अविश्वासको प्रस्तावलाई कसरी अगाडि बढाउने भन्ने विषयमा मंगलबार भएको कार्य व्यवस्था तथा परामर्श समितिको बैठकमा दलहरूबीच सहमति हुन नसकेपछि सभामुख सानुकुमार श्रेष्ठले कार्यविधि निर्माण गर्न अविश्वासको प्रस्ताव कार्यविधि मस्यौदा समिति गठन गरेका छन् ।नौ सदस्यीय मस्यौदा समितिमा नेकपाका मुख्य सचेतक केशवराज पाण्डे, सचेतक बुद्धिमान माझी, कांग्रेस संसदीय दलका सचेतक छिरिङदोर्जे लामा, सांसद राजेन्द्र पाण्डे, गणेश दुलाल, रीता माझी, रीना गुरुङ, शोभा शाक्य र प्रदेशसभाका सचिव कृष्णहरि खड्का रहेका छन् । मस्यौदा समितिको म्याद नतोकिएकाले तत्काल अविश्वासको प्रस्तावमा मत विभाजन नहुने र केही समय लाग्ने बैठकमा सहभागी सांसदहरूले बताएका छन् । अविश्वासको प्रस्ताव प्रदेशसभामा दर्ता भएको विषयमा सांसदहरूलाई अझैसम्म जानकारी गराइएको छैन । त्यसकारण तत्काल मत विभाजन प्रक्रियालाई नियम, कानुन र प्रदेशसभाको नियमावलीअनुसार कार्यविधि बनाएर टुंग्याउन लागिएको हो, कांग्रेसका सचेतक लामाले भने । कार्यविधि बनाएर प्रदेशसभाबाट पास भएपछि मात्र मत विभाजन प्रक्रिया अगाडि बढ्ने उनले बताए । प्रधानमन्त्री केपी शर्मा ओलीनिकट मुख्यमन्त्री पौडेलविरुद्ध नेकपाको दाहालनेपाल समूहले पुस १० गते ४५ जना सांसदको हस्ताक्षरसहित प्रदेशसभामा अविश्वासको प्रस्ताव दर्ता गराएको थियो । कार्य व्यवस्था तथा परामर्श समितिको बैठकमा नेकपा ओली समूह र दाहालनेपाल समूहबीच केही समय रस्साकसी भएको थियो । दाहालनेपाल समूहका राजेन्द्र पाण्डेले अविश्वासको प्रस्ताव तत्काल टुंग्याउन जोड दिएका थिए । अविश्वासको प्रस्ताव दर्ता भइसकेको छ । यसलाई धेरै लम्ब्याउनु हुँदैन । तत्काल मत विभाजन गर्नुपर्छ, पाण्डेले बैठकमा भने । मुख्यमन्त्री पौडेलनिकट भौतिक पूर्वाधारमन्त्री रामेश्वर फुयाँलले अविश्वासको प्रस्ताव नै गलत प्रक्रियाबाट आएको टिप्पणी गरेका थिए । प्रदेशसभाको अधिवेशन अन्त्य भएको अवस्थामा अविश्वासको प्रस्ताव पेस भएको हो । त्यसकारण यो प्रक्रिया नै गलत छ, उनले भने । स्रोतका अनुसार बैठकमा उनले पटकपटक अविश्वासको प्रस्ताव दर्ता गराइएको प्रक्रियामाथि प्रश्न उठाएका थिए । बैठकमा विवेकशील साझा र राप्रपाले अविश्वासको प्रस्तावको प्रक्रियालाई कानुनी ढंगबाट टुंग्याउनुपर्ने जनाएका थिए ।अविश्वास प्रस्ताव सफलअसफल पार्न निर्णायक मानिएको प्रमुख प्रतिपक्ष कांग्रेसले आधिकारिक निर्णय अझै गरेको छैन । प्रदेशसभामा कांग्रेसको २२ मत छ । १ सय १० सदस्यीय प्रदेशसभामा ५६ जनाले बहुमत पुग्छ । विवेकशील साझाका ३, राप्रपाका २, नेपाल मजदुर किसान पार्टीका २ र स्वतन्त्र १ सांसद छन् । नेकपाका दुवै समूह कांग्रेसको निर्णयको प्रतीक्षामा छन् । कांग्रेस सांसद निमा लामाले संसदीय दलको बैठक बुधबार बस्ने जानकारी दिए । बैठकबाट हामी उचित निर्णय गर्छौं, उनले भने । मुख्यमन्त्री पौडेलले अविश्वास प्रस्ताव फेल हुने दाबी गरिरहँदा मुख्यमन्त्रीका रूपमा दाहालनेपाल समूहबाट प्रस्तावित नेत्री अष्टलक्ष्मी शाक्यले कांग्रेस र साना दलको समर्थन आफूले प्राप्त गर्ने बताइरहेकी छन् ।"
माधव नेपाल छिट्टै जेल जान्छन् : थापा,"बझाङ (कास) नेकपा (ओली समूह) का सुदूरपश्चिम प्रदेश अध्यक्ष कर्णबहादुर थापाले नेकपा (दाहालनेपाल) समूहका अध्यक्ष माधव नेपाल छिट्टै जेल जाने बताएका छन् । बझाङमा मंगलबार आयोजित ओली समूहको जिल्ला कमिटीका पदाधिकारी तथा सदस्यको शपथ ग्रहण कार्यक्रममा सम्बोधनक्रममा बालुवाटारस्थित ललिता निवास जग्गा प्रकरणको प्रसंग कोट्याउँदै उनले यस्तो बताएका हुन् । हेर्नुहोला माधव नेपाल छिट्टै जेल जानेवाला छन्, उनले भने, त्यही काम गरेका दीप बस्न्यात जेल जाने, गच्छदार दोषी हुने अनि माधव नेपाल किन नजाने ?तत्कालीन समयमा ललिता निवासको जग्गा व्यक्तिका नाममा दर्ता गर्न बस्न्यातले उठाएको टिप्पणीमा तत्कालीन प्रधानमन्त्री नेपालसँग पटकपटक छलफल गरिएको कुरा लिखित रूपमै उल्लेख भएकाले नेपाल उक्त प्रकरणमा मुख्य दोषी रहेको उनको भनाइ थियो । त्यो लिखत आवश्यक परे जनतालाई बाँड्न तयार छौं, उनले भने । उनले तत्कालीन माओवादी लडाकुको विषय छानबिन हुने भन्दै अर्का अध्यक्ष पुष्पकमल दाहाललाई पनि कारबाही हुने बताए । ६७ हजार लडाकुलाई ३७ हजार पुर्याएँ भनेर प्रचण्डले बोलेको भिडियो तपाईंहरूले देख्नुभएकै होला, उनले भने, लडाकुले पाएको चेक खोसेर खाएको कुरा पनि सबैसामु छर्लंगै छ । उनले भ्रष्टहरूले आफ्ना कर्तुत ढाकछोप गर्नका लागि गठबन्धन बनाएको आरोप लगाउँदै त्यो सफल नहुने ठोकुवा गरे ।केपी शर्मा ओलीको जोडबलमा सुशील कोइराला सरकारका पालामा मन्त्री भएका थापाले झन्डै दुई घण्टा लामो भाषणमा धेरैजसो समय दाहालनेपाल समूहका नेता भीम रावलको विरोधमा खर्चेका थिए । आफूले पद नपाएका कारण रावलले नेपाल र दाहाललाई उचालेर पार्टीलाई फुटको बिन्दुसम्म पुर्याएको उनको आरोप छ । उनले दाहालले सचिवालयमा पेस गरेको १९ पृष्ठको आरोपपत्र पनि रावल र सुरेन्द्र पाण्डेले तयार गरेको र दाहालले हस्ताक्षर मात्रै गरेको दाबी गरे ।"
केयू उपकुलपतिमा तीन सिफारिस,"काठमाडौं (कास) काठमाडौं विश्वविद्यालय (केयू) को उपकुलपतिमा ३ जनाको नाम सिफारिस गरिएको छ । शिक्षामन्त्री कृष्णगोपाल श्रेष्ठको संयोजकत्वमा गठित समितिले उपकुलपति रामकण्ठ माकाजु, पूर्वरजिस्ट्रार भोला थापा र प्राध्यापक बालचन्द्र लुइँटेललाई सिफारिस गरेको स्रोतले जनायो । तीनमध्येबाट एक जनालाई कुलपति तथा प्रधानमन्त्री केपी शर्मा ओलीले उपकुलपतिमा नियुक्त गर्नेछन् ।माकाजुको दोस्रो कार्यकाल बुधबार सकिँदै छ । उनी विभिन्न विवादमा मुछिँदै आएका छन् । थापाले माकाजुको कार्यशैलीमा असन्तुष्टि जनाउँदै २०७५ मा पदबाट राजीनामा दिएका थिए । उनी स्कुल अफ इन्जिनियरिङका प्राध्यापक हुन् । उनी यसअघि पनि उपकुलपतिका लागि सिफारिसमा परेका थिए । केयू विश्वविद्यालय सभाका सदस्यसमेत रहेका लुइँटेल स्कुल अफ एजुकेसन (शिक्षा) का प्राध्यापक हुन् ।"
प्रहरी कार्यालयभित्रै झडप,"रुकुम पश्चिम (कास) नेकपा (दाहालनेपाल समूह) र कांग्रेस कार्यकर्ताबीच मंगलबार आठबीसकोटस्थित इलाका प्रहरी कार्यालयभित्र झडप भएको छ । आठबीसकोट९ राडीमा पुरानै विषयलाई लिएर सोमबार बेलुकी विवाद हुँदा झडपको स्थिति आएपछि प्रहरीले बल प्रयोग गरेर तितरबितर पारेको थियो । त्यही विषय मिलाउन इलाका प्रहरी कार्यालयमा दुवै पार्टीका कार्यकर्ता जम्मा भएका बेला झडप भएको हो । स्थिति नियन्त्रणमा लिन प्रहरीले २० राउन्ड हवाई फायर र केही राउन्ड अश्रुग्यास प्रहार गरेको थियो । थप अप्रिय घटना हुन नदिन राडीमा ठूलो संख्यामा सुरक्षाकर्मी परिचालन गरिएको छ । कांग्रेस कार्यकर्ताले नेकपाका कार्यकर्ता केशरमान विक र मानबहादुर चदारामाथि आक्रमण गरेपछि झडप भएको प्रहरीले जनाएको छ । झडपपछि कांग्रेस कार्यकर्ता तेजविक्रम आरसी, प्रकाश शाहीलगायत घाइते भएका छन् । विक ३ नम्बर र चदारा ८ नम्बर वडाध्यक्ष हुन् । नेकपाका नगर सचिव रवि केसीले व्यक्तिगत घटनाले राजनीतिक रूप लिएको बताए । विवाद मिलाउन गएका वडाध्यक्षमाथि नै आक्रमण भयो, उनले भने । कांग्रेसका नगर सभापति कमल शाहले घटना पुरानै भए पनि नेकपाबाट निर्वाचित वडाध्यक्षले गल्ती गरेपछि झडप भएको बताए । कुरा मिलिसकेको अवस्थामा वडाध्यक्षले नै प्रहरी चौकीभित्र कुटपिट गर्नु गम्भीर गल्ती हो, उनले भने । दुवै समूहका कार्यकर्ताको ढुंगामुडाले प्रहरी सहायक निरीक्षकसहित दुई जना प्रहरी घाइते भएका छन् । राडी बजारमा जिल्ला प्रशासन कार्यालयले मंगलबार साँझ ५ बजेदेखि अर्को सूचना नभएसम्म कर्फ्यु लगाएको छ ।"
कोरोना : थप सतर्कताको खाँचो,"संसारभर तीन दर्जनभन्दा बढी मुलुकमा फैलिसकेको कोरोना भाइरसको नयाँ प्रजाति यूके भेरियन्ट (बी११७) नेपालमा पनि देखिइसकेको छ । पहिलेको तुलनामा ५० प्रतिशतसम्म बढी संक्रमण फैल्याउन सक्ने भनिएको यो भाइरसका कारण मुलुकमा कोभिड१९ को दोस्रो लहर नफैलियोस् भनेर सरकार र नागरिक दुवै सचेत रहनुपर्छ । सरकारले रोकथाम र नियन्त्रणका आफ्ना गतिविधिलाई चुस्तदुरुस्त राख्नुपर्छ । र, नागरिकले पनि पहिलेझैं सम्पूर्ण रूपमा स्वास्थ्य मापदण्डहरू पालना गर्नुपर्छ । कोरोना आरएनए भाइरस भएकाले यसमा आनुवंशिक परिवर्तन भइरहन्छ, जुन अनौठो होइन । अहिले नै पनि यसका यूके भेरियन्ट (बी११७), साउथ अफ्रिकन भेरियन्ट (५०१भी२) र ब्राजिलियन भेरियन्ट (पी१) संसारभरि फैलिरहेका छन् । यीमध्ये यूके भेरियन्ट यहाँ पनि देखिएको हो । खासमा अनुवंशिक परिवर्तन भएका यस्ता भाइरसले कस्तो व्यवहार देखाउँछन् भन्ने सवाल मुख्य हो । अहिलेसम्म यो प्रजाति बढी फैलिने पुष्टि भए पनि पहिलेको तुलनामा घातक रहेको भने पाइएको छैन । तर जे नै भए पनि, योसँग डराउने वा यसलाई बेवास्ता गर्नेभन्दा जनस्वास्थ्यका नियमहरू पालना गरेर संक्रमणबाट जोगिने नै प्रभावकारी उपाय हो । उचित स्वास्थ्य सतर्कता अपनाइएको खण्डमा अहिलेसम्म पुष्टि भएका जुन भाइरसबाट पनि जोगिन सकिन्छ ।सर्वप्रथम त, सरकारले यी प्रजातिहरू फैलिएका मुलुकबाट आएका नागरिकहरूलाई अनिवार्य क्वारेन्टिन मा राख्ने वा घरमै पनि आइसोलेसन मा बसेनबसेको निगरानी गर्ने व्यवस्था गर्नुपर्छ । अहिलेसम्म सरकारले बेलायतबाट आएकाहरूलाई मात्र चासो दिइरहेको देखिन्छ । अरू देशमा पनि यी प्रजाति फैलिसकेकाले सम्बद्ध सबै मुलुकबाट आउनेहरूको हकमा निश्चित दिनसम्म अलग्गै बस्नुपर्ने नियमको पालना बाध्यकारी गरिनुपर्छ । नेपालसित खुला सीमा भएको दक्षिणी छिमेकी भारतमा पनि यो प्रजाति देखा परिसकेकाले सीमानाकामा थप सतर्कता अपनाउन जरुरी छ । कोरोना भाइरस फैलिएको सुरुआती चरणमा यस्तै सावधानी अपनाउन चुक्दा मुलुकभर संक्रमण विस्तार हुन पुगेको तथ्य यतिबेला भुल्नु हुँदैन । अहिले मुलुकमा सक्रिय संक्रमितको संख्या र संक्रमण दर मात्र होइन, मृत्यु दर पनि घटेको देखिन्छ । तर पछिल्लो समय बढेको राजनीतिक सरगर्मीसँगै सभा, समारोह र जुलुसका नाममा जुन रूपमा स्वास्थ्य मापदण्डको धज्जी उडाउने काम भैरहेको छ, यसले संक्रमणको दोस्रो लहर भयावह रूपमा नफैलिएला भन्न सकिने अवस्था छैन । त्यसैले, सरकार र नागरिक कसैले पनि लत्तो छाड्ने काम गर्नु हुँदैन । सत्ताको समर्थनमा गरिएको भेलाजुलुस होस् या विपक्षमा, सर्वत्र जनस्वास्थ्य नियमको पालना गर्नुगराउनुपर्छ । यस्तो दायित्व सम्बन्धित कार्यक्रम आयोजकहरूको पनि हो । यसमा सरकारले पनि भूमिका खेल्नुपर्छ, त्यसको सुरुआत सत्ताको समर्थनमा गरिएका कार्यक्रममा व्यक्तिगत दूरी कायम गर्न लगाएरै गरियो भने बढी उदाहरणीय हुन सक्छ । अहिलेसम्म मुलुकमा कोरोना भाइरसविरुद्धको खोप कहिलेसम्म आइपुग्छ भन्ने कुनै टुंगो लागेको छैन । खोप आइपुगिसकेपछि पनि सर्वसुलभ हुन कति समय लाग्छ, यसै भन्न सकिँदैन । र, नयाँ प्रजातिका भाइरसको हकमा खोपले कति काम गर्न सक्छ भन्ने पनि यकिन भैसकेको छैन । त्यसैले वर्तमान संक्रमणलाई थप फैलिनबाट रोक्न यथाशीघ्र खोप ल्याउने तदारुकता देखाउन जति जरुरी छ, त्यति नै अनिवार्य छ स्वास्थ्य नियमहरूको निरन्तर पालनाको । यसका लागि, सरकारले दोस्रो लहर आउन नदिन हरसम्भव उपाय त अपनाउनुपर्छ नै, कथं संक्रमण फैलिइहाल्यो भने आवश्यक पर्ने उपचार व्यवस्था पनि मिलाइराख्नुपर्छ । यस्तो अवस्थामा हरेकले आफ्नो नागरिक दायित्व भुल्नु हुँदैन । खासगरी विदेशबाट आउनले आफ्ना कारण परिवार र समुदायमा संक्रमण नफैलियोस् भनेर आवश्यक सावधानी अपनाउनुपर्छ । र, अहिले सबैजसो स्थल खुलिसकेकाले देशभित्रै बसेकाले पनि घरबाहिर निस्कँदा अनिवार्य रूपमा मास्क पहिरिनेदेखि व्यक्तिगत दूरी कायम राख्ने र समयसमयमा हात धुने वा स्यानिटाइजर प्रयोग गर्नेजस्ता नियमहरूको पालना गरिरहनुपर्छ । हरेक व्यक्ति सतर्क रहने हो भने, कसैमा संक्रमण रहेछ भने पनि अरूमा फैलिन पाउँदैन । सरकारले ध्यान दिनुपर्ने अर्को पक्ष भनेको कोरोना भाइरसको जिनोम सिक्वेन्सिङ गरेर अध्ययन गर्नु पनि हो । कोरोना भाइरसले विश्वभर नै आफ्नो अनुवंशिक गुण परिवर्तन गरिरहेको सन्दर्भमा नेपालमा पनि छुट्टै प्रकारको भेरियन्ट विकास नभएको होला भन्न सकिने अवस्था छैन । नेपाल स्वास्थ्य अनुसन्धान परिषद्ले गरेको कोरोना संक्रमित बिरामीहरूको सार्सकोभ२ भाइरसको अनुवंशिक अनुक्रमीय व्याख्यासम्बन्धी अध्ययनमा यहाँ भेटिएका भाइरसमा पनि केही अनुवंशिक परिवर्तन भएको पाइएको थियो । यस्तोमा कोरोना भाइरसमा कस्तो प्रकारको परिवर्तन भइरहेको छ र मुलुकमा यसका कुनकुन प्रजाति आइरहेका छन् भनेर अध्ययन गर्न यसको नमुना सधैं विदेश पठाएर सम्भव हुँदैन । नेपाल स्वास्थ्य अनुसन्धान परिषद्ले उक्त अध्ययन गर्दा नेपालकै एक निजी प्रयोगशालामा नमुना परीक्षण गरी त्यसलाई थप प्रमाणित गर्न हङकङ प्रयोगशाला पठाइएको थियो । यस्तै पुसको पहिलो साता बेलायतबाट फर्किएका तीन जनामा बी११७ कोरोना भाइरसको संक्रमण रहेनरहेको पुष्टि गर्नका लागि पनि संक्रमितहरूबाट लिइएको स्वाब नमुना हङकङ पठाउनुपरेको थियो । यही अवस्था विद्यमान रहिरहनु हुँदैन, मुलुकमै यस्तो परीक्षणका लागि यथोचित व्यवस्था मिलाइनुपर्छ । र, यसप्रकारको अध्ययनलाई निरन्तरता दिइनुपर्छ । मुख्य कुरा, भाइरसका जुनसुकै प्रजातिसित जुध्ने उपाय भने फेरि पनि एउटै हो हरेकले यथोचित स्वास्थ्य सतर्कता अपनाउनैपर्छ ।"
प्रचण्डमाधव केमिस्ट्री टिक्ला ?,"नेकपा (प्रचण्डमाधव) समूहका अध्यक्षद्वयबीच अहिले घनघोर मित्रता देखिएको छ । यी दुई नेता मैत्रीपूर्ण आलिङ्गनमा यसरी बाँधिएका छन्, मानौं सम्बन्ध अटुट हुनेछ । सार्वजनिक मञ्चहरूमै यी दुई नेता एकअर्काको खुलेर प्रशंसा गर्छन्, सामूहिक नेतृत्वको भावना देखाउन पछि पर्दैनन् । कामचलाउ प्रधानमन्त्री ओलीले माधवलाई प्रचण्डका कार्यकर्ता भनेर के छेडखानी गरेका थिए, बागी समूहले उनलाई आलोपालोमा पहिलो वरीयताको अध्यक्ष बनाइदियो । प्रचण्डले प्रज्ञा भवनमा कार्यकर्ता प्रशिक्षण कार्यक्रममा बोल्दै भने पनि, हामीबीच पहिलो, दोस्रो अध्यक्ष भन्ने छैन । अहिले माधव नेपाल मेरो अध्यक्ष ।प्रचण्डमाधवबीचको मायाप्रेम गाढा हुँदै गए पनि नेपाली राजनीतिमा यतिखेर घृणाको बाहुल्य छ । नेताहरूबीच लभ एन्ड हेट को सम्बन्ध हुनु अस्वाभाविक नहोला तर अहिले चलेको छेडखानी, कटाक्ष र गालीगलौज सुन्नै नसकिने खालका छन्, पँधेरोमा हुने झगडाजस्तै । प्रधानमन्त्री ओलीका कटाक्ष, उनको प्रतिकार गर्दै प्रचण्डमाधवहरूले फर्काएको जवाफ सुन्दा दिगमिग लाग्छ । अनि प्रश्न गर्न मन लाग्छ, के यी तिनै नेता हुन् जो चार दशकभन्दा बढी राजनीति गरिसकेको डिङ हाँक्छन् ? ओलीले प्रचण्डमाधव लाई कुहिएको फर्सी, खिया लागेको नटबोल्ट देखेपछि प्रचण्डले ओलीलाई विक्षिप्त राजनीतिक जोकर को उपाधि दिए । अनि माधवले त ओलीलाई फोहोरको डंगुर नै भन्न भ्याए । यस्ता निम्नस्तरका गालीगलौज र कटाक्ष बितेका एक महिनामा दिनहुँ चलिरहेका छन् । प्रधानमन्त्री भइसकेका अगुवाहरूको अशिष्ट बोली र आचरणका कारण राजनीति फगत एउटा प्रहसनमा परिणत भएको छ । यस्तोमा झाँगिँदै गएको प्रचण्डमाधव मैत्री कतिन्जेल सुमधुर रहला ? कतै यो देखावटी र बाध्यताको सम्बन्ध त होइन ? कतै यो राजनीतिक आग्रह र स्वार्थहरूको मिलन त होइन ? यो कति कृत्रिम हो र कति प्राकृतिक हो ? दुई नेताको सम्बन्धलाई लिएर अनेक प्रश्न उब्जिएका छन् । प्रश्न उब्जिनु स्वाभाविक किन पनि हो भने, तीन वर्षअघि मात्रै प्रचण्ड र ओलीबीच यस्तै केमिस्ट्री बनेको थियो । दुनियाँलाई चकित पार्दै प्रचण्डओली एक भएका थिए । पार्टी एकता गरेपछि यी दुई नेताले बालुवाटारमा जापानी प्रजातिको बिरुवा जिन्को रोपे । जिन्को त्यो बिरुवा हो, जो दोस्रो विश्वयुद्धका बेला अमेरिकाले जापानको हिरोसिमा र नागासाकीमा अणुबम प्रहार गर्दा पनि मरेको थिएन । सम्बन्ध यस्तै अजर होस् भन्ने सन्देश दिन जिन्को रोपेर एकता अघि बढाए पनि त्यो दिगो भएन । इगो र सत्तास्वार्थको घानमा परेर त्यो केमिस्ट्री टुट्यो । प्रचण्डओलीको सम्बन्ध टुट्दाको मूल्य बलियो कम्युनिस्ट पार्टीले मात्रै चुकाएको छैन, सिङ्गो मुलुक त्यसबाट अभिशप्त छ । लामो समयपछि हामीले राजनीतिक स्थिरता पाएका थियौं । त्यो जगमा आर्थिक समृद्धिका अनेक सपना बुनिएका थिए । आम मानिसका सपना र अपेक्षा त्यसमा मिश्रित थिए । तर, ती सपना चकनाचुर भएका छन् । मुलुक अँध्यारो सुरुङको यात्रामा छ । यो अवस्थाको जिम्मेवार ओली मात्रै हुन् त ? निश्चय पनि यसमा उनको स्टेक सबैभन्दा बढी छ । उनको अहंकार, अलोकतान्त्रिक र अराजनीतिक चरित्र मूल रूपमा दोषी छ तर प्रचण्डमाधवहरू पनि दोषमुक्त छैनन् । उनीहरू पानीमाथिको ओभानो बन्न मिल्दैन । अहिले अनौपचारिक विभाजनपछि पार्टीभित्र बहुमत भएको दुहाई दिइरहे पनि यो समूहले ओलीलाई छाडा छोड्नु र सुरुदेखि नै लगाम नकस्नु तिनको पहिलो कमजोरी थियो । पार्टी र सरकार सञ्चालनको प्रभावकारितामा भन्दा बढी भागबन्डाकै पछि लाग्नु अर्को ब्लन्डर थियो । ओलीले संसद् विघटन गरेर संविधानलाई मूर्च्छित बनाएपछि राजनीतिक परिस्थिति बदलिएको हो, नेताहरूको स्वार्थ र प्राथमिकता बदलिएको छैन । अहिले पनि प्रचण्ड उही ध्याउन्नमा छन् । एउटा ठूलो कम्युनिस्ट पार्टीको एकल नेता बन्ने, प्रधानमन्त्री बन्ने महत्त्वाकांक्षा उनमा छ । माधवलाई आफूसरहको अध्यक्ष बनाउनु उनको बाध्यता हो, यतिखेर । पूर्वएमाले पंक्ति उसै पनि प्रचण्डको कार्यकर्ता नबन्ने मनोविज्ञानमा छ । ओलीको कदम गलत लागे पनि अझै उनीतिरै टाँसिएका छन् थुप्रै पूर्वएमाले, जो प्रचण्डफोबियाले ग्रस्त छन् । यता आएका पूर्वएमाले नेताकार्यकर्तालाई आश्वस्त पार्न र विश्वास जित्न प्रचण्डले माधवको नाम सिरानमा राखेका हुन् । माओवादी केन्द्र एक्लै चुनाव लड्दा कमजोर नतिजा आउन सक्ने आकलन गरेरै प्रचण्डले ओलीसँग एकताको हात बढाएका थिए । ओलीले चाहिँ माओवादीसहितको बलियो पार्टीको शक्तिशाली सरकारको प्रधानमन्त्री हुने स्वार्थ पालेका थिए । त्यो एकता हुँदै गर्दा साक्षी किनारामा परेका माधवचाहिँ निरीह थिए । बाध्य भएर भनेका थिए, एकताको स्पिरिट नभाँडियोस् भनेर मात्रै हो, नत्र यो हूलमूलमा भएको एकता स्विकारिने थिएन ।प्रचण्डओली एक ठाउँमा हुँदा निरीह बनेका माधव जसै यी दुईबीच असमझदारी बढ्दै गयो, निर्णायक बन्दै गए । विभाजन नहुँदासम्म माधवको लडाइँ पार्टीमा त्रिपक्षीय शक्ति सन्तुलन भएको स्थापित गर्नुमा थियो । उनी कम्तीमा अध्यक्षद्वयमध्ये एक हुन चाहन्थे । अहिले उनले त्यो पाएका छन् । पन्ध्र वर्षपूर्व एमालेको मुख्य नेतृत्व सम्हालेका माधवमा पनि पार्टी र सरकारको नेतृत्व गर्ने रहर र महत्त्वाकांक्षा दुवै छ । तीन दशकभन्दा बढी समयदेखि एकोहोरो पार्टी प्रमुख बनेका प्रचण्ड र डेढ दशक अविच्छिन्न नेतृत्व सम्हालेका माधवबीचको अहिलेको केमिस्ट्री टिकाउ होला ? अथवा, ओलीसँगकै जस्तो नियति नदोहोरिने ग्यारेन्टी के ? यो प्रश्न दुई नेताको ओहदा र प्रतिष्ठा व्यवस्थापनसँग मात्रै जोडिएको छैन, आगामी दिनको राजनीतिसँग पनि सम्बन्धित छ । ५ माघमा यी दुई नेताले संसद् पुनःस्थापना र संविधानरक्षाका लागि सर्वसाधारणलाई आन्दोलनमा आउन अपिल गरेका छन् । प्रधानमन्त्री ओलीले संविधान कुल्चेर प्रतिनिधिसभा विघटन गर्दा किन आम मानिस स्वतःस्फूर्त रूपमा सडकमा आएनन् ? २०१७ सालमा राजा महेन्द्रले गरेको कू र २०६१ मा ज्ञानेन्द्रले सत्ता हत्याएजस्तै अलोकतान्त्रिक कदम भनेर दाँजिए पनि जनताका असन्तुष्टि सामाजिक सञ्जालमै सीमित भए । एक महिनायता दिनहुँ आन्दोलन भइरहेका छन् । तर, के ती प्रभावकारी छन् ? एक थरी आन्दोलन नेकपाकै प्रचण्डमाधव समूहको छ, जहाँ त्यही समूहका कार्यकर्ता सहभागी हुन्छन् अनि नेताहरूले ओली र त्यो समूहलाई गरेको गालीगलौज सुनेर फर्किन्छन् । दोस्रो, कांग्रेसले चुनावलाई लक्ष्य गरेर वडादेखि संघसम्मका निर्वाचन क्षेत्रमा सभा गरिरहेछ । ती पनि फगत औपचारिक विरोधका कार्यक्रममा सीमित भएका छन् । अर्को थरी बृहत् नागरिक आन्दोलनका नाममा लेखपढ गर्ने सानो जमात विरोधमा जुटेको छ । कुनै पनि विरोध वा आन्दोलनले ओलीलाई छोएको छैन । उनी टसको मस छैनन् । दबाब सिर्जना हुने गरी आन्दोलन उठ्न नसक्नुमा केही कारण छन् । १ आन्दोलन विभाजित छ । कांग्रेस, नेकपा (प्रचण्डमाधव समूह), जनता समाजवादी पार्टी सबै संसद् विघटनपछिको राजनीतिलाई आफ्नो लाभमा उपयोग गर्न खोजिरहेका छन् । संविधानरक्षा र संसद् पुनःस्थापनालाई बिनासर्त आन्दोलनको मुद्दा बनाएर एकीकृत हिसाबले दलहरू अघि बढ्न सकेका छैनन् । २ बृहत् नागरिक आन्दोलनले सांकेतिक रूपमा विरोध कार्यक्रम गरिरहेको छ । तर, दलीय आस्थाका आधारमा नागरिक समाज विभाजित छ । नागरिक समाजको दलीयकरण भएको छ । त्यसमाथि पुरानै अनुहारको बाहुल्यजस्ता कारणले यसको प्रभावकारिता पनि कम छ । ३ संसद् विघटनको विरोधमा उत्रेका दल र नेताहरूप्रतिको अविश्वास उत्तिकै छ । सधैं नेताको सिँढी बन्ने ? प्रचण्डमाधवहरूले कांग्रेस सभापति शेरबहादुर देउवालाई पुनःस्थापनापछिको प्रधानमन्त्री अफर गरेको खबर आएको छ । फेरि पनि ओलीका फोटोकपी देउवालाई प्रधानमन्त्री बनाउन आन्दोलन गर्ने ? आन्दोलनको माहोल नबन्नुको अर्को कारण यो हुन सक्छ । ४ संसद् पुनःस्थापनापछि के ? फेरि उही सत्तामुखी राजनीति । जनता रोग र भोकले आक्रान्त हुँदै गएका छन् । कोरोनाको भय बढ्दो छ । बेरोजगारी त्यत्तिकै भयावह हुँदै गएको छ । राजनीतिले नागरिकलाई सही र यथोचित सेवा दिन सक्छ भन्ने अपेक्षा टुट्दै गएको छ । नेतृत्वले जनतालाई डेलिभरी दिन सक्ने विश्वास दिलाउन नसकेकाले पनि आम तप्का राजनीतिक आन्दोलनबाट विमुख भइरहेको छ । ५ लोकतन्त्रमा सधैं असल लोकतन्त्रप्राप्तिको अभिलाषा हुन्छ, जनतामा । खराब नेताको ठाउँमा असल नेताको खोजी हुन्छ । नागरिक आन्दोलनदेखि दलका आन्दोलनसम्म उही बासी र परीक्षण भइसकेका अनुहार, जनतालाई अपिल गर्ने कुनै योजना नभएकाले पनि आन्दोलनले गति नलिएको हो । ६ संसद् पुनःस्थापनाको मुद्दामा सर्वोच्चमा बहस चलिरहेको छ । सबैको नजर सर्वोच्चतिर छ । सर्वोच्च अदालतको फैसलाको पर्खाइमा छन्, जनता ।यी र यस्ता अनेक कारण छन्, आन्दोलन नउठ्नुमा । अन्यथा नेपाली राजनीतिको एउटा मुख्य विशेषता आन्दोलन हो । सात दशक लामो राजनीतिको गर्विलो पक्ष भनेकै आन्दोलन, संघर्ष र बलिदानको गाथा हो । लोकतान्त्रिक राजनीतिका लागि जीवन उत्सर्ग गर्नबाट जनताले पीठ नफर्काएको इतिहास नेपालीको पुँजी नै हो । जबजब निरंकुशताले टाउको उठायो, जनताले त्यसलाई जबर्जस्त जवाफ दिए र लोकतन्त्र स्थापनामा अभूतपूर्व भूमिका निर्वाह गरे । यसपटक पनि जनता जाग्छन् । समाज उद्वेलित छ, बेचैन छ, असन्तुष्ट छ, आक्रोशित छ । त्यो आक्रोश सामाजिक सञ्जालहरूमा सीमित छ । त्यसलाई सडकमा ल्याउन सक्नुपर्छ । यसो गर्न नेतृत्वले विगतमा त्रुटिकमजोरी भयो भनेर आत्मालोचना गरेर मात्र पुग्दैन अब, प्रायश्चित्त नै गर्नुपर्छ । पूर्व प्रमुख निर्वाचन आयुक्त भोजराज पोखरेलले मंगलबारको कान्तिपुरमा भनेजस्तै, अहिलेको नेतृत्व रहेसम्म सकारात्मक सोच्ने ठाउँ छैन ।यहीँनेर प्रचण्ड र माधवको भूमिका महत्त्वपूर्ण हुन सक्छ । अहिलेको राजनीतिक उपलब्धि र त्यसलाई संस्थागत गर्ने चरणमा यी दुई नेताको भूमिका उल्लेख्य छ । अनेक उतारचढावका बावजुद शान्ति प्रक्रिया र संविधान निर्माणमा महत्त्वपूर्ण भूमिका निर्वाह गर्नेमध्येका मुख्य नेता दुवै हुन् । त्यही राजनीतिक उपलब्धि धरापमा परिरहँदा दुवै नेताले यसको रक्षाका लागि आफूलाई अग्रसर गरेका छन्, जुन सकारात्मक छ । सर्वसाधारणलाई आन्दोलनमा सरिक हुन उत्प्रेरित गरेसँगै तिनमा विश्वास जागृत गर्ने आधार के ? त्यो पनि यी दुई नेताले प्रस्ट पार्न सक्नुपर्छ । कम्तीमा सत्तरी वर्षआसपासका यी नेताहरूले अब सत्तासुखको आकांक्षा पाल्नु उचित हुँदैन । आन्दोलनदेखि नै नेतृत्व हस्तान्तरणको प्रक्रिया सुरु गरेर आफूलाई अभिभावकीय भूमिकामा राख्न सके यी दुई नेताको केमेस्ट्री चिरस्थायी बन्ने मात्रै होइन, बिथोलिएको राजनीति सही बाटामा फर्कने झिनो आस पनि पलाऊँथ्यो कि ?"
अनलाइन कक्षा असफल,"गत असारदेखि अनलाइन प्रणालीलाई प्राथमिकता दिँदै आइरहेको सरकारले सुरुसुरुमा रेडियो, टेलिभिजन तथा जुममार्फत शैक्षिक सत्र अगाडि बढाएको थियो । यसले कोरोना महामारीमा मोबाइल, ल्यापटप तथा इन्टरनेट प्रदायक कम्पनीहरूको व्यापार बढायो । महामारीका कारण रोजगारी गुमाएका अभिभावकहरूले बिहानबेलुकाको छाक कटाएर भए पनि छोराछोरीलाई पठनपाठनका लागि चाहिने प्रविधिको जोहो गरिदिए । तर, अनलाइन कक्षा खासै प्रभावकारी भएन । अहिले कोभिडको सन्त्राससँगसँगै मास्क, पन्जा, स्यानिटाइजर बोकेर भौतिक दूरी कायम गर्दै बालबालिका विद्यालय पुगेका छन् । तर, भौतिक कक्षा लिँदा अनलाइन कक्षामा पढाइएका पाठ दोहोर्याइएको छ । दोहोर्याउनु नै थियो भने अनलाइन कक्षा किन लिइयो ? विद्यार्थी र अभिभावकलाई किन अलमल्याइयो ? यसरी दोहोर्याउँदा पहिले अनलाइन कक्षाको चाँजोपाँजो मिलाउन प्रविधिमा खर्च भएको अभिभावकको पैसा बालुवामा पानी हालेजस्तो भएको छ । त्यसमाथि भर्चुअल पढाइले बालबालिकामा खासै सकारात्मक परिवर्तन भएको पाइँदैन । अनलाइन कक्षाले न पढाइ सुधार्यो न त पढ्ने बानी नै बसायो । महामारीको बेला यसले झन् बालबालिकामा बोझ थपेको थियो । कोरोना महामारी पूर्ण नियन्त्रणमा आइसकेको छैन । तैपनि प्रायः विद्यालय सञ्चालनमा आइसके । विद्यार्थीहरू मनोवैज्ञानिक त्रासमा छन् । शिक्षकहरू पनि मानसिक रूपमा पढाउन तयार भइसकेका छैनन् । आर्थिक अभाव र अनिश्चित भविष्यले शिक्षकहरूको दैनिकी अस्तव्यस्त बनाएको थियो । त्यस्तै विद्यार्थीहरू पनि घरमै कोचिएर बाँच्नुपरेको थियो । उनीहरूले मज्जाले घुम्न र खेल्न पाएनन् । कोरोना भाइरसले समाउँछ कि भन्ने डरमा उनीहरूका १० महिना बिते । डर अझै हटेको छैन । उनीहरूलाई पठनपाठनमा फर्किन चाहिने हौसला र ऊर्जाको कमी छ । केही पढेको छैन तर वार्षिक परीक्षा आइसक्यो भन्ने विद्यार्थीहरूलाई लाग्छ । त्यस्तै शिक्षकहरूलाई पनि कसरी पाठ्यक्रम सक्ने भन्ने चिन्ता छ । हतारमा पढाउँदा बालबालिकालाई गुणस्तरीय शिक्षा दिन सकिन्न । यसले उनीहरूको भविष्यमा प्रतिकूल असर पार्न सक्छ । अनलाइन कक्षा सञ्चालन त भयो तर विद्यार्थीहरूले गुणस्तरीय शिक्षा पाएनन् । भौतिक कक्षामा पनि यो विषयलाई ख्याल नगर्ने हो भने बालबालिका गुणस्तरीय शिक्षाबाट वञ्चित हुन सक्छन् । अनलाइन कक्षाबाट पठनपाठन सुचारु गर्न सरकारले प्रयास नगरेको होइन, तर हाम्रा विद्यालय, विद्यार्थी र शिक्षकहरू प्रविधिमैत्री छन् कि छैनन् भनेर हेरिएन । यसबारे अध्ययन नगरी निर्णय गर्दा अनलाइन कक्षा असफल भयो । अब भौतिक कक्षालाई कम समयमा कसरी प्रभावकारी बनाउने भन्नेबारे शिक्षा मन्त्रालयले आवश्यक योजना बनाउनुपर्छ । पहिलेकै जस्तो गरी तयारी र अध्ययनबिना निर्णय नहोस् । आर्थिक गतिविधि सुचारु नभइरहेका बेला अभिभावकहरूले कसरी छोराछोरीको पढाइ खर्च बेहोर्छन् भन्नेबारे पनि शिक्षा मन्त्रालयले सोच्नुपर्छ । सुजन तिमल्सिना, काठमाडौं"
वश्वसनीयता गुमाउँदै नेताहरू,"२०६२६३ को जनआन्दोलनको बलमा देशमा संघीय लोकतान्त्रिक गणतन्त्र स्थापित भयो । त्यसबेला जनता सडकमा आएर निरंकुश राजतन्त्रविरुद्ध संघर्ष गरेका थिए । राजनीतिक परिवर्तनपछि दैनिक जीवन सहज हुन्छ भन्ने सबैलाई लागेको थियो । र, यही कुराले जनता आन्दोलनमा तानिए । राजनीतिले कोल्टे फेर्यो पनि । तर, आमनागरिकको न्यूनतम आवश्यकता भने पूरा भएन । गाँस, बास र कपासका लागि अझै संघर्ष गरिरहनुपरेको छ । नेताहरूको स्थिति भने यसको ठीक उल्टो भयो । उनीहरूले सत्ताको आडमा टन्न कमाइरहेका छन् । कोरोना महामारीले नेताहरूलाई आफ्नो कमजोरी लुकाउने मौका दिएको छ । बेरोजगारी र महँगी बढिरहेको छ । महामारीले थला पारेका जनतालाई महँगीले झनै मारमा पारेको छ । सत्ताधारीहरू जनताका यी सबै समस्या देखेर पनि नदेखेझैं गरिरहेका छन् । नेकपाको आन्तरिक कलहले बल्ल बल्ल जनताले लेखेको संविधान संकटमा परेको छ । लोकतन्त्रको फल जनताले कहिले पाउने ? सधैं नेताहरूले आश्वासन मात्रै बाँडे, जनहितका काम कहिल्यै गरेनन् । यसकारण नेताहरूले आफ्नो विश्वसनीयता गुमाइसकेका छन् । उनीहरूबाट जनताले आस गर्ने ठाउँ छैन । यस्तो निराशाबाट पार पाउन र जनताको जीवनस्तर उकास्न नयाँ नेताहरू देशलाई चाहिएको छ । बलराम थापा, क्षेत्रपाटी, काठमाडौंअचेल देशकै ठूला भनिएका प्रायः नेता तल्लै स्तरमा उत्रिएर एकआपसमा हिलो छ्यापाछ्याप गर्न थालेका छन् । यो तहको छिनाझपटी र झगडिया दोहोरी किन आवश्यक परेको हो ? सत्ता र शक्तिमा पुगेपछि लोभलालच बढ्नु स्वाभाविक मानिए पनि अहिलेको जग हँसाइचाहिँ कुनै मानेमा सही ठान्न सकिन्न । यो खुट्टा तानातान र द्वन्द्वले देशमा भयावह अवस्था सिर्जना हुने परिस्थिति बनिरहेको छ । यस्तो भनाभन, अराजकता र झगडा देशले धान्न सक्दैन । नेताहरू संस्कारसहितको राजनीतिमा आउन आवश्यक छ । जनताले इमानदारीपूर्वक आफ्नो जिम्मेवारी पूरा गरी नै रहेका छन् । तर, नेताहरूले तरिका पुर्याएर काम गरेका छैनन् । उनीहरूमा जहिल्यै इमानदारीको अभाव देखियो । मन मिले बांगा पनि सोझा हुने मन नमिल्दा सोझा पनि बांगा भइहाल्ने प्रवृत्ति घातक छ । अब यो शैलीले देश अघि बढ्दैन । देशको भविष्य उज्ज्वल बनाउने हो भने नेताहरूले शालीनतापूर्वक एकअर्कालाई व्यवहार गर्न आवश्यक छ । कृष्ण कुम्पुरे, आदमटार, धादिङ"
कार्यकर्ता बिर्संदै दाहालनेपाल,"प्रधानमन्त्री केपी शर्मा ओलीले पुस ५ मा गरेको प्रतिनिधिसभा विघटनको सिफारिसपछि देशको राजनीति उल्टो बाटो हिँड्न थालेको छ । लोकतन्त्र, गणतन्त्र, समावेशिताजस्ता अग्रगामी मुद्दा किनारा लाग्दै छन् । यसले पछिल्लो दशकको राजनीतिमा चासो राख्ने जोकोहीलाई निराश बनाएको छ । माओवादी र एमालेबीचको एकतालाई जनताले अनुमोदन गरेर दुईतिहाइ नजिकको मत दिएका थिए । तर, यही मत उनीहरूका लागि घाँडो साबित भयो । सत्तामा पुगेपछि नेकपाका नेताहरूले जनता र उनीहरूको परिवर्तनप्रतिको चाहनालाई भुसुक्कै बिर्सिए । र, संविधानलाई च्यात्न अग्रसर भए । यही अग्रसरताको नतिजा हो प्रधानमन्त्री ओलीले प्रतिनिधिसभा विघटन गर्ने निर्णय । यो कदमपछि नेकपा दुई चिरामा विभाजित भयो । त्यसमध्येको एक दाहालनेपाल समूहका अध्यक्षहरूले विघटित प्रतिनिधिसभा पुनःस्थापना भएको वा नभएको परिस्थितिमा पनि सहकार्य गरौं भन्दै नेपाली कांग्रेसका सभापति शेरबहादुर देउवाको ढोका ढकढकाउन पुगेका छन् । उनीहरूलाई देउवाले पार्टीमा सल्लाह गरेपछि मात्र निचोड निस्कने भनेर जवाफ फर्काए । चुनाव भए आफ्नै पार्टीको सिट बढी आउने र नभए प्रधानमन्त्री ओलीसँग सहकार्य गरी प्रधानमन्त्री पद हत्याउने आशा राखी देउवाले कूटनीतिक जवाफ दिएको अड्कल काट्न सकिन्छ । के कांग्रेससँग सहकार्य नगरे नेपालदाहाल समूह अगाडि बढ्नै नसक्ने हो भन्ने प्रश्नको जवाफ दाहालनेपाल समूहका नेताहरूले आमकार्यकर्तालाई दिन आवश्यक छ । अहिलेको विशेष परिस्थितिमा कांग्रेससँग सहकार्य गर्दा प्रधानमन्त्री ओलीलाई रोक्न सकिन्छ भन्ने पुष्पकमल दाहाल र माधव नेपाललाई लागेको होला । यो स्वाभाविक पनि हो । मुलुक संविधानबाहिर जान्छ कि भन्ने डर बढेको छ । देशलाई संविधानले निर्देश गरेको ट्र्याकमा ल्याउने जिम्मा सर्वोच्च अदालतको हातमा पुगेको छ । सर्वोच्चले संविधानका धाराको व्याख्या गर्ला नै । तर, राजनीतिक रूपमा पनि लोकतन्त्रका पक्षधरहरू गोलबद्ध हुनुपर्छ । दाहालनेपाल समूहले सुरुमा पार्टीका कार्यकर्ता र समर्थकहरूलाई प्रधानमन्त्री ओलीलाई रोक्न किन आवश्यक छ भनेर बुझाउनुपर्छ । त्यसपछि बिस्तारै जनतालाई प्रधानमन्त्री ओली तानाशाही बन्दै छन् र त्यसका आधारहरू यस्ता यस्ता हुन् भन्नुपर्यो । आफूभित्रको शक्तिलाई एकत्रित नगरी देउवाको शरणमा जानु हुन्न । देउवालाई अनेक प्रस्ताव गर्न अध्यक्षद्वय बूढानीलकण्ठ पुगेको समाचार बाहिर आउँदा प्रधानमन्त्रीको असंवैधानिक कदमविरुद्ध लड्न ठिक्क परेका कार्यकर्ताहरूको मन खिन्न हुन्छ । दाहाल, नेपाल र झलनाथ खनालजस्ता शीर्षनेता संविधान जोगाउन कार्यकर्ताहरूको शरणमा पुग्नुपर्छ । अझै निष्ठाको राजनीति गर्नेहरू नेकपामा बाँकी छन् । समुदायस्तरमा संगठन विस्तार गर्नुपर्छ । र, असंवैधानिक कदमविरुद्ध आन्दोलनको पृष्ठभूमि तयार पार्नुपर्छ । नेतृत्वले आफूलाई कमजोर ठान्नु भएन । प्रधानमन्त्री ओलीको तानाशाही प्रवृत्ति र गलत कदमलाई परास्त गर्न आफ्नै नेता तथा कार्यकर्तासँग सल्लाह गर्दै थोरै संख्यामा भए पनि गुणात्मक किसिमका संगठित कार्यकर्ताको साथ र समर्थनमा सही राजनीतिक बाटो अँगाल्नु नै दाहालनेपाल समूहका लागि उत्तम विकल्प हो । गंगाराज अर्याल, पाणिनि८, अर्घाखाँची"
विद्युतीय फोहोर व्यवस्थापनको चुनौती,"नेपालले उत्पादन गर्ने गरेको फोहोरमा विद्युतीय फोहोरको हिस्सा ५ प्रतिशत रहने गरेको र सोमा निरन्तर बढोत्तरी भइरहेको चिन्तायुक्त समाचारले ध्यानाकर्षण गरेको छ । विद्युत् र सञ्चारक्षेत्रमा निरन्तर भइरहेको विकास र विस्तारले यसको उपभोक्ता र प्रयोगकर्ता निरन्तर बढिरहेका छन् । यसले निष्कासन हुने विद्युतीय फोहोरको प्रतिशतमा अझै बढोत्तरी हुनेछ । काम नलाग्ने कम्प्युटर, मोबाइल, ब्याट्री, टेलिभिजन, चिम आदि विद्युतीय फोहोरको उचित व्यवस्थापन हुन नसके त्यसबाट उत्सर्जित विषाक्त ग्यास मानव स्वास्थ्यका लागि घातक हुन्छ । साथै, यी फालिएका सामग्रीहरूमा रहेका अति मूल्यवान् प्लेटिनियम, सुन, चाँदी र अन्य कच्चा पदार्थ व्यवस्थित रूपले नष्ट गर्न नसकेमा त्यसै खेर जान्छ । विद्युतीय पदार्थ उत्पादनस्थल वा भन्सारविन्दुमै फोहोर व्यवस्थापन कर लिने उपाय अवलम्बन गरी व्यवस्थित तरिकाले पुनर्चक्रीकरणद्वारा तह लगाउने व्यवस्था सरकारले गर्नु आवश्यक छ । अन्यथा समस्याले विकराल रूप लिनेछ । महेन्द्रसिंह बम, टीकापुर१, कैलाली"
दुइटा नेपाल,"महिना दिनअगाडि लेखेको कविताका यी पंक्ति किन पनि यहाँ प्रस्तुत गरेको हुँ भने, सामाजिक रूपान्तरणको प्रश्नलाई अबका दिनमा घनीभूत नतुल्याइए त्यसले हाम्रो वर्तमानलाई मात्र होइन, भावी पिँढीलाई पनि जलाउनेछ । गम्भीर भएर नवीन जागरणको सिर्जना गरियो भने त्यसले नवीन परिस्थितिको नवीन मनस्थिति क्रमशः विकसित गर्दै लैजानेछ । पढ्दै र पढाउँदै आयौं नेपाल वीर गोर्खालीको देश । संसार जित्ने त्यो गोर्खाली विभेदको मानसिकतासँग आफ्नै घरभित्र कहिलेसम्म हारिरहनेछ ? सुन्दै र सुनाउँदै आयौं नेपाल भगवान् बुद्ध जन्मेको देश । अहिंसाको विश्वव्यापी सन्देश दिने त्यो बुद्धभूमिमा बोक्सी, बलात्कार, दाइजोको पीडासाथ महिलाउपरको हिंसा कहिलेसम्म चलिरहनेछ ? संसारकै अग्लो शिखरको गौरव गर्दै आयौं, जसको फेदीमा बालश्रमदेखि बालविवाह हुँदै वृद्ध आमा अवहेलनासम्मको कथा कहिलेसम्म अग्लिरहनेछ ? त्यसैले गौरवगाथाहरूसँगै गम्भीर व्यथाहरू पनि अब केस्राकेस्रा केलाऔं । व्यथाहरूको निदान यसरी खोजौं कि हाम्रा अनुहारहरू ती गाथा र गौरवसुहाउँदा बन्न सकून् । कान्तिपुर टेलिभिजनबाट आज माघ ७, बुधबार राति नौ बजे प्रसारण हुने कार्यक्रम ऐना मार्फत म आफैंलाई प्रश्न गर्नेछु म या मेरो परिवारबाट कोहीमाथि पनि कहिल्यै पनि कुनै विभेद या प्रताडना त भएन ? म आत्मालोचित हुन चाहन्छु र चाहन्छु हामी हरेकले आफ्नो अनुहारको धूलो पहिचान गरेर त्यसलाई सफा गर्न सकौं । आफैंलाई प्रश्न गरिसकेर एक थान प्रश्न म तपाईंका लागि विनम्रतापूर्वक छाडेर बिट मार्न चाहन्छु । आदरणीय मित्र, के तपार्इं आफैंलाई प्रश्न गर्न र आत्मालोचना गर्न तयार हुनुहुन्छ ? तब न हामी दुई नेपाललाई गाँस्ने यात्राको अपिल गर्न सक्छौं ! ट्वीटर :"
सम्बन्धविच्छेदको हाउगुजी,"सम्बन्धविच्छेदबारे यदाकदा पढेसुनेकी भए पनि यस्तो घटनासित म नजिकबाट परिचित थिइनँ । आफ्नो घरपरिवार वा आफन्तमा कोही यसरी नछुट्टिएकाले होला, यसबारे ममा खासै चासो थिएन । मलाई यत्ति लाग्थ्यो सम्बन्धविच्छेद हुनु भनेको दुई व्यक्तिबीचको सम्बन्ध मात्रै नसकिएर दुई परिवारबीच नै एउटा अजंगको पर्खाल ठडिनु हो, आफ्नोपन सकिनु हो र उस्तै परे शत्रुताको बीजारोपण हुनु हो । तर, वैदेशिक रोजगारीको सिलसिलामा इजरायल पुगेपछि थाहा भयो सम्बन्धविच्छेद त्यस्तो असामान्य घटना होइन रहेछ । मैले सोचेजस्तो हाउगुजी त झनै होइन रहेछ ।इजरायलमा सम्बन्धविच्छेद भनेको मान्छेको जीवनमा हुने सामान्य घटनाजस्तो रहेछ । त्यहाँ वैवाहिक सम्बन्ध टिक्दै नटिक्ने र हरकोहीको सम्बन्धविच्छेद हुन्छ भन्ने चाहिँ होइन! सत्तरिऔं, एकहत्तरौं वैवाहिक वर्षगाँठ मनाउने जोडी पनि भेटिन्थे । व्यक्तिगत स्वतन्त्रतालाई सबैभन्दा माथि राखेर हेरिने हुंँदा पछिल्लो समय त्यहाँ सम्बन्धविच्छेद सामान्य हुन थालेको भने सत्य हो । त्यहाँ बस्दा मेरो चिनजान भएको थियो दक्षिण इजरायलवासी सुन्दरी गाब्रियला मार्कसँग । स्वतन्त्र इजरायलको सुरुआतताका हंगेरीबाट आएर स्थापित कट्टर यहुदी परिवारकी अत्याधुनिक छोरी गाब्रियला दुई सन्तानकी डिभोर्सी आमा थिई, जोसँग दुईचार हंगेरियन शब्द सिक्न पाइने लोभले पनि म नजिकिएकी थिएँ । हप्तामा तीनचार पटक पोस्ट अफिस, ग्रोसरी मार्केट वा नजिकैको क्याफेमा हामी भेटघाट गर्थ्यौं । ऊ कहिलेकाहीँ एउटा पातलो ठिटोसँग हुन्थी, जसलाई ऊ ब्वायफ्रेन्ड भन्थी । सुरुसुरुमा मलाई अचम्म लाग्थ्यो यो कस्तो समाज हो ? कति सजिलै यिनीहरू डिभोर्सका कुरा गर्छन्, फेरि खुलेआम ब्वायफ्रेन्ड पनि रे ! त्यो ब्वायफ्रेन्ड सजिलै गाब्रियलाका छोराछोरीसँग पनि घुलमिल भएको देखिन्थ्यो । यस्तैमा एक दिन बाटामा गाब्रियला अलिक अधबैंसे लोग्नेमान्छेसँग खित्का छोडेर हाँस्दै गफिँदै गरेकी भेटिई । म त बडो संकुचित समाजमा हुर्केकी मान्छे न परें ! सोचें, उसले ब्वायफ्रेन्ड फेरिछ क्यार ! नजिक पुगेपछि हातैमा तानेर उसैले परिचय गराई जेबिक डोरोन, उसको पूर्वपति ! सामान्य शिष्टाचार आदानप्रदानपछि म छुट्टिएँ । तर मेरो मनमा अचम्मको घनले हानिरह्यो, निकै बेरसम्म । मलाई फेरि छिट्टै गाब्रियलालाई एकान्तमा भेट्न हतार भयो, आफ्ना अनेक जिज्ञासाा शान्त पार्नलाई । सम्बन्धविच्छेदपछि पनि कस्तो भेटघाट ? त्यो पनि मस्कीमस्की, खित्का छोडेरै कुरा गर्न सकिने गरी ? यो सब बाँकी नै थियो भने किन डिभोर्स गरेको त ? अनि बाटो नै अलग गरिसकेपछि फेरि भेटघाट गर्न वा सँगै कफी पिउन सम्भव छ र ? एकपटक सम्बन्धविच्छेद भएपछि एकअर्काको मुखै नहेर्नेजस्तो वातावरण भएको समाजमा हुर्केकी मेरा लागि गाब्रियलाको सन्दर्भ विस्मयकारी थियो ।झन्डै एक साता गाब्रियलासँग भेट्ने मौका जुरेन । मलाई लामा र पट्यारलाग्दा लागेका हप्तामध्ये त्यो पनि एक थियो । जब अर्को हप्ता हामी क्याफेमा भेटियौं, मैले एकैसासमा अनगिन्ती जिज्ञासा ओकलिहालें । उसले बडो सामान्य तरिकाले मेरा सबै सवालको जवाफ मात्र होइन, एउटा अद्भुत ज्ञान पनि दिई । गाब्रियलाका अनुसार, सम्बन्धविच्छेदपछि पनि त्यहाँ केही बाँकी रहन्छ । आफूहरूबाट जन्मिएका बच्चाहरूको भविष्य र तिनलाई हेर्नुपर्ने जिम्मेवारी । ती बच्चाहरूको कुनै भूमिका थिएन, तिनका मातापिता जोडिनुमा र फेरि अलग्गिनुमा । जेबिक र गाब्रियलाको सम्बन्ध पतिपत्नीका रूपमा सकिए पनि ती बच्चाहरूका मातापिताका रूपमा सकिएको छैन, सकिँदैन पनि । र, तिनैको खुसीका लागि पनि उनीहरू समयसमयमा भेट्नु, भोजमा सामेल हुनु जरुरी छ । अन्तमा उसले यो पनि थपी, अबउप्रान्त लोग्नेस्वास्नी पो रहिएन, तर एकअर्काको असल साथी त रहन सकिन्छ नि ! पछिल्लो समय नेपालमा पनि सम्बन्धविच्छेदका घटना तीव्र रूपमा बढिरहेका छन् । यसले निम्त्याउने तिक्ततामा केही फरकपन आउन थालेको पनि आभास भएको छ । गत वर्षतिर होला, एक नेपाली चर्चित साहित्यकारले डिभोर्सपछि पनि पूर्वपतिसँग आफ्नो मित्रतापूर्ण सम्बन्ध रहिरहेको खुलासा गर्दा एक खालको तरंग उत्पन्न भएको थियो, धेरैजसो टिप्पणी सकारात्मक थिए । त्यसले मलाई गाब्रियलाको याद दिलाएको थियो । कुनै पनि सम्बन्धमा उतारचढाव स्वाभाविक हुन्छ । सकिन्छ सम्बन्धलाई हरतरहले सम्हालेर राखौं, बचाएर लगौं । तर कसै गरी सकिन्न भने एउटा नाता तोडिएको न हो, तमाम सम्भावना सकिएको होइन भन्ने हिसाबले सोचौं । कुनै अति सहेरै पनि सम्बन्धलाई अघि बढाइराख्न जरुरी नठानौं । सम्बन्धविच्छेदलाई अजंगको पहाड नमानेर सम्बन्धको सामान्य रूप फेरिएको सम्झौं । र, सकेदेखि विच्छेदपछि पनि मित्रतामै रहौं, जिन्दगीभरि तिक्तताको बोझ नबोकौं ।"
कृषि क्षेत्रमा वैदेशिक लगानीको औचित्य र आवश्यकता,"भूस्वामित्व तथा श्रम कृषिमा वैदेशिक लगानीकर्ताका लागि खेतीयोग्य जमिनको आवश्यकता पर्छ । सबैभन्दा ठूलो चुनौती उनीहरूको मागअनुरूप जमिनको आपूर्ति गर्नु हो । भूमिहीन तथा सानासीमान्तकृत कृषकहरूको वर्चस्व भएको हाम्रो कृषि प्रणालीमा लगानीकर्तालाई भूमि उपलब्ध गराउने प्रक्रियामा धेरै तत्कालीन तथा दीर्घकालीन समस्याहरू आइपर्छन् । उत्पादन खर्च धेरै तर उत्पादकत्व न्यून भएका कारण ठूला तथा मझौला किसानहरूका निम्ति जग्गाको स्वामित्व हस्तान्तरण (बिक्री गर्न अथवा ठेक्कामा दिन) आर्थिक रूपमा कठिनाइ हुँदैन । उसै पनि मोहियानी प्रथा अन्त भएपछिको कालखण्डमा धेरैजसो कृषकले आफ्नो जमिनमा आफैंले खेती गर्न छोडेर भूमिहीन तथा सानासीमान्तकृत किसानहरूलाई ठेक्कामा दिने चलन मौलाउँदै गएको छ । उनीहरूका लागि आफ्नो स्वामित्वमा रहेको जमिन भूमिहीन तथा सानासीमान्तकृत किसानहरूको विकल्पमा वैदेशिक लगानीकर्तालाई दिँदा कुत (बिनापरिश्रम आयआर्जन) को सुनिश्चितता मात्र होइन, आम्दानी बढ्ने सम्भावना पनि हुन्छ । यही कारण विश्वको ७० प्रतिशत कृषियोग्य भूभागको व्यवस्थापन १ प्रतिशत लगानीकर्ताहरूले (स्वामित्व अथवा ठेक्काअन्तर्गत) गर्दै गरेको अनुमान गरिन्छ । भोलिका दिनमा त्यस्तो अवस्था आउँदा हाम्रा लाखौंलाख भूमिहीन तथा सानासीमान्तकृत किसानहरू विस्थापित भई तिनको रोजगारी तथा आय आर्जन गुम्ने प्रबल सम्भावना हुन्छ । अर्कातर्फ, वैदेशिक लगानीमा हुने खेती प्रणालीमा मानवश्रमलाई मेसिनले विस्थापित गर्छ । उनीहरूले अपनाउने प्रविधिमा सीमित प्राविधिक दक्ष जनशक्तिले रोजगारी पाए पनि बहुसंख्यक भने विस्थापित नै हुन्छन् । विद्यमान कृषि प्रणालीमा महिलाहरूको वर्चस्व छ । त्यसै गरी यस प्रणालीमा अत्यधिक ठूलो संख्यामा रहेका भूमिहीन तथा सानासीमान्तकृत कृषकहरूको स्वामित्वमा रहेको जमिनको उत्पादनले परिवारको दुईतीन महिनाको आवश्यकता पूर्ति गर्नसमेत कठिन हुने गर्छ । उनीहरूको जीवनयापनको मुख्य आयआर्जन अन्य कृषकहरूको खेतीबालीमा रोजगारीबाट हुने हो । महिलाहरूको वर्चस्व रहेको कृषि प्रणालीमा उनीहरू विस्थापित हुँदा राष्ट्रले तत्कालीन तथा दीर्घकालीन अवधिमा चुकाउनुपर्ने मूल्य अकल्पनीय हुन सक्छ । हाल प्रचारमा आएजस्तो यदि यो नीति भारतको अमूल डेरी प्रोडक्सलक्षित छ भने त्यो झनै घातक हुन सक्छ । निश्चय पनि गुजरात राज्यमा श्वेत क्रान्तिको अभ्यासलाई सफल तुल्याएको श्रेय अमूललाई जान्छ । भूमिहीन तथा सानासीमान्तकृत कृषकहरूलाई संगठित पारी बढी उत्पादनशील गाईभैंसी वितरण गरेर, छरिएका उत्पादक कृषकहरूलाई एकत्रित गर्दै सहकारीमा आबद्ध बनाई दूध संकलन, भण्डारण, प्रशोधन, बिक्रीवितरण गरेर तिनलाई मुनाफा बाँडेर अमूलले विश्वमा ख्याति कमाएको छ । त्यसकारण नेपाल सरकार पनि उसको सफलताबाट लालायित भएको हुन सक्छ । तर राष्ट्रिय नीति कुनै एकका निम्ति परिवर्तन गर्दा अरूका निम्ति पनि बदल्नुपर्ने नजिर बस्छ । अन्तमा, बर्सेनि कृषिउपजहरूको आयात अकासिँदै गरेको परिप्रेक्ष्यमा वैदेशिक लगानी भित्र्याएर कृषि पैदावार निर्यात प्रवर्द्धन गर्ने उद्देश्य आफैंमा विडम्बनापूर्ण छ । लाखौंलाख कृषकको जीवन प्रणालीमा प्रत्यक्ष असर पर्ने नीति भएको हुनाले समय घर्किनुपूर्व सरकारले गृहकार्य गर्नु नितान्त जरुरी छ । हाम्रो विगतको अभ्यासबाट शिक्षा नलिईकन यदि निर्यात बढेर व्यापारघाटा घट्ने तथा राजस्व बढ्नेजस्ता अनावश्यक तर्क गर्दै कुनै व्यापारिक कम्पनीलाई खुसी पार्ने उद्देश्यप्राप्तिका खातिर हतारमा यो नीतिको घोषणा गरिएको हो भने राष्ट्रले अत्यन्त ठूलो मुल्य चुकाउनुपर्नेछ ।"
नेकपा एउटै कि दुइटा ?,"मंसिर ३० मा प्रधानमन्त्री केपी शर्मा ओलीले संवैधानिक परिषद्सम्बन्धी अध्यादेश ल्याएपछि नेकपा स्थायी कमिटी सदस्यहरू भीम रावल र पम्फा भुसाल पुस १ गते संसद्को अधिवेशन आह्वानका लागि निवेदन दर्ता गर्न राष्ट्रपति कार्यालय गए । सामान्यतः प्रतिपक्षी दलले संसद् अधिवेशनका लागि पहल गर्ने राजनीतिक इतिहास भए पनि त्यो बेला सत्तारूढ दलबाटै निवेदन दर्ता गर्न खोजिएको थियो, तर राष्ट्रपति कार्यालयले दिनभरि कुराइदियो । पुस ५ मा आफ्नो पार्टीका अर्का अध्यक्षलाई सामान्य जानकारीसम्म पनि नदिई प्रधानमन्त्री ओलीले प्रतिनिधिसभा विघटनको सिफारिस गरे, जसलाई राष्ट्रपति विद्यादेवी भण्डारीले हतारहतार अनुमोदन गरिदिइन् । त्यही दिन ओलीविरुद्ध नेकपाकै सांसदहरूले संसद्मा अविश्वासको प्रस्ताव दर्ता गराए, भलै प्रस्ताव दर्ताको समयसम्बन्धी विवाद अदालतमा परीक्षणमा छ । पुस ५ मै सरकारमा रहेका दाहालनेपाल समूहका मन्त्रीहरूले सामूहिक राजीनामा दिए, त्यही दिन उक्त समूहको बालुवाटारमा बसेको स्थायी कमिटी बैठकले ओलीलाई कारबाही गर्ने निर्णय गर्यो । पुस ७ मा ओलीपक्षीय नेकपाको केन्द्रीय कमिटी बैठक बालुवाटारमा बस्यो जसले प्रवक्ता नारायणकाजी श्रेष्ठलाई हटायो । दाहालनेपाल पक्षले माइतीघरमा बैठक बसेर ओलीलाई पार्टी अध्यक्षबाट हटायो, माधवकुमार नेपाललाई अध्यक्ष बनायो । पुस ९ गते बालुवाटारमा बसेको ओली पक्षको केन्द्रीय कमिटी बैठकले दाहालको कार्यकारी अध्यक्षको जिम्मेवारी खोस्यो । एक महिनायता नेकपाका फरकफरक बैठकहरू भइरहेका छन् । तर दुवैतिरको उपस्थितिमा दुवैतिरका नेताहरूको नाम देखिन्छ । आइतबार निर्वाचन आयोगले बोलाएको सर्वदलीय बैठकमा दाहालनेपाल नेतृत्वको नेकपाका तर्फबाट स्थायी कमिटी सदस्य लीलामणि पोखरेलसहितको टोली पुगेको थियो भने ओलीले आफ्ना कानूनविज्ञ सल्लाहकार बाबुराम दाहाललाई पठाए । दुई पक्षका उही कमिटीका बैठक सके त एकै दिन नत्र दिन बिराएर भइरहेका छन्, दुईतिरका अध्यक्षहरू गइरहन्छन्, एकअर्कालाई सकेको गाली गर्छन् । उनीहरूले नेकपा एक छ, हामीले नेतृत्व गरेको नेकपा नै आधिकारिक हो भन्न छाडेका छैनन् । मंगलबार कान्तिपुरले गरेको प्रश्नमा पनि दुवैतिरका नेताहरूले नेकपा नफुटेको र आफ्नो नेतृत्वको नेकपा नै आधिकारिक भएको दाबी गरे । तर उनीहरूका कारण सिर्जित अन्योल केही लामो हुने निश्चितप्रायः छ । ओलीलाई प्राविधिक कठिनाइ राजनीतिक दलसम्बन्धी ऐनअनुसार पार्टी विभाजनका लागि संसदीय दल र पार्टी केन्द्रीय कमिटीमा कम्तीमा ४० प्रतिशत संख्या पुर्याउनुपर्छ । सोझो हिसाबले हेर्दा नेकपा दर्ता हुने बेलाका ४ सय ४१ केन्द्रीय कमिटी सदस्यहरूलाई निर्वाचन आयोगले चिन्छ । ओलीमाथि अविश्वासको प्रस्ताव ल्याउन सांसदहरूले गरेको हस्ताक्षरअनुसार नेकपाको दाहालनेपाल पक्षसँग केन्द्रीय कमिटी र संसदीय दल दुवैमा ६१ प्रतिशतभन्दा धेरै संख्या छ । त्यसैले कानुनअनुसार ओलीलाई पार्टी विभाजन गर्न कठिन हुन्छ । आफैं सरकारको नेतृत्वमा भएका बेला उनले अनुकूलको अध्यादेश ल्याएर दल विभाजन गर्न त सक्छन् तर ओली स्वयम् अहिले त्यसको पक्षमा छैनन् । सर्वोच्च अदालतबाट हुने फैसलाले धेरै कुरा निर्धारण गर्छ भन्ने आकलन ओलीको हो । अहिले उहाँ सर्वोच्चबाट फैसला नआउँदासम्म निर्वाचन आयोगले कुनै निर्णय नगरिदिओस् भन्नेमै हुनुहुन्छ, ओलीनिकट एक नेताले कान्तिपुरसँग भने, सर्वोच्चले मध्यावधि चुनावमा जाने हाम्रो निर्णय सदर गरिदियो भने आयोगले पनि दलको आधिकारिकता निर्विवाद हामीलाई नै दिन्छ भन्ने प्रधानमन्त्रीज्यूको रिडिङ हो । ओली पक्षका प्रवक्ता प्रदीप ज्ञवाली आफूले पार्टी विभाजन गर्न नचाहेको र नेकपा फुटिनसकेको बताउँछन् । कानुनतः नेकपा एउटै हो, उनले भने, हाम्रोतर्फबाट हामीले न विभाजन गरेका छौं, न विभाजन गर्न चाहन्छौं, न कसैलाई कारबाही गरेका छौं, साथीहरूले कुन बाटो रोज्नुहुन्छ, त्यो त उहाँहरूको कुरा भयो, उनले भने । जोसँग पार्टीको पहिलो अध्यक्ष, महासचिव र माइन्युट छ, त्यही नै आधिकारिक पार्टी हुने र आफूहरूसँग सबै रहेको दाबी यो समूहको छ । ओली नेतृत्वको नेकपाले पार्टीको विधान संशोधन गरीवरी ४ सय ४१ सदस्यीय केन्द्रीय कमिटीलाई १५ सय १ सदस्यीय बनाएको छ । विधानले पार्टी निर्णयको सम्पूर्ण अधिकार अध्यक्ष ओलीलाई नै सुम्पिएको छ । तैपनि पार्टी फुटेको हो र अब त्यसलाई कानुनी बाटोमा गएर छिट्टै सल्टाउनुपर्छ भन्न उनीहरू हिचकिचाउँछन् । दुइटा कार्यक्रम गर्दैमा पार्टी दुइटा हुन्छ र ? एउटै घरका दाजुभाइले छुटिएर खाए पनि जबसम्म मालपोत कार्यालयमा गएर अंशबन्डा हुँदैन, तबसम्म सगोलमा बसेको मानिन्छ । पार्टीमा पनि त्यही लागू हुन्छ, प्रधानमन्त्रीका कानुनविज्ञ सल्लाहकार बाबुराम दाहालले भने, हामी त पार्टी फुटको दाबी गर्दैनौं किनभने मूल घरमा छौं । हामी संस्थापन पक्ष हौं, पुरानो नेकपा एमाले हौं । प्रधानमन्त्रीले नै स्पष्ट भनिसक्नुभएको छ ।दाहालनेपाललाई छुट्टै पिरलो स्थायी कमिटी बैठकको निर्णयअनुसार पुष्पकमल दाहालमाधवकुमार नेपालले नेतृत्व गरेको नेकपाका तीन नेता ओलीलाई पार्टीर् केन्द्रीय कमिटी सदस्यबाट किन नहटाउने भन्दै स्पष्टीकरण पत्र लिएर सोमबार प्रधानमन्त्री निवास बालुवाटार गए । बालुवाटारभित्र छिर्न नपाएपछि सुरक्षाकर्मीलाई नै पत्र बुझाएर फर्किएका उनीहरूले सोधेको स्पष्टीकरणको जवाफ ओलीले दिए भने त्यसको म्याद बिहीबारसम्म हो । तर भाषणबाट आउला, पत्रबाटै स्पष्टीकरण आउने सम्भावना छैन । त्यसो हुँदा उनीहरूले गर्ने भनेको थप कारबाही ओलीलाई पार्टीको साधारण सदस्यसमेत नरहने गरी हटाउने हो । यसअघि ओलीलाई अध्यक्षबाट हटाएर नेपाल र संसदीय दल नेताबाट हटाएर पुष्पकमल दाहालले खाली ठाउँ भरिसकेका छन् । दल विभाजनमै जाने हो भने यो पक्षसँग यथेष्ट संख्या छ तर दाबी भने ओली पक्षको जस्तै आफू नै आधिकारिक हौं भन्ने छ । स्थायी कमिटी सदस्य लीलामणि पोखरेल अहिले नेकपा एउटा मात्रै भएको र त्यसको नेतृत्व दाहालनेपालले गरेको बताउँछन् । नेकपा अर्को छैन, एउटै छ, जसको नेतृत्व प्रचण्ड र माधव नेपालले गरिरहनुभएको छ, उनले भने, एक जना अध्यक्ष पहिले केपी शर्मा ओली हुनुहुन्थ्यो, पार्टीको हित, पार्टीको विधान, विधि पद्धति, चरित्र र राज्यका सन्दर्भमा गलत निर्णय गरेर नीतिभन्दा फरक ढंगले काम गरेको हुनाले उहाँलाई कारबाही गरिएको हो । उनले निर्वाचन आयोगले राजनीतिक दलसम्बन्धी ऐनको दफा ४४ (६) अनुसार छिटो विवाद निरूपण गरिदिनुपर्ने बताए । ऐनको उक्त दफामा विवाद भयो भने पार्टी स्थापना हुने बेला जुन पक्षको बहुमत छ, त्यही नै आधिकारिक हुने उल्लेख छ । तर पार्टी विभाजनको औपचारिक प्रक्रियामा नजाँदाको घाटा भने यो पक्षले बेहोर्दै आएको छ । गत पुस ६ गते नै सर्वदलीय बैठक बोलाएर संयुक्त संघर्ष गर्ने पहल गरेको नेकपाको दाहालनेपाल पक्षलाई कांग्रेससहितका दलहरूले अझै पनि सत्तापक्षीय नै मान्छन् । कांग्रेसका सहमहामन्त्री प्रकाशशरण महतले कानुनी रूपमा नेकपा अहिलेसम्म एउटै पार्टी भएकाले कांग्रेसले कुनै पनि समूहसँग नमिल्ने नीति लिएको बताए । सरकार र सडक दुवै मोर्चामा नेकपा नै रहेकाले प्रतिनिधिसभा विघटनसम्बन्धी असंवैधानिक कदमविरुद्धको आन्दोलनमा समेत कांग्रेसले एक्लै विरोध प्रदर्शन गर्ने निर्णय लिएको उनको भनाइ छ । नेकपाको दाहालनेपाल समूहले केही दिनअघि कांग्रेस सभापति शेरबहादुर देउवालाई भेटेरै संयुक्त सडक आन्दोलनको प्रस्ताव गरेको थियो । त्यतिबेला पनि सभापति देउवाले नेकपा औपचारिक रूपमा विभाजन नभएकाले एउटा समूहको पक्षमा लाग्न अप्ठ्यारो परेको बताएका थिए । नेकपा अहिले पनि विधिवत् रूपमा विभाजित भएको छैन । कानुनी रूपमा उनीहरू एउटै पार्टीमा छन् । निर्वाचन आयोगबाट विधिवत् अलग पार्टीको मान्यता नपाएसम्म कांग्रेस कसैको पक्ष लिने र कसैको विपक्षमा रहने कुरा गर्न मिल्दैन, महतले भने, संयुक्त आन्दोलनका विषयमा भएको समस्या पनि त्यही हो । अहिले प्रदेश सरकारका बारेमा निर्णय गर्नु परिरहेको अप्ठ्यारोको कारण पनि त्यही हो ।जनता समाजवादी पार्टीका संघीय परिषद् अध्यक्ष बाबुराम भट्टराईले सोमबार नेकपाले अहिलेसम्म ओलीलाई किन कारबाही नगरेको हो भनेर सोध्नुको अन्तर्य पनि प्रतिनिधिसभा पुनःस्थापित हुँदा या चुनावमा जाँदा दुई नेकपा एक हुने सम्भावनाको प्रक्षेपण नै हो । तर आफूहरूको छुटभिन्न हुने प्रक्रिया ढिलो हुँदा त्यसको असर आफैंलाई पनि परेको नेकपाका दुवै खेमाका नेताहरू बताउँछन् तर औपचारिक रूपमा घोषणा गर्न इन्कार गर्छन् । सामान्य मानिसका लागि अलिकति द्विविधा हुन सक्छ, कानुनी र औपचारिक रूपमा हेर्ने हो भने फुटेको छैन, एउटै छ जस्तो देखिन्छ, ओलीनिकट एक स्थायी कमिटी सदस्यले भने, तर गहिरिएर राम्रोसँग हेर्ने हो भने एउटै पार्टीको लक्षण देखिँदैन । उनले कांग्रेसलगायतका दलहरूले नेकपा अझै एक छ भनेर गरेको टिप्पणी उम्किनका लागि गरेको तर्कका रूपमा मात्रै बुझ्न आग्रह गरे । उहाँहरूलाई पनि थाहा छ, व्यवहारमा नेकपा फुटेको छ, अदालतको फैसला आउनेबित्तिकै कानुनी रूपमा पनि फुट्छ किनभने त्यसपछि नेताहरूलाई चुनावको टिकट बाँड्नै हतारो हुन्छ, उनले भने । दाहालनेपाल नेतृत्वको नेकपाका केन्द्रीय सदस्य राजेन्द्र पाण्डे अरूले जे जस्तो आशंका गरे पनि नेकपा दुई भइसकेको बताउँछन् । यिनीहरू अझै एक छन्, मिल्लान् कि भनेर अरूले भन्ने कुरा हो, नेकपा दुइटा भइसक्यो, उनले भने, हामी प्रक्रियामा छौं, प्रक्रियाअनुसार हिँड्न निर्वाचन आयोगले हामीसँग कागजपत्र माग्दै छ । कानुनी रूपमा पनि छिट्टै किनारा लाग्छ ।"
कृषिमा वैदेशिक लगानी रोक्न अल्पकालीन आदेश,"सर्वोच्च अदालतले तत्कालका लागि कृषिमा वैदेशिक लगानी रोक्न आदेश दिएको छ । गत आइतबार सर्वोच्च अदालतका न्यायाधीश मनोज शर्माको एकल इजलासले अल्पकालीन अन्तरिम आदेश दिएको हो । कृषिमा वैदेशिक लगानी खुला गरिएको भन्दै त्यसलाई रोक्नुपर्ने मागदाबीसहित अधिवक्ता पुण्यप्रसाद खतिवडाले रिट निवेदन दर्ता गरेका थिए । यसमा सर्वोच्चले १५ दिनभित्र लिखित जवाफ मागेको छ । त्यतिन्जेल निर्णय कार्यान्वयन नगरी यथास्थितिमा राख्न आदेश भएको हो । सरकारले गत पुस २० मा राजपत्रमा सूचना प्रकाशन गरेर कृषिमा वैदेशिक लगानी खुला गरेको थियो । उद्योग, वाणिज्य तथा आपूर्ति मन्त्रालयले जारी गरेको सूचनाअनुसार औद्योगिक व्यवसाय ऐन, २०७५ ले परिभाषित गरेका ठूला उद्योगमा विदेशी लगानी खुला भएको हो । ऐनअनुसार ५० करोड रुपैयाँभन्दा बढी लगानीका ठूला उद्योग हुन् । यो व्यवस्थाअनुसार ५० करोड रुपैयाँभन्दा बढी लगानीका पशुपन्छीपालन, माछापान, मौरीपालन, फलफूल, तरकारी, तेलहन, दलहन, दुग्ध व्यवसाय र कृषिका प्राथमिक उत्पादनसँग सम्बद्ध उद्योगमा विदेशी लगानी खुला भएको छ । उनीहरूले ७५ प्रतिशत निर्यात भने गर्नुपर्ने छ । कृषिमा वैदेशिक लगानी खुला भएकोप्रति निजी क्षेत्रका छातासंगठन नेपाल उद्योग वाणिज्य महासंघ, चेम्बर अफ कमर्स र नेपाल उद्योग परिसंघले सयुक्त धारणा सार्वजनिक गरिसकेका छन् । यस विषयमा निजी क्षेत्रले अध्ययन र छलफल गरेर मात्रै कार्यान्वयनमा जानुपर्ने बताउँदै आएको छ । वैदेशिक लगानीबाट भित्रिने प्रविधि, उपयोग गर्ने कच्चा पदार्थ र निर्यातको अवस्था हेरेर मात्र निर्णय कार्यान्वयनमा जानुपर्ने यी संगठनको धारणा छ । कृषि क्षेत्रमा विदेशी लगानी खुला गर्ने सन्दर्भमा त्यसबाट भित्रिने प्रविधि, यसले उपयोग गर्ने कच्चा पदार्थ र निर्यातको अवस्था हेरेर मात्र निर्णय गर्नु आवश्यक हुन्छ, केही दिनअघि तीनै संगठनले जारी गरेको संयुक्त धारणापत्रमा भनिएको छ, त्यसैले उच्चतम प्रविधि भित्र्याउने, स्वदेशी कच्चा पदार्थ उपयोग गर्ने र अधिकांश हिस्सा निर्यात गर्न सक्ने सम्भाव्यताको विस्तृत अध्ययन गरेर मात्र कृषिमा विदेशी लगानी खुला गर्ने निर्णय कार्यावन्यनमा लगिनुपर्ने माग गर्दछौं ।वैदेशिक लगानी खुला गरेलगत्तै डेरी उद्योग संघ, नेपाल डेरी एसोसिएसन, केन्द्रीय दुग्ध सहकारी संघ, केन्द्रीय पशुपन्छीपालन सहकारी संघले पनि पत्रकार सम्मेलन गरेरै निर्णय फिर्ता नभए चरणबद्ध आन्दोलन गर्ने घोषणा गरेका थिए । चोरबाटोबाट गरिएको निर्णय कार्यान्वयन भए करिब ८५ अर्ब रुपैयाँको लगानी जोखिममा पर्ने उनीहरूको भनाइ छ । व्यवसायीका अनुसार कृषिको प्राथमिक तहमा विदेशी लगानी खुला भए मौरीपालन क्षेत्रको ४ अर्ब, माछापालनको करिब ११ अर्ब, डेरी उद्योगको ३० अर्ब, दाना तथा कुखुरापालन क्षेत्रको करिब ४० अर्ब रुपैयाँ जोखिममा पर्छ । साथै १५ लाखभन्दा बढी किसान तथा श्रमिकको आयस्रोत गुम्ने खतरा रहेको उनीहरू बताउँछन् । विरोधस्वरूप यी चार संस्थाले प्रदेशमन्त्रीहरूलाई ज्ञापनपत्र बुझाउने कार्यक्रम गरिरहेका छन् । कृषिमा प्रत्यक्ष वैदेशिक लगानीबारे कृषि तथा पशुपन्छी विकास मन्त्रालयले पनि केही दिनभित्रै आफ्नो धारणा सार्वजनिक गर्ने जनाएको छ । कृषि क्षेत्रमा वैदेशिक लगानी भित्रिए त्यसको फाइदा र बेफाइदाबारे अध्ययन गरिरहेका छौं, मन्त्रालयका एक उच्च अधिकारीले भने, वैदेशिक लगानीबारे सम्भवतः यही साता मन्त्रालयले आफ्नो धारणा राख्छ ।"
नदी प्रवाहमा आधारित आयोजनाको पीपीए सीमा बढाऊ,"ऊर्जा जलस्रोत तथा सिँचाइ मन्त्रालयले यसअघि तय गरेको ऊर्जा सम्मिश्रणको अनुपात हेरफेर गर्न नेपाल विद्युत् प्राधिकरणलाई निर्देशन दिएको छ । ऊर्जा मन्त्रालयले नदी प्रवाहमा आधारित (आरओआर) विद्युत् आयोजनाको विद्युत् खरिद सम्झौता (पीपीए) दर बढाउने गरी अनुपात संशोधन गर्न प्राधिकरणलाई भनेको हो । ऊर्जा मन्त्रालयले २०७५ वैशाख २५ मा श्वेतपत्र जारी गर्दै कुल ऊर्जाको अनुपातमा नदी प्रवाहमा आधारित आयोजनाबाट उत्पादित विद्युत्को परिमाण ३० देखि ३५ प्रतिशत सीमा कायम गर्ने घोषणा गरेको थियो । श्वेतपत्रमा जलाशययुक्त आयोजनाबाट ३० देखि ३५ प्रतिशत र अर्धजलाशययुक्त आयोजनाबाट उत्पादित विद्युत् कुल विद्युत्को २० देखि ३० प्रतिशत बनाउने घोषणा गरिएको थियो । ऊर्जा मन्त्रालयले १० वर्षमा १५ हजार मेगावाट विद्युत् उत्पादनको लक्ष्य राख्दै आयोजनाको प्रकृतिअनुसार पीपीएका लागि सीमा निर्धारण गरेको थियो । निजी क्षेत्रबाट नदी प्रवाहमा आधारित विद्युत् आयोजनाको टेक अर पे पीपीएको सीमा बढाउन माग भएपछि मन्त्रालयले सहसचिव मधु भेटवालको संयोजकत्वमा सिफारिस समिति गठन गरेको थियो । समितिको सिफारिसका आधारमा मन्त्रालयले पुस ३ मा प्राधिकरणलाई ऊर्जा सम्मिश्रणको अनुपात संशोधन गर्न निर्देशन दिएको हो । प्राधिकरणले यसलाई प्राधिकरणको सञ्चालक समितिबाट पारित गराउने तयारी गरेको छ । प्राधिकरणको सञ्चालक समिति अध्यक्ष ऊर्जामन्त्री टोपबहादुर रायमाझी हुन् ।भेटवाल संयोजकत्वको समितिले नदी प्रवाहमा आधारित विद्युत् आयोजनाको पीपीए सीमा कुल ऊर्जाको ४० देखि ४५ प्रतिशत, अर्धजलाशययुक्त आयोजनाको सीमा २० देखि ३० प्रतिशत र जलाशययुक्त आयोजनाको सीमा २० देखि २५ प्रतिशत कायम राख्न सिफारिस गरेको छ । प्राधिकरणले हालसम्म ५ हजार २ सय मेगावाट जडित क्षमता भएका विद्युत् आयोजनासँग टेक अर पे पीपीए गरिसकेको छ । टेक अर पे पीपीएको कोटा सकिएपछि प्राधिकरणले अन्य आयोजनासँग टेक एन्ड पेमा पीपीए गर्नुपर्छ । टेक एन्ड पेमा पीपीए गर्दा प्राधिकरणले आयोजनाबाट आवश्यकताअनुसार मात्रै विद्युत् लिन्छ भने जति विद्युत् खरिद गरेको हो, त्यसको मात्रै भुक्तानी गर्नुपर्छ । यस्तो खालको पीपीएले आयोजनामा लगानी सुनिश्चित नहुने भन्दै निजी क्षेत्रका ऊर्जा उत्पादकहरूले नदी प्रवाहमा आधारित विद्युत् आयोजनासँग गरिने टेक अर पे पीपीएको सीमा बढाउनुपर्ने माग राख्दै आएका छन् । टेक अर पे पीपीए गरिसकेपछि प्राधिकरणले विद्युत् आयोजनाबाट उत्पादित विद्युत् खपत गर्न नसके पनि भुक्तानी दिनुपर्छ । निजी क्षेत्रले निर्माण गरिरहेका अधिकांश आयोजना नदी प्रवाहमा आधारित छन् । नेपालमा निर्माणाधीन र निर्माण सम्पन्न प्रायः आयोजना नदी प्रवाहमा आधारित भएकाले वर्षायाममा नेपालमा विद्युत् बढी हुने अनुमान छ । प्राधिकरणले मंसिर अन्तिम साता ऊर्जा मन्त्रालयलाई बुझाएको आन्तरिक प्रक्षेपणमा तामाकोसी जलविद्युत् आयोजना चैतसम्म सञ्चालनमा आए वैशाखदेखि साउनसम्म दैनिक ५ सय मेगावाटसम्म विद्युत् खेर जाने प्रक्षेपण गरिएको छ ।मन्त्रालयबाट ऊर्जा सम्मिश्रणको अनुपात संशोधनका लागि निर्देशन आएको र यसबारे प्राधिकरणले छलफल गरिरहेको प्राधिकरणका निमित्त कार्यकारी निर्देशक हितेन्द्रदेव शाक्यले जानकारी दिए । यसबारे हामी छलफल गरेर बोर्डमा पेस गर्छौं, उनले भने । नदी प्रवाहमा आधारित जलविद्युत् आयोजनाको पीपीए कोटा बढाउँदा कुनै समस्या नहुने भए पनि जलाशययुक्त आयोजना बनेन भने समस्या हुने उनको धारणा छ । नदी प्रवाहमा आधारित आयोजनाको अनुपात बढाए पनि केही समस्या हुन्न । तर जलाशययुक्त आयोजना एउटै बनेनन् भने चाहिँ समस्या हुन्छ, उनी भन्छन्, यस्तो समस्या समाधानका लागि हामी बूढीगण्डकी र दूधकोसीजस्ता आयोजना अघि बढाउने योजनामा छौं ।प्राधिकरणले जेठ १५ देखि चौबिसै घण्टा २५ मेगावाट विद्युत् बढी हुने प्रक्षेपण गर्दै भारतको इनर्जी एक्सचेन्ज मार्केटमा बिक्री गर्ने तयारी गरिरहेको छ । प्राधिकरणलाई भारतमा विद्युत् बिक्रीका लागि मन्त्रिपरिषद् र विद्युत् नियमन आयोगले स्वीकृति दिइसकेका छन् ।"
कृषि ऋणपत्र बिक्री आजदेखि,"किसान क्रेडिट कार्ड तथा एपको वितरण सुरुकृषि विकास बैंकले बुधबारदेखि नै किसानलाई किसान क्रेडिट कार्ड तथा एप वितरण गर्दै छ । यो पनि मौद्रिक नीतिमा घोषित व्यवस्था हो । कृषकलाई वित्तीय साधनका साथै कृषि सूचना तथा जानकारी उपलब्ध गराउन कृषि विकास बैंकमार्फत किसान क्रेडिट कार्डको व्यवस्था गरिनेछ, मौद्रिक नीतिमा भनिएको छ । क्रेडिट कार्ड राष्ट्र बैंकको निर्देशनअनुसार नै सञ्चालन हुनेछ । तर क्रेडिट कार्ड भनिए पनि सुरुमा किसानले बैंक खातामा तोकिएको रकम भने राख्नुपर्नेछ । किसान र कृषि उपजको कारोबारलाई बैंकिङ प्रणालीमा जोड्ने उद्देश्यले किसान क्रेडिट कार्ड तथा एप जारी गर्न लागिएको बैंकको दाबी छ । किसान क्रेडिट कार्डमार्फत किसानले विद्युतीय माध्यम (क्यूआर कोड) मार्फत सबै प्रकारका भुक्तानी सुविधा पाउनेछन् । यस्तै किसान एपमार्फत कृषिसँग सम्बद्ध मौसम, मल, बीउ, कृषि औजार, बजारलगायतबारे सूचना तथा जानकारी उपलब्ध गराउने बैंकको तयारी छ । सुरुमा सबै सुविधा उपलब्ध नभए पनि भविष्यमा किसानलाई चाहिने सबै प्रकारका सूचना एपमार्फत उपलब्ध गराइनेछ, स्रोतले भन्यो, भविष्यमा कृषि मन्त्रालयअन्तर्गतको सूचना किसान एपसँगै जोडिने योजना छ ।यसमध्ये कृषि तथा पशुपन्छी व्यवसाय कर्जाअन्तर्गत ३० हजार ८ सय ७ ऋणीलाई प्रवाह भएको ६८ अर्ब ६९ करोड कर्जा छ । सरकारले २०७३ सालदेखि व्यावसायिक कृषि कर्जामा ब्याज अनुदान दिँदै आएको छ । गत मंसिरसम्म ३० हजार ८ सय ७ जनाले करिब ६८ अर्ब ६९ करोड रुपैयाँ बराबर ब्याज अनुदानको कृषि कर्जा पाएका छन् । वाणिज्य बैंकहरूले कुल लगानीको न्यूनतम १५ प्रतिशत कृषिमा लगानी गर्नैपर्ने अनिवार्य व्यवस्था छ । यद्यपि यो कर्जा समान रूपमा वितरण नभएको, लक्षित वर्गमा नपुगेकोलगायत गुनासो आएको छ । यही कारण कृषि कर्जाको नेतृत्व कृषि विकास बैंकलाई दिइएको हो ।राष्ट्र बैंकको निर्देशनअनुसार वाणिज्य बैंकले २०८० असारसम्म कुल कर्जाको न्यूनतम १५ प्रतिशत कृषिमा अनिवार्य रूपमा लगानी गर्नुपर्ने प्रावधान छ । जसमध्ये २०७८ असारसम्म न्यूनतम ११ प्रतिशत र २०७९ असारसम्म १३ प्रतिशत लगानी कृषिमा गर्नुपर्नेछ । मौद्रिक नीतिको त्रैमासिक समीक्षामार्फत राष्ट्र बैंकले कृषि कर्जा प्रवाहका लागि समय सीमा तोकिदिएको हो । यसअघि मौद्रिक नीतिमार्फत २०८० सम्म कृषिमा प्रवाह गर्नुपर्ने न्यूनतम सीमा मात्र तोकिएको थियो । यसरी निर्देशनअनुसार तोकिएको क्षेत्रमा कर्जा प्रवाह नगरे राष्ट्र बैंकले कारबाही गर्ने प्रावधान छ ।"
तथ्यांकमा सरकारकै एकरूपता छैन,"करिब डेढ महिनाअघि उद्योग, वाणिज्य तथा आपूर्ति मन्त्रालयले किसानलाई सुगर मिलहरूले दिनुपर्ने उखुको बक्यौता रकम ७० करोड ५८ लाख रुपैयाँ बाँकी रहेको जानकारीसहितको विवरण गृह मन्त्रालयमा बुझायो । त्यति बेला उखु किसान उखुको बक्यौता रकम माग्दै काठमाडौंको माइतीघरमा आन्दोलनरत थिए । मंसिर २८ देखि आन्दोलनरत उखु किसानसँग उद्योग मन्त्रालयले पुस १३ मा उद्योगहरूले दिनुपर्ने रकम २१ दिनभित्र भुक्तानी गराउने सहमति गर्यो ।सरकार र उखु किसानबीच भएको सहमतिको समय माघ ५ मा सकिँदा गृहले सोमबारसम्म ७० करोड ५८ लाखमध्ये ५१ करोड ३८ लाख रुपैयाँ भुक्तानी भएको जानकारी दियो । सम्भवतः यही नै अन्तिम तथ्यांक हो, गृहका सूचना अधिकारी प्रेमलाल लामिछानेले भने । तर उद्योग मन्त्रायले माघ ६ मा गरेको पत्रकार सम्मेलनमा उल्लेख गरेको भुक्तानी गर्नुपर्ने र भुक्तानी भएको रकममा धेरै अन्तर देखिएको छ । उखु किसानले पाउनुपर्ने ६५ करोड ३१ लाख रुपैयाँमध्ये ५७ करोड ३० लाख रुपैयाँ भुक्तानी भइसकेको छ, उद्योग मन्त्रालयमा मंगलबार आयोजित पत्रकार सम्मेलनमा प्रवक्ता नारायणप्रसाद रेग्मीले भने, उद्योगी र सम्बद्ध जिल्ला प्रशासन कार्यालयले उपलब्ध गराएको तथ्यांकअनुसार अब भुक्तानी हुन ८ करोड १ लाख रुपैयाँ बाँकी छ । त्यो पनि छिट्टै भुक्तानी गराउँछौं ।वाणिज्य तथा आपूर्ति सचिव वैकुण्ठ अर्यालले पनि मन्त्रालय सुतेर नबसेको दाबी गरे । मन्त्रालयमा भएको रेकर्ड उद्योगी र सम्बद्ध जिल्ला प्रशासन कार्यालयले दिएको तथ्यांकका आधारमा हो । १ अर्ब ४० करोडबाट ६५ करोड र अहिले ८ करोडमा झरेको छ । किसान र उद्योगको दाबी मिलेको छैन, त्यही भएर प्राविधिक कमिटी गठन भएको छ, उनले भने, प्राविधिक समितिले काम सुरु गरिसकेको छ । त्यहीअनुसार बुझिदिन आग्रह गर्छौं । भुक्तानी हुन बाँकी रकम किसानको खातामा पुर्याउने कोसिस भइरहेको उनको दाबी छ । यता गृह मन्त्रालयका सूचना अधिकारी लामिछाने भने उद्योग मन्त्रालयले नै पठाएको विवरण आफूहरूले बताएको दाबी गर्छन् । एकडेढ महिनाअघि उद्योग, वाणिज्य तथा आपूर्ति मन्त्रालयले दिएको विवरणका आधारमै हामीले भनेका हौं । उद्योगीसँग हाम्रो सम्पर्क छैन, उद्योगीले दिएको तथ्यांकमा केही फरक परे होला, उनले भने, गृहले भन्ने उद्योग मन्त्रालयकै तथ्यांक हो । पछि संशोधन भएको भए उद्योग मन्त्रालयलाई नै थाहा होला ।उद्योग मन्त्रालयका अनुसार श्रीराम सुगर मिलले ३५ करोड रुपैयाँ दिनुपर्नेमा ३५ करोड नै भुक्तानी गरिसकेको छ । अन्नपूर्ण चिनी उद्योगले १७ करोड भुक्तानी गर्नुपर्नेमा १० करोड ८८ लाख रुपैयाँ दिएको र १ करोड ७६ लाख रुपैयाँ खातामा जम्मा गरेको उद्योग मन्त्रालयले जनाएको छ । इन्दिरा सुगर मिलले दिनुपर्ने ४ करोड ७० लाख रुपैयाँमध्ये १ करोड ५० लाख रुपैयाँ भुक्तानी गरेको प्रवक्ता रेग्मीले जानकारी दिए । लुम्बिनी चिनी उद्योगले ८ करोड ४१ लाख रुपैयाँमध्ये ५ करोड १६ लाख भुक्तानी गरेको र ३ करोड रोक्का गरेको बताइएको छ । महालक्ष्मी सुगर मिलले २० लाख तिर्नुपर्नेमा किसानलाई भुक्तानी नगरेको मन्त्रालयले जनाएको छ । २०७७ मंसिर २८ सम्मको आन्दोलनमा ६५ करोड बाँकी रहेको थियो । पछिल्लो समय उद्योग मन्त्रालय, मन्त्री र सचिवको सक्रियतामा वार्ता भयो । पुस १३ मा सम्झौता पनि भयो, रेग्मीले भने, केही समस्या छन् । कतिपय किसानको बैंक खाता अपडेट छैन, बैंक खाता नभएका किसानको रकम फिर्ता पनि आएको छ । केही किसान उद्योगीको सम्पर्कमा आएका छैनन् । यस्ता समस्या समधान गर्न जिल्ला प्रशासन कार्यालय र उखु किसान संघर्ष समितिलाई आग्रह गरिएको उनले बताए । उद्योगी र किसानले दाबी गरिरहेको रकमबारे पनि प्राविधिक टोलीले स्थलगत अध्ययन गरेर रिपोर्ट तयार गरी समाधान निकाल्ने रेग्मीको भनाइ छ । उद्योग मन्त्रालयले उपलब्ध गराएको विवरणमा उखु किसान संघर्ष समिति भने सन्तुष्ट छैन । समितिका सचिव हरिश्याम रायका अनुसार श्रीराम सुगर मिलले अझै साढे ४ करोड, अन्नपूर्णले साढे ५ करोड, इन्दिराले साढे ६ करोड र लुम्बिनीले साढे ४ करोड भुक्तानी गरेका छैनन् । उद्योग मन्त्रालयले उपलब्ध गराएको तथ्यांकमा विश्वास छैन । दुईचार किसानको सन्दर्भमा केही समस्या होला । तर धेरै किसानको खाता चालु छ, उनले भने, जसको खाता छैन, त्यसको सूची पनि हुनुपर्यो । कुन किसानको खाता छैन, त्यो सूची हामीलाई चाहिन्छ । तर मन्त्रालयले दिएको छैन ।"
नेपाली बजारमा सुजुकीको नयाँ डिजायर,"काठमाडौं (कास) नेपालका लागि सुजुकी कारको आधिकारिक बिक्रेता तथा सीजी होल्डिङ्सको अटोमोटिभ डिभिजन सीजी मोटोकर्पले नयाँ अवतारको डिजायर सार्वजनिक गरेको छ । २०२१ डिजायरमा नयाँ बम्पर र ग्रिल डिजाइनसहितको बोल्ड र स्टाइलिस फ्रन्ट फेसिया अनि आधुनिक वुड फिनिस इन्टेरियर छ । यसमा आईएसएस फङ्सनसहितको नेक्स्ट जेन के सिरिज डुअल जेट, डुअल भीभीटी बीएस ६ इन्जिन छ । यसको माइलेज २३२६८ किलोमिटर प्रतिलिटर छ । यो इन्जिनले ६ हजार आरपीएममा अधिकतम ६६ किलोवाट पावर उत्पन्न गर्छ । यसमा ट्वीन पड मिटर क्लस्टर र नयाँ १०६७ सेन्टिमिटरको मल्टी इन्फर्मेसन टीएफटी डिस्प्ले प्रयोग गरिएको छ । साथै १७७८ सेन्टिमिटरको स्मार्ट प्ले स्टुडियो टच इन्फोटेन्मेन्ट सिस्टम, ठूलो आकारको फ्रन्ट र रियर दुबै ब्रेक, डुअल एअर ब्याग, प्रिटेन्सनर फोर्स लिमिटर सिट बेल्ड, चाइल्ड सिट रिस्ट्रेन सिस्टम, ईबीडीजस्ता विशेषता रहेको कम्पनीले बताएको छ । नेपाली बजारमा डिजाइर भीएक्सआईको मूल्य ३४ लाख २९ हजार रुपैयाँ र डिजाइर जेडएक्सआईको मूल्य ३७ लाख ७९ हजार रुपैयाँ रहेको कम्पनीले जनाएको छ ।"
विराटनगर विमानस्थलका लागि जग्गा अधिग्रहण सुरु,"विराटनगर (कास) विराटनगर विमानस्थललाई क्षेत्रीय अन्तर्राष्ट्रिय स्तरको बनाउन नेपाल नागरिक उड्डयन प्राधिकरणले १ सय २६ बिघा जमिन अधिग्रहण सुरु गरेको छ । जग्गाको मुआब्जा तिर्न र आवश्यक भौतिक संरचना निर्माणका लागि करिब १७ अर्ब रुपैयाँ खर्च हुने प्राधिकरणको अनुमान छ ।विमानस्थलको स्तरोन्नतिपछि भारतको कोलकाता, पटना, भुटान, बंगलादेश र म्यानमारसँग विराटनगरको हवाई सम्बन्ध जोड्ने तयारी रहेको प्राधिकरणले जनाएको छ । साविकको विमानस्थलको पूर्व, पश्चिम, उत्तर र दक्षिण क्षेत्रको १ सय २६ बिघा जमिन अधिग्रहणका लागि प्रारम्भिक सर्भेको काम सकिएको र चाँडै मुआब्जा निर्धारण गरेर वितरण गर्ने तयारी गरिएको विमानस्थल प्रमुख उत्सवराज खरेलले बताए ।हाल धावनमार्ग १ हजार ५ सय मिटर लामो छ । अब थप १ हजार मिटर निर्माण हुने उनको भनाइ छ । तीन हजार मिटर लामो धावनमार्ग निर्माणका लागि जमिन अधिग्रहण गरिए पनि तत्काललाई २ हजार ५ सय मिटर लामो मात्र बनाउने योजना छ । विमानस्थलको दक्षिण र उत्तर सीमाबाट ६७६७ मिटर र पश्चिमतर्फ केसलिया खोला पश्चिम सुनसरीतर्फ सात समय मिटर जमिन अधिग्रहणमा परेको छ । अधिग्रहणका लागि तयार १ सय २६ बिघा जमिनका लागि करिब ४ अर्ब रुपैयाँ मुआब्जा वितरण गर्ने योजना रहेको खरेलले बताए । विमानस्थलले दुई वर्षअघि पूर्वतर्फको ४ बिघा ८ कट्ठा जमिन ६९ करोड रुपैयाँ मुआब्जा तिरेर अधिग्रहण गरेको थियो ।"
धार्चेमा पर्यटन महोत्सव,"गोरखा (कास) जिल्लाको धार्चे गाउँपालिकामा धार्चे पर्यटन महोत्सव हुने भएको छ । माघ १५ देखि २५ गतेसम्म हुने महोत्सवमा र्याफ्टिङ, क्यान्योइङ, रकक्लाइम्बिङ, जिपलाइनजस्ता साहसिक तथा मनोरञ्जनात्मक कार्यक्रम हुने धार्चे पर्यटन प्रवर्द्धन समितिका अध्यक्ष मणि गुरुङले जानकारी दिए । महोत्सवले आन्तरिक तथा बाह्य पर्यटन प्रवर्द्धन गर्ने, स्थानीय स्तरमा रोजगारी सिर्जना गर्ने, पर्यटकीय गन्तव्यको पहिचान तथा प्रचारमा सघाउने आयोजकको भनाइ छ । धार्चे३ तातोपानीबाट माछाखोला हुँदै खानीबेंसी बगरसम्मको बूढीगण्डकी नदीमा र्याफ्टिङ गरिने गुरुङले बताए । करिब एक घण्टा प्रकृतिको मज्जा लिँदै जलयात्रा गर्न सकिन्छ, उनले भने । वडा ७ को नौलीखोला झरनामा २० मिटर र १० मिटरको दुई खण्डमा क्यान्योइङ सञ्चालन गरिने उनको भनाइ छ । वडा नम्बर ६ को काशीगाउँबेंसीमा १५ मिटर र १२ मिटरको रक क्लाइम्बिङ र वडा नम्बर ३ को खोर्लाबेंसीमा ५० मिटर दूरी अनि ३० मिटर उचाइमा जिपलाइन खेल सञ्चालन गरिने आयोजकले जनाएको छ ।"
एनसेलले ल्यायो नयाँ च्याटबोट सेवा माया,काठमाडौं (कास) एनसेल आजियाटाले आफ्नो डिजिटल ट्रान्सफर्मेसन योजनाअनुसार ग्राहकका लागि च्याटबोट सेवा माया सुरु गरेको छ । यसमार्फत ग्राहकले एनसेलको सेवा तथा सुविधाहरूबारे सजिलै जानकारी लिन सक्छन् । एनसेलले यो सेवा आफ्नो नयाँ अभियान फास्ट फरवार्ड लाइफ अन्तर्गत ल्याएको हो । यो अभियानले भविष्यको पुनः कल्पना गर्दै डिजिटल पावरका साथ छिटो अघि बढ्न अभिप्रेरित गर्ने कम्पनीले जानकारी दिएको छ ।
बीओकेका ग्राहकलाई लेभीमा छुट,काठमाडौं (कास) बैंक अफ काठमान्डू (बीओके) र लेभी रेस्टुरेन्टबीच मंगलबार बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार बैंकको डेबिट तथा क्रेडिट कार्डमार्फत भुक्तानी गर्दा ग्राहकले रेस्टुरेन्टमा १० प्रतिशतसम्म छुट प्राप्त गर्नेछन् । बैंकका कार्ड विभाग प्रमुख अमर राजभण्डारी र र रेस्टुरेन्टका प्रमुख सुदर्शन पौडेलले सम्झौतापत्रमा हस्ताक्षर गरे ।
"मन्त्रालय बस्नेले लिए, फिल्डमा खट्ने रित्तै","धरानस्थित बीपी कोइराला स्वास्थ्य विज्ञान प्रतिष्ठानका मेडिकल अफिसरहरूले दोस्रो चरणको आन्दोलन घोषणा गरेका छन् । सरकारले तोकेको मापदण्डअनुसार आठौं तहको तलब सुविधा र कोभिड जोखिम भत्ता पाउनुपर्ने माग पूरा गर्न व्यवस्थापन पक्ष सहमत नभएपछि उनीहरूले बुधबारदेखि थप आन्दोलन गर्ने घोषणा गरेका हुन् ।ड्युटी छाडेर आन्दोलनरत मेडिकल अफिसर (हाउस अफिसर) र प्रतिष्ठानको व्यवस्थापन पक्षबीच मंगलबार भएको वार्ता बिनानिष्कर्ष टुंगिएको छ । बिहानदेखि दुई चरणमा वार्ता भए पनि सहमति नजुटेको आन्दोलनरत डा ममता मण्डलले बताइन् । उनका अनुसार प्रतिष्ठानको व्यवस्थापन पक्षले आफूहरूको माग सम्बोधन गर्न एक कार्यदल बनाउने र त्यसले तयार पारेको प्रतिवेदन आउँदो सिनेट बैठकमा पास गर्ने मौखिक आश्वासन मात्र दिएकाले वार्ता बिनानिष्कर्ष टुंगिएको हो ।वार्ता भंग भएपछि प्रतिष्ठानको कोभिड अस्पतालदेखि बहिरंग सेवा, आकस्मिक तथा अन्य विभिन्न कक्षमा कार्यरत सबै मेडिकल अफिसरहरूले काम छाड्ने भएका छन् । प्रतिष्ठानमा कार्यरत मेडिकल अफिसरहरूले लामो समयदेखि आन्दोलन गरिराखे पनि माग पूरा गराउन प्रतिष्ठान सकारात्मक देखिएको छैन । सात महिनाअघि पनि यसै विषयमा आन्दोलन हुँदा व्यवस्थापनले सिनेटमा लैजाने भनेर हस्ताक्षर गरेको पत्र दिएका थिए । तर त्यसपछि बसेको ४२ औं सिनेट बैठकमा एजेन्डा नै नराखेपछि फेरि आन्दोलित हुनुपरेको हो, डा मण्डलले बताइन् ।प्रतिष्ठानमा ३५ जना मेडिकल अफिसर कार्यरत छन् । आन्दोलित चिकित्सकहरूले प्रतिष्ठानले आफूहरूलाई सरकारी स्केल भन्दै ३४ हजार ५ सय रुपैयाँ मात्रै मासिक तलब दिँदै आएको गुनासो गरे । तर महाराजगन्जस्थित शिक्षण अस्पताल, पाटन स्वास्थ्य विज्ञान प्रतिष्ठान, धुलिखेल अस्पतालगायतले ५५ हजारदेखि ६० हजार रुपैयाँसम्म तलब दिने गरेको उनीहरूको भनाइ छ ।यसैबीच, कोभिड जोखिम भत्ता नदिएको भन्दै अग्रपंक्तिमा खटिएका जुनियर वेलफेयर सोसाइटीमा आबद्ध प्रतिष्ठानका ३ सय चिकित्सकहरूले समेत आन्दोलन जारी रहेको जनाएका छन् । सोसाइटीका उपाध्यक्ष डा पदम नेपालीले मेडिकल अफिसरहरूलाई वार्तामा बोलाए पनि आफूहरूलाई प्रतिष्ठानले वार्तामा समेत नबोलाएको गुनासो गरे । सरकारले कोभिड जोखिम भत्ताबापतको बजेट निकासा गरिसके पनि प्रतिष्ठानले नदिएपछि गत माघ १ देखि कोभिड अस्पतालको समेत सेवा बहिष्कार गर्दै आन्दोलनमा उत्रनुपरेको उनको भनाइ छ ।प्रतिष्ठानले १० महिना बितिसक्दा पनि स्वास्थ्यकर्मीलाई जोखिम भत्ता दिएको छैन । कोरोना उपचारमा खट्ने स्वास्थ्यकर्मीलाई जोखिम भत्ता नदिएसम्म काममा नफर्किने र प्रतिष्ठानको कोभिड अस्पतालमा नजाने निर्णय गरेका छौं, उनले भने ।"
दर्शकसहित विश्वकप छनोट,गुरुङलाई १० दिन कैद सजायउच्च अदालत पोखराले बैंकिङ कसुरमा कास्की जिल्ला फुटबल संघका अध्यक्ष मिलन गुरुङलाई १० दिने कैद सजायको फैसला गरेको छ । न्यायाधीशद्वय किशोर सिलवाल र प्रमोदकुमार श्रेष्ठ वैद्यको संयुक्त इजलासले गुरुङलाई बैंकिङ कसुर तथा सजाय ऐन २०६४ को दफा ३ (ग) अनुसार कसुर गरेको ठहर गर्दै सोही ऐनको दफा १५ (१) बमोजिम १० दिनको कैद फैसला गरेको हो । १२ औं दक्षिण एसियाली खेलकुद (साग) को तयारीमा राष्ट्रिय महिला टिमका ३४ खेलाडी पोखरामा रहँदा खाना र बसाइको भुक्तानी गर्न २०७६ साल असोज १३ गते अध्यक्ष गुरुङले ओमगौरा जोस्टेल होटललाई काटेको २ लाख रुपैयाँको चेक उक्त खातामा पर्याप्त रकम नभएपछि बाउन्स भएको थियो । त्यसपछि होटल सञ्चालक हरिभक्त आचार्यले उच्च अदालतमा जाहेरी दिएका थिए । टिमको बसाइ र खानाको २ लाख १५ हजार रुपैयाँको बिल भुक्तानी माग्दा अध्यक्ष गुरुङले धम्क्याएपछि आचार्यले उच्च अदालतमा जाहेरी दिएका थिए । २०७६ साल माघ १० गते पक्राउ परेका गुरुङलाई अदालतले २ लाख रुपैयाँ धरौटीमा माघ २२ मा छाडेको थियो ।
कर्णालीको करामत,"काठमाडौं (कास) कर्णाली प्रदेशले राष्ट्रियस्तरको क्रिकेट प्रतियोगितामा पहिलो जित हात पारेको छ । कर्णालीले मंगलबार प्रधानमन्त्री कप पुरुष राष्ट्रिय क्रिकेटमा गण्डकी प्रदेशलाई ५ विकेटले हरायो । मूलपानी क्रिकेट मैदानमा टस जितेको गण्डकी ४२३ ओभरमा २ सय ४ रनमा अलआउट भयो । हिमांशु शाहीले अविजित ६८ रन बनाएपछि कर्णालीले ३७ ओभरभित्र लक्ष्य पूरा गर्यो । दुई वर्षअघिको प्रधानमन्त्री कपबाट कर्णालीले प्रदेशको रूपमा राष्ट्रिय प्रतियोगिता खेल्न सुरु गरेको हो । कर्णालीले आफ्नो पहिलो सहभागितामा नेपाल पुलिस क्लबसँग ९४, त्रिभुवन आर्मी क्लबसँग १ सय १७, प्रदेश २ सँग ९ विकेट र प्रदेश १ सँग १ सय ८१ रनको ठूलो हार बेहोरेको थियो । यसै प्रतियोगितामा पनि टोली पहिलो खेलमा आर्मीसँग ८० रनले पराजित भएको थियो । कमजोर टोली मानिएको कर्णालीले दाबेदार आर्मीलाई पनि आफ्नो पहिलो खेलमा १ सय ९५ रनमै अलआउट गरेको थियो । त्यही आत्मविश्वासी प्रदर्शन कर्णालीले गण्डकीसँगको खेलमा देखायो । सुवास भण्डारीले निश्चल रावललाई पहिलो ओभरमै आउट गरे पनि विपिन रावल, हेमन्त ओली, राज शाहसँग मिलेर हिमांशुले साहसिक ब्याटिङ गरी कर्णालीको इतिहास रचेका थिए । ओपनर विपिनले ४५ बल खेलेर ४ चौका र ३ छक्का प्रहार गर्दै ४९, हेमन्तले ४४ बलमा १ चौका र १ छक्का प्रहार गर्दै २९, राजले ३० बलमा ५ चौकासहित ३२ रन बनाए । म्यान अफ द म्याच हिमांशुले ६० बलको इनिङ्समा ७ चौका प्रहार गरे । गण्डकीका विपिन खत्रीले १० ओभरमा ५५ रन खर्चेर ४ विकेट लिए पनि टोलीलाई जित दिलाउन सकेनन् । यसअघि राहुल उपाध्यायले ५३ र उनका १५ वर्षे चेला अर्जुन कुमालले ४६ रन बनाएपछि कर्णालीले मध्यम स्कोर बनाएको थियो । दिपेश खत्री शून्य, समिर कँडेल २ र दीपक डुम्रे शून्यमा आउट भएपछि राहुल र अर्जुनले चौथो विकेटमा ८९ रनको साझेदारी गरे । राहुलले ६४ बल खेलेर ६ चौका र ३ छक्कासहित ५३ तथा अर्जुनले १ सय ६ बल खेलेर ६ चौकासहित ४६ रन बनाए । अभिषेक थापा ४ रन बनाई आउट भए । विपिनले ३४ बल खेलेर २ चौका र ३ छक्का प्रहार गरी ३२, दिनेश बुढामगरले १० र विशाल पौडेलले १५ रन बनाए । कर्णालीका दिनेश अधिकारीले ३, अनुज चुनारा र दिवन पुनले २२ तथा कप्तान रवीन्द्र शाहीले १ विकेट लिए । यता, त्रिवि क्रिकेट मैदान कीर्तिपुरमा लुम्बिनी प्रदेशले प्रदेश २ लाई ७७ रनले हरायो । सन्दीप रजालीले १ सय ७ बलमा ८३, सौरभ खनालले ६४ बलमा ५६ र विक्रम भुसालले ३८ बलमा ३६ रन बनाएपछि लुम्बिनीले निर्धारित ५० ओभरमा ९ विकेट गुमाई २ सय ५७ रन बनायो । प्रदेश २ का हरिशंकर शाहले ३ र दिव्यांशु मल्लिकले २ विकेट लिए । प्रदेश २ भने ४२४ ओभरमा १ सय ८० रनमै अलआउट भयो । विवेक यादवले ४९ बलमा ५१, सुधीर चौधरीले ४२, महबुब आलमले ३१ र हरिशंकरले २२ रन बनाए । लुम्बिनीका अनिल खरेलले ४, विक्रम भुसाल र दीपेन्द्र रावतले २२ विकेट लिए । यसैबीच कर्णाली र गण्डकीबीचको खेलमा समाचार संकलन गर्न पुगेका खेलपत्रकार आदर्श ढकालमाथि आयोजक पदाधिकारी अजयवीर पाण्डेले गरेको अभद्र व्यवहारप्रति गम्भीर ध्यानाकर्षण भएको जनाउँदै नेपाल खेलकुद पत्रकार मञ्चले दोषीलाई कारबाही गर्न माग गरेको छ ।"
इतिहासले सम्झिने भारतीय जित,"ब्रिसवेन (द गार्डियन) चोटग्रस्त खेलाडीले सताएको भारतीय टिम, त्यसमाथि निमित्त कप्तानले सम्हालेको नेतृत्व । यही टिमले अस्ट्रेलियाली टिमलाई उसकै घरमा भएको टेस्ट शृंखलामा २१ ले पराजित गर्छ भने यो उपलब्धिलाई पछिसम्म पनि इतिहासले सम्झिने छ । भारतीय प्रशिक्षक रवि शास्त्री मान्छन्, भारतको टेस्ट शृंखला जित वास्तवमा यस्तै हो । एडिलेडमा भएको पहिलो टेस्टमा भारत ३६ रनमै समेटिएको थियो, लगत्तै नियमित कप्तान विराट कोहली पनि छोरीको जन्मका लागि घर फर्किहाले । त्यसपछि नेतृत्व अजिन्क्या रहानेको नेतृत्वमा आएको थियो, भारतले मेलबर्नमा भएको दोस्रो टेस्ट जितिहाल्यो । सिड्नीको तेस्रो टेस्ट भने बराबरीमा टुंगियो । तर यसबीचमा भारतले पहिलो रोजाइका लगभग सबै बलरलाई चोटका कारण गुमायो, त्यो पनि चौथो, अन्तिम तथा निर्णायक टेस्ट अगाडि । यस्तोमा भारतीय आक्रमण टिकेको थियो, वासिङटन सुन्दर र टी नटराजनको काँधमा । खासमा उनीहरू नेट बलरका रूपमा अस्ट्रेलिया पुगेका थिए । तर ब्रिसवेनमा डेब्यूको अवसर पाए अनि मदत गरे, भारतलाई सनसनीपूर्ण तीन विकेटको जित दिलाउन । शास्त्रीले यस्तोमा भनेका छन्, म त्यस्तो मान्छे होइन, जो भावुक मोडमा आँसु बगाउने । तर आज आँसु पनि बग्यो, किनभने जे जति भए, ती सबै कति धेरै अविश्वसनीय रहे । मलाई अहिले प्राप्त जितको भावनाबाट बहकिन अझै पनि धेरै समय लाग्नेछ । भारतका लागि ऋषभ पन्तले नटआउट ८९ रन बनाए । त्यसमै टिकेर भारतले अविश्वसनीय जित निकालेको हो । शास्त्री थप्छन्, क्रिकेट इतिहासमा यो टेस्ट शृंखला पक्कै पनि सर्वकालीन सम्झनलायक रहनेछ । कोभिड१९ को महामारी र चोटग्रस्त खेलाडीका कारण यो शृंखला खेल्न निकै गाह्रो भयो, त्यसमाथि पूरा टिम ३६ रनमै अलआउट भयो । यो स्थितिबाट अहिलेको जित निकाल्नुले देखाउँछ, यो अविश्वसनीय छ । उनी के मान्छन् भने शृंखला जितका बावजुत भारतीय खेलाडीका लागि यो भ्रमण उत्तिकै चुनौतीपूर्ण रह्यो, सके सबैभन्दा कठिन । रहानेले मेलबर्नमा कप्तानी प्रदर्शन गर्दै शतक बनाए । यहींबाटै भारतको अद्वितीय उत्कृष्ट पुनरागमन सुरु भएको थियो । यी मुम्बईया खेलाडी जितका बावजुत उस्तै शान्त र सौम्य देखिए । उनी भन्छन्, म पनि आज भावनामा बगें अनि यो जितको वर्णन गर्ने शब्द मसँग छैन । मज्जा के रह्यो भने उनले हस्ताक्षरसहितको भारतीय जर्सी नथान लियोनलाई उपहार दिए । लियोनले अस्ट्रेलियाका लागि सय टेस्ट खेलेका थिए । सन् १९८८ यता गावामा अस्ट्रेलिया पहिलोपल्ट टेस्टमा पराजित रहेको थियो । यसका भारतीय नायक पन्त मान्छन्, आफूले खेलेको इनिङ्स सम्भवतः दोहोर्याएर खेल्न सकिन्न । उनी यो आफ्नो खेलजीवनको सबैभन्दा ठूलो अवसर र सपनाको शृंखला भएको मान्छन् । अब सायद उनी जितका लागि अझ लोभी हुनेछन् र भारतलाई यस्तै सानदार जित दिलाउन प्रेरित रहनेछन् । यता भारतमा पनि कोहलीले आफ्नो खुसी लुकाउन सकेनन् । उनले ट््वीट गरिहाले, ओहो, कस्तो उत्कृष्ट जित । भारतको यो जितमा घरेलु टिमका लागि कोही खलनायक त पक्कै हुनुपर्यो । ती थिए अस्ट्रेलियाली कप्तान टिम पेन । उनी निराश पनि रहे । उनलाई दुःख थियो, तेस्रो टेस्टको अन्तिम दिन भारतलाई अलआउट पार्न नसक्नु । उनी भन्छन्, हामी निकै दुःखी छौं, निराश छौं । हामी यो टेस्ट जितेर शृंखला जित्न चाहन्छौं, तर उल्टै हामी नै पराजित रह्यौं । हामी निर्णायक मोडमा चुक्यौं र भारत यो सफलताका लागि पूर्णतः हकदार छ ।"

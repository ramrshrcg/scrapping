शीर्षक,विवरण
विशुद्ध राजनीतिक निर्णय हो : प्रधानमन्त्री,"कसरी गरे विघटनको कानुनी प्रतिरक्षा ? संवैधानिक सरकारलाई अवैधानिक बाटोबाट स्वार्थपरक रूपमा परिचालन गर्न खोजिएको दाबी गर्दै प्रधानमन्त्री ओलीले त्यसलाई असफल बनाउन प्रतिनिधिसभा विघटन गरेको जिकिर गरेका छन् । अलोकतान्त्रिक प्रयत्नलाई असफल बनाउनु मेरो संवैधानिक कर्तव्य हो, प्रतिनिधिसभा विघटनबाट नागरिकको हक हनन हुँदैन, उनले भनेका छन्, लोकतान्त्रिक शासन व्यवस्थामा निर्वाचनका लागि जनतामा जाने विषय सहज, स्वाभाविक र जायज हुन्छ । निर्वाचनमार्फत नै जनतामा निहित सार्वभौमसत्ता र राजकीय सत्ताको निर्णय हुने भन्दै उनले आफूले गरेको राजनीतिक निर्णयमा अदालत प्रवेश गर्न नमिल्ने जिकिर गरेका हुन् । जवाफमा उनले भनेका छन्, निर्वाचनमा जाँदा संविधान अप्ठ्यारोमा पर्छ, लोकतान्त्रिक गणतन्त्र संकटमा पर्छ र मुलुक अस्थिरतातर्फ धकेलिन्छ भन्ने दाबी निराधार र फजुल छन् ।प्रधानमन्त्री ओलीको दाबीअनुसार प्रतिनिधिसभा विघटनको निर्णय सही वा गलत थियो भन्ने राजनीतिक विषय हो । अदालतले राजनीतिक विषयमा हस्तक्षेप नगरी त्यसबारे निर्णय गर्ने जिम्मा जनमतलाई दिनुपर्ने उनको तर्क छ । राजनीतिक प्रश्नमा अदालत प्रवेश नगर्ने संवैधानिक अभ्यास छ, यसो भन्नुका पछाडि उनले प्रतिनिधिसभा विघटनबारे तत्कालीन प्रधानमन्त्री गिरिजाप्रसाद कोइराला र शेरबहादुर देउवाले गरेको विघटनविरुद्धको मुद्दाको नजिरलाई आधार मानेका छन् । प्रधानमन्त्रीले प्रतिनिधिसभा विघटन गर्न नपाउने भनी संविधानमा कहीं, कतै व्यक्त वा अव्यक्त रूपमा रोकेको छैन, जवाफमा भनिएको छ, नयाँ जनादेशका लागि जनतासमक्ष जाने निर्णय भइसकेको अवस्थामा यो विषय न्यायिक पुनरावलोकन गर्नुपर्ने अवस्थाको होइन । प्रधानमन्त्री ओलीले अहिलेको संविधानअनुसार आफूले गरेको निर्णयको संवैधानिक एवं कानूनी प्रतिरक्षा गर्नुपर्नेमा संसदीय शासन व्यवस्था भनी अमूर्त रूपमा विघटनको औचित्य सावित गर्न खोजेका छन् । उनको दाबीअनुसार संसदीय शासन व्यवस्थामा प्रतिनिधिसभा विघटन प्रधानमन्त्रीको अन्तरनिहित अधिकार हो । संविधानको कुनै पनि व्यवस्थाले प्रधानमन्त्रीको संसद् विघटन गर्ने कार्यकारी अधिकारलाई अंकुश लगाएको छैन, उनले भनेका छन्, संसदीय शासन प्रणाली अवलम्बन गरेका अन्य मुलुकको स्थापित अभ्यास र हाम्रो न्यायालयले विगतमा गरेको व्याख्यासमेतलाई विचार गरी प्रतिनिधिसभा विघटन गरिएको हो । उनले नेपालका संविधानले संसदीय शासन प्रणालीमा शक्ति पृथकीकरणको कल्पना गरेको भन्दै प्रधानमन्त्रीलाई संसद् विघटनको सिफारिस गर्ने अधिकारबिना नियन्त्रण र सन्तुलन हुन नसक्ने दाबी गरेका छन् । 'अर्को सरकारको सम्भावनै थिएनप्रधानमन्त्री ओलीले आफ्नो सरकारले प्रतिनिधिसभामा दुई तिहाइ मत पाएकाले अर्को सरकार गठनको सम्भावना नै नभएको दाबी गरेका छन् । २०७४ सालमा तत्कालीन एमालेले १२१ र माओवादी केन्द्रले ५३ सहित कुल १ सय ७४ सिट पाएकाले त्यो दुई तिहाइ भएको र अरू सबै सांसद एकजुट हुँदा पनि वैकल्पिक सरकार गठन हुन नसक्ने उनको दाबी छ । दुई दलको समर्थनमा सरकार बनेपछि २०७५ जेठ ५ मा संयुक्त संसदीय दलको नेताका रूपमा आफू निर्वाचित भएको विवरण उनले पेस गरेका छन् । संविधानको धारा ७६ का सवालमा एउटा दलको बहुमत नभएको अवस्थामा मात्रै सरकार गठनका लागि अरू उपधाराहरू क्रियाशील हुने भन्दै उनले उपधारा ७ मा वैकल्पिक सरकार गठन हुन नसक्ने अवस्थामा मात्रै प्रतिनिधिसभा विघटनको परिकल्पना भएको जिकिर गरेका छन् । उनले आफूले नेतृत्व गरेको सरकार बहुमतमा रहेको र त्यसको विकल्प अर्को सरकार हुन नसक्ने भएकाले संविधानको धारा ७६ को उपधारा ७ प्रयोग भएको उल्लेख गरेका छन् । एकातिर वैकल्पिक सरकार गठनको सम्भावना नभएको र अर्कोतर्फ सरकार सञ्चालनको वैधानिक अधिकारलाई गैरसंवैधानिक तवरले निरन्तर अवरोध भई सरकारलाई काम गर्न नदिएको अवस्थामा प्रतिनिधिसभा विघटन गर्नुपरेको हो, उनले जवाफमा भनेका छन् ।प्रतिनिधिसभा विघटन भएकै दिन संसद् सचिवालयमा ९० जना सांसदले अविश्वासको प्रस्ताव दर्ता गरेका थिए । प्रतिनिधिसभा नै नरहेको अवस्थामा कुनै भिन्न प्रयोजनका लागि कुनै समय संकलित हस्ताक्षरलाई आधार लिई प्रस्ताव दर्ता गरिएको उनको दाबी छ । उनले ६ महिनाको अवधिमा संसद्को अधिवेशन बसिसकेको भन्दै प्रतिनिधिसभाको हकमा त्यो संस्था जीवित भएमा मात्रै लागू हुने दाबी गरेका छन् । प्रधानमन्त्री ओलीले पुस ५ गते बिहान पौने १० बजे मन्त्रिपरिषद् बैठकले प्रतिनिधिसभा विघटनको सिफारिस गरेको र दिउँसो २ बजेर २१ मिनेटमा राष्ट्रपतिको कार्यालयले विघटनको सूचना सार्वजनिक गरेको विवरण पेस गरेका छन् । संसद् सचिवालयले दिउँसो साढे ३ बजे अविश्वासको प्रस्ताव दर्ता भएको जनाएको छ भने नेकपाका असन्तुष्ट सांसदहरूले बिहान साढे १० बजे नै प्रस्ताव दर्ता गरेको दाबी गरेका थिए ।"
जनप्रतिनिधिमूलक संस्थामाथिको हस्तक्षेप : सभामुख,"प्रतिनिधिसभामा कुनै दलको स्पष्ट बहुमत नभएको अवस्थामा पनि प्रधानमन्त्री नियुक्त हुने विभिन्न सम्भावनालाई व्यवस्था गर्न खोजिएको भन्दै सभामुखले प्रतिनिधिसभाको जोकोही सदस्यले समेत सरकार गठन गर्न सक्ने सम्भावना औंल्याएको र त्यसो नभएमा मात्रै प्रतिनिधिसभा विघटन हुन सक्ने संवैधानिक प्रावधानतर्फ ध्यानाकर्षण गराएका हुन् । जवाफमा उनले भनेका छन्, प्रस्तुत विघटनमा त्यसको कुनै पालना भएको देखिँदैन । यसर्थ प्रतिनिधिसभा विघटन हुन नसक्ने निवेदकहरूको जिकिर उपयुक्त नै रहेकाले पुनर्बहाली हुने स्पष्ट संवैधानिक आधार रहेको हुँदा सोही व्यहोरा अनुरोध छ । उनले विघटनको सिफारिस कार्यान्वयनको निर्णय भएकै दिन प्रतिनिधिसभामा सदस्यहरूले प्रधानमन्त्रीविरुद्ध अविश्वास प्रस्ताव संघीय संसद् सचिवालयमा दर्ता गरेको व्यहोरा लिखित जवाफमा लेखेका छन् । महान्यायाधिवक्ता कार्यालयले प्रतिनिधिसभा विघटनको पक्षमा बहस गर्ने भएकाले उनले आफ्नोतर्फबाट कानुन व्यवसायीहरूबाट बहस पैरवी हुने उल्लेख गरेका छन् ।"
तीन लाख जनाको एन्टिजेन परीक्षण हुँदै,"गम्भीर भइसकेपछि अस्पताल आउँदा, समुदायका धेरैलाई संक्रमण सरिसकेको तथा बिरामीकै स्वास्थ्यलाई पनि जोखिम हुन्छ, भाइरोलोजिस्टसमेत रहेका डा पाण्डेले भने, यस्तो समस्या कम गर्न पनि परीक्षण बढाउन लागेका हौं । विज्ञका अनुसार लक्षण देखिएको ५ देखि ७ दिनभित्र भाइरस लोड सबैभन्दा धेरै हुन्छ । यही अवधिमा संक्रमण एक व्यक्तिबाट अर्को व्यक्तिमा सर्न सक्छ । यसअघि कन्ट्याक्ट ट्रेसिङ भनेजस्तो नहुँदा समुदायमा संक्रमण फैलिएको छ ।पीसीआर परीक्षण गर्न जस्तै एन्टिजेन परीक्षणका लागि पनि नाकबाट स्वाब निकालिन्छ । स्वाबलाई बफरमा मिसाएर टेस्ट किटमा दुई थोपा राखिन्छ । बफरले भाइरसलाई सक्रिय बनाउने काम गर्छ । किटमा राखेको आधा घण्टापछि रिपोर्ट थाहा पाउन सकिन्छ । स्वाब राखेको किटमा एउटा धर्को देखिए कोरोना नेगेटिभ र दुईवटा धर्को देखिए पोजिटिभ भएको मानिन्छ । टेस्ट किटमा आर र टी लेखिएको हुन्छ । टी मा धर्को देखिए कोरोना पोजिटिभ भएको प्रमाणित हुन्छ भने आर मा धर्को देखिए नेगेटिभ मानिन्छ । कुनै पनि लाइनमा देखिएन भने पुनः स्वाब लिएर परीक्षण गर्नुपर्ने हुन्छ ।"
कठ्यांग्रिँदै चुरेका विस्थापित,"त्यस्तै महिमा कार्कीले पनि आफू र दुई छोराछोरीलाई ज्वरो आएको बताइन् । खुला आकाशमुनिको सामान्य त्रिपालको बास अति नै कष्टपूर्ण भएको छ, उनले भनिन्, सरकारले कहिले हाम्रो समस्यालाई बुझिदिने हो ? कति दिन यसरी बस्नुपर्ने हो ? बालबच्चा सबै बिरामी पर्न थालेका छन् । उनले खाद्यान्नको पनि समस्या भएको बताइन् । तराईको कठ्याङ्ग्रिँदो चिसोमा गतिलो ओढ्नेबिछ्याउने र लगाउने लुगा नहुँदा पहिरोपीडित बालबालिकाहरू निमोनिया, रुघाखोकी र ज्वरोले थला पर्न थालेका छन् । गर्भवती, बूढापाकाहरूमा पनि चिसोले टाउको दुख्ने, ज्वरो आउने र खोकी तथा दम चलेको छ । वयस्क महिलापुरुषलाई पनि ज्वरो आएको ५९ वर्षीय सूर्ज कार्कीले जनाए ।विस्थापित अर्जॅन कार्कीले यहाँ बिरामी परेकाहरूको कोरोना परीक्षणसमेत नभएको बताए । कोरोना लक्षण भएका बिरामीहरू पनि छौं, उनले भने, परीक्षण गरिएको छैन । उनले स्थानीय चौमलाको अस्पतालमा जाँदासमेत राम्रो उपचार नपाएको गुनासो गरे । पहिरोपीडितको शिविरबाट आएको भनेपछि आफ्नै स्थानीय तह चुरेको अस्पतालमा जाऊ भन्ने गरेको उनले बताए । उनले शिविरमा बसेकाहरूले खोलाको पानी खानुपरेको गुनासो गरे । पहिरोपीडित संघर्ष समितिका अध्यक्ष टीकाराम कार्कीले यहाँ बसेको २२ दिन पुगे पनि सरकारको ध्यानाकर्षण नभएको बताए । यहाँको बसाइ निकै कष्टपूर्ण छ, सरकारले चाँडो व्यवस्था मिलाउने पहल गरोस्, उनले भने ।"
पाँच गुणा तिर्दा पनि धितो फिर्ता भएन,"(विराटनगर)  मोरङको धनपालथान गाउँपालिका१ का युनिस हुसेनले छोरा मञ्जरलाई विदेश पठाउन सात वर्षपहिला विराटनगर९ घोघापुल चोकका मन्टु भनिने सञ्जयप्रसाद रौनियारसँग ५ लाख रुपैयाँ ऋण लिए । त्यसका लागि उनले आफ्नो डेढ बिघा जमिन धितो राखेर कपाली तमसुक गरेका थिए । युनिसले अहिलेसम्म मिटर ब्याजी रौनियारलाई २५ लाख रुपैयाँ बुझाइसके तर रौनियारले धितोबापतको डेढ बिघा जमिन अझै फिर्ता गरेका छैनन् ।धितोबापतको जग्गा फिर्ता लिन रौनियारले अझै ५० लाख रुपैयाँ माग गरेको उल्लेख गर्दै छोरा मञ्जरले मोरङ प्रहरीमा उजुरी दिएका छन् । ऋण लिँदा ५ लाखको कपाली तमसुक गरेको थिएँ, अहिले १० लाखको तमसुक देखाएर धितो फिर्ताका लागि थप ५० लाख रुपैयाँ मागेपछि न्याय माग्न प्रहरीमा पुगेको हुँ, मञ्जरले भने, विदेश गएर कमाएको सबै साहुलाई बुझाएँ तर अझै धितो फिर्ता भएको छैन ।धनपालथान७, कमलपुरका विनोदकुमार सिंहले पनि रौनियारसँग २०६९ सालमा ९ कट्ठा जमिन धितो राख्दै कपाली तमसुक गरेर ३ लाख रुपैयाँ ऋण लिएका थिए । उनले पनि अहिलेसम्म रौनियारलाई १२ लाख रुपैयाँ बुझाइसकेका छन् तर उनलाई पनि रौनियारले धितोबापतको जमिन फिर्ता गरेका छैनन् । विनोदले भने अहिले साहुले ८ लाखको तमसुक देखाएर धितो फिर्ताका लागि थप ३५ लाख रुपैयाँ मागेपछि विनोद पनि न्याय खोज्दै प्रहरीमा पुगेका छन् ।विराटनगर१० की संगीता कामतले पनि रौनियारसँग १० लाख रुपैयाँ ऋण लिएर ५० लाख रुपैयाँसम्म बुझाइसक्दा पनि धितो फिर्ता नपाएपछि उनी पनि प्रहरीमा पुगेकी छन् । उनीहरू जस्तै मिटर ब्याजमा ऋण लिने विराटनगरका आधा दर्जनभन्दा बढी व्यवसायी पलायन भइसकेका छन् भने केहीले आत्महत्या गरेका छन् । रौनियारविरुद्ध एकपछि अर्को उजुरी परेपछि मोरङ प्रहरीले रौनियार र उनका सहयोगी एसास अमतलाई पक्राउ गरेर अनुसन्धान सुरु गर्दा रौनियार कुख्यात मिटर ब्याजी भएको पुष्टि भएको मोरङ प्रहरी प्रमुख एसपी सन्तोष खड्काले बताए ।रौनियारविरुद्ध २७ जनाले उजुरी गरेका छन् । एसपी खड्काले भने उनले कम्तीमा ५० हजारदेखि बढीमा १० लाख रुपैयाँसम्म मिटर ब्याजमा लगानी गरेर साँवाको दस गुणा बढी रकम तिर्दा पनि धितो र तमसुक फिर्ता नगरी उल्टै धम्क्याएर रकम असुली गरेको पाइएपछि उनलाई ठगी र आपराधिक लाभ लिएको कसुरमा कारबाही गर्ने तयारी गरिएको छ । रौनियारसँग मोरङको धनपालथान, जहदा, रंगेली, विराटनगर र सुनवर्षी नगरपालिकाका अधिकांशले ऋण लिएको र उनीहरूसँग रौनियारले मिटर ब्याजमा रकम असुली गर्दा कैयौंको घर उजाड भएको पाइएको खड्काले बताए । उनका अनुसार रौनियारले सर्वसाधारणलाई धितो राखी किर्ते तमसुक गराएर ऋण दिने र त्यो रकमको मिटर ब्याज लिनेदेखि धितोको हालको मूल्यांकनका आधारमा रकम लिएर मात्र धितो फिर्ता गर्ने गरेको पाइएको छ ।एक ऋणीसँग पटकपटक ल्याप्चे लगाएर ब्याजदेखि स्याजसम्म असुल्दै आएका रौनियारले अहिलेसम्म सर्वसाधारणको ५० करोड रुपैयाँभन्दा बढी असुलेको प्रहरीको अनुसन्धानले देखाएको छ । रौनियारले एक दशकदेखि यो धन्दा चलाएको र यसैको रकमले रौनियार र उनकी पत्नीका नाममा करोडौं मूल्यबराबरका ६० कित्ता जमिन रहेको पाइएको छ । हालसम्म रौनियारको नाममा सर्वसाधारणको ४० कित्ता र उनकी पत्नी ज्योतिको नाममा २० कित्ता जग्गा राजीनामा पास गरेको पाइएको अनुसन्धानमा खटिएका एक प्रहरीको भनाइ छ ।मिटर ब्याजमा लगानी गरेर अकुत सम्पत्ति कमाएको र ग्रामीण क्षेत्रका अधिकांश सर्वसाधारणलाई टाट पल्टाएको भन्दै रौनियारविरुद्ध मंसिर पहिलो साता सम्पत्ति शुद्धीकरण अनुसन्धान विभागमा उजुरी पनि परेको थियो । विभागमा दर्ता भएको २१३१ नम्बरको उजुरीपत्रमा रौनियारले २०७० यता अदालतमा सर्वसाधारणविरुद्ध लेनदेनका तीन सयवटा मुद्दा दायर गरेको उल्लेख छ ।"
सुत्केरी छाउगोठमै,"(सुतार, अछाम)  शनिबार दिउँसो अछामका प्रमुख जिल्ला अधिकारी गोकर्णप्रसाद उपाध्याय र प्रहरी प्रमुख डीएसपीलगायतको टोली सदरमुकामबाट ४५ किलोमिटर टाढाको सुतार गाउँमा पुग्यो । प्रत्येक शनिबार प्रजिअसहित सुरक्षा निकाय प्रमुखहरू स्थानीयबाट सूचना संकलन गरेर विकट गाउँमा छाउगोठ भत्काउन पुग्ने गरेका छन् । शनिबार अछामको दुर्गम र विकट मानिने रामारोशन गाउँपालिका७ को सुतार गाउँको मुजाबगरमा रहेको प्रहरी चौकीबाट केही प्रहरीलाई बिहानै गाउँमा गएर छाउगोठको अवस्था बुझ्न डीएसपी योगेन्द्रसिंह थापाले निर्देशन दिइसकेका थिए । जिल्लाको टोली सुतारमा नपुग्दै पहिले पुगेका प्रहरीले सातवटा एकल तथा संयुक्त छाउगोठ भत्काइसकेका थिए । तर ऐडी गाउँको बीचमा पर्ने एक सामूहिक छाउगोठ भत्काउन प्रहरीले आँट गर्न सकेनन् । दुई फिट अग्लो, तीन फिट लम्बाइ र चौडाइ भएको डरलाग्दो छाउगोठमा ऐडी गाउँकी सुनीता ऐडी बसेकी थिइन् । सुनीता सुत्केरी भएको पाँच दिन पुगेको थियो । यसअघि दुई छोरी र एक छोरालाई जन्म दिइसकेकी २४ वर्षीया सुनीता पहिले सुत्केरी हुँदा पनि त्यही गोठमा बसेकी थिइन् । करिब ३ सय मिटर माथि उनको घर छ । परिवारको स्याहारसुसार गर्ने बेला उनी भने एक्लै छाउगोठमा बस्छिन् । जाँगर चलेको दिन गहुँबारीबाट आफैं साग ल्याएर पकाउँछिन् । जाँगर नचलेको दिन भोकै सुत्छिन् । चिसोले पाँच दिनको शिशुलाई बिरामी बनाउँछ कि भन्ने पीर पनि उनलाई उत्तिकै छ । मलाई यसरी सुत्केरी भएका बेला डरलाग्दो छाउगोठमा बस्न रहर छैन । समाजले एक्लो बनाउँदैन भने मलाई सबै समाजको अगाडि घरमा राख्दिनुपर्यो हजुर, उनले भनिन्, यो गाउँका महिलाभन्दा पुरुषको सोचाइ खत्तम छ । नेताहरू, कर्मचारीहरू र जनप्रतिनिधिहरू बाहिर गएर सुत्केरी भएका बेला, छाउ भएका बेला घरमा राख्छौं भन्छन् । गाउँमा आएपछि उनीहरू नै गोठमा बस, बाहिर जे भने पनि तिमीहरूले गोठमा नै बस्नुपर्छ भन्छन् । हामी ती ठूलाबडाहरू र समाजका डरले यसरी बस्न बाध्य छौं । सुत्केरीले छोएको लुगाकपडा र मान्छेलाई समेत अरूले नछुने गरेको उनले सुनाइन् । यो गोठभित्रको पीडा म सुनाउनै सक्दिनँ । मलाई घरमै राखिदिनुस्, तर मैले घरमा बस्न चाहेको कुरा अरूलाई नबताइदिनुहोला, उनले भक्कानिँदै सुनाइन् । देउताभन्दा समाजको डरले गोठमा बस्ने महिलाहरू जिल्लाबाट गएको टोलीसँग घरमै बस्न चाहेको कुरा बताउन थाले । महिलाका कुरा सुनिसकेपछि टोलीले सुनीताका श्रीमान्को खोजी गर्न थाल्यो । उनका श्रीमान् आउनै चाहेनन् । गोठमा नै बसाउनुपर्छ भन्दै उनी बोलाउन गएका मान्छेलाई जवाफ दिन्थे । प्रहरीले खोजी गरेपछि श्रीमान् लालबहादुर ऐडी आए । सम्झाइबुझाइ गर्दा पनि सुत्केरी श्रीमतीलाई घरमा बसाउन नमानेका लालबहादुरलाई प्रहरीले पक्राउ गरी जिल्लामा लैजाने र कानुनअनुसार कारबाही गर्ने चेतावनी दिए । त्यसपछि आमाबुबा र परिवारसँग सल्लाह गर्छु भन्दै निस्किएका उनले पछि श्रीमतीलाई घरमा राख्ने सल्लाह भएको बताए । म अहिले नै मेरी श्रीमतीलाई घरमा राख्छु । यसअघि गोठमा राखेर गल्ती भयो । अब यसरी म गल्ती दोहोरिन दिने छैन, सुनीताका श्रीमान् लालबहादुरले भने, अरूलाई पनि सम्झाउँछु । यहाँसम्म आएर हाम्रो आँखा खोली दिनुभएकामा धन्यवाद । सुनीतालाई घरमा राखिएपछि टोली अर्को घरमा पुग्यो । ५ महिनाकी छोरीसहित छाउगोठमा बसिरहेकी महिलाका सासूससुरालाई पनि टोलीले सम्झाइबुझाइ गर्यो र घरमा बस्न पठायो । छेउमै भएका महिलाहरू खुसीले गद्गद् भए । जिल्लाको टोली आएर यो गाउँमा ऐतिहासिक काम भयो । अब हामी पनि घरमै बस्छौं । कसैले गाली गरेमा प्रहरीलाई फोन गर्छौं । अब हाम्रो पनि साहस बढेको छ, महिला स्वास्थ्य स्वयंसेविका रम्भाकुमारी भण्डारीले भनिन् । छाउगोठ भत्काउने र जनचेतना जगाउने कार्य जिल्लाभर एकैसाथ सञ्चालन भएको प्रजिअ उपाध्यायले बताए । अमानवीय कार्य हो । यसलाई निमिट्यान्न पार्न हामी गाउँगाउँमा पुग्ने गरेका छौं, उनले भने, यो कुरीतिलाई अन्त्य गर्न गाउँमा सचेतनाका कार्यक्रम पनि गरिरहेका छौं । दोस्रो चरणको अभियानमा जिल्लाभर प्रहरी परिचालन गरेको डीएसपी थापाले बताए । २०७६ पुसबाट सुरु भएको छाउगोठ भत्काउने अभियानमा शनिबार सुतारमा ११ गोठसहित ७ हजार बढी छाउगोठ भत्काइएको उनले जानकारी दिए ।"
भर्चुअल संसारमा महिलालाई पीडा,"(काठमाडौं)  तिम्रो अर्धनग्न तस्बिरहरू मसँग छन्, भनेजति पैसा नदिए सामाजिक सञ्जालमार्फत सार्वजनिक गरिदिन्छु । यस्तै आशयका इमेलहरू लगातार आएपछि उनको हंसले ठाउँ छाड्यो । ७० लाख नदिने हो भने नग्न फोटो र भिडियोहरू सामाजिक सञ्जालभरि फैलाइदिने धम्कीले डराएकी उनले इमेल गर्नेलाई सुरुमै २ लाख ४५ हजार पठाइन् ।एक दिन उनले दुई वर्षअघि ब्रेकअप भएको सम्बन्धलाई केलाउन थालिन् । शंकासहितको दोमनमा दिन बिताइरहेका बेला पनि उनलाई भनेजति रकम छिटो दिन धम्कीपूर्ण इमेल आउने क्रम रोकिएन । दोस्रो चरणमा खोजखाज गरेर ६ लाख ५० हजार दिने तयारी गर्दै थिइन् । तर रकम बुझाउनुअघि उनलाई कसैले प्रहरीमा खबर गर्ने सुझाव दियो । डरैडरमा उनी प्रहरीको साइबर ब्युरोमा पुगिन् । ब्युरोको अनुसन्धान काठमाडौंको गल्फुटारतिर सोझियो । ६ दिनपछि प्रहरीले पुस ८ मा गल्फुटारबाट जसलाई पक्राउ गर्यो, ती उनका पूर्वप्रेमी नै रहेको खुल्यो । ३३ वर्षीय सुमन रेग्मी पक्राउ परेपछि उनले फेक इमेल आईडी बनाएर चरित्र हत्याको धम्की र डर देखाउँदै पैसा उठाउन खोज्नेलाई प्रस्ट चिनिन् । ब्युरोले सुमनको बैंक खाता मात्रै जाँच गरेन, उनले चलाउने इमेलहरूको पनि विस्तृत अनुसन्धान गर्यो । पैसा असुल्न एकैसाथ चार नक्कली इमेल बनाइएको रहेछ । अर्धनग्न तस्बिर सार्वजनिक गरिदिने डरले केटीले जति पनि पैसा दिन्छे भनेर यस्तो खेलमा उत्रेको रहेछ, ब्युरोका एक अनुसन्धान अधिकारीले बताए । एक अटोमोबाइल कम्पनीमा काम गर्ने सुमनले पैसाकै लालसा र पूर्वप्रेमिकासँग बदला लिन यस्तो गरेको देखिएको उनले सुनाए । अनुसन्धानमा संलग्न प्रहरी अधिकारीहरूका अनुसार बारम्बार आउने उजुरी र घटनाबाट कसैकसैले मानसिक यातना दिन मात्रै त कसैले पैसा कमाउनकै लागि समेत चरित्र हत्याको औजार उज्याएको देखिन्छ । साइबर ब्युरोमा आएका घटनाहरूको सरसर्ती अध्ययन गर्दा इन्टरनेट र सामाजिक सञ्जालसँग सम्बन्धित घटनाबाट पुरुषभन्दा झन्डै दोब्बर संख्यामा महिलाहरू पीडित बनेको देखिन्छ । ब्युरोका अनुसार आर्थिक वर्ष २०७७७८ मा १८ वर्षमुनिमा १९ बालक र ५२ बालिका विभिन्न प्रकारको साइबर अपराधबाट पीडित बने । यही अवधिमा १८ वर्षमाथिका ७ सय २७ महिला तथा ५ सय २५ पुरुष विभिन्न प्रकारका साइबर अपराधबाट पीडित बनेका देखिन्छन् । यो संख्याले १८ वर्षभन्दा मुनि र माथि दुवै उमेर समूहमा पुरुषभन्दा महिला बढी पीडित बनेका देखिन्छन् । ब्युरोका प्रमुख एसएसपी नवीन्द अर्यालले भने, त्यसको एउटै कारण हो, महिलालाई चरित्र हत्याको हतियार देखाउन सजिलो हुने सामाजिक संरचना ।ब्युरो प्रमुख अर्यालले महिलाको चरित्रको हिसाबकिताब गर्ने सामाजिक संरचनाको कुरा बताउँदै गर्दा केही समयअघिको ओखलढुंगाको घटना सुनाए । गत वर्ष असारमा ओखलढुंगाको चम्पादेवी गाउँपालिका१० की १६ वर्षीया गोमा कार्कीले सुसाइड नोट लेखेर आत्महत्या गरेकी थिइन् । नोटमा मेरो फेक आईडी बनाएर मलाई बदनाम गराउनेलाई कारबाही गरेमात्र मेरो आत्मालाई शान्ति मिल्नेछ लेखिएको थियो । उनको सुसाइड नोटकै आधारमा प्रहरीले अनुसन्धान गर्दै स्थानीय युवराज कार्कीलाई पक्राउ गर्यो । प्रहरीसँगको बयानमा युवराजले आफूले गोमालाई मन पराउने तर उनले वास्ता नगरेपछि इबी साध्न गोमाकै फोटो राखेर सबैको बूढी म भन्ने नक्कली फेसबुक अकाउन्ट खोलेको बयान दिएका थिए ।पुसको पहिलो साता ब्युरोले चितवनको माडी६ कल्याणपुरबाट ३५ वर्षीय थमबहादुर विश्वकर्मालाई पक्राउ गर्यो । सम्बन्ध बिग्रिएपछि पारपाचुकेको प्रक्रियामा रहेका थमबहादुरले श्रीमतीको चरित्र हत्या गरे जितिन्छ भन्ने सोचले सम्बन्धमा रहँदाका गोप्य तस्बिर र भिडियो सार्वजनिक गरिदिने भन्दै धम्क्याउन थाले । सरदर दैनिक चारदेखि २२ वटासम्म साइबर अपराधका निवेदन ब्युरोमा पर्ने गर्छन् । एसएसपी अर्यालका अनुसार तीमध्ये कैयन् उजुरी महिलाको चरित्र हत्यासँग जोडिएका देखिन्छन् । घटनाको संश्लेषण गर्दै कसैले आर्थिक लाभ लिन, कसैले इगो साध्न, कसैले सम्बन्धबाट छुटकारा पाउन त कसैले यौन हिंसाबाट मनोरञ्जन लिन पनि साइबर अपराध गरिरहेको अनुसन्धानबाट खुल्ने गरेको उनले बताए । ब्युरोमा आउने साइबर अपराधका घटनामा पीडित र पीडकबीच सम्बन्धको लामो पृष्ठभूमि पनि देखिन्छ ।"
कांग्रेसले पनि रोज्यो सडक संघर्ष,"(काठमाडौं)  प्रतिनिधिसभा विघटनको असंवैधानिक कदम सच्याउन कांग्रेसले पनि सडक संघर्षकै बाटो रोजेको छ । अदालतको फैसलापूर्व सशक्त आन्दोलन नगर्ने मनस्थितिमा रहेका पार्टी सभापति शेरबहादुर देउवा चौतर्फी दबाबले घेरिएपछि आन्दोलनमा जान सहमत भएका हुन् ।उनलाई मनाउन वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलासहितका नेताहरू निरन्तर लागिरहेका थिए । पौडेलले संसद् पुनःस्थापनाले मात्रै असंवैधानिक कदम सच्चिने भन्दै नेतृत्वलाई आन्दोलनतिरै तान्न सुरुदेखि जोड गरिरहेका थिए । उनले कांग्रेसकै नेतृत्वमा अरू पार्टी आएमा संयुक्त सडक संघर्षमा समेत जान सक्नुपर्ने बताएका थिए । कोरोना संक्रमणबाट मुक्त भएपछि सिटौलाले शनिबार देउवालाई उनको निवासमा भेटेर आन्दोलनको विकल्प नभएको सुझाएका थिए । संसद् पुनःस्थापना नहुने र निर्वाचन पनि नगराउने परिस्थितिको आकलन गर्दै सिटौलाले पार्टीलाई दोधारमा नराखेर तत्काल आन्दोलनका कार्यक्रम घोषणा गर्नुपर्नेमा जोड दिएका थिए । सिटौलासँगको भेटमा देउवाले पनि सडक संघर्षका कार्यक्रम घोषणा गर्न आफू तयार भएको जवाफ दिएका थिए । मैले भेट्दा शेरबहादुरजीले पनि असंवैधानिक कदमविरुद्ध आन्दोलन गर्ने हो भन्नुभएको थियो, अन्यथा कुरा राख्नुभएन, सिटौलाले भने, आज जुन कार्यक्रम घोषणा भएको छ । त्यो सर्वसम्मति र सहमतिका आधारमा भएको छ ।सडक संघर्षमा जान सभापति देउवालाई मनाएर आइतबारको केन्द्रीय कार्यसमितिको बैठक सुरु गरिएको थियो । बैठकअघि देउवासहितका पार्टी पदाधिकारी, पौडेल, सिटौलासहितका नेताहरूबीच पार्टी कार्यालयमै भएको अनौपचारिक छलफलमा आन्दोलनका कार्यक्रम तय गरिएको थियो । त्यहीं तय भएको कार्यक्रमलाई पछि केन्द्रीय कार्यसमितिको बैठकले अनुमोदन गरेको हो । कांग्रेसले पुस २५ गते शनिबार ३ सय ३० प्रदेशसभा निर्वाचन क्षेत्रकेन्द्रित विरोध प्रदर्शन र सभा आयोजना गर्ने निर्णय गरेको छ । माघ ३ गते ७ सय ५३ पालिका र माघ ८ गते देशभरका ६ हजार ७ सय ४३ वडामा प्रदर्शन र सभा गर्ने कार्यक्रम तय गरेको छ । जिल्ला र पार्टीका भ्रातृ तथा शुभेच्छुक संस्थाहरूले केन्द्रसँगको समन्वयमा छुट्टै कार्यक्रम तय गर्न निर्देशनसमेत दिइएको छ । आन्दोलनमा जान तयार भए पनि संसद् पुनःस्थापनाको मुद्दा उठाउन भने सभापति देउवा हच्चेका छन् । उनको असहमतिकै कारण पार्टीले संसद् पुनःस्थापनाको विषय निर्णयमा उल्लेख गरेको छैन । वरिष्ठ नेता पौडेलले मोइ माग्ने ढुंग्रो लुकाउने काम किन गर्ने भन्दै निर्णयमै पुनःस्थापनाको विषय उल्लेख गर्न दबाब दिएका थिए । पौडेल र पूर्वमहामन्त्री सिटौलाले असंवैधानिक कदमविरुद्ध पार्टी संघर्षमा उत्रिसकेपछि त्यसलाई सच्याउने कुरा स्वतः आउने कान्तिपुरलाई बताए । अबको आन्दोलन सशक्त हुन्छ । असंवैधानिक र अलोकतान्त्रिक कदमविरुद्धको आन्दोलन भन्नुको अर्थ त्यसलाई सच्याउनु हो । त्यो भनेको संसद् पुनःस्थापनाकै लागि हुने आन्दोलन हो । अदालतलाई पनि हाम्रो यही अपिल छ, पौडेलले भने, संसद् पुनःस्थापनाले मात्रै संविधानलाई बचाउन सक्छ । पार्टीको संघर्ष पनि संविधान र लोकतन्त्रका उपलब्धिलाई बचाउनेमा केन्द्रित छ ।् सिटौलाले संसद् विघटनलाई असंवैधानिक र गैरलोकतान्त्रिक कदम भनिसकेपछि त्यसलाई सच्याउनुपर्छ भन्ने नै कांग्रेसको धारणा रहेको बताए । असंवैधानिक कदमलाई बदर गर्नुपर्छ भनिसकेपछि संसद् पुनःस्थापना गर्नुपर्छ भन्न नै खोजेको हो, उनले भने, यसलाई लिएर धेरै अन्योलमा पर्न पर्दैन ।सिटौलाले प्रधानमन्त्री केपी ओलीको पार्टी संगठनतिरको ध्यान, निर्वाचन आयोगको तयारीलगायतले वैशाखमा निर्वाचन हुने र संसद् पुनःस्थापनासमेत नहुने अवस्थाले राजनीतिमा कालो बादल मडारिरहेको आफूले देखेको बताए । कालो बादललाई हटाउने उपाय नै आन्दोलन हो । कथंकदाचित निर्वाचन हुने नै भयो भने आन्दोलनलाई त्यतैतिर डाइभर्ट गरौंला । संसद् पुनःस्थापना भयो भने खेल्ने तपाईं नै (देउवा) हो, खेल्नुहोला, बैठकमा सिटौलाको भनाइ थियो, तर अहिले आन्दोलनको विकल्प छैन । आन्दोलनले पार्टीको संगठन पनि बनाउँछ । संविधान र राजनीतिक व्यवस्थालाई बचाउने काम पनि गर्छ ।पौडेलले तत्कालीन सभापति गिरिजाप्रसाद कोइरालाले संसद् पुनःस्थापनाको मुद्दा लिएर आन्दोलन गरेको र त्यही आन्दोलनले तपाईंलाई जेलबाट निकालेको भन्दै देउवालाई संसद् पुनःस्थापनाको विषय उठाउन डराउन नपर्ने बताए । त्यसको जवाफ दिँदै देउवाले आफूलाई आन्दोलनले नभएर अदालतले निकालेको बताएका थिए । पौडेलले असंवैधानिक कदम चाल्ने राष्ट्रपति विद्यादेवी भण्डारी र प्रधानमन्त्री केपी ओलीलाई संविधानको मातहत ल्याउनका लागि पनि संसद् पुनःस्थापना हुनुपर्ने बताए । देउवाले पुनःस्थापनाको उच्चारण नगरीकनै प्रधानमन्त्री ओलीको असंवैधानिक र अलोकतान्त्रिक कदमविरुद्ध आन्दोलनमा जाने धारणा राखेका थिए । बैठकले संसद् विघटनको विषयलाई लिएर पार्टीभित्र दुईखाले धारणा नभएको जनाएको छ । केही मिडियाले गलत समाचार दिएको भन्दै कांग्रेसले खेद प्रकटसमेत गरेको छ । संसद् विघटनको असंवैधानिक कदमविरुद्ध एउटै निर्णय र प्रस्ट धारणासहित नेपाली कांग्रेस एकताका साथ आन्दोलनको मैदानमा छ, बैठकपछि कांग्रेसद्वारा जारी विज्ञप्तिमा भनिएको छ, गलत समाचारहरूप्रति खेद प्रकट गर्दै भ्रमपूर्ण समाचार सम्प्रेषण नगरी पार्टी निर्णयका आधारमा समाचार सम्प्रेषणका लागि सबै सञ्चारमाध्यमलाई कांग्रेसको बैठक हार्दिक आग्रह गर्दछ ।कांग्रेसले अन्य राजनीतिक दलबाट कांग्रेसमा विलय भएका कार्यकर्ताहरूका लागि पार्टीको क्रियाशील सदस्यताको वितरणसम्बन्धी विवादसमेत टुंगाएको छ । पौडेल पक्षले समायोजनको नाममा महाधिवेशन प्रभावित पार्न खोजिएको भन्दै विरोध गर्दै आएको थियो । बैठकले केन्द्रीय कार्यालयबाट सम्बन्धित जिल्लामा पठाइएका र पठाउने प्रक्रियामा रहेका क्रियाशील सदस्यताका नामावलीलाई समायोजन समितिले अन्तिम टुंगो गरेबमोजिम केन्द्रीय कार्यसमितिले अनुमोदन गरेको छ । उपसभापति विमलेन्द्र निधि संयोजक रहेका समायोजन समितिले विवादका विषयलाई अनौपचारिक संवादबाट शनिबारै हल गरेर केन्द्रीय कार्यसमितिमा प्रस्ताव लगेको थियो । त्यस्तै पार्टी महाधिवेशन तयारीका लागि क्रियाशील सदस्यता वितरण र नवीकरणको कार्यलाई थप दुई महिना बढाइएको छ । यसअघि सबै जिल्लालाई मंसिर मसान्तभित्रमा क्रियाशील सदस्यताको सूची पठाउन समय दिइएको थियो । तोकिएको समयमा आधा दर्जन जिल्लाबाट समेत क्रियाशील सदस्यता नआएपछि पार्टीले माघ मसान्तसम्मको समय थपेको हो । केन्द्रीय महाधिवेशनको तालिका भने अझै पनि अन्योल छ । वैशाखमा आमनिर्वाचन हुने भएमा भदौमा र वैशाखमा निर्वाचन नहुने भए वैशाखजेठमा महाधिवेशन गराउनेबारे नेताहरूबीच छलफल भएको छ ।"
संयुक्त आन्दोलन गर्नुपर्ने दाहालनेपालको निष्कर्ष,"काठमाडौं (कास) नेकपाको दाहालनेपाल समूहले प्रतिनिधिसभा विघटनको असंवैधानिक र अलोकतान्त्रिक कदमविरुद्ध अन्य सबै पार्टीहरूलाई जोडेर संयुक्त विरोधमा उत्रिनुपर्ने निष्कर्ष निकालेको छ । पेरिसडाँडामा आइतबार बसेको स्थायी कमिटी बैठकले संयुक्त विरोधका लागि समन्वय गर्ने निर्णय गरेको हो ।प्रधानमन्त्री केपी शर्मा ओलीको कदमविरुद्ध सबै दलहरू विरोधमा उत्रिए पनि छुट्टाछुट्टैभन्दा संयुक्त कार्यक्रम बढी प्रभावकारी हुने निष्कर्ष बैठकमा निस्किएको थियो । यसअघि सहकार्यको प्रस्ताव गर्दा कांग्रेसले आफ्नो छुट्टै अस्तित्व रहेकाले एकल विरोध गर्ने निर्णय गरेको थियो । कांग्रेसलगायतका दल संयुक्त विरोध गर्न नमानेपछि नेकपाको दाहालनेपाल पक्षले शनिबार आफ्नो दोस्रो चरणको आन्दोलन घोषणा गरिसकेको छ । कांग्रेसले आइतबार आफ्नो छुट्टै कार्यक्रम घोषणा गरेको छ । यो पृष्ठभूमि भए पनि संयुक्त विरोध गरेर जान सकिनेबारे बैठकमा छलफल भएको थियो ।बैठकले कुनै पनि हालतमा असंवैधानिक कदमविरुद्ध पार्टी डटेर लड्नुपर्ने निष्कर्ष निकालेको छ । प्रवक्ता नारायणकाजी श्रेष्ठका अनुसार बैठकमा अध्यक्षद्वय पुष्पकमल दाहाल र माधवकुमार नेपालले कम्युनिस्ट आन्दोलनको रक्षाका लागि पनि दृढतापूर्वक उत्रिनुपर्ने भन्दै नेताकार्यकर्तालाई अपिल गरेका छन् । दाहालनेपाल समूहले अहिले जनवर्गीय संगठन, प्रदेश संगठनदेखि जिल्ला तहसम्म कार्यकर्ता भेला, प्रशिक्षण र विरोधका कार्यक्रम गरिरहेको छ । बैठकले नेपालको संयोजकत्वमा पार्टी एकताका बाँकी काम पूरा गर्न र नेताहरूलाई कार्यविभाजन गर्नका लागि एउटा कार्यदल गठन गरेको छ । कार्यदलमा स्थायी कमिटी सदस्यहरू गिरिराजमणि पोखरेल, गोकर्ण विष्ट, घनश्याम भुसाल, जनार्दन शर्मा, वर्षमान पुन, पम्फा भुसाल, शक्ति बस्नेत, वेदुराम भुसाल र सुरेन्द्र पाण्डे सदस्य छन् । कार्यदललाई एक साताको समयसीमा दिइएको छ । दाहाल आज भारत जाँदै नेकपा अध्यक्ष पुष्पकमल दाहाल पत्नी सीता दाहालको उपचारका लागि सोमबार भारतको मुम्बई जाने तय भएको छ । स्थायी कमिटी बैठकमा दाहालले पत्नीको उपचारका निम्ति आफू सोमबार मुम्बई जान लागेको जानकारी गराएका हुन् । सीता वंशानुगत पार्किन्सन जस्तो देखिने रोगले पीडित छिन् । स्वास्थ्यमा थप समस्या देखिएपछि गत बुधबार उनलाई मेडिसिटी अस्पताल भर्ना गरिएको थियो । यसअघि उनको उपचार अमेरिका, सिंगापुर र भारतमा पनि भएको थियो ।"
"'बैठकमा आउनुहोस्, क्षमा दिउँला","काठमाडौं (कास) प्रधानमन्त्री केपी शर्मा ओलीले पार्टीका बैठकमा फर्किए नेकपा दाहालनेपाल समूहका अध्यक्षहरूलाई आफूले क्षमा दिने बताएका छन् । पार्टी विभाजन भएपछि दिनहुँ कार्यकर्ता भेलामा उपस्थित भएर दाहालनेपालप्रति कडा टिप्पणी गरिरहेका ओलीले आफूनिकट विद्यार्थर् ीसंगठन अनेरास्ववियुको काठमाडौंमा भएको भेलामा आइतबार यस्तो धारणा राखेका हुन् । यसअघि शनिबार काठमाडौंमा भएको बैठकमा पनि उनले दाहाल र नेपाल पक्ष पार्टीका बैठकमा फर्किए स्वागत गर्ने बताएका थिए । पार्टीका मिटिङमा आउनुस्, तपाईंहरूले गरेका अपराध क्षमा गरिदिउँला, उनले भने । ओलीले पुष्पकमल दाहाललाई कार्यकारी अध्यक्षको हैसियतबाट हटाएका छन् । यता दाहालनेपाल पक्षले ओलीलाई अध्यक्षबाट हटाएको छ । कार्यकारी भन्ने मैले दिएको थिएँ, कार्यकारी दिँदा अत्यन्तै उपद्रो मच्चाउनुभयो, मैले हटाइदिएको छु । अध्यक्षको पद कायमै राखेको छु, वरिष्ठ नेताहरूको पद कायमै राखिदिएको छु । प्रवक्ता भन्ने पद थियो चकचक गर्नुभयो, त्यै भएर हटाइएको छ । सचिवालय सदस्य कायमै छ, साथीहरूले गरेको उपद्रो क्षमा गर्न सकिन्छ, ओलीले भने ।उनले सभामुख अग्निप्रसाद सापकोटा किर्ते कामको साक्षी बसेको तर संसद् सचिवालयले सही कुरा देखाइदिएको धारणा राखे । संसद् मरिसकेको भन्दै उनले नबौरिने दाबी गरे । संसद् विघटन गरेर सरकारले घोषणा गरेको चुनाव कसैले पनि रोक्न नसक्ने उनको भनाइ थियो । कतिपय व्यक्ति, शक्तिहरूले भ्रम फिँजाउन खोजेका छन् । भ्रममा नपर्नुस्, चुनाव वैशाख १७ र २७ गते हुन्छ । यस चुनावलाई टार्न, पर सार्न, अल्मल्याउन कसैले सक्ने छैन, ओलीले भने, संसद् पुनःस्थापना गर्न संविधान र कानुनले मिल्दैन । मरिसकेको संसद् बौरिँदैन । संसद् विघटन भयो भयो, नयाँ चुनाव हुन्छ हुन्छ ।"
सरकारले गठन गर्यो निर्वाचन सुरक्षा समिति,"(काठमाडौं)  सरकारले प्रतिनिधिसभा निर्वाचन सुरक्षा तथा तयारी समिति गठन गरेको छ । कामचलाउ प्रधानमन्त्री केपी शर्मा ओलीसँगको परामर्शमा गृहमन्त्री रामबहादुर थापाले गृह मन्त्रालयका प्रवक्तासमेत रहेका सुरक्षा तथा समन्वय महाशाखा प्रमुख चक्रबहादुर बुढाको संयोजकत्वमा निर्वाचन आयोग, नेपाली सेना, सशस्त्र, नेपाल प्रहरी र राष्ट्रिय अनुसन्धान विभागका सहसचिव तहका अधिकृत सम्मिलित समिति गठन गरेका हुन् । समितिको सदस्य सचिवमा गृहकै शान्तिसुरक्षा तथा अपराध नियन्त्रण शाखाका उपसचिव प्रेमलाल लामिछानेलाई तोकिएको छ । समितिलाई सुरक्षा संवेदनशीलताका आधारमा जिल्लागत विवरण, मतदानस्थल र मतदान केन्द्र, निर्वाचनविरोधी गतिविधिको समीक्षा र सुझाव, निर्वाचनमा सुरक्षा निकायको जिम्मेवारी र भूमिका, सवारी, अन्य प्राविधिक उपकरणलगायत अनुमानित लागत विवरण तयार पार्न भनिएको छ ।गृहमन्त्रीको उक्त निर्णयपछि सशस्त्र प्रहरी र राष्ट्रिय अनुसन्धान विभागले केन्द्रीय निर्वाचन सेल नै खडा गरेका छन् । सेना र प्रहरी पनि सेल गठनको तयारीमा छन् । पुस ५ गते प्रधानमन्त्री ओलीको सिफारिसमा राष्ट्रपति विद्यादेवी भण्डारीले प्रतिनिधिसभा विघटन गरी २०७८ वैशाख १७ र २७ गते दुई चरणमा निर्वाचन मिति घोषणा गरेकी थिइन् । विघटन असंवैधानिक भन्दै सत्तारूढ नेकपाकै पुष्पकमल दाहाल र माधवकुमार नेपाल समूहसहित प्रतिपक्षी कांग्रेस, जनता समाजवादी पार्टी तथा विभिन्न पेसाव्यवसाय र नागरिक तहबाट विरोध भइरहेको छ । विघटनविरुद्ध सर्वोच्च अदालतमा दायर करिब एक दर्जन रिट संवैधानिक इजलासमा विचाराधीन छन् । मुद्दा विचाराधीन र सडकमा विरोध भइरहेकै बेला सरकारले निर्वाचन तयारीका लागि सुरक्षा रणनीति बनाउन समिति गठन गरेको हो । प्रमुख निर्वाचन आयुक्त दिनेश थपलियाले चुनावको मिति घोषणा भइसकेको अवस्थामा गृहले गठन गरेको निर्वाचन सुरक्षा तथा तयारी समितिमा आयोगबाट सहसचिवलाई पठाइएको बताए ।राष्ट्रपतिबाट प्रतिनिधिसभाको निर्वाचन मिति घोषणा भइसकेको अवस्थामा आवश्यक तयारी थालिसकिएको छ, चुनावको वातावरण बनाउने काम राजनीतिक दल र सरकारको हो, हामी आफ्नो काममा लागिसकेका छौं, प्रमुख आयुक्त थपलियाले कान्तिपुरसँग भने, आयोगले आन्तरिक तयारी अघि बढाइसकेको छ, यही क्रममा गृह मन्त्रालयले गठन गरेको सुरक्षा तथा तयारी समितिमा आयोगबाट सहसचिवलाई सहभागी गराएका छौं । आयोगले ७७ जिल्लामा मतदान केन्द्र र मतदान स्थल तय गर्न प्रमुख जिल्ला अधिकारीको संयोजकत्वमा जिल्लामा राजनीतिक दलका प्रतिनिधि, स्थानीय तहका प्रमुख, जिल्लास्थित सुरक्षा निकायका प्रमुख सम्मिलित समिति पनि गठन गरिएको छ । यसको जानकारी नेकपाका दुवै घटकसहित सबै राजनीतिक दलहरूलाई पनि बोधार्थ जानकारी गराइने उनले बताए । जनसंख्या, पूर्वाधार, भौगोलिक अवस्थालगायतलाई आधार मानेर यसअघिको निर्वाचन स्थल र मतदान केन्द्र थपघट गरिने छ । २०७४ को निर्वाचनमा कायम करिब ९० प्रतिशत मतदान स्थल र केन्द्र यथावत् रहन सक्ने र बाँकी १० प्रतिशतमा औचित्य र आवश्यकताअनुसार थपघट हुने थपलियाको भनाइ छ । २०७४ को प्रतिनिधिसभा र प्रदेशसभा निर्वाचनका बेला १० हजार ६ सय ९० मतदान स्थल र करिब १९ हजार निर्वाचन केन्द्र तोकिएको थियो । गृह प्रवक्ता तथा समितिका संयोजक बुढाले निर्वाचन सुरक्षा र तयारीका लागि समिति गठन गरिएको र छिट्टै केन्द्रीय सुरक्षा समितिमा यसको प्रतिवेदन पेस गरिने बताए । समितिले ७७ वटै जिल्लालाई सुरक्षा जोखिमका हिसावले अति संवेदनशील, संवेदनशील र सामान्य गरी तीन भागमा विभाजन गरेर सोहीअनुसार रणनीतिको मस्यौदा बनाउने जिम्मा पनि पाएको छ । निर्वाचनको मिति घोषणा भइसकेको अवस्थामा सुरक्षा, सवारी र अन्य उपकरण व्यवस्थापन कसरी गर्ने भन्नेमा आवश्यक रणनीति बनाउन समिति गठन गरिएको हो, बुढाले कान्तिपुरसँग भने, केही दिनअघि समितिको पहिलो बैठक बसेर वस्तुस्थितिको समीक्षा पनि गर्यौं, अबको बैठकमा केकसरी अघि बढ्ने भन्नेमा चारवटै सुरक्षा निकाय र निर्वाचन आयोगबाट पनि आआफ्ना तयारी र खाकाबारे प्रस्ताव पेस हुनेछन् ।समितिबाट प्रतिवेदनको मस्यौदा बनाएर थप छलफल र निर्णयका लागि गृहमन्त्रीको अध्यक्षतामा रहेको केन्द्रीय सुरक्षा समिति बैठकमा पेस गरिने प्रवक्ता बुढाले जानकारी दिए ।प्रमुख निर्वाचन आयुक्त थपलियाका अनुसार आयोगले पनि आयुक्त नरेन्द्र दाहालको संयोजकत्वमा गृह, रक्षासचिवसहित चारवटै सुरक्षा निकायका प्रमुख सम्मिलित निर्वाचन सुरक्षा तथा तयारी व्यवस्थापन समिति गठनको तयारी थालेको छ ।"
कर्णालीका सामाजिक विकास मन्त्रीले ओली समूह छाडे,"(सुर्खेत)  प्रदेश सरकारलाई लक्षित गर्दै नेकपाका दुवै पक्षले आआफ्नो पक्षमा सांसद तान्ने क्रमलाई तीव्रता दिएका छन् । दाहालनेपाल समूह आफ्नो पक्षमा प्रदेशसभामा स्पष्ट बहुमत पुर्याउन र ओली समूह सरकारलाई अल्पमतमा पार्दै अप्ठेरो बनाउन तल्लीन छन् ।ओली समूहमा रहेका सामाजिक विकासमन्त्री दल रावल र जुम्लाका सांसद पदमबहादुर रोकायाले आइतबार कित्ता परिवर्तन गरेका छन् । यसले ४० सदस्यीय प्रदेशसभामा दाहालनेपाल समूहका सांसदको संख्या २१ पुगेको छ । यही अवस्थामा अविश्वासको प्रस्ताव दर्ता भइहाले कांग्रेस र राप्रपाको समर्थन हुँदा पनि पारित हुने अवस्था देखिँदैन । अविश्वासको प्रस्ताव पारित हुनका लागि २१ सांसदको आवश्यकता पर्छ । अहिले सभामुखलाई छोडेर ओली समूहका ११, कांग्रेसका ६ र राप्रपाका १ सांसद छन् । ओली समूहमा रहेका सांसद रोकायाले आफू पहिल्यैदेखि नेपाल समूहमा रहेको र बीचमा गलत तबरले प्रचार गरिएको भन्दै दाहालनेपाल समूहमै रहेको बताए । मन्त्री रावलले भने हुम्लाका अन्य नेताहरूसँगै प्रेस विज्ञप्ति जारी गरेर दाहालनेपाल समूहमा रहेको स्पष्ट पारेका छन् । असोजमा मुख्यमन्त्रीविरुद्ध अविश्वास प्रस्ताव दर्ता हुँदासमेत उनले गलत खेल सुरु भएको भन्दै असन्तुष्टि जनाएका थिए । ओली समूह भने दाहालनेपाल समूहका सांसदलाई आफ्नोतिर तानेर कांग्रेस र राप्रपाको सहयोगमा सरकार ढाल्ने रणनीतिमा अघि बढेको देखिन्छ । यही रणनीतिअनुसार पूर्वमाओवादी खेमाका दुई जना सांसद धर्मराज रेग्मी र ठम्मर बिष्ट ओली समूहमा प्रवेश गरिसकेका छन् । अहिले पनि पूर्वमाओवादी र नेपाल समूहका केही सांसदलाई ल्याउने प्रयास जारी छ, ओली समूहका एक नेताले भने, यसमा केही सकारात्मक संकेत पनि देखिएका छन् ।दुवै समूहले सांसदहरूलाई आफूतिर आकर्षित गर्नका लागि मन्त्री पदलाई महत्त्वपूर्ण अस्त्र बनाउने गरेका छन् । असोज २५ गते मुख्यमन्त्रीसमेत रहेका संसदीय दलका नेता महेन्द्रबहादुर शाहीविरुद्ध संसदीय दलमा दर्ता भएको अविश्वासको प्रस्ताव असफल बनाउने क्रममा पनि मन्त्री पद फलदायी भएको थियो । उतिबेला नेपाल समूहका ३ जनालाई मन्त्री बनाउने सर्तमा उक्त समूहका ७ जना सांसदले अविश्वास प्रस्ताव फिर्ता लिएका थिए । अहिले ओली समूहका रावललाई मन्त्रीमा थमौती गर्ने गरी दाहालनेपाल समूहमा प्रवेश गराइएको स्रोतको भनाइ छ । यस हिसाबले अब नेपाल समूहका दुई जनामात्र मन्त्री बन्न सक्ने अवस्था छ । मुख्यमन्त्री शाहीसँग रिक्त रहेको भौतिक पूर्वाधार विकास मन्त्रालय र ओली समूहमै रहेका उद्योग, पर्यटन, वन तथा वातावरणमन्त्री नन्दसिंह बुढालाई हटाएर उनको स्थानमा नेपाल समूहका सांसदलाई मन्त्री बनाउने विकल्प छ । स्रोतका अनुसार दाहालनेपाल समूहमा प्रवेश गर्ने अन्तिम तयारीमा रहेका मन्त्री बुढाले आइतबार ओली समूहमै रहने निर्णय गरेका छन् ।"
सुदूरपश्चिममा पनि कित्ता छुट्टाछुट्टै,"धनगढी (कास) सुदूरपश्चिम प्रदेशको नेकपा संसदीय दलमा ३० जना सांसद दाहालनेपाल पक्षमा उभिएका छन् भने ६ जना ओली पक्षमा खुलेका छन् । सभामुख र उपसभामुखबाहेक नेकपाका ३७ सांसद रहेको सुदूरपश्चिम संसदीय दलमा आर्थिक मामिला तथा योजनामन्त्री झपट बोहरा भने धनगढीबाहिर भएकाले अनुपस्थित भएका छन् ।नेकपाभित्र विभाजन आएसँगै पहिलो पटक शनिबार संसदीय दलको बैठक बसेको हो । बैठकमा नेकपा प्रदेश इञ्चार्ज भीम रावल उपस्थित थिए । बैठकमा सहभागीमध्ये ओलीनिकट ६ जना सांसदले हस्ताक्षर गर्न इन्कार गरेको नेकपा सचेतक अक्कलबहादुर रावलले बताए । रावलका अनुसार हस्ताक्षर नगर्नेमा निवर्तमान भौतिक पूर्वाधार विकासमन्त्री पठानसिंह बोहरा, प्रदेश मामिला तथा विधायन समितिका सभापति नेपालु चौधरी, बैतडी सांसद लीलाधर भट्ट, दार्चुलाका गेल्बुसिंह बोहरा, कञ्चनपुरका महेशदत्त जोशी र कैलालीका रतन थापा छन् । हस्ताक्षर नगर्नेमध्येका सांसद महेशदत्त जोशीले भने, संसदीय दललाई पार्टीको बैठकजस्तो बनाउने, सरोकारै नभएको संघीय संसद् विघटनको विरोध गर्नेलगायतका एजेन्डा आएकाले हामीले हस्ताक्षर नगरेका हौं । हालै पदबाट हटाइएका मन्त्री बोहराले आफूलाई पदबाट हटाउनुका कारण सोधेको एक सांसदलाई बताए । संसदीय दलमा देखिएको संख्यासँगै हालका लागि मुख्यमन्त्री त्रिलोचन भट्ट नेतृत्वको प्रदेश सरकारको अवस्था संख्यात्मक हिसाबले बलियो देखिएको छ । नयाँ सरकार गठन हुन ५३ सदस्य रहेको सुदूरपश्चिम प्रदेशसभामा २७ सांसद आवश्यक पर्छ । कांग्रेसका १२ र राजपाका २ सांसद छन् ।"
निगमका तीन कर्मचारीलाई कारबाही,"काठमाडौं (कास) मलेसियाको उडानबाट गत बुधबार कोभिड संक्रमित बिरामीलाई काठमाडौं पठाउने नेपाल वायु सेवा निगमका तीन जना कर्मचारीलाई क्वालालम्पुरबाट फिर्ता बोलाइएको छ ।निगमका एक उच्च अधिकारीका अनुसार त्यहाँको स्टेसनका कन्ट्री म्यानेजर नरेशकुमार श्रेष्ठ, फाइनान्स प्रमुख इन्द्र थापा र स्टेसन म्यानेजर युवराज आचार्यलाई निगमले काठमाडौं फिर्ता बोलाउने निर्णय गरेको हो । गत बुधबार निगमको क्वालालम्पुरकाठमाडौंका लागि भएको उडानमा आएका १ सय ४५ यात्रुमध्ये रौतहट घर भएका एक जना कोरोनाका बिरामी रहेको पाइएको थियो । त्रिभुवन अन्तर्राष्ट्रिय विमानस्थलको आगमन कक्षमा स्वास्थ्य सेवा विभागले राखेको हेल्थ डेस्कमा कागजात जाँच गर्ने क्रममा ती यात्रुका साथमा रहेको पीसीआर जाँचको रिपोर्ट नै पोजिटिभ भेटिएको थियो । यो घटनाले निगमको प्रतिष्ठामा ठूलो आँच पुग्यो, ती अधिकारीले भने, त्यसैले निगमको पोस्टिङ कमिटीले तीनै जनालाई नेपाल फिर्ता बोलाउने निर्णय गरेको छ ।उक्त उडानमा ती यात्रु सँगसँगै बसेका तथा घुलमिल भएका अन्य ५४ यात्रुलाई काठमाडौंको गौशालास्थित होटल क्वारेन्टाइनमा राखिएको छ । ती यात्रुको होटल तथा पीसीआर जाँच खर्च पनि निगमकै तीनै जना कर्मचारीबाट असुलउपर गरिने भएको छ । ५४ यात्रुको होटल क्वारेन्टाइन खर्च र पीसीआर जाँच खर्च पनि निगमका ती तीनै जना कर्मचारीबाट असुलउपर गर्ने निर्णय भएको छ, निगमका ती उच्च अधिकारीले भने ।यो निर्णय निगमका महाप्रबन्धक डिमप्रसाद पौडेल संयोजक रहेको कर्मचारी खटनपटन गर्ने चार सदस्यीय पोस्टिङ कमिटीले शुक्रबार गरेको हो । कमिटीको बैठकले त्यहाँको ग्राउन्ड ह्यान्डलिङ गर्ने एजेन्सीबाट पनि असुलउपर गराउने निर्णय गरेको छ ।"
एसईई जेठमा गर्न प्रस्ताव,"काठमाडौं (कास) शिक्षा, विज्ञान तथा प्रविधि मन्त्रालयले यो वर्षको माध्यमिक शिक्षा परीक्षा (एसईई) आगामी जेठमा गर्ने प्रस्ताव मन्त्रिपरिषद्मा पेस गरेको छ । परीक्षा सञ्चालनका निम्ति चारवटा विकल्प अघि बढाइएको छ । सम्बन्धित विद्यालय, स्थानीय तह, प्रदेश वा यसअघि झैं संघीय सरकारमार्फत सञ्चालन गर्ने भन्ने रहेको छ । विद्यमान ऐनमा भने एसईई परीक्षा सञ्चालन जिम्मेवारी प्रदेश तहलाई दिइएको छ ।मन्त्रालयको प्रस्तावसँगै राष्ट्रिय परीक्षा बोर्डले कक्षा १० का विद्यार्थीको विवरण माग गरेको छ । सरकारले शैक्षिक सत्र टुंग्याएपछि हामीले एसईई परीक्षा लिने हो, बोर्डका अध्यक्ष प्राध्यापक चन्द्रमणि पौडेलले भने, त्यसैले कानुनअनुसार विद्यार्थीको यकिन विवरणका निम्ति फाराम खुला गरेका छौं । सरकारले निर्णय गरे थप तयारीमा जुट्छौं । गत वर्ष देशभरिबाट एसईईका निम्ति ४ लाख ८२ हजार ७ सय ७ जना परीक्षार्थीले फाराम भरेका थिए । सरकारले चैत ६ गतेबाट हुने परीक्षा कोरोना भाइरसका कारण ५ गते स्थगित गर्ने घोषणा गरेको थियो । लकडाउनका कारण सहरमा पढ्दै गरेका धेरै विद्यार्थी गाउँघर फर्किएको अनुमान गरिएको छ ।"
केयूमा विवादितलाई नियुक्त नगर्न आग्रह,"काठमाडौं (कास) डा गोविन्द केसीले काठमाडौं विश्वविद्यालय (केयू) मा विवादित पदाधिकारीलाई नियुक्त नगर्न सरकारको ध्यानाकर्षण गराएका छन् । चिकित्सा शिक्षा र स्वास्थ्य सुधारका अभियन्ता डा केसीले आइतबार विज्ञप्ति जारी गर्दै पदाधिकारी नियुक्तिमा चलखेल भइरहेको औंल्याएका छन् । सरकार र डा केसीबीच कानुनी व्यवस्था नभएसम्म वरिष्ठता र कार्यक्षमताका आधारमा पदाधिकारी नियुक्ति गर्ने सहमति भएको थियो । हामी लामो समयदेखि विश्वविद्यालय सुधारका लागि पदाधिकारी नियुक्तिमा दलीय भागबन्डाको अन्त्य हुनुपर्ने मागसहित संघर्षमा छौं, पछिल्लो सत्याग्रहपछि नियुक्ति प्रक्रियामा सुधारका लागि कानुनी व्यवस्था गर्ने सम्झौतासमेत भएको छ, उनले जारी गरेको विज्ञप्तिमा छ, भ्रष्ट र काठमाडौं विश्वविद्यालयका विवादित पदाधिकारीहरूलाई फेरि नियुक्त नगर्न सरकारको ध्यानाकर्षण गराउँछौं ।"
सहरलाई नदुखेको निर्धनको व्यथा,"सहर प्रभुत्वशालीहरूको मात्र होइन, मामुलीभन्दा मामुली मान्छेको पनि घर हो । हुनेखानेदेखि हुँदा खानेसम्म सहरको काखमा बस्छन् । तर, यसको न्यानो भने खानदानीहरूले मात्रै पाइरहेका छन् । सहरको एश्वर्यभित्र त्यहीँका दीनदुःखीहरूको पीडाको गणना कहिल्यै हुँदैन । यसबारे कसैलाई मतलब पनि छैन, महानगरको वैभवले सबै ओझेलमा पारिदिएको छ । हाम्रो देशको संघीय राजधानी काठमाडौं महानगरको कथा यही हो, जहाँ आलिसान महलहरूका माझमा भुइँमान्छेहरूका दुःख कतै छेलिएका छन् । यस सहरमा कति मानिस यस्ता छन्, जो दिनभर कमाएर साँझबिहान खान्छन् । सम्पूर्ण कमाइ दैनिक निर्वाहमै सकिने उनीहरूको जीवनमा शिक्षा, स्वास्थ्य र सामाजिक सुरक्षा कतै छुट्छ । र, जुन दिन शरीरको सामर्थ्य घट्छ, काम गर्न सक्दैनन्, त्यसपछि उनीहरूको बिल्लीबाठ हुन्छ । काठमाडौं महानगर मात्र होइन, उपत्यकाका अरू सहरको अवस्था पनि यस्तै छ ।यी सहरहरूमा स्वदेशी आप्रवासी मात्र होइन, कति रैथानेको अवस्था पनि दयनीय छ । तीमध्ये कति पारिवारिक रूपमै कमजोर छन्, कति सन्तानले साथ छोड्दा एक्लिएर अभरमा परेका छन् । कति शारीरिक रूपमा अशक्त छन्, गरिखान सक्दैनन्, तर हेरिदिने कोही छैन । कतिलाई खानाको जोहो गर्न दुःख छ । कतिले पैसा अभावमा औषधिमूलो गर्न पाएका छैनन् । उसै पनि निश्चित आय नभएर गरिबीको घेरावरपर रहेकाहरूलाई कोरोना महामारीले झनै मुन्तिर थिचिदिएको छ । चारबीस उमेर भैसक्दा पनि खानकै जोहोका लागि काम खोज्दै हिँड्नुपर्ने मानिसहरूको हालतले सहरको हाल सही बताउँदैन । तैपनि जिम्मेवार निकायहरू यसबारे बेखबरझैं छन् । बाक्लो जनघनत्व भएको विशाल सहरमा हरेक व्यक्तिको स्वतन्त्र एकाइबारे दैनन्दिनको जानकारी राख्नु पक्कै पनि मुस्किल काम हो, तर उनीहरूको मोटामोटी अवस्थाबारे राज्यले थाहा छैन भन्न पाउँदैन । नागरिकको एउटा ठूलो हिस्सालाई अँध्यारोमै छाडेर सहर चम्किलो बन्न सक्दैन । समस्या केमा छ भने, राज्य कर मात्र उठाउँछ । निश्चित उमेर पारे गरेपछि वा खास अवस्थामा पाइने सामाजिक सुरक्षा रकम पनि नियमित वितरण गरिन्न । फेरि त्यति रकमले कति पुग्छ र π अरू स्रोत नभएपछि बिचल्ली पर्नुबाहेक विकल्प सहरका सीमान्तकृतहरूसित छैन । काठमाडौं महानगरले खान पाइनँ, काम पाइनँ भन्नेका लागि हप्ताको दुई दिन काम दिने दाबी गरे पनि त्यस्तो कुनै व्यवस्थित प्रणाली छैन । कतिले अनुदान वा सीपमूलक तालिमका लागि वडासमक्ष याचना नगरेका होइनन्, तर तिनले आश्वासन सिबाय केही पाएनन् । सिंहदरबारका अधिकार बोकेर टोलटोलमा फैलिएका यी वडा कार्यालयहरूको भूमिका नागरिकसित अनेक बहानामा कुत उठाउने मात्र होइन, उनीहरूको दुःख बुझ्ने पनि हुनुपर्छ ।झट्ट हेर्दा, सहरको सानसौकतले भुइँमान्छेहरूलाई गिज्याइरहेको भान हुन्छ, तर खासमा यी भुइँमान्छेहरूको दीनहीन अवस्थाले सहरको ठाँटबाँटलाई गिल्ला गरिरहेको छ । जुनसुकै सहरको अभ्युदयका पछाडि त्यहाँका हर औकातका मान्छेको हात हुन्छ । ती कसैलाई त्यसै पछाडि छाडेर सहर न सभ्य बन्न सक्छ, न सुसंस्कृत । फेरि, आफ्ना जोकोही बासिन्दाप्रति ख्याल गर्नु नगरको स्वतः दायित्व पनि हो । घरैघरको संरचना र मान्छे नै मान्छेको कोलाहलले मात्र कुनै बस्ती वास्तविक नगर बन्दैन । नगर बन्नका लागि यो न्यायपूर्ण पनि हुनुपर्छ, अनि मात्रै यसको गरिमा रहन्छ । आधुनिक चमकधमकभित्र धेरै नागरिकको आँसु पनि मिसियो भने सहर सबैका लागि गर्व गर्नलायक रहँदैन । उपत्यकाका नगरहरूका हकमा आज यो प्रश्न सम्बन्धित पालिका, प्रदेश र देशकै नेतृत्वको हो । उनीहरूले हेक्का राख्नुपर्छ यस्तै अवस्थाले त सहर समृद्धिको मानक होइन, असमानताको परिचायक मात्रै बन्छ । केन्द्रीय तथ्यांक विभागद्वारा जारी नेपालमा गरिबीको लघु क्षेत्र अनुमान२०६८ का अनुसार काठमाडौं उपत्यकाभित्र मात्रै करिब दुई लाख गरिब छन् । दस वर्षयता यो तथ्यांकमा कति फेरबदल आइसक्यो होला । तसर्थ, पहिले त सम्पूर्ण सहरी सीमान्तकृतहरूको पहिचान हुनुपर्छ । उनीहरूका आधारभूत आवश्यकताहरू पूरा गर्न सरकारले केके सघाउनुपर्छ, त्यसको नक्सांकन गरिनुपर्छ । उनीहरूमध्ये कति सीप सिकेर रोजगारीस्वरोजगारीका क्षेत्रमा लाग्न सक्छन्, कतिलाई सम्पूर्ण रूपमा राज्यले हेर्नुपर्छ, सबैको विवरण राखिनुपर्छ । र, त्यहीअनुसारका कार्ययोजना र कार्यक्रम बनाउनुपर्छ । गरिबीको दुश्चक्र यति घातक हुन्छ कि, यिनीहरूले दैनिक आवश्यक पर्ने न्यूनतम पोषणसमेत खान पाउँदैनन् । यसको असर उनीहरूको स्वास्थ्य अवस्था र बच्चाहरूको हुर्काइमा पर्छ । पैसा अभावमा गुणस्तरीय शिक्षा नपाउँदा सन्तानहरूसमेत पछि रोजगार बजारमा पछाडि नै पर्छन् । यसरी एकपछि अर्को पुस्ता नै अवसरबाट वञ्चित हुन्छन् । तसर्थ, यो दुश्चक्र तोड्नका लागि आजको पुस्तालाई गरिबीबाट दिगो रूपमा माथि उठाउन सरकारको सत्प्रयास चाहिएको छ । विडम्बना भन्नुपर्छ गरिबी निवारणका लागि पालिकाहरू योजनाविहीन त छँदै छन्, परोक्ष रूपमा विपन्नता घटाउन टेवा पुर्याउन सक्ने कार्यक्रमका लागि छुट्याइएको रकमसमेत पूरै खर्च गर्ने ल्याकत राख्दैनन् । उदाहरणका लागि, आर्थिक वर्ष २०७६७७ मा काठमाडौं महानगरपालिकाले महिला र बाल विकास कार्यक्रमका लागि डेढ करोड रुपैयाँ विनियोजन गरेकोमा १२ लाख मात्रै खर्चेको थियो । त्यस्तै, महिला सीपमूलक कार्यक्रममा विनियोजित साढे १४ लाखमध्ये मुस्किलले डेढ लाख मात्रै खर्चेको थियो । सहरका विपन्नहरू सीप सिकाइदेऊ भन्दै वडावडा धाउने तर त्यसका लागि महानगरले छुट्याएको बजेट खर्च नभएर त्यसै खेर जाने अवस्था आफैंमा दुःखद छ । लक्षित वर्गप्रति जनप्रतिनिधि र पालिका प्रशासन गैरजिम्मेवार भएको नतिजा हो यो । अब पनि यसैगरी अनुत्तरदायी भैरहने छुट कसैलाई हुनु हुँदैन । महात्मा गान्धीले त्यसै गरिबी हिंसाको निकृष्टतम रूप हो भनेका होइनन्, यो यथार्थलाई मनन गर्दै देशमा यस्तो हिंसा हुर्काउनु हुँदैन । वास्तवमा अहिले गरिबीविरुद्ध राष्ट्रिय लडाइँ नै आवश्यक छ, यसमा सबै तहका सरकारको एकमुष्ट हैंसे चाहिएको छ । अन्यायको सघनताले सबै क्षेत्रलाई कुरूप बनाउँछ, तसर्थ हामी नीति निर्माता र निर्णयकर्ताहरू सुन्दर गाउँसहरका पक्षमा उभिनुपर्छ ।"
द्वन्द्व प्रभावितहरू सर्वोच्चमा,"संयुक्त राष्ट्र संघको नेपालस्थित उच्चायुक्तको कार्यालयद्वारा सन् २०१२ मा प्रकाशित नेपाल द्वन्द्व प्रतिवेदनअनुसार सशस्त्र द्वन्द्वमा १२,६८६ व्यक्ति मारिए । सशस्त्र द्वन्द्व र ऐतिहासिक जनआन्दोलनको जगमा नेपालको संविधानमार्फत गणतन्त्र, संघीयता, धर्म निरपेक्षता, स्थिरता र दिगो शान्तिको अपेक्षा गरिएको थियो । विडम्बना, पुस ५ मा मन्त्रिपरिषद्को संसद् विघटनसम्बन्धी असंवैधानिक सिफारिसलाई लालमोहर लगाउने काम राष्ट्रपति विद्यादेवी भण्डारीबाट भयो । संघीय संसद्को राजनीतिक अस्तित्व समाप्त गरी निरंकुशताको पुनरावृत्तिविरुद्ध लेखक, कवि, साहित्यकार, राजनीतिक दल, अधिकारकर्मी तथा बुद्धिजीवीहरू सडक तताइरहेका छन् । सरकारको संसद् विघटनसम्बन्धी अलोकतान्त्रिक एवं कानुनविपरीतको कदमविरुद्धका सर्वोच्च अदालतमा विचाराधीन १३ रिट निवेदनमध्ये एक द्वन्द्वपीडितद्वयको नामबाट दायर भएको छ । पुस २२ देखि रिट निवेदनको सुनुवाइ हुँदा निम्न विषय आकर्षित हुने देखिन्छ : १) संविधानको प्रस्तावना र धारा ४२(५) मा उल्लिखित प्रावधानको उपेक्षा गर्दै सहिद र बेपत्ता पारिएका व्यक्तिका परिवार, द्वन्द्वपीडित, घाइते, अपांगको योगदानको अवमूल्यन नरहे बास नबजे बाँसुरी भनेझैं गरिएको, २) नेपाली जनताको रगत र पसिनाले सिञ्चित संविधान कागजको खोस्टो साबित भएको, ३) संविधानको धारा ७६(१) र ७ को मिलनविन्दु नभएको, धारा ७६(५) अन्तर्गतको प्रधानमन्त्रीले मात्र संसद् विघटनको सिफारिस गर्न सक्ने, ४) संसद्को सदस्यै नभएको व्यक्ति कार्यकारी प्रधानमन्त्री बनी मन्त्रिमण्डल हेरफेर गरी कानुनको धज्जी उडाइरहेको, ५) कानुनी शासनका लागि अदालत वा आन्दोलन मात्र विकल्प देखिएको भन्ने जनगुनासो, वरिष्ठ अधिवक्ता हरि उप्रेतीले भनेजस्तै सिद्धान्त, परम्परा र अभ्यास कानुनसँग बाझियो भने कानुनै लागू हुने, बलमिच्चाइँ ठूलो कि कानुन अर्थात् बलमिच्याइँलाई साथ दिने कि संविधानलाई भन्ने पेचिलो प्रश्न, ६) विचाराधीन रिटलाई संवैधानिक इजलासले भन्दा विगतमा जस्तै संविधानको धारा १२८(२) अनुसार संविधान र कानुनको व्याख्या गर्ने अन्तिम अधिकार सर्वोच्च अदालतलाई भएकाले बृहत् पूर्ण इजलासबाट सुनुवाइ गरिनुपर्ने रिट निवेदक र कानुनविद्को रणनीतिक धारणा ७) मुद्दामा उठाइएका विषयवस्तुहरू राजनीतिक होइन, विशुद्ध कानुनी भएको तर्फ जोड दिनुपर्ने, ८) भारतमा केशवानन्द भारतीको मुद्दामा १४ दिनसम्म एकै वकिलले बहस गरेको भए पनि बहसमा समयसीमा निर्धारण गरी बहस नोट पेस गर्ने सुविधा इजलासले दिनुपर्ने, ९) इजलासमा सुनुवाइ व्यवस्थित गर्न रिट निवेदकको सहमतिमा संख्यात्मकभन्दा गुणात्मक विद्वान् कानुनविद्लाई बहसपैरवीको मौका दिनुपर्ने, १०) सुनुवाइ मर्यादित बनाउन वरिष्ठ अधिवक्ता नरहरि आचार्य, गुणनिधि न्यौपाने, तुलसी भट्ट, मुक्ति प्रधान, चण्डेश्वर श्रेष्ठ, रमन श्रेष्ठ र चन्द्रकान्त ज्ञवालीलगायतले दिएको सुझावबमोजिम रिट निवेदकबीच साझा धारणा आवश्यक । ज्ञानेन्द्रराज आरण, रामेछाप"
आन्दोलनले तानेन,"नेपाली जनताले २००७ सालदेखि विभिन्न नाममा ठूलाठूला आन्दोलन नगरेका होइनन् । ७० वर्ष बितिसक्दा पनि फेरि आन्दोलन, नाराजुलुस र अस्थिरताकै कुरा गरेर पद र कुर्सी हत्याउने नेताका भर्याङ बन्न अब जनता तयार छैनन् । अदालतमा विचाराधीन मुद्दालाई यो वा त्यो नाममा प्रभावित र दबाब दिइरहनु अदालतको मानहानि सिबाय केही होइन । अहिले अदालतको निर्णय कुर्नु र आदेशको शिरोपर गर्नु नै कानुनी राज्यको सम्मान हो । संसद्मा भएका केही दलको मागबमोजिम संसद् पुनःस्थापना भए त्यहीअनुसार राजनीतिले बाटो समात्ला, नभए निर्वाचनमा आफूलाई मन परेको दल वा नेतालाई मत दिए भइहाल्यो । नेताको विश्वास नलागे बहिष्कार गर्न पनि पाइएला । योबाहेक अरू विकल्प देखिन्न । अनावश्यक आन्दोलन, राँके जुलुस वा मोटरसाइकल र्याली निकालेर वातावरण तथा ध्वनि प्रदूषण र समयको दुरुपयोग गर्नुको अर्थ छैन । कुन दल र नेता कस्ता रहेछन् भन्ने ऐनाजस्तै छर्लंग भइसक्यो । कृष्ण कुम्पुरे, आदमटार, धादिङ"
महामारीमा लोकतन्त्रको अवसान,"भारतीयले निःशुल्क खोप लाउने समय नजिकिँदै गर्दा त्यहाँ खुसियाली छाएको छ । भारतमा कोरोना महामारी अन्तिम चरणमा पुग्दै छ । भारत सरकारको जति नै आलोचना भए पनि महामारीमा उसले नेपाल सरकारको तुलनामा निकै गतिलो काम गर्यो । हाम्रोमा महामारी रोकथाम तथा नियन्त्रणमा चित्तबुझ्दो काम भएन । राज्यले जनताको वास्तै गरेन । हुँदाहुँदा खोप ल्याउन पनि आर्थिक अभाव देखाएर सरकार पन्छिँदै छ । सरकार हाँक्नेहरूको व्यक्तिगत स्वार्थ पूरा गर्न संसद् विघटनजस्तो अलोकतान्त्रिक कदम देशले बेहोर्नुपर्यो । महामारीले अर्थतन्त्र शिथिल बनाएको बेला कसरी नयाँ निर्वाचन सम्भव छ ? जनतालाई एकातिर महामारीको पिर अर्कोतिर मुलुक अस्थिरतामा जाने चिन्ता छ । अन्य देश महामारीविरुद्ध लडिरहेका बेला हामी भने लोकतन्त्र पुनःस्थापनका लागि लड्नुपर्दै छ । योजस्तो विडम्बना के हुन सक्छ ? नेताको बहुमूल्य समय एकअर्कालाई खुइल्याउन खर्च भइरहेको छ । महामारीको बेला सत्तारूढ दलको झगडा महँगो साबित हुँदै छ । रामकृष्ण बराल, जोरपाटी, काठमाडौं"
कृषिमा विदेशी लगानी : आवश्यकता कि षड्यन्त्र ?,"कृषिमा विदेशी लगानी खुला गर्ने सरकारको निर्णय सञ्चारमाध्यमबाट थाहा पाउँदा आश्चर्य र दुःख एकसाथ लाग्यो । खाद्य तथा पोषण सुरक्षा, रोजगारी सिर्जना, पुँजी निर्माण र कच्चा पदार्थ आपूर्तिका हिसाबले कृषि क्षेत्र सबैभन्दा ठूलो हिस्सेदार हो । नेपालजस्तो अविकसित देशका लागि समृद्धिको मुख्य आधार कृषि नै हो । निर्वाहमुखी कृषि उत्पादन प्रणालीलाई आधुनिक, सघन, प्रतिस्पर्धी एवं व्यवसायमुखी बनाउने र कृषिजन्यवस्तुहरूको सुनिश्चित मूल्य तोकिनेजस्ता आकर्षक नारा लगाई किसानहरूलाई लोभ्याउन अनि फस्याउन राजनीतिक दल सधैं अघि छन् । कृषि भूमिको व्यवस्थापन गर्न, किसानलाई समयमै उन्नत उत्पादन सामग्री दिन, प्राविधक सेवा अनि जनशक्ति उपलव्ध गराउन र कृषिउपजको बजार मूल्य सुनिश्चित गर्न सरकारी प्रशासनको भूमिका गौण छ । नीति निर्माता र योजनाकारहरूले कृषि क्षेत्रको व्यवस्थापनमा आफ्नो क्षमता, योग्यता र इच्छाशक्ति देखाउन सकेका छैनन् वा लाज पचाएर लुकाएका छन् । यसो भएपछि कसरी राष्ट्रिय कृषि उत्पादकत्व क्षमता वृद्धि हुन्छ ? प्राकृतिक, मानवीय तथा आर्थिक स्रोत साधनहरूको उचित परिचालन तथा उपयोग गर्न नसकेकाले किसानलाई क्षमतावान् बनाउन सकिएन । सरकारले कृषिलाई किन सामान्य उद्योगलाई जस्तो व्यवहार गर्दैन ? किन राज्यले कृषि क्षेत्र बजारका लागि छोडिदियो ? कृषिले मानव जातिको अस्तित्वका लागि चाहिने खानाको उत्पादन गर्छ । तर, नेतृत्वको गलत नीति, निर्देशनले खान नपाउने दिन आउन सक्छ । भारतीय पूर्वन्यायाधीश मार्कण्डेय काटजू भन्छन्, उदारीकरणको नाममा किसान बजारको दयामा निर्भर हुँदा व्यापारीले जति मूल्य दिन्छन् त्यसलाई स्विकार्न बाध्य हुनुपर्छ, त्यसो नगरे कृषि उत्पादन बिक्री हुँदैन । यस्तोमा किसानलाई सबैभन्दा धेरै राज्यको समर्थन आवश्यक हुन्छ । यो भनाइ नेपालको सन्दर्भमा पनि उति नै लागू हुन्छ । सरकारी पक्षको नीति, निर्णय र नियत किसानप्रति सफा हुनुपर्छ । कृषि विकासको कुनै पनि परियोजना सञ्चालन गर्नुअघि त्यसको उद्देश्य, आवश्यकता, फाइदाबेफाइदाबारे गहन अध्ययन आवश्यक हुन्छ । किसानउद्यमीहरूले विरोध जनाउँदा जनाउँदै कृषिमा विदेशी पैसा भित्र्याउन किन खोजिँदै छ ? विदेशी लगानी तथा प्रविधि हस्तान्तरण ऐन, २०७५ ले कृषिमा विदेशी लगानी निषेध गरेको छ । संसद् नभएको बेला ऐनको व्यवस्थालाई अमूल्यन गरी यस्तो निर्णय कामचलाउ सरकारलाई किन गर्नुपरेको ? यसको पछाडिको उद्देश्य के हो, जनतालाई स्पष्ट पार्नुपर्यो । यस्तो निर्णय सरकारको आवश्यकता, बाध्यता वा षड्यन्त्र के हो ? किसानलाई बताउनैपर्छ । कुनै पनि विदेशी लगानीकर्ताको उद्देश्य प्राकृतिक स्रोत र सस्ता श्रमशक्तिको अत्यधिक दोहन गरी लाभ उठाउनु हो । यति सामान्य कुरा पनि हाम्रा नेतृत्वले किन बुझ्दैनन् ? फाइदा हुन्जेल बस्ने, घाटा हुन लागेपछि छोड्ने प्रवृत्ति विदेशी लगानीकर्ताको हुन्छ । देशीविदेशी पुँजीपतिहरूको अभीष्ट पूरा गर्न, यहाँका किसान तथा उद्यमीलाई विस्थापित गर्न र देशलाई परनिर्भर बनाउन विदेशी लगानी भित्र्याउने निर्णय गरियो भन्ने प्रस्टै छ । यो निर्णय किसान र देशको हितमा नरहेकाले फिर्ता हुनैपर्छ । प्रदीपकुमार यादव, कल्याणपुर, सिरहा"
अर्थतन्त्रमा निर्वाचनको प्रभाव,"निर्वाचनको खर्च कति हुन्छ भन्ने कुरा औपचारिक रूपमा कतै देखिँदैन । तर अब त्यसको हिसाब राख्नुपर्ने बेला भएको छ । सर्वप्रथम, सरकारतर्फको हिसाब हेरौं । निर्वाचन आयोगको यथार्थ खर्च निर्वाचन नभएका र भएका वर्षहरूमा अत्यन्त फरक छ । जस्तो, आयोगको कुल खर्च २०७१ सालमा ४७ करोड र २०७२ सालमा ४३ करोडजति भएकामा २०७३ र २०७४ सालमा क्रमशः ५ अर्ब ७६ करोड र ८ अर्ब ९५ करोड भएको थियो । त्यसपछि फेरि झरेर २०७५ सालमा ३३ करोड भएको थियो । यस अर्थमा आयोगले मात्र स्थानीय, प्रदेश तथा संघीय निर्वाचनको प्रयोजनका लागि औसतभन्दा १४ अर्ब रुपैयाँ बढी खर्च गरेको थियो । यदि आयोगले मितव्ययिता अपनाएको भए यी खर्च असाधारण हैनन् । यसका आधारमा यो वर्ष सरकारलाई एउटा निर्वाचनको खर्च ८ अर्बजति लाग्ने अनुमान गर्न सकिन्छ । तर आयोगका खर्चहरू विवादमा आएका पनि छन् । केही त्यस्ता कुराहरू तत्काल पत्रिकाहरूमा आएका थिए । महालेखापरीक्षकको वार्षिक प्रतिवेदनले औंल्याएका आयोगका अनियमितताका केही बुँदा हेरौं । २०७४ मंसिरमा आयोगले २१ करोड ८३ लाख रुपैयाँ हालेर किनेका दुई थान रंगीन प्रिन्टिङ मेसिन पछिसम्म प्रयोगमा नल्याइएको मात्र हैन, पछि जुन प्रयोजनका लागि उक्त प्रिन्टर ल्याइएका थिए, त्यही प्रयोजनको प्रिन्टिङको कामका लागि २ करोड ६७ लाखमा जनक शिक्षा सामग्री केन्द्रलाई ठेक्का दिइयो । यसरी नै प्रयोगविहीन अवस्थामा रहेको अर्को सामग्री मतदाता शिक्षासम्बन्धी ब्रोसर तथा नमुना मतपत्रहरू हुन् । आयोगले सर्वोच्च अदालतको एक आदेशलाई तुरुन्त कार्यान्वयन गरेर यस्ता सामग्रीको प्रकाशन रोक्नुपर्नेमा त्यसो नगरेकाले १२ करोड रुपैयाँजतिको मतदाता शिक्षा सामग्री त्यो बेला काम नलाग्ने भयो । त्यसपछि ७५ करोड रुपैयाँको मतदाता शिक्षा सामग्री सरकारले सर्वोच्चले आदेश गरेमुताबिक पुनः छपायो । तर, ती पनि सम्बन्धित जिल्लामा नगई प्रयोगविहीन रहे । चुनावलाई खरिद गर्ने अवसरका रूपमा आयोगले लिएको अर्को संकेत यसको प्राडो खरिद पनि थियो । लगभग १२ करोड रुपैयाँमा पाँच प्राडो खरिद गरेको आयोगले आफ्ना चालीस गाडी निर्वाचन सम्पन्न भएपछि अरू विभिन्न निकायलाई समेत बाँडेको थियो । यदि आयोगको जरुरत त्यस्तो अल्पकालीन प्रयोजनको थियो भने महँगा गाडीहरू किन किनिए ? आयोगको कामगराइको अर्को मूल विसंगतिको स्रोत अप्रतिस्पर्धामा काम गराउनु पनि थियो । आयोगले सिंगल सोर्स बाट काम गराउँदा खर्च घटेका थिएनन् । उदाहरणका लागि, महालेखापरीक्षकको प्रतिवेदनअनुसार तीन वर्षअघि प्रदेश २ को स्थानीय तहको निर्वाचनमा कर्मचारीको बिमा गर्दा बिनाप्रतिस्पर्धा प्रतिव्यक्ति ५१० रुपैयाँको दरले लगभग ४१ हजार कर्मचारीको बिमा गराइएको थियो, जबकि प्रतिनिधिसभा तथा प्रदेशसभाको निर्वाचनमा प्रतिस्पर्धा गराएर बिमा गराउँदा प्रतिव्यक्ति औसत १९३ रुपैयाँ लागेको पाइएको थियो । अरू सरकारी निकायसँग आयोगको समन्वय गराएर खर्च घटाउने स्थिति हुँदा पनि त्यतातिर पहल नभएको देखिनु उच्च निर्वाचन खर्चको अर्को स्रोत हो । यसको उदाहरणका रूपमा आयोगले प्रकाशित गर्ने मतदाता परिचयपत्रलाई लिन सकिन्छ । जुन वर्ष निर्वाचन भयो, त्यही वर्ष सरकारले राष्ट्रिय परिचयपत्र छाप्न गृह मन्त्रालयमार्फत लगभग ५० करोड रुपैयाँ खर्च गरेको थियो । यस्ता परिचयपत्रहरू राज्यले जनतालाई धेरै खालका दिइराख्ने भएकाले यिनका बीचमा समन्वय ल्याएर खर्च घटाउनु जरुरी देखिएको छ । यदि सरकारले सबैतिर काम गर्ने नागरिकता, ड्राइभर लाइसेन्स वा अन्य कुनै आवास प्रमाणपत्र बनाउने हो भने मतदाता परिचयपत्र छपाइको खर्च बच्न सक्ने देखिन्छ । त्यसबाहेक आयोगले खर्च गर्दा सावधानी नअपनाउने र मुलुकलाई भार बढ्ने गरी काम भएका उदाहरण स्वतन्त्र निकायले देखाएका छन् । आयोगले यसअघिको निर्वाचनमा साबिकको प्रतिमतदाता परिचयपत्र छपाइको दर १० रुपैयाँको सट्टा निजी क्षेत्रको कम्पनीको निवेदनअनुरूप उक्त दरलाई बढाएर १३५० रुपैयाँ बनाएको कुरा महालेखाको प्रतिवेदनले देखाएको थियो । यस्तै, मतदाता शिक्षाका लागि १२१ अर्ब रुपैयाँ खर्च गरिएको थियो । आयोगका कर्मचारीहरू नेपाली सेनाको हेलिकप्टर चार्टर गरी विभिन्न निर्वाचन केन्द्रमा जानुलाई पनि महालेखाले आपत्तिजनक मानेको थियो ।अबका निर्वाचनहरू महँगा नहोऊन् भनेर सबैले मिहिनेत गर्नुपर्ने स्थिति बनेको छ । आवधिक वा मध्यावधि निर्वाचनहरू त्यसै पनि लोकतन्त्रका नियमित रूपमा हुँदै जाने सम्भाव्य घटनाहरू हुन् । केहीअघि इजरायलमा दुई वर्षमा चौथोपटक निर्वाचन हुँदै गरेको खबर आयो । नेतृत्वबीचको द्वन्द्व निरूपण शान्तिपूर्ण रूपले गर्नका लागि निर्वाचन एक महत्त्वपूर्ण औजार हो । हाम्रोजस्तो सांस्कृतिक विविधता नभएको, करिस्मायुक्त नेतृत्व नभएको ठाउँमा अब धेरैपटक निर्वाचन गर्नुपर्ने हुन सक्छ । त्यसैले निर्वाचन आयोगले कसरी सस्तोमा निर्वाचन गर्न सकिन्छ भन्नेपट्टि ध्यान दिनुपर्छ । जथाभावी खर्च गर्न नदिने तथा भविष्यमा के गर्दा निर्वाचन खर्च कम हुन्छ भनेर अनुसन्धानहरू गर्ने जिम्मेवारी आयोगको काँधमा छ । सूचना प्रविधिमा भएको विकासको प्रयोग गरेर यस्ता निर्वाचन सञ्चालन खर्च धेरै घटाउन सकिन्छ । आयोगले मात्र सरकारी रकम बढी खर्च गर्ने हैन । न्यायाधीशहरू र गृह मन्त्रालयका कर्मचारीहरूको पनि यो समयमा बढी प्रयोग हुन्छ । अदालतको खर्च निर्वाचन भएका वर्ष अघिल्लो वर्षभन्दा २० प्रतिशतभन्दा बढी भएको देखिन्छ । मन्त्रालयको बजेट भने २०७३ सालमा ४० प्रतिशत र २०७४ सालमा ८० प्रतिशतजतिले बढेको छ । निर्वाचन सकिएपछि पनि २०७५ सालमा गृह मन्त्रालयको यथार्थ खर्च जम्मा ४ प्रतिशत मात्रले घटेको छ । अर्थात्, निर्वाचन आयोगको जस्तो घटेको नभई मन्त्रालयको बजेट वृद्धि लगभग पर्सिस्टेन्ट देखिएको छ । विविध कारणवश गृह मन्त्रालयको बजेट पनि गत पाँच वर्षमा तीन गुणाभन्दा बढीले बढेको छ । यसका विविध कारण छन्, तर के पनि सत्य हो भने, मितव्ययिताको ठोस प्रयास यो अवधिमा भएका छैनन् र आर्थिक नियमावली मिचेर खर्च गर्ने प्रवृत्तिमा सुधार आएको छैन । यसबाहेक समयावधि पुगेर हुने निर्वाचन र नपुगी हुने निर्वाचनमा एउटा मुख्य फरक बिनाप्रतिस्पर्धा खरिद गर्ने प्रवृत्तिमा हुने बढोत्तरी पनि हुन सक्नेछ । आकस्मिक रूपमा निर्वाचन गर्नुपरेकाले प्रतिस्पर्धामा जान सकिएन भन्ने बहाना बनाउन मध्यावधि निर्वाचनहरूमा सजिलो हुन्छ । निर्वाचन आयुक्तको कार्यालयमा नेतृत्व यदि नैतिकतावान् छैन, सावधान छैन वा राष्ट्रिय समस्यालाई व्यक्तिगत अर्थोपार्जनका रूपमा लिनुलाई स्वीकार्य ठान्छ भने यस्ता समस्या देखिने सम्भावना बढी छ । यस्ता व्यवहारलाई नियन्त्रण र छानबिन गर्न अन्य निकाय पनि छन्, जुन यो बेला सक्रिय हुनुपर्छ । तर जतिसुकै सावधानी अपनाए पनि आकस्मिक रूपमा घोषणा गरिएका र नियमित निर्वाचनहरूका बीचमा फरक हुन्छ अनि पहिलो खालको निर्वाचन बढी महँगो हुने सम्भावना हुन्छ । सरकारको आकस्मिक खर्चप्रति निर्वाचन (जुन पाँच वर्षका लागि हुन्छ) लगभग १० अर्ब रुपैयाँ मान्ने हो भने तोकिएको समयभन्दा दुई वर्षअगावै निर्वाचन गर्दा लगभग ४ अर्ब रुपैयाँ अनावश्यक खर्च भयो भन्ने देखिन्छ । तुलनाका लागि यो रकम मुगलिननारायणघाटको सडकखण्ड रिह्याब गर्दाको बजेटजस्तै हो । तर अर्कातिर, यी निर्वाचन सरकारले काम गर्न नसकेपछि र सरकारको काम अघि बढाउन अप्ठेरो भएपछि आह्वान गरिएका हुन् भनी बुझ्ने हो भने र यदि निर्वाचनको नतिजाले सरकारको कामगराइ छिटोछरितो र प्रभावशाली बनायो भने निर्वाचन आर्थिक रूपमा ठीकै थियो भनेर मान्न सकिन्छ । त्यसका लागि भने भविष्यका परिणामहरू कुर्नुपर्छ । निर्वाचनमा खर्चको स्रोत सरकार मात्र हैन, उम्मेदवारहरू पनि हुन् । उम्मेदवारहरूले कति खर्च गर्छन् होला त ? एक उदाहरण हेरौं । अनौपचारिक रूपमा नेपाली कांग्रेसका व्यक्तिहरूले बताएअनुसार, गएको संघीय निर्वाचनमा पार्टीले प्रतिउम्मेदवार ५ लाख खर्च दिएको थियो । तर, केही नेताले बढी पाएका थिए । यसरी केन्द्रबाट १० करोड रुपैयाँजतिको अनुदान खर्च गएको थियो । यसलाई केन्द्रको न्यूनतम खर्च मान्ने हो अनि एमाले र माओवादीहरूका हकमा योभन्दा धेरै खर्च भएको थियो भनी मान्ने हो भने पनि सबै पार्टीको कुल खर्चगराइ १ अर्ब रुपैयाँभन्दा बढी नभएको अनुमान गर्न सकिन्छ । पार्टीहरूले केन्द्रमा घोषणापत्र प्रकाशित गर्ने, चुनाव प्रचारमा प्रयुक्त हुने झन्डा तथा गन्जीहरू बनाउने पनि गर्छन्, तर त्यसको पेट्रोलको जस्तो नकारात्मक प्रभाव पर्दैन । यी खर्चहरू फ्याक्ट्री खोल्ने, सडक बनाउने आदिमा गएको भए हुन्थ्यो भनी तर्क गर्न सकिन्छ, तर निर्वाचन नहुँदा यी खर्च त्यस्ता उत्पादनशील सम्पत्ति सिर्जना गर्नमै प्रयुक्त हुन्छन् भनेर सोच्नु आशावादिताको उदाहरण मात्र हो ।यसबाहेकको सबैभन्दा धेरै खर्चको स्रोत उम्मेदवारहरूको व्यक्तिगत खर्च हो । धेरै उम्मेदवारले यो बेला व्यापारीहरू, उद्यमीहरूलाई चन्दा दिन अनुरोध गर्छन् । साना चन्दा निःस्वार्थ रूपमा आए पनि ठूला चन्दादाताहरू निर्वाचनपछि प्रतिफलको आशा गर्छन् । साना उद्यमीहरूलाई यो माग बोझ वा दबाबका रूपमा आउन पनि सक्छ । त्यसबाहेक राजनीतिक कार्यकर्ताहरूको बानी यस्ता आवधिक निर्वाचनका कारण बिग्रिन सक्छ । किनकि, यसलाई उनीहरूले माग्ने, पैसा उठाउने र मुलुकको आर्थिक वातावरण नराम्रो बनाउने अवसरका रूपमा लिन पनि सक्छन् । उमेरका, पाखुरा बलिया भएका युवाहरू उत्पादनशील काममा नलागी निर्वाचनमा, मारपिटमा लागे भने अर्थतन्त्रमा त्यसको सकारात्मक असर हुँदैन । तर लामो समयदेखि अपवादबाहेक नेपाली निर्वाचनहरू तुलनात्मक रूपमा स्वच्छ र भयरहित नै हुँदै आएका भने छन् । त्यसबाहेक वास्तविक निर्वाचन प्रचार अवधि पनि छोटै हुन्छन् । गएको निर्वाचनमा म एक दिन काम परेर चितवनको दुई नम्बर क्षेत्रमा पुगेको थिएँ । शेषनाथ अधिकारी नेपाली कांग्रेसका उम्मेदवार हुनुहुन्थ्यो । उहाँका कार्यकर्ताहरू बूढाले चिया र बिस्कुट मात्र खुवाएर हिँडाउँछन् भन्दै थिए । सम्भवतः अधिकारीको निर्वाचन खर्च धेरै नभएको हुँदो हो । अधिकारी अन्ततोगत्वा १७ हजार मतले उपविजेता हुनुभयो । तर सबै ठाउँमा सबै पार्टीको चुनाव प्रचार साधारण थिएन । प्रमुख पार्टीका उम्मेदवारहरू छलफलमा प्रतिनिर्वाचन १ करोड खर्च गर्नुलाई साधारण रूपमा लिन्छन् । दूरदराजमा हेलिकप्टरको प्रयोग गरेर नेताहरू ओसार्ने गरेको देखिन्छ । यसैले प्रतिउम्मेदवार खर्च कति भइरहेको छ भन्नेचाहिँ निर्वाचन आयोगले ध्यान दिएर हेर्नुपर्ने देखिन्छ । निर्वाचन पद्धतिको स्वच्छता कायम गर्न पनि, उम्मेदवारहरू जतिसुकै बलिया किन नहोऊन्, उनीहरूलाई सचेत गराउने र कारबाही गर्ने गर्नबाट हिचकिचाउनु हुँदैन । अमेरिकाजस्तो देशमा त निर्वाचनको वित्तीय स्रोत सुल्झाउन नसकिने एक महत्त्वपूर्ण गुत्थीका रूपमा रहेको छ भने, नेपालमा यसमा रातारात आमूल परिवर्तन सायद ल्याउन नसकिएला, तर मिहिनेत भने गर्नुपर्छ । बारम्बारको निर्वाचन खर्च मुलुकले बेहोर्न सक्दैन भन्ने कथ्य भने पूर्णतः सही हैन । यो खर्चलाई उचितअनुचित भन्न निर्वाचनपछि आउने सरकारले कस्तो प्रतिफल दिन्छ, कस्तो काम गर्छ भन्ने कुरा महत्त्वपूर्ण हुन्छ । आखिर हामीले निर्वाचित गर्ने सरकार वर्षको लगभग १४१५ खर्ब खर्च गर्ने, मुलुकको दीर्घकालीन सन्धिसम्झौताहरू गर्ने कामका लागि जनताले विश्वास गर्ने सरकार हो । मुलुकले राम्रो दिशा पाउँछ भने, मुलुक लामो समय अकर्मण्यताको अप्ठेरोमा थियो भने यसका लागि केही अर्ब खर्च आफैंमा नराम्रो हैन ।अप्रत्याशित रूपमा घोषणा भएको यसपटकको मध्यावधि निर्वाचनले हाम्रो मुलुकको धेरै कथा भन्छ । कम्तीमा के स्पष्ट भएको छ भने, हामी अझै पनि आआफू बसेर, छलफल गरेर, आफ्नै विधानहरू हेरेर द्वन्द्व निरूपण गर्न असमर्थ छौं । नेकपाको द्वन्द्व पनि महाधिवेशनमार्फत त्यही जितहारको फैसला गरेर, संसदीय दलमा निर्वाचन गराएर वा अन्य विभिन्न तरिकाले निरूपण गर्न सकिन्थ्यो होला । को सही वा को गलत थिए भनी जनताले, अध्येताहरूले पछि छुट्याउनेछन्Ù अहिलेलाई दलहरूले यस निर्वाचन (अदालतले निर्वाचनको पक्षमा फैसला सुनाएमा) पछि मुलुकको अर्थतन्त्रलाई सही दिशा दिएर अगाडि बढाए भने त्यसले अन्ततोगत्वा मुलुकलाई र यसपालि गर्न लागिएको खर्चलाई न्याय दिनेछ भनी आशा गर्न सकिन्छ ।"
निर्मम राजनीतिक परिहासपछिको कार्यदिशा,"राजनीतिक कार्यदिशा प्रजातन्त्रप्राप्तिका तीन दशकसम्म नेपाली जनताको जीवनस्तर उकास्न सरकारहरू पूर्ण रूपमा असफल रहे । दलहरूले जनतालाई लोकप्रिय नारा र जार्गनबाहेक केही दिएनन् । जीविकोपार्जनका लागि वैदेशिक रोजगारीको मुख ताक्नुपर्ने अवस्था अनि सधैंको अविकास, अन्याय र असफलताले गर्दा सर्वसाधारण निराश हुनु अस्वाभाविक होइन । अझ स्थिर सरकारका लागि मत दिएपछि पनि राजनीतिक अस्थिरता, सधैंको आर्थिक तथा सामाजिक संकट !सामान्य अर्थराजनीतिक हिसाबकिताब राख्ने सबैलाई थाहा छ, यति बेला देश दानदातव्य र आन्तरिक तथा बाह्य एजेन्सीमार्फत सार्वजनिक ऋण लिएर चलिरहेको छ । स्रोत बन्द हुँदाका दिन राज्य टाट पल्टिएको घोषणा गर्नुपर्ने खण्ड आइलाग्नेछ । गएको पुसको अवस्थामा पुग्ने गरी अर्थतन्त्रले आरोग्य (रिकभरी) हासिल गर्न सकिरहेको छैन । कुनै पनि समय आम भोकमरी, अकालले व्यापकता पाउने सम्भावना देखिन्छ । अर्कातर्फ, हामी कोरोना महामारीको दोस्रो चरणको मानौं व्यग्र पर्खाइमा छौं । संसारभर महाव्याधिविरुद्ध खोपको कार्यक्रम अभियानका रूपमा सुरु भइसकेको छ, हाम्रोमा भने तयारीसम्म छैन । स्तरीय खोपका लागि लगभग ५० अर्ब रुपैयाँको जोगाड आवश्यक रहेको विशेषज्ञहरू बताइरहेका छन् । यस्तो अवस्थामा चुनावका नाममा सरकारी ढुकुटीबाट ३५ अर्ब चुना लगाउने कामले मुलुकलाई धराशायी बनाउने निश्चित छ । नैतिकतावान्, सदाचारी वा वैचारिक नेतृत्वले मुलुकलाई यसरी भड्खालोमा हाल्दैन । तर ओलीले त्यही गरे ।ओलीको यो अनैतिक अराजकतामा राप्रपा र नेपाली कांग्रेसजस्ता केही दलका नेताकार्यकर्ताहरू चुनाव हुँदा सत्तारूढ हुने सपना देखिरहेछन् । संसद् पुनःस्थापना भयो भने सत्तारूढ भइहाल्ने सपना देखिरहेछ नेकपाको प्रचण्डनेपाल खेमा पनि । लोकतन्त्र र संघीयतामाथि आइपरेको खतरा टार्नेभन्दा पनि ओलीको असफलतामा ताज पहिरने सपना साकार पार्न तिनमा हतारो देखिएको छ । कहालीलाग्दो वर्तमानसँग जुझ्न उनीहरूसँग कुनै नीतिकार्यक्रम देखिएको छैन । फेल हुन लागेको राज्य उकास्न उनीहरूले कुनै विकल्प प्रस्तुत गरेका छैनन् । महामारी नियन्त्रण र स्वास्थ्य क्षेत्रको व्यवस्थापनबारे उनीहरूसँग कुनै तत्कालीन कार्यनीति देखिन्न । भोकमरी, बेरोजगारी, कृषिको रूपान्तरण, औद्योगीकरण, शिक्षा, स्वास्थ्य, वैदेशिक रोजगारी, सार्वभौम ऋण कम गर्ने र संघीयता व्यवस्थित गर्ने विषय प्रस्तुत गर्ने वा हामी भएमा यसो गर्छौं भनेर आजसम्म कुनै पनि राजनीतिक शक्ति र व्यक्तिले भनेका छैनन् । यसबारे बहस र छलफल गर्नसम्म तत्पर देखिन्नन् । उनीहरूसँग न दीर्घकालीन, न मध्यकालीन र न अल्पकालीन योजना नै देखिन्छन्, संस्था निर्माण र परिचालनको त के कुरा ! यिनीहरू सत्तारूढ भए भने ओली र उनको टिमभन्दा के मानेमा फरक हुन्छन् ? आम जनतामा उनीहरूप्रति होइन, वैकल्पिक सोचसहितको लोकतन्त्र, संघीयता र गणतन्त्रको संस्थागत विकासमा विश्वास छ । तर दलहरूले तिनको मूल्य आकलन गर्न सकिएको देखिन्न । सडकमा मान्छे उत्रन तयार छन्, उत्रन्छन् तर भरपूर नयाँ विश्वासका साथÙ कर्मकाण्ड पूरा गर्न होइन । हामी दलतन्त्रमा विश्वास राख्छौं, क्रोनिज हरूले भरिएका गुटमा होइन । अँध्यारो सुरुङमा ओलीले धकेलेको प्रजातन्त्रलाई जोगाउनु हाम्रो परम दायित्व हो । अंग्रेजी नयाँ वर्षको सुरुआतसँगै नयाँ सोच, नयाँ कार्यक्रम, नयाँ विचार र नयाँ संस्थागत परिपाटीका साथ संघर्षमा लामबद्ध हुन सक्ने सर्वथा नयाँ अवसर निर्माण गर्नुको विकल्प देखिन्न ।"
संसद् पुनःस्थापनाबाटै संविधानको सम्मान,"संसद् विघटनले नेपालीलाई पुनः एकपटक ग्राउन्ड जिरो मा ल्याइपुर्याएको छ । काम गर्न दिएनन्, चारैतिरबाट घेरामा पारे, अविश्वासको प्रस्ताव ल्याउन खोजे, महाभियोग लगाउन थाले वा चुनावले फेरि मतदानद्वारा जनमत दिन्छ आदि कुरा भनेर प्रधानमन्त्री ओलीले नेपाली जनतालाई भुलाउन खोज्दै छन् । तर नेपाली इतिहासमा उनको यो कदम जंगबहादुरको कोतपर्व, महेन्द्रको सत्रसाले कू, ज्ञानेन्द्रको संसद् भंगपश्चात् सन् २००५ मा सत्ताहरणभन्दा पनि जघन्य नै हुन जान्छ, यदि हामीले नेपाली समाज र राजनीतिले यतिन्जेल फड्को मारेको अवस्थालाई सम्झिने हो भने । आज नेपाली समाज र राजनीति कहाँ छ ? नेपाली समाज अग्रगतिमा छ । यसका एक थरी युवा देशविदेशमा पढेका छन् । नेपालीहरू देशविदेशमा छरिएर काम गर्दै छन्, अध्ययनअध्यापन गर्दै छन् । कति प्रवासी भएर बसेका छन् । मुलुकभित्र पनि सहरसहरमा शिक्षित समाज छ । गाउँगाउँका युवा या त विदेशमा कार्यरत छन् या फर्केर आफ्नै गाउँठाउँ आफैं बनाउनुपर्छ भनेर लागिपरेका छन् । काठमाडौं, पोखरा, वीरगन्ज, विराटनगरजस्ता सहरमा सचेत बौद्धिक जमात छ, लेखक र अभियन्ताहरूको । भएनÙ महिला, दलित, जनजाति, मधेसी वा अरू नै सीमान्तकृत वर्गका अभियन्ताहरू लेखनी र करनी, वचन र कर्मले सक्रिय छन्, न्याय स्थापनाका लागि । यी सबैले विश्वपरिवेश नियालिराखेका छन् ।राजनीतिक क्षेत्रमा जतिसुकै पदलोलुपता र भ्रष्टाचार व्याप्त भए पनि नेतानेता र कार्यकर्ताकार्यकर्ताको स्मृतिमा यत्रो सत्तरी वर्ष निरंकुशता, बन्देज, जेलनेल, डन्डीलाठो अनि उथलपुथल झेलेको अनुभव कुँदिएको छ । र, त्यो थकानलाई बिर्साउने गरी पहिलोपटक, संविधानसभाबाट बनेको संविधानले स्थायित्व, विकास र न्यायका लागि निकास दिन्छ भन्ने आस दिएको छ । २००७ देखि २०६३ सम्म अनेक दुःखकष्ट सहेका थिए नेपाली जनता र नेताकार्यकर्ताले, संविधानसभाबाट संविधान पाउन । २००७ पछि त्रिभुवनको ढुलमुल अनि महेन्द्रको चलखेल र सत्ताहरणदेखि तीसवर्षे निरंकुश पञ्चायती व्यवस्थासम्म झेल्दा पनि संविधानसभा सम्भव भएको थिएन । तीस वर्षको पञ्चायती निरंकुशता, संवैधानिक राजतन्त्रअन्तर्गत बहुदलीय बेथिति, दसवर्षे जनयुद्धमा हजारौंको शहादत र ज्ञानेन्द्रको सत्ताहरणविरुद्धको जनआन्दोलनबाट मात्र आएको थियो संविधानसभा । र, अनेक संघर्ष अनि वादविवाद र बहस, मधेसीको बलिदानपछि दोस्रो संविधानसभाबाट आएको थियो प्रक्रिया, पद्धति, न्यायको स्थापना गर्न, स्थायित्व प्रदान गर्न संविधानसभाबाट यो संविधान । यसले नेपाली जनताका साथै संसद्लाई सार्वभौम बनाएको थियो ।त्यसकारण ओलीले संविधानमा गरिएको व्यवस्था मिचेर संसद् विघटन गर्न क्षणमै लिएको यो कदम नेपाली इतिहासका हादसापूर्ण कदमहरूभन्दा पनि गम्भीर छ । किनभने यो स्वेच्छाचारी कदम नेपाली जनताको सार्वभौमिकताविरुद्धको कदम हो । किनभने नेपाली जनताको सार्वभौमिकतासम्पन्न संसद्लाई संविधानको अक्षर र मर्मविपरीत भंग गर्नु नेपाली जनताको सार्वभौमिकतालाई लत्त्याउनु हो । लोकतन्त्रमा एक व्यक्तिले, चाहे त्यो जतिसुकै प्रभुत्वशाली र प्रभावशाली किन नहोस्, जनताले छानेको संविधानसभाबाट निर्मित संविधानमा आधारित सार्वभौम संसद् संविधानलाई लात मारेर विघटन गर्न सक्दैन । जनताको मत जान्न जनतामा जाने बहाना तानाशाही लाद्ने प्रपञ्च हो । जनतालाई गुहारेर तानाशाही लाद्नु आधुनिक इतिहासमा तानाशाहहरूको एउटा थेगो नै बनेको छ । तर आश्चर्य, कतिपय नेपाली अनेक कारणले संसद् विघटनको पक्षमा छन् या जे भयो राम्रै भयो किनभने व्यवस्था नै फेर्नुपर्छ भन्छन् !संसद् विघटनको पक्षधर तिनै छन्, जो ओलीका आसेपासे हुन् वा सत्ता र पदका लागि उनका पछि लागेका छन् । तीबाहेक अरूलाई तीन समूहमा राख्न सकिन्छ प्रतिगामी, अतिगामी र सत्ताकामी शक्तिहरू, जो धमिलो पानीमा माछा मार्न आतुर छन् । राजतन्त्रवादी अनि संघीयता र धर्मनिरपेक्षताविरोधी शक्तिहरू एकजुट त भएकै छन्, प्रतिगमनका लागि राजा आऊ, देश बचाऊ को नारा लिएर ।अतिगामी विशुद्धतावादी वामपन्थीहरू पनि सामाजिकआर्थिक न्यायका नाममा विप्लवसँग एक भएका छन् । यी प्रतिगामी र अतिगामी शक्तिहरू पृथ्वीमा युटोपियन (स्वप्निल) संसार अवतरण गराउन चाहन्छन् । प्रतिगामीको अन्तिम गन्तव्य हिन्दु राजा र हिन्दु राज्य पुनःस्थापना गरेर नेपालीलाई रामराज्यको सपना देखाउनु हो, जसको झलक भारतमा हिन्दुत्ववादीहरूले देखाइराखेकै छन् ।अर्कातिर, अतिगामी विशुद्धतावादी वामपन्थी पनि वैज्ञानिक समाजवाद वा कुनै अर्कै नाममा विशुद्ध राजनीतिक व्यवस्थाकै परिकल्पना गर्छन् । यस्तो व्यवस्था जहाँ सब थोक परिपूर्ण हुनेछ । तिनीहरू लेनिन र स्टालिनको सोभियत संघ वा माओको चीनभन्दा पनि अझ विशुद्ध रूप खोजिरहेका छन्, किनभने ती दुवै अग्रज उदाहरणहरू विशुद्ध थिएनन् । हुन त सपनाको परिकल्पित संसार बसाउने सैद्धान्तिक आधार प्लेटोको रिपब्लिकदेखि टोमसमोरको युटोपिया हुँदै मार्क्ससम्म आयो, जसको वास्तविक अवतरणले कतै दुःस्वप्नको रूप लियो भने कतै हत्याहिंसासहितको प्रतिरोधका रूपमा अझै चलिराखेको छ । हिन्दु राजा र हिन्दुराज्यरूपी रामराज्यको कल्पना पनि त्यस्तैत्यस्तै युटोपियन संसार हो, जसको अन्तःकरणमा जातीय सोपानको कुरूपता र गैरहिन्दुप्रति घृणा लुकेर बसेको हुन्छ । तर विश्व र नेपालले यी दुवै थरीका युटोपियन दुःखान्त भोगिसकेका छन् । विश्वले स्टालिनको गुलाग हुँदै भ्लादिमिर पुटिन जन्मेको देखिसकेको छ । माओको ग्रेट लिप फरवार्ड मा लाखौंको हताहत र सांस्कृतिक क्रान्तिको दसवर्षे अतिचार हुँदै नागरिक र राजनीतिक स्वतन्त्रताबिनाको सी चिनफिङको राज्य पुँजीवाद जन्मेको पनि देखिसकेको छ । त्यस्तै, हिन्दु राज्यका लागि भएको मुहिमले भारतलाई उसको सफ्ट पावर सखाप गर्दै आर्थिक रूपमा पनि अधोगतितर्फ धकेल्दै छ । र, नेपाल त २५० वर्षको शाहवंशीय हिन्दु राजाको मारबाट उम्केको भर्खरै हो । अनि न्याय र गणतन्त्रका पक्षमा जतिसुकै उपलब्धि मानिए पनि दसवर्षे माओवादी जनयुद्धकालका हत्याहिंसा पनि नेपाली मानसपटलमा आलै छन् ।देउवा ब्रान्डका सत्ताकामीलाई पनि नेपालीले भोगिसकेका छन् । ज्ञानेन्द्रकालमा सत्तालोभमा परेर शेरबहादुर देउवाले ज्ञानेन्द्रका पाउमा प्रजातन्त्रको शिर चढाएको इतिहास नेपालीले नबिर्सेको हुनुपर्छ । त्यो निन्दनीय देउवाप्रवृत्तिलाई ज्ञानेन्द्रद्वारा उनको मानमर्दनले पनि पखाल्न सकेको छैन, अहिलेसम्म । लोकतान्त्रिक मूल्यमान्यता र सिद्धान्तलाई पाखा लगाएर सत्ताका पछिपछि दगुर्ने देउवाप्रवृत्ति फेरि चलमलाउन थाले जस्तो छ । भनिरहनु नपर्ला, अहिलेको संविधान अनेक त्रुटिले भरिएको छ । जनजाति, मधेसी, दलित, महिला आदिले समुचित न्याय पाउन सकेका छैनन् । सत्ताधारीको छलकपट र पचासौं मधेसीको रगतले भिजेको छ यो संविधान । फेरि, संविधानका हर्ताकर्ताले झन्डै दुईतिहाइको बहुमत हुँदा पनि गत तीन वर्षमा केही खास गर्न सकेनन् । केही दोष संविधानलाई जान्छ भने धेरजसो दोष दुईतिहाइको सत्ता आफ्नो हातमा पाउनेलाई जान्छ, जो ओली नै हुन् ।तर वास्तविक संसारमा हुने छलकपट, दलाली, सम्झौता र विरोधबाट जन्मने, सम्भव हुने दस्तावेज भनेको यही त्रुटिपूर्ण संविधान नै हो, जसलाई प्रणाली र पद्धतिमार्फत सच्याउँदै लाने हो । यसले नै जतिसुकै तीतो परिवर्तनलाई पनि स्वीकार्य र सहज बनाउँछ । छलफल, वादविवाद र जनताले दिएको संविधानप्रदत्त मतदान समस्या समाधानको माध्यम बन्छ । यसले माओवादी वा दरबार हत्याकाण्डजस्तो बाध्यकारी विस्फोटक परिवर्तन होइन, मतदानबाट क्रमशः परिवर्तन ल्याउँछ, जो सहज र बहुजनलाई स्वीकार्य र पाच्य हुन्छ । यसले नै मतदान र संशोधनमार्फत नेतृत्वको विकल्प दिन्छ, प्रणालीमा सुधार ल्याउँछ । किनभने यो सार्वभौम नेपाली जनताले छानेको संविधानसभाबाट बनेको संविधान हो, जसको सन्तान यो पहिलो संसद् थियो र छ, जसलाई ओलीले भंग गरे । त्यसैले संसद्लाई ओलीको संविधान कुल्चिने कदमबाट जोगाउनु अहिलेको माग हुनुपर्छ । नेकपाका दाहालनेपाल जतिसुकै दोषी भए पनि तब नै संसद्द्वारा यही संविधानको प्रणालीले विकल्प दिन्छ, जब यो संविधान मर्यादित रहन्छ, सुरक्षित रहन्छ । दाहाल, नेपाल, कोइराला, देउवा समयक्रममा फालिन्छन्Ù तिनको सट्टा यादव, केसी, परियार, चाम्लिङ यसै संविधानको मियो समातेर आउँछन्Ù तर, माननीय ओलीले त संविधानलाई नै ध्वस्त पार्ने राजमार्ग खोलिसकेका छन्, अवैधानिक रूपमा संसद् भंग गरेर ।तसर्थ आमचुनावबाट अमुक दललाई लाभ हुन्छ कि हुँदैन भन्नु तपसिलको कुरा हो, तत्क्षण सन्तुष्टि र तुष्टि (इमिडिएट ग्य्राटिफिकेसन) को कुरा हो । कांग्रेसको एक खाले असफल, दूरदृष्टिविहीन नेतृत्वपंक्ति अल्पदृष्टिको जालमा हुन सक्छ । चरम दक्षिणपन्थी वा वामपन्थीका लागि मौकामा चौका हान्ने कुरा हुने नै भयो । फेरि, विकास र न्यायको युटोपियन संसार खोज्नेहरूमा त हामी पनि पर्छौं, जुन संसार यस संविधानले दिन सकेको छैन । तर के बिर्सनु हुँदैन भने, युटोपियाको खोजी जारी राख्दाराख्दै हामीले इतिहासमा घटित वास्तविकतालाई पनि हेर्नुपर्ने हुन्छ । युटोपियाको खोजी सपनाको संसारमा उडेर भए पनि यसको अवतरणचाहिँ जमिन टेकेरै हुन्छ । अवैधानिक रूपले संसद् भंग गरेर ओलीले नेपाली जनताको त्यस जमिनलाई नै लोप पारिदिने काम गरेका छन् । त्यसैले त्यस जमिनको, संसद्को पुनःस्थापना आजको आवश्यकता हो ।"
भारतमा दुईवटा खोपलाई अनुमति,"भारत सरकारले दुईवटा कोरोना खोपलाई आपत्कालीन प्रयोगका लागि अन्तिम स्वीकृति दिएको छ । औषधि नियन्त्रण महानिर्देशालयले आइतबार अक्सफोर्ड विश्वविद्यालय र अस्ट्राजेनेकाद्वारा विकास गरिएको कोभिसिल्ड र भारतकै भारत बायोटेक र भारतीय औषधि अनुसन्धान परिषद्को साझेदारीमा विकास गरिएको कोभ्याक्सिनलाई स्वीकृति दिएको हो । महानिर्देशनालयले आइतबार बिहान पत्रकार सम्मेलन गर्दै दुई खोपका सम्बन्धमा कम्पनीहरूले प्रस्तुत गरेको तथ्यांक र आवश्यक विवरणको अध्ययनपछि आइतबार आपत्कालीन प्रयोगका लागि अन्तिम स्वीकृति दिने निर्णय गरेको जनाएको छ । कोभिसिल्डको उत्पादक सेरम इन्स्टिच्युट अफ इन्डिया (एसआईआई) हो भने कोभ्याक्सिन भने हैदराबादको भारत बायोटेकले नै उत्पादन गरेको हो । यसअघि शुक्रवार र शनिबार भारत सरकारको केन्द्रीय औषधि मापदण्ड नियन्त्रण संगठनअन्तर्गतको विषयगत विज्ञ समितिले कोभिसिल्ड र कोभ्याक्सिनलाई आपत्कालीन प्रयोगको अनुमति दिन सिफारिस गरेको थियो । सोही सिफारिसकै आधारमा आइतबार भारतको औषधि नियन्त्रण महानिर्देशनालयले समितिको अनुमति दिने निर्णय गरेको हो । महानिर्देशनालयको निर्णयसँगै कोभिड१९ विरुद्धको खोप प्रयोगको औपचारिक रूपमा बाटो खुलेको छ । अनुमति पाएको कोभिसिल्ड खोपको उत्पादक सेरम विश्वकै ठूलो खोप उत्पादन गर्ने कम्पनीमध्येमा गनिन्छ । भारतीय सञ्चारमाध्यमहरूका अनुसार सेरमले अक्सफोर्डअस्ट्राजेनेका ५ करोडभन्दा बढी डोज उत्पादन गरेर तयारी अवस्थामा राखेको छ । कम्पनीले महानिर्देशनालयको निर्णय आउनासाथ विभिन्न राज्यमा आपूर्ति गर्ने गरी कोल्ड स्टोरको चेनको व्यवस्था गरिसकेको जनाएको छ । कोभ्याक्सिन भने भारतको मौलिक उत्पादन हो । खोपले अनुमति पाएलगत्तै प्रधानमन्त्री नरेन्द्र मोदीले यसलाई सबै भारतका लागि गर्वको विषय भएको बताएका छन् । भारतमा उत्पादित दुईवटा खोपले आपत्कालीन अनुमति पाउनुले प्रत्येक भारतीयलाई गौरवान्वित तुल्याएको छ, मोदीले ट्वीटमा भनेका छन् । भारत सरकारले यसअघि नै आगामी जुलाईसम्म ३० करोडलाई खोप लगाउने घोषणा गरिसकेको छ । जसअन्तर्गत पहिलो चरणमा भने कोरोना भाइरसविरुद्धको खोप देशभरि नै निःशुल्क उपलब्ध हुने जनाइएको छ । पहिलो चरणमा ३ करोड स्वास्थ्यकर्मी तथा कोभिड महामारीविरुद्ध अग्रमोर्चामा खटिएकाहरूलाई कोरोना खोप लगाइने भएको छ । बाँकी २७ करोडका सम्बन्धमा भने अन्तिम निर्णय लिन बाँकी रहेको भारत सरकारका स्वास्थ्य मन्त्री डा हर्ष बर्धनले शनिबार बताएका थिए । दुईवटा खोपले अनुमति पाएसँगै तिनको प्रभावकारितालाई लिएर चासो प्रकट गरिएको छ । विशेषगरी भारतमै विकास कोभ्याक्सिनको तेस्रो चरणको क्लिनिकल परीक्षण पूरा नहुँदै अनुमति दिएकोमा उक्त खोपको प्रभावकारितामाथि विशेषज्ञहरूदेखि राजनीतिक तप्काबाट समेत प्रश्न उठाइएको हो । विपक्षी भारतीय राष्ट्रिय कंग्रेसले त सरकारको अनुमति दिने निर्णयलाई अपरिपक्व भन्दै आलोचनासमेत गरेको छ । कंग्रेसका नेता शशि थरुरले त सरकारको निर्णय अपरिपक्व र खतरनाक हुन सक्ने चेतावनी दिँदै यस सम्बन्धमा प्रस्ट पारिदिन स्वास्थ्यमन्त्री डा बर्धनलाई आग्रहसमेत गरेका छन् । कोभ्याक्सिनको तेस्रो चरणको ट्रायल सकिन अझै बाँकी छ । त्यसैले अनुमति अपरिपक्व र खतरनाक पनि हुन सक्छ । कृपया प्रस्ट पारिदिनुहोला, थरुरले ट्विटमा भनेका छन् । यद्यपि सरकारी पक्षले भने यी आरोपहरूलाई राजनीतिबाट प्रेरित भन्दै खारेज गरेको छ । कंग्रेस एवं विपक्षी कुनै पनि भारतीय उत्पादनप्रति गर्व गर्दैन । केही स्वार्थी समूहहरूले कसरी उनीहरूको फैलाएको झूटलाई प्रयोग गर्नेछन् भन्ने कुराको उनीहरूले आत्मसमीक्षा गर्नुपर्छ, भारतीय जनताले यस किसिमको राजनीतिकलाई सँधै नकार्दै आएका छन् र भविष्यमा पनि नकार्नेछन्, भारतीय जनता पार्टीका अध्यक्ष जेपी नड्डाले ट्वीटमा लेखेका छन् । त्यसैगरी स्थानीय सञ्चारमाध्यमहरूसँगको कुराकानीमा औषधि नियन्त्रण महानिर्देशकले पनि कुनै पनि खोपलाई लिएर थोरै पनि सुरक्षा चासो रहेको खण्डमा अनुमति दिने हुँदा अनुमति पाएका खोपहरू ११० प्रतिशत सुरक्षित रहेको दाबी गरेका छन् । भारत सरकारले खोपले अन्तिम अनुमति पाउनुअघि नै खोपको देशव्यापी वितरणका लागि विशेष अभियान नै तयार पूरा गरिसकेको छ । खोप अभियानका लागि करिब एक लाख जनालाई तयारी अवस्थामा राखिएको छ भने उत्पादनस्थलदेखि पहिलो चरणमा खोप लगाइने केन्द्रसम्म खोपलाई चाँडोभन्दा चाँडो पुर्याउन कार्गो जहाजदेखि भ्यानसम्म तयारी अवस्थामा राखिएको छ । उक्त तयारीको परीक्षण गर्न शनिबार देशभरि नै खोप अभियानको ड्राई रन गरिएको थियो । त्यसको भोलिपल्ट नै भारत सरकारले दुइटा खोपलाई आपत्कालीन प्रयोगका लागि अनुमति दिएको हो । यद्यपि खोप अभियान सुरु हुने मितिबारे भने सरकारले अझै केही बोलेको छैन ।"
विद्यालय खोल्दै बेलायत,"लन्डन (एजेन्सी) कोरोना भाइरस संक्रमितको संख्या बढ्दै गइरहेको भए पनि बेलायतले विद्यालय सञ्चालनमा ल्याउने भएको छ । बेलायती प्रधानमन्त्री बोरिस जोन्सनले विद्यालय सञ्चालनका लागि समस्या नभएको भन्दै क्रिसमसपछि आफ्ना नानीबाबुहरूलाई विद्यालय पठाउन प्रधानमन्त्री जोनसनले आग्रह गरेका छन् । विद्यालय खोल्ने विषयमा विगतमा जोन्सन र सत्तारूढ दलकै कतिपय नेताहरूमा विवाद उत्पन्न भएको थियो । तर पछिल्लो समय विद्यालय सञ्चालन गर्न सकिनेमा धेरैजसो सहमतिनजिक रहेका छन् । हामीले आउँदो केही हप्ताहरूमा देशको धेरै भागहरूमा कडा प्रतिबन्धात्मक नियमहरू लगाउन आवश्यक पर्न सक्छ, जोन्सनले एक टेलिभिजन कार्यक्रममा भने । म सम्पूर्ण रूपमा प्रतिबन्ध लगाउनुपर्नेमा सहमत बनेको छु । विद्यालयहरू लामो समयदेखि बन्द रहँदा सुन्दर भविष्यको कल्पना गरी विद्यालय जाने लाखौं विद्यार्थीको पढाइमा समस्या भएको बताउँदै जोन्सनले अभिभावकलाई भने, तपाईंहरूले विद्यालयमा आफ्ना नानीबाबुहरूलाई पठाएर सहयोग गर्नुपर्छ । बेलायतले शनिबार २४ घण्टाको अवधिमा ५७ हजार ७ सय २५ जनामा कोरोना भाइरसको संक्रमण पुष्टि भएको जनाएको छ । महामारी सुरु भएदेखि नै २४ घण्टामा संक्रमित भएको यो सबैभन्दा ठूलो संख्या हो । अत्यधिक बिरामीको चाप रहने समयमा संक्रमितको संख्या बढ्दै गएमा यसले अस्पताल तथा स्वास्थ्य सेवा प्रभावित गर्न सक्ने भन्दै स्वास्थ्य अधिकारीहरूले भने चिन्ता व्यक्त गरेका छन् । मैले नागरिकको निराशालाई बुझ्छु । उनीहरूको चिन्तालाई बुझ्छु तर पनि मेरो विचारमा अहिले विद्यालय सञ्चालन गर्नका लागि सुरक्षित छन् र शिक्षा उच्च प्राथमिकताको विषय पनि हो, जोन्सनले भने, विद्यालयहरू खुला राख्ने वातावरण प्रत्याभूत गर्न हामीले देशभर यस महामारीमा कडा संघर्ष गर्यौं । नेसनल एसोसिएसन अफ हेड टिचर्सका नेता पाउल ह्वाइटम्यानले सरकारलाई क्रिसमसको बिदापछि पनि विद्यालयहरू पुनः सञ्चालनमा ल्याइहाल्नु उचित नहुने बताएका छन् ।"
अफगान शान्तिवार्ता पुनः सुरु,"काबुल (एएफपी) अफगानिस्तानको विद्रोही समूह तालिवान र अफगान सरकारबीच कतारको राजधानी दोहामा पुनः वार्ता सुरु भएको छ । अफगानिस्तानमा पछिल्लो समय हिंसाका घटना बढ्दै गइरहेका बेला दुई पक्षबीच वार्ता सुरु भएको हो । महिनौंदेखि दुवै पक्षबीच वार्ताको क्रम जारी रहे पनि ठोस उपलब्धि हासिल भइसकेको छैन । यद्यपि, विगतका वार्ताहरूमा आगामी दिनमा कुराकानी जारी राख्ने सहमति भएको छ । सरकारी वार्ताकारहरूले स्थायी युद्धविराम र हालको शासकीय प्रणाली यथावत् राख्न विशेष रूपमा जोड दिएका छन् । तालिवान समूहले भने सन् २००१ मा अमेरिकी नेतृत्वमा भएको आक्रमणबाट तालिवान शासन पतन हुँदाको अवस्थाकै शासकीय संरचना चाहेका छन् ।एक जना अफगान सरकारी वार्ताकार गुलाम फारुख मजरोहले भने, वार्ता धेरै जटिल र समय लाग्ने किसिमको हुने निश्चित छ । तर हामी जतिसक्दो चाँडो सकारात्मक नतिजा प्राप्त हुनेमा आशावादी छौं किनभने मानिस यस रक्तपातपूर्ण युद्धबाट थकित भइसकेका छन् । यसबारे तालिवान समूहले भने कुनै टिप्पणी गरेको छैन । अफगान सरकार र तालिवानबीच सन् २०२० को सेप्टेम्बरमा पहिलो पटक प्रत्यक्ष वार्ता सुरु भएको हो । तर छलफलको आधारभूत ढाँचा र धार्मिक व्याख्याको विवादले वार्तामा गतिरोध उत्पन्न भएको थियो । तर अमेरिकाको कूटनीतिक प्रयत्नपश्चात् दुवै पक्षबीच वार्तामा बस्न पुनः सहमति जुटेको थियो । गत वर्ष फेब्रुअरीमा तालिवान र अमेरिकाबीच अफगानिस्तानमा तैनाथ अमेरिकी सेनाको संख्या कटौती गर्ने र सन् २०२१ को मेभित्रै सबै सैनिक फिर्ता गरिसक्ने सम्झौता भएको थियो । अफगानिस्तान सरकार र तालिवानबीचको वार्ता सुरु भएपछि पनि देशभित्र हिंसात्मक घटनामा कुनै कमी आएको छैन । पछिल्लो समय सरकारी पदाधिकारीहरू, अधिकारवादी र पत्रकारहरू लक्षित आक्रमण भइरहेका छन् । काबुल प्रान्तका डेपुटी गभर्नर, पाँच जना पत्रकार र एक जना चुनाव अधिकारवादीको काबुल र अन्य स्थानमा भएका हमलामा ज्यान गइसकेको छ । अफगान अधिकारीहरूले यी आक्रमणमा तालिवान विद्रोहीको संलग्नता रहेको दाबी गर्दै आएका छन् । तीमध्ये कतिपय आक्रमणको इस्लामिक स्टेटले जिम्मेवारी लिएको बताइएको छ । तालिवानले जनतालाई विभाजित गर्ने र सरकारको सुरक्षा संस्थाहरूमाथि योजनाबद्ध रूपमा जनतामा नैराश्यता उत्पन्न गर्ने कोसिस गरिरहेको छ, राष्ट्रिय सुरक्षा परिषद्का सल्लाहकार जाभिद फैजलले भने, तर यी हत्याले मानिसलाई अझ बढी एकताबद्ध गराइरहेको छ ।अफगानिस्तान अनुसन्धान तथा मूल्यांकन एकाइका उपनिर्देशक निशंक मोतवानीको भनाइमा तालिवानले औपचारिक रूपमा राजनीतिक हत्याको जिम्मेवारी लिने गरेको छैन । तालिवानले आफ्नो उपस्थिति बलियो देखाउन कुनै कसर बाँकी नराखेका दाबी मोतवानीको छ । तालिवानले सन् २०२० मा देशभर १८ हजारभन्दा बढी आक्रमण गरेको अफगानिस्तानका गुप्तचर निकाय प्रमुख अहमद जिया सिराजले बताएका छन् । गत वर्षको पहिलो ९ महिनामा २ हजार १ सय ७७ जनाको हत्या भएको र ३ हजार ८ सय २२ जना घाइते भएका थिए । अफगान सर्वसाधारणले राम्रो सुरक्षाको आशा गरिरहेका छन् । तर वार्ताबेगर तत्काल सुधार हुने अपेक्षा गर्न सकिन्न । काबुलमा कुनै सुरक्षा नै छैन । हामीले हाम्रा प्रियजन कतिन्जेल गुमाउँदै जानुपर्ने हो ?, काबुल निवासी जमसिद मोहम्मदले बताए ।"
दाहसंस्कार स्थलको छाना खस्दा १७ को मृत्यु,"पटना (एजेन्सी) भारतको उत्तर प्रदेशस्थित मुराद नगरमा आइतबार दाहसंस्कार स्थलको छाना खस्दा कम्तीमा १७ जनाको मृत्यु भएको प्रहरीले बताएको छ । घटनामा कम्तीमा ३८ जना घाइते भएका छन् । घटनालगत्तै राष्ट्रिय विपत् व्यवस्थापन बलको एक टोली घटनास्थल पुगी स्थानीयको सहयोगमा घाइतेहरूको उद्धार गरेको छ । मेरठका विभागीय आयुक्त सी मेश्रामले १७ जनाको मृत्यु भएको पुष्टि गरेका छन् । हामीले घटनाबारे अनुसन्धान सुरु गरिसकेका छौं । अनुसन्धानबाट दोषी ठहरिएका व्यक्ति वा संस्थालाई कडा कारबाही गर्नेछौं, मेरठका विभागीय आयुक्त सी मेश्रामले भने । यसैबीच, उत्तरप्रदेशका मुख्यमन्त्री योगी आदित्यनाथले घटनाप्रति दुःख व्यक्त गरेका छन् । दुखद् घटना भएको छ । मैले जिल्ला अधिकारीहरूलाई राहत अभियान सञ्चालन गर्न निर्देशन दिएको छु, उनले भने, घटनाबाट प्रभावित सबैलाई सम्भावित सबै सहयोग प्रदान गरिनेछ । केन्द्रीय रक्षामन्त्री राजनाथ सिंहले उक्त घटनामा मृतकको परिवारप्रति शोक व्यक्त गर्दै मृतकप्रति श्रद्धाञ्जली व्यक्त गरेका छन् । प्रत्यक्षदर्शीका अनुसार पीडितहरू आफन्तको अन्तिम संस्कारमा सहभागिता जनाउन गएका समय दाहसंस्कार स्थलको कौसी भत्किएपछि छानो खसेको थियो । मृतकमध्ये अधिकांश व्यक्तिहरू घटनास्थलमा नै मृत भेटिएका थिए भने केहीको उपचारका क्रममा मृत्यु भएको हो ।"
"बन्दुकधारीद्वारा ११ मजदुरको हत्या, ३ घाइते",इस्लामाबाद (एजेन्सी) पाकिस्तानको बलुचिस्तान प्रान्तमा बन्दुकधारीहरूको आक्रमणमा परी कम्तीमा ११ मजदुरको मृत्यु भएको छ । घटनामा कोइलाखानीमा काम गर्ने मजदुरहरूको मृत्यु भएको हो । अधिकारीहरूले ३ जना मजदुर घाइते भएका जनाएका छन् । बोलान जिल्लामा शनिबार गोलीकाण्ड भएको अधिकारीहरूले आइतबार जानकारी दिएका छन् । मजदुरहरूलाई अपरिचित लडाकुहरूले गोली प्रहार गरेको बोलानका उपआयुक्त मुराद कासीले बताए । घटनामा परी घाइते भएका मजदुरको स्थानीय अस्पतालमा उपचार भइरहेको छ । उनीहरूको अवस्थाबारे केही जानकारी उल्लेख गरिएको छैन ।
कृषिमा ४८ अर्बको आयात हुँदा ४ अर्बको निर्यात,स्रोत : कृषि तथा पशुपन्छी विकास मन्त्रालय
खन्न थालिएको सुरुङमा स्थानीयको अवरोध,"नागढुंगासिस्नेखोला सुरुङमार्ग निर्माणको काम थालिएपछि काठमाडौंतर्फका स्थानीयले करिब एक दर्जन माग राखेर आयोजनाको काममा अवरोध गर्न थालेका छन् । चन्द्रागिरि नगरपालिका२ का वडाध्यक्ष गोपी सुर्खेतीको नेतृत्वमा गएको टोलीले आइतबार ज्ञापन बुझाउँंदै माग सम्बोधन नगरे निर्माणको काम ठप्प पार्ने चेतावनी दिएको नागढुंगासिस्नेखोला सुरुङमार्ग आयोजनाले जनाएको छ ।हाम्रा माग सम्बोधन हुनैपर्छ, आयोजनाले सक्दैन भने त्योभन्दा माथिल्लो निकायबाट भए पनि सम्बोधन गरिनुपर्छ, वडाध्यक्ष सुर्खेतीले भने, अहिलेसम्म सामान्य माग मात्र सम्बोधन भए, मुख्य मागको सुनुवाइ भएको छैन, हामीलाई नसुने काम अघि बढ्न दिँदैनौं । आयोजनालाई दुई दिनको समय दिइएको उनको भनाइ छ । दिइएको समयमा पनि माग पूरा नभए आन्दोलनका कार्यक्रम घोषणा गरेर अघि बढ्ने उनले बताए । उक्त वडामा सुरुङमाथिको ९८ प्रतिशत जमिन पर्छ । स्थानीयले सुरुङमाथि पर्ने जमिनको मुआब्जा दिनुपर्नेलगायत आठबुँदे मागसहितको ज्ञापन बुझाएका हुन् । अहिलेसम्म बाबुबाजेले बनाएका मुहानबाट पानी खाइरहेका छौं, उनले भने, तर सुरुङ खनेपछि मुहान सुक्छन् । त्यसैले आयोजनाले आजीवन निःशुल्क खानेपानीको व्यवस्था गरिदिनुपर्छ । आयोजनाबाट आफ्नो वडाका पाँच सय घरधुरी प्रभावित रहेको सुर्खेतीले बताए । कृषिका लागि अहिले भइरहेको सिँचाइ पनि सुक्ने भएकाले यसको वैकल्पिक व्यवस्था गरिदिनुपर्ने माग स्थानीयको छ । उक्त क्षेत्रलाई विशेष प्रभावित क्षेत्र घोषणा गर्नुपर्ने माग पनि उनीहरूको छ । प्रभावित क्षेत्र घोषणा गरिनुपर्छ, घोषणा गरी सकेपछि सुरुङ निर्माण हुने क्षेत्रमा पर्ने ६ किमि सडक कालोपत्र, खेलकुद मैदान बनाइदिनुपर्छ, सुर्खेतीले भने, पहिला वडाले बजेट हालेर खेलमैदान तयार गरेको छ, त्यसको संरचना बनाउनेलगायत काम बाँकी छन्, आयोजनाले त्यो बनाइदिनुपर्छ । क्षमता र अनुभवका आधारमा स्थानीयलाई प्राथमिकतामा राखेर रोजगारी दिनुपर्ने माग पनि स्थानीयको छ । प्रधानमन्त्री केपी शर्मा ओलीले २०७६ कात्तिक ४ मा सुरुङमार्गको शिलान्यास गरेका थिए । अहिले धादिङतर्फ सुरुङ खन्ने काम जारी छ । काठमाडौंतर्फ सुरुङ खन्न पोर्टल बनाउने काम जारी छ । आयोजना स्रोतका अनुसार अहिले निर्माणको काम सुरु भएपछि माग लिएर आउने पुष्पकमल दाहालमाधव नेपाल समूहका व्यक्ति रहेको बताइएको छ । सुरुङ निर्माण थाल्नुअघि स्थानीयले यस्ता माग ल्याएका थिएनन्, आयोजना स्रोतले भन्यो, जब नेकपा विभाजन भयो, तब स्थानीयले बखेडा झिक्न थालेका छन् । आयोजनाले पुरा गर्नै नसक्ने माग स्थानीयले राखेको सडक विभागअन्तर्गत विकास सहायता कार्यान्वयन महाशाखा प्रमुख अर्जुनजंग थापा बताउँछन् । सुरुङमाथिको जग्गामा केही गर्न नपाउने भन्दै मुआब्जा मागेको उनले बताए । तर सुरुङमाथिको जमिनमा घर बनाउन कुनै रोकावट नहुने उनको भनाइ छ । एक सय मिटर मुनि सुरुङ हुनेछ । हामीले धेरै माग सम्बोधन गरिसकेका छौं, थापाले भने, स्थानीयले राखेका धेरै माग पूरा गर्न नसक्ने किसिमका छन् । स्थानीय ९९ जनालाई रोजगारी दिइएको छ । तर स्थानीयको माग वडाले सिफारिस गरेअनुसार हुनुपर्ने र उनीहरूकै वडाको हुनुपर्ने छ, थापाले भने, ३ र ५ नम्बर वडाले पठाएको नहुने भनिएको छ । नियम बनाउँदा निर्माण कम्पनी हाज्मा एन्डोले नगरपालिकालाई यति मान्छे चाहियो भनी माग्ने र नगरपालिकाले सिफारिस गरेर पठाउने भनिएको थियो । तर स्थानीयले यसमा असहमति जनाएको उनको भनाइ छ । स्थानीयका १० वटा टिपर आयोजनाले प्रयोग गरेको छ । स्थानीयले फाइदा पनि लिएकै छन्, घुर्काउन पनि छाडेका छैनन्, उनले भने, अहिलेसम्म काम रोकिएको छैन, माग पूरा नभए काम रोक्ने चेतावनी दिएका छन् । वडाध्यक्ष नेतृत्वको टोलीले माग सम्बोधन नभए धादिङ र काठमाडौं दुवैतर्फका काम रोक्ने चेतावनी दिएको उनको भनाइ छ । ४२ महिनामा निर्माण सम्पन्न गर्नुपर्ने सुरुङको दूरी २ दशमलव ६८ किमि छ । सुरुङ निर्माणका लागि जापानको साढे १६ अर्ब ऋण सहयोग रहेको छ । ठेक्का भने साढे २२ अर्ब रुपैयाँको हो । जसमा ६ अर्ब नेपाल सरकारको छ ।"
छडसिमेन्टको मूल्य मनलागी बढाइयो,"सिमेन्ट र फलामे छड उत्पादनमा भैरहवा र आसपासका तराई क्षेत्रले ठूलो हिस्सा ओगट्दै आएका छन् । मुलुकमा रहेका ६१ वटा सिमेन्ट उद्योगमध्ये रूपन्देहीमा ११, नवलपरासीमा चार र कपिलवस्तुमा नौ वटा सञ्चालनमा छन् । अर्घाखाँचीमा एक, रोल्पामा एक, दाङमा दुई र बाँकेमा दुई वटा सञ्चालनमा छन् । पूर्वी नवलपरासीको नवलपुरमा होङ्सी सिमेन्ट उद्योग सञ्चालनमा छ । पाँच वटा ठूला रोटरी प्रविधिका सिमेन्ट उद्योग थपिँदै छन् । रूपन्देहीमा ९ हजार ८ सय, नवलपरासीमा ६ हजार ८ सय ५० र कपिलवस्तुमा ६ हजार टन सिमेन्टको दैनिक उत्पादन क्षमता छ । मुलुकमै हाल सञ्चालनमा रहेका स्टिल उद्योगको संख्या ३० छ । जसमध्ये आधाभन्दा धेरै लुम्बिनी प्रदेशमा छन् । त्यसमा पनि अत्यधिक भैरहवा र आसपासकै क्षेत्रमा छन् । कोरोनाका कारण लकडाउन र त्यसपछिको समयमा मजदुर समस्यालगायत कारणले सिमेन्ट, छडजस्ता निर्माणजन्य उद्योग क्षमताको ६० प्रतिशत मात्र चलेका थिए । लकडाउन खुकुलो र मजदुर आउनजान सहज भएसँगै सबै उद्योगको उत्पादन क्षमता बढ्न थालेको अर्घाखाँची सिमेन्टका महाप्रबन्धक कार्कीले बताए । कोभिडका कारण रोकिएका विकास निर्माणका कार्य र व्यक्तिगत निर्माण कार्य तीव्र गतिमा सुरु हुन थालेकाले उद्योग अनुकूल वातावरण बनेको छ, उनले भने, यो क्रममा कुनै गतिरोध नआए लगभग सबै उद्योग शतप्रतिशत क्षमतामै सञ्चालन हुन थालेका छन् । भैरहवा भन्सार कार्यालयको तथ्यांकअनुसार आर्थिक वर्ष २०७६७७ मा यस नाकाबाट १० अर्ब ६ करोड ९१ लाख रुपैयाँको ७ लाख ८ हजार टन कोइला आयात भएकामा यस वर्ष साउनदेखि पुस १५ सम्ममा ३ अर्ब १० करोड ३ लाख रुपैयाँ मूल्यको २ लाख ५५ हजार टन आयात भएको छ । फलामे ब्लेड गत वर्ष २६ अर्ब ७२ करोड ५६ लाख रुपैयाँको ५ लाख ३७ हजार टन र यस वर्षको पुस १५ गतेसम्म ८ अर्ब २२ करोड ५ लाख रुपैयाँ मूल्यको ३ लाख ४७ लाख टन आयात भएको छ । भन्सार प्रज्ञानपत्रअनुरूप एक महिनादेखि फलामे ब्लेडको मूल्यमा प्रतिटन ५२ डलर वृद्धि भएको भैरहवा भन्सार कार्यालयका सूचना अधिकारी पूर्णप्रसाद लम्सालले जनाए । उद्योगका लागि पहिला कोइला प्रतिकिलो साढे ३ देखि ६ रुपैयाँसम्ममा आउने गरेकामा अहिले प्रतिकिलो ८ रुपैयाँदेखि साढे ९ रुपैयाँसम्म पुगेको उनले बताए । बजारमा चामल पनि मोटा र मसिनो दुवैमा प्रतिकिलो ६ रुपैयाँका दरले र सोयाबिन तेल प्रतिलिटर ६० रुपैयाँले वृद्धि भएको छ । जब कि यतिबेला सिजन भएकाले अन्य बेलाभन्दा चामल सस्तो हुनुपर्ने हो । तेलको मूल्य किन बढेको भन्ने कुनै जानकारी छैन । सबै सामानको मूल्यवृद्धिसँगै भैरहवाबाट अन्य स्थानका लागि हुने ढुवानी भाडा पनि वृद्धि भएको छ । ढुवानी व्यवसायीका अनुसार पहिला प्रति १० टनको भैरहवादेखि काठमाडौंसम्मको भाडा १९ देखि २० हजार रुपैयाँ रहेकामा अहिले २३ देखि २४ हजार रुपैयाँ पुगेको छ । भैरहवादेखि पोखराको १७१८ हजारबाट २०२१ हजार र नारायणगढको ९१० हजारबाट १२१३ हजार रुपैयाँ पुगेको छ । ढुवानी भाडा पुस महिनादेखि बढ्न थालेको हो । बजारमा ढुवानीका लागि ट्रकको अभाव भन्दै सहज आपूर्ति हुन सकेको छैन । पहिला एक दिनमा गन्तव्यमा हुने ढुवानी अहिले वर्षायामका बेला बिग्रेको सडकका कारण दुई दिन लाग्ने गरेको र लकडाउनले कमी भएको उत्पादन र बजार माग एक्कासि बढ्न थालेपछि ढुवानीका साधन अभाव हुनाले भाडा बढ्न पुगेको पश्चिमाञ्चल ट्रक व्यवसायी संघका उपाध्यक्ष अर्जुन भुसालले बताए । ढुवानी व्यवसायीले भने जस्तो उत्पादन र माग बढेकै कारण ट्रक अभाव भएकाले भाडादर बढेको हो वा व्यवसायीले ढुवानीका साधनको अभाव देखाएर मूल्य बढाएका हुन्, यसबारे सरकारी निकायले छानबिन गरेको छैन । जब कि इन्धनको मूल्य यतिबेला बढेको छैन । आयातित औद्योगिक कच्चा पदार्थमा भएको मूल्यवृद्धि, त्यसअनुरूप पर्ने उत्पादन लागत र उत्पादित वस्तुको मूल्यवृद्धिबारे विश्लेषण गरी मूल्य समायोजन गर्नेतर्फ सरकारी निकाय उदासीन छन् । न त सरकारी र स्थानीय निकायले अनुगमन प्रक्रिया प्रभावकारी बनाएका छन् । पहिला कुनै निकायले मूल्य बढाउनुअघि व्यवसायीले मूल्य बढाउनुपर्ने पर्याप्त कारण पेस गरेर स्थानीय प्रशासनबाट अनुमति लिन्थे, सिद्धार्थनगर९ का अनिल शर्माले भने, अहिले व्यवसायी आपसमा मिलेर कार्टेलिङका आधारमा मनपरी ढंगले मूल्य बढाउँदा पनि सम्बन्धित निकाय मौन बस्ने गर्छ । सिद्धार्थ निर्माण सामग्री व्यवसायी संघका वरिष्ठ उपाध्यक्ष खरेल पनि अनुगमन गर्ने नियमनकारी निकायको मौनताकै कारण बजारमा मनपरी ढंगले मूल्यवृद्धि हुन थालेको बताउँछन् । उनका अनुसार कच्चा पदार्थको मूल्य कति वृद्धि भएको छ, त्यसबाट उत्पादन लागत कतिसम्म पर्न आउँछ र व्यवसायीले कतिसम्म मुनाफा लिएर कतिमा बिक्री गर्ने भन्नेबारे कतैबाट पनि चासो देखाइएको छैन । मूल्य निर्धारण व्यवसायीको एकतर्फी निर्णयबाट भएको छ । वास्तवमै मूल्य बढेको भए सबै व्यवसायीले अनिवार्य मूल्यसूची राख्नुपर्ने र २० प्रतिशतभन्दा धेरै मुनाफा लिएमा कालोबजारीअन्तर्गत कारबाही हुने प्रमुख जिल्ला अधिकारी पीताम्बर घिमिरेले बताए । छडको मूल्यवृद्धिबारे गुनासो आएपछि सम्बन्धित व्यवसायीसहित सरोकारवाला निकायबीच छलफल गर्दा औद्योगिक कच्चा पदार्थको विश्वयापी रूपमा मूल्यवृद्धि भएको कारण देखिएको जनाउँदै उनले अन्य वस्तुको मूल्यवृद्धिबारे उद्योग वाणिज्य संघसहित बसेर छलफल गरिने उनले जनाए । कच्चा पदार्थको मूल्यवृद्धि भएको वहानामा कार्टेलिङ हुन नदिनका लागि अनुगमन पनि गरौंला, प्रजिअ घिमिरेले भने, ढुवानी वृद्धि पनि के कारणले भएको हो, सोधखोज गरिनेछ ।"
सिन्धुका लोभलाग्दा हिमशृंखला,"गत मंसिर १८ मा ह्योल्मोभूमि हेलम्बु र २६ गते पाँचपोखरी थाङपाल गाउँपालिका क्षेत्रका एडभेन्चर हिमशृंखलाका नयाँ पिक आरोहण गरिए । आरोही माया गुरुङको नेतृत्वमा ६ जनाको आरोही टोली र दुई जना माउन्टेन गाइडले ५ हजार ३ सय मिटरको पाँचपोखरी क्षेत्रको तिलमान पास पाँचपोखरी पिक र ५ हजार ५ सय ५६ मिटरको युवा पिक आरोहण गरे ।गुम्बैगुम्बाको सहर हेलम्बु क्षेत्रको ५ हजर ६ सय ५ मिटर अग्लो नयाँ बेमेथाङ पिकको नेरिका एडभेन्चर्सका आरोही सतीशमान पतिको नेतृत्वमा तीन सदस्यीय आरोही टोलीले आरोहण सकाए । पर्यटन प्रवर्द्धनको उद्देश्यसहित जुगल हिमशृंखलाका ११ मध्येको एक चुचुरो ६ हजार १ सय ५१ मिटर उचाइमा रहेको ग्ल्याजेन पिक (फुर्पा ज्यो ज्यो पिक) दुई पटक आरोहण गरियो । २०७५ चैत २९ मा सगरमाथा आरोही माया गुरुङको नेतृत्वमा सात जनाले जुगल हिमालमा पहिलो पटक मानव झन्डा फहराए । गत कात्तिक ३ मा पनि काठमाडौंबाट सात दिनमै सगरमाथा आरोही शर्मिला लामा स्याङ्तानको नेतृत्वमा पाँच जनाले सफल आरोहण गरेका थिए । यी त प्रतिनिधि उदाहरण मात्रै हुन्, हिमाल आरोहणको ६१ वर्षमा काठमाडौंबाट नजिक (करिब १ सय ४० किलोमिटर) दूरीमा रहेका जिल्लाका अनेकौं हिमशृंखला र एक दर्जन पिक धमाधम आरोहण गरिँदै छन् । विश्वभरका एडभेन्चर हिमशृंखलाका पिकमा सिन्धुको अलग्गै पहिचान भएकाले आरोही र पर्यटकमा यहाँका हिमाल हेर्न र आरोहणमा आकर्षण बढिरहेको आरोही एवं पर्यटन व्यवसायी मिलन तामाङले बताए । लाङटाङ र सिन्धुपाल्चोकका जुगल क्षेत्रभर गरी २६ वटा हिमशृंखला र दर्जनौं संख्यामा हिमाली पिक छन्, जसप्रति दुई दर्जन आरोहीले उत्साहसाथ आरोहण गरे, अन्य पनि जुट्दै छन्, उनले भने । ५ हजार ८ सयलाई ट्रेकिङ पिक र ६ हजार ५ सयभन्दा माथिको पिकलाई क्लाइम्बिङ पिकका रूपमा लिने गरिएको तामाङले बताए । स्थानीय तहको चासोपछि अहिले बाँकी अनेकौं हिमशृंखलाका ६ हजारभन्दा कम उचाइका पिकको खोज र हिमाली ट्रेकिङ रुट, अन्य मार्गको खोजी थालिएको छ । वाग्मती प्रदेशभर ६१ हिमाल र २५ वटा पिक रहेकामध्ये सात वटा आरोहण भइसकेको नेपाल पर्वतारोहण संघ (एनएमए) का अध्यक्ष सन्तवीर लामाले जानकारी दिए । आहिलेसम्म २५ वटा हिमशृंखलाको आरोहण भइसकेको छ, जसमध्ये जिल्लामा केही नयाँ हिमालको नयाँ रुट खोलेर चढेको खबर आएको छ, उनले भने । जिल्लाभर रहेका ५ हजार ८ सय उचाइका प्रायः पिकको अझैसम्म प्रवर्द्धन नभएको र खोजी नगरिएको उनले उल्लेख गरे । नयाँ पिक र हिमाल जाने रुट खोजेर सहज बनाइए सरकारले धेरै फाइदा लिन सक्छ, जुन त्यत्तिकै बसिरहेका छन् । विगतमा सात वटा पिक र केही हिमालको आरोहण खोलेर १५ करोडसम्म रोयल्टी जम्मा गरेको रेकर्ड छ, अहिले कोभिडले थलाएको हो, उनले भने ।"
जुस र स्पोर्ट्स जुत्ता निर्यात घट्यो,"यस वर्ष छिमेकी मुलुक भारतलाई कोभिड महामारीले नराम्रोसँग प्रभावित गरेपछि त्यसको असर नेपालबाट भारततर्फ हुने निर्यात व्यापारमा समेत परेको छ । वीरगन्ज नाका हुँदै भारत निकासी हुँदै आएका मुख्य वस्तु जुस, जाम तथा स्पार्ट्स जुत्ताको निकासी चालु आर्थिक वर्षमा घटेको छ । भटमासको तेलको भारततर्फको निकासी भने बढेको छ । चालु आर्थिक वर्षको मंसिर मसान्तमा वीरगन्ज नाका हुँदै भारततर्फ १७ करोड १५ लाख ७७ हजार रुपैयाँ बराबरको २२ लाख ९० हजार ८ सय ९३ लिटर जुस निर्यात भएको वीरगन्ज भन्सार कार्यालयको तथ्यांक छ । गत आर्थिक वर्षको सोही अवधिमा २५ करोड ३० लाख ५७ हजार रुपैयाँ बराबरको ३४ लाख ९२ हजार २ सय २२ लिटर जुस भारत गएको थियो । यस वर्ष करिब १२ लाख लिटर जुस कम निर्यात भएको छ । नेपालबाट भारततर्फ विशेषगरी बहुराष्ट्रिय कम्पनी डाबर नेपालको जुस निर्यात हुन्छ । चालु आर्थिक वर्षको मंसिरसम्म यो नाका भएर ९ करोड ९९ लाख २५ हजार रुपैयाँ बराबरका ३ लाख १६ हजार ४ सय ७२ जोडी स्पोर्ट्स जुत्ता निर्यात भएका छन् । गत आर्थिक वर्षको सोही अवधिमा १४ करोड ७५ लाख १७ हजार रुपैयाँ बराबरको ४ लाख ७६ हजार ५ सय ३६ जोडी स्पोटर््स जुत्ता भारत पठाइएका थिए । गत आर्थिक वर्षको तुलनामा चालु आर्थिक वर्षमा परिमाणात्मक रूपमा १ लाख ६० हजार जोडी जुत्ताको निर्यात घटेको छ । सामान्य अवस्थामा यसको निर्यात बर्सेनि बढिरहेको थियो । भटमासको प्रशोधित तेलको निर्यात भने झन्डै साढे तीन गुणा बढेको छ । चालु आर्थिक वर्षको मंसिरसम्म यो नाका भएर २ अर्ब २७ करोड ४४ लाख ६२ हजार रुपैयाँ बराबरको १ करोड ४८ लाख १९ हजार ८ सय ३२ किलो भटमासको तेल भारत पठाइएको छ । गत आर्थिक वर्षको सोही अवधिमा भने ५६ करोड ९५ लाख ५४ हजार रुपैयाँ बराबरको ४४ लाख ५ हजार २ सय ४८ किलो भटमासको तेल निर्यात भएको भन्सारको तथ्यांक छ ।"
विद्यार्थीलाई ब्रिटिस कलेजको ल्यापटप र डाटा प्याकेज,काठमाडौं (कास) द ब्रिटिस कलेजले नयाँ शैक्षिक सत्रमा भर्ना हुने विद्यार्थीका लागि नयाँ ल्यापटप र इन्टरनेट डाटा प्याकेज दिन थालेको छ । विद्यार्थीलाई अनलाइन शिक्षाको सहज पहुँचका लागि कलेजले नयाँ ल्यापटप तथा डाटा प्याकेज उपलब्ध गराउन सुरु गरेको हो । कलेजले भर्खरै भर्ना गरिएको स्नातक तहका विद्यार्थीलाई नयाँ ल्यापटप दिइसकेको छ । यसमा विद्यार्थीले वार्षिक भुक्तानी योजना छनोट गर्न सक्छन् ।
भ्लग फेस्ट विजेतालाई डीएभीको पुरस्कार,काठमाडौं (कास) डीएभी कलेजले आफ्नो प्रथम वार्षिक भ्लग फेस्ट२०२० का विजेताहरूलाई पुरस्कार वितरण गरेको छ । कलेजले बिहीबार प्रथम भ्लग फेस्ट सम्पन्न गर्दै यसका सात वटा विधाका विजेतालाई सम्मानपत्र र १५ हजार रुपैयाँसम्म पुरस्कार प्रदान गरेको थियो ।
चौधौं वर्षमा मुक्तिनाथ,"काठमाडौं (कास) मुक्तिनाथ विकास बैंकले आइतबार आफ्नो स्थापनाको १४औं वार्षिकोत्सव कार्यक्रम सम्पन्न गरेको छ । बैंकले स्थापनाको अवसर पारेर बैंकका विभिन्न शाखा कार्यालयमा सामाजिक उत्तरदायित्वसम्बन्धी कार्यक्रम आयोजनासमेत गर्यो । बैंकले ६ अनाथलय तथा वृद्धाश्रममा खाद्यान्न तथा लत्ताकपडा वितरण, इन्टरनेट जडान गर्न र कम्प्युटर खरिद गर्न आर्थिकलगायत सहयोग गरेको जनाएको छ ।"
प्रधानमन्त्रीको सिफारिसअनुसार निर्णय,"राष्ट्रपतिको कार्यालयका तर्फबाट जवाफ पेस गर्दै सचिव डा हरि पौडेलले राष्ट्रपतिबाट सम्पादन गरिने जुनसुकै काम मन्त्रिपरिषद्को सिफारिस र सम्मतिबाट हुने भएकाले त्यसमा राष्ट्रपतिको कुनै भूमिका नहुने दाबी गरेका छन् । त्यस्तो सिफारिस र सम्मति प्रधानमन्त्रीमार्फत पेस हुने भन्दै उनले प्रतिनिधिसभा विघटन पनि प्रधानमन्त्रीको सिफारिसअनुसार निर्णय भएको जवाफ लेखेका छन् । यसैबीच प्रधानमन्त्री तथा मन्त्रिपरिषद् कार्यालयले विघटनकै दिन राष्ट्रपति कार्यालयले जारी गरेको सूचनाको व्यहोरा उल्लेख गरी विघटनको प्रतिरक्षा गरेको छ । जवाफअनुसार नेपालको संविधान, संसदीय प्रणालीको आधारभूत मर्म र मूल्य मान्यता तथा हाम्रो आफ्नै र संसदीय प्रणाली भएका विभिन्न मुलुकको अभ्यासबमोजिम प्रतिनिधिसभा विघटन गरी ताजा जनादेशका लागि निर्वाचनको सिफारिस गरिएको हो । बहुमत प्राप्त दलको नेतृत्वमा रहेको प्रधानमन्त्रीले निश्चित आधार र कारणसहित जनातामा जानुपर्ने अवस्था सिर्जना भएको भनेपछि त्यसले कसैको कुनै हक अधिकारको हनन हुने हुँदैन, सचिव धनराज ज्ञवालीले पठाएको जवाफमा भनिएको छ, कुनै बहुमत प्राप्त प्रधानमन्त्रीले म जनताको ताजा जनादेशका लागि जनतासमक्ष जान्छु र जनअभिमतका आधारमा निर्णय लिन्छु भन्न र गर्न नपाउने भन्ने हुँदैन ।"
हुम्लामा हिमपात,"हुम्ला (कास) यहाँ आइतबार दिउँसोदेखि हिमपात सुरु भएको छ । सदरमुकाम सिमकोट र उत्तरी क्षेत्र नाम्खामा हिमपात हुँदा चिसोसँगै आवतजावतमा कठिनाइ भएको छ । सिमकोटमा करिब आधा फिट हिउँ जमेको छ । यो वर्ष हुम्लामा पहिलोपटक हिमपात भएको हो । विगतमा मंसिरबाटै हिमपात हुने गरे पनि यस वर्ष ढिलो हिमपात सुरु भएको हो । हिमपातपछि तापक्रम माइनसमा झरेको छ । हिल्सा, लिमी, यालबाङ, मुचु, केर्मीमा पशुबस्तु गोठबाट निकाल्नसमेत गाह्रो भएको स्थानीय कुगा लामाले बताए । सीमा सुरक्षामा खटिएको सशस्त्र प्रहरी बलको टोलीले गस्ती बन्द गरेको छ ।हिमपातले किसानलाई भने खुसी तुल्याएको छ । जौ, गहुँ र उवा छर्ने समयमा हिमपात हुँदा जोत्नलाई सहज हुने भएपछि किसान खुसी भएका हुन् ।"
"एपीएफविरुद्ध बदला, प्रदेश १ च्याम्पियन","दर्शकको उत्साहआठौं राष्ट्रिय खेलकुदपछि लमहीको क्रिकेट मैदान लामो समय खाली रह्यो । आठौं खेलकुदमा देखेका महिला क्रिकेटरलाई फेरि अहिले उही मैदानमा देख्दा दर्शक उत्साहका साथ फाइनल हेर्न आए । कोरोना महामारीका कारण लामो समय बन्द रहेका खेल गतिविधि फेरि सञ्चालन हुन थालेपछि जोखिमबीच खेल हेर्न आएको लमहीका सुरज पौडेलले बताए । लामो समय खेल हेर्न पाइएको थिएन । अहिले राष्ट्रिय खेलाडीको प्रतिस्पर्धा हेर्न पाउँदा धेरै नै रमाइलो लाग्यो, उनले भने, नजिक भइरहेको महत्त्वपूर्ण अवसर छुटाउन मन लागेन । दिनभर खेल हेरेर रमाइयो ।अन्य दिन दर्शक फाट्टफुट्ट आए पनि आइतबार फाइनल हेर्न भरिभराउ थिए । कोरोनाको जोखिमकै बीच पनि ठूलो भीडभाड र हुटिङ चलिरहेको थियो । त्यही भीडमा रहेकी लमहीकी सीता कुमालले पनि खेलबाट धेरै नै मज्जा लिएको बताइन् । यसअघि आठौं खेलकुदमा यस्तो रमाइलो भएको थियो । त्यसपछि लामो समय सबै बन्द भयो । अहिले कोरोना नहटे पनि खेल हेर्न मन लागिहाल्यो, उनले भनिन्, महिला खेलाडीलाई हौसला दिँदै रमाइयो । महिला खेलाडीको प्रदर्शन राम्रो रहेछ ।बिहानीपख केहीबेर हुस्सु लागे पनि दिउँसो पारिलो घाम लागेपछि दर्शकलाई खेल हेर्न झनै सजिलो भयो । दर्शक मैदानमा खेलाडीलाई उत्साह भर्न हौस्याइरहेका थिए । विस्तारै खेलप्रति दर्शकको चासो बढ्दै गएको क्रिकेट संघका जिल्ला अध्यक्ष प्रदीप मजगैयाले बताए । खेल गतिविधि बढेसँगै दर्शकको चासो पनि बढ्दै गएको छ । प्यारापिट पनि भएकाले दर्शकलाई बस्न सजिलो भयो, उनले भने, हामीले सोचेभन्दा बढी नै दर्शक आए । अचम्मै लाग्नेगरी दर्शक ओइरिए । हामीलाई मानिसहरू त्यसरी खेलमा रमाउँछन् भन्ने लागेकै थिएन ।दर्शकको आकर्षणले खेलाडीलाई समेत धेरै हौसला दिएको उनले बताए । खेलाडीले दर्शक खोजिरहेका हुन्छन् । अत्यधिक दर्शकको बीचमा खेल्न पाउँदा खेलाडी पनि निकै उत्साही देखिए, उनले भने, यसले आगामी दिनमा खेल गतिविधि बढाउन पनि सहज भएको छ । सबैको चासो बढेको छ ।योजनाबद्ध रूपमा खेलमैदान निर्माण गर्न र खेल गतिविधि बढाउन ०७२ सालपछि नगर विकास समिति र क्रिकेट संघले समन्वय गरेर धेरै मिहिनेत गरेको मजगैयाले बताए । हामीले खेल्दा संरचना नै थिएनन् । खेल्ने ठाउँ थिएन । संरचना बनाउँदैमा समय बित्यो, उनले भने, अहिले धेरै सजिलो भएको छ । राष्ट्रियस्तरका प्रतियोगिताहरू हुन पाइरहेका छन् । दर्शक भएको ठाउँमा खेलहरू गराउनुपर्छ भन्ने सन्देश पनि यस खेलबाट गएको मजगैयाको बुझाइ छ ।"
अल्काले दियो रंगशाला बनाउन २५ लाख,काठमाडौं (कास) चितवनको भरतपुरमा निर्माण भइरहेको गौतमबुद्ध अन्तर्राष्ट्रिय क्रिकेट रंगशालाका लागि ललितपुरको अल्का अस्पताल प्रालिले धुर्मुससुन्तली फाउन्डेसनलाई २५ लाख रुपैयाँ प्रदान गरेको छ ।रंगशाला निर्माणस्थलमा पुगेर अल्का अस्पतालका अध्यक्ष कुमार थापाले २५ लाख रुपैयाँ हस्तान्तरण गरेका हुन् । रंगशाला निर्माणमा सानै भए पनि सहयोग पुग्ने हिसाबले अस्पतालले सहयोग गरेको अध्यक्ष थापाले बताए । उनले यस अभियानमा आफूहरूको सहयोगी हातका रूपमा उभिन पाउँदा खुसी लागेको बताए । त्रिभुवन विश्वविद्यालयको स्वामित्वमा भरतपुर१६ स्थित कृषि तथा वन विश्वविद्यालयको जग्गामा रंगशाला निर्माण भइरहेको छ । रंगशाला निर्माणका लागि ३ अर्ब रुपैयाँ लाग्ने फाउन्डेसनले जनाएको छ ।

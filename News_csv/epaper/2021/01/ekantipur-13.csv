शीर्षक,विवरण
चुनावको अर्को चुनौती नेकपा विवाद,"राजनीतिक दलसम्बन्धी ऐनले दलको केन्द्रीय समिति र संसदीय दल दुवैमा ४० प्रतिशत पुर्याएर पार्टी विभाजित गर्न सकिने बाटो दिएको छ । ऐनको दफा ३३ (२) ले कुनै दलको केन्द्रीय समिति र संघीय संसद्का संसदीय दलका कम्तीमा ४० प्रतिशत सदस्यले छुट्टै नयाँ दल बनाउन सक्ने प्रावधान छ । अहिले प्रतिनिधिसभा विघटन भएकाले संसदीय दललाई लिएर समस्या छ । ऐनको यस दफाले संसदीय दल नभएको वा प्रतिनिधिसभा विघटन भएको अवस्थामा के गर्ने कुनै परिकल्पना गरेको छैन । तसर्थ त्यस दफाको प्रयोग गरे दल विभाजन गर्न सकिने अवस्था छैन । ऐनमा अर्को बाटो छ, दलको मान्यतासम्बन्धी विवादमा पसेर दल विभाजित हुन सक्ने । राजनीतिक दलसम्बन्धी ऐनको परिच्छेद ९ मा दफा ४३ देखि ३६ सम्म दलको मान्यतासम्बन्धी विवाद निरूपणका प्रावधानहरू छन् । दलको नाम, दलको छाप, विधान, झन्डा, चिह्न, पदाधिकारी, केन्द्रीय समिति वा केन्द्रीय समितिको निर्णयको आधिकारिकतालगायत विषयमा परेका विवादहरू आयोगले निरूपण गर्नेसम्बन्धी प्रावधान ती दफाहरूमा छन् । नेकपाको विवाद यतिबेला पार्टीको आधिकारिकतालाई नै लिएर सुरु भएको छ । त्यस्तो विवाद प्रारम्भ भएको ३० दिनभित्र दलमाथि आधिकारिकता दाबी गर्ने पक्षले आधार र प्रमाण जुटाएर दलको केन्द्रीय समितिको ४० प्रतिशत सदस्यको हस्ताक्षरसहित आयोगमा दाबी पेस गर्नुपर्ने कानुनी व्यवस्था छ । तर उक्त प्रावधानअनुसार आधिकारिकता मागको दाबी कुनै पक्षबाट आयोगमा पेस भएको छैन । आधिकारिकताको माग दावी नआएको अवस्थामा नेकपा विवाद निरूपण गर्न नसकिने आयोगले भन्दै आएको छ । नेकपाको ओली तथा दाहालनेपाल दुवै पक्षले राजनीतिक दलसम्बन्धी ऐनको दफा ५१ अनुसार पार्टीमा भएको हेरफेरको विवरण अद्यावधि गर्न आयोगमाथि दबाब बढाएका छन् । दफा ५१ लाई टेकेर दल विभाजनको प्रक्रियामा प्रवेश गर्ने वा एउटा कुनै पक्षलाई आधिकारिकताको प्रमाणपत्र दिन नसिकने आयोग स्रोतको भनाइ छ । पार्टीमा विवाद नरहेको अवस्थामा भएका पार्टी बैठकले गरेको पदाधिकारी, विधान, झन्डा वा छापलगायतका फेरबदललाई जाँचबुझ गरेर दल दर्ता किताबमा अद्यावधि गर्नॅ उक्त दफाको प्रयोजन हो, आयोग पदाधिकारीले भने, अहिले दुवैतिरबाट आएका फेरबदलको निवेदनमा पार्टीको विधानअनुसार प्रक्रियाहरू पूरा गरिएका छैनन् । त्यसैले दुवैमध्ये कुनैको पनि विवरण अद्यावधिक गर्न सकिने अवस्था छैन । आयोगले दुवै पक्षलाई ७ दिनको समय दिएर थप स्पष्टता माग गरेको छ । अर्का पूर्वप्रमुख निर्वाचन आयुक्त अयोधीप्रसाद यादवले नेकपाको दुई समूह विभाजित अवस्थामा रहेको र त्यसलाई वैधानिकताको आवश्यकता रहेको बताए । विभाजनको वैधानिकताका लागि कानुनी आधार टेक्नैपर्छ, उनले भने, निर्वाचन कार्यक्रमलाई सहज बनाउन पनि दुवै विवाद निरूपण हुनैपर्छ । उनले सर्वोच्च अदालतबाट आउने निर्णयसँग पनि चुनाव जोडिएको बताए । तर, चुनावको मिति घोषणा भइसकेपछि आयोगले आवश्यक तयारी गरेर जानैपर्ने भन्दै उनले त्यसका लागि दल दर्तालगायतका प्रक्रिया प्रारम्भ गर्ने समय आउन थालेको उनले उल्लेख गरे । तयारीका हिसाबले चुनावको काउन्टडाउन सुरु भइसकेको छ । दल दर्ताको समयपूर्व नेकपाको विवाद निरूपण हुनुपर्छ । दुवै एक भएरै आए भने झन् राम्रो, उनले भने, नभए चुनावका कार्यक्रमहरू धकेलिए त्यसले चुनावको मितिलाई पनि प्रभाव पार्छ ।"
लयमा फर्किंदै उद्योगधन्दा,"गत मंसिरमा होटल तथा रेस्टुरेन्टको उत्पादनकारोबार १११८ प्रतिशत पुगेको छ । गत मंसिरमा शिक्षा क्षेत्रको औसत उत्पादनकारोबार ३७५८, सञ्चारको ४२२७ र उत्पादनमूलक उद्योगको करिब ६२ प्रतिशतले बढेको प्रतिवेदनले देखाएको छ । गत असारको तुलनामा उद्योगव्यवसायले प्रदान गर्ने रोजगारीमा सुधार भएको देखिए पनि कोभिड महामारीअगाडिको अवस्थामा भने पुग्न सकेको छैन । कोभिड महामारीअगाडिको तुलनामा गत असारमा ७७५ प्रतिशत रोजगारी प्रदान गरेका उद्योगव्यवसायले मंसिरमा ८७५ प्रतिशत रोजगारी दिएको प्रतिवेदनले देखाएको छ । मझौला उद्योगले प्रदान गरेको रोजगारी दर भने असारको तुलनामा घटेको छ । मझौला उद्योगको नमुना संख्यामा होटल तथा रेस्टुरेन्ट क्षेत्रका उद्योगव्यवसायको बाहुल्य रहेकाले रोजगारीको दरमा थप कटौती हुन गएका अनुमान छ, प्रतिवेदनमा उल्लेख छ । गत असारको तुलनामा मंसिरसम्म उद्योगव्यवसायको औसत तलबज्याला खर्चमा वृद्धि भएको पाइएको छ । कोभिड महामारी अगाडिको तुलनामा गत असारमा ६३४ प्रतिशत रहेको यस्तो खर्च मंसिरमा आइपुग्दा ७०४ प्रतिशत पुगेको देखिएको छ । यद्यपि असारको तुलनामा खानी तथा उत्खनन, सञ्चार र शिक्षा क्षेत्रका उद्योगव्यवसायहरूको औसत तलबज्याला खर्च घटेको देखिन्छ । अधिकांश उद्योगव्यवसायले बजार माग घटेर कारोबारमा ह्रास आएको, सञ्चालन खर्च (तलबज्याला, घरजग्गा भाडा तथा ब्याज खर्च) धान्न कठिनाइ भएको, थप कर्जा प्राप्त गर्न कठिनाइ भएको जस्ता समस्या रहेको बताएका छन्, प्रतिवेदनमा भनिएको छ । कोभिड१९ ले व्यवसायमा पारेको असर अध्ययन गर्न राष्ट्र बैंकले २०७७ जेठ २६ देखि असार १० सम्म ५२ जिल्लाका ६ सय ७४ उद्योगी व्यवसायीबाट तथ्यांक संकलन गरी प्रतिवेदन सार्वजनिक गरेको थियो । उक्त सर्वेक्षणले लकडाउनपछि औसतमा ६१०३ प्रतिशत उद्योगव्यवसाय सञ्चालन हुन नसकेको र ४१ प्रतिशत उद्योगव्यवसाय मात्र पूर्ण रूपमा सञ्चालनमा रहेको देखाएको थियो । सरकारले कोभिड१९ नियन्त्रणका मापदण्ड खुकुलो बनाउँदै लगेका कारण व्यवसाय क्रमिक रूपमा सञ्चालनमा आउन थालेका छन् । व्यवसाय सञ्चालनसम्बन्धी पछिल्लो वस्तुस्थितिबारे अघिल्लो सर्वेक्षणमा सहभागी व्यवसायीबाट पुनः तथ्यांक संकलन गरी तुलनात्मक अध्ययन गर्न २०७७ कात्तिक १३ देखि २०७७ मंसिर २४ सम्म पुनरावृत्ति सर्वेक्षण सम्पन्न गरिएको राष्ट्र बैंकले बताएको छ । गत असारमा सहभागी ६ सय ७४ उत्तरदातामध्ये करिब ९० प्रतिशत अर्थात् ६ सय ४ जना उद्योगी व्यवसायीले सर्वेक्षणमा सहभागिता जनाएका थिए । सर्वेक्षणमा औद्योगिक वर्गीकरणअनुसार थोक तथा खुद्रा व्यापारबाट सर्वाधिक २९३, उत्पादनमूलक उद्योगबाट १७२ र होटल तथा रेस्टुरेन्टबाट १६७ प्रतिशत नमुना प्राप्त भएको थियो । सबैभन्दा कम विद्युत्, ग्यास तथा पानी क्षेत्रबाट ०५ र खानी तथा उत्खनन क्षेत्रबाट करिब १ प्रतिशतको सहभागिता थियो ।"
डबलीबाट विरोध,"प्रतिनिधिसभा विघटनविरुद्ध मंगलबार राजधानीको कमलादीस्थित प्रज्ञा प्रतिष्ठानको डबलीमा नाराबाजी गर्दै प्रदर्शनकारी । विरोध सभामा बार एसोसिएसन, पत्रकार महासंघ, नागरिक समाजका प्रतिनिधि, कवि र कलाकारले विघटनको भर्त्सना गरे । तस्बिर ः बिजु महर्जनकान्तिपुर"
कक्षा ११ मा नयाँ पाठ्यक्रम लागू हुने,"(काठमाडौं)  चालु शैक्षिक सत्रमा कक्षा १ र ११ को पठनपाठन नयाँ पाठ्यक्रमअनुसार नै हुने भएको छ । नयाँ पाठ्यक्रम कार्यान्वयनविरुद्ध सर्वोच्च अदालतमा परेको रिट निवेदन सोमबार खारेज भएको हो । मागदाबीबमोजिम नहुने भन्दै न्यायाधीशद्वय तेजबहादुर केसी र प्रकाशकुमार ढुंगानाको संयुक्त इजलासले निर्देशनात्मक आदेश दिएको हो ।नयाँ पाठ्यक्रममा कक्षा ११ र १२ मा संकाय प्रणाली खारेज गर्दै अनिवार्य र ऐच्छिक विषयहरूको प्रबन्ध गरिएको छ । विद्यार्थीले नेपाली, अंग्रेजी र सामाजिक तथा जीवनउपयोगी शिक्षासहित अनिवार्य र ऐच्छिक विषयका समूहबाट ६ विषय अध्ययन गर्नुपर्ने हुन्छ ।पाठ्यक्रम विकास केन्द्रका महानिर्देशक केशवप्रसाद दाहालले पाठ्यक्रमको प्रारूप नै कार्यान्वयन नगर्नू भन्ने मागदाबी खारेज भएको बताए । अदालतको आदेशअनुसार कक्षा १ र ११ मा बुधबारबाटै नयाँ पाठ्यक्रमको आधारमा पठनपाठन हुन्छ । अरू कक्षामा पनि आगामी शैक्षिक सत्रदेखि क्रमशः नयाँ पाठ्यक्रमको आधारमा पढाइ हुन्छ, उनले भने, अदालतको आदेशले नयाँ कि पुरानो पाठ्यक्रमको आधारमा पढ्ने अन्योल हट्यो । आदेशसँगै विद्यालय तह कक्षा (११२) को राष्ट्रिय पाठ्यक्रम प्रारूप २०७६ कार्यान्वयनको बाटो खुलेको उनले बताए । सर्वोच्चमा असोज ३० गते दर्ता भएको मुद्दाको फैसला आएको हो । फैसलाको लिखित आदेश भने आइसकेको छैन । शिक्षा ऐनको संशोधनपछि सरकारले ११ र १२ कक्षालाई उच्चमावि प्रणाली हटाउँदै विद्यालयमै अनिवार्य बनायो । त्यससँगै मुलुक संघीय शासन व्यवस्थामा गएको विषय पनि समेटेर नयाँ पाठ्यक्रम लागू गर्ने तयारी थियो । पाठ्यक्रमको प्रारुप तयार हुँदादेखि नै त्यसप्रति निजी विद्यालयहरू सञ्चालकहरू असन्तुष्ट थिए । कक्षा ११ र १२ मा संकाय प्रणाली खारेज गर्ने अनिवार्यसहित विद्यार्थीले ऐच्छिक विषयहरू रोजेर ६ विषय अध्ययन गर्न पाउने व्यवस्था गरिएको थियो । पाठ्यक्रमको प्रारुप सार्वजनिक भएपछि गणितलाई अनिवार्य विषयको रूपमा नसमेटिएको भन्दै असन्तुष्टहरूले आपत्ति जनाएका थिए । सरकारले उनीहरूको मागको बेवास्ता गर्दै पाठ्यक्रम कार्यान्वयनमा जाने निर्णय पछि अदालतमा रिट निवेदन परेको थियो । शैक्षिक सत्रको मध्यमा पाठ्यक्रमविरुद्ध दर्ता भएको मुद्दाले शैक्षिक सत्र नै प्रभावित हुँदा १ र ११ कक्षाका गरी देशभर करिब १२ लाख बिद्यार्थी प्रभावित भएका थिए । पाठ्यक्रम विकास तथा मूल्यांकन परिषद्ले विद्यालय तहको नयाँ पाठ्यक्रम प्रारूप स्वीकृत गरेपछि देशभरका अधिकांश शिक्षण संस्थामा त्यहीअनुसार पठनपाठन भइरहेको थियो । असोज २८ मा संविधानको अनुसूची ८ मा स्थानीय तहको एकल सूची तथा स्थानीय सरकारको अधिकार क्षेत्रमा केन्द्रले पाठ्यक्रम प्रारूप तयार गरेको दाबी गर्दै निवेदन दर्ता भएको थियो । प्रारूपमा गणित विषयलाई अवमूल्यन गरिएको मागदाबीसहित भागवता अर्यालले सर्वोच्चमा रिट दर्ता गराएका थिइन् ।सर्वोच्चले कात्तिक १९ गते पाठ्यक्रम प्रारूप कार्यान्वयन नगर्नू, यथास्थितिमा राख्नू भनी अन्तरिम आदेश दिएको थियो । त्यसपछि नयाँ पाठ्यक्रमअनुसार कक्षा सञ्चालन गरिरहेका विद्यालय, शिक्षक र विद्यार्थी अन्योलमा परेका थिए । कतिपय निजी शिक्षण संस्थाले भने पाठ्यक्रम कार्यान्वयनमा असन्तुष्टि जनाउँदै पुरानै पाठ्यक्रमका आधारमा कक्षा सञ्चालनलाई निरन्तरता दिँदै आएका छन् । गणित समाज र निजी विद्यालय सञ्चालकहरूको सहयोग र समर्थनमा मुद्दा दर्ता गरिएको आरोप छ । उक्त मुद्दा हेर्न नभ्याइने र स्थगित भन्दै पटकपटक पर धकेलिँदै आएको थियो । शिक्षामन्त्रीको अध्यक्षता हुने राष्ट्रिय पाठ्यक्रम विकास तथा मूल्यांकन परिषद्ले २०७६ भदौ १९ गते विद्यालय तहको पाठ्यक्रम स्वीकृति गरेको थियो । २०७६ माघ २ गते शैक्षिक सत्र २०७७ देखि लागू गर्ने निर्णय गरिएको थियो । कक्षा १ मा गत वर्ष परीक्षण गरेर यसपालिदेखि नयाँ पाठ्यक्रम लागू गरिएको थियो । कक्षा ११ मा पनि मुद्दा पर्नुअघि नै नयाँ पाठ्यक्रमका आधारमा पठनपाठन गराउन विद्यालयहरूलाई शिक्षा मन्त्रालयले सर्कुलर जारी गरेको थियो ।"
धरानमा १२ वर्षपछि बाक्लो हुस्सु,"सुनसरी (कास) धरानमा मंगलबार बिहानदेखि लागेको बाक्लो हुस्सुले चिसो बढाएको छ । जसका कारण जनजीवन प्रभावित बनेको छ । हुस्सुले भिजिबिलिटी ५० मिटरभन्दा पनि कम थियो । तीनतिर पहाडले घेरिएको र एकातिर तराईको चारकोसे जंगलसँग जोडिएको धरान भौगोलिक बनावटअनुसार हुस्सु वा भुइँकुहिरो अत्यन्तै कम लाग्ने क्षेत्र मानिन्छ ।विगतका हिउँदमा बिहान केहीबेर पातलो हुस्सु लागे पनि दिनमा घाम लाग्ने गरेको थियो । धरानस्थित जल तथा मौसम विज्ञान कार्यालयका अनुसार २०६५ सालको पुसमा दुई सातासम्म यहाँ बाक्लो हुस्सु लागेको थियो । यतिबेला तराईमा शीतलहर चल्नु सामान्य हो । तर लामो समयपछि धरानमा पानीको वाष्फीकरणसहितको बाक्लो हुस्सु लाग्नुमा पश्चिमी न्यून चापीय प्रणालीको असर मुख्य कारण हो, कार्यालयका सहायक मौसमविद् अखिलेश चौरसियाले भने । उनका अनुसार मंगलबार धरानको न्यूनतम तापक्रम १४४ डिग्री सेल्सियस थियो । नेपाल उड्डयन प्राधिकरण, धरान उपमहानगरपालिका र एक निजी संस्थाले पटकपटक गरेको पर्यावरण र वातावरणीय भौगोलिक सर्वेको प्रतिवेदनमा यहाँ हुस्सु नलाग्ने, यदि लागिहाले भिजिबिलिटीसहितको पातलो मात्र लाग्ने उल्लेख थियो । चौरसियाले भने, धरानको भूगोल तराईसँग मिल्दोजुल्दो भएकाले तराईको शीतलहर उत्तरतर्फ सर्दै जाँदा हुस्सुको रूप लिएको हो । तर यो शीतलहर भने होइन । शीतलहर तराईको मौसमी गतिविधि हो । धरानमा शीतलहर चल्दैन, हुस्सुको रूप मात्र लिएको देखिन्छ ।"
जसपामा पनि दुई धार,"(काठमाडौं)  प्रतिनिधिसभा विघटनविरुद्ध सडक संघर्षमा रहेको जनता समाजवादी पार्टी (जसपा) भित्र पनि एउटा समूह निर्वाचनको पक्षमा देखिन थालेको छ । तत्कालीन राष्ट्रिय जनता पार्टी (राजपा) पृष्ठभूमिका नेताहरू निर्वाचनप्रति नरम बन्दै गएका हुन् । पार्टीको संघीय परिषद् अध्यक्षसमेत रहेका पूर्वप्रधानमन्त्री बाबुराम भट्टराई, अध्यक्ष उपेन्द्र यादव र उनको समूहका अधिकांश नेता भने प्रतिनिधिसभा पुनःस्थापनाकै पार्टी निर्णयलाई लिएर सडक आन्दोलन केन्द्रित गर्न तल्लीन छन् । भट्टराई र यादवको लाइन धेरै हदमा नेकपाको पुष्पकमल दाहाल र माधवकुमार नेपाल समूहले लिएको बाटोसँग मिल्दो छ । जसपामा अरू नेताको तुलनामा यादव र भट्टराई प्रधानमन्त्री केपी शर्मा ओलीसँग बढी आक्रामक छन् । प्रतिनिधिसभा पुनःस्थापना हुन नदिने र निर्वाचन पनि नगराउने बाटोमा ओली अघि बढेको भन्दै भट्टराईले उनलाई सडक आन्दोलनबाट हटाउनुपर्ने तर्क सार्वजनिक रूपमै अघि सार्दै आएका छन् । त्यसका लागि संयुक्त जनआन्दोलनकै आवश्यकता उनले ठानेका छन् । अध्यक्ष यादवले पनि भट्टराईकै मिल्दो विचार प्रकट गर्दै आएका छन् । अदालतको निर्णयलाई सम्मान गर्ने बताउँदै आएका यादवले पुनःस्थापना र निर्वाचन दुवै अवस्थामा ओली नेतृत्वको सरकारको विस्थापनलाई प्राथमिकतामा राख्ने गरेका छन् । अदालतले निर्वाचनकै पक्षमा निर्णय दिए पनि ओली नेतृत्वको सरकारबाट सम्भव नहुने उनको भनाइ छ । संविधानविपरीत चल्ने ओली नेतृत्वकै सरकारलाई वैधानिकता दिएर निर्वाचनमा जान नहुने तर्क पनि यादवको छ । अझै प्रदेशसभा भंग र मुलुकमा संकटकाल लगाएर संविधान नै खारेज गरी तानाशाह बन्ने बाटोमा ओली लागिरहेका छन्, सोमबार वीरगन्जमा आयोजित सभामा यादवको भनाइ थियो, प्रतिनिधिसभा विघटनको प्रतिगमनकारी कदमलाई खारेज गरेर ओलीलाई सत्ताबाट बाहिर निकाल्नुपर्छ । अर्का अध्यक्ष महन्थ ठाकुरसहित राजपा पृष्ठभूमिका नेताहरूले भने सडक आन्दोलनका बीचमा निर्वाचनको माहोल बनाउँदै लगेका छन् । ठाकुर, वरिष्ठ नेता राजेन्द्र महतो, अर्का नेता शरतसिंह भण्डारीलगायतले अदालतको निर्णय निर्वाचनको पक्षमा भए पार्टी त्यसबाट भाग्न नहुने भन्दै माहोल खडा गर्नतिर लागेका हुन् । अदालतले निर्वाचनको पक्षमा निर्णय लिए अरू लफडामा नपरी सिधै चुनावमा जानुपर्ने पक्षमा यो समूहका नेताहरू देखिन्छन् । वरिष्ठ नेता महतोले अदालतको फैसलालाई इन्कार गरेर जान नसकिने बताए । जसपा लोकतान्त्रिक मूल्य, मान्यतामा विश्वास गर्ने पार्टी हो, अदालतले निर्वाचनकै पक्षमा फैसला गर्यो भने नमान्ने कुरा आउँदैन, उनले कान्तिपुरसँग भने, हतियार बोकेर हामी जंगल जान सक्दैनौं । हामी जनताकै बीचमा जाने हो । निर्वाचन या पुनःस्थापना दुवैले अस्थायी समाधान मात्रै दिने तर्क गर्दै महतोले स्थायी राजनीतिक समाधानका लागि आफूहरूले उठाउँदै आएको राजनीतिक एजेन्डा सम्बोधन हुनुपर्ने बताए । स्थायी समाधान भनेको संविधान संशोधन नै हो, उनले भने, प्रतिगमनको गोलचक्करबाट देशलाई बचाउन बहुल राष्ट्रवादमा आधारित संविधान बन्नुपर्छ । सबैले स्विकार्ने संविधान हुनुपर्छ । त्यसका लागि संशोधन नै हाम्रो मुख्य एजेन्डा हो ।प्रतिनिधिसभा विघटनविरुद्ध जसपाको दोस्रो चरणका विरोध कार्यक्रम माघ ७ सम्म छन् । पुस २५ मा विराटनगरबाट सुरु भई धनगढी, भैरहवा, वीरगन्ज, नेपालगन्ज र जनकपुरमा सम्पन्न विरोधसभामा देखिएको उल्लेख्य सहभागिताले पनि निर्वाचनतिर जान उत्साही बनाएको कतिपय नेताहरूको बुझाइ छ । तत्कालीन राजपाका अध्यक्षमण्डल सदस्य शरतसिंह भण्डारीले भर्खरै एकीकरण भएर समायोजन सकिनसकेको अवस्थामा पार्टीलाई जनतामाझ पुर्याउने अवसरसमेत यति बेला रहेको बताए । उनले पार्टीका राजनीतिक एजेन्डालाई स्थापित गर्नका लागि जनतमाझ जानु राम्रो हुने बताए । जसपाले संविधान संशोधनमार्फत प्रत्यक्ष जननिर्वाचित कार्यकारी राष्ट्रपति, पहिचानसहितको ११ प्रदेशको संघीयता, पूर्ण निर्वाचित संसद्, नागरिकता, समावेशीलगायतका राजनीतिक एजेन्डालाई मुद्दा बनाउँदै आएको छ । निर्वाचनबाट भाग्ने कुरा आउँदैन । असंवैधानिक कदम सच्चिएन भने नजिर बन्ने र भोलिका दिनमा पनि यस्ता कदम हुन सक्ने चिन्ता भने छ, भण्डारीले भने, अदालतले विघटनलाई सदर गर्यो भने पार्टी निर्वाचनमा जान्छ । भाग्ने कुरा आउँदैन । सर्वोच्चभन्दा ठूलो जनअदालत नै हो । कांग्रेस र कम्युनिस्टको विकल्पका लागि यो परीक्षण पनि हो । केन्द्रीय कार्यकारिणी समिति सदस्य गंगा श्रेष्ठले व्यक्तिको धारणा जेजस्तो भए पनि ५१ सदस्यीय केन्द्रीय कार्यकारिणी समितिको औपचारिक निर्णय प्रतिनिधिसभा पुनःस्थापना दिशामा रहेको बताए । अहिलेको संघर्षको अर्जुन दृष्टि नै प्रतिनिधिसभा पुनःस्थापना हो । हाम्रो पार्टीको धारणा त प्रतिनिधिसभा विघटन नै भएको छैन भन्ने हो । प्रधानमन्त्री ओलीको असंवैधानिक कदमले प्रतिनिधिसभा विघटन हुन सक्दैन, सभामुखले संसद् बैठक बोलाउनुपर्छ भन्ने पार्टीको निर्णयमै छ, उनले भने, व्यक्तिगत रूपमा कहाँ, कसले, के भन्नुभएको छ, त्यो अलग हो । तर, सिंगो पार्टीको निर्णयमा कुनै विमति छैन । कांग्रेस नेतृत्वको जस्तो ढुलमुले विचार पनि हाम्रो पार्टीमा छैन । अर्का नेता मनीष सुमनले पनि राष्ट्रपति विद्यादेवी भण्डारी र प्रधानमन्त्री ओलीलाई नहटाएसम्म निर्वाचन सम्भव नभएको निष्कर्ष पार्टीले निकालेको बताए । प्रतिनिधिसभा पुनःस्थापना भयो भने पहिलो काम नै ओलीलाई प्रधानमन्त्रीबाट हटाउने हुन्छ । त्यसपछि महाअभियोगमार्फत राष्ट्रपतिलाई हटाउने बाटो हाम्रो हो, उनले भने, कथं अदालतले विघटनलाई सदर गरिदिए पनि ओली नेतृत्वको सरकारबाट निर्वाचनमा जान सकिँदैन, उनले निर्वाचन पनि गराउँदैनन् । उनको नेतृत्वको सरकारबाट स्वच्छ र स्वतन्त्र निर्वाचन पनि हुँदैन । जसपाले बुधबार पोखरा, सुर्खेत र झापाको बिर्तामोडमा विरोध प्रदर्शन गर्दै छ । माघ ३ गते धरान, मलंगवा, सिरहा, कलैया, तौलिहवा र रौतहटमा विरोधसभा र प्रदर्शन गर्दै छ । माघ ७ गते देशभरका सदरमुकाममा विरोधसभा गरेपछि दोस्रो चरणको कार्यक्रम सम्पन्न हुनेछ । वरिष्ठ नेता महतोले अदालतको निर्णयपछि पनि जसपाको सडक संघर्ष नरोकिने बताए । जसपालाई वैकल्पिक पार्टी बनाउने मुख्य ध्येय हो । त्यसका लागि राजनीतिक मुद्दा लिएर हामी निरन्तर जनतामाझ जान्छौं, उनले भने, बारम्बार प्रतिगमन नहोस् भन्नका लागि पनि राजनीतिक रूपमा मुद्दाहरूको समाधान खोजेका छौं ।"
दाहालनेपालको नजर गण्डकीमा,"(पोखरा)  प्रतिनिधिसभा विघटनसँगै विभाजित नेकपाका दुवै समूह मुलुकभर आन्दोलन, सभा र प्रशिक्षण गर्दै हिँडिरहेका छन् । यसका लागि दुवै समूहले प्रदेश इन्चार्जहरू तोकेका छन् । जुन ठाउँमा आफ्नो पक्ष अलिक कमजोर छ, त्यहाँ पार्टी अध्यक्षहरू पुग्ने भित्री रणनीति दुवै पक्षको छ । त्यही रणनीतिअन्तर्गत मंगलबार दाहालनेपाल समूहका अध्यक्षहरू पुष्पकमल दाहाल र माधव नेपाल गण्डकी प्रदेशको भेलामा सहभागी हुन पोखरा पुगे । पार्टी विभाजनपछि दाहाल र नेपाल सँगै राजधानी बाहिर गएर संयुक्त सम्बोधन गरेको यो पहिलो पटक हो । गत साता ओली समूहको प्रदेशस्तरीय आमसभामा सम्बोधन गर्न प्रधानमन्त्री केपी शर्मा ओली धनगढी पुगेका थिए । बालुवाटारबाट सिंहदरबारस्थित कार्यालयसमेत नजाने प्रधानमन्त्री ओली सम्बोधनका लागि सुदूरपश्चिम पुग्नुको कारण पनि त्यहाँको पार्टीगत गणितमा आफ्नो पक्ष केही कमजोर देखिनु हो । सुदूरपश्चिममा जसरी दाहालनेपाल समूह अत्यधिक बलियो छ, त्यसको ठीक उल्टो अवस्था गण्डकी प्रदेशमा छ । त्यसैले दाहालनेपालको काठमाडौं बाहिरको प्रशिक्षणको पहिलो नजर गण्डकी प्रदेश परेको हो । गण्डकीमा राष्ट्रियसभा र विघटित प्रतिनिधिसभाका नेकपा सांसद ३० जना रहेकामा १८ जना ओली समूहमा छन् । नेकपाका ४० प्रदेश सांसदमध्ये मुख्यमन्त्री पृथ्वी सुब्बा गुरुङ, आर्थिक मामिला तथा योजनामन्त्री किरण गुरुङसहित २७ जना ओलीतिर छन् । १२ सांसद दाहालनेपाल समूहका छन् । सभामुख भएकाले कतै खुल्न नमिलेका नेत्रनाथ अधिकारी पूर्वमाओवादी हुन् । तत्कालीन एमालेबाट गण्डकीमा २८ प्रदेश सांसद थिए । तीमध्ये २७ जना ओली पक्षमा छन् । बागलुङका इन्द्रलाल सापकोटा मात्र दाहालनेपाल पक्षमा उभिएका हुन् । उनी पार्टीको जिल्ला अध्यक्ष पनि हुन् । सभामुखबाहेक पूर्वमाओवादीका ११ जना दाहालनेपाल समूहमै छन् । ६० सदस्यीय प्रदेशसभामा २७ जना ओली पक्षकै छन् । तीन सांसद रहेको राष्ट्रिय जनमोर्चाले प्रतिनिधिसभा विघटनको विरोध गरे पनि प्रदेश सरकारबाट समर्थन फिर्ता लिएको छैन । मुख्यमन्त्री गुरुङ उनीहरूलाई मिलाउने दौडधुपमा छन् ।गण्डकीमा पूर्वमाओवादी समूहका नारायणकाजी श्रेष्ठ, देव गुरुङ, देवेन्द्र पौडेल, हितराज पाण्डे, पूर्वएमाले तुलबहादुर गुरुङ, श्रीमाया थकालीबाहेकका प्रभावशाली नेता सबै ओली समूहमा छन् । राष्ट्रिय सभा अध्यक्ष गणेश तिमिल्सिना अहिले पार्टीमा नभए पनि ओली समूहका प्रभावशालीमा गनिन्छन् । उनको पनि गण्डकीमा केही प्रभाव छ । ११ जिल्लामध्ये गोरखा र बागलुङमा दाहालनेपाल समूहको अलि पकड छ । गोरखामा नेकपाका गण्डकी अध्यक्ष हितराज पाण्डे, पूर्वएमाले नेता विश्वेश्वर कट्टेल र यादव बस्नेत दाहालनेपाल समूहमा छन् । प्रदेशमन्त्री रामशरण बस्नेत ओली समूहमा र अर्का मन्त्री लेखबहादुर थापामगर दाहालनेपाल समूहमा छन् । ओली समूहको गण्डकी इन्चार्जसमेत रहेका मुख्यमन्त्री पृथ्वी सुब्बा गुरुङको जिल्ला लमजुङमा उनीपक्षीयकै पकड छ । जमिन्द्रमान घले, भीष्म अधिकारीलगायत नेता ओली समूहमै देखिएका छन् । दाहालनेपाल समूहका प्रभावशाली नेता देव गुरुङ यहींबाट प्रतिनिधिसभा सदस्यमा निर्वाचित भएका थिए । तनहुँका प्रदेशमन्त्री किरण गुरुङ तथा संघीय सांसदहरू ओली समूहमा छन् । पर्वतमा प्रदेशमन्त्री विकास लम्साल र संघीय सांसद पदम गिरी ओली समूहमा छन् । बागलुङका देवेन्द्र पौडेल दाहालनेपाल समूहको गण्डकी इन्चार्ज भएका छन् । विगतदेखिकै साविक नेकपा एमालेको मजबुत संगठन, प्रभावशाली नेता ओली समूहमै रहनु, तत्कालीन नेकपा माले समर्थक केही नेताकार्यकर्ता ओली समूहमा क्रियाशील रहनु जस्ता कारणले पनि गण्डकीमा ओली समूह बलियो देखिन्छ । सरकारले गर्न खोजेका काम, काम गर्न नदिइएको अवस्था र राष्ट्रिय घटनाक्रमलाई बुझ्ने कार्यकर्ता बढी भएर पनि हाम्रो समूह बलियो छ, ओली समूहका गण्डकी प्रदेश कमिटी सचिव गोविन्द नेपालीले भने, केपी ओलीलाई नेता मान्ने समूह यहाँ हिजैदेखि बलियो थियो । त्यहीमाथि राजनीतिक स्थायित्व हुन नदिने खेलमा लागेर दाहालनेपाल समूहले प्रधानमन्त्रीविरुद्ध छापामार शैलीमा अविश्वास प्रस्ताव ल्याएको पनि प्रदेशका नेताकार्यकर्ताले रुचाएनन् । स्थानीय तहका अधिकांश जनप्रतिनिधि ओली समूहमा रहेकाले आफ्नो संगठन मजबुत भएको नेपालीको भनाइ छ । दाहालनेपाल समूहका नेताकार्यकर्ता भने गण्डकीमा आफूहरू कमजोर नरहेको दाबी गर्छन् । उक्त समूहका उद्योग, व्यवसाय विभागका केन्द्रीय सदस्य धनराज आचार्य पूर्वमाओवादीका ९९ प्रतिशत र एमालेका ४० प्रतिशतभन्दा बढी नेताकार्यकर्ता आफ्नो समूहमा रहेको दाबी गर्छन् । २ सय १६ प्रदेश कमिटी सदस्यमध्ये १ सय १० जना दाहालनेपाल समूहमा छन्, उनले भने, हिजो एमाले बनाउने पुराना र इमानदार सबै यतै छन् । कसरी कमजोर हुन्छ ? स्थानीय तह, प्रदेश र संघमा एक पक्ष (ओलीपक्ष) का लाई मात्रै उम्मेदवार बनाइएकाले अहिले जनप्रतिनिधिहरू उतै जस्तो देखिएको उनले बताए । अर्को पक्षलाई टिकटै नदिएपछि कसरी जनप्रतिनिधि हुन्छन् त ? उनले भने । राजनीतिशास्त्रका उपप्राध्यापक कपिलमणि दाहालले सरसर्ती हेर्दा गण्डकीमा ओली पक्षमा नेताकार्यकर्ता दुई तिहाइ रहेजस्तो देखिएको बताउँछन् । तर पार्टीको आधिकारिकता र भोलि सर्वोच्च अदालतले गर्ने फैसलाले यसमा फेरबदल हुन सक्छ, अहिले सत्ताकै कारण ओलीपक्ष बलियो देखिएको हो, उनले भने, पूर्वएमालेका प्रभावशाली नेता ओलीमै रहेकाले त्यस समूहका लागि केही अनुकूल देखिन्छ ।"
'ओलीले जबज छाडिसके,"(कास्की)  नेकपा अध्यक्ष पुष्पकमल दाहालले जनताको बहुदलीय जनवाद (जबज) माधवकुमार नेपालले नभई केपी शर्मा ओलीले छाडेको बताएका छन् । पोखरामा मंगलबार नेकपा दाहालनेपाल समूहको प्रदेशस्तरीय कार्यकर्ता भेलामा उनले प्रधानमन्त्री पद प्राप्त गर्न ओलीले कम्युनिस्ट विचारधारा लत्याउँदै जबज पनि त्यागेको टिप्पणी गरे । ओलीले पदको लोभका लागि पार्टीमा राजनीतिक बेइमानी गरे । उनको जस्तो झूटको खेती गर्न हामीले जानेका छैनौं, उनले भने । दाहालले आफूहरू पदको लोभले नभई लोकतन्त्र र गणतन्त्र जोगाउन सडकमा आएको बताए । हाम्रो लडाइँ विधिका लागि हो, लोकतन्त्र र गणतन्त्र जोगाउन हो । यो क्रान्ति र प्रतिक्रान्तिबीचको, सही र गलतको संघर्ष, राष्ट्र र जनताको राजनीतिक लडाइँ हो । एकपटक फेरि संघीयताको रक्षा गर्न युद्धमा होमिनुपरेको छ, उनले भने । दाहालले ओली जबज छाड्न तयार भएकैले पार्टी एकता भएको दाबी गरे । पार्टी एकता गर्ने बेला एमालेका तर्फबाट जबज र पूर्वमाओवादीका तर्फबाट २१ औं शताब्दीको जनताको जनवाद राजनीतिक सिद्धान्त चलिरहेको थियो, नेता नेपालले जबज छाड्न नहुने बताइरहनुभएको थियो, उनले भने, दुवै पार्टीका सिद्धान्तलाई बिर्सन हुँदैन । कम्युनिस्टहरू एक ठाउँमा उभिन जरुरी छ । नेता दाहालले प्रधानमन्त्री ओली कम्युनिस्ट नै नभएको र व्यक्तिगत स्वार्थमा चलिरहेको आरोप लगाए । आफ्नो स्वार्थबाहेक जनता र पार्टीको चिन्ता उनलाई छैन, उनले भने । उनले जनमतको कदर गर्न पनि प्रतिनिधिसभा पुनःस्थापना हुनुपर्ने बताए । कसैको प्रभावमा नपरी निर्वाचन आयोग र सर्वोच्च अदालतले स्वतन्त्र रूपमा फैसला गर्नेमा आफू विश्वस्त रहेको उनको भनाइ थियो । ओली आफ्नो स्वार्थले दलदलमा फसे, अब उठ्ने अवस्थै छैन, उनले भने, जहिल्यै पार्टीको विधि र विधान बाहिर रहे र संविधानमाथि कू गरे ।प्रधानमन्त्री ओली भ्रष्टाचारीको संरक्षणमा लागेको आरोपसमेत दाहालले लगाए । भ्रष्टाचारीको संरक्षण रोक्न भन्यौं । गल्ती नसच्याउने हो भने दलको नेताबाट हटाउँछौं भनेका थियौं । पार्टीभित्र सल्लाह पनि भएको थियो । पद त्याग्नुपर्छ भनेर उनले प्रतिनिधिसभा नै विघटन गराइदिए, उनले भने । आधिकारिक पार्टी आफ्नो भएको र सूर्य चुनाव चिह्न पनि आफूहरूलाई नै मिल्नेमा ढुक्क रहेको दाहालको भनाइ थियो । ओली अल्पमतमा परेपछि पार्टी विभाजनमा लागेको टिप्पणी उनले गरे । ओलीमा गुटवादी र स्वार्थ देखिएकाले पार्टी एकतामा समस्या देखिएको पनि उनले बताए । ओलीलाई विधि र विधानका कुरा गर्यो कि रिस उठिहाल्छ । विवाद चर्किहाल्छ, उनले भने । दाहालले अहिले मन्त्री पद पाउने स्वार्थका कारण ओली समूहका जनयुद्ध लडेर आएका पूर्वमाओवादी केही महिनापछि पुरानै घर फर्किने बताए । जनयुद्ध कुहिएको फर्सी हो भनेर ओलीले भनिरहँदा पूर्वलडाकुले कसरी मन बुझाएका होलान् ? ओलीको जयजय कसरी गर्न सके १ उनले भने ।सूर्य चिह्न मैले नै ल्याएको हुँ ः नेपालदाहालनेपाल समूहका अर्का अध्यक्ष माधवकुमार नेपालले २०४८ सालमा पार्टीले आफूलाई जिम्मेवारी दिएपछि निर्वाचन आयोगमा सूर्य चिह्न आफूले नै रोजेर ल्याएको बताए । पार्टीको बहुमतका आधारमा पनि आधिकारिक आफूहरू नै भएकाले सूर्य पनि आफ्नै हुने उनको भनाइ थियो । सूर्य चिह्न चाहेर पनि कसैले खोस्न सक्दैन, उनले भने । नेता नेपालले ओलीको विनाशकारी बुद्धिका कारण मुलुक अहिले फेरि द्वन्द्वमा फसेको टिप्पणी गरे । केपी भाँचिन तयार छन् तर सच्चिन चाहँदैनन्, उनले भने । आफू महासचिव हुँदादेखि नै ओली पिछा लागेको उनले बताए । ओली पदका लागि सीपी मैनालीको पनि पिछा लागे । पावरमा पुगेपछि उनमा अहंकार भरियो, नेपालले भने, उनको अहंकार अब धेरै टिक्दैन ।"
ईपीजी प्रतिवेदन बुझ्न भारत सहमत होला ?,"(नयाँदिल्ली)  भारतको राजधानी नयाँदिल्लीमा हुन लागेको नेपालभारत संयुक्त आयोगको छैटौं बैठकले प्रबुद्ध व्यक्ति समूह (ईपीजी) को प्रतिवेदनका सम्बन्धमा कस्तो निर्णय लिन्छ भनेर चासोका साथ हेरिएको छ । स्रोतका अनुसार नेपालले ईपीजी प्रतिवेदनलाई बैठकमा प्रमुख एजेन्डा बनाउने निर्णय गरेको छ । आयोगको बैठकमा नेपाली पक्षको नेतृत्व परराष्ट्रमन्त्री प्रदीपकुमार ज्ञवालीले गर्दैछन् । आयोग दुई देशबीचका दुई दर्जनभन्दा बढी सयन्त्रहरूमध्ये सबैभन्दा माथिल्लो हो । नेपाल र भारतबीच भएका सन् १९५० को लगायतका सन्धि र सम्झौता पुनरावलोकनका लागि सुझाव दिन २०७३ सालमा ईपीजी गठन गरिएको थियो । ईपीजीको दुईवर्षे समयावधि २०७५ असार २० मा सकिएको हो । ईपीजीका नौवटा बैठक भएका थिए । गत वर्ष असार १५१६ मा काठमाडौंमा बसेको अन्तिम बैठकले सुझावहरू समेटेर संयुक्त प्रतिवेदनलाई अन्तिम रूप दिएको थियो । तर साढे दुई वर्ष बितिसक्दा पनि प्रतिवेदन सार्वजनिक हुने विषय नै टुंगो लागेको छैन । नेपाल पक्ष बैठकले यस विषयमा सकारात्मक नतिजा दिने अपेक्षामा रहे पनि भारतले प्रतिवेदनप्रति देखाइरहेको उदासीनतालाई हेर्ने हो भने त्यस्तो सम्भावना अत्यन्त कम छ । नेपाल समूहका सदस्य तथा हाल भारतका लागि नेपाली राजदूत नीलाम्बर आचार्य ईपीजीका सम्बन्धमा छलफल हुने र केही निर्णय हुन्नेमा आशावादी रहेको बताए । नेपालतर्फका संयोजक भेषबहादुर थापाले आफूहरू पनि धैर्यतापूर्वक रिपोर्ट बुझ्ने निर्णयको पर्खाइमा रहेको बताए । केही महिनायता भारतसँगको सम्बन्ध सहज बन्दै गएकाले पनि नेपाली पक्ष आशावादी देखिएको अनुमान लगाउन सकिन्छ । भारतले भने प्रधानमन्त्रीले रिपोर्ट बुझ्नुपर्ने निर्णयप्रति नै असहमति जनाउँदै आएको छ । भारतको विदेश मन्त्रालयले औपचारिक रूपमा प्रधानमन्त्रीलाई बुझाउने सहमति नभएको दोहोर्याइरहेको छ । जबकि प्रतिवेदनलाई अन्तिम रूप दिएको काठमाडौं बैठकमा दुवै मुलुकका प्रधानमन्त्रीलाई औपचारिक कार्यक्रमबीच हस्तान्तरण गर्ने तय भएको थियो । बैठकमा पहिले भारतीय प्रधानमन्त्री नरेन्द्र मोदीलाई र त्यसपछि काठमाडौंमा प्रधानमन्त्री केपी शर्मा ओलीलाई संयुक्त रूपमा प्रतिवेदन बुझाउने सहमति बनेको थियो । तर भारतले मोदीको व्यस्ततालगायत कारण देखाउँदै प्रतिवेदन बुझ्न आलटाल गर्दै आएको छ । यसबीचमा ईपीजीका भारतीय पक्षका एक सदस्य बीसी उप्रेतीको निधन भइसकेको छ । भारतीय पक्षका संयोजक भगतसिंह कोसियारीलाई महाराष्ट्र राज्यको गभर्नर बनाइएको छ । नेपाली पक्षका पूर्वसदस्यहरूमध्ये नीलाम्बर आचार्य भारतका लागि राजदूत छन् । अर्का सदस्य राजन भट्टराई प्रधानमन्त्री ओलीका विदेश मामिला सल्लाहकार छन् । भारतीय पक्षले बुझ्न आलटाल गर्दा प्रतिवेदनको भविष्यमाथि नै प्रश्न उठ्न थालेको छ । प्रतिवेदन बुझ्न ढिलाइ हुनुका पछाडि त्यसमा दिइएका केही सुझावप्रति भारतीय सुरक्षा निकाय र विदेश मन्त्रालयको असहमतिलाई प्रमुख कारण मानिँदै आएको छ । विशेषगरी सीमा नियमनका लागि परिचय पत्र लागू गर्ने र सन् १९५० को सन्धिमा भएको सुरक्षासम्बन्धी व्यवस्थाबारे सुझावलाई लिएर भारतीय पक्षको असहमति रहेको र त्यही कारणले प्रतिवेदन बुझ्न आनाकानी गर्दै आएको स्रोतको दाबी छ । नेपालसँगको सीमा नियमनलाई भारतको घरेलु राजनीतिमा निकै महत्त्वका साथ हेर्ने गरिन्छ । विशेषगरी उत्तरप्रदेश र बिहारको राजनीतिमा यो विषयले चुनावी समीकरणमै असर पार्ने बुझाइ भारतको राजनीतिक वृत्तमा छ । नेपाल बुझेका भारतका पूर्वकूटनीतिज्ञहरूबाट व्यक्त धारणाले पनि यस विषयलाई भारतीय पक्षले प्राथमिकतामा नराखेको संकेत गर्छ । नेपालका लागि राजदूत रहिसकेका राकेश सुद र रन्जित रेले ईपीजीका जस्ता प्रतिवेदनहरू धेरै रहेको र तिनीहरूको अनिवार्य सर्त नभएको सार्वजनिक रूपमै बताएका छन् । भारत सरकारले ईपीजी प्रतिवेदनका विषयमा भारतीय सदस्यहरूसँग कुनै छलफलसमेत गरेको छैन । यतिका समय भयो, अहिलेसम्म हामीसँग रिपोर्टबारे कुनै सोधपुछ पनि भएको छैन, भारततर्फका सदस्य प्राध्यापक महेन्द्र पी लामाले भने । केही भारतीय विज्ञ भने ईपीजीले भोगेको नियतिलाई स्वाभााविक रूपमा लिन्छन् । नेपाल मामिलाका जानकार प्राध्यापक एसडी मुनीलगायतका विज्ञले केही समयअघि कान्तिपुरसँग ईपीजीको गठन दुवै देशबीच रहेका असमझदारी र मुद्दालाई सुल्झाउनभन्दा पनि देखाउन गरिएकाले प्रतिवेदनले यस्तो नियति भोग्नु स्वाभाविक रहेको बताएका थिए । केही विषयमा भारतलाई अप्ठ्यारो छ, केही नेपाललाई अप्ठयारो छ । बाहिर जे भने पनि यसको कार्यान्वयन होस् भन्ने दुवै चाहँदैनन् । सम्बन्धमा अलि चिसोपन आएका बेला ईपीजी देखाएर थामथुम पारियो । अब दुवैको आआफ्नो स्वार्थ मिलेको छ अनि ओली र मोदीलाई किन चाहियो मुनीले कान्तिपुरसँग भनेका थिए । लामा भने दुई देशबीचको सम्बन्ध पुनः सुधारोन्मुख रहेकाले प्रतिवेदन बुझ्न अहिले अनुकूल परिस्थिति रहेको बताउँछन् । संवादहीनताबाट दुई देशबीचको सम्बन्ध सकारात्मक दिशामा अगाडि बढेको छ । त्यसैले रिपोर्ट बुझ्ने यो निकै अनुकूल समय हो, उनले कान्तिपुरसँग भने । समूहका दुवै पक्षका सदस्यहरू समयमै प्रतिवेदन बुझेर त्यसका सुझाव कार्यान्वयन गरिएको भए दुई देशबीच एक वर्षयता देखिएको उतारचढावको परिस्थिति बन्ने थिएन भनेर दाबी गर्छन् । हामीले अहिले देखिएका समस्या (सीमा) लगायतका सबै विषयमा सुझाव दिएका थियौं जुन दुवै देशको हितमा थिए, समयमा बुझेर कार्यान्वयन गरेको भए अहिलेको अवस्था नै आउँदैनथ्यो, लामाले भने । नेपाली पक्षका एक सदस्य पनि लामाको भनाइमा सहमति जनाउँदै आफूहरूले विगतलाई मात्र नभएर भविष्यलाई हेरेर सुझाव दिएको दाबी गर्छन् । ईपीजीले पहिचान गरेका मुद्दाहरू नै पछिल्लो समय सतहमा आएका हुन् । दुई देशको सम्बन्धलाई ट्र्याकमा राखिराख्न पनि प्रतिवेदन बुझेर कार्यान्वयनमा लैजानुको विकल्प छैन, ती सदस्यले भने ।"
सीमा विवाद र खोपलाई प्राथमिकता दिन सुझाव,"(काठमाडौं)  नेपालभारत छैटौं परराष्ट्रमन्त्रीस्तरीय संयुक्त आयोगको बैठकमा सीमा विवाद र कोभिड१९ खोपलाई प्राथमिकता दिन परराष्ट्रमन्त्री प्रदीपकुमार ज्ञवालीलाई विज्ञहरूले सुझाव दिएका छन् । परराष्ट्र मामिला अध्ययन प्रतिष्ठानको बोर्ड अध्यक्षसमेत रहेका मन्त्री ज्ञवालीले मंगलबार बोर्डमा रहेका विभिन्न क्षेत्रका विज्ञ सदस्यहरूसँग आफ्नो भारत भ्रमणको पूर्वतयारीका क्रममा छलफल गरेका थिए । छलफलमा त्रिभुवन विश्वविद्यालयकी प्राध्यापक मीना वैद्य मल्ल, पूर्वराजदूत तथा अर्थविद् शंकर शर्मा, परराष्ट्र मामिलाविज्ञ खड्ग केसी, नेपाल उद्योग वाणिज्य महासंघकी पूर्वअध्यक्ष भवानी राणा, राष्ट्रपतिका सल्लाहकार लालबाबु यादव, अवकाशप्राप्त उपरथी तथा सुरक्षा मामिला विज्ञ हिमालय थापा, प्रतिष्ठानका कार्यकारी निर्देशक राजेश श्रेष्ठ र प्रतिष्ठानका उपकार्यकारी निर्देशक रूपक सापकोटाले मन्त्री ज्ञवालीलाई सुझाव दिएका थिए । सबैभन्दा पहिला नेपालले नयाँ नक्सा जारी गरेपछि भारतले नक्सामा समेटिएको भूभाग फिर्ता नगरेको अवस्थामा सीमा विवादलाई प्राथमिकतामा राखेर वार्ता गर्न पनि विज्ञले सुझाव दिए । दुई मुलुकबीच विश्वासको वातावरण बनाउँदै सीमा समस्यालाई कूटनीतिक वार्तामार्फत समाधान गर्नुपर्नेमा उनीहरूले जोड दिएका छन् । परराष्ट्र मामिला विज्ञ केसीले मुलुकभित्र राजनीति ब्रिगेका बेला सीमा विवादलाई प्राथमिकतामा राखेर हुने वार्तामा कुनै कमजोरी नहोस् भन्ने सुझाव दिएको कान्तिपुरलाई जानकारी दिए । विज्ञहरूले भारतसँग कोभिड१९ को खोप अनुदानभन्दा पनि किनेरै ल्याउनका लागि सुझाव दिएका छन् । पूर्वराजदूत तथा अर्थविद् शंकर शर्माले खोप पैसा तिरेर नल्याए नेपाल भित्रिन ढिलो हुने बताएका थिए । भ्याक्सिन ल्याउने कुरामा हामी प्रोएक्टिभ नभए ढिलो हुन्छ, उनको सुझाव थियो । आफूले अहिले नेपालको व्यापार घाटा घटाउन ऊर्जाको व्यापार, बाढी र डुबानलाई दीर्घकालीन रूपमा समाधान गर्नुपर्ने सुझाव दिएको कान्तिपुरलाई बताए । विज्ञहरूले नेपालमा अहिले आन्तरिक राजनीतिक बिग्रेका बेलामा वार्ता गर्दा नेपालको आत्मविश्वासमा कमी हुन सक्ने बताएका थिए । तर जवाफमा परराष्ट्रमन्त्री ज्ञवालीले यो संयुक्त बैठक अहिले नभएर पहिलेदेखि नै गर्ने तय भएको जानकारी दिए । मुलुकको परिस्थिति बदलिए पनि यो पूर्वनिर्धारित कार्यक्रम हो । हामी आफ्नो कुरा राख्छौं । उनीहरूले यसलाई कसरी लिन्छन् । पहिले नै डिसेम्बरको अन्तिम साता वा जनवरीको पहिलो साता भन्ने थियो । मुलुकको हकहितमा तलमाथि हुने गरी कुनै पनि काम गर्दैनौं, परराष्ट्र मन्त्रीलाई उद्धृत गर्दै बैठकमा सहभागी एक विज्ञले जानकारी दिए ।नेपालभारत परराष्ट्र मन्त्रीस्तरीय संयुक्त आयोगको बैठकमा सहभागी हुन परराष्ट्रमन्त्री ज्ञवाली माघ १ देखि ३ गतेसम्म भारत भ्रमणमा रहनेछन् । परराष्ट्र मन्त्रालयले भ्रमण तालिकासमेत सार्वजनिक गरेको छ । मन्त्रालयद्वारा जारी विज्ञप्तिअनुसार नयाँदिल्लीमा भएको छैटौं संयुक्त आयोगमा नेपालभारतको द्विपक्षीय सम्बन्ध, व्यापार, पारवहन, ऊर्जा सीमा, कोरोना भाइरसमा सहकार्य, पूर्वाधार, कनेक्टिभिटी, लगानी, कृषि, पर्यटन, संस्कृतिलगायत विषयमा छलफल हुनेछ । दिल्लीमा ज्ञवालीले भारतका उच्च तहका प्रतिनिधिहरूसँग पनि भेटवार्ता गर्ने कार्यक्रम रहेको मन्त्रालयले जनाएको छ । उक्त भ्रमणमा ज्ञवालीसहित परराष्ट्र सचिव, स्वास्थ्य सचिव र अन्य उच्च तहका पदाधिकारीहरूको पनि सहभागिता रहनेछ । ज्ञवाली माघ ३ मा नेपाल फर्कने कार्यक्रम छ ।"
घरभित्रै जलेर शरणार्थीको मृत्यु,बिर्तामोड (कास) आगलागीमा परी झापाको दमक३ बेलडाँगीस्थित भुटानी शरणार्थी शिविरका एक वृद्धको मृत्यु भएको छ । सोमबार साँझ शिविरको सेक्टर डीफोर छाप्रो नं ३२५ मा आगलागी भएको हो । भित्र सुतिरहेका ६० वर्षीय देशमान राईको आगलागीमा परी घटनास्थलमै मृत्यु भएको प्रहरीले जनाएको छ । राई पक्षघातका बिरामी थिए । उद्धारमा ढिलाइले उनी भित्रै डढेको डीएसपी राकेश थापाले बताए ।
निमुखा विद्यार्थीमाथि घोर अन्याय,"अवैध रूपमा तोकिएको साढे सात लाख रुपैयाँ अतिरिक्त शुल्क नबुझाएको भन्दै वीरगन्जस्थित नेसनल मेडिकल कलेजले सरकारी छात्रवृत्तिमा एमबीबीएस अध्ययन गरिरहेका आफ्ना दुई विद्यार्थीलाई सोमबार सुरु चौथो वर्षको परीक्षा दिनबाट वञ्चित गराएको घटना अमर्यादित र भर्त्सनायोग्य मात्र होइन, अत्यन्त अन्यायपूर्ण पनि छ । कलेजको दुर्व्यवहारबाट सर्वप्रथम त परीक्षा हलबाट जबर्जस्ती निकालिएका दलित विद्यार्थीद्वय रामजी राम र पंकज राममाथि सरासर अपमान भएको छ । सम्बन्धित विद्यार्थीको शैक्षिक जीवन तथा भविष्य नै प्रभावित तुल्याउने हिसाबले कलेजले उनीहरूलाई मानसिक तनाव दिने निकृष्ट हर्कत गरेको छ । दोस्रो, मुलुकको चिकित्सा शिक्षाको एउटा अँध्यारो पाटो पनि उजागर गरेको यस घटनाले सामाजिक न्याय कायम गरी समतामूलक समाज निर्माण गर्ने राज्यको प्रयत्नमाथि पनि गम्भीर प्रहार गरेको छ । तसर्थ, यी दुई विद्यार्थीमाथि भएको अन्याय त अविलम्ब रोकिनुपर्छ नै, राज्यको नीति नियममाथि सहजै बलमिच्याइँ गर्नखसक्ने नेसनलप्रवृत्ति मा विराम लगाउन कलेजमाथि पनि आवश्यक कारबाही हुनुपर्छ । नत्र, फेरि अरू कैयौं राम हरू यसैगरी हराम प्रवृत्तिको सिकार भैरहनेछन् । चिकित्सा शिक्षा आयोगले दुवै छात्रलाई परीक्षामा सहभागी गराउने व्यवस्था गर्न आइतबारै त्रिभुवन विश्वविद्यालय, चिकित्सा शिक्षा अध्ययन संस्थान, डिनको कार्यालयलाई निर्देशन दिएको थियो । डिनको कार्यालयले पनि कलेजलाई फोन गरेर उनीहरूलाई परीक्षामा बस्न दिन भनेको थियो । तर, आयोग र डिन कार्यालयको निर्देशनलाई कलेजले धज्जी उडाइदियो । मंगलबार डिनको कार्यालयले फेरि कलेजलाई टेलिफोन र पत्रमार्फत दुवै विद्यार्थीलाई बुधबार र त्यसपछि हुने परीक्षामा सहभागी गराउन निर्देशन दिएको छ । अब यो निर्देशनलाई कलेज प्रशासनले टेर्छटेर्दैन निश्चित भैसकेको छैन । विधिविधानअनुसार चल्ने तथा नियमआदेशको पालना गर्ने भए कलेजले यी विद्यार्थीलाई परीक्षामा रोक्नै मिल्दैनथ्यो । र, रोक्न खोज्दा डिन कार्यालयबाट गएको निर्देशनको पालना गरिनुपर्थ्यो । यहाँ बुझिनसक्नु के छ भने, प्रधानमन्त्री स्वयं अध्यक्ष रहेको आयोगमार्फत आएकै निर्देशनसमेत कलेजले अवज्ञा गर्दै आएको छ । त्यसैले, कलेजको यस्तो दुस्साहसका पछाडि कतै कसैको संरक्षण त छैन भन्ने आशंका स्वतः उठ्छ, किनभने, यसका सञ्चालक बसरुद्दिन अन्सारी त्यही नेकपाका केन्द्रीय सदस्य हुन्, जसको अध्यक्ष प्रधानमन्त्री केपी शर्मा ओली छन् । प्रधानमन्त्री वा पार्टी नेतृत्वको कलेजगतिविधिमा संरक्षण नहुन सक्छ, उनीहरूलाई यसबारे थाहासमेत नभएको हुन सक्छ, तर कलेजले जुन रूपले नियमकानुन हातमा लिएर मनपरी गरिरहेको छ, त्यसबाट यसका सञ्चालकले शक्तिकेन्द्रहरूको नाम भजाएका छैनन् भन्नचाहिँ सकिँदैन । त्यसैले, आफूसित जोडिएका पात्रहरूको क्रियाकलापबारे मुलुकको नेतृत्वपंक्ति पनि सचेत रहनुपर्छ । यी विद्यार्थीले खेपेको यस्तो हन्डर पहिलो होइन । २०७२ सालमा सरकारले डोम, बादी, मुसहर र चमार समुदायलाई निःशुल्क एमबीबीएस पढाउने निर्णय गरेपछि त्यही कोटामा उनीहरू नेसनलमा भर्ना भएका थिए । तर सरकारले गरिसकेको निर्णयअनुसारको भर्नासमेत उनीहरूले सहजै पाएका थिएनन् । सुरुमा एमबीबीएसको प्रवेश परीक्षामा उत्तीर्ण भएपछि रामजी ललितपुरको किस्ट मेडिकल कलेज गएका थिए, जहाँ उनलाई भर्ना लिनै मानिएन । किस्टले त्यतिबेला उनीसित १५ लाख रुपैयाँ अतिरिक्त शुल्क मागेको थियो । नेसनलमा पनि उनले सर्वोच्च अदालतको आदेशपछि मात्रै भर्ना पाएका हुन् । संरचनात्मक विभेदले सबैभन्दा पिँधमा छाडिएका तराईका दलित विद्यार्थीलाई राज्यले बल्लबल्ल जुटाइदिएको अवसरको ढोकाभित्र छिर्न पनि यति धेरै मुस्किल परेको थियो । त्यसपछि पनि ठक्कर पाउने सिलसिला भने रोकिएको छैन । अध्ययन गर्दा लाग्ने सम्पूर्ण जायज शुल्क बुझाइसक्दा पनि अतिरिक्त रकम माग्दै परीक्षा हलबाट निकालिनुपरेको छ । मुलुकमा दीनहीन विद्यार्थीले छात्रवृत्ति नै पाए पनि पढ्न कति मुस्किल छ भन्ने यसबाट थाहा हुन्छ । छात्रावासमा बसेको शुल्क नतिरेको भन्दै गत वर्ष पनि उनीहरूलाई परीक्षा आवेदन फाराम भर्न दिइएको थिएन । मन्त्रालयको अनुगमन र निर्देशनपछि मात्रै उनीहरूले तेस्रो वर्षको परीक्षा दिन पाएका थिए । यसपालि चन्दा उठाएरै भए पनि छात्रावास, खाना र बिजुलीको ८ लाख ११ हजार तिरेका थिए । फेरि वार्षिक शुल्क र तह बढुवा शुल्कका नाममा अवैध रूपमा ७ लाख ५१ हजार रुपैयाँ मागिएको रकम नतिरेपछि उनीहरूलाई परीक्षामा रोकिएको हो । यसअघि आंशिक परीक्षामा पनि उनीहरूलाई सहभागी गराइएको थिएन । बढी शुल्क असुल्नकै लागि कलेजले विद्यार्थीलाई छात्रावासमा बस्नुपर्ने बाध्यकारी नियम बनाएको छ । त्यसो त, अरू कतिपय मेडिकल कलेजले पनि यसरी अवैध शुल्क उठाइरहेका छन् । अहिले यी विद्यार्थीहरूले परीक्षा दिन नपाएपछि यो प्रकरण एउटा उत्कर्षका रूपमा बाहिर आएको मात्रै हो । त्यसैले, यस्तो अतिको अन्त्यका लागि सम्बन्धित निकायहरूले यसबारे गम्भीर कारबाही अघि बढाउनुपर्छ । विद्यार्थीहरूलाई बाँकी र छुटेका परीक्षा पनि दिने व्यवस्था मिलाउनुपर्छ र कलेजलाई पनि आवश्यक दण्ड गरिनुपर्छ । अनि, भविष्यमा कुनै कलेजले पनि आफ्ना विद्यार्थीमाथि यस्तो दुर्व्यवहार नगर्ने सुनिश्चित गर्नुपर्छ । विद्यार्थीको भविष्यमाथि नै खेलबाड गर्ने अधिकार कुनै शैक्षिक संस्थालाई दिइनु हुन्न । र, कसरी हुन्छ छात्रवृत्ति पाएका गरिब विद्यार्थीले पढ्नकै लागि फेरि लाखौं रुपैयाँ जुटाउनुपर्ने अवस्थाको पनि अन्त्य गर्नुपर्छर्र्र्र्र्र्र् ।"
पदीय मर्यादाविपरीतको हर्कत,"पदीय मर्यादाविपरीतको हर्कत आफू धम्क्याउने, अरूलाई बोल्नै नदिने समाचार पढ्दा धेरै दुःख लाग्यो । प्रधानमन्त्री केपी शर्मा ओलीको प्रतिनिधिसभा विघटनको कदमलाई औचित्यहीन र असंवैधानिक भन्दै सर्वोच्च अदालतमा उजुरी परेको छ । यस कदमलाई चार पूर्वप्रधानन्यायाधीशले संविधानविपरीत रहेको भनेर विज्ञप्ति निकाले । पूर्वप्रधानन्यायाधीशहरूले सर्वोच्चलाई धम्क्याउन र अलमल्याउन नपाउने भन्दै प्रधानमन्त्री ओलीले आक्रोश प्रकट गरे । हरेक नागरिकलाई मुलुकको परिस्थितिबारे जान्न र धारणा व्यक्त गर्न पाउने संवैधानिक अधिकार छ । संविधान नै संकटमा परेपछि यही अधिकार प्रयोग गर्दै पूर्वप्रधानन्यायाधीशहरूले आफ्नो तर्क प्रस्तुत गरे । संसद् विघटन अंसवैधानिक हो भन्नेहरूलाई हन्डीबाट चलेको आरोप लगाउँदै, आफ्ना गुटका सदस्यहरूलाई आगामी वैशाखमा हुने निर्वाचनमा लाग्न प्रधानमन्त्री ओलीले आदेश दिँदै छन् । सरकार प्रमुखजस्तो व्यक्तिको भाषा र बोली सुन्दा लाज लाग्ने स्थिति बनिसक्यो । के प्रधानमन्त्री ओलीले न्यायालयको विचाराधीन मुद्दामा अनेक टीकाटिप्पणी गर्न र यसरी यो विधिबाट फैसला हुनुपर्छ भन्ने आदेश दिन मिल्छ ? सो मुद्दाका झगडिया बनेका उनले आदेश जस्तोसुकै आए पनि सर्वोच्चको फैसलाको प्रतीक्षा गर्नुको विकल्प नभएको परिप्रेक्ष्यमा उल्टै अदालतले केका लागि र कसरी फैसला गर्छ भनेर ठोकुवा गर्न मिल्छ कि मिल्दैन ? आफू मनपरी गर्ने, गालीगलौजमा उत्रने तर अरूले संविधानले ग्यारेन्टी गरेको अधिकारको प्रयोग गरी देश नै संकटमा परेको बेला धारणा पनि राख्न नपाउने ? के लोकतन्त्रमा यस्तो व्यवहार सुहाउँछ ? गंगाराज अर्याल, पाणिनि८, अर्घाखाँची"
भ्याक्सिन प्राथमिकतामा परेन,"हाम्रोमा राजनीति असामान्य बन्दै गइरहेका बेला सम्पूर्ण विश्व कोभिड नियन्त्रणमा लागिपरेको छ । कोरोना महामारीबाट नागरिकलाई कसरी बचाउन सकिन्छ भन्नेतर्फ राजनीतिक दल र नेताहरूले खासै समय दिएनन् । स्वास्थ्य मन्त्रालय र अन्य सरोकारवाला निकाय स्तरीय भ्याक्सिन आयातमा भन्दा पनि आफू र आफ्नो संरचनाअनुकूलको भ्याक्सिनको खोजीमा व्यस्त छन् । भारत र चीनले आफ्ना नागरिकलाई भ्याक्सिन उपलब्ध गराइसक्दा हामी भने अझै कसरी ल्याउने भन्ने सोचिरहेका छौं । भ्याक्सिन राष्ट्रलाई आवश्यक र अति नै संवेदनशील विषय हो, तैपनि यसमा ढिलासुस्ती भइरहेको छ । यस्तो बेला जनताको प्रतिनिधित्व गर्ने संसद् नै छैन । प्रधानमन्त्री ओलीले जनप्रतिनिधिको भूमिका महत्त्वपूर्ण हुने बेला संविधानविपरीत संसद् विघटन गरे । यसले पनि महामारी नियन्त्रणसम्बन्धी कामहरूमा ढिलाइ भएको छ । सञ्चारमाध्यम, सामाजिक सञ्जाल र सार्वजनिक स्थानमा नेकपाको राजनीतिकै चर्चा हुन्छ । आफ्नो गुटको स्वार्थपूर्ति गर्न संसद् भत्काउने प्रधानमन्त्री ओली कामचलाउ बनेका छन् । र, मन्त्रीहरू पनि स्वतः कामचलाउ भए । त्यही भएर पनि स्वास्थ्यमन्त्रीले भ्याक्सिन ल्याउने काममा आलटाल गरेको हुन सक्छ । तर, महामारीबाट जनतालाई बचाए स्वास्थ्यमन्त्रीले जनताको साथ पाउने थिए । कामचलाउ मन्त्री भए पनि दिगो र भरपर्दो काम गर्ने अवसरलाई मन्त्रीहरूले खेर फाल्नु हुन्न । छिटोभन्दा छिटो भ्याक्सिन आयात गरेर आमजनताको जीवन जोगाउने दायित्वबाट सरकार पन्छनु हुन्न । भ्याक्सिन ल्याउँदा पनि स्वास्थ्य सामग्री आयात गर्दाको जस्तै भ्रष्टाचार नहोला भन्न सकिन्न । यो विषयमा पनि सरकार चनाखो हुनुपर्छ । रामकृष्ण बराल, जोरपाटी५, काठमाडौं"
अमेरिकी लोकतन्त्रमा हमला र नेपाल,"अमेरिकी राष्ट्रपतिको निर्वाचनमा डेमोक्रेटिक पार्टीका उम्मेदवार जो बाइडेन र उपराष्ट्रपतिमा कमला ह्यारिस विजयी भएको प्रमाणीकरण तथा अनुमोदनका लागि बसेको अमेरिकी कंग्रेसको बैठकमा राष्ट्रपति डोनाल्ड ट्रम्पको इसारामा आक्रमण भयो । यो हिंसात्मक आक्रमणले अमेरिकी इतिहासमा कहिल्यै नमेटिने कालो धब्बा लगाएको छ । सन्की स्वभावका ट्रम्पले रिपब्लिकन पार्टीको मात्र नभई सम्पूर्ण अमेरिकी जनताको शिर झुकाएका छन् । गत नोभेम्बर ३ मा ४६ औं राष्ट्रपति चयनका लागि भएको निर्वाचनको परिणामले अत्तालिएका अराजक स्वभावका ट्रम्पको निम्न कोटीका हर्कतले लामो अभ्यासबाट खारिएको अमेरिकी लोकतन्त्रमाथि प्रश्न उठेको छ । यसले अन्य मुलुकको लोकतान्त्रिक अभियासलाई पनि कमजोर बनाउने त होइन भन्ने टिप्पणी सञ्चारमाध्यममा आउन थालेका छन् । विश्वका सबै लोकतान्त्रिक देश ट्रम्पको यस्तो हिंसाको विपक्षमा उभिएका छन् । विजय र पराजय निर्वाचनका स्वाभाविक प्रक्रिया हुन्, राजनीतिज्ञले यसलाई सहजै ग्रहण गर्नुपर्छ । लोकतन्त्रमा चुनावमार्फत जनताले समयको मागअनुसार आफ्ना प्रतिनिधि छान्छन् । अघिल्लो निर्वाचनमा ट्रम्पलाई यही व्यवस्थाअन्तर्गत अमेरिकी जनताले जिताएकै हन् । यसपालि भने जो बाइडेनलाई चुने । पराजयको पीडा र ह्वाइट हाउस छाड्नुपर्दाको वेदनाका कारण आफ्नो सक्कली स्वरूप ट्रम्पले विश्वलाई देखाइदिए । भर्खरै प्रजातान्त्रिक अभ्यासतर्फ उन्मुख मुलुकहरूले यस्ता घटनालाई कसरी लिने ? ट्रम्प समर्थकले संसद्भवनमा आक्रमण गरेपछि विश्व नै स्तब्ध भयो । २० जनवरीमा निर्वाचित राष्ट्रपतिले शपथ लिने परम्पराको पूर्वसन्ध्यामा भएको यस्तो निन्दनीय घटनाको जति भर्त्सना गर्दा पनि कमै हुन्छ । सत्ता र शक्तिका लागि कानुन र प्रजातान्त्रिक प्रक्रियामाथि शासकहरू कसरी निर्लज्ज ढंगले प्रस्तुत हुन्छन् भन्ने गतिलो उदाहरण हो, यो । लोकतन्त्रमा सत्ता हस्तान्तरण शान्तिपूर्वक तथा सम्मानजनक तरिकाले हुनुपर्ने हो । तर, अमेरिकामा त्यसो भएन । अमेरिकी कंग्रेसलाई प्रजातन्त्रको मन्दिर मानिन्छ । नेपालको सन्दर्भमा पनि प्रतिनिधिसभालाई लोकतन्त्रको मन्दिरकै रूपमा संविधानले स्थापित गर्न खोजेको छ । आन्तरिक कलहको व्यवस्थापन हुन नसक्दा र सरकारलाई चौतर्फी घेराबन्दीमा पारी काम गर्नबाट अवरोध भएकाले बारम्बार नेपालमा संसद्हरू विघटन गरिएका छन् । पछिल्लो प्रतिनिधिसभाको विघटनले हाम्रो लोकतन्त्र शिशु अवस्थामै छ र यसको रक्षा गर्नुपर्ने नेताहरूमा लोकतान्त्रिक आचरण छैन भन्ने देखाउँछ । साथै स्थिरता र जनमतको सम्मान होस् भन्ने भावनाअनुरूप बनाइएको नेपालको संविधानको मर्म पनि लोकतान्त्रिक शासकले कुल्चिए । क्यापिटल हिलस्थित संसद्भवनभित्र भएको हिंसा तथा अराजनीतिक गतिविधिलाई दुरुत्साहित गर्दै प्रजातान्त्रिक चुनावको परिणाम सबैले सम्मान गर्न सिक्नुपर्छ । लोकतन्त्रमा चुनावी परिणामलाई सहजताका साथ स्वीकार गर्नुपर्छ । लोकतन्त्रको सुन्दर पक्ष भनेकै जनमतको सम्मान गर्नु हो । र, नेपालका शासकले पनि यो कुरा बुझून् । अनि मात्र सुन्दर भविष्यको कल्पना गर्न सकिन्छ । जीवनप्रकाश शर्मा, टोखा, काठमाडौं"
वर्चस्विता विस्तारको दशक,"गुन्द्रुकको महकसर्वेसर्वा शर्मा ओलीको अल्पतन्त्रका शिष्ट अनुहार मानिने परराष्ट्रमन्त्री प्रदीपकुमार ज्ञवालीले सन् २०१५ मा जारी गरिएको विवादित संविधानले नेपाली फ्लेवर भएको संसदीय व्यवस्था अंगीकार गरेको मौलिक व्याख्या प्रस्तुत गरेका छन् । त्यस्तो विशिष्ट परिकार तयार पार्न प्रयोग गरिएका सर्जाम एवं मसलाबारे विस्तृत रूपमा वर्णन गर्न भने उनले छुटाएको जस्तो छ । स्थानिक नाम जेसुकै दिइए पनि नेपालमा कायम रहेको बेसारे गणतन्त्र पनि मूल रूपमा बहुसंख्यक वर्चस्ववादको अभ्यास नै हो । परम्परागत संसदीय व्यवस्थामा निरन्तर परिष्करणको सम्भावना हुन्छ । नृजातीय वर्चस्व कायम भएपछि त्यसलाई स्थायित्व दिने कार्यसूचीले स्वभावतः राजनीतिक प्राथमिकता पाउँछ । र, त्यसपछि सागपातले पुनर्जीवन पाउने नभएर गुन्द्रुक बन्छ । गुन्द्रुक वा तामाको महकमा मौलिकता त हुन्छ, तर त्यसलाई बीउ बनाएर नयाँ बाली लगाउन सकिँदैन । दक्षिणपन्थी राजनीतिमा समेत संवर्द्धनवादी (कन्सर्वटिव) एवं संरक्षणवादी (प्रिजर्भटिभ) गरी कम्तीमा दुइटा स्पष्ट धार छन् । उदारवादको अर्थराजनीतिबाट सुस्तरी संवर्द्धन अनुदारवादतिर लागेको नेपाली कांग्रेस पनि मूलतः दक्षिणपन्थी दल नै हो । तर, सांस्कृतिक राष्ट्रवादप्रति प्रतिबद्ध ओलीपन्थी व्यवस्थालाई गुन्द्रुक फ्लेवरको प्रजातन्त्र भने फरक पर्दैन ।नेपालमा संरक्षणवादी प्रवृत्तिको पुनरागमन पनि कुनै नाटकीय तरिकाबाट भएको होइन । सन् २००८ पछि राष्ट्रिय राजनीतिमा देखिएको उथलपुथलले परम्परागत सम्भ्रान्तलाई बेचैन तुल्याएको थियो । मधेसीहरू राष्ट्रपति तथा उपराष्ट्रपति पदमा बिराजमान भएका थिए । नृजातीय मुख्तियार बन्ने सपना साँचेका शर्मा ओली, साधु राजनीतिकर्मी कहलिएका सुशील कोइराला एवं कुशल संगठनकर्ताको छवि निर्माण गरेका माधव नेपालले एकसाथ चुनाव हारेका थिए । सुस्त गतिको प्रतिगमन राष्ट्रपति रामवरण यादवले बहुमतप्राप्त प्रधानमन्त्रीको निर्णय उल्टाउँदै फगत एउटा दुई वाक्यको पत्र रातारात जारी गरेर बरखास्त प्रधानसेनापतिको पुनःस्थापन गरेदेखि नै सुरु भयो । त्यसपछिको घटनाक्रमले पनि अपेक्षित प्रक्षेपपथ नै अख्तियार गरेको हो । श्वेतवस्त्रधारीहरूको सडक आन्दोलनले प्रायोजित किसिमले तीव्रता पाउँछ । अदालतले सडकको असन्तुष्टिलाई औंल्याउँदै संविधानसभाको आफ्नो कार्यकाल बढाउन पाउने संवैधानिक अधिकारलाई असंवैधानिक घोषणा गरिदिन्छ । गैरसंवैधानिक सरकारले सेनाको बन्दुकको छायामा निर्वाचन गराउँछ । हारेकाहरूले जितेर सरकार बनाउँछन् । निर्वाचनको मतादेशले आन्दोलनको जनादेशलाई परास्त गर्छ । भुइँचालोको परकम्पका बीच तीव्रपथद्वारा बहुमतीय संविधान जारी गराइन्छ । र, नृजातीय स्वादको संसदीय व्यवस्थाले अन्तिम अवस्था प्राप्त गर्छ । त्यसपछि स्थायित्व बाहेक कुनै चिन्ता बाँकी रहँदैन ।पश्चदृष्टि (हाइन्साइट) जहिले पनि दोषरहित हुन्छ भन्ने आहान छ । अर्बुदरोगको उपचार गराइरहेका विधिसम्मत प्रधानमन्त्री सुशील कोइरालालाई आफ्नै कार्यकालमा संविधान जारी गराउने हतारो थियो । वस्तुगत (डिफैक्टो) कार्यकारी प्रमुख शर्मा ओलीमा पनि स्वास्थ्य चिन्ताले गर्दा यथाशक्य छिटो विधिसम्मत प्रधानमन्त्री बन्ने चाहना प्रबल थियो । त्यसैले तिनलाई सुस्त गतिको प्रतिगमनलाई तार्किक निष्कर्षमा नपुर्याउँदै हतपतको संविधान जारी गर्नुपरेको थियो । अहिले आएर त्यस बेला केही लतपत त भएकै हो भनी संरक्षणवादीहरूलाई आत्मबोध हुनु स्वाभाविक हो । संघीयता खारेज गर्नु छ । धर्मनिरपेक्षता लत्त्याउनु छ । समावेशिता हटाउनु छ । बाक्षेद वर्चस्व बलियो बनाउनु छ । नृजातीयता विस्तार गर्नु छ । सारमा गुन्द्रुक स्वादको संसदीय व्यवस्था लागू गर्नु छ । त्यस्तो सबै उपलब्धि हासिल गर्न सर्वेसर्वा शर्मा ओलीका लागि विधानसम्मत कू गर्नुको विकल्प नै थिएन । सार्वजनिक खपतका लागि जेसुकै भने पनि नेपाली कांग्रेसभित्र समेत बहुसंख्यक वर्चस्ववादको बजार बलियो छ । सर्वेसर्वा शर्मा ओलीको शासकीय अहंकार फगत आत्मरति होइन । त्यस्तो आत्मविश्वासका पछाडि नेपाली राजनीतिका केही सांस्कृतिक एवं सामाजिक यथार्थका वस्तुगत आधारहरू छन् । परीक्षाको घडी अब परिवर्तन चाहने अग्रगामी राजनीतिक शक्ति एवं जागरुक जनसमुदायको हो । स्थिर व्यवस्थालाई गतिशील तुल्याउन ठूलै बल लगाउनुपर्ने हुन्छ । र, त्यस्तो उपक्रमका लागि बाहिरी सहयोगको सम्भावना हाललाई छैन भन्दा फरक पर्दैन । नेपाली जनताले आफ्नै बलबुतामा राजनीतिक संघर्ष गर्नुपर्ने परिस्थिति उत्पन्न भएको छ । संघर्ष गर्ने इच्छाशक्ति नभएकाका लागि पहिलेका तुलनामा अब केही सजिलो भने छ । राहदानीका लागि प्रहरी प्रतिवेदन चाहिँदैन र कामको खोजीमा रहेकाहरूका लागि वैदेशिक प्रवेशाज्ञाको सशुल्क व्यवस्था गर्ने दलालहरू गाउँतिर पनि पुगिसकेका छन् । लड्न नसक्नेहरूलाई भाग्न कुनै कठिनाइ छैन ।"
आत्मकेन्द्रित नेता र लोकतन्त्र,"नेता धेरै प्रकारका हुन्छन् । प्रत्येकले जन्मदेखि नै स्वभाव लिएर आउँछन् र केही मात्रामा शिक्षा र पारिवारिक परिवेशले पनि स्वभाव निर्धारण गर्न सक्छन् । त्यसैले एकै घर र परिवेशमा धुन्धुकारिदेखि अति विवेकशील व्यक्तिसम्म देखिन्छन् । राजनीतिमा नेताका यी दुवै खाले गुण (सकारात्मक र नकारात्मक) पाइन्छन् । नेता आत्मकेन्द्रित, सनकी, लहडी, गफाडी, चटकी, अति महत्त्वाकांक्षीदेखि लिएर जनमुखी, विवेकी, दूरगामी सोच राख्नेसम्म पर्छन् । पछिल्लो समूहका नेता अति थोरै हुन्छन् र अन्याय र अत्याचारविरुद्ध लड्न अरूलाई उत्साहित पार्छन् । यस्तो काम गर्ने नेतालाई परिवर्तनकारी या क्रान्तिकारी मानिन्छ । शक्ति आर्जन गरे पनि यसलाई राष्ट्र र जनहितमा लगाउनुपर्नेमा तिनले जोड दिन्छन् । जस्तोसुकै परिवारका भए पनि उनीहरू जनकल्याणको उद्देश्य लिएर राजनीतिमा लागेका हुन्छन् ।आत्मकेन्द्रित नेताका लक्षण हुन् आफैं मात्र ठीक र अरू बेठीक ठान्ने, आफैंले रचेको काल्पनिक संसारको सेरोफेरोमा घुम्ने, अरूको कुरा नसुन्ने । राष्ट्रपति ट्रम्प आजका सन्दर्भमा पहिलो नम्बरमा पर्छन् भने, प्रधानमन्त्री ओलीका केही काम गर्ने शैली र लक्षण पनि केही मात्रामा हठी स्वभावका छन् । प्रतिरक्षा गर्नै नसकिने निर्णयका लागि उनी आफैं मात्र ठीक भन्ने मानसिकताले पीडित देखिन्छन् । संसद् विघटनका सिलसिलामा आफू संसद्मा ६४ प्रतिशत समर्थन भएको नेता रहेको भनी तर्क गर्छन् तर संसद् छली नयाँ जनमत लिन चुनावमा जाने वकालत गर्छन् । आफ्नै दलले काम गर्न नदिएको भन्दै संविधानको अक्षर र भावनाविपरीत अघि बढ्छन् । कतिसम्म भने, आज नेपाललाई बाहिर चिनाउने एक मात्र नेता आफू भएको घोषणा गर्नमा उनी अलिकति पनि लज्जाबोध गर्दैनन् ।यस्ता नेताको चिन्तन र शैलीको कुरा उठ्ता मलाई आफूले आईएमा पढेको पुस्तक डन क्विजोट को याद आउँछ । डन क्विजोट एक पात्र हो, जो काल्पनिक शत्रु देख्दै लडाइँ गर्न सुर्रिन्छ र उसलाई सहायक स्यान्जोपान्जाले समर्थन गर्छ । ट्रम्पले पनि आफूविपरीत आएका सबै मतलाई फर्जी देखी, आफूलाई चुनावमा हराएको ठानी, धुन्धुकारि स्वभाव प्रदर्शित गरी अमेरिकाको हुर्मत लिने कामका लागि नन्दीभृंगीलाई उत्तेजित गरेर कंग्रेस (संसद्) मा हमला गराउँछन् । त्यस्तो व्यक्तिलाई सबैभन्दा पुरानो दल (जीओपी) का कतिपय संसद्् र अन्य नेताले समर्थन गर्छन् । कंग्रेसमा हमलापछि तिनै नेताको चेत फर्की यसको भर्त्सना गर्छन् र लोकतान्त्रिक प्रणालीलाई बचाउँछन् ।कामचलाउ प्रधानमन्त्री ओली पनि मै सर्वेसर्वा नेता र मेरो निर्णय बदलिन नसक्ने भन्दै अदालतमा विचाराधीन संसद् विघटनको मुद्दालाई बेवास्ता गर्दै कुनै पनि हालतमा संसद् बिउँतिन नसक्ने जिकिर गर्छन् । तर उनको असंवैधानिक कदमका पक्षमा वकालत गर्ने, समर्थन जनाउने उनका अघिपछिका व्यक्ति र कार्यकर्ताबाहेक अरू देखिँदैनन् । उनको बोलीमा अब धेरै अहंकार र अतिशयोक्ति देखिन थालेको छ, तथ्यमा आधारितभन्दा बढी आफैं मपाईं भएको पाइन्छ । तर खुसीको कुरा के छ भने, अब चेतनशील जनता के ठीक र के बेठीक छुट्याउन सक्षम भएका छन् । अब कामका आधारमा राजनीतिकर्मीको मूल्यांकन हुन थालेको छ । उनीहरू संविधानसम्मत व्यवस्था र सक्षम सरकार खोज्छन् तर सरकार भ्रष्ट र कमजोर बन्दा यसको विकल्प खोज्छन्, जुन लोकतान्त्रिक व्यवस्थाको सकारात्मक पक्ष हो ।अधिनायकवादमा नेता बन्न सजिलो हुन्छ किनभने शक्तिका बलमा नेता सञ्चार, संसद्, दल, बुद्धिजीवी र समाजको आलोचना या विरोधबाट क्षणिक कालका लागि मुक्त रहन सक्छ । सुरुका केही दिन या महिनासम्म अधिनायकवादी नेताले आफू सुरक्षित भएको ठान्छ तर समय र सन्दर्भ या जनचेतनाको आकलन गर्न सकेन भने उसको दिनगन्ती सुरु हुन्छ । अधिनायकवादको स्वरूप फरक हुने भएकाले सबैको आयु एकै किसिमले निर्धारण हुँदैन । तर औंलामा गन्न सकिने, साम्यवादी र एकाध सैनिक मुलुकबाहेक सबै अधिनायकवादी शासनतन्त्रको अवसान जनविद्रोहले तय गरेको उदाहरण विश्वभरि पाइन्छ । नेपालमा विकल्परहित भनिएको राजाको सर्वोच्च र सबल नेतृत्व मा चलेको निर्दलीय पञ्चायत व्यवस्था र राजतन्त्रको यति चाँडै पतन होला भन्ने कसैले अनुमान गरेको थिएन । पाकिस्तान, बंगलादेश, इन्डोनेसिया लगायतमा भएका परिवर्तनले पनि यही कुरालाई पुष्टि गरेका छन् ।लोकतन्त्रमा नेता बन्ने बाटा धेरै छन् । जनप्रिय हुन सके र जनतालाई भरोसा भए नेताले चुनावबाट शक्ति आर्जन गर्न सक्छ । अमेरिकामा ट्रम्पजस्ता धनाढ्य व्यापारीका लागि पनि गरिबी र बेरोजगारीको मारमा परेका अनि जातीय भेदभावमा विश्वास गर्ने जमात या अरू देशका मानिसले अमेरिका बिगारेको भन्ने चुनावी कार्डले सन् २०१६ मा काम गर्यो र उनी राष्ट्रपतिजस्तो उच्च पदमा पुगे । यसपल्टको चुनावमा हार भए पनि उनका पक्षमा आएको मतले अमेरिकालाई नमीठो रूपमा विभाजित गरेको छ । यस विभाजनलाई कम गर्न नवनिर्वाचित राष्ट्रपति जो बाइडेन प्रतिबद्ध छन् । तर ट्रम्प प्रवृत्ति (फेनोमेनन) ले अमेरिकाजस्तो लोकतान्त्रिक देशलाई लामो समयसम्म असर गरिरहने आकलन धेरैको छ ।ट्रम्प अति आत्मकेन्द्रित, शक्तिका प्रति असीमित आसक्ति भएका र यसका लागि सबै अस्त्र प्रयोग गर्ने व्यक्तिका रूपमा देखिन्छन् । विडम्बना त के छ भने, अमेरिकाजस्तो विकसित मानिएको लोकतन्त्रमा पनि यस्ता मान्छे नेताका रूपमा आउन सक्दा रहेछन् र लोकतन्त्रलाई धराशायी पार्दै या होच्याउँदै आफ्नो स्वार्थरक्षाका लागि सबै खाले हत्कण्डा प्रयोग गर्न पछि नपर्ने रहेछन् । लोकतन्त्रमा विश्वास नगर्ने र आफू मात्र ठीक भएको ठान्ने व्यक्ति लोकतन्त्रका लागि घातक सिद्ध हुन सक्छ भन्ने उदाहरण ट्रम्पले दिएका छन् । यस्तो प्रवृत्ति अन्य देशका केही शक्तिपिपासु नेतामा पनि पाइन्छ । नेपालका ओली यसरी नै प्रस्तुत भइरहेका छन् । उनको तीन वर्षसम्मको शासनशैली र क्षमताको आकलन गर्दा उनले चुनावमा दिएका सस्ता लोकप्रियवादी नारा र तिनको कार्यान्वयनमा देखिएको असफलताले उनीप्रति जनविश्वासमा ह्रास आएको छ । उनी पनि अति आत्मकेन्द्रित र घमन्डी नेताका रूपमा हुन् । उनमा उडन्ते कुरा गर्नबाहेक अरू क्षमता छैन । ओली क्षणिक जनप्रियताको बुई चढी शक्तिमा पुग्न सकेको तर गर्न केही नसकेको नेताका रूपमा स्थापित भएका छन् । यस्तो चटके चाल धेरै टिक्न सक्तैन । उनको पतनको कारण उनकै हठ र अलोकप्रिय हुने वातावरणले निर्धारण गर्ने देखिन्छ । ओली न दूरदृष्टि राख्ने न त लोकतान्त्रिक ढंगले चल्ने नेता हुन् । त्यसैले आफ्नो स्वार्थका लागि उनले संसद् विघटन गर्दा वर्तमान संविधानको चीरहरण हुन्छ भन्ने जानीजानी बुझ पचाएर विघटनको बाटो समाए । ओली मात्र होइन, सबै दलका शीर्षस्थ भनिने नेताहरूको क्षमतामा जनताको भरोसा हट्दै गएको छ । ती सबैको कार्यक्षमता जनताले चाल पाइसकेका छन् । कहिलेकहिले सत्ता परिवर्तन गर्नमा भूमिका रहेको भए पनि परिवर्तनकारी भूमिकामा उनीहरू पछि परेका छन् । अति स्वार्थकेन्द्रित राजनीतिले उनीहरूको परिवर्तनकारी भूमिका हराएको छ । अब चुनाव जित्ने नारा पनि कमजोर भएको छ, जसका बलमा ओली सत्तामा पुग्न सफल भएका थिए ।लोकतन्त्रलाई बलियो पार्न, स्थायित्व र विकास यकिन गर्न दल र नेताहरूको भूमिका ठूलो हुन्छ । भारतमा स्वतन्त्रता आन्दोलनका नेताहरूले नै सुरुका दिनमा गणतन्त्र भारतको नेतृत्व लिएकाले लोकतन्त्रको जग बलियो भयो, जुन आजसम्म चलिरहेछ । त्यसैले, भारतीय संविधानका कतिपय प्रावधान आफ्नो सिद्धान्त अनुसार नभए पनि सत्तारूढ भारतीय जनता पार्टीले तिनमा विचलन ल्याउने धृष्टता गरेको छैन ।भारतका तुलनामा नेपालको लोकतन्त्रको विकासक्रम अवरुद्ध (इन्टरमिटन्ट) हुँदै आएको छ । अनेक संविधान र राजनीतिक मोडलको प्रयोग गरिँदा संवैधानिक स्थिरता आउन सकेको छैन । संवैधानिक र राजनीतिक स्थिरता सुन्दा उस्तै लागे पनि यिनमा केही तात्त्विक भिन्नता भने पाइन्छ । भारतमा संवैधानिक स्थिरता सधैं रह्यो (इमर्जेन्सी कालबाहेक), तर सरकारको अस्थिरता समयसमयमा देखियो, भारतीय कांग्रेसको वर्चस्व कम हुँदै गएपछि । नेपालमा भने हालसम्म सात संविधानको प्रयोग भए पनि अहिलेसम्म संवैधानिक स्थायित्वको यकिन हुन सकेको छैन । ओलीको पछिल्लो कदमले फेरि संवैधानिक र राजनीतिक अस्थिरताको वातावरण र सम्भावना बढाएको छ । अब दुईतिहाइको जनमतले मात्र स्थायित्व दिने रहेनछ भन्ने तथ्य प्रमाणित भएको छ । लोकतन्त्रले त्याग, समर्पण, सुशासन र उत्तरदायित्व खोज्छ । यसका लागि न्यूनतम मूल्यमान्यता र विवेक चाहिन्छ । तर आज सिद्धान्त, मान्यता र स्वच्छ शासनको नारा मात्र छÙ काम भने छैन । जो भ्रष्ट छन्, तिनीहरूकै प्रतिरक्षा गर्ने व्यक्ति देशको पहिलो नेता भएपछि अरू के चाहियो ! लोकतन्त्रलाई चुनावी तन्त्रमा मात्र हेरिए यसको मर्म हराउनेछ । जति चुनाव गरे पनि सार नबदलिए यो आवरणको लोकतन्त्र मात्र हुनेछ । आज जनतालाई सार चाहिएको छ, देखावटी चुनावी तन्त्र होइन ।"
'ट्रम्पासुर बाँध्ने संवैधानिक डोरी,"६ जनवरी २०२१ मा अमेरिकी व्यवस्थापिका भवन क्यापिटल हिलमा अमेरिकी राष्ट्रपति ट्रम्प समर्थक मागा (मेक अमेरिका ग्रेट अगेन) भीडले आक्रमण गर्यो । क्यापिटल हिलभित्र यसअघि सन् १८१२ को युद्धमा बेलायती सेनाले बलजफ्ती प्रवेश गरी तोडफोड गरेको थियो । अमेरिकाका हितैषीहरूले लोकतन्त्रको धरोहर मानिएको देशमा यस्तो कसरी भयो भनी यस घटनाको भर्त्सना गरेका छन् भने, अमेरिकासँग वैमनस्य राख्नेहरू अब विश्वलाई लोकतन्त्रको पाठ अमेरिकाले नसिकाए राम्रो भन्दै काखी बजाउँदै छन् । तर यो घटना भयो कसरी ? के यो अमेरिका उँधो लागेको प्रतीकात्मक घटना हो ? के अमेरिका पतनोन्मुख भइसक्यो ?गत मार्चमा कोभिड महामारी आफूभित्र छिरेदेखि नै अमेरिका निरीह देखिएको थियो । प्रारम्भिक दिनमा पर्याप्त मात्रामा मास्क र भेन्टिलेटरसम्म थिएनन् यहाँ । कोभिड बिरामीले यहाँका अस्पताल एकपटक फेरि अटाइनअटाइ भएका छन् । कोभिडले मृतकको संख्या ४ लाख पुग्नै लागेको छ भने संक्रमितको संख्या झन्डै सवा २ करोड पुगिसकेको छ । यसैबीच क्यापिटल हिलमा आक्रमण भयो जसमा एक प्रहरीसहित चार जनाको ज्यान गयो । यसो हुनुमा गत चार वर्षमा अमेरिकी राजनीतिमा सनकी व्यक्तित्व भएका डोनाल्ड ट्रम्पको उदयले ल्याएको श्वेत राष्ट्रवादी हलचलले ठूलो भूमिका खेलेको छ । ट्रम्पवाद र कोभिडको विस्फोटक संगमले अमेरिकी लोकतन्त्रको हुर्मत नै लिएजस्तो लाग्छ ।गत १४ डिसेम्बरमा सीएनएनसँगको अन्तर्वार्तामा टम फ्रिडमेनले भने, आज अमेरिकाको डीडे हो । फ्रिडमेन न्युयोर्क टाइम्सका स्तम्भकारका साथै विश्वव्यापीकरणबारे कैयौं लोकप्रिय पुस्तकका लेखक पनि हुन् । उनले यसो किन भनेका थिए भने, त्यही दिन एकातिर अमेरिकी इलेक्टोरल कलेजले बाइडेनलाई विजय घोषित गरेको थियो, अर्कातिर कोरोनाको खोप पनि पहिलो अमेरिकीले लगाएका थिए । द्वितीय विश्वयुद्धमा अमेरिकी सेना युरोपको नोर्मन्डी समुद्री किनारमा ओर्लेको निर्णायक (६ जुन १९४४) दिनलाई डीडे भन्ने गरिन्छ, किनभने यसले हिटलरको नात्सीवाद र मुसोलिनीको फासीवादको पतनको थालनी गरेको थियो । त्यसै गरी कोरोनाको खोप लागेसँगै र ट्रम्पको हारको ठोकुवा भएसँगै अमेरिकासहित विश्वले पनि निकास पाउला भन्ने फ्रिडमेनको आशय थियो । तर त्यसो भएन ।अमेरिकी राष्ट्रपति चुनाव प्रक्रियाको तेस्रो खुड्किलो अमेरिकी व्यवस्थापिकाद्वारा इलेक्टोरल कलेजले दिएको मतमाथि बहस चलिरहेकै बेला ६ जनवरीको घटना भयो, ट्रम्पको उक्साहटमा । अमेरिकी लोकतन्त्रले यसअघि पनि अग्निपरीक्षा दिइसकेको छ । अठारौं शताब्दीमा बेलायतविरुद्धको स्वतन्त्रता संग्राम अनि संविधान निर्माणकालमा उब्जेको संकट । दासप्रथालाई लिएर उन्नाइसौं शताब्दीमा भएको गृहयुद्धमा लाखौं अमेरिकी युवा होमिनु । बीसौं शताब्दीको पूर्वार्द्धमा भएको विशाल आर्थिक मन्दी र उत्तरार्द्धमा भएको भियतनाम युद्धका दौरान भएको आन्तरिक द्वन्द्व । एकाइसौं शताब्दीमा भएको ९११ को बाह्य आक्रमण । र, अहिले व्यवस्थापिकासंसद्माथि नै आन्तरिक स्रोतबाट भएको आक्रमण, जसमा थियो स्वयं आफ्नै राष्ट्रपतिकै प्रत्यक्ष संलग्नता ।वास्तवमा अमेरिकाबारे साधारणदेखि प्रबुद्ध व्यक्तिसम्मले अनेकौं अनुमान, व्याख्या र अडकल लाउँदै आएका छन् । बाहिरियाका लागि सपनाको देश । दूध र महको खोलो बगेको, सुनजडित सडक भएको देश । अमेरिका पुगेपछि सबै दुःख हराउने देश । यहाँकै पनि सत्रौं शताब्दीका धार्मिक संस्थापक प्युरिटन र पिलग्रिमहरूले यसलाई साइनिङ सिटी अपन द हिल (डाँडामाथिको झिलिमिली सहर) भनेर सपना र आदर्शको मुकुट पहिर्याएका थिए । अठारौं शताब्दीका टोमस जेफरसन र बेन्जामिन फ्र्यांकलिनजस्ता विचारक र राजनेताले आफ्नो जीवन, विचार र राजनीतिक दस्तावेजमार्फत यसलाई राजनीतिकआर्थिक क्षेत्रको आदर्श प्रयोगशाला बनाए, बेलायतको उपनिवेशबाट मुक्त भएपश्चात् । युरोपेली राजतन्त्रको सौपानिक सामन्तवादबाट अलग जीवन, स्वतन्त्रता, खुसीको खोज गरिने अकाट्य व्यक्तिगत स्वतन्त्रता र समानता भएको युटोपियन समाजको कल्पनालाई वास्तविकतामा उतार्ने प्रयास थियो यो ।त्यसपछिका शताब्दीहरूमा पनि अमेरिकीगैरअमेरिकीले अमेरिकाबारे अनेक अनुमान र अडकल लगाउँदै आए । कसैले यसलाई विभिन्न जातवर्गको अद्भुत सम्मिश्रण भने । कसैले लोकतन्त्र र स्वतन्त्रताप्रतिको यसको कटिबद्धतालाई अति नै रमाइलो तर डरलाग्दो प्रयोग भने । यसो भन्नेहरू सबै युरोपेली मूलका श्वेतहरू थिए । तर यहीँ अफ्रिकी मूलका दासहरू र आदिवासी नेटिभ अमेरिकनका लागि अमेरिका एउटा दुःस्वप्न पनि बनेको थियो । पछि तिनै दासमध्येका बौद्धिक अनि अभियन्ताहरूले स्थापनाकालका अविच्छिन्न समानता र स्वतन्त्रताको आदर्शलाई अघि सारेर आफूविरुद्ध भएको अमानवीय व्यवहारको विरोध गरे । गोराकाला मिलेर गृहयुद्धदेखि नागरिक आन्दोलनसम्म गरे । न्यायको त्यो मुहिम अहिले पनि जारी छ । स्वतन्त्रता मात्रै होइन, मानिसले आँट्यो भने जे पनि गर्न सक्छ भन्ने मान्यतालाई व्यवहारमा उतार्दै गयो अमेरिकाले । भौगोलिक दूरीमाथि विजय हासिल गर्न मोटरकारदेखि हवाईजहाज र अन्तरिक्ष यानसम्म, टेलिफोनदेखि इन्टरनेट र आइफोनसम्मको आविष्कार गरेर मानव विकास र पहुँचको सीमा र क्षितिजलाई झन्झन् फराकिलो बनायो यसले । यो क्रम अहिले पनि जारी छ । यी उपलब्धिहरूसँगै अमेरिकी समाज विरोधाभासबीच बाँचिरह्यो । एकातर्फ युरोपबाट बसाइँ सर्नेहरूलाई वर्ग, भाषा र पुरानो मुलुकको बन्धनबाट मुक्त गरेर अमेरिकाले फगत स्वतन्त्र व्यक्तिको गरिमाले स्थापित गर्यो र श्वेत पहिचान दियो भने, अर्कातर्फ अफ्रिकी मूलका अश्वेत दासहरू र तिनका सन्तानलाई दासप्रथा उन्मूलनपछि पनि नस्लीय भेदभाव गरिरह्यो । तर अमेरिका यो विरोधाभासलाई चिर्दै अगाडि बढिरह्यो । त्यसैले त यहाँ मानवीय मूल्यमान्यताका लागि गृहयुद्ध (सन् १८६११८६५) भयो जसमा ५ लाख अमेरिकी मरे । बीसौं शताब्दीमा पनि दुईदुईचोटि महायुद्धको चपेटामा विश्व पर्दा नस्लवादी नात्सी र फासिस्टहरूलाई हराउन अमेरिकाले आफ्ना ५ लाख युवाको बलिदान दियो, जबकि यी दुवै विश्वयुद्ध अमेरिकी मुख्य भूमिबाहिर भएका थिए ।सन् २०२० मा दुईवटा अमेरिकन डाइलेमा (द्विविधा) देखा परेका छन् । सन् १९४४ मा स्विडिस अर्थशास्त्री गुनार मिर्दलले कालाहरूबारे गरेको अध्ययन हो अमेरिकन डाइलेमा शीर्षक पुस्तक । गत मे महिनामा प्रहरीद्वारा जोर्ज फ्लोइडको हत्याले ब्ल्याक लाइभ्स म्याटर (कालाहरूको जीवन पनि जीवन हो) आन्दोलनको रूप लियो । यससँगै अर्को डाइलेमा पनि श्वेत राष्ट्रवादीहरूको ६ जनवरीको क्यापिटल हिल आक्रमणमा छताछुल्ल भयो । खुसियालीको खोजीमा आधारित अमेरिकाजस्तो मुलुकमा यी दुवै थरी डाइलेमाका कारक तत्त्व विविध र पुराना छन्, जोर्ज फ्लोइडको हत्या र ट्रम्पको उदयले धूवाँ निस्कँदै गरेको अमेरिकी असन्तोषको ज्वालामुखीलाई विस्फोटको अवस्थामा ल्याइपुर्याएको मात्र हो । डोनाल्ड ट्रम्प अहिलेसम्मकै खराब राष्ट्रपतिमा दरिन्छन्, व्यक्तित्वजनित दोष र नीतिगत असफलताका कारण । तैपनि गत नोभेम्बरको मतदानमा ७५ मिलियन (साढे ७ करोड) अमेरिकीले तिनलाई मत दिए, जुन बाइडेनपछिको अमेरिकाकै सबभन्दा बढी मत थियो, अमेरिकी राष्ट्रपति चुनावको इतिहासमा । किन यति धेरै अमेरिकीले ट्रम्पका पक्षमा भोट हाले ?एकातिर कालाहरू बसोबास गर्ने भित्री सहरहरू हत्या, लागूऔषध, गिरोह हिंसाको सिकार हुँदै आएका छन् (सन् २०२० भरिमा शिकागो सहरमै झन्डै ८०० मानिसको हत्या भयो) भने, अर्कातिर श्वेत झल्ला (ह्वाइट ट्र्यास) र पाखे पहाडिया (हिलबिली) जस्ता शब्दले अधिकांश विपन्न गोराहरूलाई चिनाउँछन् । सन् २०१६ मा प्रकाशित हिलबिली एलजी र ह्वाइट ट्र्यास जस्ता संस्मरणात्मक र प्राज्ञिक पुस्तकले विपन्न गोराहरूको वितृष्णा र आक्रोशलाई वर्णन गरेका छन् । गत तीस वर्षमा आएको विश्वव्यापीकरणले शिक्षित र प्राविधिक रूपमा दक्ष विश्वजनशक्तिलाई उच्च स्थान र पारिश्रमिक दिएर अमेरिकाले सम्पन्न हुने अवसर दियो भने, उत्पादनका कलकारखानालाई सस्तो जनशक्ति भएका मुलुकहरूमा पठाएर अमेरिकाभित्रका गोरा औद्योगिक मजदुरहरूको रोजीरोटी खोस्यो । पेन्सिलभेनिया, ओहायो, मिसिगनजस्ता मध्यपश्चिमका रस्टबेल्ट राज्यका औद्योगिक क्षेत्रहरू धराशायी भएका छन्, उद्योगधन्दा अमेरिकाबाहिर सर्नाले । ग्रामीण भेगमा कृषकका घरभकारी र साना सहरका औद्योगिकव्यापारिक भवनहरू खण्डहर बनेका छन् । तिनको पक्की पार्किङका कुनाकाप्चाबाट घाँस उम्रेका छन् । सूचना प्रविधि र ज्ञानमा आधारित अर्थव्यवस्थाले कलेज पढेका अमेरिकी र प्रविधिमा दक्ष आगन्तुक विदेशीलाई रोजगारी दिएको छ भने, भित्री सहरका काला र कलेज नपढेका सहरीग्रामीण अमेरिकीहरूलाई बिचल्लीमा पारेको छ । गत तीस वर्षमा क्यालिफोर्नियाको सिलिकन भ्याली, नोर्थ क्यारोलाइनाको रिसर्च ट्र्याङपार्क र यस्तै केही खासखास सहरमा फस्टाएको प्रविधि उद्योगले कलेज पढेका स्वदेशीविदेशीलाई धनाढ्य बनाएको छ भने, आत्मसम्मानले भरिएका, नियमकानुन मान्ने, कलेज नपढेका सर्वहारा र ग्रामीण गोराहरूलाई रोजगारीको अभावले आत्मसम्मान जोगाउन गाह्रो भएको छ । तिनीहरूमा मादक र लागू पदार्थको लत बढ्दो छ । गत तीस वर्षको तथ्यांकलाई हेर्ने हो भने, गरिब गोराहरूमा आत्महत्याको दर अकासिएको छ । अति सम्पन्न र अति विपन्नबीच भयंकर खाडल जन्माएको छ, यस अर्थव्यवस्थाले । परिणामस्वरूप भित्री सहरका निर्धन कालाहरू एकआपसमै मारकाट गर्छन् भने, हरेस खाएका गोराहरू आफ्नो वितृष्णा र आक्रोश षड्यन्त्र सिद्धान्त र श्वेत राष्ट्रवाद अँगालेर अनि अश्वेतविरुद्ध घृणा पोखेर व्यक्त गर्छन् । मुक्तिदाता मसिहाका रूपमा ट्रम्पको उदयलाई लिन सकिन्छ, जो षड्यन्त्र सिद्धान्तका महानायक नै हुन् । फेरि दक्षिणपन्थी मिडियाले पनि यस्ता गोराहरूको घृणा र आक्रोशको आगोमा घ्यू थप्ने काम त गरेकै छन् ।गत चार वर्षदेखि ट्रम्पले अनेक थरी कुविचार फैलाउँदै आएका थिए, जसको स्वाभाविक परिणति हो ६ जनवरीको घटना । तर अमेरिकाले उत्तरमा के गर्यो ? क्यापिटल हिलमाथि आक्रमणका बेला सिनेटर र सभासद्हरू प्रतिनिधिसभा र सिनेट खाली गरी बंकरबंकरमा लुके पनि उपद्रवीहरूलाई सुरक्षाकर्मीहरूले धपाउनेबित्तिकै तिनले झन् दृढ आत्मबलका साथ संयुक्त अधिवेशन सुरु गरे । बाइडेनलाई इलेक्टोरल कलेजले बहुमत दिएको अभिप्रमाणित गरे र राष्ट्रपति घोषित गरे । यस क्रममा ट्रम्पका अहिलेसम्म वफादार उपराष्ट्रपति र सिनेटका सभापति माइक पेन्सले म संविधानअनुसार काम गर्छु र हामी कसैसँग डराउँदैनौं भने र संवैधानिक काममा लाग्न सबै सिनेटरलाई आह्वान गरे । त्यसको भोलिपल्टदेखि दुई सय वर्षभन्दा पनि बढीका अमेरिकी लोकतन्त्रका संस्थाहरू यो हादसा फेरि नदोहोरियोस् भनेर काम गरिरहेका छन् । संविधानविपरीत मनोमानी गरेको परिणाम अब ट्रम्प र तिनका अन्धभक्तहरूले भोग्नुपर्ने हुन्छ ।प्रतिनिधिसभाले ट्रम्पलाई महाभियोग लगाएको छ भने, आक्रमणकारीहरूलाई पक्रने क्रम चलिसकेको छ । ट्रम्पकै पार्टीका कतिपय सिनेटर र प्रतिनिधिसभा सदस्यले पनि उनलाई राजीनामा दिन भनिराखेका छन् । ट्वीटर, फेसबुक र इन्स्टाग्रामजस्ता सामाजिक सञ्जालले ट्रम्पको खाता बन्द गरिसकेका छन् भने अरू व्यापारिक कर्पोरेसनहरूले ट्रम्पसँग सम्बन्ध तोडेका छन् । ट्रम्पप्रेरित उपद्रवका बीच पनि अमेरिकी लोकतन्त्रका संस्थाहरू सदाझैं यथावत् संविधान कार्यान्वयनमा लागेका छन् । किनभने कालागोराका असन्तुष्टि संविधानअनुसार नै समाधान हुनेछन् भन्नेमा अमेरिकी संस्थाहरू विश्वस्त छन्, अडिग छन् ।कुनै पनि राष्ट्रको जीवनमा यस्ता उथलपुथल आउँछन् । तर, त्यहाँका जनताले र जनताद्वारा स्थापित संस्थाहरूले मुलुकमा उदाउने खलपात्रहरूमाथि कसरी अंकुश लाउँछन् र परिआएका समस्या समाधान गर्छन्, त्यसमा भर पर्छ त्यस राष्ट्रको लोकतान्त्रिक जग र भविष्य । सत्ता र शक्तिको होडबाजीमा खलनायकहरू त उदाउँछन् नै, समयसमयमा । राष्ट्रनायकहरू बिग्रिने खतरा पनि उत्तिकै हुन्छ । लोकतन्त्रमा लोकको विवेक र शासन पद्धतिको रक्षा गर्न लोक कति तत्पर रहन्छ र लोकले संस्थाहरूलाई कति बलियो पारेको छ, त्यसमा भर पर्ने हो लोकतन्त्रको भविष्य । तिनै संस्थाहरूले गोरा र कालाहरूका समस्या कसरी समाधान गर्छन्, त्यसमा पनि भर पर्छ अमेरिकी लोकतन्त्रको भविष्य । ६ जनवरी घटनाको पाठ हाम्रा लागि पनि छ । चीन, इरान र रुस लगायतले अमेरिकाको लोकतन्त्रमाथि औंला ठड्याउनुका सट्टा आफ्नो मुलुकमा राजनीतिक र नागरिक स्वतन्त्रता कसरी उपलब्ध गराउन सकिन्छ, त्यसतर्फ ध्यान दिँदा तिनकै जनताको भलो हुन्छ । किनभने अमेरिका आफ्नो दुई सय वर्षको जीवनमा अनेक बाधाविरोधका बावजुद लोकतन्त्रलाई अक्षुण्ण राख्न सफल भएको छ र आफ्ना समस्या समाधान गर्दै आएको छ । श्वेत राष्ट्रवादीहरूले क्यापिटल हिलमाथि आक्रमण गरिरहेकै बेला कालाहरूमाथि श्वेत आतंकको गढ मानिने जोर्जिया राज्यले आफ्ना दुई सिनेट सिटमध्ये एउटामा यहुदी र अर्कोमा काला व्यक्तिलाई जिताएर केन्द्रमा पठाएको छ । नेपालमा पनि ट्रम्पावतार हुने सम्भावना छ । अमेरिकी लोकतन्त्रले ट्रम्पलाई संविधानको डोरीले बाँधेको घटना हाम्रा लागि एउटा पाठ हुनुपर्छ । हामीले पनि आउँदा दिनहरूमा ट्रम्पासुर हरूलाई संविधानको डोरीले त्यसरी नै बाँध्नुपर्छ, लोकतन्त्र जोगाउन । संवैधानिक संयन्त्रले बाँध्न सक्यौं भने मात्र लोकतन्त्र रहन्छ नत्र अन्यत्रजस्तै लोकतन्त्र एउटा डेमगग को वाक्चातुर्यको सिकार बन्ने निश्चित छ ।"
उखु किसानले फेरि पनि सबै भुक्तानी पाएनन्,िअन्नपूर्ण सुगर मिल ९ करोड ९१ लाख रूपैयाँ िश्रीराम सुगर मिल३१ करोड ८१ लाख रूपैयाँ िलुम्बिनी सुगर मिल १ करोड ५० लाख (मिलको खातामा जम्मा भएको २ करोड ८० लाख र सञ्चालकको खातामा भएको ४ करोड रूपैयाँसहित ६ करोड ८० लाख किसानलाई छिट्टै वितरण गरिने) िइन्दिरा सुगर एन्ड एग्रो प्रालि मिलको खातामा जम्मा भएको रकम १ करोड ८५ लाख किसानलाई छिट्टै वितरण गरिने स्रोत ः गृह मन्त्रालय
पाइप बनाउन नसकेपछि तामाकोसीको डिजाइन संशोधन,"(काठमाडौं)  ठेकेदार कम्पनीले डिजाइनअनुसारको पाइप निर्माण गर्न नसकेपछि माथिल्लो तामाकोसी जलविद्युत् आयोजनाको डिजाइनमा संशोधन हुने भएको छ । मुख्य सुरुङबाट टर्बाइनमा आउने पाइपमा राख्नुपर्ने एक्सपान्सर ज्वाइन्ट ठेकेदार कम्पनीले समयमै उत्पादन गर्न नसकेपछि यसको साटोमा कंक्रिट राख्ने गरी डिजाइन संशोधन गर्न लागिएको हो ।आयोजनामा पेनस्टक पाइप जडानसहित हाइड्रोमेकानिकल कामको जिम्मा भारतीय कम्पनी टेक्सम्याकोले एक्सपान्सर ज्वाइन्ट निर्माण गर्ने जिम्मा लिए पनि हालसम्म उत्पादन गर्न सकेको छैन । टेक्सम्याको कम्पनीले भनेअनुसारको डिजाइनमा पाइप उत्पादन गर्न नसकेपछि आयोजनाको एक्सपान्सर ज्वाइन्ट पाइपको साटो कंक्रिट राख्न लागिएको आयोजनाले जनाएको छ ।ठेकेदार कम्पनीलाई एक्सपान्सर ज्वाइन्ट निर्माण गर्न समय लाग्ने भएकाले आयोजनालाई चाँडै सम्पन्न गर्न डिजाइन संशोधन गर्न लागिएको आयोजनाका प्रबन्धक विज्ञान श्रेष्ठले जानकारी दिए । ठेकेदारलाई कुर्दा आयोजना थप ६ महिना ढिला हुने भयो, उनले भने, परामर्शदाता कम्पनीसँगको सल्लाहमा डिजाइन संशोधन गर्न लागिएको हो । संशोधन गर्न लागिएको डिजाइन प्राविधिक हिसाबले सामान्य भएको र आयोजनाको सबै काम फागुन मसान्तसम्मा सकिने उनको दाबी छ ।यो आधारभूत रूपमै डिजाइन परिवर्तन गरिएको होइन, यो पाइपको ज्वाइन्टको डिजाइन मात्रै संशोधन भएको हो, उनले भने, ठेकेदारलाई कुर्दा ढिला हुने भएकाले वैकल्पिक उपायको खोजी गरिएको हो । आयोजनाको प्राविधिक परामर्शदाता कम्पनीले पनि यसलाई स्वीकृत गरेकाले चाँडै काम सुरु हुने उनले बताए ।टेक्सम्याकोले एक्सपान्सन ज्वाइन्ट पाइप उत्पादन गर्न नसकेपछि कम्पनीको भर नपरौं भनेर डिजाइन संशोधन गर्न लागिएको माथिल्लो तामाकोसी जलविद्युत् आयोजनाका अध्यक्ष तथा प्राधिकरणका निमित्त कार्यकारी निर्देशक हितेन्द्रदेव शाक्यले बताए । डिजाइन संशोधनका विषयमा आयोजना व्यवस्थापनले सञ्चालक समितिलाई जानकारी गराइसकेको उनले जनाए । डिजाइन संशोधन हुँदा लाग्ने खर्चका विषयमा पनि सञ्चालक समितिमा आयोजना व्यवस्थापनले पछि जानकारी दिने उनले बताए ।एक्सपान्सन ज्वाइन्ट पाइप निर्माणका लागि पर्खिंदा आयोजना निर्माण अवधि लम्बिने भएकाले विकल्प खोजिएको शाक्यको भनाइ छ । डिजाइन संशोधन गरेर चैत मसान्तसम्ममा एउटा युनिटबाट विद्युत् उत्पादन गर्ने लक्ष्य राखिएको उनले बताए । सुरुङबाट आएको पानीको बहावलाई टर्बाइनमा पठाउनुअघि बहाव नियन्त्रणका लागि एक्सपान्सन ज्वाइन्ट पाइप राख्न लागिएको थियो ।४५६ मेगावाट उत्पादन क्षमता भएको राष्ट्रिय गौरवको माथिल्लो तामाकोसीको उत्पादन मिति पटकपटक संशोधन हुँदै आएको छ । २०७२ सालमा सक्ने लक्ष्य राखिए पनि निर्माणमा भएको ढिलाइले आयोजना तोकिएभन्दा पाँच वर्षपछि धकेलिएको हो । आयोजना व्यवस्थापन स्रोतका अनुसार प्रधानमन्त्री कार्यालयले आयोजना चाँडै सक्न दबाब दिएकाले डिजाइन संशोधन गरिएको हो । सरकारले आफ्नो कार्याकालमा आयोजना सकाउन व्यवस्थापनलाई दबाब दिइरहेको छ, आयोजना व्यवस्थापन स्रोतले भन्यो, प्रधानमन्त्री कार्यालयमा आयोजनाको अनुगमनका लागि व्यक्ति नै तोकेर ताकेता भइरहेको छ । आयोजनामा ढिलाइ हुँदा लागत पनि महँगिँदै गएको छ । २०६५ चैतमा आयोजनाका लागि ३५ अर्ब २९ करोड रुपैयाँ लागत अनुमान तयार गरिएको थियो । ६ वर्षमा आयोजना निर्माण हुने अपेक्षासहित तयार पारिएको अनुमानमा निर्माण अवधिको ब्याज साढे १३ अर्ब हुने उल्लेख थियो । सुरुमा निर्माण अवधिको ब्याजसहित आयोजनाको लागत ४८ अर्ब ७९ करोड हुने अनुमान गरिएको थियो ।पूर्णतः नेपाली लगानीमा निर्माण भइरहेको यो आयोजनाको लागत बढेर ७० अर्ब नाघ्ने अनुमान छ । ढिलाइकै करण निर्माण अवधिको ब्याज साढे ६ अर्ब थपिने र कुल लागतमा साढे २० अर्ब थपिने संशोधित अनुमान छ । सरकारले हालसम्म आयोजनाका लागि १२ अर्ब दीर्घकालीन ऋण लगानी गरेको छ । महँगी, विदेशी मुद्राको विनियम दरमा आएको परिवर्तन, आयोजनाको ढिलाइका कारण लागत महँगो हुन गएको हो ।आयोजनामा कर्मचारी सञ्चय कोष, नेपाल टेलिकम, नागरिक लगानी कोष र राष्ट्रिय बिमा संस्थानले लगानी गरेका छन् । आयोजनामा प्राधिकरणको ४१ प्रतिशत, टेलिकमको ६, नागरिक लगानी कोष तथा राष्ट्रिय बिमा संस्थानको २२ प्रतिशत संस्थापक सेयर छ । आयोजनाका लागि सर्वसाधारणबाट १५, दोलखाबासीबाट १० प्रतिशत लगानी उठाइएको छ ।"
नागढुंगा सुरुङमा स्थानीयले तत्काल अवरोध नगर्ने,"(काठमाडौं)  नागढुंगासिस्नेखोला सुरुङ आयोजनामा करिब एक दर्जन माग राख्दै पूरा नगरे निर्माण रोक्ने चेतावनी दिएका स्थानीय चौतर्फी टीकाटिप्पणी भएपछि पछि हटेका छन् । चन्द्रागिरि नगरपालिका२ का स्थानीयले निर्माणमा कुनै अवरोध नगर्ने र आफूहरूले राखेका माग आयोजनाले बिस्तारै सम्बोधन गर्दै जानुपर्ने माग अघि सारेको नगरपालिकाका मेयर घनश्याम गिरीले बताए । स्थानीयका मागबारे नगरपालिकामा छलफल गरिसकिएको छ, उनले भने, दुवै पक्ष राख्दा कुरा नमिल्ला भनेर एक पक्षलाई मात्र राखेर छलफल गरिएको हो । सुरुङमाथिको जग्गा उपयोग गर्न पाइने नपाइनेबारे स्थानीय जानकार नभएको र यसबारे आफूले प्रस्ट्याइसकेको उनको भनाइ छ । नगरपालिकाको मापदण्डअनुसार घर बनाउन पाइनेछ, उनले भने, जग्गा खरिदबिक्री गर्न पनि पाइनेछ । सुरुङ खन्ने क्रममा भविष्यमा ठूलो धनजनको क्षति भए आयोजना वा नेपाल सरकारले व्यहोर्ने विषयमा पनि छलफल भएको छ । सुरुङ खन्ने क्रममा ब्लास्टिङ गर्दा क्षति हुन्छ भन्ने डर स्थानीयमा छ, उनले भने, यस विषयमा आयोजनासँग छलफल गर्न बाँकी छ ।आयोजनामा पर्ने अझै ६० घर अधिग्रहण गर्न बाँकी छ । यसबारे पनि छलफल भइरहेको उनको भनाइ छ । आफूहरूले राखेका मागका विषयमा स्थानीय आक्रामक छैनन्, उनले भने, तर माग बिस्तारै पूरा गर्नुपर्छ भन्ने पक्षमा छन् । खोला सुकेर सिँचाइमा समस्या भए आयोजनाले सघाउनुपर्ने उनले बताए । वडा नम्बर २ का अध्यक्ष गोपी सुर्खेती नेतृत्वको टोलीले पुस १९ गते आठबुँदे मागसहितको ज्ञापनपत्र आयोजनालाई बुझाएको थियो । माग पूरा नगरे निर्माणको काम रोक्नेसम्मको चेतावनी उनीहरूले दिएका थिए । सडक विभागअन्तर्गत विकास सहायता कार्यान्वयन महाशाखा प्रमुख अर्जुनजंग थापाले भने स्थानीयले अवरोध नगर्ने भनेर लिखित प्रतिबद्धता नजनाएको बताए । स्थानीयलाई राखेर मेयरले मागका सम्बन्धमा छलफल गरेको भन्ने जानकारी आएको छ, उनले भने, छलफलका क्रममा आइन्दा अवरोध नगर्ने निर्णय भएको जानकारी पाएका छौं । अहिले काममा अवरोध छैन । उनका अनुसार पहिला पनि वडाध्यक्ष सुर्खेती आफैं बसेर माइन्युट गर्दै त्यसमा आयोजनाले केके गर्ने र वडाबासीले केके गर्ने भनी जिम्मेवारी बाँडफाँट गरिएको थियो । उनका अनुसार रोजगारीमा पहिलो प्राथमिकता स्थानीयलाई नै दिइएको छ । रोजगारीका लागि कति जनशक्ति चाहियो, त्यसको संख्या किटान गरेर नगरपालिकालाई दिने गरिएको छ, उनले भने, नगरपालिकाले रोजगारी आह्वान गरेर जनशक्ति पठाउने गरेको छ । अहिले धादिङतिर आवश्यक जनशक्ति र इक्विपमेन्ट जुटाएर चौबिसै घण्टा काम भइरहेको उनले बताए । अहिले सुरुङ खन्ने काम धमाधम छ, उनले भने, पहिला दिनको एक मिटर मात्र खन्ने गरिन्थ्यो, आइतबारबाट दिनको दुई मिटर खन्न थालिएको छ । अहिलेसम्म करिब २१ मिटर खनिसकिएको छ । करिब ३० मिटरमा पुगेपछि विस्फोटक पदार्थ प्रयोग गरिनेछ, उनले भने, विस्फोटक पदार्थ प्रयोग गर्नेबारे आइतबार नै प्रहरी र नगरपालिकालाई सूचना दिइसकिएको छ । काठमाडौंतर्फ भने केही दिनभित्रमा सुरुङ खन्ने काम थालिनेछ । त्यहाँ अहिले सुरुङ खन्नुअघिको काम भइरहेको छ । प्रधानमन्त्री केपी शर्मा ओलीले २०७६ कात्तिक ४ मा सुरुङमार्गको शिलान्यास गरेका हुन् । ४२ महिनामा निर्माण सम्पन्न गर्नुपर्ने आयोजनाले १४ महिना बिताइसकेको छ । तर भौतिक प्रगति त्यति छैन । २ दशमलव ६८ किमि दूरीको सुरुङ निर्माणमा जापानको साढे १६ अर्ब ऋण सहयोग र ६ अर्ब नेपाल सरकारको लगानी छ ।"
धान खरिद रोकियो,बर्दिया (कास) यहाँको राजापुर नगरपालिकास्थित खाद्य व्यवस्था व्यापार केन्द्रले गोदाम भरिएपछि आइतबारदेखि धान खरिद प्रक्रिया स्थगन गरेको छ । यस वर्ष व्यापार केन्द्रले ३८ हजार क्विन्टल मोटा र मकवानपुर धान खरिद गरिसकेको छ । गोदाममा गत वर्षकै १२ हजार क्विन्टल धान मौज्दात छ । गोदाम ५५ हजार क्विन्टल क्षमताको छ ।धान कुटानीपछि गोदाममा राख्ने ठाउँ भएपछि पुनः धान खरिद गर्ने योजना रहेको केन्द्रका प्रमुख धर्मराज पन्थले बताए । यस वर्ष सरकारले मोटो धानको मूल्य २ हजार ७ सय ३५ रुपैयाँ तोकेको थियो । मकवानपुर धानको मूल्य २ हजार ८ सय २० रुपैयाँ तोकेको छ । केन्द्रले यस वर्ष ५० हजार क्विन्टल धान खरिदको लक्ष्य राखेको छ । गत वर्षको धान मौज्दात भएका कारण राख्ने ठाउँ नभएपछि खरिद प्रक्रिया केही समयका लागि रोकिए पनि फाट्टफुट्ट रूपमा किसान धान बिक्रीका लागि आउने गरेका छन् ।गत वर्ष ४८ हजार क्विन्टल धान खरिद भएको थियो । यस वर्ष कोरोनाका कारण मनाउ र शान्ति बजारमा खरिद डिपो राखिएको छैन ।
ट्रायलमा ६० नम्बर ल्याए लाइसेन्स !,"(काठमाडौं)  सवारी चालक अनुमतिपत्र (लाइसेन्स) लिँदा सबैभन्दा बढी परीक्षार्थी ट्रायल (प्रयोगात्मक परीक्षा) मा फेल हुन्छन् । लिखितमा पास भए पनि ट्रायलमा फेल हुने धेरै हुन्छन् । जसले गर्दा बिचौलियालाई मागे जति पैसा दिएर लाइसेन्स बनाउने बढेको पाइन्छ । कतिपय अवस्थामा बिचौलियामार्फत लाइसेन्स लिँदा नक्कलीसमेत पर्ने गरेको भेटिने गरेको छ ।यस्तै विकृति रोक्न भनेर सरकारले सवारी चालक अनुमतिपत्र लिन मापदण्ड परिवर्तन गर्ने तयारी गरेको छ । यसको तयारी अन्तिम चरणमा रहेको यातायात व्यवस्था विभागले जनाएको छ । लाइसेन्सको प्रयोगात्मक परीक्षाको निर्देशिका परिवर्तन गर्न लागिएको विभागका महानिर्देशक गोगनबहादुर हमालले बताए । हामीले चालक अनुमतिपत्रलाई सहजीकरण गर्न खोजेका हौं, उनले भने, सहजीकरण नगर्दा सर्वसाधारणले धेरै दुःख पाए, जसले गर्दा सिस्टममा सधैं दबाब परिरह्यो । उनका अनुसार हालको मापदण्डअनुसार २५ प्रतिशत मात्र पास हुने गर्थे । फेल हुनेको संख्या धेरै हुँदा त्यसले विभिन्न किसिमका विकृति देखापरेको भन्दै फागुनमा लागु गर्ने गरी काम भइरहेको छ । केही गरी फागुनमा रोकिए पनि चैतभित्र लागू भइछाड्छ, उनले भने, विकृतिलाई हटाउन र नागरिकलाई सहज ढंगले लाइसेन्स पाउने व्यवस्था गर्न लिखित र ट्रायललाई सहज बनाउन खोजेका हौं ।उनका अनुसार लिखितमा एक हजार वटा प्रश्नोत्तर समेटिएको पुस्तक तयार गरिनेछ । जुन अनलाइन माध्यम र पुस्तक पसलमा पाइनेछ । लिखित परीक्षामा सोही पुस्तकबाट मात्र प्रश्न सोधिनेछ, उनले भने, यसो गर्दा सबै जना पास हुने भए, सबै प्रश्न र उत्तर पढिसकेपछि परीक्षार्थीले ट्राफिक नियमबारे पनि राम्रोसँग थाहा पाउँछ ।ट्रायलमा पनि विभिन्न प्यारामिटर छन् । सबै पास गरिसकेपछि मात्र लाइसेन्स पाउने सिस्टम छ, कुनै एउटामा छुस्स छुनेबित्तिकै फेल हुने व्यवस्था छ । ती विभिन्न प्यारामिटरलाई नम्बरिङ गर्ने र कुनै एउटामा फेल हुँदा अर्कोमा पास हुन समस्या हुने छैन । नयाँ व्यवस्थाअनुसार सबैको नम्बर जोड्दै जाँदा ६० नम्बर आयो भने ऊ पास हुनेछ, उनले भने । अहिलेलाई ६० नम्बर ल्याउने पास हुने भनेर मापदण्डमा राखिएको छ । मापदण्डले लाइसेन्समा मौलाएको बिचौलिया प्रवृत्ति कम गर्ने विभागको दाबी छ । मापदण्डअनुसार जोकोही एकपटक पास नभए पनि अर्को परीक्षा दिँदा पास हुन्छ, उनले भने, नागरिकले सहज रूपमा सेवा पाउँछन्, त्यसैले हामीले मापदण्ड बनाएका हौं । मापदण्डबारे भौतिक पूर्वाधार तथा यातायात मन्त्रालयमा पनि छलफल भइसकेको छ ।यसमा सम्बद्ध केही कार्यालयलाई पहिले प्रशिक्षण गरिने हमालले जानकारी दिए । केही समय कसरी जाँच लिने भन्नेबारे कर्मचारीलाई प्रशिक्षण दिइने उनको भनाइ छ । सबै सवारी साधनको हकमा यो नियम लागू हुनेछ । यत्रो मिहिनेत गर्दा पनि लाइसेन्स बनेन, लिखित पास भए पनि ट्रायलमा फेल भइयो भन्ने गुनासा धेरै आउँछन्, उनले भने, यसको फाइदा बिचौलियाले उठाइरहेका छन्, मापदण्ड लागू भएपछि सबै समस्या हट्छ । यातायातसँग सम्बन्धित विज्ञको सुझाव समेटेर मापदण्ड बनाइएको उनले जानकारी दिए ।"
कोरोना प्रभावितलाई छुट्याइएको १ अर्ब खै ?,"कास्की (कास) गण्डकी प्रदेश सरकारले चालु आर्थिक वर्षको बजेट ल्याउँदा कोरोना भाइरसका कारण उथलपुथल बनेको पर्यटन, उद्योग क्षेत्र उकास्ने र रोजगारी गुमाएकालाई पुनःस्थापित गर्ने भनेर १ अर्ब रुपैयाँ विनियोजन गरेको थियो । गत असार १ मा आएको बजेट अहिलेसम्म कार्यान्वयन नभएको भन्दै सांसदले प्रदेश सभामा प्रश्न उठाएका छन् । आफैं प्रस्तावक रहने गरी दर्ता भएको जरुरी सार्वजनिक महत्त्वको प्रस्तावमाथिको छलफलमा सोमबार जनता समाजवादी पार्टीकी सांसद धनमाया लामा पोखरेलले भनिन्, सरकारले समृद्ध प्रदेश बनाउने सपना देखायो । बेरोजगारीलाई रोजगारी दिने, कोरोनाबाट प्रभावित क्षेत्रलाई सम्बोधन गर्ने भन्यो । तर कार्यान्वयनमा जोड दिन सकेन । जनताका अपेक्षा धेरै रहे पनि सरकारले जनताको भावना सम्बोधन नगरेको उनको आरोप छ । गुमेको रोजगारी पुनःस्थापना हुने गरी स्वरोजगारका कार्यक्रम ल्याउन उनले सरकारलाई अनुरोध गरिन् । यसैगरी समाजवादीकै हरिशरण आचार्यले सरकारले गण्डकीमा रहेका उद्योग, कलकारखाना मात्रै सञ्चालन गर्ने हो भने पनि कैयौं जनताको रोजीरोटी नखोसिने बताए । सरकारले छुट्याएको १ अर्ब खै ? त्यही रकमबाट पनि व्यवस्थापन गर्न सकिन्छ, उनले प्रश्न गरे । रोजगारीको ग्यारेन्टीमा सरकार गम्भीर हुनुपर्ने उनको भनाइ छ । अब पनि रोजगारी नपाउने र भोकमरी लाग्ने हो भने जनता सरकारविरुद्ध सडकमा आउनुपर्ने अवस्था सिर्जना हुने उनको भनाइ छ । सरकारले बिनाधितो ऋण उपलब्ध गराउने आश्वासन बाँडे पनि कोरोना प्रभावितले त्यो सुविधा नपाएको कांग्रेसका प्रकाशचन्द्र दवाडीले बताए ।"
इजी ट्याक्सीमा प्रभुको बिमा,काठमाडौं (कास) इजी ट्याक्सी नेपाल एप र प्रभु इन्स्योरेन्सबीच बिमा सुविधा उपलब्ध गराउनेसम्बन्धी सम्झौता भएको छ । आइतबार इन्स्यारेन्सको मुख्यालय तीनकुनेमा आयोजित एक कार्यक्रमबीच इजी ट्याक्सीका प्रमुख कार्यकारी अधिकृत सञ्जित पौडेल र प्रभु इन्स्योरेन्सका सञ्चित बज्राचार्यले सम्झौतापत्रमा हस्ताक्षर गरे । एपमार्फत सञ्चालित बिमा सेवा सुविधाका लागि संयुक्त सचेतना र सुविधाका कार्यक्रम तयार पार्ने सहमतिसमेत गरेका छन् ।
लक्ष्मी बैंकको ९ प्रतिशत बोनस सेयर,काठमाडौं (कास) लक्ष्मी बैंकले आफ्ना सेयरधनीलाई ९ प्रतिशत बोनस सेयर र २५ प्रतिशत नगद लाभांश वितरण गर्ने भएको छ । बैंकको २०औं वार्षिक साधारणसभाले मंगलबार उक्त सेयर र लाभांश वितरण गर्ने निर्णय पारित गरेको हो । पारित बोनस सेयरसँगै बैंकको चुक्ता पुँजी १० अर्ब ६९ करोड रुपैयाँ पुगेको जनाएको छ ।
नेट टीभीको एप प्रतिमहिना ९९ रुपैयाँमा,"काठमाडौं (कास) नेट टीभीले आफ्ना ग्राहकका लागि ओभर द टप हंगामा एप प्रतिमहिना ९९ रुपैयाँमा लिन सक्ने योजना ल्याएको छ । नेट टीभीले २०२० को अगस्टमा प्राइम प्याकेजअन्तर्गत लोकप्रिय ओटीटी (ओभर द टप) हंगामा एपमार्फत अंग्रेजी र हिन्दी चलचित्र, वेब सिरिजहरूको ठूलो संग्रहबारे परिचित गराएको थियो । जुन प्याकेज प्रतिमहिना ९९ रुपैयाँमा नेट टीभी सेट टप बक्स भएका ग्राहकले लिन सक्ने जनाइएको छ । यसबाहेक नेट टीभी प्राइम प्याकेजसँगै सिनेप्लस वर्गअन्तर्गत तीन हजारभन्दा बढी चलचित्र सामग्री, वेब सिरिज र सामान्य मनोरञ्जनात्मक कार्यक्रम हुनेछन् ।"
नेपाल एसबीआईको ९४ प्रतिशत लाभांश,काठमाडौं (कास) नेपाल एसबीआई बैंकले आफ्ना सेयरधनीलाई चुक्ता पुँजीको ९४ प्रतिशत लाभांश वितरण गर्ने भएको छ । बैंकको २७औं वार्षिक साधारणसभाले मंगलबार आफ्ना सेयरधनीलाई ६ प्रतिशत बोनस र ३४७ प्रतिशत नगद लाभांश गरी ९४ प्रतिशत लाभांश वितरण गर्ने प्रस्ताव पारित गरेको हो । सभाले बैंकको आर्थिक वर्ष २०७६७७ को सञ्चालक समितिको प्रतिवेदनसमेत पारित गरेको छ ।
तापक्रम माइनसमा तर आगलागी उग्र,"(लमजुङ)  हिमाली जिल्ला मनाङमा अहिले तापक्रम सामान्यतया शून्य वा त्यो भन्दा तल छ । पुस लागेयता त हरेक रातको तापक्रम माइनसमा रेकर्ड भएको छ । माइनस तापक्रममै यहाँ आगलागी पनि भइरहेको छ । आगलागीले हालसम्म करिब ७ सय हेक्टर वन क्षेत्र सखाप भएको प्रारम्भिक अनुमान छ ।नासों गाउँपालिका८ ताचैका सोलबहादुर गुरुङका अनुसार थान्चोक र कोतोको पारिपट्टि रहेको कोटेबाट आगलागी सुरु भएको हो । आगो अहिले रैंदु जंगलमा फैलिएको छ । सुकेको पातपतिंगर र सालको काठमा आगो सल्किएको छ, निभाउन सकिएको छैन, उनले भने, आगोलाई गाउँतिर आउन नदिन अनेक उपाय लगाएका छौं । जंगल भने सखापै बनायो ।मंसिर ११ देखि आगलागी भइरहेको छ । आगलागी भइरहेको ठाउँ हिउँ पर्ने र जम्ने ठाउँ हो । तर यस वर्ष हिउँ खासै परेको छैन । एक साताअघि भ्राताङदेखि माथिल्लो क्षेत्रमा मात्रै हिमपात भएको थियो । आगलागी भइरहेको ठाउँ अन्नपूर्ण संरक्षण क्षेत्र आयोजना (एक्याप) को संरक्षित क्षेत्रभित्र पर्छ । एक्यापको धारापानी चेकपोस्टका पर्यटन सहायक क्षेत्र गुरुङका अनुसार आगलागी डरलाग्दो गरी फैलिएको छ । मर्स्याङ्दीको किनारदेखि पहाडको टुप्पोसम्म जंगल सखाप बनाएको छ ।आगलागी फैलिएर ३ हजार ५ सय मिटर उचाइसम्म पुगेको छ । तर आगलागी भएको सबै ठाउँमा पुग्न भने नसकिएको बताउँछन् एक्याप लमजुङका प्रमुख लेखनाथ गौतम । मनाङमा तापक्रम रातको समयमा माइनस छ । हामी बस्ने ३ हजार ५ सय मिटर उचाइमा रातमा माइनस १३१४ डिग्री सेल्सियससम्म झर्छ, उनले भने, सुकेको रूखमा सल्किएको आगो रातभरि रहने र भोलिपल्ट हावा चलेपछि फेरि सुरु हुँदो रहेछ ।उनका अनुसार हिउँ नपरेकाले जमिन सुक्खा छ । पातपतिंगर सुकेर झरेका छन् । शीत पनि नपर्दा मुढाठुटामा सल्किएको आगो माइनस डिग्रीमा पनि निभ्न नसकेको उनले बताए । मंसिर ११ बाट सुरु भएकामा पुस १३ मा आगलागीले उग्ररूप लियो, उनले भने, कम्तीमा २ सयदेखि ३ सयवटा झारल, घोरलको बासस्थानलाई असर पुर्याएको देखिन्छ । बहुमूल्य जडीबुटी पनि सखाप बनाएको अनुमान गर्न सकिन्छ । आगलागीबाट मानवीय क्षति भने नभएको उनले बताए ।उक्त क्षेत्रमा घोरल, झारल, कस्तुरी, मृग, थार, हिमचितुवाजस्ता जनावर पाइने एक्यापले जनाएको छ । यार्चागुम्बु, पाँचऔंले, नीरमसी, कुटकी, पदमचाल, पाँचऔंले, वनलसुनलगायत जडीबुटीसमेत पाइन्छ । कति वन्यजन्तु, वनपैदावार र जडीबुटीमा क्षति पुग्यो भन्ने त अनुमान मात्रै गर्न सक्छौं, यकिन गर्न सकिएको छैन, एक्याप प्रमुख गौतमले भने । उनले आगो सल्काउनेको खोजी भइरहेको बताए । घाँस र च्याउ राम्रो आउँछ भनेर आगो लगाएको हुन सक्छ । सिकार गर्न पनि आगो लगाएको हुन सक्छ, उनले भने । प्रमुख जिल्ला अधिकारी विष्णु लामिछानेले नेपाली सेना, नेपाल प्रहरी, सशस्त्र प्रहरी र स्थानीय मिलेर आगो निभाउने प्रयास गरिरहेको बताए । हामी मुख्य बाटोबाट दुईअढाई घण्टा हिँडेर आगलागी भएको ठाउँसम्म पुग्यौं । आगो नियन्त्रणमा लियौं । तर अर्को ठाउँमा आगो फैलिरहेको छ, उनले भने । उनले आगो अझै नियन्त्रण बाहिर रहेको बताए । आगलागी नियन्त्रणमा लिन ५ सय मिटर लामो र ३ मिटर चौडाइको अग्निरेखा बनाइएको छ । आगोलाई मानव बस्तीमा आउन नदिन अग्निरेखा बनाएका छौं । टेलिफोनको टावरलाई सुरक्षित राखिएको छ । जंगली जनावर, काठदाउरा र जडीबुटी नाश भए । सायद बस्तीमा आउँदैन होला, उनको आकलन छ ।उनले ठाडो भीरमा जान नसकिएको र त्यही ठाउँमा आगो फैलिरहेको बताए । आगो निभाउन ताचै गाउँका करिब ५५ घरधुरीका स्थानीय दैनिक खटिएका छन् । सेना, प्रहरी, एक्यापका कर्मचारी गरी दैनिक १ सयदेखि डेढ सय जना खटिरहेको प्रजिअ लामिछानेले बताए । आगो निभाउन बेल्चा, गैंची, आगो निभाउने साधन, स्याउलालगायत प्रयोग गरिएको छ ।"
हुस्सुले आन्तरिक उडान प्रभावित,"(काठमाडौं)  हुस्सुका कारण उत्पन्न हुने लोभिजिबिलिटीका कारण काठमाडौंबाट तराईका लागि हुने आन्तरिक उडान सोमबारयता निरन्तर कटौती भइरहेका छन् ।त्रिभुवन अन्तर्राष्ट्रिय विमानस्थलको आन्तरिक विमानस्थल प्रमुख पूर्ण चुडालका अनुसार दैनिक ८८ वटा नियमित उडान हुनेमा सोमबार ४८ वटाको उडान रद्द भए । सोमबार ८ वटा वायुसेवाले ८८ वटा उडान गर्ने तालिका थियो तर ४० वटा उडान मात्रै भए, उनले भने, यो क्रम मंगलबार पनि दोहोरियो । मंगलबार ८३ वटा उडान तालिका रहेकोमा २६ वटा उडान रद्द भए । साँझ अबेरसम्म ५७ वटामात्रै उडान भएको विमानस्थलले जनाएको छ ।पूर्वमा भद्रपुरदेखि नेपालगन्जसम्मको मध्य तराईमा हुने दुईतर्फी उडान रद्द भएका हुन् । पोखरालगायतका केही विमानस्थलमा अपराह्नपछि मात्रै मौसम सुधार भएका कारण उडानहरू डिले भइरहेका छन् । बुद्ध एयरको विमानस्थलस्थित कार्यालयका अनुसार अन्तरप्रदेश उडानअन्तर्गत पोखराबाट भरतपुर, भैरहवा तथा विराटनगरबाट तुम्लिङटारका लागि हुने उडान पनि रद्द भएका छन् । यती एयरलायन्सका प्रवक्ता सुदर्शन बर्तौलाका अनुसार काठमाडौंबाट पहाडी तथा हिमाली भेगका लागि तारा एयरलगायतले गर्ने उडान भने प्रभावित भएका छैनन् । हुस्सुका कारण आज (मंगलबार) भद्रपुर र पोखराका लागि काठमाडौंबाट हुने उडान डिले भए । हिजो २१ वटा उडान रद्द भए, बर्तौलाले भने ।विगत वर्षजस्तो काठमाडौंमा यसपटक मौसम खराबीका कारण आकाशमै जहाज होल्ड गर्नुपर्ने परिस्थिति नरहेको विमानस्थलले जनाएको छ । कोरोना संक्रमण कायमै भएकाले नागरिक उड्डयन प्राधिकरणले भीडभाड हुन नदिन आन्तरिक उडान गर्दै आएका वायुसेवालाई काठमाडौंबाट हुने उडान संख्या तोकेको छ । जसअनुसार बुद्धले दैनिक ४४, यतीले २१, श्रीले १२, सौर्यले ३, समिटले २, सीताले २ र ताराले २ वटा उडान गर्दै आएका छन् ।"
मदन भण्डारी फाउन्डेसनलाई ५० लाख,"मकवानपुर (कास) वाग्मती प्रदेश सरकारले मदन भण्डारी फाउन्डेसनलाई ५० लाख रुपैयाँ उपलब्ध गराउने भएको छ । मंगलबार बसेको वाग्मती प्रदेशको मन्त्रिपरिषद् बैठकले फाउन्डेसनलाई नगद ५० लाख रुपैयाँ उपलब्ध गराउने निर्णय गरेको हो । मुख्यमन्त्री डोरमणि पौडेल फाउन्डेसनका केन्द्रीय सदस्य हुन् । विविध सामाजिक क्षेत्रमा काम गर्ने गरी फाउन्डेसनलाई नगद उपलब्ध गराएका हौं, हामीले अन्य सामाजिक संघसंस्थालाई पनि नगद सहयोग उपलब्ध गराएका थियौं, भौतिक पूर्वाधारमन्त्री रामेश्वर फुयालले भने, उत्पादनमूलक र सामाजिक क्षेत्रमा गरिने कार्यक्रम पेस भएको खण्डमा अन्य संघसंस्थालाई पनि सहयोग उपलब्ध गराउन सकिन्छ । पार्टीनिकट फाउन्डेसन भएका कारण मात्र नभएर सामाजिक क्षेत्रमा क्रियाशील संस्था भएका कारण सहयोग गरिएको बताए । फाउन्डेसन तत्कालीन नेकपा एमालेका महासचिव मदन भण्डारीको स्मृतिमा खोलिएको संस्था हो । फाउन्डेसनका संस्थापक अध्यक्ष राष्ट्रपति विद्यादेवी भण्डारी हुन् । केन्द्रीय अध्यक्षमा भण्डारीकी छोरी उषाकिरण भण्डारी पनि छिन् । यस्तै, बैठकले प्रदेश सुशासन केन्द्रको निर्देशकमा विमल पोखरेललाई नियुक्त गर्ने निर्णय गरेको छ । मन्त्रिपरिषद्को बैठकले दोलखाका पोख्रेललाई ४ वर्षका लागि निर्देशक पदमा नियुक्त गर्ने निर्णय गरेको सरकारका प्रवक्ता आर्थिक मामिला तथा योजनामन्त्री कैलाश ढुंगेलले जानकारी दिए ।"
मन्देकाजी र गौरिका वर्ष खेलाडी,"मन्देकाजी र गौरिकाको उपलब्धिअवार्ड कार्यक्रमको सबैभन्दा महत्त्व त वर्षका उत्कृष्ट पुरुष र महिला खेलाडीको अवार्ड नै त हो, यसमा क्रमशः मन्देकाजी र गौरिका हाबी रहे । मन्देकाजीले करातेमा दुई स्वर्ण जितेका थिए । विश्वास नहुन सक्छ, आफ्नो खेल जीवनको अन्त्यतिर पुगिसकेका मन्देकाजीको यो नै पहिलो साग हो । यसअघि केही न केही अवरोध र बाधाले उनी प्रतियोगिता खेल्न वञ्चित रहे । सबैलाई लागिरहेको थियो, मन्देकाजीले आफूलाई कहिले पनि साबित गर्न सक्ने छैनन् । तर उनी हार खाने खालका पक्कै थिएनन् र अन्ततः अन्तिम मौकाका रूपमा १३ औं साग उनको नजिक आयो र उनले दुई हातले त्यो अवसर चुमे । नेपाली करातेले अब उनलाई कहिले पनि बिर्सन सक्ने छैनन्, किनभने करातेबाट यस स्पोर्ट्स अवार्डमा वर्षको उत्कृष्ट पुरुष खेलाडी हुन्, उनी नै पहिलो हुन् । सागका दुई स्वर्ण अनि अहिले वर्षका उत्कृष्ट पुरुष खेलाडीको अवार्ड, मन्देकाजीलाई आफ्नो खेलजीवनबाट संन्यास लिँदा कुनै पछुताउ हुने छैन । गौरिकाको प्रदर्शन पनि यस्तै गज्जब थियो, उनले १३ औं सागमा चार स्वर्ण जितिन् । यसअघि नेपालले दक्षिण एसियाली पौडीमा स्वर्ण जित्नु सपनाजस्तै थियो, जितेका केही पदक पनि खाली भाग्यले साथ दिएपछि मात्र प्राप्त भएका थिए । तर गौरिकाले यसपल्ट जितेका चार स्वर्ण हकले जितेकी थिइन्, त्यसैले उनी सर्वथा वर्ष २०७६ का उत्कृष्ट महिला खेलाडी रहिन् । अवार्ड कार्यक्रममा उनी लन्डनमा थिइन्, तर प्रविधिमार्फत कार्यक्रमसँग जोडिन छाडिनन् ।"

शीर्षक,विवरण
'वैकल्पिक सरकारको सम्भावना थियो कि थिएन ?,"प्रधानन्यायाधीश जबराले बहुमतको सरकारको अर्को विकल्प के हुन्छ भनी जिज्ञासा राखे । धारा ७६ को उपधारा १ अनुसार सरकार बन्ने अवस्था नभए पो उपधारा २, ३ लगायतका विकल्पमा जाला, प्रधानन्यायाधीश जबराले भने, धारा १ अनुसारको बहुमतको सरकार नै नरहे अरू के विकल्प होला ? त्यसैले सोझै उपधारा ७ मा जान मिल्दैन र ?संविधानको धारा ७६ मा सरकार गठनसम्बन्धी प्रक्रियाको व्यवस्था छ । त्यही धाराको उपधारा १ मा पहिलो विकल्पका रूपमा एकै दलको बहुमतको सरकार गठन हुने प्रावधान छ । त्यसो नभए उपधारा २ अनुसार, दोस्रो विकल्पका रूपमा दुई वा त्योभन्दा बढी दलको मिलीजुली सरकार बन्ने व्यवस्था छ । त्यसो पनि नभए उपधारा ३ अनुसार, सबैभन्दा ठूलो दलको नेतालाई प्रधानमन्त्री नियुक्त गरी विश्वासको मत लिने अवसर दिनुपर्छ । उसले पनि विश्वासको मत लिन नसके, जोकोही सांसदलाई प्रधानमन्त्री हुने सुविधा छ तर त्यसका लागि उसले उपधारा ५ बमोजिम आफूले विश्वासको मत पाउँछु भन्ने आधार देखाएर प्रधानमन्त्री बन्नुपर्छ । उसले पनि विश्वासको मत नपाए बल्ल उसैको सिफारिसमा राष्ट्रपतिले प्रतिनिधिसभा विघटन गरी नयाँ निर्वाचन घोषणा गर्ने व्यवस्था छ । संविधानले प्रधानमन्त्रीलाई प्रतिनिधिसभा विघटनको अधिकार दिएको छ तर सर्तसहित, अधिवक्ता पोखरेलले भने, प्रतिनिधिसभाले प्रधानमन्त्री निर्वाचित गर्ने हो । उसले कुनै पनि प्रधानमन्त्रीलाई विश्वासको मत दिन नसके मात्रै विघटन हुने परिकल्पना छ । नत्र अरू प्रधानमन्त्रीले प्रतिनिधिसभा विघटन गर्न मिल्दैन ।नेकपा अध्यक्ष पुष्पकमल दाहाल र वरिष्ठ नेता माधवकुमार नेपालले असहयोग गरेको झोकमा प्रधानमन्त्रीले प्रतिनिधिसभा विघटन गरेर प्रतिशोध लिन नमिल्ने पोखरेलको तर्क थियो । उनले प्रतिनिधिसभाभित्र विवाद नै प्रवेश नगरेकाले अनुमानका भरमा विघटन गर्न नहुने बताए । प्रधानमन्त्रीको इच्छा र रहरमा भन्दा पनि प्रतिनिधिसभाले बारम्बार विश्वास नगरेको परिणाममा मात्रै प्रतिनिधिसभा विघटन हुने व्यवस्था अहिलेको संविधानमा हो, उनले भने, बेसारपानी खाएपछि कोरोना निको हुन्छ भन्दा ताली पिटेर समर्थन गर्ने प्रतिनिधिसभाबाट उहाँलाई कसरी असहयोग भयो ? संवैधानिक इजलासले सुनुवाइको पहिलो दिनदेखि नै सरकारको विकल्प को सवालमा ज्यादा रुचि राख्दै आएको देखिन्छ । खासगरी, प्रधानन्यायाधीश जबराले अपवादबाहेक बहस गर्ने हरेक कानुन व्यवसायीलाई बहुमत प्राप्त दलको नेताले म सरकार चलाउँदिनँ, निर्वाचनमा जान्छु भन्न किन नपाउने ? भनी बारम्बार जिज्ञासा राखेका थिए । उनले बहुमत प्राप्त दलको विकल्पमा प्रतिनिधिसभामा अर्को सरकार बन्ने सम्भावना थियो कि थिएन भनेरसमेत प्रश्न सोधिरहेका छन् । गत पुस १० गते सर्वोच्च अदालतले कारण देखाऊ आदेशमा प्रतिनिधिसभामा प्रतिनिधित्व गर्ने दलहरूको संख्या र उनीहरूको नामावलीसमेत मागेको थियो । प्रतिनिधिसभामा अविश्वासको प्रस्ताव र दलीय अंकगणित केलाउन यो विवरण मागिएको हो । किनभने सत्तापक्षले सरकार ढलेको भए अर्को सरकार गठनको विकल्प नै नभएको दाबी गरिरहेको थियो । प्रतिनिधिसभा विघटनको विपक्षमा रहेका कानुन व्यवसायीहरू भने यो सरकारको विकल्प थियो कि थिएन भन्ने विषय दलीय अंकगणितभन्दा पनि प्रतिनिधिसभाको बैठकभित्रकै अभ्यासबाट निचोड निस्कनुपर्ने बताउँछन् । आफ्नो दलभित्रको असहयोग भएको र अर्को सरकारको विकल्प नभएको प्रतिनिधिसभा विघटन गर्नुपरेको दाबी भए पनि संसदीय अभ्यासबाट त्यसको पुष्टि हुनुपर्ने कानुन व्यवसायीहरूको मत छ । बहसका क्रममा संवैधानिक कानुनविद् भीमार्जुन आचार्यले पनि दुई आधारमा मात्रै प्रतिनिधिसभा विघटन हुने बताए । धारा ८५ अनुसार प्रतिनिधिसभाको अवधि सकिन्छ, जहाँ प्रतिनिधिसभाको अवधि ५ वर्ष भनेर लेखिएको छ । अर्को, धारा ७६ को उपधारा ७ मा विघटनकै व्यवस्था छ । अहिलेको सरकारले प्रतिनिधिसभाबाट अविश्वासको सामना गर्नॅ नपरेको र बहुमतकै सरकार निरन्तर भएको बताउँदै उनले यस्तो सरकारले प्रतिनिधिसभा विघटन गर्न नसक्ने जिकिर गरे ।"
प्रदेश २ मा शीतलहरको कहर,"बिरामी बढे सप्तरीको गजेन्द्रनारायण सिंह अस्पताल राजविराजको आकस्मिक कक्षमा कार्यरत अहेव रमेशकुमार यादवका अनुसार तीन दिनयताको चिसोका कारण प्रभावित भएर आउने बिरामीको संख्या बढेको छ । कोल्ड डाइरियाका साथै हातखुट्टा नचल्ने समस्या भएका बिरामी अत्यधिक छन् । चिसोको असर चौपाया तथा हिउँदे बालीमा समेत परेको छ ।चिसो बढेपछि जिल्ला अस्पताल सर्लाहीमा बिरामीको चाप बढेको अस्पतालका मेडिकल सुपरिन्टेन्डेन्ट सञ्जीव सिंहले बताए । अति विपन्न परिवार नै प्रभावित भएर आउने गरेका छन्, उनले भने, त्यसमा वृद्धवृद्धा र बालबालिकाको संख्या बढी छ । शीतलहर र बाक्लो हुस्सुका कारण सप्तरीका सरकारी कार्यालयमा सेवाग्राहीको उपस्थिति न्यून देखिएको छ । हुस्सुले भिजिबिलिटी कम भएपछि पूर्वपश्चिम राजमार्गसहित जिल्लाको भित्री सडकमा सवारीसाधन दिउँसै बत्ती बालेर गुडिरहेका छन् । सन्तोष सिंह (धनुषा), ओमप्रकाश ठाकुर (सर्लाही), भरत जर्घामगर (सिरहा) र अवधेशकुमार झा (सप्तरी)"
कोभिड खोपको ड्राई रन,कोभिसिल्ड खोप नेपालमा छिट्टै प्रयोग गर्न अनुकूल वातावरण निर्माणका लागि भन्दै औषधि व्यवस्था विभागले गत शुक्रबार यसलाई आपत्कालीन उपयोगमा ससर्त अनुमति दिएको छ । भारतले गत डिसेम्बर अन्तिम साता ड्राई रन सुरु गरेको थियो भने शनिबारबाट खोप अभियान नै थालेको छ ।डा अधिकारीका अनुसार ड्राई रनदेखि खोप लगाउने बेलासम्म तयारी र समन्वयका लागि सातवटै प्रदेशमा सहसचिवको संयोजकत्वमा समिति गठन गरी खोप अभियानको जिम्मासमेत दिइएको छ ।
"कोरोना 'न्यु नर्मल, जोखिम उस्तै","(काठमाडौं)  शोभानसिंह सिलवालले आइतबार १० महिनापछि विद्यालयमै कक्षा लिए । घरभित्रै मोबाइलको स्क्रिन हेरेर पढ्दा गुम्सिएका उनी विद्यालय खुलेपछि खुसी छन् । कक्षा २ को अन्तिम परीक्षा दिएपछि २०७६ चैत ५ मा बन्द भएको विद्यालयमा उनले कक्षा ३ को आखिरी समयतिर कक्षाकोठा छिर्न पाएका हुन् । शोभानसिंह आइतबार मास्क लगाएर आमा सुजनाको हात समाउँदै विद्यालय पुगेका थिए । विद्यालयको मूल ढोकाकै सुरक्षागार्डले थर्मल गन ले तापक्रम नाप्दा सामान्य देखिएपछि उनी भित्र छिरे । लगत्तै साबुनपानीले हात धोए । त्यसपछि सरासर कक्षाकोठामा गए । मोबाइल स्क्रिनमा देखेका साथीहरूलाई १० महिनापछि उनले प्रत्यक्ष भेटे । घरमा पढ्दा केही न केही त सिकिरहेकै थियो । स्कुल जाने भनेपछि ऊ (शोभानसिंह) फुरुङ्ग छ, उनका बुबा सूर्यले कान्तिपुरसित भने । शोभानसिंह पढ्ने काठमाडौंस्थित विश्वनिकेतन माविमा सामाजिक दूरी कायम गरिएको छ । जोर र बिजोर रोल नम्बरका आधारमा कक्षा चलाइएको छ । लगाएको मास्कको डोरी चुँडिए वा हराए समस्या हुने भन्दै अर्को मास्क पनि बोक्नुपर्ने नियम बनाइएको छ । सकेसम्म स्वास्थ्य सुरक्षा सावधानी अपनाएका छौं, विश्वनिकेतनमा प्रधानाध्यापक हेरम्बा कँडेलले भने । भक्तपुरको सीभीएम स्कुलका प्रिन्सिपल शंकर पौडेलले भने एकैपटक सबै कक्षा सञ्चालन गर्दा सामाजिक दूरी कायम गर्न नसक्ने भएकाले पहिलो चरणमा ७ देखि १० कक्षासम्मको मात्रै विद्यालयमा नियमित पठाइ सुरु गरेको बताए । बिहान १० देखि १ बजेसम्म ४ वटा कक्षा विद्यालयमा सञ्चालन गरिएको उनले जानकारी दिए । घरमै खाना खाएर आउँछन् । खाजा खान घरमै पुग्छन्, उनले भने । स्वास्थ्य सुरक्षा सावधानी अपनाउन केही विद्यालयले फेससिल्ड र मास्क लगाउनुपर्ने नियम बनाएका छन् । २०७६ चैतदेखि बन्द भएका शैक्षिक संस्था आइतबारदेखि आंशिक रूपमा खुलेका छन् । केहीले सम्पूर्ण कक्षा विद्यालयबाटै चलाएका छन् भने केहीले अनलाइन र फेस टु फेस दुवै सञ्चालन गरिरहेका छन् । विद्यालय खोल्दा चुनौती छ, प्याब्सन भक्तपुरका अध्यक्ष चन्द्र अधिकारीले भने, विद्यालय खोले पनि केही अभिभावक छोराछोरी पठाउन तयार छैनन् । एउटै शिक्षकले अब अनलाइन र विद्यालयमा पढाउनुपर्ने समस्या सामना गर्नुपर्ने भएको छ । सबै क्षेत्रमा चहलपहलकोरोना संक्रमितको मात्रै उपचार हुने टेकुस्थित सहिद शुक्रराज ट्रपिकल तथा सरुवा रोग अस्पतालले आइतबारदेखि अन्य रोगका बिरामीसमेत भर्ना लिएको छ । कोरोनाको सामान्य लक्षण भएकालाई राख्ने ३२ शय्याको आइसोलेसन वार्डलाई ननकोभिड बनाइएको छ । कोरोना संक्रमितको उपचार गर्न आईसीयूसहित २७ शय्या मात्रै छुट्याइएको छ । ननकोभिड वार्डमा ३ जना बिरामी भर्ना गरिएको अस्पतालका निर्देशक डा सागर राजभण्डारीले जानकारी दिए । जोखिम कम भएर होइन, ननकोभिड भएका अन्य सरुवा रोगका बिरामीले उपचार पाउनै छाडेर कोभिड वार्डलाई ननकोभिड वार्ड बनाएका हौं, उनले भने । यो अस्पतालले एक वर्षअघि मुलुकमा भेटिएको पहिलो संक्रमितको उपचार गरेको थियो । त्यसयता सरकारले यसलाई कोरोनाको उपचार गर्ने विशेष अस्पतालका रूपमा विकास गरेको थियो ।कोरोनाकै कारण बन्द सिनेमा घर बिहीबारदेखि खुलेका छन् । क्यूएफएक्सका प्रमुख कार्यकारी अधिकृत रोशन अडिगाले फिल्म हेर्न दर्शक आउन थालेको बताए । कोरोना सुरु हुनुभन्दा अघिको जस्तो छैन । एउटा हलमा ४०५० जना आउने गरेका छन् । राम्रो फिल्म भयो भने दर्शक आउँछन् भन्ने देखियो, उनले भने । नाटकघरमा पनि सामाजिक दूरी कायम गरेर नाटक देखाउन थालिएको छ । जावलाखेलको सदर चिडियाखाना मंसिर अन्तिम साताबाटै खुलेको छ । पार्क र पार्टी प्यालेससमेत यसअघि नै खुलिसकेका छन् । बजारपसल भने लकडाउन हटेदेखि नै खुला थिए । विद्यालयसमेत खुल्न थालेपछि चहलपहल थप बढेको छ । पर्यटन क्षेत्र पहिलाको जस्तो अवस्थामा फर्कन नसकेको व्यवसायीहरू बताउँछन् । पर्यटक लक्षित होटलहरू अझै बन्द छन् । सरकारले भ्रमण वर्ष घोषणा गरेपछि गत वर्ष पर्यटकलाई आकर्षित गर्न ठूल्ठूला होटल खोलिएका थिए । नेपाल टुर एन्ड ट्राभल एसोसिएसन (नाट्टा) का अध्यक्ष अच्युत गुरागार्इंका अनुसार नेपालका पर्यटन क्षेत्र सबै बन्द रहेको बताए । आगमन भिसा बन्द छ । चीन र भारतको सीमा अझै खुलेको छैन । सात दिन अनिवार्य होटल क्वारेन्टाइनमा बस्नुपर्ने बाध्यकारी नियमका कारण विदेशी पर्यटक आउन चाहेका छैनन्, उनले भने, पर्यटक आगमन नभएकाले पदयात्रा, हिमाल आरोहण, र्याफ्टिङलगायतका गतिविधि बन्द छन् । स्वास्थ्य मन्त्रालका अनुसार कोरोना भाइरसकै कारण ज्यान गुमाउनेको संख्या १ हजार ९ सय ५९ पुगेको छ । दिनमा ५ जनाभन्दा बढीको मृत्यु हुने गरेको मन्त्रालयको तथ्यांकले देखाउँछ । आइतबार पनि ५ जनाको मृत्यु भएको छ । मन्त्रालयको आइतबारको तथ्यांकअनुसार गम्भीर संक्रमितमध्ये १ सय ५७ जना आईसीयूमा र ३९ जना भेन्टिलेटरमा उपचाररत छन् । कोरोना परीक्षण भने न्यून संख्यामा मात्रै भइरहेको छ । देशभरि ८२ वटा ल्याब रहेकामा शनिबार ३ हजार ५ सय ८ जनाको पीसीआर परीक्षण गरिएको थियो । तीमध्ये २ सय ६६ जनामा मात्रै कोरोना पोजिटिभ देखियो । नयाँ संक्रमितमध्ये काठमाडौं, भक्तपुर र ललितपुरमा ६६५४ प्रतिशत अर्थात् १ सय ७७ जना छन् । हाम्रो ल्याबको पीसीआर रिपोर्टलाई आधार मान्ने हो भने जोखिम कम भएको छैन, सहिद शुक्रराज ट्रपिकल तथा सरुवा रोग अस्पतालका निर्देशक डा सागर राजभण्डारीले भने, सभासम्मेलन, आन्दोलन जारी छ । यस्ता कार्यक्रममा सहभागी हुनेले मास्क लगाएको देखिँदैन । चिन्ता लाग्छ । कोरोनालाई सामान्य रूपमा लिँदै सर्वसाधारणले मास्कसमेत लगाउन छाडेका छन् । स्वास्थ्य मन्त्रालयका प्रवक्ता डा जागेश्वर गौतमले कोरोनाको उच्च जोखिम कायमै रहेको बताए । खोपको आविष्कार भएको शुभ समाचार आइरहेका छन् । सरकारले खोप प्राप्त गर्ने र सबै नागरिकलाई लगाउने योजना बनाइरहेको छ, उनले भने, औषधि पत्ता नलागेको अवस्थामा कोभिडबाट आफू र आफन्त बचाउने जनस्वास्थ्यका मापदण्ड मात्रै हुन् । त्यसैले हिँड्दा, बस्दा र काम गर्दा एकअर्कालाई आशंकामा राखेर दूरी कायम गर्दै मास्क प्रयोग गर्नुपर्छ ।"
११ दलसँग आयोगको छलफल,"(काठमाडौं)  निर्वाचन आयोगले वैशाख १७ र २७ का लागि घोषित निर्वाचन प्रक्रियामा सक्रियतापूर्वक सहयोग गर्न राजनीतिक दलहरूलाई आग्रह गरेको छ । सरकारले पुस ५ गते प्रतिनिधिसभा विघटन गरेर निर्वाचनको नयाँ मिति तोकेपछि आयोगले आइतबार ११ वटा राजनीतिक दलका प्रतिनिधिलाई बोलाएर निर्वाचन प्रक्रियाबारे छलफल गरेको हो । प्रमुख निर्वाचन आयुक्त दिनेशकुमार थपलियाले आआफ्नो मातहतका प्रदेश, जिल्ला, स्थानीय तह, वडास्तरीय समिति तथा भ्रातृ संगठनमार्फत निर्वाचन कार्यक्रममा सक्रिय सहभागिता, समन्वय र सहयोगका लागि दलहरूलाई अनुरोध गरे । तर आयोगको छलफलमा निर्वाचनलाई लिएर दलका प्रतिनिधिहरूको मत बाझिएको छ । उनीहरूले निर्वाचनको पक्षविपक्षमा धारणा राखे । नेकपा (ओली समूह) बाट प्रधानमन्त्रीका कानुनी सल्लाहकारसमेत रहेका बाबुराम दाहालले निर्वाचनको पक्षमा आफ्नो विचार राखेका थिए । बैठकमा सहभागी एक प्रतिनिधिका अनुसार दाहालले सरकारको घोषणाअनुसार निर्वाचन हुनुपर्ने सुझाव दिए । राजनीतिक दलहरू जनतामा जान डराउनुभएन । यो स्वाभाविक प्रक्रिया हो, दाहालले भनेका थिए । नेकपा (दाहालनेपाल समूह) का नेताद्वय लीलामणि पौडेल र राजेन्द्र पाण्डेले भने निर्वाचन प्रक्रिया नै वैधानिक नभएको दाबी गरेका थिए । आयोगको तयारी आफ्नो ठाउँमा छ । तर यसको प्रारम्भिक प्रक्रियाप्रति पार्टीको असन्तुष्टि हो, उनीहरूको धारणा थियो । कांग्रेस नेता आनन्दप्रसाद ढुंगानाले सरकारको निर्वाचन घोषणा विवादित बने पनि निर्वाचनमा कांग्रेस सहभागी हुने र आयोगले यसको तयारी गर्नु स्वाभाविक भएको बताए । आयोगका प्रवक्ता तथा सहसचिव राजकुमार श्रेष्ठले जारी गरेको विज्ञप्तिमा मतदाता नामावली दर्ता कार्यक्रम ७७ जिल्ला निर्वाचन कार्यालयबाट हुँदै आएकामा निर्वाचनको मिति घोषणापश्चात् कानुनी व्यवस्थाबमोजिम उक्त कार्य स्थगन गरिएको जानकारी दिएका छन् । मतदाता नामावली अद्यावधिक कार्य चुस्तदुरुस्त सम्पन्न गर्नगराउन र मतदानस्थल तथा केन्द्र निर्धारणसम्बन्धी कार्यमा राजनीतिक दलहरूका तर्फबाट सक्रिय र प्रभावकारी भूमिका निर्वाह गर्न उनले अनुरोध गरेका हुन् । आयोगले निर्वाचनका लागि मतदान केन्द्र र मतदानस्थल निर्धारण कार्यविधि२०७७, निर्वाचन व्यवस्थापनमा लैंगिक तथा समावेशी नीति२०७७ र निर्वाचन व्यवस्थापनमा मानव संसाधन नीति२०७७ स्वीकृत गरी कार्यान्वयनमा ल्याइसकेको छ । सामाजिक सञ्जाल व्यवस्थापन नीति, निर्वाचन आचारसंहिता, प्रदेश र स्थानीय तहमा निर्वाचन सम्पर्क व्यक्ति तोक्नेलगायतका कार्य अन्तिम चरणमा रहेको तथा निर्वाचन व्यवस्थापनका सबै कार्य व्यवस्थित र योजनाबद्ध भइरहेको समेत आयोगले जनाएको छ । आयोगका अनुसार बैठकमा उपस्थित दलका प्रमुख एवम् प्रतिनिधिले मतदान केन्द्र र मतदानस्थल निर्धारण गर्दा भौगोलिक विकटता, केन्द्र तथा स्थलको सेवा सुविधा, मतदाताको सहज पहुँचको अवस्था र भौतिक पूर्वाधारको अवस्थालाई समेत ध्यान दिनुपर्ने सुझाव दिएका छन् । मतदाता नामावलीमा उजुरी र दाबी विरोधका लागि निर्धारित समय कम भएकाले थप हुनुपर्ने, प्रचारप्रसार व्यवस्थित बनाउनुपर्ने, १८ वर्ष उमेर पूरा गरेका सबै मतदाताले मतदान गर्न पाउने सुनिश्चितता गर्नुपर्ने र निर्वाचन खर्चको पारदर्शिता हुनुपर्ने विषयमा पनि उनीहरूले कुरा राखेका थिए । उनीहरूले विदेशमा रहेका नेपालीले समेत मताधिकारको प्रयोग गर्न पाउने व्यवस्था हुनुपर्ने, कोरोना भाइरसको स्वास्थ्य प्रोटोकल निर्धारण गर्नुपर्नेलगायतका सुझाव दिएका थिए ।"
चिनियाँ राजदूतले फेरि भेटिन् राष्ट्रपति भण्डारीलाई,"(काठमाडौं)  नेपालमा राजनीतिक संकट गहिरिइरहेकै बेला नेपालका लागि चिनियाँ राजदूत होउ यान्छीले फेरि राष्ट्रपति विद्यादेवी भण्डारीसँग भेटवार्ता गरेकी छन् । राजदूत होउले गत शुक्रबार साँझ राष्ट्रपति भवन शीतल निवास पुगेर भण्डारीसँग भेटवार्ता गरेकी हुन् ।उनीहरूको भेटवार्ताबारे राष्ट्रपति कार्यालय र सरकारी पक्षले कुनै पनि सूचना बाहिर ल्याएका छैनन् । शुक्रबार भएको उक्त गोप्य भेटवार्ताबारे चिनियाँ दूतावासका तृतीय सचिव चाङ सीले पुष्टि गरेका छन् । उहाँहरूबीच भेटवार्ता भएको हो तर कुन विषयमा कुराकानी भएको भन्ने जानकारीमा आएको छैन, उनले कान्तिपुरसँग भने । नेकपाभित्रको विवादलाई कारण देखाउँदै प्रधानमन्त्री केपी शर्मा ओलीले पुस ५ गते प्रतिनिधिसभा विघटन गर्ने निर्णय गरेपछि चिनियाँ राजदूत होउको राष्ट्रपति भण्डारीसँग तेस्रोपटक भेटवार्ता भएको हो । प्रतिनिधिसभा विघटन भएको केही दिनमै होउ राष्ट्रपति भण्डारीलाई भेट्न शीतल निवास पुगेकी थिइन् । चिनियाँ राष्ट्रपति सी चिनफिङले नेपालमा भएको नयाँ राजनीतिक घटनाक्रमलाई बुझ्न पठाएको टोलीसँग पनि होउ शीतल निवास गएकी थिइन् ।वैशाखदेखि नै नेकपामा विवाद हुन थालेपछि राजदूत होउले नेताहरू केपी शर्मा ओली, पुष्पकमल दाहाल, झलनाथ खनाल र माधवकुमार नेपालसँग उनीहरूकै निवासमा पुगेर पटकपटक भेटवार्ता गर्दै आएकी छन् । चीनको चाहना नेकपा नफुटोस् र नेपालमा राजनीतिक स्थिरता तथा आर्थिक विकास होस् भन्ने छ । नेकपा विभाजन भएपछि चीनबाट आएको विशेष टोलीले पनि दुई समूह अझै मिल्न सक्ने सम्भावना कति छ भन्दै दुवै पक्षसँग सल्लाह गरेको थियो । प्रधानमन्त्रीले भेटे राष्ट्रपतिप्रधानमन्त्री केपी शर्मा ओलीले आइतबार राष्ट्रपति विद्यादेवी भण्डारीसँग भेट गरेका छन् । प्रतिनिधिसभा विघटनसम्बन्धी कागजातमाथि सर्वोच्च अदालतमा कानुन व्यवसायीहरूले प्रश्न उठाइरहेका बेला ओलीले राष्ट्रपतिलाई भेटेका हुन् ।"
"दुई लाख फर्किए, ४७ हजार गए","(काठमाडौं)  खाडी तथा मलेसियामा कोभिडपछि ६ महिनाको अवधिमा रोजगारीका लागि ४० हजार ५ सय ३५ जनामात्रै जान पाएका छन् । जबकि यही समयमा ती देशबाट एक लाख ९२ हजार ८ सय २८ जना स्वदेश फर्किसकेका छन् ।वैदेशिक रोजगार विभागका अनुसार पुस मसान्तसम्म नयाँ श्रमस्वीकृति लिएर जानेभन्दा करारपत्र नवीकरण गरेर जानेको संख्या बढी छ । साउनदेखि पुस मसान्तसम्म विभागबाट संस्थागत र व्यक्तिगत रूपमा नयाँ श्रमस्वीकृति लिनेको संख्या १३ हजार १ सय ९३ जना छ । करार अवधि नवीकरण गरेर जानेको संख्या भने ३४ हजार ५ सय ६७ जना छ । जसमध्ये झन्डै ९५ प्रतिशतको गन्तव्य खाडी नै बनेको छ ।चैत पहिलो सातादेखि रोजगारीमा जान रोकिएपछि हामीले बिदामा आएर फर्कन चाहने श्रमिकका लागि साउनदेखि नै पुनः श्रमस्वीकृति (श्रम नवीकरण) दिन थालेको थियौं, संस्थागत (म्यानपावर) बाट पठाउने काम भने भदौमा मात्रै सुरु भयो, विभागका महानिर्देशक कुमार दाहालले कान्तिपुरलाई भने, भदौदेखि पुस मसान्तसम्मको रेकर्ड हेर्दा हरेक महिना विस्तारै रोजगारीमा जाने क्रम बढ्न थालेको छ ।भदौमा १ हजार ५ सय ३० जना गएका थिए । भदौमा रोमानियाबाहेक अन्य देशमा नयाँ श्रमस्वीकृतिमा श्रमिक जान पाएनन् । रोमानियामा ४४ जना गएका थिए । पुसमा नयाँ श्रमस्वीकृति लिएर ६ हजार ७ सय ४ जना गए भने करार नवीकरण गरेर जानेको संख्या ८ हजार ४९ जना छन् । दाहालका अनुसार अघिल्लो वर्षको तुलनामा यो निकै कम भए पनि कोभिडपछिको समयमा भने शून्यमा झरेको रोजगारी विस्तारै बढ्न थालेको हो । सामान्य अवस्थामा दैनिक ३६ सयसम्म श्रमस्वीकृति दिएका थियौं । कोभिडपछि शून्यमा झर्यो । अब विस्तारै बढ्दै छ । शून्यबाट माथि उक्लेर दैनिक ५ सय जनालाई श्रमस्वीकृति दिने अवस्थामा आइपुग्यौं, उनले भने ।विभागका अनुसार नयाँ मागपत्र अझै कमी आइरहेको छ । गत वर्षको चैतअगाडि नै श्रमिक भर्ना प्रक्रिया अगाडि बढाउन पूर्वश्रमस्वीकृति पाएका रोजगारदाताले अहिले नयाँ श्रमिक लैजान थालेको हो । अझै प्रमुख गन्तव्यका केही देश र नेपाली दूतावासले श्रमिक ल्याउनका लागि मागपत्र प्रमाणीकरण गरिसकेको छैन । कतारले दुई साताअगाडिबाट मात्रै श्रमिक ल्याउनका लागि मागपत्र प्रमाणीकरण गर्न थालेको छ । दूतावासले मागपत्र प्रमाणीकरण गरेपछि मात्रै विभागले श्रमस्वीकृतिको प्रक्रिया अगाडि बढाउन सक्छ । कुवेत र मलेसिया सरकारले नै नयाँ श्रमिकका लागि भिसा जारी गर्ने काम रोकेकाले श्रमिक लैजान पाएको छैन । भिसा भएकाहरू भने उड्न पाइरहेका छन् । संयुक्त अरब इमिरेट्सले सरकारी र अर्धसरकारीमा जाने नयाँ श्रमिकका लागि मात्रै भिसा जारी गरिरहेको छ । साउदी अरबस्थित नेपाली दूतावास र महावाणिज्य दूतको कार्यालयले जनवरी २४ बाट मात्रै अनलाइनमार्फत मागपत्र बुझ्ने जनाएको छ । कोभिड संक्रमणको जोखिम कायमै रहेको अवस्थामा साउदी श्रम बजारमा परेको प्रभावबीच रोजगारीको सुनिश्चिततालाई मध्यनजर गर्दै मागपत्र प्रमाणीकरण सीमित संख्याबाट सावधानीपूर्वक गर्न लागेको हो, साउदीका लागि नेपाली राजदूत महेन्द्रसिंह राजपुतले भने, अहिले नै मागपत्र प्रमाणीकरण गरे पनि म्यानपावर कम्पनीले श्रम सुधार योजना कार्यान्वयनमा आएपछि मात्रै श्रमिक पठाउने प्रबन्ध गर्नुपर्छ । साउदी अरबले आउँदो मार्च १४ बाट श्रम सुधार योजनालाई कार्यान्वयनमा ल्याउने घोषणा गरेको छ । वैदेशिक रोजगार व्यवसायी संघका महासचिव सुजितकुमार श्रेष्ठले दुई देशबाहेक अन्य देशका रोजगारदाताहरू नेपाली श्रमिक लैजानका लागि धमाधम काम भइरहेको बताए । कुवेतले कहिले खुल्छ भन्ने यकिन छैन । मलेसियाले सुरक्षा र वनपैदावर क्षेत्रमा नेपाली लैजानका लागि सकारात्मक देखिएको छ । यसका लागि हामी नेपालस्थित मलेसियन दूतावाससँग सकारात्मक पहल भइरहेको छ, उनले भने, मलेसियन दूतावासलाई हामीले भिसा जारी भइसकेर उड्न नपाएका श्रमिकको भिसा नवीकरण गरिदिन र कलिङ भिसा आइसकेकालाई भिसा दिने प्रक्रिया अगाडि बढाउन आग्रह गरेका छौं । कोभिडपछि मलेसियामा ६ सय ७४ जना गएका छन् भने २७ हजार ८ सय २१ जना फर्किसकेका छन् ।वैदेशिक रोजगार व्यवसायीहरूले पूर्वश्रमस्वीकृतिको म्याद बढाउन सरकारलाई ध्यानाकर्षण गराएको छ । चैत अगाडि लिइएका अधिकांश पूर्वश्रमस्वीकृतिको फाइलहरूको अवधि समाप्त हुन लागेको छ, यसको समय एक वर्ष थपिदिनुपर्छ, प्रगतिशील वैदेशिक रोजगार व्यवसायी मञ्चका संयोजक रामप्रसाद भान्तनाले नवनियुक्त श्रम, रोजगार तथा सामाजिक सुरक्षामन्त्री गौरीशंकर चौधरीसमक्ष भने, श्रमिकहरूलाई पनि रोजगार करारपत्रका आधारमा श्रमस्वीकृति दिइनुपर्छ ।"
अख्तियारले थाल्यो छानबिन,"(काठमाडौं)  अख्तियार दुरुपयोग अनुसन्धान आयोगले निर्माणधीन मध्यभोटेकोसी जलविद्युत् कम्पनीका तत्कालीन प्रमुख कार्यकारी अधिकृत (सीईओ) सहितका प्राविधिक कर्मचारीले चिनियाँ ठेकेदार कम्पनीसँग घूस लिएको अडियो रेकर्ड प्रकरणमा छानबिन सुरु गरेको छ । केही कागजपत्रसमेत लगेको अख्तियारले घूस प्रकरणलाई भ्रष्टाचारजन्य विषय भन्दै छानबिन सुरु गरेको हो । भोटेकोसीको अनियमिततामाथि प्रारम्भिक छानबिन सुरु भएको हो, अख्तियारका सहायक प्रवक्ता गणेशबहादुर अधिकारीले भने । संरचनाको गुणस्तर भने विशेषज्ञ टोलीले छानबिन गर्ने भएको छ । चिलिमे जलविद्युत् कम्पनी मुख्य प्रवर्द्धक रहेको १ सय २ मेगावाटको मध्यभोटेकोसी जलविद्युत् कम्पनीका तत्कालीन सीईओ मणिकुमार काफ्ले, चिनियाँ ठेकेदार कम्पनी हाइड्रो इलेक्ट्रिक ग्वान्सिङ कन्ट्रक्सन ब्युरोका नेपाली प्रतिनिधि गोविन्द पौडेल र परामर्शदाता कम्पनी ट्रयाक्टेबल इन्जिनियरिङ जीएमबीएचका इन्जिनियर दिनेश भण्डारीले गरेको आर्थिक लेनदेनको कुराकानीको अडियो सार्वजनिक भएको थियो । आयोजनाको संरचनाको गुणस्तरमाथि प्रश्न उठिरहेका बेला बाँध निर्माण भएको एक वर्ष नपुग्दै भत्केको घटनासमेत उजागर भएको थियो । स्रोतका अनुसार भोटेकोसीका विषयमा सञ्चारमाध्यममा आएका भ्रष्टारजन्य सन्दर्भलाई समेत आधार बनाएर छानबिन गरिन लागेको हो । सिन्धुपाल्चोकमा सात वर्षअघि सुरु गरिएको आयोजनाको ६० प्रतिशत मात्र काम सकिएको छ । यसमा करिब ९ अर्ब रुपैयाँ खर्च भइसकेको छ । ठेकेदार कम्पनीका प्रतिनिधि पौडेलको मोबाइलबाट प्राप्त अडियो रेकर्डबाट निर्माण र गुणस्तर जाँचको जिम्मेवारी पाएका अधिकारीमाथि नै आर्थिक चलखेलको आशंका उब्जिएपछि आयोजनाले आन्तरिक छानबिन पनि सुरु गरेको छ । आयोजनाले केही कागजपत्र अख्तियारलाई बुझाइसकेको जनाएको छ । गुणस्तरको विषयमा आयोजनाले स्वतन्त्र प्राविधिकबाट गराउन सक्ने भए पनि घूस लेनदेनको कुरा आएकाले अख्तियारले छानबिन सुरु गरेको जनाइएको छ । घूस प्रकरणसँग जोडेर कम्पनी सञ्चालक समितिले सीईओ काफ्लेलाई निष्कासन गरिसकेको छ । काफ्ले अडियो रेकर्ड सार्वजनिक भएपछि सम्पर्कविहीन छन् । उनी सञ्चारमाध्यमको सम्पर्कका आउन चाहेका छैनन् । अख्तियारले तत्कालीन सीईओ काफ्ले र त्यसका संलग्न भनिएका प्राविधिकहरूलाई बयान दिने जानकारी स्रोतले दियो । छानबिन गरेर दोषीमाथि कारबाहीको माग गर्दै आएका आयोजना प्रमुख सुनीलकुमार लामालाई पनि सञ्चालक समितिले बिहीबारदेखि लागू हुने गरी हटाएको छ । उनी आयोजनामा सात वर्षदेखि कार्यरत थिए । कारबाहीको माग गर्नेलाई नै जागिरबाट हटाएपछि सञ्चालक समितिमाथि पनि प्रश्न उठ्दै आएको छ । लामाले आयोजनाको गुणस्तर कमजोर भएको, ठेकेदार र परामर्शदाताले सही ढंगले काम नगरेको भन्दै आयोजनाको केन्द्रीय कार्यालयमा पटकपटक पत्राचार गर्दै आएका थिए । उनले सुरुङको गुणस्तर कमजोर भएको रिपोर्ट पेस गरेका कारण त्यसबापतको रकम ठेकेदारले पाएका छैनन् । गुणस्तर राम्रो नभएको सुरुङको आन्तरिक जाँच गरेर ठेकेदारलाई भुक्तानी दिने योजना तत्कालीन सीईओ काफ्ले र परामर्शदाता इन्जिनियर भण्डारीले बनाएको अडियो रेकर्ड सार्वजनिक भएको थियो । स्रोतका अनुसार गुणस्तर घटाएबापतको केही रकम इन्जिनियर भण्डारीको बैंक खातामा राखेको अडियोमा सुनिन्छ । त्यही आधारमा कारबाही हुने भएपछि भण्डारीले केही समयअघि जागिर छाडेका छन् । उनलाई कारबाही गर्नुको बदला राजीनामा दिन लगाएर जोगाउन खोजिएको अनुमान स्थानीयले गरेका छन् । स्रोतका अनुसार भण्डारीको बैंक खाता जाँच गर्न सञ्चालक समितिका सदस्यले नै दबाब दिएका छन् । चौतर्फी दबाबपछि आयोजनाको संरचनाको गुणस्तर जाँच तेस्रो पक्षबाट गरिने भएको छ । कम्पनी सञ्चालक समितिले सुरुङ, बाँध, पावरहाउस लगायतका संरचनाको गुणस्तर जाँच तेस्रो पक्षबाट गराउने निर्णय गरेको हो । कम्पनीका निमित्त सीईओ सुवास मिश्रले स्वतन्त्र प्राविधिक टोलीले जाँच गरेर दिएको प्रतिवेदनका आधारमा गुणस्तरको विषयमा थप निर्णय गर्ने बताए । उनका अनुसार आयोजनाले इन्जिनियरिङ कलेजका प्राध्यापकको टोली संलग्न गराएर गुणस्तर जाँच गर्ने योजना बनाएको छ । हामी जाँच नगरी संरचनाको गुणस्तर कस्तो छ भन्न सक्दैनौं, मिश्रले भने, निष्पक्ष जाँच हुन्छ । उनले जाँच र छानबिनका लागि लामो समय लाग्न सक्ने बताए । स्थानीयले आयोजनामा भएको अनियमितता र संरचनाको गुणस्तरको छानबिन हुनुपर्ने माग गर्दै आएका छन् । मिश्रले बनेको एक वर्ष नबित्दै भत्केको बाँधको विषयमा पनि प्राविधिक जाँच हुने जानकारी दिए । आयोजनाको ७ किमिमध्ये करिब साढे ६ किमि सुरुङ निर्माण भइसकेको छ । सुरुङको भित्तालाई पक्की बनाउन गरिने सर्किटको गुणस्तर नपुगेपछि त्यसबापतको झन्डै २० करोड रुपैयाँ ठेकेदारले पाएको छैन । आयोजना निर्माणमा संलग्न चिनियाँ ठेकेदार कम्पनीका कामदारहरू कोभिड१९ विरुद्धको खोप लगाएर मात्र नेपाल आउने भएका छन् । ठेकेदार कम्पनीका अधिकारीले गत साता नेपाल आएर खोप लगाएपछि मात्र चिनियाँ कामदारहरूले काम गर्ने जानकारी गराएका हुन् ।"
बाढीपहिरोपीडितलाई ध्यान देऊ,"हरेक वर्ष वर्षादमा मुलुकले एउटा विपत्ति बेहोर्छ, पहाडमा पहिरो र तराईमा डुबान । बर्सेनि आउने यो प्राकृतिक विपद्ले धेरैको ज्यान लैजान्छ र हजारौंलाई बेघर बनाएर जान्छ । विपद्मा परेकाको पुनःस्थापना गरेर तिनलाई पुरानै जीवनको लयमा फर्काउनु राज्यको प्राथमिक दायित्व हो । संविधानमै समाजवादउन्मुख भनेर लेखिएपछि त नागरिकका हरेक दुःखमा राज्यबाट सहानुभूतिको मल्हमको अपेक्षा स्वाभाविक रूपमा गरिन्छ । तर, संविधान र कानुनमा जति जे लेखे पनि व्यवहारमा भने विपद्मा परेका नागरिकका दुःख हेर्ने चासो राज्यलाई भएको देखिन्न । त्यसको एउटा ताजा उदाहरण हुन् कालीकोटका पहिरोपीडित । पहिरोले घरबार र आफन्त बगाएका त्यहाँका १३ परिबार माघको ठन्डीमा कष्टपूर्ण जीवन गुजारिरहेका छन् । तिनलाई न शीत ओत्ने कुनै घर छ, न चिसोबाट बच्ने न्यानो लुगा नै । अर्कातिर पेटमा बलेको आगो शान्त पार्ने न कुनै स्थायी बन्दोबस्ती नै तिनका सामु छ । पतिसहित परिवारका पाँच सदस्य र घरसमेत गुमाएकी वृहस्पति शाही तिनै पीडितमध्येकी हुन् । पहाडी बस्ती रास्कोटस्थित उनको घर गएको साउने वर्षादलेे ल्याएको पहिरोमा परेर बग्यो । घरसँगै श्रीमान् र परिवारका चार आफन्त पनि बगे । यो देशमा तीन तहका सरकारहरू छन् । तर, दमकी दीर्घरोगी उनका आँखामा बगेका दुःखका आँसु पुछिदिने फुर्सद कुनै सरकारलाई छैन । त्यसैले उनका लेखा यो देशमा राज्य नै छैन । पहिरोले घर भत्काएपछि जीवनको ७१औं वर्षमा ७ जनाको परिवारलाई छाना, नाना र मानाको जोहो गर्न संघर्ष गरिरहेको वर्षीय जसबहादुर शाहीलाई के भनेर राज्य भएको प्रमाण दिने ?सयौं वृहस्पति र जसबहादुरहरू यो चिसोमा अर्काको गोठ र कसैले छाडेको आधा भत्किएको घरमा ज्यान धराप पारेर बसिरहेका छन् । कर्णाली प्रदेश सरकारले आफन्त गुमाएका पहिरोपीडितलाई विपद् बिमाबापत्को २ लाख रुपैयाँ दिनुपर्ने थियो । अरू सहायता त परको कुरा, सरकारले पीडितले कानुनबमोजिम पाउने त्यही रकम पनि दिएको छैन । दुई महिनाअघि मुख्यमन्त्री महेन्द्रबहादुर शाही गाउँ पुगेका बेला पीडितले ज्ञापनपत्र बुझाएर आफूले पाउनुपर्ने बिमाको रकमका लागि अनुनयविनय गरेका थिए । तिनले अर्को वर्षामा पहिरोको जोखिम भनी किटानी गरिएका रास्कोट१ स्थित बडोलतोला, लहरेला, बोल्दे, बग्ड, तामाकोट, ३ नम्बर वडाको सागाटिया, सान्नित्रिवेणीको माटेखर्क, लामाबगर, पोतमारा, काब्रालगायत गाउँको बस्ती स्थानान्तरण गर्न पनि मुख्यमन्त्रीका अघिल्तिर हात जोडेका थिए । तर, त्यसको कुनै सुनुवाइ भएको छैन । कालीकोट पहिरोको उच्च जोखिममा रहेको क्षेत्र हो, जहाँ यस वर्ष मात्रै पहिरोले ४४ जनाको मृत्यु भयो, ७ अझै बेपत्ता छन् । जिल्लाका ९ वटै स्थानीय तहका ५१ वटा बस्ती पहिरोको जोखिममा छन् भनी किटानी गरिएको छ । सबभन्दा बढी नरहरिनाथका १३ बस्तीका करिब ५ सय घर पहिरोको जोखिममा छन् । तिनलाई वर्षा लाग्नुअगावै सुरक्षित ठाउँमा लैजान नसके अर्को वर्ष फेरि वृहस्पतिको नियति अरूले पनि भोग्नुपर्नेछ । नेपालको भूबनोटले नै यसलाई बाढीपहिरोको उच्च जोखिममा पारेको छ । गृह मन्त्रालयको तथ्याङ्क हेर्ने हो भने औसतमा बर्सेनि २ सय नागरिकको ज्यान बाढीपहिरोबाट जाने गरेको छ । सरकारी लगतअनुसार गएको दस वर्षमा बाढीपहिरोका १ हजार ५ सय १४ घटनामा परी ६४ हजार ४ सय २२ घरपरिवार प्रत्यक्ष रूपमा प्रभावित भएको देखिन्छ । यसबाट १६ अर्ब ६५ करोड ७७ लाख क्षति भएको सरकारको अनुमान छ । यो सबै आँकडाले के देखाउँछ भने उचित सम्बोधन र तयारी नभए आउने दिनमा यसभन्दा पनि बढी दरमा क्षति बढ्नेछ, किनभने जनसंख्या र बस्ती विस्तारको बढ्दो अनुपातअनुसार नै पहिरो र बाढीको क्षतिले पनि बढ्छ भन्ने स्वतः सिद्ध नै छ । विस्थापितको जीवनलाई सहज पार्न बसोबास र सुरक्षाको तत्कालीन र तिनका लागि रोजगारी, शिक्षा तथा स्वास्थ्यको दीर्घकालीन योजना सरकारसँग हुनु जरुरी छ । त्यस्तै, आउने समयको बर्बादीलाई रोक्न जोखिमयुक्त बस्तीको पहिचान गरी त्यसलाई सार्न पनि उत्तिकै आवश्यक छ । राजनीतिक पहिरो गएको यो समयमा सरकारको ध्यान आफ्नै गल्तीहरूलाई बचाउनमा केन्द्रित हुँदा पीडितहरू झनै असहाय अवस्थामा पुगेका छन् । संघीय सरकारमा राजनीतिक अलमल भए पनि प्रादेशिक सरकार र स्थानीय सरकारले पीडितका लागि पहल लिइहाल्न जरुरी छ । तत्कालका लागि पुनःस्थापनाको पहल लिनु बढी व्यावहारिक हुन आउँछ । प्रादेशिक र संघीय सरकारले स्थानीय सरकारलाई तत्कालीन पुनःस्थापनामा सघाउने अनि दीर्घकालीन नीति निर्माणमा चाहिँ अग्रसरता लिने काममा अब ढिलाइ गर्नु हुँदैन ।"
कक्षा ११ का विद्यार्थीलाई राहत,"कक्षा ११ मा नयाँ पाठ्यक्रम लागू हुने समाचारले लाखौं विद्यार्थीलाई राहत दिएको छ । कक्षा १ र ११ को पठनपाठन नयाँ कि पुरानो पाठ्यक्रमअनुसार गराउने भन्नेबारे लामो समयदेखि द्विविधा थियो । खास गरी नयाँ पाठ्यक्रमको प्रारूप सार्वजनिक हुँदा त्यसमा गणितलाई अनिवार्य विषयका रूपमा नसमेटिएपछि निजी विद्यालय, गणित समाजलगायत पक्ष असन्तुष्ट देखिँंदै आएका थिए । संवैधानिक प्रावधानविपरीत स्थानीय सरकारको अधिकारक्षेत्रको उपेक्षा गर्दै केन्द्रले पाठ्यक्रमको प्रारूप तयार गरेपछि सोविरुद्ध असोज २८ मा सर्वोच्च अदालतमा रिट पनि दर्ता भयो । कात्तिक १९ मा सर्वोच्चले नयाँ पाठ्यक्रमको प्रारूप यथास्थितिमा राख्नू, कार्यान्वयन नगर्नू भनी अन्तरिम आदेश जारी गर्यो । यो मुद्दाले १ र ११ कक्षामा गरी करिब १२ लाख विद्यार्थी र हजारौं शिक्षक अन्योलग्रस्त बनिरहेका थिए । सो कठिनाइमाथि मध्यनजर गर्दै नयाँ पाठ्यक्रम कार्यान्वयनविरुद्धको रिट निवेदन गत सोमबार सर्वोच्च अदालतले खारेज गरिदियो । मुद्दा छिनोफानो भएपछि अब कक्षा ११ र १२ मा संकाय प्रणाली खारेज हुनुका साथै अनिवार्य र ऐच्छिक विषय सामेल गरिनुपर्ने व्यवस्था मिलाइएको छ । नयाँ प्रावधानअनुसार विद्यार्थीले नेपाली, अंग्रेजी र सामाजिक तथा जीवनोपयोगी शिक्षासहित अनिवार्य विषयका समूहबाट ६ विषय अध्ययन गर्नुपर्नेछ । यहाँनिर गणितलाई अनिवार्य नबनाइएको विषयमाथि मध्यनजर गर्नु पनि जरुरी छ । यथार्थमा व्यावहारिक र उपयोगिताका दृष्टिले कुनै पनि विषयलाई महत्त्वपूर्ण या महत्त्वहीन मान्न सकिँदैन । विद्यार्थीको इच्छा र क्षमताबाहिरका विषयको भारी बोकाएर कलिलो दिमागलाई कष्ट दिनु हुन्न । लाखौं विद्यार्थीलाई परिवर्तित पाठ्यक्रमका माध्यमबाट जीवनको लयमा बाँध्न सक्नुपर्छ, जिन्दगीको दौडमा सानै उमेरदेखि प्रतिस्पर्धी बन्न सघाउनुपर्छ । भुवनेश्वर शर्मा, चन्द्रागिरि२, काठमाडौं"
"बालमैत्री घर, विद्यालयको खाँचो","बालबालिकालाई घरमा होस् या विद्यालयमा ज्यादा दबाबमा राख्न खोज्नु निकै हानिकारक हुन्छ । उनीहरूलाई हामीले उनकै मनोविज्ञानमा चल्न, खेल्न, उफ्रिन, बिगार्न र भत्काउन दिनुपर्छ । धूलोमा लडेर, हिलोमा चिप्लिएर, पानीमा रुझेर, रूख चढेर, खोलामा दुवाली थुनेर तिनले धेरै कुरा सिक्न सक्छन् । माउसुलीले झिँगा समातेको, कमिलाले आफूभन्दा ठूला आकारका फट्यांग्रा बोकेर ताँती लागेको, चिलले चारा खोजेको, बिरालाले न्याउरा ओसारेको देखे भने तिनलाई अचाक्ली रमाइलो लाग्छ । पानी परेको बलेसीमा रुझेर साना नानीहरूले माटो चलाएको देख्दा हेर्नेहरू पनि आनन्दित हुन्छन् । सुरक्षित र सफा ठाउँमा बालबालिका नांगा खुट्टा हिँडे भने स्वास्थ्यका लागि राम्रो हुन्छ भन्ने सुनिन्छ । तर मान्छेहरू बालबालिका नांगा गोडाले हिँड्दा बर्बादै हुन्छ भनेर आत्तिने पनि छन् । यो बेठीक सोचाइ हो । सानो बेलामा छोएर, चलाएर, बिगारेर सिक्ने ज्ञान अनगिन्ती छन् । तर, आजभोलि सानै उमेरमा ठूला ठूला झोला, अधिक गृहकार्य र किताबका बोझले बालबालिकामा मनोवैज्ञानिक असर पारेको छ । सानै उमेरमा विद्यालय पठाइदिएपछि उनीहरूले धेरै सिक्छन् भन्ने गलत बुझाइका कारण अचेलका अधिकांश बालबालिका तनावमा छन् । नबुझिने भाषामा सर र मिसले विद्यालयमा पढाएपछि दिक्क र थकित भै घर फर्केका नानीहरूलाई ढोकाबाट छिर्न नभ्याउँदै अभिभावकले गृहकार्यमा भिडाउँछन् । घर आँगनमा साथीसंगी जम्मा भएर रमाइलोसँग खेल्न पाउँदा उनीहरूको मन खुसीले गदगद हुन्छ । यो माध्यमबाट उनीहरूको शारीरिक, मानसिक र बौद्धिक विकास भइरहेको हुन्छ । सानै उमेरमा पढाइ, लेखाइतर्फको ज्यादै झन्झटिलो बोझका कारण अन्य बौद्धिक विकासमा त असर पर्छ नै सँगसँगै उनीहरूमा भएका अन्य मौलिक प्रतिभाहरू मेटिएर जान्छन् । यिनै यावत् कारण अचेल अधिकांश व्यक्तिमा सृजनात्मक क्षमता निकै कमजोर बन्दै गएको पाइन्छ । बालबालिकालाई भविष्यमा देशको जिम्मा दिन र समाजलाई उज्यालोतिर लैजानका लागि पनि हामीले नानीहरूलाई त्यहीअनुसारको वातावरणमा हुर्काउनु जरुरी छ । आजैदेखि हाम्रा घर, विद्यालय र लालनपालन शैलीलाई बालमैत्री बनाउन सुरु गर्नुपर्छ । कृष्ण कुम्पुरे, आदमटार, धादिङ"
प्रधानमन्त्रीको शंकास्पद पत्र र सर्वोच्च,"प्रतिनिधिसभा विघटन गर्दा प्रधानमन्त्री केपी शर्मा ओलीले संविधानको धारा नै उल्लेख नगरी राष्ट्रपतिलाई पत्र पठाएको सार्वजनिक भएको छ । पछि राष्ट्रपति कार्यालयले संविधानका धारा ७६(१) र (७) र धारा ८५ थप गरेको पनि खुल्न आएको छ । प्रधानमन्त्री ओलीले आफ्नो असंवैधानिक कदमलाई सही साबित गर्न सार्वजनिक रूपमा एकपछि अर्को झुट बोलिरहेका छन् । सर्वोच्च अदालतलाई पनि दबाबमा राख्न खोजिरहेका छन् । जनतालाई यसरी कहिलेसम्म ढाँटिरहने ? प्रधानमन्त्री ओलीको पछिल्ला हर्कत हेर्दा उनी सुध्रिएलान् भन्ने अलिकति पनि आशा जागेन । कार्यकारी प्रमुखले ढाँटेरै सत्ता चलाइरहने अनि उनका आसेपासे यसरी झुटको साक्षी बनिरहने हो भने देशमा झन् ठूलो दुर्घटना हुन सक्छ । के जनता प्रधानमन्त्री ओलीको पैतालाको धूलो हुन् ? के जनता उनले जेजे गरे पनि टुलुटुलु हेरेर बस्न बाध्य छन् ? संविधानको धारा नै नराखी प्रधानमन्त्री ओलीले संसद् विघटन गरेका रहेछन् । यस्तो गलत कार्यलाई सर्वोच्च अदालतले सदर गर्नु हुन्न । प्रधानमन्त्री कार्यालबाट प्राप्त पुस ५ को मन्त्रिपरिषद्को निर्णयपत्र र राष्ट्रपतिलाई संसद् विघटनका लागि गरेको सिफारिसको सक्कल सर्वोच्चले फेरि सरकारलाई फिर्ता दिन मिल्थ्यो कि मिल्थेन ? प्रधानमन्त्री ओलीले राष्ट्रपतिसमक्ष पेस गरेको पत्रमा संविधान मात्र लेखिएको थियो । त्यसमा कुनै धाराउपधारा उल्लेख नभएको भन्ने खबर बाहिरिएपछि ती कागजात प्रधानमन्त्री कार्यालयले फिर्ता माग्यो । फिर्ता माग्दैमा सर्वोच्चले खुरुखुरु लगेर बुझाएको भन्ने समाचार बाहिर आएको छ । कसैले अदालतसँग कुनै कागजात माग्न सक्ला, तर त्यस बेला सम्बन्धित व्यक्ति वा संस्थालाई सक्कल प्रति दिने कि नक्कल ? कुन विधि, धाराअनुसार संसद् विघटन गरेको भन्ने उल्लेखै नगरी आमनागरिकलाई मात्र होइन, सर्वोच्चलाई समेत प्रधानमन्त्री ओलीले पंगु बनाइरहेका छन् । पाइलैपिच्छेको ढाँटले उनको सत्ता केही दिन टिक्ला तर देश दिनानुदिन बरबादीतर्फ गइरहेको छ । यस्तोमा सर्वोच्च दूधको साक्षी बिरालोजस्तो हुनु हुन्न । प्रधानमन्त्री ओलीले सबैतिर सेटिङ मिलाएरै संसद् विघटन गरेको हुँ र संसद् कुनै हालतमा पुनःस्थापना हुँदैन भनेर ठोकुवा गरिरहेका छन् । सार्वजनिक रूपमा यसरी बोल्दा न्यायालयको बदनामी भइरहेको छ । जनतालाई सर्वोच्चले फैसला गर्नुअघि नै यसले अन्याय गर्छ भन्ने लागेको छ । प्रधानमन्त्री ओलीजस्ता तानाशाहलाई तह लगाउने एक मात्रै संस्था सर्वोच्च हो । आशा छ, यसले जनतालाई निराश नपारोस् । सर्वोच्चले संविधान, देश र जनता हेर्ने हो, कुनै नेतालाई बोक्ने होइन । र, सर्वोच्चले नै यस्ता राजनीतिक जालझेललाई ठेगान लगाउनुपर्छ । सुजन देवकोटा, पालुङटार४, गोरखा सर्वोच्चले संविधानको व्याख्या गर्दा त्यसको आधारभूत संरचनालाई बिर्सन हुन्न । संविधानको प्रस्तावनाको मर्मलाई आत्मसात् गर्दै विभिन्न धारा र उपधाराहरूको विश्लेषणात्मक व्याख्या गर्नुपर्छ । अदालतले यसरी नै व्याख्या गर्नुपर्ने विश्वव्यापी मान्यता छ । त्यसैले त अदालती फैसलालाई सबैले सम्मान गर्छन् । हाम्रो न्यायपालिकालाई हामीले नै विश्वास गर्ने हो । सक्षम र स्वतन्त्र न्यायपालिकाप्रति फैसलाअगावै नानाथरी टिप्पणी गर्नु हुन्न । फैसला नआउँदासम्म सबैले धैर्य गर्नुपर्छ । संवैधानिक इजलासमा प्रतिनिधिसभा विघटनको मुद्दाको सुनुवाइ भइरहेको छ । संविधानले संवैधानिक इजलासको व्यवस्था गरेको छ । यसअघि यस्ता प्रकृतिका विवाद सर्वोच्चको बृहत् पूर्ण इजलासबाट हेरिने चलन थियो जहाँ न्यायाधीशको संख्या बढी हुन्छ । यसैकारण यो मुद्दा पनि बृहत् पूर्ण इजलासबाट हेरिनुपर्छ भनी कानुन व्यवसायीहरूले माग गरेका छन् । सर्वोच्चकै न्यायाधीशहरू संवैधानिक इजलासमा हुन्छन् । तैपनि बृहत् पूर्ण इजलासको माग गरिनुले संवैधानिक इजलासको व्यवस्था उति मिलेको छैन भन्ने देखाउँछ । न्याय पाइन्न कि भन्ने भ्रम पनि सृजना हुन पुगेको छ । संविधानसभामा छलफल हुँदा यो नौलो र हाइब्रिड व्यवस्थाबारे निकै विवाद भएको थियो । फुर्पा तमाङ, ठूलो भार्खु, रसुवा"
क्रान्ति र प्रतिक्रान्तिको चक्र,"२०७७ पुस ५ मा प्रधानमन्त्री खड्गप्रसाद ओलीले प्रतिनिधिसभा भंग गरी २०७८ वैशाखमा मध्यावधि निर्वाचन गर्ने घोषणा गरे । मुद्दा अहिले सर्वोच्च अदालतको संवैधानिक बेन्चमा पुगेको छ । प्रतिनिधिसभा विघटन संविधानअनुकूल कि प्रतिकूल भने प्रश्नमा बहस केन्द्रित छ । भनिन्छ, कानुनका नौ सिङ हुन्छन्Ù त्यसमाथि राजनीतिक प्रकृतिको मुद्दामा अदालती फैसला यही हुन्छ भनेर ठोकुवा गर्न सकिँदैन । विगतलाई कोट्याउने हो भने अदालतको भूमिकामा प्रश्न उठ्ने गरेकै छ । २००७ सालमा संविधानसभाको निर्वाचन गर्ने घोषणा भए पनि त्यो राजा भएको देशमा हुनै सक्दैन भनेर फैसला गर्ने नेपालकै सर्वोच्च न्यायालय हो । दोस्रो लोकतान्त्रिक काल (२०४६२०५९) मा प्रतिनिधिसभा विघटनको सिफारिस चारपल्ट भएको थियोÙ सर्वोच्च अदालतले दुइटा सिफारिस सदर गर्यो भने दुइटा बदर । अहिले ओली सरकारबाट विघटित प्रतिनिधिसभा अदालतबाट पुनःस्थापना हुन पनि सक्छ, नहुन पनि सक्छ । फैसला जसको पक्षमा गए पनि आगामी दिनमा लोकतन्त्रको यात्रा दुर्घटनाउन्मुख नै हुने सम्भावना छ । इतिहासले यसैतर्फ संकेत गरेको छ । घटना, पात्र, प्रवृत्ति र परिणति हेर्दा इतिहास दोहोरिएको देखिन्छ ।नेपालमा लोकतन्त्रको प्रारम्भ २००७ सालमा भयो । एक दशकमै यसको अवसान भयो र निर्दलीय पञ्चायती प्रजातन्त्र को आवरणमा सक्रिय राजतन्त्रात्मक शासन व्यवस्था लादियो । तीन दशकको लामो संघर्षपछि २०४६ सालमा लोकतन्त्रको पुनःस्थापना भयो । तर दोस्रो लोकतन्त्र पनि लगभग एक दशकको अभ्यासका क्रममा कार्यकारी राजतन्त्रको पुनरागमनसँगै विपरीत दिशामा मोडियो । सम्भवतः प्रतिगमनविरुद्ध आन्दोलित मूलधारका राजनीतिक दलहरू र जनयुद्धरत माओवादीले समयमै साझा गन्तव्य तय गर्न सकेकाले नै होला, पाँच वर्षभित्रै लोकतन्त्रको पुनर्बहाली भयो । तेस्रो लोकतन्त्र नयाँ विशेषता गणतन्त्र, संघीयता, धर्मनिरपेक्षता, समावेशिता सहित पदार्पण भयो । तर गत पुस ५ मा प्रतिनिधिसभाको विघटनसँगै नयाँ विशेषतासहितको तेस्रो लोकतन्त्रमा ग्रहण लाग्न सुरु भएको छ । यसरी नेपालमा २००७ सालदेखि नै क्रान्ति र प्रतिक्रान्तिको चक्र चलिरहेको छ ।प्रतिक्रान्तिको पहिलो शृंखला सत्तासीन दलभित्रको आन्तरिक कलहबाट सुरु हुने गरेको छ । २००७ सालको सफल क्रान्तिपछि जनताको तहबाट नेतृत्व पाएको सरकारको प्रथम प्रधानमन्त्री मातृकाप्रसाद कोइराला थिए जो क्रान्तिको अगुवा नेपाली कांग्रेसका अध्यक्ष पनि थिए । तर यो कुरा महत्त्वाकांक्षी बीपी कोइरालाका लागि पाच्य भएन । तसर्थ बखेडा झिकियो, पार्टीको अध्यक्ष र प्रधानमन्त्रीको पदमा एकै व्यक्ति हुनु हुँदैन भनेर । भारतीय नेता जयप्रकाश नारायणको मध्यस्थतामा यो विवाद साम्य पार्न प्रयास त गरियो तर त्यसले काम गरेन । फलतः दलभित्र गुटगत झगडा बल्झिँदै जाँदा मातृकाप्रसाद कोइरालालाई पार्टीबाटै निकालियो । यस विन्दुबाट सुरु भएको प्रतिक्रान्ति २०१७ सालमा पुग्दा राजा महेन्द्रले लोकतन्त्र नै समाप्त गरे ।२०४६ सालको आन्दोलनबाट पुनःस्थापित दोस्रो लोकतन्त्रमा प्रतिक्रान्तिको प्रारम्भ पनि सत्तारूढ दल नेपाली कांग्रेसभित्रको आन्तरिक कलहबाटै भयो । २०५१ सालमा प्रधानमन्त्री गिरिजाप्रसाद कोइरालाको नेतृत्वको चौहत्तरे पक्ष अनि गणेशमान सिंह र कृष्णप्रसाद भट्टराईको छत्रछायामा पैदा भएको छत्तीसे समूहबीच देखा परेको गुटगत झगडा २०५९ सालमा पुग्दा नेपाली कांग्रेस औपचारिक रूपमै फुट्यो । परिणामतः २०४७ सालको संविधानबाट स्थापित राजनीतिक व्यवस्था संवैधानिक राजतन्त्र र संसदीय पद्धति को अन्त चाहनेहरू हावी भए । एकातर्फ दरबार हत्याकाण्डपछि राजमुकुट पहिरिएका ज्ञानेन्द्र शाहले कार्यकारी राजतन्त्र ब्युँताए भने, अर्कातर्फ संसदीय व्यवस्थाको अन्त गर्ने संकल्पसहित जनयुद्धमा होमिएको माओवादीको प्रभाव छोटो समयमै देशभर फैलियो ।२०६२६३ सालको दोस्रो जनआन्दोलनको पृष्ठभूमिमा नयाँ संविधान बन्यो र यसपछि भएको पहिलो आमनिर्वाचनबाट पूर्वएमाले र माओवादी केन्द्र एकीकृत भएर बनेको नेकपाको सरकार गठन भयो । ओलीको नेतृत्वमा सरकार बनेको केही महिनापछि नै सत्तासीन नेकपामा गुटगट बखेडा सुरु भयो । आन्तरिक झगडा क्रमशः बल्झिँदै जाँदा परिणाम त्यही निस्क्यो जुन पहिलो लोकतन्त्र (२००७१७) र दोस्रो लोकतन्त्र (२०४६५९) कालमा सत्तासीन नेपाली कांग्रेसले भोगेको थियो । अर्थात्, नेकपा पनि विभाजित भयो । अब तेस्रो लोकतन्त्र पनि धरापमा पर्ने सम्भावना बढेको छ ।संयोग के भयो भने, पहिलो, दोस्रो र तेस्रो लोकतन्त्रमा क्रान्ति वा आन्दोलनपछि बनेका सरकारहरूको नेतृत्व क्रान्तिका मूल अगुवाहरूले गर्न पाएनन् । मातृकाप्रसाद कोइराला २००७ सालको क्रान्तिको नाम मात्रको डिक्टेटर थिए, वास्तविक हिरो त बीपी कोइराला थिए । २००८ सालमा बनेको नागरिक सरकार क्रान्तिको जनादेशअनुरूपको थिएन । राजा त्रिभुवन र भारतीय प्रधानमन्त्री नेहरूले रुचाएकै कारण मातृकाप्रसाद कोइराला प्रधानमन्त्री बने । नुनको सोझो गर्दै राजाको शक्ति बढाउने कामको थालनी प्रधानमन्त्री मातृकाप्रसाद कोइरालाबाटै भयो । जिउँदो सहिद मानिएका टंकप्रसाद आचार्य र उग्र क्रान्तिकारी दरिएका केआई सिंहले पनि मातृकाप्रसाद कोइरालाकै पदमार्ग पछ्याए जब उनीहरू राजा महेन्द्रकै कृपाबाट प्रधानमन्त्री बन्न पाए । राजा महेन्द्रकै रोडम्यापअनुसार उनीहरूले संविधानसभाको निर्वाचन गर्ने प्रतिबद्धता तुहाए र राजामा सम्प्रभुसत्ता निहित हुने गरी २०१५ सालको संविधान घोषणा भयो । यही संविधानमा लिपिबद्ध संकटकालीन प्रावधान प्रयोग हुनुका साथै सेना पनि परिचालन भएका कारण पहिलो लोकतन्त्रको अवसान भयो ।दोस्रो लोकतन्त्र (२०४६५९) लाई नियालौं । २०४६ सालको जनआन्दोलनबाट सृजित जनादेश र २०४८ सालको आमनिर्वाचनबाट प्राप्त मतादेशबीच तालमेल देखिएन । त्यस निर्वाचनपछि बनेको नेपाली कांग्रेसको बहुमतीय सरकारको नेतृत्व गर्ने गिरिजाप्रसाद कोइरालाको छवि आन्दोलनअघि भिन्नै थियो । राष्ट्रिय मेलमिलाप बाट निर्दलीय पद्धतिलाई क्रमशः बहुदलीय चरित्रअनुरूपको सुधारिएको पञ्चायत व्यवस्थामा लैजाने पदमार्गमा लागेका थिए गिरिजाप्रसाद कोइराला । तर गणेशमान सिंह संघर्षबाटै पञ्चायत ढाल्ने पक्षमा थिए । यही लाइनअनुरूप संयुक्त वाम मोर्चासँग सहकार्यमा भएको २०४६ सालको जनआन्दोलनबाट बहुदलीय व्यवस्थाको पुनःस्थापना भयो । तर दुर्भाग्य, गणेशमान सिंह आफैं त २०४८ को आमनिर्वाचन लडेनन् नै, अन्तरिम सरकारका प्रधानमन्त्री कृष्णप्रसाद भट्टराई पनि पराजित भए । कालान्तरमा परिस्थिति यसरी बिग्रँदै गयो, २०४६ सालको जनआन्दोलनका दुई ठूला विम्ब सर्वमान्य नेतालौहपुरुष गणेशमान सिंह र सन्त नेता कहलिएका कृष्णप्रसाद भट्टराई आफैंले जन्माएको पार्टी नेपाली कांग्रेसबाट अलग भए ।२०४६ सालको जनआन्दोलनपश्चात् सम्पन्न पहिलो आमनिर्वाचनबाट शासनसत्तामा विराजमान गिरिजाप्रसाद कोइरालामा प्लेटोले परिकल्पना गरेको दार्शनिक शासक को गुण लेस मात्र पनि थिएन, बरु मेकियाभेलीले चित्रांकित गरेको प्रिन्स को विशेषता देखिन्थ्यो । अर्थात्, साम, दाम, दण्ड, भेदजस्ता सबै थरी उपायबाट शासन गर्ने मोडल पात्र थिए गिरिजाप्रसाद कोइराला । यसलाई अनुकरण गर्ने काम उसैका शिष्य शेरबहादुर देउवाले गरे जब शासनसत्ताको बागडोर उनको हातमा आयो । पजेरो संस्कार भित्रियो, सांसद खरिदबिक्री गर्ने कामसमेत भयो र सरकार बचाउने र गिराउने खेलमा सुन, सुरा र सुन्दरीको पनि प्रयोग भयो । यसबाट कोही अछुतो भएन, राप्रपा होस् या एमाले । दलभित्रै सत्ता र शक्तिको छिनाझपटीमा एमाले दुई चिरामा विभाजित भयो । फुट्नु, जुट्नु, फेरि फुट्नु राप्रपाको दैनिकीजस्तो थियो र छ पनि । यसरी मूल्य र मान्यताविहीन राजनीति झाँगिँदै जाँदा दोस्रो लोकतन्त्र धरापमा पर्यो ।अब तेस्रो लोकतन्त्रको कुरा गरौं । २०६२६३ सालको दोस्रो जनआन्दोलन र त्यसको सेरोफेरोमा भएको माओवादी जनयुद्ध, मधेस विद्रोह र जनजाति आन्दोलनबाट निर्देशित जनादेश भनेको गणतन्त्र, धर्मनिरपेक्षता, पहिचानजनित संघीयता, समावेशी लोकतन्त्र, समानुपातिक प्रतिनिधित्व, बहुभाषिक नीतिलाई स्थापित गर्नु नै हो । तर यीमध्ये कुनै पनि विषय नयाँ संविधान घोषणापछि भएको पहिलो प्रतिनिधिसभाबाट मतादेश प्राप्त गरी प्रधानमन्त्री भएका खड्गप्रसाद ओलीको प्रिय वस्तु थिएन र होइन पनि । नयाँ संविधानबाट नेपालको चिनारीमा जोडिएको विशेषण संघीय लोकतान्त्रिक गणतन्त्र लाई झिक्ने काम ओली सरकारले पक्कै पनि निरुद्देश्य भएर गरेको होइन । राष्ट्रवाद र पपुलिजम को नाराबाट राजनीतिलाई दक्षिणपन्थमा घिसार्ने असहिष्णु ट्रम्प र मोदीको नेपाली अवतार खड्गप्रसाद ओली नै हुन् भन्ने धेरैको ठम्याइ छ । तानाशाही शैलीमा शासनसत्ता सञ्चालन गर्नमा ओलीले २००७ सालयता भएका सबै पूर्वप्रधानमन्त्रीलाई माथ गरेका छन् । तसर्थ मैले उनको हरेक कदमलाई सन्देह गर्ने गरेको छु । संविधानलाई नै अतिक्रमण गरीे प्रतिनिधिसभा विघटन गर्ने काम प्रधानमन्त्री ओलीबाट हुन गएकाले तेस्रो लोकतन्त्रको भविष्यमाथि चिन्ता बढ्नु स्वाभाविक नै हो ।लोकतन्त्रको भविष्यमाथि थप चिन्ता हुनुको अर्को पनि कारण छ । शासनसत्तामा त्यो वर्गको हालीमुहाली देखियो जसलाई पहिलो लोकतन्त्रका सन्दर्भमा बीपी कोइरालाले भुइँफुट्टा वर्ग भनेर चित्रण गरेका थिए । दोस्रो लोकतन्त्रकालमा त्यो वर्ग चैते कांग्रेस र कात्तिके कम्युनिस्ट का रूपमा पुनर्जीवित भयो । अहिले तेस्रो लोकतन्त्रमा यो वर्गलाई सुकिलामुकिला र बिचौलिया भनेर चिनिन्छ ।२००७ सालमा जन्मेको लोकतन्त्रले अनेक आरोहअवरोहका बीच अहिले २०७७ सालसम्म आइपुग्दा सात दशकको यात्रा पार गरिसकेको छ । यस अवधिमा तीन ठूलठूला क्रान्ति भए, छ वटा संविधान फेरिए, तीस पटकभन्दा बढी सरकारको नेतृत्व परिवर्तन भयो । अर्थात्, हरेक क्रान्तिपछि प्रतिक्रान्तिको चक्र चलिरह्यो र त्यसलाई बेहोर्नु नेपालको नियति नै हुन गएको छ । यसबाट मुक्ति पाउने चाहना त छ तर विश्वासिलो र भरपर्दो तारणहार देखिँदैन । अहिलेका लागि चिन्ताको मूल विषय यही हो ।"
पर्यटकलाई कसरी टिकाउने लुम्बिनीमा ?,"कुनै भवितव्य नभए अब छ महिनाभित्र भैरहवाको गौतमबुद्ध विमानस्थलबाट अन्तर्राष्ट्रिय उडान सुरु हुनेछ । लुम्बिनी आउने पर्यटकलाई सोझै बुद्ध जन्मस्थल ल्याउने प्रमुख उद्देश्यले यो विमानस्थल बनाइएको हो । अन्तर्राष्ट्रिय उडान सुरु हुनासाथ बाह्य मुलुकका पर्यटक सीधै भैरहवा हुँदै लुम्बिनी आउनेछन् । बुद्ध जन्मस्थलमा बाह्य पर्यटकको चहलपहल बढ्नेछ । उनीहरूलाई एकै छिन लुम्बिनी पुगेर मायादेवी मन्दिर र केही गुम्बा घुमाएर फर्काउने कि रोक्ने ? भुलाउन र बास बसाउन के गर्ने ? पर्यटक व्यवस्थापन कसरी गर्ने ? त्यसबाट स्थानीय बासिन्दाले फाइदा कसरी लिने ? लुम्बिनीवासीका लागि यो अहिलेको प्रमुख चुनौती हो ।लुम्बिनीमा पर्यटकको पहिलो गन्तव्य मायादेवी मन्दिर हो, जहाँ बुद्धको दरबार र उनको पाइला छन् । मन्दिरबाहिर अशोकस्तम्भ र पोखरी छन् । पर्यटकलाई केही बेर भुलाउन बुद्ध जन्मस्थलआसपास केही भौतिक पूर्वाधारको विकास भएको छ । विभिन्न देशले कलात्मक गुम्बाहरू बनाएका छन्, जसले पर्यटकको ध्यान खिच्नेछन् । शान्ति स्तूप, बुद्ध स्मारक, संग्रहालय घुम्दा केही समय बित्नेछ । लुम्बिनीमा अहिले भएका संरचनाहरू राम्रोसँग अवलोकन गर्न झन्डै दुई दिन लाग्छ । अर्थात्, एक पर्यटकलाई लुम्बिनीभित्र मात्रै घुमाउन सके पनि दुई दिन अड्याउन सकिन्छ । बुद्धको मावलीघर देवदह, उनले उनन्तीस वर्ष बिताएको तिलौराकोट एवं कपिलवस्तुका बुद्धस्थल, अस्तिधातु रहेको नवलपरासी पश्चिमको रामग्राम लगायत घुम्न गए थप तीन दिन बित्छ । तर, पर्यटकलाई पाँच दिनसम्म लुम्बिनीमा बसाउने र भुलाउने योजना अहिलेसम्म बनेको छैन । उपर्युक्त सबै ठाउँबारे बताउने कसले ? घुमाउने कसरी ? अन्योलै छ ।मान्छेले कसरी असल बन्ने, दुःखबाट छुट्कारा पाउने र सबैको भलो हुने काममा केन्द्रित हुने भन्ने बुद्धशिक्षालाई विश्वका साढे २ अर्बभन्दा बढीले धर्मका रूपमा मान्दै आएका छन् । उनीहरूका लागि लुम्बिनी पर्यटकीय स्थल मात्र नभई मुख्य तीर्थस्थल हो । लुम्बिनी, बौद्धनाथ, सारनाथ र कुशीनगर गौतमबुद्धको जीवनसँग जोडिएका चार प्रमुख क्षेत्र हुन् । तीमध्ये लुम्बिनी सबैभन्दा पावन, पवित्र र महत्त्वपूर्ण मानिन्छ । बौद्ध साहित्य अनुसार, स्वयं बुद्धले आफ्ना अनुयायीहरूलाई जीवनकालमा एकपटक भए पनि लुम्बिनी भ्रमण गर्न भनेका छन् । त्यसबाट खराब कर्म पखालिने, पुण्य मिल्ने र असल कर्ममा लाग्न उत्प्रेरणा मिल्ने कथन छ । यही बुद्ध वचन अनुसरण गर्दै बौद्धमार्गीहरू लुम्बिनी आउने गरेका छन्, जुन क्रम अन्तर्राष्ट्रिय विमानस्थलको सञ्चालनपछि बढ्ने अपेक्षा छ ।लुम्बिनी विकास कोषका अनुसार, हाल लुम्बिनीमा वार्षिक करिब १२ लाख स्वदेशीविदेशी पर्यटक आउने गरेका छन् । तीमध्ये अधिकांश धार्मिक पर्यटक हुन् । विमानस्थल सञ्चालनपछि वार्षिक २० लाख पर्यटक लुम्बिनी भित्र्याउने लक्ष्य छ । त्यसका लागि लुम्बिनी आसपासका सडक फराकिला पारिएका छन् । तारे होटल खुल्ने क्रम बढेको छ । पर्यटकमैत्री रेस्टुराँ र बारहरू सञ्चालनमा आएका छन् । लुम्बिनी क्षेत्रभित्र साजसज्जा र आकर्षण बढाइएको छ । तर, भौतिक पूर्वाधार विकासले मात्रै लुम्बिनीमा पर्यटक बढ्ने वा अडिने गर्दैनन् । धार्मिक पर्यटकहरू बुद्ध जन्मस्थलमा बुद्धमय वातावरण चाहन्छन् । बुद्धकालीन संस्कार र परम्परा, बुद्ध ज्ञान र कला हेर्न खोज्छन्, जुन होटल र रेस्टुराँमा होस्, बस्तीमा बस्ने र सडकमा भेटिने नागरिकमा पाइयोस् । विदेशी पर्यटकहरूलाई जे चाहिने हो, लुम्बिनीमा त्यसैको अभाव छ । गौतम बुद्ध र विश्वसम्पदामा सूचीकृत लुम्बिनी नेपालका मात्रै होइनन्, विश्वकै गौरव हुन् । तर, स्थानीय बासिन्दाले नै त्यसमा गौरव गर्न सकेका छैनन् । बुद्धबारे उनीहरूलाई राम्ररी बुझाउन सकिएको छैन । लुम्बिनीबाट उनीहरूले फाइदा लिने अवस्था बन्न सकेको छैन । उनीहरूलाई पर्यटकीय गतिविधि र पाहुनाको स्वागतसत्कारमा लगाउने काम गरिएको छैन । स्थानीय बासिन्दाको अपनत्व नहुँदा बुद्ध जन्मस्थलमै बुद्धमय वातावरण बन्न सकेको छैन । यही कारण पनि पर्यटकहरू एक छिनदिन मायादेवी मन्दिर र आसपास घुमेर फर्किहाल्ने गरेका हुन् ।लुम्बिनी होटल तथा रेस्टुरेन्ट व्यवसायी संघका अनुसार, बुद्ध जन्मस्थल आउने पर्यटकमध्ये ७० प्रतिशत त्यसै दिन फर्किने गरेका छन् । बाँकी ३० प्रतिशतको बसाइ एक दिन मात्रै हुने गरेको छ । एक दिनभन्दा धेरै बिताउने भनेका आआफ्ना देशका गुम्बाहरूमा बस्नेहरू मात्रै हुन् । लुम्बिनीको रमणीयता हेर्न आउने पर्यटकलाई लोभ्याउन र अड्याउन भौतिक सुविधा जरुरी हुन्छ । रम्नेरमाउने र भुल्नेभुलाउने ठाउँ चाहिन्छ । लुम्बिनीमा त्यसको पनि अभाव छ । लुम्बिनी विकास कोषबाहिरका क्षेत्रमा पर्यटक लैजाने र भुलाउने कुनै क्षेत्र तय गरिएको छैन । यही कारण धार्मिक आस्थाबाहेकका पर्यटकलाई पनि लुम्बिनी अड्याउन मुस्किल छ ।बौद्ध परम्परामा बोधिसत्त्वले जन्म लिन काल, तिथि, स्थान, कोख र समाजको ठूलो महत्त्व हुन्छ । भनिन्छ, जम्बुद्वीपमा त्यस समय सबैभन्दा उत्तम क्षेत्र छनोट गरेर बुद्धले लुम्बिनीमा जन्म लिएका थिए । तथागतलाई धारण गर्न सक्ने मायादेवीको कोखलाई नारी शक्तिको आधार मानिन्छ । कपिलवस्तु, मावली देवदह, गौतम बुद्धको आठ भागको एक भाग अस्तुधातु रहेको रामग्राम क्षेत्र बुद्ध चरणका पवित्र क्षेत्रहरू हुन् । लुम्बिनीमा पर्यटन प्रवर्द्धनसँगै तिलौराकोट, देवदह, रामग्राम र आसपासका क्षेत्रका बासिन्दामा पनि बुद्धप्रति अपनत्व जगाउनुपर्छ । बुद्धले सिकाएका ज्ञान, बुद्धको जीवनी र बुद्धसँग जोडिएका कुरा सिक्ने र अपनत्व लिएर तिनलाई अरूलाई सिकाउने बनाउन आवश्यक छ । पथप्रदर्शकले धेरै कुरा भन्नुभन्दा स्थानीय बासिन्दाले थोरै कुरा देखाउँदा पनि पर्यटक लालायित हुन्छन् ।लुम्बिनीमा दिगो पर्यटन तब मात्र सम्भव हुन्छ, जब यस क्षेत्रका नागरिकको मनमस्तिष्कमा बुद्धप्रति गहिरो आत्मसम्मान हुन्छ । बुद्धलाई नबुझी दिगो पर्यटन सम्भव छैन । यसर्थ बुद्धभूमिमा बस्ने समुदायको हरेक गतिविधिमा बुद्धप्रति सम्मान, शिक्षा, मैत्री, संस्कार र उत्साह प्रवर्द्धन गर्न आवश्यक छ । बुद्धको व्यावहारिक ज्ञानलाई जीवनशैलीमा रूपान्तरण गराउनुपर्छ । बुद्ध संस्कार र संस्कृतिको विकास गर्नुपर्छ । केही क्षेत्र र टोललाई पञ्चशीलमैत्री बनाउनुपर्छ । विद्यालय, युवाक्लब, महिला समूह लगायतमा बुद्ध संस्कारमय क्रियाकलाप गराउनुपर्छ । बुद्धप्रति सम्मान जनाउन हरेक पूर्णिमालाई उत्सवका रूपमा मनाउन थाल्नुपर्छ । लुम्बिनी आसपासका बस्ती सफा राख्नुपर्छ । आसपासका क्षेत्रमा समुदायकेन्द्रित होमस्टे सञ्चालन गरिनुपर्छ । होटल रेस्टुरेन्ट र सडक खाना महोत्सवहरूमा बोधिसत्त्व शैलीका परिकार उपलब्ध गराउनुपर्छ । बुद्धसम्बन्धी पोसाक, सामग्री, गहनाहरूको किनबेच र प्रयोग गर्नुपर्छ । होटलहरूमा बुद्धमय अभिवादन (भवतुः सब्ब मंगलम्) प्रयोग गर्नुपर्छ । पर्यटकलाई ठाउँठाउँमा बुद्ध जीवनी बताउने थिएटर, ध्यान अभ्यास र विपश्यनाको सुविधा दिनुपर्छ । अनि मात्र लुम्बिनीमा पर्यटकलाई धेरै दिन भुलाउन सकिनेछ, गौतमबुद्ध अन्तर्राष्ट्रिय विमानस्थल र लुम्बिनीमा गरिएको लगानीले सार्थकता पाउनेछ ।"
नयाँ कोरोनाले २०२१ झन् कठिन,"जेनेभा (एजेन्सी) विश्व स्वास्थ्य संगठन (डब्लूएचओ) ले नयाँ प्रकारको कोरोना भाइरसका कारण सन् २०२० भन्दा २०२१ झन् कठिन हुने जनाएको छ । कोरोनाको नयाँ प्रकार पहिलेको भन्दा धेरै संक्रमक रहेको विवरणहरू सार्वजनिक भइरहेका बेला डब्लूएचओले यस्तो चेतावनी दिएको हो । संक्रमण क्षमता निकै उच्च रहेको भाइरसको नयाँ प्रकार बेलायतसहित ५० भन्दा बढी देश र क्षेत्रहरूमा फैलिसकेको छ । नयाँ भाइरसका कारण पछिल्ला दिनहहरूमा बेलायतमा दैनिक हजारौंको मृत्यु हुन थालेको छ । दक्षिण अफ्रिकामा देखा परेको भाइरसको प्रकार (स्ट्रेन) २० देशमा फैलिइसकेको बीबीसीले उल्लेख गरेको छ । केही समयअघि बेलायतमा देखिएको जस्तै अफ्रिकामा पनि अघिल्लो प्रकारको भाइरसभन्दा यो छिटो विस्तार हुने क्षमताका रहेको वैज्ञानिकहरूले जनाएका छन्, जसका कारण अफ्रिकी क्षेत्रमा चिन्ता थपिएको छ । त्यसैगरी, जापानमा पनि अधिकारीहरूले नयाँ प्रकारको भाइरस पत्ता लगाएका छन् । उनीहरूले चार जनामा त्यस्तो किसिमको भाइरसको संक्रमण पहिचान भएको जनाएका हुन् । ती मानिसहरू ब्राजिलमा संक्रमित भएर जापान पुगेका जनाइएको छ । त्यस्तै, स्पेनमा पनि भाइरसको नयाँ प्रकार पुष्टि भएको छ । नयाँ प्रकारको भाइरसले अन्य प्रकारका कोरोना भाइरसलाई तीव्र गतिमा विस्थापित गरिरहेको छ । नयाँ भाइरसमा देखिएको उत्परिवर्तनले यसका महत्त्वपूर्ण भागमा आमूल परिवर्तन ल्याइदिएको छ । प्रयोगशालामा गरिएका परीक्षण यस्ता केही उत्परिवर्तनले मानवको शरीरमा हुने कोषमा संक्रमण गराउन भाइरसलाई थप सहज हुने देखिएको छ । हालसालै विकसित गरिएका खोपहरूसमेत नयाँ प्रकारका लागि पनि प्रभावकारी हुने विज्ञहरूले जनाएका छन् । यद्यपि, आममानिसहरू यसप्रति विश्वस्त हुन नसकेको देखिएको छ ।"
अफगानिस्तानमा दुई न्यायाधीशको हत्या,"काबुल (एएफपी) अफगान सर्वोच्च अदालतका दुई जना महिला न्यायाधीशको काबुलमा गोली हानी हत्या गरिएको छ । आइतबार बिहान कामका लागि अदालत जाने क्रममा ती न्यायाधीशको हत्या गरिएको हो । अफगानिस्तानमा जारी द्वन्द्व अन्त्य गर्न सरकार र मुख्य विद्रोही तालिवान समूहबीच शान्तिवार्ता जारी रहेको समयमा हिंसात्मक घटनामा वृद्धि भएको छ । पछिल्ला केही महिनादेखि खासगरी राजधानी काबुलमा उच्च पदस्थ अधिकारी, पत्रकार, कानुन व्यवसायी, सामाजिक अभियन्ता तथा राजनीतिकर्मी लक्षित आक्रमणहरू बढेका छन् । यस्ता आक्रमण तथा हत्याले राजधानी काबुलसहित देशका प्रमुख सहरबजारमा त्रास फैलाएको छ । अमेरिकी रक्षा मन्त्रालयले अफगानिस्तानमा तैनाथ अमेरिकी सेनाको संख्या कटौती गरी २ हजार ५ सयमा सीमित गर्ने घोषणा गरेको दुई दिन नबित्दै पछिल्लो आक्रमण भएको छ । दुई जना न्यायाधीश सरकारी गाडीमा अदालत गइरहेका बेला एम्बुस आक्रमणसँगै गोली प्रहार गरिएको सर्वोच्च अदालतका प्रवक्ता अहमद फाहिम क्वाइमले जानकारी दिए । कलाएफतुल्लाह क्षेत्रमा गरिएको आक्रमणको कुनै पनि समूहले जिम्मा लिएको छैन । दुर्भाग्यवश, आजको आक्रमणमा हामीले दुई महिला न्यायाधीशलाई गुमाएका छौं । उनीहरूका सवारी चालक घाइते भए पनि खतरामुक्त छन् । प्रवक्ता क्वाइमका अनुसार अफगानिस्तानका सर्वोच्च अदालतमा २ सयभन्दा बढी महिला न्यायाधीशहरू कार्यरत छन् । काबुल प्रहरीले पनि आक्रमणको पुष्टि गरेको छ ।अफगानिस्तानको सर्वोच्च अदालतमा यसअघि सन् २०१७ को फेब्रुअरीमा पनि आक्रमण गरिएको थियो । उक्त आक्रमणमा कम्तीमा २० जनाको मृत्यु हुनुका साथै ४१ जना घाइते भएका थिए ।अफगान अधिकारीहरूले ती आक्रमणहरू तालिवान समूहले गराएको आरोप लगाउँदै आएका छन् । तर तालिवान समूहले आक्रमणको जिम्मेवारी लिन अस्वीकार गर्दै आएको छ । कतिपय हत्याको जिम्मेवारी भने जिहादी इस्लामिक स्टेट समूहले लिने गरेको छ । यसै महिनाको सुरुमा अमेरिकी सैन्य कमान्डले अफगानिस्तानमा भइरहेका आक्रमणहरू तालिवानबाट भएको दाबी गरेको थियो । अफगानिस्तानमा तैनाथ अमेरिकी फौजका प्रवक्ता कर्णेल सोन्नी लिगेटले ट्वीट गर्दै अफगानिस्तानमा भइरहेका आक्रमणमा तालिवानको संलग्नता रहेको पाइएको र त्यसले शान्ति कायम गर्ने अफगान जनताको चाहनामाथि कुठाराघात गर्ने जनाएका छन् । तालिवान र अफगान सरकारबीच कतारको राजधानी दोहामा शान्तिवार्ता जारी रहेकै अवस्थामा अफगानिस्तानमा हिंसात्मक घटना बढेको भन्दै सर्वत्र चिन्ता पनि व्यक्त गरिएको छ । अफगानिस्तानका गुप्तचर निकायका प्रमुख अहमद जिया सिराजले सन् २०२० मा तालिवान समूहले देशभर १८ हजारभन्दा बढी आक्रमण गरेको संसद्लाई जानकारी गराएका छन् ।"
भर्चुअल ध्यान र योगमा बढ्यो आकर्षण,"(लन्डन)  कोरोना भाइरसको महामारीका कारण यतिखेर मानिसको जीवनशैली खुम्चिएको छ । आफन्त, साथीभाइ भेटघाट शून्य छ, सोसलाइज गर्ने माहोल छैन । कतिलाई आफन्तजन गुमाउँदा असह्य पीडा छ, कतिलाई जागिर गुमेर संकट । यस्तो असहज परिस्थितिमा अहिले बेलायतका नेपालीले आफ्नो मन शान्त राख्ने उपाय रोजेका छन् भर्चुअल ध्यान र योग । आजकल नियमित भइरहेका त्यस्ता कार्यक्रममा बेलायतको नेपाली समुदाय पनि आकर्षित हुन थालेको छ । सोसाइटी अफ नेप्लिज फ्रोफेसनल्स यूकेका पूर्वउपाध्यक्ष दीप गिरीलाई चार वर्षअघिसम्म ध्यान वा योगप्रति चासो नै थिएन । चार वर्षअघि भारतबाट आएका गुरु डा अभदूत बाबा शिवानन्दको प्रवचनपछि उनी ती गुरुका फलोअर भए । पछि उनले नेपाली गुरुहरूबाटै ध्यान र योग गर्न थाले । अहिले त बरु खाना छुट्छ, ध्यान छुट्दैन, जीवन विज्ञान यूकेले हालै आयोजना गरेको भर्चुअल सेसनमा सहभागी गिरीले भने, स्वास्थ्य तन्दुरुस्त राख्न, महामारीका बेला इम्युनिटी पावर बढाउन, अनुहारमा चमक, जोस जाँगर र आत्मविश्वास जगाउन पनि योग र ध्यान अत्यावश्यक रहेछ ।यी कर्मले चिन्ता व्यवस्थापन भई जीवन आनन्दसँग बिताउन सकिने विश्वास उनमा छ । गत फेब्रुअरीमा दर्ता भएयता क्रियाशील जीवन विज्ञान यूके नामक संस्थाले लकडाउनका बेला निःशुल्क भर्चुअल ध्यान र योगलाई निरन्तरता दिएको छ । उसले हालै मात्र ९ दिने वर्कसप र २१ दिन लामो योग सेसन गर्यो । कोरोनाले मानिस बढी विक्षिप्त अनि उनीहरूमा डर, त्रास सिर्जना हुने क्रम बढेपछि अहिले आफूहरूले सातै दिन दैनिक डेढ घण्टा योग, प्रणायाम र ध्यान गरिरहेको जीवन विज्ञान यूकेकी संस्थापक जीवन विज्ञान प्रशिक्षिका सरिता शर्माले जनाइन् । ती सेसनमा दैनिक सहभागिता झन्डै ५० हाराहारी छ । उक्त संस्थाले बालबालिकामा लक्षित नवप्रतिभा विज्ञान कार्यक्रम पनि सुरु गरिरहेको छ । गत वर्ष नेपाल गएर वोध विज्ञान, लय विज्ञान, चक्र विज्ञान साधना प्रशिक्षण गरी २१ दिन तालिम लिएर लन्डन आएपछि आफूमा धेरै परिवर्तन आएको बताउँछिन् शर्मा । विश्व स्वास्थ्य संगठनले पनि शारीरिक, सामाजिक, मानसिक र आध्यात्मिक रूपमा स्वस्थ मानिस नै पूर्ण स्वस्थ हो भनेको छ । तर हामीले आध्यात्मिक स्वस्थतर्फ कहिल्यै वास्ता गरेनौं, शर्माले भनिन्, त्यसकारण यो अति आवश्यक छ । कोरोनाले श्वासप्रश्वासमा असर गर्ने भएकाले अहिलेको महामारीमा प्राणायाम त झन् एकदम महत्त्वपूर्ण छ । जीवन विज्ञान भनेको आफैंलाई अध्ययन गर्ने विज्ञान रहेको बताउँछिन् उनी । उनले भनिन्, हामीले कहिल्यै आफ्नो शरीर, मन, भावना र चेतनालाई अध्ययन गरेनौं । सोसाइटी अफ नेपलिज फ्रोफेसनल्स यूकेकी सहसचिव एवं उक्त संस्थाको आध्यात्मिक कार्यक्रम संयोजक सविता गिरी बेलायतका नेपालीमा ध्यान र योगप्रति चासो बढेको र यो अत्यावश्यक पनि भएको बताउँछिन् ।"
हाइड्रोजन इन्धनको खोजीमा आयल निगम,"(काठमाडौं)  डिजेल र पेट्रोलका कारण प्रदूषणको मात्रा बढ्दै गएका समाचार यति बेला नौला रहेनन् । प्रदूषण नियन्त्रण गर्न भनेर विकसित मुलुकले वैकल्पिक उपायबारे खोजअनुसन्धान गरिरहेका छन् । जापान, कोरिया, जर्मनीलगायत मुलुकले हाइड्रोजन इन्धन प्रविधि प्रयोग गर्न थालिसकेका छन् । छिमेकी मुलुक भारतकै भारतीय आयल कर्पोरेसन (आईओसी)ले हाइड्रोजन इन्धनबाट चल्ने १५ वटा गाडी बनाउन अर्डर गरिसकेको छ । फोसिल फ्युलको भविष्य उज्ज्वल नदेखेपछि नेपाल आयल निगमले पनि यसको विकल्प खोज्न थालेको छ । यस विषयमा थप अध्ययन अनुसन्धानका लागि गत पुस २४ मा काठमाडौं विश्वविद्यालय (केयू) सँग एमओयूसमेत गरिएको निगमले जनाएको छ । २०३० पछि फोसिल फ्युलको भविष्य अन्धकार छ । धेरै मुलुकले यसलाई बन्देज पनि लगाउँदै छन् । अबको विकल्प हाइड्रोजन इन्धन नै हो, निगमका कार्यकारी निर्देशक सुरेन्द्रकुमार पौडेलले भने, हाइड्रोजन इन्धन अहिले रकेटमा प्रयोग गरिन्छ । आईओसीले टाटा कम्पनीलाई हाइड्रोजन इन्धन प्रयोग हुने १५ वटा गाडी बनाउन अर्डर गरिसकेको छ । नेपालमा पनि सम्भावना देखेर थप विस्तृत अध्ययनका लागि केयूसँग एमओयू गरेका हौं । नेपालमा सम्भावना देखिए प्रविधि ल्याएर पाइलटिङ गरिने निगमले जनाएको छ । हाल केयूमा ग्रिन हाइड्रोजन ल्याब सञ्चालनमा छ । थप अध्ययनका लागि ल्याबमा सहयोग गर्ने गरी एमओयू गरिएको कार्यकारी निर्देशक पौडेलले बताए । निगमले ल्याबमा सहयोग गर्न लागेको हो । सम्भाव्यता हेरेर उत्पादन नै गर्ने हाम्रो योजना हो, उनले भने । यद्यपि हाइड्रोजन इन्धन उत्पादनका लागि कति खर्च लाग्छ भन्ने अध्ययन भइसकेको छैन । कानुन पनि बनिसकेको छैन । केयूसँगको सम्झौतापछि कानुन बनाउने, हाइड्रोजन इन्धनको नीति, लागतलगायतको सम्भाव्यता अध्ययन गरिने उनको भनाइ छ । निगमका अनुसार हाइड्रोजन इन्धनका लागि विद्युत् पनि आवश्यक पर्छ । त्यसका लागि विद्युत् प्राधिकरणसँग सम्झौता गरिनेछ । जापानले तीन वर्षभित्र हाइड्रोजन गाडी उत्पादन गर्दै छ । हाइड्रोजन इन्धनको अध्ययन र उत्पादन सुरु गरिएन भने फेरि आयातमै निर्भर हुनुपर्ने बाध्यता आउँछ, पौडेलले भने, नेपालमा गाडीको प्रयोग गर्न समय लाग्न सक्छ । तर यहाँ हाइड्रोजन इन्धन उत्पादन गरेर निर्यात गर्न भने सकिन्छ । यसका लागि वातावरण बने ठूलो लगानी भित्रिन्छ, यसको भविष्य पनि राम्रो छ । इन्धन आयातकै लागि वार्षिक करिब २ खर्ब रुपैयाँ बाहिरिने गरेको निगमको तथ्यांक छ । इन्धनको खपत बर्सेनि बढ्दै छ । विकसित मुलुकले भने इन्धनको विकल्प खोजिरहेका छन् । निगमले आईओसीबाट पेट्रोलियम पदार्थ आयात गर्छ । आईओसीले नै हाइड्रोजन इन्धन खपत हुने गाडी अर्डर गरेपछि निमलाई थप दबाब बढेको हो । केयूको सहकार्यमा निगमले हाइड्रोजन इन्धन उत्पादन गरेर निर्यार्त गर्नेसम्मको योजना बनाएको छ । माथिल्लो तामाकोसीलगायत जलविद्युत् परियोजनाबाट बिजुली उत्पादन भए विद्युत् खेर जान सक्ने चर्चा हुने गरेको छ । यस्तो अवस्थामा त्यसैबाट हाइड्रोजन इन्धन उत्पादन गर्ने सकिने पौडेलको भनाइ छ । बिजुली बढी भएका बेला यसमा प्रयोग गरिन्छ । बिजुली सस्तो पनि छ, उनले भने, यसका लागि प्राधिकरणसँग पनि सम्झौता हुन्छ । निगमसँग पाँच वर्षको एमओयू भएको केयू मेकानिकल इन्जिनियरिङ विभागका उपप्राध्यापक विराजसिंह थापाले जानकारी दिए । निगम र केयूबीच इन्जिनियरिङ सर्भिस र वैकिल्पक ऊर्जामा सहकार्य गरेर जान यो सम्झौता गरिएको हो । हाइड्रोजन इन्धन, पेट्रोल पम्प सुधार, अटोमेसन, पुरानो प्रणाली विस्थापित गरेर अन्तर्राष्ट्रिय स्तरको नयाँ प्रणाली जडान गर्ने हो, थापाले भने, निगमसँग भएको एमओयूसँगै नीतिगत ढोका खुलेका छन् । थापाका अनुसार पहिलो दुई वर्षमा हाइड्रोजन इन्धनको सम्भावनाबारे अध्ययन हुन्छ । यसअन्तर्गत लगानी र प्रविधिको अनुसन्धान हुनेछ । दुई वर्षमा हाइड्रोजन इन्धन उत्पादन गरेर परीक्षण पनि गरिने उनको दाबी छ । दुई वर्षभित्र नेपालमै उत्पादित हाइड्रोजन फ्युल स्टेसनबाट प्रवाह गरेर गाडी चलाउँछौं । यसले सरकार, निगम र लगानीकर्तालाई स्वदेशमै उत्पादन गर्न सकिन्छ भन्ने सन्देश पनि जान्छ, थापाले भने । सन् २०२० देखि बिजुलीको आपूर्ति बढेको छ । सन् २०२५ देखि २०२८ सम्म थप ३ हजार मेगावाट उत्पादन हुन्छ । उक्त विद्युत् खेर जाने सम्भावना बढी भएकाले यसको खपत हाइड्रोजन इन्धन उत्पादनमा गर्न सकिन्छ, थापाले भने, विकसित मुलुकले पनि वैकल्पिक उपायका रूपमा हाइड्रोजन इन्धनलाई नै लिएका छन् । जापान, कोरिया, जर्मनीलगायत विकसित मुलुकले यससम्बन्धी प्रविधि प्रयोग गरिरहेका छन् । निगमका प्रवक्ता विनीतमणि उपाध्यायले पनि हाइड्रोजन इन्धनका विषयमा धेरै मुलुकले अध्ययन गरिरहेकाले निगमले पनि सुरुवात गरेको प्रतिक्रिया दिए ।"
प्राधिकरणको पोल र केबलको नयाँ भाडादर,"(काठमाडौं)  नेपाल विद्युत् प्राधिकरणले आफ्नो पोल र केबल प्रयोग गरी सेवा विस्तार गर्ने इन्टरनेट र केबल टेलिभिजन सेवा प्रदायकका लागि नयाँ भाडादर तय गरेको छ । प्राधिकरणले माघ २ देखि लागू हुने भन्दै नयाँ भाडादर तय गरेपछि यसले इन्टरनेटको मूल्य बढ्न सक्ने व्यवसायीको चेतावनी छ । प्राधिकरणले आफ्नो अप्टिकल फाइबर र पोल प्रयोग गर्नेहरूलाई पुस २८ मा पत्र लेख्दै माघ २ देखि पुरानो सम्झौताको म्याद समाप्त हुने र नयाँ सम्झौता गर्दा नयाँ भाडादर लागू हुने भन्दै पत्र लेखेको हो । प्राधिकरणको पत्रअनुसार ६६ केभी र ३३ केभी वा त्योभन्दा कम भोल्टेज स्तरको प्रसारण लाइनमा भएको अप्टिकल फाइबरको भाडादर दोब्बर बनाइएको छ ।प्राधिकरणको ६६ केभी र त्योभन्दा माथिल्लो भोल्टेज स्तरको प्रसारण लाइनमा जडित फाइबर कोरको प्रतिकिमि प्रतिवर्ष प्रतिफाइबर कोरको भाडादर करबाहेक ३२ हजार रुपैयाँ लाग्ने पत्रमा उल्लेख छ । यस्तै ३३ केभी र त्यसभन्दा मुनिको भोल्टेज स्तरको वितरण लाइनमा जडित फाइबर कोरको हकमा प्रतिकिमि प्रतिवर्ष फाइबर कोरको भाडादर करबाहेक ३० हजार रुपैयाँ लाग्ने पत्रमा उल्लेख छ । प्राधिकरणको वितरण र प्रसारण लाइनमा जडित फाइबर प्रयोग गरेबापत लाग्ने भाडादर दोब्बर बढेको इन्टरनेट सेवा प्रदायक संघ नेपाल (आइस्पान) अध्यक्ष सुधीर पराजुलीले बताए ।पोलको भाडादरमा पनि प्राधिकरणले मूल्यवृद्धि गरेको छ । प्राधिकरणले ग्रामीण क्षेत्रमा प्रतिपोलको भाडा प्रतिवर्ष ५० रुपैयाँ लिँदै आएकामा नयाँ भाडादर करिब २ सय रुपैयाँ पुगेको उनको भनाइ छ । महानगर क्षेत्रमा प्राधिकरणले प्रतिपोलको भाडा २ सय लिँदै आएकामा अहिले ३ सय रुपैयाँभन्दा बढी पुर्याइएको पराजुलीले बताए ।प्राधिकरणले पहिलो पटक २०७५ असार २६ मा आफ्ना पूर्वाधार प्रयोग गरेबापत लाग्ने भाडामा करिब ५ सय प्रतिशतसम्म वृद्धि गरेको थियो । प्राधिकरणको निर्णयको सर्वत्र विरोध भएपछि सञ्चार तथा सूचना प्रविधि मन्त्रालयकी सहसचिव राधिका अर्यालको संयोजकत्वमा सुझाव समिति गठन गठन भएको थियो । २०७६ मंसिर १ मा गठित समितिले दिएको सुझावलाई हुबहु कार्यान्वयन गर्दै प्राधिकरणले नयाँ भाडादर निर्धारण गरेको हो । समितिमा नेपाल दूरसञ्चार प्राधिकरणका अध्यक्ष पुरुषोत्तम खनाल, ऊर्जा मन्त्रालयका सहसचिव तोयानाथ अर्याल, नेपाल टेलिकमका प्रबन्ध निर्देशक डिल्लीराम अधिकारी र नेपाल विद्युत् प्राधिकरणका उपकार्यकारी निर्देशक हरराज अधिकारी सदस्य थिए ।समितिले विद्युत् प्राधिकरणले अप्टिकल फाइबर भाडामा लगाउने काम अनुमतिप्राप्त कम्पनीमार्फत गराउनुपर्ने, नेपाल टेलिकमको नेतृत्वमा पूर्वाधार कम्पनी खडा गरी सोही कम्पनीले निर्माण गर्ने पूर्वाधारलाई सहप्रयोगमा लगाउनपर्ने निष्कर्ष निकालेको थियो । समितिले प्राधिकरणले निर्धारण गरेको भाडादर घटाएर लागू गर्न सुझाएको थियो । सोही समितिको सिफारिसको आधारमा नयाँ भाडादर निर्धारण गरिएको विद्युत् प्राधिकरणका निमित्त कार्यकारी निर्देशक हितेन्द्रदेव शाक्यले जानकारी दिए । तर आइस्पान अध्यक्ष पराजुली भने प्राधिकरणकै पुरानो भाडादर नै घटाउनुपर्ने माग व्यवसायीले राखेका बेला भाडादर दुई गुणासम्म बढ्दा इन्टरनेटको शुल्क महँगिने बताउँछन् । सरकारले इन्टरनेट शुल्कलाई प्रतिव्यक्ति आयको ५ प्रतिशतमा झार्ने लक्ष्य राखेको छ तर सरकारकै निकायबाट पूर्वाधार प्रयोग गरेबापतको भाडा वृद्धि भइरहेको छ, उनले भने, सरकारको नीतिमै विरोधाभास हुँदा इन्टरनेटको मूल्य बढ्न सक्छ ।भाडादर बढ्दा सेवा प्रदायकहरूको लागत बढ्न गई इन्टरनेटको शुल्क बढ्ने विषयमा प्राधिकरणलाई जानकारी गराइएको पनि उनले जनाए । हामी नयाँ भाडादरको विरोधमा छौं, उनले भने, एकैचोटि शुल्क नबढे पनि बिस्तारै शुल्क बढ्छ ।"
रोजगारदाता परिषद्मा संघाई,"काठमाडौं (कास)नेपाल उद्योग वाणिज्य महासंघको एसोसिएटतर्फका उपाध्यक्ष रामचन्द्र संघाईको अध्यक्षतामा महासंघको रोजगारदाता परिषद् गठन भएको छ । परिषद्को उपसभापतिमा कार्यकारिणी समिति सदस्य प्रबलजंग पाण्डे चुनिएका छन् । परिषद् सदस्यहरूमा एसोसिएट समूहबाट कृष्णलाल महर्जन, पूर्व कार्यकारिणी समिति सदस्यहरू विनोद ढकाल, विराट थापा, नेपाल जुट उद्योग संघका राजकुमार गोल्छा र प्रतिनिधि डाबर नेपाल चुनिएका छन् । वस्तुगत संघ समूहबाट परिषद् सदस्यमा अरनिको राजभण्डारी, नेपाल तयारी पोसाक संघका इमानसिंह लामा, जिल्ला नगर समूहबाट उद्योग संगठन मोरङका राकेश सुराना, प्रतिनिधि वीरगन्ज उद्योग वाणिज्य संघ र प्रतिनिधि सिद्धार्थनगर उद्योग वाणिज्य संघ छन् । प्रदेश समूहबाट परिषद् सदस्यमा प्रदेश १ बाट महासंघको कार्यकारिणी समिति सदस्य राजेन्द्र राउत, वाग्मती प्रदेशबाट दिलसुन्दर श्रेष्ठ, गण्डकी प्रदेशबाट लक्ष्मीप्रसाद त्रिपाठी र लुम्बिनी प्रदेशबाट दीपक पौडेल चुनिएका छन् । अन्य क्षेत्र र वर्गमध्ये परिषद्को सदस्यमा विनय उपाध्याय, साजन शाक्य, शोभा ज्ञवाली, बाबुकाजी कार्की चुनिएका छन् ।"
१० महिनामा खुले तातोपानी कुण्ड,"(म्याग्दी)  कोरोना कहरले बन्द भएका जिल्लास्थित प्राकृतिक तातोपानी कुण्ड १० महिनापछि खुलेका छन् । अर्थोपेडिक औषधिले आजित भएका देशभरका वायुगोला (ग्यास्ट्रिक), हाडजोर्नी दुखेको, मुटुको रक्तचाप र छालाका रोगी यहाँको तातोपानीमा प्राकृतिक उपचारका लागि आउने गरेका छन् । कोरोनाको डरले बन्द गरिएका यहाँका तातोपानीका पोखरी खुला गरिएसँगै स्वास्थ्यलाभ गर्न काठमाडौं, पोखरा, बुटवललगायत ठाउँबाटसमेत बिरामी आउन थालेका छन् । बिरामी कहिले तातोपानीको पोखरी खुला भनेर पर्खिबसेका थिए । १० महिनादेखि रोकिएका बिरामी धमाधम आउन थालेका छन्, सिंगा तातोपानी पानी व्यवस्थापन समितिकी मेखी खत्रीले भनिन्, पहिला पनि पोखरी र तातोपानी क्षेत्रमा आउने बिरामीलाई मास्क अनिवार्य गरेका थियौं, अहिले झन् कडाइसाथ लागू गरेका छौं । यहाँ पाइएका तातोपानीमध्ये सबैभन्दाबढी अन्नपूर्ण६ रातोपानीस्थित तातोपानीको तापक्रम ७३ डिग्री सेल्सियस, भुरुङ तातोपानी ७१ डिग्री, सिंगा तातोपानीको तापक्रम ५५ डिग्री रहेको स्थानीय बताउँछन् । जिल्लामा कालीगण्डकी, राहुघाट र म्याग्दीखोला किनारमा नौ स्थानमा तातोपानीका मुहान छन् । मुदी बगरा, गुर्जा खोला, सिंगा तातोपानी, दर्मिजा र महभीर, रातोपानी, भुरुङ र नारच्याङका तातोपानीका मूलमा परम्परागत शैलीका अस्थायी पोखरी छन् ।स्थानीय पहिल्यैदेखि तातोपानी डुब्दै आउनुभएको थियो, बाहिरी जिल्लाका पर्यटकका लागि पनि नेचुरल हटस्प्रिङ स्टिमबाथ सेन्टर खुला गरेका हौं, अन्नपूर्ण गाउँपालिका अध्यक्ष डमबहादुर पुनले भने, पोखरीमा डुब्दा पनि मास्क अनिवार्य प्रयोग गरेका छौं । तातोपानीले जाडोमा सबैलाई राम्रो गर्छ, कोरोना पनि चिसोमा बढी सक्रिय हुने हुँदा हटस्प्रिङ उपयोगी छ ।"
क्यूआर स्क्यानबाट टिकट,काठमाडौं (कास) लक्ष्मी बैंकले लोत्से बहुउद्देश्यीय प्रालि लिमिटेडको सहभागितामा बसको टिकट बुकिङको भुक्तानी क्यूआर कोडबाट गर्न मिल्ने सुविधा ल्याएको छ । टिकट खरिद गर्दा ग्राहकले मोबाइल मनीवालेटबाट क्यूआर स्क्यान गरी फोनपे नेटवर्कअन्तर्गत भुक्तानी गर्न सक्नेछन् । क्यूआर कोडबाट बस टिकटको भुक्तानी गर्न पाउने सेवा तत्काल गोंगबु बसपार्कको टिकट काउन्टरमा उपलब्ध छ ।
कोकको खाना उत्सव,काठमाडौं (कास) यस वर्ष पनि कोकाकोलाले खाना उत्सव मनाउने भएको छ । कम्पनीले पाँच वर्षदेखि मोःमो उत्सव मनाउँदै आएको बताएको छ । अभियानले घरमै खाना र विशेष क्षण साट्न सघाउने नेपालका लागि कोकाकोलाका कन्ट्री निर्देशक अम्बुज सिंहले बताए ।
कीर्तिपुरमा मेगाको शाखा,काठमाडौं (कास) मेगा बैंक नेपाल लिमिटेडले काठमाडौंको कीर्तिपुरमा नयाँ शाखा विस्तार गरेको छ । कीर्तिपुर नगरपालिका९ नयाँ बजारमा बैंकको २०७औं शाखा खुलेको हो । उपत्यकामा मात्र ४१ शाखा र १६ एक्सटेन्सन काउन्टर रहेको बैंकले जनाएको छ ।
एनसेलको 'बिजप्लस प्लान,"काठमाडौं (कास) एनसेल आजियाटा लिमिटेडले सानादेखि ठूला सबै प्रकारका उद्योग, प्रतिष्ठान र कार्यालयलाई आवश्यकताअनुसारका सम्पूर्ण सेवा प्रवाह गर्न बिजप्लस प्लान योजना सञ्चालनमा ल्याएको छ । साना, मझौला तथा ठूला उद्यमी र सरकारी कार्यालयले उनीहरूकै लागि विशेष रूपमा तयार पारिएको सेवाबाट लाभ लिन सक्नेछन् । एनसेलले सञ्चालनमा रहेका आफ्नो फास्ट फरवार्ड लाइफ अभियानअन्तर्गत नयाँ बिजप्लस प्लान ल्याएको हो । भ्वाइस, डेटा, एसएमएसका साथै उपयोगी डिजिटल सेवा समावेश गरिएका यी प्लानले उद्यमी, व्यवसायीहरूलाई नव सामान्यीकरण आत्मसात् गर्दै छिटो अघि बढ्न र उनीहरूको लक्ष्य प्राप्तिका लागि योगदान गर्ने एनसेलले जनाएको छ ।"
टाटा मोटर्सको स्वावलम्बी अभियान,काठमाडौं (कास) नेपालका लागि टाटा मोटर्सको आधिकारिक वितरक सिप्रदी ट्रेडिङ प्रालिलेे विदेशबाट नेपाल फर्किएका युवालाई लक्ष्य गरी टाटा मोटर्स स्वावलम्बी अभियान ल्याएको छ । अभियानअन्तर्गत टाटा कमर्सियल गाडीको खरिदमा बिनाधितो ६५ भन्दा कम ब्याजदरमा ७५ प्रतिशतसम्मको फाइनान्स सुविधा प्राप्त गर्न सकिने कम्पनीले जानकारी दिएको छ । युवालाई स्वदेशमै व्यापार व्यवसाय गर्ने वातावरण मिलाउन सघाउने उद्देश्यले अभियान ल्याइएको सिप्रदीले बताएको छ ।
हिलटेकको कोरफिट पाइप,"काठमाडौं (कास) हिलटेक कम्पनीले जर्मन प्रविधिमा आधारित डबल वाल कोर्गेटेड कोरफिट पाइप उत्पादन सुरु गरेको छ । यसको प्रयोग मुख्यतया ढल, सिँचाइ, कल्भर्टमा हुनेछ । टेलिफोन, जमिनमुनि गाडिने बिजुलीको तार, हाउजिङ, प्लटिङ, र्स्माट सिटी र उद्योग आदि ठाउँमा यसको उपयोग गर्न सकिने कम्पनीले जानकारी दिएको छ ।"
युवा उद्यमी प्रवर्द्धन कार्यक्रम सुरु,"काठमाडौं (कास) वाग्मती प्रदेश सरकार, राष्ट्रिय वाणिज्य बैंक र विशाल फाउन्डेसनले स्टार्टअप आइडिया कल कार्यक्रमअन्तर्गत युवा उद्यमी प्रवर्द्धन कार्यक्रम सुरु भएको छ । शनिबार एक कार्यक्रमबीच अर्थ मन्त्रालयका आर्थिक सल्लाहकार प्रकाशकुमार श्रेष्ठ, वाग्मती प्रदेश सरकारका उद्योग, पर्यटन, वन तथा वातावरण मन्त्रालयका सचिव सिन्धुप्रसाद ढुंगाना र राष्ट्रिय वाणिज्य बैंकका प्रमुख कार्यकारी अधिकृत किरणकुमार श्रेष्ठले कार्यक्रमको सुरुवात गरे ।"
धम्पुस पिकमा 'सेल्फी,"(मुस्ताङ)  झन्डै ७५ किलोमिटर प्रतिघण्टाको वेगमा चल्ने हावासँग पौठेजोरी खेल्दै हिमालको चुचुरोमा पुगेर सेल्फी खिच्दा ट्रेकिङ गाइड हीरा मल्लको मन कम्ता रमाएन । शनिबार मुस्ताङको धम्पुस पिक (६०१२ मिटर) आरोहण गर्नेमा उनीसँगै थिइन्, मनु गुरुङ । मनुसँग भने यसअघि अन्नपूर्ण चौथो (७५२५ मि), टेन्ट पिक (५५६५ मिटर) र चुलु वेस्ट (६५०० मिटर) आरोहणको अनुभवसमेत थियो । यसपल्ट उनले पति सनकुमार जुगजालीलाई पनि सँगै लिएर चढिन् ।मध्य हिउँदमै शनिबार बिहान ११ः४८ बजे ६ जनाको टोलीले धम्पुस पिक आरोहण गर्यो । स्थानीयले थापा पिकसमेत भन्ने यो हिमाल आरोहणको मेसोमेलो भने नेपाल पर्वतारोहण संघ, गण्डकी प्रदेश समितिले मिलाएको हो । संघका सचिव सुदीप गौतम, कार्यसमिति सदस्य दीपेशबाबु सुवेदी र टासी पासाङ गुरुङले पनि सफल आरोहण गरे । उनीहरू पोखरामा ट्रेकिङ कम्पनी चलाउँछन् ।आरोहण दललाई पर्वतारोहण गाइडद्वय अनुप गुरुङ र आशिष गुरुङले धम्पुस पिकमा पुर्याएका थिए । यसअघि २६ जनाको टोली पुस २७ मा हिमाल आरोहणका लागि पोखराबाट मुस्ताङ पुगेको थियो । उक्त टोली पहिलो दिन मुस्ताङको मार्फा, दोस्रो र तेस्रो दिन याक खर्क (४२०० मिटर), चौथो र पाँचौं दिन धम्पुस हिमाल बेस क्याम्प (५२०० मिटर) मा बास बसेको थियो । पहिले १० जना आरोही चुचुरो पुग्ने तय भए पनि ६ जनाले मात्रै सफल आरोहण गरेका हुन् । उक्त आरोहण दल आइतबार मार्फा फर्किएर स्थानीयसँग अन्तर्क्रिया गरेको छ । टोली आठौं दिनमा सोमबार पोखरा फर्किने छ ।पर्वतारोहणको प्रारम्भिक तालिम तथा प्रवर्द्धनात्मक आरोहण कार्यक्रमअन्तर्गत चुचुरोमा पुगेको टोलीले गण्डकी प्रदेश सरकार, उद्योग, पर्यटन, वन तथा वातारण मन्त्रालय, पर्यटन बोर्ड, पर्वतारोहण संघ, पोखरा पर्यटन परिषद् र नेपालको राष्ट्रिय झन्डा फहराएको थियो । संघले धौलागिरि हिमशृंखलामा पर्ने हिमाल आरोहण गरेको हो । कार्यक्रम संयोजक जीवनराज सापकोटाले पर्वतारोहणका गतिविधि चलायमान बनाउन कार्यक्रम आयोजना गरिएको बताए । नेपालमा अहिले यस्तो पुस्ताको जन्म भएको छ, जोसँग पैसा पनि छ र साहसिक गतिविधिमा रमाउन पनि चाहन्छन्, पर्वतारोहण संघ, गण्डकी प्रदेश अध्यक्ष शेषकान्त शर्माले भने, हामीले त्यस्तै पुस्तालाई लक्षित गरेर हिमाल आरोहणको प्याकेज ल्याउन खोजेका हौं । नेपाल पर्यटन बोर्ड (गण्डकी प्रदेश) र नेपाल पर्वतारोहण संघ (गण्डकी प्रदेश) ले आइतबार संयुक्त विज्ञप्ति प्रकाशित गरी आरोहणको स्वागत गरेका छन् । आन्तरिक पर्यटन प्रवर्द्धनको उद्देश्य राखेर नेपालीलाई पनि तुलनात्मक रूपमा कम खर्च र प्राविधिक तयारीमा नै धम्पुस पिक जस्ता धेरै हिमशिखरको आरोहण गराउन सकिन्छ भन्ने सन्देश दिन यो अभियानको सुरुवात भएको विज्ञप्तिमा जनाइएको छ ।हाल आन्तरिक पर्यटकहरू दृश्यावलोकन पदयात्रा, प्याराग्लाइडिङ, र्याफ्टिङ, जंगल सफारी जस्ता पर्यटकीय गतिविधिमा अत्यधिक रमाउने गरेका छन्, विज्ञप्तिमा भनिएको छ, धम्पुस पिकको सफल आरोहणले अबउप्रान्त आन्तरिक पर्यटकका लागि पर्वतारोहण पनि आकर्षक पर्यटकीय उपजको रूपमा स्थापित हुने विश्वास लिइएको छ । आरोहण टोलीमा पदयात्रा पर्यटन व्यवसायीसमेत रहेको र उनीहरूले प्रशिक्षकबाट तालिमसमेत लिएकाले आन्तरिक पर्यटकका लागि उपयुक्त पर्वतारोहणको प्याकेज तयार गर्नसमेत मद्दत पुग्ने विश्वास लिइएको छ । फ्रेन्च नागरिक मौरिस हर्जोगले सन् १९५० को जुन ३ मा अन्नपूर्ण प्रथम (८०९१ मि) चढेर विश्वमा पर्वतारोहणको इतिहास रचेका थिए । हालसम्म निकै कम पर्वतारोहीले अन्नपूर्ण र धवलागिरि हिमशृंखलामा रहेका शिखरको आरोहण गरेका छन् । अन्तर्राष्ट्रिय पर्वतारोहीको रोजाइमा ८ हजार मिटरभन्दा अग्ला हिमालका अलावा पर्वतारोहण संघले आरोहण अनुमति दिने आमादब्लम, मीरा पिक, आइल्यान्ड पिक, पिसाङ पिकहरू पर्छन् । यिनमा मनाङको पिसाङ पिक अन्नपूर्ण हिमशृृंखलामा पर्छ भने अन्य सगरमाथा क्षेत्रमा पर्छन् ।"
वाग्मतीसँग पुलिस स्तब्ध,"आजको खेलवाग्मतीविरूद्ध सुदूरपश्चिम, कीर्तिपुरप्रदेश १ विरूद्ध गण्डकी, मूलपानी"
इंग्ल्यान्डलाई ३६ रन आवश्यक,"अस्ट्रेलियाभारतब्रिसवेन अस्ट्रेलिया र भारतबीचको चौथो, अन्तिम तथा निर्णायक टेस्टमा दुई दिनको खेल बाँकी रहँदा आइतबार रोमाञ्चक मोड तयार भएको छ । अस्ट्रेलियाले आफ्नो दोस्रो इनिङ्स सुरु गरेर बिना कुनै विकेट क्षति २१ रन बनाएको छ । यो समग्रमा ५४ रनको अग्रता हो । अस्ट्रेलियाका डेविड वार्नर २० र मार्कस ह्यारिस एक रन बनाएर खेलिरहेका छन् । यसअघि भारतले आफ्नो पहिलो इनिङ्समा सबै विकेट गुमाएर ३ सय ३६ रन बनाएको थियो । दिनको सुरुआतमा १ सय ८६ रन बनाउँदा ६ विकेट गुमाइसकेको भारतका लागि शार्दुल ठाकुरले ६७ र वासिङटन सुन्दरले ६२ रन बनाए । उनीहरूले अस्ट्रेलियाविरुद्ध ब्रिसवेनमा सातौं विकेटका लागि कीर्तिमान १ सय २३ रनको साझेदारी गरे । योसँगै टेस्टमा अस्ट्रेलियाको पकड गुमेको थियो र भारत खेलमा फर्कन सफल रहेको थियो । अस्ट्रेलियाले अब चौथो दिन सक्दो ठूलो लक्ष्य तयार पार्ने प्रयास गर्नेछ भने भारत तिनलाई सस्तोमा समेट्ने रणनीतिमा हुनेछ । चार टेस्टको शृंखला ११ को बराबरीमा छ र घरेलु टिमलाई शृंखला हात पार्न यो टेस्ट जित्न आवश्यक छ ।"
रंगशालाका लागि मुसहरको अभियान,"(धनुषा)  मुसहर समुदायले गौतम बुद्ध अन्तर्राष्ट्रिय क्रिकेट रंगशाला निर्माणका लागि आर्थिक सहयोग संकलन अभियान थालेका छन् । मधेसमा बसोबास गर्ने पिछडिएका मुसहर समुदाय सहयोग लिने मात्रै नभएर देश निर्माणका लागि सहयोग गर्न अगाडि बढ्न सक्छ भन्दै गौतम बुद्ध अन्तर्राष्ट्रिय क्रिकेट रंगशाला निर्माणका लागि सहयोग संकलन अभियान थालेको पचु माझीले बताए । उनी मुसहरको हकहितमा काम गर्दै आएको भोर संस्थाका संयोजक हुन् ।मुसहरको पीडामा धुर्मुससुन्तली फाउन्डेशनले मलम लगाए, धुर्मुससुन्तलीको अभियानमा मुसहरले साथ दिउँ नारासहित रंगशाला निर्माणमा मुसहर समुदायले सहयोग संकलन अभियान थालेको उनले बताए ।माघ १ गते विश्वभरका मुसहर समुदायले मनाउने भुइँया महाराजको पूजाको अवसरमा धनुषाधाम नगरपालिका मुगराहामा आयोजित दोस्रो अन्तर्राष्ट्रिय भुइँया दिवसस्थलबाट आर्थिक सहयोग संकलन अभियान सुरु गरिएको हो । धनुषाबाट सुरु भएको आर्थिक सहयोग संकलन अभियान मुसहर समुदायको बसोबास रहेको हरेक जिल्ला र विदेशमा कार्यरत मुसहर समुदायसँग रकम संकलन गरी हस्ताान्तरण गरिने छ ।अभियान नेपालमा देशभर तथा भारत र विदेशमा रहेका मुसहर समुदायबाट माघ महिनाभर संकलित सहयोग रकम चितवनको क्रिकेट रंगशाला निर्माणस्थलमा मुसहर समुदायका युवा र अगुवासहितको प्रतिनिधिले धुर्मुससुन्तलीलाई हस्तान्तरण गर्नेछन् । नेपालमा ३२ जिल्लामा १२ लाख मुसहर समुदायको बसोबास छ । मोरङदेखि नवलपरासीसम्म १५ जिल्लामा मुसहर समुदायको छरिएका छन् । सर्लाही पोखरीयाका श्याम माझीले मुसहरले रंगशाला निर्माणका लागि आर्थिक सहयोग संकलन अभियानले सकारात्मक सन्देश दिने बताए । चरम् गरिबी, रोग, भोक, शोक, अशिक्षा र अभावमा जीवन जिउन बाध्य मुसहर समुदायबाट निकै ठूलो रकम संकलन नभए पनि देशविदेशका सम्पन्न र सरोकारवालालाई सन्देश दिने भोरका संस्थापक तथा अभियानका पहलकर्ता राजकुमार महतोले बताए ।"
सुदूरपश्चिम स्पोर्ट्स अवार्ड चैतमा,"धनगढी (कास) नेपाल खेलकुद पत्रकार मञ्च कैलाली समन्वय शाखाले एनएसजेएफ सुदूरपश्चिम स्पोर्ट्स अवार्ड २०७७ चैत ६ मा आयोजना गर्ने भएको छ । धनगढीमा आइतबार आयोजित पत्रकार सम्मेलनमा सुदूरपश्चिम र सिंगो नेपालकै नाम चिनाउन अग्रसर खेलकर्मी र खेलाडीको सम्मानका लागि सुदूरपश्चिम स्पोर्टस अवार्डको दोस्रो संस्करणको तयारीमा जुटेको मञ्चले जनाएको छ । २०७६ सालभर उच्च प्रदर्शन गरेका राष्ट्रिय तथा अन्तर्राष्ट्रिय क्षेत्रमा सफल खेलाडी र प्रशिक्षकसहित विभिन्न विधा गरी ९ विधामा अवार्ड प्रदान गरिने जनाइएको छ । अवार्डमा सुदूरपश्चिम प्रदेशका खेलाडी तथा प्रशिक्षक मात्रै समावेश गरिने छ । पहिलो संस्करणमा ६ विधामा अवार्ड प्रदान गरिएकामा दोस्रोमा तीन विधा थपिएको छ । अघिल्लो वर्षजस्तै यस वर्ष उत्कृष्ट खेलाडी पुरुष र महिला, उत्कृष्ट प्रशिक्षक, वर्ष युवा खेलाडी, स्पेसल अवार्ड र लाइफटाइम एचिभमेन्ट अवार्डका साथै यो बर्षदेखि पिपल्स च्वाइस अवार्ड तथा सुदूरपश्चिम आइकन महिला र पुरुष विधाका विजेतालाई अवार्ड प्रदान गरिनेछ । नेपाल खेलकुद पत्रकार मञ्च कैलालीका अध्यक्ष सीताराम ओझा र महासचिव प्रदीप पाठकद्वारा हस्ताक्षरित विज्ञप्तिमा उत्कृष्ट खेलाडी पुरुष र महिला, उत्कृष्ट प्रशिक्षक र पिपल्स च्वाइस अवार्ड गरी चार विधाका विजेतालाई ३० हजारसहित ट्रफी प्रदान गरिनेछ । युवा, स्पेसल अवार्ड र लाइफटाइम एचिभमेन्टका विजेताले २५ हजार पाउनेछन् । सुदूरपश्चिम आइकन महिला र पुरुषलाई २० हजार प्रदान गरिनेछ ।"
प्रिन्स र जेशिका च्याम्पियन,"काठमाडौं (कास) सिल्क ग्रुपका प्रिन्स दाहाल र एपीएफकी जेशिका गुरुङले सनराइज १० औं पुष्पलाल स्मृति राष्ट्रिय र्याकिङ प्रतियोगिताको उपाधि उचालेका छन् ।सेमिफाइनलमा शीर्ष वरीयताका रत्नजित तामाङलाई पराजित गरेका प्रिन्सले फाइनलमा एपीएफकै दीपेश धामीलाई २११८, २११३ को सोझो सेटमा पराजित गर्दै पुष्पलाल स्मृति ब्याडमिन्टनमा नयाँ इतिहास कोरेका छन् ।सिरहाको गोलबजार कभर्डहलमा भएको प्रतियोगिताको महिलातर्फ राष्ट्रिय च्याम्पियन सेनाकी रशिला महर्जनलाई पराजित गर्दै एपीएफकी जेशिकाले उपाधि उचालिन् । १८२१, २११५, २२२० को स्कोरमा उपाधि जितेकी जेशिकाको यो पुष्पलाल ब्याडमिन्टनमा दोस्रो उपाधि हो । यसअघि इटहरीमा भएको सातौं संस्करणमा उनले उपाधि जितेकी हुन् ।राष्ट्रिय ब्याडमिन्टन संघ नेपाल र गोलबजार नगरपालिकाको संयुक्त आयोजनामा भएको पुरुष शीर्ष १६ वरीयताबाहेक एकलको प्रतिस्पर्धामा कैलालीका देवराज रानाले आर्मीका दिवस शंकरलाई १५२१, २११८, २११६ ले पराजित गर्दै उपाधि जिते । शीर्ष १२ वरीयताबाहेक महिला एकलमा कैलालीकी प्रार्थना देउवाले बाजी मारिन् । उनले झापाकी अञ्जना राईलाई २१९, २११३ ले हराइन् ।पुरुष डबल्सतर्फ आर्मी क्लबका रत्जजित तामाङ र नवीन श्रेष्ठको जोडीले उपाधि जित्यो । उनीहरूले आफ्नै टिमका सुरोज महर्जन र पविन लिनथेपको जोडीमाथि २११९, १९२१, २११३ को जित निकाल्यो । महिला डबल्सतर्फ सेनाका राष्ट्रिय च्याम्पियन रशिला महर्जन र अमिता गिरीको जोडीले एपीएफका जेशिका गुरुङ र सुनैना मुखियाको जोडीलाई २११८, २११२ ले पराजित गर्यो ।ब्वाइज एकलतर्फ आर्मीका भोजबहादुर गुरुङ विजेता बने । भोजबहादुरले सेनाकै आयुष्मान नागरीलाई २११५, १९२१, २११० ले पराजित गरे । गर्ल्समा राष्ट्रिय च्याम्पियन सेनाकी रशिला महर्जनले विराट ब्याडमिन्टन क्लबकी रोज पाण्डेलाई २११०, २११० ले हराएर उपाधि रक्षा गरिन् ।भेट्रान्स डबल्सतर्फ चितवनका सुभाष श्रेष्ठ र बाँकेका अनिलकुमार लाखे विजयी भए । उनीहरूले कास्कीका शोभाकर भण्डारी र नवीन पराजुलीको जोडीलाई २११२, २११९ ले पराजित गरेका हुन् । लाखेले १२ वर्षपछि कोर्टमा उत्रँदै उपाधि उचालेका हुन् । र्याकिङबाहेकका प्रतियोगिताका पुरुष तथा महिला एकल र युगल, ४५ वर्षमाथिको भेट्रान्स युगलका विजेताले २० हजार, उपविजेताले १० हजार र सेमिफाइनल पुग्नेले ५५ हजार पुरस्कार प्राप्त गरे । छात्रछात्रा यू१७ का विजेताले १५ हजार, उपविजेताले ८ हजार र सेमिफाइनल पराजित खेलाडीले ४४ हजार प्राप्त गरे ।"
उपाधि होडमा लेस्टर,पीएसजीको जितपेरिस पेरिस सेन्ट जर्मेन (पीएसजी) ले शनिबार फ्रान्सेली लिगवानमा एन्जर्सलाई १० ले हराएर पुनः अंकतालिकको शीर्षस्थानमा पकड बनाएको छ । खेलको एकमात्र गोल डिफेन्डर लेभिन कुर्जावाले भलीबाट गरे । माउरिसियो पोचेटिनोको पीएसजीको यो लगातार ७ खेलको अपराजित यात्रा हो । पीएसजी दोस्रो स्थानको लियोनभन्दा २ अंकले अगाडि छ ।
सर्वाधिक राशिको राष्ट्रव्यापी स्नुकर हुने,"काठमाडौं (कास) बौद्धनाथ डेभलपमेन्ट कमिटी र बुद्ध तामाङ कल्याण गुठीको आयोजनामा प्रथम चक्रकिसन लामा स्मृति राष्ट्रव्यापी स्नुकर प्रतियोगिता माघ २८ देखि हुने भएको छ ।नेपाली स्नुकरमा खेलाडी सहभागिताको संख्या र नगद पुरस्कारका कारण यो अहिलेसम्मकै ठूलो प्रतियोगिता भएको आइतबार आयोजित पत्रकार सम्मेलनमा प्रतियोगिता संयोजक राजन लामाले बताए । प्रतियोगितामा ५० जिल्लाका २ सय ५६ खेलाडीले भाग लिनेछन् । सर्वाधिक १ सय ४७ अंक ब्रेक गर्नेलाई १० लाख नगद पुरस्कार प्रदान गरिने छ । सेन्चुरी ब्रेककर्तालाई २ लाख १ हजार र सर्वाधिक ब्रेककर्तालाई २१ हजार ५ सय पुरस्कार दिइने छ । उत्कृष्ट खेलाडीले ११ हजार ५ सय पुरस्कार प्राप्त गर्नेछन् । विजेताले २ लाख ११ हजार ५ सय र उपविजेताले ९० हजार रुपैयाँ पुरस्कार पाउने छन् । तेस्रो हुने खेलाडीले ३० हजार र क्वाटरफाइनलिस्ट चारले जनही १० हजार ५ सयबाट पुरस्कृत हुनेछन् । उदीयमान खेलाडी र अनुशासित खेलाडीले ११ हजार ५ सय पुरस्कार पाउने प्रतियोगिता सञ्चालन गर्न करिब ३२ लाख ५ सय खर्च हुने संयोजक लामाले बताए ।प्रतियोगितामा नेपाल बिलियार्ड, स्नुकर तथा पुल संघको प्राविधिक सहयोग रहने संघका अध्यक्ष रहेका चारपटकका स्नुकर राष्ट्रिय च्याम्पियन सरोजकुमार मुल्मीले जानकारी दिए । क्वाटरफाइनल बेस्ट अफ ११, सेमिफाइनल बेस्ट अफ १३ र फाइनल बेस्ट अफ १५ का आधारमा हुनेछ । प्रतियोगिताबाट खेलाडीको वरीयता निर्धारण गरिने अध्यक्ष मुल्मीले बताए । फागुन २२ सम्म चल्ने प्रतियोगिताका खेल बौद्धस्थित अजिमा स्नुकर हाउसमा खेलाइने छ ।"
गजराजको स्मृतिमा फुटबल,"काठमाडौं (कास) देशकै पहिलो अन्तर्राष्ट्रिय धावक गजराज जोशीको स्मृतिमा टोखा नगरपालिकास्तरीय फुटबल प्रतियोगिता सोमबारदेखि सञ्चालन हुँदै छ ।एसडी ९९ स्पोर्ट्स सेन्टरले गजराज जोशी ट्रस्ट र हेडलाइन्स क्याफेको प्रायोजनमा अन्तरवडा गजराज जोशी कप फुटबल प्रतियोगिता आयोजना गर्न लागेको हो । गजराज जोशी ट्रस्टका अध्यक्ष मनीष जोशीले भने, बुबा (गजराज) पहिलो धावकको रूपमा चिनिनुहुन्छ । उहाँले आर्मीमा आबद्ध भएपछि दौड सुरु गर्नुभएको हो । त्यसअघि फुटबल खेल्नुहुन्थ्यो । त्यसैले स्थानीय खेलाडीलाई अवसर दिन उहाँको स्मृतिमा नगरस्तरीय प्रतियोगिता आयोजना गर्न लागिएको हो । स्वर्गीय जोशीले सन् १९५१ मा दिल्लीमा भएको एसियाली खेलकुदमा नेपालको प्रतिनिधित्व गरेका थिए ।टोखा३ स्थित भूतखेल मैदानमा लिगकम नकआउटको आधारमा हुने प्रतियोगितामा नगरका ११ मध्ये ७ वडाले प्रतिस्पर्धा गर्नेछन् । दुई समूहमा लिग चरणमा शीर्ष दुई स्थानमा रहने टिम सेमिफाइनलमा प्रवेश गर्नेछन् । माघ १३ सम्म हुने प्रतियोगिताको विजेताले ७० हजार, उपविजेताले ३५ हजार रुपैयाँ पाउनेछन् । उत्कृष्ट गोलकिपर, डिफेन्डर, मिडफिल्डर, फरवार्ड र प्रशिक्षकलाई ५५ हजार दिने बताइएको छ । करिब १५ लाख बजेटको प्रतियोगिताको उद्घाटन खेलमा सोमबार वडा ७ र ६ भिड्दैछन् ।"

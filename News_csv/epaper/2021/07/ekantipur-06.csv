शीर्षक,विवरण
दशकको सकसपछि तामाकोसीबाट बिजुली,"यसरी पुग्यो ३५ अर्बबाट ८४ अर्बआयोजनाको विस्तृत डिजाइनका क्रममा २०६५ सालमा परामर्शदाता कम्पनी नोरकन्सल्टले तयार पारेको लागत अनुमानमा आयोजनाका लागि कुल ५३ करोड ३० लाख अमेरिकी डलर लाग्ने भनिएको थियो । त्यो बेला डलरको मूल्य ८० रुपैयाँ थियो । परामर्शदाताले तयार पारेको अनुमानित लागतलाई पुनरावलोकन गर्न गठित समितिले आयोजनाका लागि निर्माण अवधिको ब्याजबाहेक ४४ करोड १० लाख अमेरिकी डलर मात्रै लाग्ने अनुमान तयार पारेको थियो ।सोही अनुमानअनुसार आयोजनाका लागि तत्कालीन विनिमय दरअनुसार निर्माण अवधिको ब्याजबाहेक ३५ अर्ब २९ करोड ४१ लाख रुपैयाँ आवश्यक पर्ने अनुमान तयार पारिएको थियो । आयोजना ३० प्रतिशत स्वपुँजी र ७० प्रतिशत ऋणमा तयार पारिएको हो । तर २०७२ को भूकम्पका कारण आयोजनास्थलमा गएको पहिरो, नाकाबन्दी, सुरुङ डिजाइनमा भएको परिवर्तनले गर्दा आयोजनाको निर्माण अवधि लम्बिएको र डलरको मूल्य बढ्दा आयोजनाको लागत बढेको आयोजना व्यवस्थापनको विश्लेषण छ ।आयोजनाको निर्माण अवधिको ब्याजमात्रै ३२ करोड रुपैयाँ पुगेको छ । आयोजनाका लागि लिइएको ब्याजदरसमेत घटाउनुपर्ने प्राधिकरणका पूर्वकार्यकारी निर्देशक एवं आयोजनाका पूर्वअध्यक्ष घिसिङको भनाइ छ । आयोजनाको लागत बढेका कारण ऋणको तुलनामा स्वपुँजीको अनुपात घटेकाले यसको स्वपुँजी अनुपात बढाउनुपर्ने उनको धारणा छ । आयोजनाका लगानीकर्तालाई अग्राधिकार सेयर जारी गरी स्वपुँजी अनुपात बढाउनुपर्छ, उनी भन्छन्, यसले ऋणको परिमाण र ब्याज घटाउँछ र लगानीकर्ताले बढी प्रतिफल पाउँछन् ।विविध कारणले माथिल्लो तामाकोसी निर्माणमा ढिलाइ भए पनि यो आयोजनाबाट प्राधिकरणसहित सबै ऋण लगानीकर्तालाई फाइदा पुग्ने उनको विश्लेषण छ । भन्छन्, यो आयोजनाबाट विद्युत् बिक्रीबाट मात्रै प्राधिकरणले वार्षिक १० अर्ब रुपैयाँ नाफा गर्न सक्छ भने ऋण लगानीकर्ताले समेत अन्य लगानीबाट आउनेभन्दा बढी ब्याज पाउनेछन् ।"
प्रतिनिधिसभा विघटन मुद्दा सुनुवाइमा उठेका चार सवाल,"सरकारी पक्षले संविधानमा नै बहुलवाद र बहुदलीय व्यवस्थालाई आधारभूत रूपमा अंगीकार गरिएकाले दलीय आबद्धताबिना सांसद विशेषको समर्थनबाट प्रधानमन्त्री नियुक्त हुन नसक्ने जिकिर गरे । जोकोही सांसदले जता पनि समर्थन गर्ने अवस्था भए निर्दलीय पञ्चायत व्यवस्थाको पुनरावृत्ति हुने र सहजै सांसद खरिदबिक्रीको विसंगति फेरि बढ्ने दाबी सरकारी पक्षको छ । निवेदक पक्षले भने धारा ७६ (५) सरकार गठनको अन्तिम विकल्प भएकाले त्यसअन्तर्गत प्रधानमन्त्री पदमा दाबी गर्दा दलीय निर्णय आवश्यक नपर्ने तर्क गरे । प्रधानमन्त्रीमा दाबी गर्ने सांसदले जोकोही अरू सांसदको समर्थन प्राप्त गर्न सक्ने र त्यसका आधारमा दाबी पुर्याउन सक्ने उनीहरूको जिकिर छ । धारा ७६ (५) को प्रधानमन्त्री पदमा हुने दाबीलाई दलीय आधारमा समर्थन हुने हो या जोकोही सांसदले जसलाई पनि समर्थन गर्न पाउने भन्ने विषय प्रतिनिधिसभा विघटनको मुद्दामा निरूपण गर्नुपर्ने प्रमुख सवाल बनेको देखिन्छ । ३ ह्वीप र कारबाहीको अनुमान यो प्रश्न संविधानको धारा ७६ (५) को दलीय आबद्धताको प्रश्नसँग पनि जोडिन्छ । एमाले र जनता समाजवादी पार्टीले पठाएको पत्रका आधारमा राष्ट्रपतिले सांसदहरूको स्वतन्त्र समर्थनलाई मान्यता दिएकी थिइनन् । त्यसमा उनले ह्वीप उल्लंघनका आरोपमा हुने कारबाही र त्यसपछि सांसद पद रिक्त हुने अनुमानलाई आधार बनाएकी थिइन् । देउवा पक्षको दाबीमा संसदीय दलले लगाउने ह्वीप संसद्भित्रको कामकारबाहीमा सीमित हुन्छ । ह्वीप उल्लंघन भए कारबाही गर्ने कार्यविधि पनि लामो प्रकृतिको छ । कतिपय अवस्थामा त सांसदलाई कारबाही नै हुन नसक्ने देखापर्ने भन्दै उनीहरूले पछि हुने कारबाहीलाई देखाएर अहिले मत बदर गर्न नसक्ने जिकिर गरे । ठीक उल्टो सरकारी वकिलहरूले भने त्यस्ता सांसदलाई कुनै न कुनै रूपमा कारबाही हुने र सांसद पद रिक्त भएपछि सरकारले स्थिरता नपाउने भन्दै ह्वीप उल्लंघनको कारबाहीलाई मान्यता दिनुपर्ने धारणा अघि सारे । ह्वीपको अनुमानका आधारमा राष्ट्रपतिले देउवाको दाबीलाई मान्यता नदिएकाले त्यो विषय पनि सुनुवाइका दौरानमा महत्त्वपूर्ण रूपमा उठेको देखियो । ४ विश्वासको प्रस्ताव नराखी सोझै सिफारिस धारा ७६ (३) अनुसार पुनः नियुक्ति भएका प्रधानमन्त्री केपी शर्मा ओलीले प्रतिनिधिसभामा विश्वासको प्रस्ताव राखेनन् । बरु अघिल्लो परिस्थिति नफेरिएकाले आफूले विश्वासको मत पाउने अवस्था नभएको भन्दै धारा ७६ (५) अनुसारको प्रक्रिया चाल्न राष्ट्रपतिलाई सिफारिस गरे । राजीनामा नदिएका र विश्वासको मतको परीक्षण नगराएका बहालवाला प्रधानमन्त्रीको सिफारिसअनुसार राष्ट्रपतिले अर्को प्रधानमन्त्री चयन प्रक्रिया थालेको भन्दै प्रश्न उठेको हो । तर निवेदक कानुन व्यवसायीहरूले यो विषयलाई महत्त्व दिएनन् । किनभने सर्वोच्च अदालतले यही विषयलाई आधार देखाएर ओलीलाई कि राजीनामा देऊ, नभए प्रतिनिधिसभामा गएर विश्वासको मत लेऊ भन्ने आदेश जारी गरे बल फेरि ओलीकै कोर्टमा पुग्ने निश्चित हुन्छ । अर्कातिर प्रधानमन्त्रीमा शेरबहादुर देउवाको दाबीको माग समेत कमजोर हुने देखिन्थ्यो । धारा ७६ (४) को प्रक्रियाको प्रश्न पनि प्रमुख सवाल हो । निवेदकका कानुन व्यवसायीहरूले त्यो विषयलाई रणनीतिक रूपमा नउठाउने नीति लिए, शाक्यले कान्तिपुरसित भने, एकातिर देउवालाई प्रधानमन्त्री नियुक्त गरियोस् भन्ने माग गरेको अवस्थामा त्यो मुद्दा ओझेलमा पर्ला र असान्दर्भिक होला भनेर धारा ७६ (४) को प्रक्रियामा भएको त्रुटिमा उनीहरू मौन भए । ओली पक्ष भने प्रतिनिधिसभा विघटनको निर्णय बदर भए उपधारा ४ कै प्रक्रियामा कुरा अड्कियोस् भन्ने चाहन्छ । त्यसो हुँदा ओलीलाई आफ्नो अनुकूलमा राजनीतिक चाल अघि बढाउन सहज हुन्छ ।"
अतिरिक्त शुल्क नतिर्ने विद्यार्थीलाई स्पष्टीकरण,"वीरगन्जस्थित नेसनल मेडिकल कलेजले सरकारी छात्रवृत्तिमा अध्ययनरत दुई जनालाई अतिरिक्त शुल्क नबुझाएकामा स्पष्टीकरण सोधेको छ । एमबीबीएस पाँचौं वर्षमा अध्ययनरत रामजी राम र पंकज रामलाई परीक्षा आवेदन फाराम भर्न नदिई स्पष्टीकरण सोधिएको हो । परीक्षा आवेदन फाराम भर्ने अन्तिम दिन सोमबार फाराम भर्न नदिइएको रामजीले बताए । शुल्क माग्दा किन शिक्षा मन्त्रालय, चिकित्सा शिक्षा आयोग र त्रिभुवन विश्वविद्यालय चिकित्सा शिक्षा अध्ययन संस्थान (आईओएम) मा उजुरी दिएको भनेर २४ घण्टे स्पष्टीकरण मागिएको थियो, उनले सोमबार साँझ कान्तिपुरसँग भने, स्पष्टीकरण दिएका छौं, चित्तबुझे फाराम भर्न दिन्छौं, नबुझे दिँदैनौं भनिएको छ । कलेजका सञ्चालक बसरुद्दिन अन्सारीको निर्देशनमा स्पष्टीकरण सोधिएको विद्यार्थीको भनाइ छ । उनी निजी मेडिकल कलेज सञ्चालकहरूका तर्फबाट आयोगको सदस्यसमेत छन् ।यसअघि पनि गत पुसमा उनीहरूलाई कलेजले अतिरिक्त शुल्क नबुझाएको भन्दै चौथो वर्षको परीक्षामा सहभागी हुन रोकेको थियो । आईओएमको निर्देशनपछि उनीहरूले परीक्षा दिन पाएका थिए । पाँचौं वर्षको आवेदन फाराम भर्न जाँदा ८ लाख ७३ हजार शुल्क मागिएको रामजीले सुनाए । वार्षिक शुल्क, होस्टल र इन्टरनेट शुल्क भनेर रकम मागिएको छ, उनले भने, म होस्टल नै बसेको छैन । होस्टलले नबसेको पत्र दिएन, कलेज प्रशासनले शुल्क मागिरहेको छ । छात्रवृत्तिमा अध्ययनरतसँग होस्टलबाहेक अरू शुल्क लिन पाइँदैन । मेडिकल कलेजहरूले भने अनिवार्य होस्टलमा बस्नुपर्ने व्यवस्था गरेर शुल्क जबर्जस्ती असुल्दै आएका छन् । पहिले होस्टल बसेको थिएँ, अहिले बस्दिनँ, पहिले बसेको पैसा तिरिसकें, अहिले फेरि मागिरहेको छ, मसँग तिर्न त्यति पैसा नि छैन, उनले भने । आईओएम र आयोगले यस विषयमा कलेजसँग स्पष्टीकरण मागिएको जनाएका छन् ।गत पुसमा नेसनल मेडिकल कलेजले ७ लाख ५१ हजार अतिरिक्त शुल्क नबुझाएको भन्दै उनीहरूलाई परीक्षाबाट वञ्चित गरेको थियो । सरकारले २०७२ सालमा डोम, बादी, मुसहर र चमार जातिलाई निःशुल्क एमबीबीएस पढाउने निर्णय गरेपछि उनीहरू सोही कोटामा नेसनलमा भर्ना भएका थिए । उनीहरूसँग प्रत्येक वर्ष बढी शुल्क मागिँदै आएको छ ।रामजी एमबीबीएस प्रवेश परीक्षामा उत्तीर्ण भएपछि ललितपुरको किस्ट मेडिकल कलेज गएका थिए । उनलाई किस्टले पनि भर्ना लिन मानेको थिएन । सर्वोच्च अदालतको आदेशमा उनी नेसनलमा भर्ना भएका हुन् । किस्टले त्यतिबेला १५ लाख अतिरिक्त शुल्क मागेर भर्ना नलिएको उनले सुनाए । मेडिकल कलेजहरूले एमबीबीएसलगायत चिकित्सा शिक्षाका विषय अध्ययन गर्ने विद्यार्थीसँग अतिरिक्त शुल्क उठाउँदै आएका छन् । होस्टल बस्नुपर्ने बाध्यकारी नियम बनाएर पैसा लिने गरिएको छ । कलेजका सञ्चालक अन्सारीले कलेजविरुद्ध विभिन्न निकायमा उजुरी दिएकाले सोधपुछ गरिएको प्रतिक्रिया दिए । उनले भने, उनीहरूको खासै ठूलो समस्या हैन, छलफलबाट मिल्छ । भोलि (मंगलबार) सम्म टुंगो लाग्छ, चिन्ता गर्नुपर्दैन ।"
अपहरण परेको भनिएकी युवतीको शव जंगलमा,"पूर्वी चितवनको राप्ती नगरपालिका३ भण्डारा पिप्लेको घमिले जंगलमा आइतबार साँझ एक युवतीको शव फेला पर्यो । उक्त शव राप्ती३ पिप्ले प्रगतिपुरकी २३ वर्षकी सुजिता भण्डारीको भएको सोमबार बिहान पुष्टि भयो । सुजिता असार ११ गते बिहानदेखि हराएकी थिइन् । उक्त दिन मध्याह्न उनकी साइँली दिदी कवितासँग टेलिफोन सम्पर्क भएको र कसैले आफूलाई अपहरण गरेको जानकारी उनले गराएकी थिइन् । मैले यो कुरा थाहा पाएलगत्तै प्रहरीलाई भनेको हुँ, प्रहरीले राम्रोसँग खोजेन, सोमबार बिहान पिप्ले झुरझुरे चोकमा भेटिएकी कविताले भनिन्, उल्टै हामीले नै बहिनीलाई लुकाएको झैं गरेर केरकारसमेत गर्यो । राम्रोसँग खोजेको भए आज मेरी बहिनीको यो हालत हुँदैन थियो । जंगलबाट शव ल्याएलगत्तै स्थानीयले झुरझुरेमा बाटो अवरोध गरेका थिए । कविता त्यहाँ भएको स्थानीयको प्रदर्शनमा सामेल भइन् ।झुरझुरेदेखि झन्डै एक किलोमिटरपूर्व लागेपछि बुद्धशान्ति स्कुल आउँछ । राजमार्ग आडको त्यो स्कुल चोकदेखि भित्र लागेपछि तीन सय मिटरजति दक्षिणमा सुजिताको घर छ तर उनको शव झुरझुरेदेखि लगभग तीन किलोमिटर उत्तरको जंगलमा फेला परेको हो । मोटरसाइकल चल्ने बाटो छाडेर शव भेटिएको ठाउँ पुग्न २० मिनेटजति साह्रै साँघुरो र अप्ठेरो जंगलको बाटो पार गर्नुपर्छ ।आडैमा रहेको घमिले गाउँका स्थानीयले जंगल गएका बेला शव देखेर खबर गरेको राप्ती नगरपालिका३ का वडाध्यक्ष राजकुमार उप्रेतीले बताए । आइतबार सवा पाँच बजेतिर शव भेटिएको खबर आएपछि सुजिताका दिदी र भाइलाई लिएर गयौं, शव सड्न लागेको थियो । लगाएको कपडा र दाँत हेरेर दिदी र भाइले चिने । थप पहिचानका लागि सोमबार बिहान फेरि बाबु र अन्य आफन्त पनि गए, उनले भने ।चितवन जिल्ला प्रहरी कार्यालयका एसपी ओम अधिकारीले घटनास्थलमा भेटिएका सामग्री र शव हेरेर आफन्तले पहिचान गरेको बताए । घटनास्थलमा ३२० रुपैयाँ नगद र एउटा झोला भेटिएको छ, घटनास्थल पुगेकी मृतककी दिदीलाई सोध्दा यो झोला आफूले पसलबाट सामान ल्याएको बताउनुभएको छ, उनले भने, सेतो झोल पदार्थ भएको एउटा बोतल पनि भेटिएको छ । सेतो झोल पदार्थ धानमा लाग्ने पतेरोमा हाल्ने विषादी हुन सक्छ भनेर मृतकका बुबाले जवाफ दिएको एसपी अधिकारीले बताए । बोतल घरमै थियो कि थिएन भनेर बुबालाई सोध्न भने नभ्याएको उनको भनाइ छ । पोस्टमार्टमले मृत्युको विषयमा धेरै कुरा वैज्ञानिक रूपमा खोल्छ, उनले भने ।सुजिता बिहान ६ बजेतिर मोबाइल फोन साथमा लिएर घरबाट दक्षिणतर्फ लागेकी थिइन् । त्यस दिन घरमा रोपाइँ थियो । भण्डारीको परिवारले आफ्नो चार कट्ठा र ठेक्कामा लिएको थप पाँच कट्ठामा त्यस दिन रोपाइँ गर्न लागे पनि सुजिता साथीको घरमा गएर तरकारी ल्याउने भन्दै निस्केकी थिइन् । मध्याह्न उनकी साइँली दिदी कविताले उनलाई फोन गरेकी थिइन् । आफ्नो फोनमा मिस्ड कल देखेपछि बिहिनीलाई फोन गरेको कविताले बताएकी छन् । फोन गर्दा आत्तिँदै मलाई अपहरण गरे भनेको कविताको भनाइ छ । यही जानकारी प्रहरीलाई पनि भएको हो, अपहरण गरेर कारमा राखेको भन्ने मौखिक सूचनाको आधारमा प्रहरीले अनुसन्धान अगाडि बढाएको थियो, चितवन जिल्ला प्रहरी कार्यालयका सूचना अधिकारीसमेत रहेका डीएसपी सूर्य थापाले भने । म यही तल खेतमा आलीको काम गर्दै थिएँ, ल किडनेप (अपहरण) भयो, किडनेप भयो भनेर भण्डारीको घरबाट मान्छे रुँदै चोकतिर निस्केको देखें, मैले सुनेपछि काम छाडेर म पनि यता आएँ, सुजिताकै घरअगाडिका छिमेकी कृष्णप्रसाद गैरेले भने । प्रहरीका अनुसार सुजिताले बोकेको मोबाइल फोनको लोकेसन कुमरोज टावर देखाएको थियो, जुन सुजिताको गाउँदेखि दक्षिणमा पर्छ ।त्यही भएर हामी उता तल राप्तीतिरको जंगलमा पनि खोज्न गयौं तर शव उत्तरको जंगलमा भेटियो, प्रहरीलाई समयमै जानकारी दिएको हो तर खै किन यस्तो अलमल भयो, उनले भने । सुजिताको अपहरण भएको भन्ने सूचनाका आधारमा अनुसन्धान भइरहेको चितवनका एसपी अधिकारीले बताए । ६ दिनअघि यो विषयमा अनुसन्धान गर्न प्रहरीको केन्द्रीय अनुसन्धान ब्युरो (सीआईबी) बाट टोली पनि आएको उनले जानकारी दिए । अनुसन्धान हुँदै गर्दा शव भेटिएपछि हामीलाई निकै गम्भीर र दुःखी बनाएको छ, घटनाको यथार्थ पाटो सार्वजनिक गर्छौं नै, चितवनका एसपी अधिकारीले भने । सूचना पाएको लामो समय हुँदा पनि प्रहरीले घटनाका बारेमा केही भेउ नपाएको भन्दै सत्यतथ्य आउने विषयमा स्थानीयले आशंका व्यक्त गरे । प्रहरीले साँचो कुरा ल्याउनु पर्दछ हाम्रो दबाब हो, हाम्रो नानी हराएको ९१० दिन बित्यो, लास नै भेटियो । के भएको हो प्रहरीले भन्न सकेको छैन । यसै छाडे केस ढिसमिस हने डर छ, प्रदर्शनमा भाग लिन आएका स्थानीय अहमद खानले भने । जंगलमा भेटिएको शव बोकेर आएको एम्बुलेन्ससमेत अगाडि बढ्न नदिएर स्थानीयले पिप्ले झुरझुरेमा पूर्वपश्चिम राजमार्ग सोमबार दिनभर अवरुद्ध गरे ।सुजिताको बाबुआमा सामान्य किसान परिवारको भएको र घर पनि सामान्य अवस्थामा रहेको पिप्लेका समाजसेवी राजकुमार भट्ट बताउँछन् । यो फिरौतीका लागि भएको अपहरण हैन तर छोरीचेली अपहरणमा परेको भन्ने जानकारी समयमै आएपछि प्रहरीले यो विषयलाई चाँडै निचोडमा लैजानुपर्थ्यो, भट्टले भने । सुजितालाई पढाएका बुद्धशान्ति माविका शिक्षक विश्वराम सेढाईंलाई यो घटना अकल्पनीय लागेको छ । घटनाको सत्यतथ्य चाँडो पत्ता लगाउने, संलग्न अपराधीहरूलाई खोजेर कारबाही गर्ने जस्ता विषयमा सहमति भएपछि दिनभर अवरुद्ध पूर्वपश्चिम राजमार्ग साँझ ६ बजेतिर खुल्यो । वार्तामा सहभागी राप्ती नगरपालिकाका मेयर प्रभा बरालका अनुसार शवको पोस्टमार्टम काठमाडौंमा गरिने सहमति भएको छ ।"
एमिकस क्युरीको मत विभाजित,"निवेदक पक्षको प्रतिउत्तरसोमबारको सुनुवाइ निवेदकका कानुन व्यवसायीको प्रतिउत्तर बहसबाट सुरु भएको थियो । सुनुवाइका क्रममा विपक्षीका कानुन व्यवसायी र प्रतिउत्तर बहस सुरु हुनुअघि इजलासले सोधेका प्रश्नको जवाफ वरिष्ठ अधिवक्ता हरिहर दाहालले दिएका थिए । दाबीपत्र फर्जी थियो भने अनुसन्धान गर्नुस्, उनले भने, प्रधानमन्त्री दाबी गर्दा कुनै सांसदको नाम र जिल्ला सच्याइएको छैन । नम्बरिङ टाइप गर्दा मिस्टेक भएको थियो, त्यो सरर्र १४९ सम्म पुगेको छ । सांसदको हस्ताक्षर दुरुपयोग भयो भनेर महान्यायाधिवक्ता रमेश बडालले उठाएको प्रश्नको जवाफमा दाहालले भने, कुन प्रयोजनका लागि तयार गरेको हो भन्नुपर्यो नि ! अतिरञ्जित ढंगले कसैले लाञ्छना लगाएर हुँदैन । प्रतिउत्तर बहस सुरु हुनुअघि न्यायाधीश ईश्वरप्रसाद खतिवडाले विपक्षीले इजलासको क्षेत्राधिकारका विषयमा प्रश्न उठाएको स्मरण गराएका थिए । जवाफमा वरिष्ठ अधिवक्ता दाहालले पहिलो पटकको विघटनका बेला संवैधानिक इजलासमा नै सुनुवाइ हुनुपर्छ भनेर विपक्षीले जिकिर गरेको स्मरण गराए । वरिष्ठ अधिवक्ता दाहाललाई प्रधानन्यायाधीश जबराले संविधानको धारा ७६ (५) को व्यवस्था संसद्को स्थायित्वका लागि हो कि प्रधानमन्त्री नियुक्ति गर्न मात्रै हो भनेर प्रश्न गरेका थिए । जवाफमा दाहालले सरकार बन्ने अवस्था रहेसम्म संसद् विघटन नहुने तर्क गरे । प्रधानन्यायाधीश जबराले फेरि प्रश्न गरे, फागुन ११ मा एमालेको विकल्पमा सरकार बन्ने सम्भावना छ भनेर फैसला भएको थियो तर अहिले एमालेबाहेक सरकार बन्ने अवस्था देखिएन, हैन ? जवाफमा दाहालले संसद् जीवित राख्नका लागि अहिले कुनै दलले नभई सांसदहरूको समर्थनमा संविधानको धारा ७६ (५) को सरकारमा दाबी गरेको बताए । वरिष्ठ अधिवक्ता बद्रीबहादुर कार्कीले सांसदहरूलाई पार्टीको ह्वीप लाग्छ कि लाग्दैन भन्नेमा राष्ट्रपतिले चासो लिएर अधिकार क्षेत्रभन्दा बाहिर गएको तर्क गरे । संविधानले तोकेको निर्णय अधिकार क्षेत्रबाहिर राष्ट्रपति गएकाले परमादेश जारी हुनुपर्ने उनको भनाइ थियो । ओलीले संविधानको धारा ७६ (५) को प्रधानमन्त्रीका लागि निवेदन हाल्नै मिल्दैन थियो । तर राष्ट्रपतिबाट गम्भीर संवैधानिक त्रुटि भयो, कार्कीले भने । वरिष्ठ अधिवक्ता शम्भु थापाले भविष्यमा विश्वासको मत पाउने आधार छ वा छैन भन्ने आधार हेर्ने अधिकार राष्ट्रपतिलाई नभएको तर्क गरे । प्रधानमन्त्री ओलीले विश्वासको मत नलिने भनेपछि राष्ट्रपति कार्यालयमा गएर वैकल्पिक प्रधानमन्त्रीमा पेस गर्न जानु गलत भएको उनको भनाइ थियो । प्रधानमन्त्रीले राष्ट्रपतिसमक्ष झगडाको कागज पेस गर्ने कि म विश्वासको मत लिन्छु भनेर राष्ट्रपतिलाई त्यसका लागि संसद् बोलाउनुस् भनेर जाने ? उनले भने । विश्वासको मत प्राप्त हुन्छ कि हुँदैन भनेर संसद्ले नै परीक्षण गर्ने उनको भनाइ थियो ।"
एमाले विवाद कार्यदल ब्युँताएर सहमतिको कोसिस,"काठमाडौं (कास) विभाजनको मुखमा पुगेका एमालेका नेताहरू गत जेठमा गठित कार्यदल ब्युँत्याएर फेरि सहमतिको कोसिसमा जुटेका छन् । कांग्रेस सभापति शेरबहादुर देउवालाई प्रधानमन्त्री बनाउन माग गर्दै सर्वोच्च अदालतमा रिट दायर गर्ने २३ जनालाई हस्ताक्षर फिर्ता लिन सोमबार साँझ ५ बजेसम्मको अल्टिमेटम दिइएको थियो । उक्त हस्ताक्षर फिर्ता लिन दिएको अल्टिमेटमको समय सकिएपछि अध्यक्ष केपी शर्मा ओली र वरिष्ठ नेता माधवकुमार नेपाल पक्ष गत जेठ पहिलो साता गठित कार्यदल ब्युँत्याएर त्यसमार्फत सहमतिको खाका तयार पार्ने कोसिसमा जुटेका हुन् ।कार्यदलमार्फत सहमतिको प्रस्ताव ल्याउने सन्दर्भमा ओली र नेपाल दुवै सकारात्मक भएकाले सोमबारबाट कार्यदलले औपचारिक रूपमा छलफल थालेको हो । यसअघि कार्यदलमा रहेका सदस्यहरूबीच अनौपचारिक छलफल चलिरहेको थियो तर छलफलकै बीचमा अध्यक्ष ओलीले केन्द्रीय कमिटी बैठक बोलाएर विधान महाधिवेशन गर्ने निर्णय मात्र गरेनन्, हस्ताक्षर फिर्ता नलिनेहरू पार्टीमा नरहने घोषणासमेत गरिसकेका छन् । केन्द्रीय कमिटी बैठकबाट यस्तो निर्णय भए पनि आइतबार नेताहरूबीच भएको अनौपचारिक छलफलले केही सकारात्मक संकेत गरेको नेताहरूले बताएका छन् । अनौपचारिक तहमा भएका कुराकानीलाई व्यवस्थित ढंगले हामीले छलफल गर्न थालेका छौं, केही सकारात्मक संकेतहरू देखिएका छन्, सचिव गोकर्ण विष्टले भने ।नेपाल पक्षले पार्टी एकता हुनुअघिको महाधिवेशनबाट चयन भएको केन्द्रीय कमिटी ब्युँताउनुपर्ने र त्यसका आधारमा निर्णय गरेर जानुपर्ने अडान राख्दै आएको छ । ओली पक्षले हस्ताक्षर फिर्ता लिनुपर्ने अडान राख्दै आएको छ । अब प्रतिनिधिसभा विघटनसम्बन्धी मुद्दा फैसलाको चरणमा प्रवेश गरेकाले त्यसबाट आउने निर्णय पार्टीले मान्ने र त्यसका आधारमा दुवै पक्ष मिलेर पार्टीभित्रको आन्तरिक शक्ति सन्तुलन मिलाएर अघि बढ्नेमा कार्यदलस्तरका नेताहरू करिब सकारात्मक छन् तर ओली र नेपाल व्यक्तिगत रूपमा संवादमा बसेका छैनन् । त्यसैले कार्यदल तहमा सहमतिको सम्भावित विकल्पसहितको मस्यौदा तयार गर्ने, त्यसपछि ओली र नेपालबीच संवाद गराएर औपचारिकता दिने कोसिस छ । यसका लागि मंगलबार दिउँसो १ बजे फेरि कार्यदलस्तरको बैठक बस्नेछ । नेपाल पक्षका संयोजक भीम रावललाई कारबाही गरेपछि औपचारिक कार्यदल निष्क्रिय थियो । आइतबार ओलीले रावललाई बालुवाटारमा बोलाएर लामो छलफल गरेका थिए ।"
आयोगले ल्यायो निर्वाचन कार्यतालिका,"काठमाडौं (कास) चुनाव हुनेनहुने विषयमा सर्वोच्च अदालतले फैसला सुनाउनै लागेका बेला निर्वाचन आयोगले निर्वाचन कार्यतालिका सार्वजनिक गरेको छ । प्रतिनिधिसभा विघटनविरुद्धको मुद्दामाथि सर्वोच्चमा बहस सकिएकै दिन आयोगले कार्यतालिका ल्याएको हो । आयोग स्रोतका अनुसार निर्वाचनको तयारी भइरहेको सन्देश दिन कार्यतालिका ल्याइएको हो । कानुनले मतदान हुने दिनभन्दा अगाडिको १ सय २० दिनलाई निर्वाचन अवधि मानेको छ । सरकारले कात्तिक २६ मा पहिलो चरणको मतदान हुने घोषणा गरेकाले असार ३१ गतेबाट निर्वाचन अवधि सुरु हुँदै छ । निर्वाचन हुनेनहुने टुंगो लगाउने फैसला भने सर्वोच्च अदालतबाट त्यसअघि नै आउने अपेक्षा गरिएको छ । प्रमुख निर्वाचन आयुक्त दिनेशकुमार थपलियाले कार्यतालिकालाई अदालतको मुद्दासँग जोडेर हेर्न नमिल्ने बताए । निर्वाचन अवधि प्रारम्भ हुने समय नजिकिएकाले निर्वाचनसम्बन्धी कुन काम कहिले गर्ने भनेर क्यालेन्डर तयार गरिएको बताए । उनले भोलि अदालतको फैसला जे आउँछ त्यहीअनुसार नै हुने उल्लेख गर्दै अहिले आयोगले गर्नुपर्ने प्रारम्भिक काम मात्रै थालेको जनाए । चुनावको मिति तोकिइसकेकाले आयोग तयारी अवस्थामा बस्नैपर्छ, उनले भने । आयोगले निर्वाचनको मिति घोषणादेखि मतगणना प्रारम्भ भएसम्मका लागि ६७ वटा क्रियाकलाप पहिचान गरेको छ । असार ३१ गतेदेखि मंसिर ३ भित्र गरिने कामको विवरण कार्यतालिकामा समेटिएको आयोगका सचिव सुरेश अधिकारीले जानकारी दिए । दोस्रो चरणको मतदान मंसिर ३ गते हुने भएकाले सोही राति दुवै चरणको मतगणना प्रारम्भ हुने आयोगको कार्यतालिकामा उल्लेख छ । कार्यतालिकाअनुसार असार ३१ देखि साउन १५ गतेभित्र निर्वाचन प्रयोजनका लागि राजनीतिक दल दर्ताको समय तोकिएको छ । पहिलो चरणको निर्वाचनका लागि असोज २१ देखि २६ गतेभित्र उम्मेदवारी दर्ता, दाबी विरोध, उम्मेदवारी फिर्ता, अन्तिम नामावली प्रकाशन लगायतको काम हुनेछ । असोज २८ गतेदेखि कात्तिक २३ सम्म प्रचारप्रसारको अवधि तोकिएको छ । दोस्रो चरणको निर्वाचनका लागि असोज ३१ गतेदेखि कात्तिक ५ गतेभित्र उम्मेदवारी दर्तालगायत निर्वाचन कार्यक्रम तोकिएको छ । मतदाताको अन्तिम नामावली भदौ २३ गते प्रकाशित गरिनेछ । समानुपातिक निर्वाचन प्रणालीतर्फको निर्वाचन कार्यक्रम भदौ २ देखि कात्तिक २ गतेको अवधिमा हुनेछ ।"
सम्पदा पुनर्निर्माणले मध्यपुर थिमिको मुहार फेरिँदै,"घाँसे मैदान । बालबालिकाको खेल्न चौर । बूढापाका पाटीमा बसेर पोखरीबारे उहिलेको कथा सुनाउँथे । संरक्षणको अभावमा खुला चौरमा परिणत मध्यपुर थिमि बोडेको ऐतिहासिक पलिस्वाँ पुखुः केही भूमाफियाले आफ्नो नाममा बनाए । धेरैपल्ट विभिन्न व्यक्तिबीच किनबेच भयो । मध्यपुर थिमि बोडेवासी भने निकै वर्ष ऐतिहासिक पोखरीको जग्गा सार्वजनिक सम्पत्ति हुनुपर्ने भन्दै प्रशासनसँग लडे । अझै लड्दै छन् ।स्थानीय तहको नेतृत्व जनप्रतिनिधिले सम्हालेपछि ऐतिहासिक पलिस्वाँ पुखुः को संरक्षण, पुनर्निर्माण तथा जीर्णोद्धार कार्य सुरु भयो । पुखुः संरक्षण संरक्षण तथा पुनर्निर्माणको कार्य भइरहेको छ ।मध्यपुर थिमि नगर प्रमुख मदनसुन्दर श्रेष्ठका अनुसार नगर क्षेत्रभित्रको २५ पुखुः (पोखरी) मध्ये, ७ वटा पोखरीको संरक्षण गरी पानी भरिसकिएको छ भने, ७ वटा निर्माणाधीन छन् । मध्यपुर थिमि नगरले उपभोक्ता समितिमार्फत विष्णुकुण्ड पुखुः, निगु पुखु, कयकुताः पुखुः, पलिस्वाँ पुखुः, कुमारी पुखुः दक्षिण बाराहीस्थित क्वाछें पुखुः को संरक्षण गरेको छ । त्यसैगरी, कोलाखु पुखुः, वामुने पुखुः गुँला पुखुः, देवु पुखुः, खपलाँ पुखुः, खाँसी पुखुः नछुटोल पुखुः निर्माणाधीन छन् । पोखरी संरक्षणका लागि मात्र नगरपालिकाले करिब ८ करोड रुपैयाँ खर्च गर्ने नगर प्रमुख श्रेष्ठले बताए ।अस्तित्वविहीन अवस्थामा पुगेका सम्पदाहरूलाई जोगाउँदै अन्य भग्नावशेषमा परिणत ऐतिहासिक धरोहरलाई उभ्याउने कार्य भइरहेको छ । शंखधर चोकस्थित एक इनार पुरिने अवस्थामा पुगेको थियो, संरक्षणका क्रममा उक्त इनारबाट ३ ट्रकभन्दा धेरै त जुत्ता मात्र निकाल्यौं, नगर प्रमुख श्रेष्ठले भने, नगरपालिकाले सांस्कृतिक गुरुयोजना नै बनाएर वर्षौंदेखि जीर्ण बनेका, लोप अवस्थामा पुगेका सम्पदालाई प्राण भरिरहेको छ । नगरपालिकाले प्रयोगविहीन फोहोरले ढाकिएका २० वटा इनारको संरक्षण गरेको छ । इनार संरक्षण तथा जीर्णोद्धारका लागि नगरले करिब १ करोड ७५ लाख रुपैयाँ लगानी गरेको छ । कला, सम्पदा र संस्कृतिले भरिपूर्ण भईकन पनि मध्यपुर थिमि ओझेलमा परेको छ । यहाँका सम्पदाहरूले खासै चर्चा पाउन सकेका छैनन् । नेतृत्वको अभावले ऐतिहासिक सांस्कृतिक मठमन्दिर, बौद्ध बिहार, पोखरी, पार्क, ढुंगेधारा, इनार संरक्षण नहुँदा अस्तित्वविहीन बन्न पुगेको थियो । पछिल्लो समय नगर प्रमुख श्रेष्ठको नेतृत्वले सम्पदा संरक्षणको अभियान नै चलाएर मठमन्दिर, बौद्ध बिहार, पोखरी, पार्क, ढुंगेधारा, इनारको जीर्णोद्धारपुनर्निर्माण र नगरभित्रको भित्री सडकमा ढुंगा छपाइले मध्यपुर थिमिको मुहार फेरिएको छ ।नगरपालिकाले बालकुमारी मन्दिर पुनर्निर्माणलगायत २३ वटा मठमन्दिर संरक्षण जीर्णोद्धार तथा पुनर्निर्माण गरेको नगर प्रमुख श्रेष्ठ बताउँछन् । मठमन्दिर संरक्षण तथा पुनर्निर्माणका लागि नगरपालिकाले करिब १३ करोड रुपैयाँ लगानी गरेको छ । नगरपालिकाले गुरुयोजना बनाएर पाटी (फल्चा), सत्तल, मन्दिर, पुराना दरबार, ढुंगेधारा, पोखरी, प्रवेशद्वार सिँढी र डबली मौलिक शैलीमा पुनर्निर्माण तथा संरक्षण गरिरहेको छ । पहिले फल्चाहरू गुठीको माध्यमबाट संरक्षण हुन्थ्यो, गुठीको जग्गा मोही हुँदै व्यक्तिको स्वामित्वमा गयो, स्थानीय द्रव्यलाल श्रेष्ठले भने, फल्चाको संरक्षण रोकियो, यी अलपत्र सम्पदाले मेयर कुरेर बसेका रहेछन् । नगर क्षेत्रका ३७ वटा पाटी (फल्चा) पुनर्निर्माण गरेको नगरपालिकाले जनाएको छ । जीर्ण अवस्थामा रहेको पाटी संरक्षणका लागि नगरपालिकाले करिब १२ करोड रुपैयाँ लगानी गरेको जनाएको छ ।नेपाल संवत्का प्रवर्तक शंखधर साख्वाको नामबाट परिचित मध्यपुर थिमिको शंखधर चोक नजिकैको भिरालो जग्गा डम्पिङ साइडका रूपमा प्रयोग थियो । स्थानीयको फोहोर त्यही भिरालो जग्गामा जम्मा भएको थियो । करिब २ वर्षयता उक्त क्षेत्र ३ ढुंगेधारासहितको हरियाली सुन्दर पार्कमा परिणत भएको छ । त्यस्तै, बोडेस्थित कुमारी पार्कको अवस्था पनि उस्तै थियो । डम्पिङस्थल हाल सुन्दर पार्क भएको छ । शंखधर पार्क, कुमारी पार्क, भैरव पार्क, गयः दोफो, विष्णुकुण्ड पार्क निर्माण कार्य सम्पन्न भएको र लोकन्थली बालउद्यान, आलाचुक पार्क, नीलवर्ण पार्क, तस्वोताः पार्क, नाट्यश्वरी पार्क, सानो थिमि ग्रिन पार्क, वनदेवी पार्कलगायत निर्माणाधीन छन् । पार्क निर्माणका लागि नगरले करिब ४ करोड रुपैयाँ लगानी गरेको जनाएको छ । नगरपालिकाले ठूला सम्पदाहरूको मात्र नभई साना सम्पदालाई समेत उत्तिकै महत्त्वका साथ संरक्षण गरेको छ । भग्नावशेषमा परिणत ढुंगेधारा (हिटी) संरक्षणमा लागेको छ । नगर प्रमुख श्रेष्ठका अनुसार नगर क्षेत्रभित्र २६ वटा धारा निर्माण तथा जीर्णोद्धार गरिएको छ । ढुंगेधारामा आधुनिक प्रक्रियाबाट खोल्न, बन्द गर्न मिल्ने गरी पाइप जडानसमेत गरेको छ । ढुंगेधारा संरक्षण तथा जीर्णोद्धारका लागि नगरपालिकाले करिब ९ करोड रुपैयाँ खर्च गरेको छ । त्यसैगरी, नगरको पुरानो बस्तीमा ढुंगा छपाइलाई समेत निरन्तरता दिएको छ ।"
मुख्यमन्त्रीलाई पार्टीभित्रै असहयोग,"प्रदेशसभा लगातार अवरोधवाग्मती प्रदेशसभाको बैठकमा विपक्षी दलहरूले मोर्चाबन्दी गरेर लगातार अवरोध सिर्जना गरिरहेका छन् । सोमबार दिउँसो १ बजेका लागि आह्वान गरिएको बैठक करिब ५० मिनेट ढिलो गरी सुरु भए पनि प्रतिपक्षी दलहरूले अवरोध सिर्जना गरेसँगै स्थगित भएको थियो । बैठक सुरु भएलगत्तै विपक्षी दलका सांसदहरूले उभिएर विरोध जनाएसँगै सभामुख सानुकुमार श्रेष्ठले अर्को सूचना नभएसम्मका लागि प्रदेशसभाको बैठक स्थगित गरेका हुन् ।बैठकको सुरुवातमा प्रमुख प्रतिपक्षी दल माओवादी केन्द्र संसदीय दलका नेता शालिकराम जम्मकट्टेलले सरकारले आगामी आर्थिक वर्ष २०७८७९ का लागि ल्याएको बजेटप्रति असहमति प्रकट गरेका थिए । बजेटका विषयमा मुख्यमन्त्रीसँग समझदारी र निष्कर्षमा हामी नपुगेसम्म बैठक नराख्न आग्रह गर्दछौं, नेता जम्मकट्टेलले भने ।प्रतिपक्षी दलहरूको विरोधका कारण बजेटमाथिको छलफल अगाडि बढ्न सकेको छैन । विपक्षीको अवरोधका कारण शनिबारदेखि प्रदेशसभाको बैठक लगातार प्रभावित भइरहेको छ । विपक्षी दलहरूले उठाएको विभिन्न विषयमा सरकारले सदनमा जवाफ दिने कार्यतालिका भए पनि बैठक सञ्चालनमा विपक्षीहरूले अवरोध सिर्जना गरेका हुन् ।विपद् व्यवस्थापन र कोभिड महामारीलाई बेवास्ता गर्दै सरकारले बजेट ल्याएको, समपूरक बजेट र योजनाको बाँडफाँट न्यायोचित वितरण नभएको तथा प्रदेश सरकारले आफैं आमसञ्चार गृह सञ्चालन गर्ने विषय फिर्ता लिनुपर्ने भन्दै प्रतिपक्षी दलहरूले संसद्मा अवरोध सिर्जना गरेर मोर्चाबन्दी गरिरहेका छन् । प्रमुख प्रतिपक्षी दल माओवादी केन्द्र, प्रतिपक्षी दल नेपाली कांग्रेस, विवेकशील साझा, नेपाल मजदुर किसान पार्टी र राप्रपाले बजेटलाई प्रभावकारी बनाउन आफूहरूको पनि योजनालाई समेट्नुपर्ने माग गरिरहेका छन् ।"
महिला आयोगको समावेशितामाथि प्रश्न,"राष्ट्रिय महिला आयोगले संवैधानिक हैसियत पाएको पाँच वर्षपछि विवादास्पद ढंगबाटै दुई पटक गरेर पदाधिकारी नियुक्तिमा पूर्णता पायो । संवैधानिक परिषद्को सिफारिसमा परेका व्यक्तिहरूलाई संसदीय सुनुवाइ गरेर नियुक्त गर्नुपर्ने प्रावधानविपरीत प्रतिनिधिसभा विघटन भएको मौका छोपेर राष्ट्रपति विद्यादेवी भण्डारीले नियुक्त गरेपछि पदाधिकारीहरूको असमावेशी प्रतिनिधित्वमाथि टीकाटिप्पणी भइरहेको छ । राष्ट्रपति भण्डारीले गतवर्ष माघ २१ गते अध्यक्षमा कमलाकुमारी पराजुली, सदस्यहरू कृष्णकुमारी पौडेल खतिवडा, विद्याकुमारी सिन्हालाई नियुक्त गरेकी थिइन् । असार १० गते सदस्यहरू जया घिमिरे र सावित्राकुमारी शर्मालाई नियुक्त गरेर आयोगलाई पूर्णता दिइन् । दुवै पटकको नियुक्तिमा प्रतिनिधिसभा विघटनको मौका छोपिएको थियो । प्रतिनिधित्वका हिसाबले हेर्ने हो भने महिला आयोगमा सबै खसआर्य समुदायका छन् । चार जना पहाडिया खसआर्य समुदायका छन् । उनीहरूमध्ये सिन्हा उच्च मधेसी समुदायकी हुन् । जुन संविधानको सामाजिक न्याय र समावेशीकरण नीतिको मर्म विपरित छ । पिछडा तथा अल्पसंख्यक नागरिकलाई राजनीतिक, प्रशासनिक र विकासको मूल प्रवाहमा ल्याउने उद्देश्यविपरीत छ । संघीय मामिला जानकार राजनीतिशास्त्री कृष्ण हाछेथु भन्छन्, समावेशी राज्यको परिकल्पना पहिलो संविधानसभाको सँगसँगै अन्त्य भयो, दोस्रो संविधानसभादेखि देखाउने दाँत मात्रै भयो, सार रूपमा यथास्थितिवादी छ, त्यस्को प्रतिबिम्ब आयोग गठनमा देखिएको छ । संविधानविपरीत आफ्ना अनुकूलका मान्छेहरू राखेर गठन गरिएको आयोगहरू समावेशी माथिको व्यंग्य भएको उनी बताउँछन् । यसले आयोगहरूको स्वतन्त्रता, निष्पक्षता र स्वायत्ततामाथि नै प्रश्न खडा गरेको छ । उनकै भनाइलाई सापटी लिने हो भने नीतिगत व्यवस्थामै किटान नगरिँदा यो समस्या निम्तिएको छ । जुन संवैधानिक हैसियत पाएपछि कटौती भएको छ । संवैधानिक आयोग बन्नुअघि पदाधिकारी नियुक्ति गर्दा महिलाभित्रको विविधतालाई समेट्नुपर्ने व्यवस्था थियो । राष्ट्रिय महिला आयोग ऐन, २०६३ मा आयोग गठनसम्बन्धी व्यवस्थामा सदस्य नियुक्त गर्दा एक जना जनजाति, एक जना दलित र एक जना मधेसीमध्येबाट नियुक्त हुनुपर्ने उल्लेख छ । ०५८ सालमा स्थापना भएको महिला आयोगले ०७२ मा जारी नेपालको संविधानबाट संवैधानिक हैसियत पाएको थियो । त्यसैमा टेकेर बनाइएको राष्ट्रिय महिला आयोग ऐन ०७४ मा महिला भित्रको विविधतालाई समेट्नेबारे उल्लेख छैन । राष्ट्रिय मानव अधिकार आयोगकी पूर्वसदस्य मोहना अन्सारीको तर्क पनि हाछेथुकै जस्तो छ । जो सधैं चाकरी गरेर हिँड्थे तिनै आसेपासेलाई ल्याउँदा यस्तो भएको हो, महिला आयोगमा सबै जना खसआर्यलाई पठाएको छ, उनीहरूले जनजातीको मुद्दा कसरी हेर्छन् ? दलितको मुद्दा कसरी अपनत्व गर्छन् ? उनी भन्छिन्, पछाडि पारिएको समुदायको प्रतिनिधित्वका लागि ल्याइएको आयोगको धज्जी उडाउने गरी पदाधिकारी राखेर जे गरिएको छ, फेरि पनि पिछडा, अल्पसंख्यक, कमजोरहरूमाथिको घात हो । लोकतान्त्रिक विधिविपरीत नियुक्त गरिएका पदाधिकारीहरू समावेशी नहुँदा राज्यको समानुपातिक समावेशी सिद्धान्तको बर्खिलाप भएको अन्सारी बताउँछिन् । जुन समुदाय र वर्गको प्रतिनिधित्व हुनुपर्ने हो त्यो नहुँदा आयोगप्रति उक्त समुदायले अपनत्व लिन सक्दैनन् । अल्पसंख्यक, सीमान्तकृत समुदायका मानिसहरू आफ्ना कुरा राख्न आफ्नो समुदायसँग जति सहज महसुस गर्छन्, अरूसँग गर्दैनन् । यसो हुँदा एक समुदाय केन्द्रित नियुक्त गरिएका पदाधिकारीले प्रभावित समुदायसँग भेट गर्न र उनीहरूका समस्या र आवश्यकता सम्बोधन गर्न सक्दैनन् । महिला आयोगको ऐनमा काम कर्तव्यमै उल्लेख गरिएको छ कि पदाधिकारीहरूले महिला सशक्तीकरणका लागि महिलासँग सम्बन्धित नीतिगत, कानुनी व्यवस्था तथा नेपाल सरकारका कार्यक्रमको समीक्षा अनुगमन तथा मूल्यांकन गर्नुपर्छ ।"
खेलमा सट्टाबाजी गर्ने ८ पक्राउ,"काठमाडौं (कास) युरोप र अमेरिकामा सञ्चालन भइरहेको युरोकप२०२० र कोपा अमेरिका फुटबल खेलमा अनलाइनमार्फत सट्टाबाजी गर्ने ८ जनालाई प्रहरीले पक्राउ गरेको छ । प्रहरीका अनुसार पक्राउ पर्नेहरूमा काठमाडौं४ सुकेधाराका ५७ वर्षीय राजेन्द्र श्रेष्ठ प्रधान, काठमाडौं१९ ढोकाटोलका ४७ वर्षीय जीवन लामा, पर्सा वीरगन्ज७ घर भई कुलेश्वर बस्ने ४६ वर्षीय सुरज टिवडेवाल, चितवन खैरहनी५ टरौली घर भई धापासी बस्ने ४५ वर्षीय गोविन्दप्रसाद आचार्य, मोरङ विराटनगर७ घर भई मरुटोल बस्ने ४६ अमरनाथ गुप्ता छन् ।त्यसैगरी, भारत बिहार पूर्वीचम्पारण जिल्ला रक्सौल घर भई कुलेश्वर बस्ने ४६ अशोककुमार गुप्ता, भारत हरियाना विवरनी जिल्ला घर भई इन्द्रचोक बस्ने ४९ वर्षीय राजेशकुमार अग्रवाल र भारत राजस्थान झुनझुन जिल्ला सुरजगढ घर भई क्षेत्रपाटी बस्ने ३३ वर्षीय सूचीत डालमिया अग्रवाल छन् । बाजी राख्दा जितिन्छ भन्ने विश्वास दिलाई हारजित हुने र आफूले लाभ लिने उद्देश्य राखी ठूलो रकमको बाजी राख्न लगाई काठमाडौंका विभिन्न स्थानमा सट्टाबाजी गराई खेल खेलाउने गरेको सूचनाका आधारमा महानगरीय अपराध महाशाखाबाट खटिएको टोलीले सोमबार उनीहरूलाई पक्राउ गरेको हो ।काठमाडौंको इन्द्रचोक, मरुटोल, न्युरोड, क्षेत्रपाटी, गौरीघाटलगायतका विभिन्न स्थानबाट अनलाइन बेटिङ गरी नगदी कारोबारसमेत गरिरहेको अवस्थामा नगद र सट्टाबाजीमा प्रयोग भएको मोबाइलसहित उनीहरूलाई पक्राउ गरेको महाशाखाले जनाएको छ । प्रक्राउ परेका व्यक्तिहरूलाई मुलुकी अपराध संहिता २०७४ को दफा १२५ को उप दफा ४ बमोजिम कसुरमा सजाय हुने गरी आवश्यक कारबाहीका लागि महानगरीय प्रहरी परिसर काठमाडौं पठाइएको जनाएको छ । साथै विभिन्न स्थानबाट सट्टाबाजीमा प्रयोग भएको पैसा आईएमईमार्फत पठाइने र लिने गरी कारोबार गर्ने गरेको भन्ने प्रारम्भिक अनुसन्धानमा खुलेको जनाएको छ ।"
अस्तव्यस्त अस्पतालमा नगरपालिकाको नजर,"काठमाडौं (कास) नयाँबजारस्थित कीर्तिपुर नगरपालिकाको प्रशासकीय भवनबाट एक सय मिटर टाढा विष्णुदेवी अस्पताल छ । साढे दुईतले भवनमा १२ वटा साँघुरा कोठा छन्, जहाँ ३ जना स्वास्थ्यकर्मी पनि मुस्किलले अटाउँछन् । १५ शय्याको अस्पताल भनिए पनि एउटा मात्र बेड छ । प्रसूति जाँच र क्षयरोग निवारण परीक्षणका लागि भने कोठाअनुसार भित्रै छुट्टै बेड छ । त्योसहित अस्पतालमा ३ वटा बेड छ । उक्त अस्पतालमा सरकारले निःशुल्क उपलब्ध गराएको औषधि वितरण, निःशुल्क खोप सेवा, गर्भवती महिला परीक्षण र सामान्य परीक्षण सेवा, परिवार नियोजन, क्षयरोग परीक्षण र औषधि निःशुल्क, पाठेघरको मुखको परीक्षण र ल्याब सेवाअन्तर्गत मधुमेहको मात्र परीक्षण सेवा उपलब्ध छ । असार पहिलो साताबाट अस्पतालले नाक, कान, घाँटीसहितको विशेषज्ञ सेवा बिहान ८ बजेदेखि साँझ ६ बजेसम्म दिन सुरु गरेको छ । प्राथमिक स्वास्थ्य केन्द्रबाट स्तरोन्नति भएको झन्डै ५ वर्षपछि अस्पतालको सेवा सुविधाले गति लिन थालेको हो । विष्णुदेवी २०७३ सालमा प्राथमिक स्वास्थ्य केन्द्रबाट अस्पतालमा स्तरोन्नति भएको थियो । उपस्वास्थ्य चौकी हुँदै निर्माण भएको भौतिक पूर्वाधारबाट नै अस्पतालको सेवा दिइरहेको नगरपालिकाका स्वास्थ्य शाखाका प्रमुख सन्तमान मानन्धरले बताए । अस्पताल भए पनि हालसम्म न त अस्पतालको हुनुपर्ने भौतिक पूर्वाधार छ, न अस्पतालले दिनुपर्ने सेवा दिएको छ, उनले भने, तर, अब चैं विष्णुदेवी अस्पतालको भौतिक पूर्वाधारसँगै स्वास्थ्य सेवासुविधाले पनि गति लिनेछ ।५ वर्षको अवधिमा अस्पतालले पहिलो पटक मेडिकल सुपरिन्टेन्डेन्ट पाएको अस्पतालका प्रशासन प्रमुख कविर महर्जनले बताए । जेठको पहिलो सातामा नगरपालिकाले सरकारबाट स्वीकृत दरबन्दीमा आफ्नै स्रोतबाट एक जना मेडिकल सुपरिन्टेन्डेन्ट र २ जना मेडिकल अफिसर नियुक्त गरेको उनले जानकारी दिए । भौतिक पूर्वाधारको अभाव भएर हो कि के भएर हो, स्वास्थ्य सेवा विभागले पनि मेडिकल सुपरिन्टेन्डेन्ट उपलब्ध गराएको थिएन, उनले भने, त्यसैले यस वर्ष नगरपालिकाले नै एक जना मेडिकल सुपरिन्टेन्डेन्ट, २ जना मेडिकल अफिसर नियुक्ति गरेको छ । विष्णुदेवी अस्पतालले अब विस्तारै अस्पताल सरहको सेवा सुविधा दिनेमा उनी विश्वस्त छन् । उनका अनुसार पहिले एक जना मात्र डाक्टरले सेवा दिइरहेकामा अहिले ३ जना डाक्टरले सेवा दिइरहेका छन् । अस्पतालमा मातृ शिशु सेवा, प्रसूति सेवा, पोस्ट डेलिभरी सेवा, अन्तरंग सेवा, एक्सरे सेवा, सामान्य शल्यक्रिया सेवा, पूर्ण प्रयोशाला परीक्षण सेवा उपलब्ध छैन । यद्यपि नगरपालिकाले मातृ शिशु सेवा, प्रसूति सेवा, पोस्ट डेलिभरी सेवा कीर्तिपुर अस्पतालमा सञ्चालन गरिरहेको छ । टेकु अस्पतालको रेफरेन्समा न्यूनतम सेवा शुल्क लिएर छिट्टै ल्याब सेवा पनि सञ्चालन गरिने अस्पतालका प्रशासन प्रमुख महर्जनले बताए । त्यस्तै सेवाग्राहीको मागअनुसार थप सेवाहरू दिने उनले जानकारी दिए । भौतिक पूर्वाधारको अभाव भएकाले अहिले अस्पतालकै भवनको छतमा फ्रिक्याब भवन बनाउने तयारी भइरहेको उनले बताए । अस्पतालमा २५ जनाको दरबन्दी स्वीकृत छन् । त्यसमध्ये अहिले रेडियोलोजिस्ट र फार्मासिस्ट पद खाली छन् । नगरपालिकाका मेयर रमेश महर्जनले अस्पताल नगरपालिकाको मातहतमा नहुँदा त्यहाँ आउने कर्मचारी र नगरपालिकाको राम्रो समन्वय हुन नसकेपछि बेवास्ता परेको उनले बताए । निर्वाचन भएको आएको दोस्रो वर्षबाट अस्पतालका लागि नयाँ भवन बनाउने भनिए पनि जग्गा नपाएपछि बनाउन नसकिएको उनले बताए । अबदेखि सर्वसाधारणको पहुँचमा पुग्ने गरी नेपाल सरकारको मापदण्डअनुसार थप सेवा सुचारु गर्दै जाने उनले बताए । तर, आर्थिक वर्ष २०७८७९ देखि नगरवासीलाई निःशुल्क सुगर प्रेसरको औषधि वितरणसहित सबै सेवा विष्णुदेवी अस्पतालमै सञ्चालन गर्ने योजना रहेको उलने बताए । तर नगरपालिकाको पूर्ण लगानी रहेको हेमोडायलसिस सेवाहरू भने कीर्तिपुर अस्पतालबाटै सञ्चालन हुने उनले जानकारी दिए । नगरपालिकाअन्तर्गत अस्पताल र ११ वटा सहरी स्वास्थ्य क्लिनिकमा ८४ जना स्वास्थ्यकर्मी तथा कर्मचारी कार्यरत छन् ।"
वायुसेवा निगमलाई कम्पनीमा बदल्ने प्रस्तावको विरोध,"निगमका ट्रेड युनियनहरूको मुख्य विरोध प्रबन्धपत्रमा उल्लेख गरिएको पुँजी संरचनामा छ । सरकारनिकट ट्रेड युनियनका एक कर्मचारी नेताका अनुसार, प्रस्ताव गरिएका दुइटा मोडलमध्ये दोस्रोमा शंका गर्ने ठाउँ देखिन्छ । कम्पनीमा रूपान्तरण गर्दा यसको पुँजी संरचनामा अधिकृत पुँजी ५० अर्ब हुने भनिएको छ तर कम्पनीले तत्काल जारी गर्ने सेयर २० अर्ब हुने भनिएको छ । सेयरमा दुइटा मोडल प्रस्ताव गरिएको छ । जसमा पहिलो विकल्पमा शतप्रतिशत सेयर संस्थापकको भनी उल्लेख गरिएको छ । यो भनेको सरकारले चाहेमा एकल भनिएको एक मस्यौदाकारले बताए । उनका अनुसार दोस्रो विकल्पमा ५१ प्रतिशत संस्थापक सेयर सरकारले राखेर बाँकी ३० प्रतिशत ख्यातिप्राप्त विदेशी वायुसेवा कम्पनीलाई दिन सकिने प्रस्ताव गरिएको छ । त्यसबाहेक १४ प्रतिशत नेपाली हवाई सेवा, पर्यटन व्यवसायी तथा सर्वसाधारणलाई बिक्री गरिने र ५ प्रतिशत निगमका कार्यरत बहालवाला तथा पूर्वकर्मचारीलाई दिइने प्रस्ताव छ । यदि कम्पनीमा रूपान्तरण गरिएमा निगमको नाम नेपाल वायुसेवा कम्पनी लिमिटेड हुनेछ । नियमावलीले कम्पनीको सञ्चालक समितिबाहेक व्यवस्थापनतर्फ सीईओको प्रस्ताव गरेको छ । यसको उद्देश्यमा हवाई यातायात सेवाअन्तर्गत नियमित आन्तरिक उडान, चार्टर सेवा, एयर एम्बुलेन्स, कोड सेयरिङ, क्याटेरिङ, कार्गो र आवश्यकताअनुसार सबै प्रकारका हवाई सेवा सञ्चालन गर्न पाउने प्रबन्धपत्रको मस्यौदामा भनिएको छ ।"
बालबालिकामा संक्रमण घटेन,"पछिल्लो साता कोरोना संक्रमितको संख्या थोरै घट्दै गए पनि बालबालिकाको संक्रमण दर उस्तै देखिएको छ । संक्रमित हुने बालबालिका अन्य उमेर समूहभन्दा बढी छन् । जेठ १९२५ र असार १४२० को एक साताको तथ्यांक केलाउँदा कुल संक्रमित १८ वर्षमुनिका बालबालिकाकिशोरकिशोरीमध्ये पनि ५ वर्षमुनिकाको संख्या बढिरहेको देखिन्छ । असार १४ मा १८ वर्षमुनिका कुल संक्रमितमध्ये ५ वर्षमुनिका १७२४ प्रतिशत संक्रमित थिए । एक सातापछि अर्थात् असार २० मा भने १८ वर्षमुनिका कुल संक्रमितमध्ये ५ वर्षमुनिका १८४२ प्रतिशतमा संक्रमण देखिएको थियो । जेठ २५ गते कुल संक्रमतिमध्ये ५ वर्षमुनिकाको संख्या ०७९ प्रतिशत रहेको थियो । जबकि असार २० मा कुल संक्रमितमा ०८७ प्रतिशत ५ वर्षमुनिका बालबालिका संक्रमित थिए । यो तथ्यांकले कुल संक्रमितको संख्या घट्दा पनि ५ वर्षमुनिका बालबालिकामा संक्रमण घट्न नसकेको देखाउँछ ।जेठ २५ गते १८ वर्षमुनिका कुल संक्रमितमध्ये ५ वर्षमुनिकाको हिस्सा १३९९ प्रतिशत थियो । असार २५ गते भने कुल १८ वर्षमुनिका संक्रमितमध्ये ५ वर्षमुनिका संक्रमित १८४२ प्रतिशत देखिन्छ । जेठ २० गते भने यो संख्या १४९३ प्रतिशत थियो । एक महिनापछि असार २० मा १८ वर्षमुनिका संक्रमितमध्ये ५ वर्षमुनिकाको प्रतिशत १८४२ पुगेको छ । अन्य देशको तुलनामा नेपालमा कुल संक्रमितमध्ये बालबालिकामा संक्रमण उच्च देखिन्छ । अमेरिकन एकेडेमी अफ पेडियाट्रिक्स एन्ड द चिल्ड्रेन्स हस्पिटल एसोसिएसनका अनुसार अमेरिकामा कुल संक्रमितमध्ये बालबालिका संक्रमणको दर १३ प्रतिशत थियो । पछिल्लो एक महिनाको तथ्यांक केलाउँदा कुल संक्रमितमध्ये १८ वर्षमुनिका औसत १५ प्रतिशतमा संक्रमण देखिन्छ ।२६२२ संक्रमित, २३ को मृत्युपछिल्लो २४ घण्टामा ११ हजार ५ सय २७ जनाको परीक्षण गर्दा २ हजार ६ सय २२ जनामा कोरोना संक्रमण पुष्टि भएको छ । सोही अवधिमा २३ जनाको मृत्यु र २ हजार २ सय ११ जना निको भएका छन् । हाल सक्रिय संक्रमित २५ हजार ६ सय ९० अर्थात् ३९७ प्रतिशत रहेको स्वास्थ्य मन्त्रालयले जनाएको छ ।"
जोखिम मोलेर भारततिरै,"डडेलधुरा जोगबुढाका वीरबहादुर धामी कामका लागि भारत पस्न कञ्चनपुरको गड्डाचौकी नाका पुगे । त्यहाँ भारतीय स्वास्थ्यकर्मी र सुरक्षाकर्मीले कोरोना परीक्षण रिपोर्ट नभएकाले जान नमिल्ने भन्दै फर्काएपछि उनी आइतबार कैलालीको त्रिनगर गौरीफन्टा सीमा नाकाबाट भारत पसे । भारतको उत्तराखण्ड राज्य सरकारले प्रवेश गर्ने नेपालीसँग कोरोना परीक्षण रिपोर्ट माग्न सुरु गरेको छ । भारतकै उत्तरप्रदेश सरकारले भने आफ्नो परिचय खुल्ने कागजातका भरमा जान दिएको छ । सुदूरपश्चिमको गौरीफन्टा भारतको उत्तरप्रदेशसँग जोडिएको छ । गौरीफन्टा नाकामा कोरोना परीक्षण रिपोर्ट देखाउनु नपर्ने नभएकाले कञ्चनपुरको गड्डाचौकी र बैतडीको झुलाघाटबाट भारत पस्ने नेपाली पनि यतिबेला गौरीफन्टा पुग्न थालेका हुन् । जसका कारण गौरीफन्टा नाकामा भीड लाग्ने गरेको छ । अहिले दैनिक दुई हजारभन्दा बढी नेपाली यो नाका भएर भारत गइरहेका छन् । उत्तराखण्ड सरकारले परीक्षण रिपोर्ट अनिवार्य भनेपछि नेपालीले रोजगार गन्तव्यमा पुग्न सास्ती र भाडा बढी तिर्नुपरिरहेको उनीहरूले बताए । कोरोना कालअघि जोगबुढाका धामी घरनजिकै बग्ने महाकाली नदी तरेर भारत जान्थे । भारततर्फ बस्ने सुरक्षाकर्मीले महाकाली तरेर हुने प्रवेशलाई कडाइका साथ रोकेको छ । डडेलधुराबाट कञ्चनपुर हुँदै धनगढी आउँदा तीन दिनको समय र भाडा पनि बढी लाग्यो, उनले भने । झुलाघाट नाकामा परीक्षण रिपोर्टबिना प्रवेश गर्न नदिएपछि बैतडीको पुर्चौडीका दिलबहादुर बमले पनि गौरीफन्टामै पुगे । हाम्रो गाउँघरमा पनि कोरोनाको महामारी छ, उनले भने, परीक्षण कसैको छैन, बिरामी पर्छन्, निको हुन्छन्, म पनि निको भएर पुनः काम गर्न भनेर भारत जान्छु भनेको झुलाघाटमा रिपोर्ट नभएर जान दिएन, यताबाट जान दिन्छ भनेको सुनेर आएको हुँ । उनले रोजगारस्थलमा पनि परीक्षण रिपोर्ट र खोप लगाएको रिपोर्ट माग्न थालेकाले रोजगारी नपाइने चिन्ता बढेको बताए । अहिले उत्तराखण्ड सरकारले कोरोना परीक्षणको रिपोर्ट मात्र मागेको छ, उनले भने, भारतका अन्य राज्य सरकारले पनि यसैगरी परीक्षण रिपोर्ट मागेपछि रोजगारीका लागि कहाँ जाने ? उनका अनुसार भारतमा काम गर्न जाने नेपालीको न कोरोना परीक्षण भएको छ, न खोप लगाएका छन् । बमले भोलिका दिन खोप लगाएकाले मात्रै रोजगारी पाउने स्थिति आए भएको काम पनि गुम्ने डर रहेको बताए । उत्तराखण्ड सरकारले कोरोना परीक्षण रिपोर्ट माग्न सुरु गरेको छ । भोलि परीक्षण रिपोर्टसँगै खोप लगाएको हुनुपर्ने भन्यो भने हामी नेपालीको रोजगारस्थल पुग्ने बाटो नै गुम्ने डर छ, उनले भने । नेपालमा बूढापाकालाई पहिले खोप दिनु राम्रो भए पनि युवा जनशक्तिलाई पनि प्राथमिकता दिन आवश्यक भएको उनीसँगै रहेका सुरतबहादुर बमले बताए । घरपरिवारको जीवन धान्न हामी नै भारत वा तेस्रो मुलुक काम गर्न जानुपर्छ, उनले भने, सरकारले न रोजगारी दियो, न भ्याक्सिन दिन सकेको छ । अब खोप लगाएकालाई मात्रै रोजगारी दिने भनेपछि अझ बढी बेरोजगारीको समस्या खेप्नुपर्ने उनको भनाइ छ । सरकारले भारतसहित तेस्रो मुलुक जाने जनशक्तिलाई पनि प्राथमिकतामा राखेर खोप लगाउन उनले सुझाए । सरकारले खोपको व्यवस्था नगर्दा आफूहरू तनावमा परेको अछाम रिठापाताका लक्ष्मण साउदले गुनासो गरे । उनी बालबच्चासहित भारतको गुजरात सहर जान लागेका हुन् ।"
अनियोजित विकास को विद्रूप चित्र,"बाजुरामा सडक खन्दा दुई गाउँ भासिएको घटना विकासका नाममा देशमा जारी अन्धाधुन्ध र अनियोजित पूर्वाधार निर्माणको अर्को चरम नमुना हो । सरोकारवालाहरूको विरोधका बाबजुद पछिल्ला वर्षहरूमा झांगिइरहेको डोजरे विकास को यो कुसंस्कृति अविलम्ब रोकिनुपर्छ । एउटा साधारण सडक खन्दासमेत १ सय ३७ परिवार विस्थापित हुनुपर्ने यो घटना विकास कार्यहरूको पार्श्वप्रभाव मात्र हुँदै होइन, पूर्वाधारहरूले सृजना गर्ने अतिरिक्त असर मात्रै यति भयावह हुनै सक्दैन । यदि प्रभावित जनतालाई उचित विकल्प नदिई उठीबास लगाइन्छ भने त्यो कुविकास तथा अवनति मात्र होइन, विकासका नाममा गरिएको ज्यादती नै हो । तसर्थ, सबै तहका सरकारहरूले नियोजित र पर्याप्त अध्ययन गरेर मात्रै पूर्वाधार निर्माण अघि बढाउने कार्यसंस्कृति बसाल्नु अपरिहार्य छ ।हाम्रा हरेक तहका नीतिनिर्माता तथा निर्णयकर्ताहरू विकासको केन्द्रमा को अर्थात् कसका निम्ति विकास भन्ने प्रश्नमा प्रस्ट हुन सकेमा मात्रै यस्तो दुर्गति दोहोरिन्न । नत्र, विकासको नाममा यसखाले विनाशलीला निरन्तर जारी रहनेछ । यसको मतलब, हाम्रो विकास बहसमा यदाकदा सुनिने सडक भनेको विकास नै होइन भन्ने अतिवादी धारणालाई स्विकार्नुपर्छ भनेको होइन । सडक अभावमा विभिन्न अवसरहरूबाट वञ्चित र अत्यावश्यकीय वस्तुहरूलाई पनि निकै महँगो मूल्य तिर्न विवश नागरिकहरूले बेहोर्नुपरिरहेको कष्टलाई कम आँकेर खोक्रो बुद्धिविलास गर्नुको कुनै अर्थ छैन । तर जसका लागि भनेर भौतिक पूर्वाधार बनाइने हो, त्यसले ती जनताको साँच्चिकै हित हेरेको छ कि छैन भन्ने प्रश्नलाई भने कदापि बिर्सन मिल्दैन । कतै यस्ता निर्माण कार्यहरू सम्बन्धित निर्णयकर्ताहरूको अर्थराजनीतिक दुनो सोझ्याउने साधन मात्र त बनिरहेका छैनन् भन्ने सवाल अहम् हो । र, अहिलेको पुस्ताको तत्कालीन हित हेर्दा कतै हामीले भविष्यका पुस्तौंपुस्तामाथि अन्याय त गरिरहेका छैनौं भन्ने अर्को महत्त्वपूर्ण मामिला हो । तसर्थ प्रभावकारी रूपमा वातावरणीय अध्ययन तथा प्रभाव मूल्यांकनबिना विकास निर्माणका गतिविधिहरू सञ्चालन गरिनुहुन्न भन्ने आवाजलाई अझ बुलन्द बनाइरहन आवश्यक छ । अनियोजित पूर्वाधार निर्माणको दुष्परिणाम कति भयावह हुन्छ भन्ने त यही घटनालाई हेरौं न । सडक खनिएकै कारण गाउँ नै भासिएपछि १ सय ३७ परिवार अढाई सातादेखि जंगलमा अलपत्र पर्नु कम्ती पीडादायी मामिला होइन । कन्दमूलले छाक टार्दै ओडार र रूखको ओत लागेर रात काटिरहेका दुर्गम हिमाली गाउँपालिकाका ३ सय ५० महिला र बालबालिकासहित ६ सय जनाको यतिबेला बिजोक छ । उनीहरूमध्ये कोही भैंसीको खर्कमा ओत लागेका छन् । पाल हुनेहरू पाल हालेर बसेका छन् । नहुनेहरू कोही ओडारमा, कोही स्याउलाको ओत बनाएर बसेका छन् । चिसो भुइँमा सुत्नुपर्दा कति बिरामी पर्न थालिसकेका छन् । खासमा विकासका नाममा उनीहरूमाथि विपत्ति निम्त्याइएको छ । यो त तत्काल देखिएको असर न हो, जथाभावी जमिन खनिएका कारण भोलिका दिनमा उक्त क्षेत्रमा अरू कुन विपत्ति निम्तिने हो, केही थाहा छैन । जमिन भासिएर कमजोर भएपछि गाउँबीचबाट बग्ने खहरे खोलाले पनि कटान गरेकाले झन् बढी क्षति भएको छ । ठूलो वर्षा भएमा गाउँ पूरै बगाउन सक्ने भय स्थानीयवासीको छ । त्यसैले बिचल्लीमा परेकालाई तत्काल उचित पुनर्वासको व्यवस्था मिलाउनुपर्छ । अनि, सम्बन्धित पालिकाले सम्भावित क्षति रोक्न तात्कालिक र स्थायी प्रकृतिको व्यवस्थापन गर्नुपर्छ, यसका निम्ति प्रदेश र संघ सरकारले सघाउनुपर्छ ।सुदूरपश्चिम प्रदेश सरकारको लगानीमा निर्माण भइरहेको रुगिनबिच्छिया पहुँचमार्गका लागि गाउँको तल्लो भाग खन्दा बस्ती नै चिराचिरा भएर भासिएको बताइएको छ । अघिल्लो वर्ष बाढीले क्षति पुर्याएको जोखिमपूर्ण बस्तीमुन्तिरबाट सडक बनाउनु झन् जोखिम निम्त्याउनु भएको तथ्यको बेवास्ता गर्दै उचित प्राविधिक अध्ययनबिनै बाटो खनिएको देखिन्छ । कतिसम्म भन्ने, यो सडक बनाउँदा प्रदेश सरकारले पालिकासित समन्वयसमेत गरेको रहेनछ । वास्तविक सरोकारवालालाई बाहिरै राखेर र अन्तरसरकारी तह तथा निकायबीच आवश्यक समन्वय पनि नगरी कसरी विकास कार्य गरिन्छ भन्ने दृष्टान्त पनि हो यो घटना । यहाँ सडक बनाउँदा हामीलाई थाहै दिएनन्, सांसदहरू आफैं वडाध्यक्षजस्ता भएर योजना सिफारिस गरे भन्ने पालिका अध्यक्ष गोविन्द मल्लको भनाइ आफैंमा निकै सोचनीय छ । त्यसैले यति धेरै जनतालाई उठीबास लगाउने गरी यो सडक कसरी खनियो, यसको पनि उचित छानबिन गर्नुपर्छ । र, यस घटनालाई पाठका रूपमा लिएर अन्यत्र पनि तल्लो तहको सहभागिताबिना कुनै पनि विकास कार्य गरिनुहुन्न । सम्बन्धित सबैले बुझ्नुपर्छ विकास लादिने कुरा होइन, आपसी सहभागिताले उन्नति गर्ने विषय हो । र, हरेक पूर्वाधार निर्माणको उचित प्राविधिक र वातावरणीय अध्ययन अनिवार्य हुनुपर्छ । सीमित व्यक्तिको स्वार्थसिद्ध गर्न त्यसै डोजर अघि बढाएर बर्बादी निम्त्याउनु हुँदैन ।"
"अस्मिता त मारिइन्, न्याय नमार !","राज्यको जरुरत र आवाजको खाँचोजनतालाई सुरक्षा र न्यायको प्रत्याभूति दिनु राज्यको आधारभूत दायित्व हो । त्यसैका लागि राज्य चाहिने हो । हुन त जति नै जिम्मेवार र जवाफदेह राज्यभित्र पनि अपराधहरू पूर्णतः उन्मूलन हुन सक्ने स्थिति नरहला तर राज्यले सामन्ती पितृसत्ताबाट हस्तान्तरित आपराधिक मनोवृत्ति र दुर्व्यवहारलाई आज पनि सामाजिक स्वीकृति र प्रश्रयदिइरहने प्रवृत्तिलाई निस्तेज गर्न भने सक्छ । अपराधीलाईबिनासम्झौता कानुनी कारबाहीको घेरामा तान्न सक्छ । प्रहरी र अदालतलाई कुनै पनि प्रभावले छुनै नसक्ने बनाउन सक्छ । दुर्भाग्य, नेपालको परिवेशमा यो आकाशको फल भइरहेको छ । न्यायको यस्तो विकराल हविगत भएको राज्ययन्त्रले पीडितको न्यायलाई सर्वोपरि महत्त्व दिन्छ भनेर आशा गर्नु मुस्किल छ ।यति हुँदाहुँदै पनि न्याय राज्यको प्राथमिक जिम्मेवारी हो । न्याय सम्पादनकै लागि बारम्बार हूल बाँधेर नाराजुलुस गरेर राज्यका निकायहरूलाई दबाब दिनुपर्ने स्थिति लाजमर्दो हो । हरेकपल्ट जब बलात्कारपछि ज्यानैसमेत लिने घटना हुन्छन्, पीडितका आफन्त र अधिकारकर्मीले प्रहरी प्रशासन घेर्न जानुपर्ने स्थिति आउँछ । अनुसन्धानमा अपेक्षित तदारुकता नदेखिने र अपराधी फरार हुने वा फरार गराइने सम्भावना बढेर जाने र अझ उस्तै परे दलहरूका स्थानीय नेताकार्यकर्ता नै अपराधीलाई लुकाउन र बचाउन सक्रिय हुने । यी सबै कुरा सधैं संयोग मात्रै हुँदैनन् ।यस्तो अवस्थामा पीडितको पक्षबाट उचित आवाज उठाउने कि राज्यले के गर्छ भनेर पर्खिबस्ने ?महिलामाथि हुने सबै प्रकारका हिंसाविरुद्ध लामो समयदेखि बोल्दैलेख्दै आएकी लेखक तथा अधिकारकर्मी अमृता लम्सालका विचारमा, बोल्नु त जरुरी छ तर यसरी बोल्दा धेरै जोखिम उठाउनुपर्ने हुन्छ, कठोर आरोपहरू खेप्नुपर्ने हुन्छ । उसै पनि पीडितका पक्षमा भन्दा शक्ति र सत्ताका पक्षमा लाग्नेको संख्या धेरै हुने भएकाले सामाजिक सञ्जालमार्फत आइलाग्ने ट्रोलदेखि निजी जीवनमै सामना गर्नुपर्ने धम्कीसम्म सुन्नुपर्ने अवस्था रहन्छ । लेखक लम्साल राज्यले नै दायित्व लिनुपर्ने र समग्रमा हरेक व्यक्तिको सार्वजनिक विवेक देखिनुपर्ने मुद्दामा केही व्यक्तिले आवाज उठाउने ठेक्का लिएझैं बोलिरहनपर्नु नै ठूलो विडम्बना हो भन्छिन् । तर शक्तिका आडमा न्यायमूर्तिहरूकै चित्त लाई समेत पंगु बनाइदिन सक्ने गरी अपराधीहरू बलियो भएको मुलुकभित्र बोल्नुको विकल्प नभएको पनि उनी स्विकार्छिन् ।राज्ययन्त्रभित्र बस्ने अधिकांश पदधारी र दलधारीहरू लोकतन्त्र र जनअधिकारको धज्जी उडाउने, सकेसम्म लुट्ने, पाएसम्म सोहोर्ने र पुस्तौं पुग्ने सम्पत्तिको जोरजाम गर्ने प्रतिस्पर्धामा छन् । यतिखेर अस्मिता धामी या कसैको पनि न्याय को फिराद र संवेदना सुनिने सम्भावना कति रहला, यो पर्खाइकै कुरा भयो तर न्यायका पक्षधरहरू निरन्तर बोलिरहनु त पर्छ । यसरी बोल्न योयो मान्छे मात्रै बोल्ने हो र अरूले उनीहरूले केके बोल्छन् भनेर हेरिरहने हो भन्ने हुनु हुँदैन । समयका माग र आवश्यकताले प्रतिरोधलाई पनि पुस्तान्तरण गर्दै लैजान्छन् । हरेक नयाँ पुस्ताले न्यायका लागि आवाज उठाउने र सत्ताधारी वा सत्ता पक्षधरको अप्रिय बन्ने जोखिम उठाउनैपर्छ ।गत वर्षको जेठमा डडेल्धुराकै रातो गुराँस रिसोर्टमा २१ वर्षकी निर्मला बोहराको हत्या भएको कतिलाई सम्झना छ कुन्नि ! उनको शंकास्पद मृत्युमा संलग्न भन्दै प्रहरी जवान रामदीन चौधरी पक्राउ परे (२०७७ जेठ १५ को कान्तिपुर दैनिकमा डीआर पन्तको रिपोर्ट) । मृतक निर्मला त्यो रिसोर्टमा किन आएकी थिइन् भन्ने कुरा लिएर मृतककै चरित्रमाथि प्रश्न उठाउने स्थानीयहरूले सम्भवतः निर्मला मारिन लायक नै थिइन् भन्ने मनसाय देखाए । त्यसैले, उनको न्यायका लागि सामूहिक स्तरको आवाज उठेन । पक्राउ परेका व्यक्ति सक्कली अपराधी थिए कि नक्कली ? उक्त घटनाको न्यायिक प्रक्रिया के कसरी अगाडि बढ्यो ? सायदै कसैलाई जानकारी होला ।यसरी उस्तैउस्तै अपराधमा पनि पीडितको चरित्रमा लेबल लगाउँदै श्रेणीकरण गर्ने हामीले कस्तो सुरक्षा र न्यायको पैरवी गरिरहेका हौंला ? यो हाम्रै सार्वजनिक बुझाइ र गराइलाई समेत प्रश्न हो । आफैंभित्र पसेर यस्ता प्रश्नको उत्तर नखोजी न्यायिक लडाइँको नागरिक दायित्व पूरा होला ?यतिखेर अस्मिता धामीको हत्याले परिवार र आफन्तजनमा गहिरो शोक परेको छ । नाबालक छोरीहरूले आमा गुमाएका छन् । अरू सबै कुराको क्षतिपूर्ति होला तर अस्मिताको आत्मसम्मान र छोरीहरूकी आमा को पूर्ति कहीँकतैबाट हुँदैन । हामी अस्मितालाई त फर्काउन सक्दैनौं तर उनीमाथि संगीन अपराध गर्ने व्यक्ति (हरू) लाई कानुनी कारबाहीको घेरामा ल्याउन सामूहिक आवाज उठाइरहन भने सक्छौं । सुरक्षा निकायसँग सतर्क संवाद गरिरहन सक्छौं । स्थानीय राजनीतिक दलहरूले गर्न सक्ने अपराधीसंरक्षणमा नागरिकस्तरको खबरदारी गर्न सक्छौं । यस्तो बेला हामी दलका आज्ञाकारी मतदाता मात्रै भएर चुपचाप बस्नु फेरिफेरिलाई यस्तै घटना निम्तिनु हो ।अस्मिता हत्या प्रकरणमा उठेका न्यायका आवाज केवल क्षतिपूर्ति र राहतका घोषणाले थामथुम पारिन्छन् या साँच्चिकै अस्मिताको अनाहक मृत्युले सम्मानपूर्वक न्याय पाउँछ भन्ने त भविष्यले पुष्टि गर्नेछ; यसबीच डडेल्धुराको स्थानीय समुदाय र परशुराम नगरपालिका सरकारसमेत हामी सबैको न्यायिक विवेक परीक्षामा छ ।"
खोप वितरणमा विभेद नहोस्,"नेपालले ढिलै भए पनि चीनबाट ३० लाख डोज भेरोसेल खोप ल्याउन लागेको समाचारले आशा जगाएको छ । ४५ महिनाअघि कोभिसिल्डको पहिलो डोज लगाएकाहरूले दोस्रो डोज पाएका छैनन्, भारतबाट यही खोप ल्याउन नसके पनि यस्तै प्रकृतिको अर्को खोप ल्याएर दोस्रो डोज पूरा गर्नुपर्छ । सरकारले पैसा बुझाइसक्दा पनि भारतीय कम्पनीले कोभिसिल्ड दिन सकेको छैन, के कति कारणले यस्तो भएको हो भन्ने बुझेर सरकारले यो खोप ल्याउन कूटनीतिक माध्यमबाट पहल गर्नुपर्छ । चीनबाट खोप आउने भएपछि यसको प्राथमिकतामा पनि सरकारी संयन्त्रले ध्यान दिनु जरुरी छ । जोखिमयुक्त उमेर समूहले पहिले लगाउन पाउनुपर्छ । अघिल्लो पटक काठमाडौंलाई केन्द्रमा रोखेर खोप वितरण गरियो । सूचनामा पहुँच भएका काठमाडौंवासीले सहजै खोप पाए पनि । कोरोना भाइरसको असर देशैभरि उस्तै थियो, छ । त्यसैले पहिलेको जस्तै काठमाडौं आसपासमा मात्रै खोप वितरण गर्नु हुन्न । प्रभावित क्षेत्रको मूल्यांकन गरेर सोहीअनुसार खोप वितरण गर्नेतर्फ सरकार सचेत हुनुपर्छ । सहरका धनी तथा पहुँचवालाहरूले सजिलै खोप पाउने अवस्थाको अन्त्य गर्नैपर्छ । खोप बाँच्न पाउने अधिकारसँग पनि जोडिएको छ । त्यसैले सबै नागरिकलाई यसको वितरण समान रूपमा गरियोस् । पैसा नहुने र सामाजिक संरचनाको पीँधमा रहेकाहरूले पनि खोप पाउनैपर्छ । यसको सुनिश्चितका लागि स्वास्थ्य मन्त्रालयले समयमै कार्ययोजना बनाउनु जरुरी छ । अहिले भेरोसेल खोप ल्याउन चिनियाँ कम्पनीसँग नेपाल सरकारले गोप्य सम्झौता गरेको विषयमा पनि चर्चा भइरहेको छ । सरकारी काममा पारदर्शिता अपरिहार्य सर्त भन्नेमा दुईमतै छैन तर अहिले खोप तत्कालै चाहिने भएकाले नागरिकले हिसाबकिताब खोजिहालेका छैनन् । अनि बजार मूल्यभन्दा बढीमा खरिद र आर्थिक अनियमितता भएको छैन भन्नेमा नागरिक ढुक्क भइहालेका छैनन् पनि । खोप नपाएर जनताको जीवन नै जोखिममा परेका बेला अपारदर्शी काम गरेको भनेर सरकारको विरोध गर्न पनि सकिएको छैन । नियमकानुन मिचेरै भए पनि सरकारले खोप ल्यायो, यसलाई नागरिकले सामान्य नै मानेका छन् । यसो भन्दैमा भविष्यमा पनि अपारदर्शी तरिकाले खोप ल्याउनु हुँदैन । आजको दिनमा खोप अत्यावश्यक छ, कसैले यसमा भ्रष्टाचारै गरेको छ भने पनि खोप लगाइवरी छानबिन गर्न सकिन्छ । तर, अहिल्यै भ्रष्टाचारको आशंका गरेर खोपलाई रोक्नु हुन्न । तिलप्रसाद न्यौपाने, वेलकोट गढी७, नुवाकोटवैदेशिक रोजगारीमा जान खोप अनिवार्य भएकाले सरकारले तत्काल उक्त समूहलाई खोप लगाउने प्राथमिकतामा राख्नुपर्छ । उनीहरूलाई कसरी खोप लगाउने भन्नेमा छुट्टै योजना नै आवश्यक छ । बिदामा आएकाहरू खोप नलगाई फर्कन पाउँदैनन् । उता जान नपाउँदा रोजगारी पनि गुम्छ । लाखौं नेपाली परिवारको बाँच्ने आधार वैदेशिक रोजगारी हो । खोप लगाउन नपाएका कारण रोजगारी गुमाउने परिस्थिति बन्न सरकारले दिनुहुन्न । सरकारको कमजोरीका कारण उनीहरूको रोजीरोटी गुम्ने अवस्था नआओस् । कुनै पनि नेपालीलाई विदेश जानु रहर होइन, बाध्यता हो । विदेश नजाऊँ हातमुख जोडिँदैन, जानका लागि खोप लगाएको छैन । तिनलाई योभन्दा ठूलो समस्या अरू के हुन सक्छ ? सरकारले अब अनुदानमा खोप मागेर बस्ने होइन, भटाभट पाइएका ठाउँबाट किनिहाल्नुपर्छ । जसरी सरकारले गोप्य सम्झौता गरेर चीनबाट खोप किन्यो, त्यसरी आगामी दिनमा पनि छिटो खोप ल्याउन प्रयास गर्नुपर्छ । के कति मूल्यमा चिनियाँ कम्पनीसँग खोप किनियो भन्ने विवरण सार्वजनिक गरिएको छैन । आज पहिलो प्राथमिकतामा खोप परेको छ, त्यसपछि पारदर्शिता । यसो भन्दैमा भविष्यमा पनि गोप्य सम्झौता गरेर खोप ल्याउनुपर्छ भन्न खोजेको होइन । अहिलेको यो कमजोरीलाई भने सच्याउनु जरुरी छ । अनि अर्को महत्त्वपूर्ण कुरा हो, खोपको वितरण न्यायसंगत हुनु आवश्यक छ । गरिब र पहुँच नभएकाहरूले पनि खोप लगाउन पाउनुपर्छ । र, यसलाई सम्भव बनाउन संघीय सरकारले स्थानीय तथा प्रदेश तहमा छलफल गरेर, त्यहाँको सुझावअनुसार खोप वितरण कार्ययोजना ल्याउनुपर्छ । कुनै नागरिकलाई पनि खोप लगाउनबाट वञ्चित नगरियोस्, उनीहरूलाई आफू विभेदमा परेको महसुस पनि नहोस् । विकसित मुलुकहरूले आफ्ना नागरिकलाई धमाधम खोप लगाइसके, हाम्रोमा भने चीनबाट ३० लाख डोज खोप आए पनि बाँकी कसरी आउँछ भन्ने पत्तो छैन । राजनीतिक दलहरू सत्ता लुछाचुँडीमै व्यस्त छन् । नागरिकको स्वास्थ्य अवस्थाबारे कसैलाई मतलबै छैन । भाषण गर्दा खोप आजै आउँछ, भोलि नै आउँछ भन्छन् तर महिनौं बितिसक्दा पनि खोप आउँदैन । यसो हुनुमा हाम्रा नेताहरूलाई विदेशीले विश्वास नगरेका हुन् या गम्भीर पहलकदमी नभएको हो । समयमै खोप नआउँदा आमनागरिकमा त्रास पैदा भएको छ । हरेक नागरिकको स्वास्थ्य र जीवन रक्षा गर्ने जिम्मा राज्यको हो अनि राज्य चलाउनहरूले जनताको समस्या बुझ्नुपर्यो । अहिलेको प्राथिमकता भनेको को प्रधानमन्त्री बन्नेभन्दा पनि जनताले खोप कहिले पाउने भन्ने हो । कोभिसिल्डको पहिलो डोज लगाएका ज्येष्ठ नागरिकहरूले दोस्रो डोज पाएका छैनन् । उक्त खोपको प्रतीक्षामा बसेका नागरिकलाई सरकारले किन ल्याउन सकिएन भनेर जवाफ दिन सकेको छैन । अमेरिकाले सारा संसारलाई अनुदानमा खोप दिँदा नेपाल त्यसमा अटाएन, किन होला ? ढिलै भए पनि चीनबाट खोप आएको छ, तत्कालका लागि यसले भरथेग गरे पनि, अझै खोप आयात बढाएर कोरोनाको तेस्रो लहरको रोकथाममा सरकार दत्तचित्त भएर लाग्नुपर्छ । पुरुषोत्तम घिमिरे, जोरपाटी, काठमाडौं"
अनलाइन कक्षाप्रति गुनासो,"कोरोना महामारीले सबैभन्दा धेरै असर शिक्षा क्षेत्रमा पुर्याएको छ । लाखौं बालबालिकाको पढाइ अवरुद्ध भएको छ । सहरी क्षेत्रमा अनलाइनमार्फत पढाइ भइरहे पनि त्यो कत्तिको प्रभावकारी छ भन्नेमा खासै बहस भइरहेको छैन । अनलाइन कक्षा प्रायः निजी विद्यालयले चलाएका छन् । अधिकांश अभिभावक भन्ने गर्छन्, हामीसँग पैसा उठाउन मात्र अनलाइन कक्षा चलाइयो, छोरोछोरीको पढाइ खासै गतिलो भइरहेको छैन । अलिक माथिल्लो कक्षाका विद्यार्थीलाई त यसले फाइदा पनि पुर्याएको होला तर पाँच कक्षाभन्दा मुनिका बालबालिकालाई भने अनलाइन कक्षा गलपासो भएको छ । घुमीघुमी, रमाईरमाई सिक्नेपर्ने बेलामा कम्युटरअगाडि जबरजस्ती बस्नुपरेको छ । अघिल्लो वर्ष पनि अनलाइन कक्षा सञ्चालन गरिएको थियो, तर पछि भौतिक कक्षा सुरु भएपछि अनलाइनमा पढाइएका कुराहरू दोहोर्याइयो । महामारी नियन्त्रणमा आएपछि विद्यालय खुला नै, यस्तोमा कतिन्जेल अनलाइन कक्षालाई ससाना विद्यार्थीले झेलिरहने, यदि पोहोरको जस्तै दोहोर्याएर पढाउने हो भने, अनलाइन कक्षाको के औचित्य ? विद्यालय प्रशासनले यस विषयमा सोच्ने कि ! शिक्षकको तलबकै लागि यो कक्षा सञ्चालन गरिरहेको हो भने, आम्दानीको अन्य तरिका खोज्नुपर्छ । शिवप्रसाद भण्डारी, बानेश्वर"
कूटनीतिमा मन छुने पक्षहरू,"नेपालका भूतपूर्व विदेश एवं वित्तमन्त्री अनि प्रतिष्ठित कूटनीतिज्ञ भेषबहादुर थापा र म एउटै वाहनमा तीतामीठा कुराहरू बाँड्दै उत्तराखण्डका तत्कालीन मुख्यमन्त्री त्रिवेन्द्रसिंह रावतलाई भेट्न गएका थियौं । ऋषिकेशबाट निस्कनासाथ अति सुरम्य दृश्यहरू हेर्दाहेर्दै राष्ट्रराष्ट्रबीचको कूटनीतिमाथि गफ सुरु भयो । भारतनेपाल प्रबुद्ध व्यक्तिहरूको समूह (इमिनेन्ट पर्सन्स ग्रुप) का अन्य सदस्यसँगै त्यहीँबाट टेहरी जलविद्युत् आयोजना जानपर्ने थियो । यात्रा दिनभरिकै थियो । पुराना कुराहरू निकाल्दै मैले पहाडपर्वतमा विश्वको त्यति ज्ञान नभएको तर छरछिमेकहरूसँग कसरी कूटनीति गर्ने भन्ने विषयमा उदाहरण दिँदै सिक्किमका छिबु लामाको कुरा झिकें । छिबु जातिले लाप्चे र सिक्किमका राजाहरूले मानेका एक अब्बल कूटनीतिज्ञ थिए । जन्मैले उनी कूटनीतिज्ञ; भूगोल, खोलानाला, राजनीतिक विषयहरूमा निकै खप्पिस; सरकारसरकारबीचको झैझगडा मिलाउन निपुण पनि । छिबुले भारतसिक्किम र भारतभोटाङबीचका अप्ठ्यारा स्थितिहरू सम्हाल्नमा गतिलै भूमिका निभाएका थिए । अंग्रेज सरकार थिचोमिचोले नै सबैलाई काबुमा ल्याउँछु भन्थ्यो, चारैतिर ठेस खान्थ्यो र छिबु लामाजस्तै रैथाने (अर्ग्यानिक) कूटनीतिज्ञहरूकहाँ झटारिँदै समाधानका निम्ति पुग्थ्यो । पारो र पुनाखाका पेनलपहरूलाई भेट्न टिस्टा खोला पार गर्दै, जंगलैजंगल र पर्वत काट्दै छिबुले कसरी अंग्रेजहरूलाई भोटाङ पुर्याए; दन्त्यकथाझैं लाग्ने कूटनीतिको मन छुने पक्षहरू हुन् यी ।गफैगफमा भेषबहादुर थापाले सन् १९६६ को आफ्नो मन छुने कुरा राखे । नेपालका प्रधानमन्त्री कीर्तिनिधि विष्टको नेतृत्वमा उनीहरू पहिलो पटक चीन भ्रमणमा गएका थिए । उनी र वाईके सिलवाललाई त्यहाँ प्रधानमन्त्री चाउ एनलाईले स्वागत गरे । अतिथिको सत्कार गर्दै चाउ एनलाईले हवाई अड्डामै नेपालका प्रतिनिधिमण्डलका हरेक सदस्यलाई सैनिक ढाँचाको मोटोतातो ओभरकोट, त्यस्तै टोपी र हातका पन्जा टक्र्याए । नेपाली प्रतिनिधिहरूलाई पहिले त अनौठो लाग्यो तर हवाई अड्डाबाट निस्केर चीनमा बसुन्जेलको कठ्यांग्रिने चिसोले च्यापेपछि मात्रै थाहा भयो कि, काठमाडौंबाट लगाएर आएका लुगाफाटाले यस्तो भीषण ठन्डा किञ्चित् नढाक्ने रहेछन् । कूटनीतिमा यस्तो नरम र मन छुने साधनको प्रयोग थापाले पहिलो पटक देखेका थिए ।कूटनीतिमा चलाइने प्रमुख साधनहरूका मुख्यतः दुई पक्ष हुन्छन् । एउटा, कडा शक्ति (हार्ड पावर); अनि अर्को, नरम शक्ति (सफ्ट पावर) । कडा शक्तिअन्तर्गत अन्तर्राष्ट्रिय सम्बन्धमा राष्ट्रहरूले एटम बम, हवाईसैनिक हमला, शारीरिक हस्तक्षेप, दुस्मन राष्ट्रको सत्ताविरुद्ध द्वन्द्व र युद्ध, राष्ट्रभित्रै सन्दिग्ध रूपमा घुसेर उथलपुथल र अस्थिरता, आतंकवाद आदिको प्रयोग गर्दै आएका छन् । कडा शक्ति चलाउने आधुनिक राष्ट्रको नमुना अमेरिका हो । सोभियत संघ अहिलेको रुस, इराक, इरान र अन्य पश्चिमी राष्ट्रहरू पनि यसमा अग्रपंक्तिमा आउँछन् । अर्कापट्टि, अन्तर्राष्ट्रिय सम्बन्धमा नरम शक्तिलाई कूटनीतिको मूल आधार बनाई सफलता हासिल गर्ने राष्ट्रहरू पनि धेरै छन् । साहित्य, संगीत, संस्कृति, धर्म, खानपिन, भाषा, सिनेमा, खेल, खेलाडी आदिलाई नरम शक्तिका रूपमा चलाएरै कतिपय राष्ट्रले अन्तर्राष्ट्रिय सम्बन्धमा आफूलाई माथिल्लो दर्जामा राखेका छन् । ब्राजिलले फुटबल, चीनले चाइनिज फुड, दक्षिण कोरियाले संगीत र टेलिसिरियल, भारतले सिनेमा र धर्मसंस्कृति, नेपालले प्रकृति र जनमानस, भोटाङले खुसियाली (ग्रस नेसनल ह्याप्पिनेस) अनि जापानले मानवताजस्ता नरम शक्तिहरूको ढ्यांग्रो बजाएरै विश्वमा नाम कमाएका छन् । कडा शक्ति चलाउने वा नरम शक्ति प्रयोगमा ल्याउने भन्ने कुरो अनि निर्णय धेरै पक्षमा निर्भर रहे पनि सबैभन्दा प्रमुख तत्त्वहरू हुन् राष्ट्रको इतिहास, राजनीतिक संस्कृति, प्रकृतिसँगको सम्बन्ध अनि नेतृत्व । एकापट्टि अमेरिकाका बुस, अर्कापट्टि इराकका सद्दाम हुसेन, उनीहरूका माझमा खाडीको तेलको भण्डार । सबै कडैकडा पक्षहरू, झगडैझगडा र युद्ध नै युद्ध । लेखिनसक्नु छ, कडा शक्तिको प्रयोगको इतिहास र प्रहार ।कडा शक्ति प्रयोगको मर्ममा भत्काउने, सर्वनाश गरिदिने र आत्मासमेतमा आघात पुर्याउँदै तुरिदिने, समाप्त गरिदिने कूटनीति हुन्छ । अर्कातिर, नरम शक्तिमा मुस्कुराहट, खुसियाली, रसास्वादन गरेर मजा गर्ने, मन हर्ने कुराहरू, भावना र बुद्धिलाई समेट्ने पक्षहरू रहेका हुन्छन् । आमिर खानको थ्री इडियट्स चीनमा यति लोकप्रिय भयो कि, खान आफैं भारतका प्रभावशाली अघोषित राजदूत बन्न पुगे । हरेक चिनियाँको मन जित्यो थ्री इडियट्स ले । सरकारको दशकदशकको कूटनीतिलाई एउटै चलचित्रले दुई घण्टामै, गहकिलो एवं फाइदाजनक नरम शक्तिको प्रहारले, कहाँ उछिनिदियो ! मोमोथुक्पाचाउमिन चीनको नरम शक्ति भएर कहाँकहाँ पुगे !बर्माकी नेत्री आङ सान सु चीले सन् २०१२ मा भारतमा जवाहरलाल नेहरू स्मृति सम्भाषणमा भनेकी थिइन्, मेरा पिताजी जनरल आङ सान बर्माको स्वतन्त्रताबारे बातचित गर्न लन्डन जाँदा घरबाट पिपल्स भोलन्टियर अर्गनाइजेसनको एउटा पातलो युनिफर्म लगाएर दिल्ली प्रस्थान भए । दिल्लीमा पण्डित जवाहरलाल नेहरूसँग भेटघाटपछि, त्यहीँबाट लन्डन जाने भए । नेहरूले जनरल सानको पातलो कपासको पहिरन देखेपछि र लन्डनको प्रचण्ड चिसोको सम्झना गरेपछि आफ्नोकोठामा पसेर गम्म परेको न्यानो ओभरकोट ल्याएर दिए । मेरा पिताजीको आज सबैलाई मन पर्ने तस्बिर नै ब्रिटिस प्रधानमन्त्रीको निवासस्थान लन्डनको टेन डाउनिङ स्ट्रिटमा त्यही ओभरकोट लगाएर खिचेको नक्सा हो । नेहरूले बर्माका जनरल आङ सान र उनकी सुपुत्री आङ सान सु चीसित यसरी मन छुने कूटनीति गरेर पारिवारिक एवं राष्ट्रगत मैत्रीभावको छाप बसाएका थिए ।यस्ता घटनाहरू धेरै छन् । तेन्जिङ नोर्गे शेर्पा एडमन्ड हिलारीसँग सन् १९५३ मा प्रथम पटक सगरमाथाको चुचुरोमा पुगेपछि चारैतिर भव्य स्वागत गरियो । त्यसै बखत स्वागत र बधाईको कार्यक्रमअन्तर्गत, तेन्जिङले दिल्लीमा भारतका प्रधानमन्त्री पण्डित नेहरूसँग भेटघाट गरेपछि लन्डन जानुपर्ने थियो । तेन्जिङको आत्मकथा लेख्ने जुडी एवं टासी तेन्जिङले आफ्नोपुस्तकमा लेखेका छन्, त्यस साँझ प्रधानमन्त्री नेहरूको निवासस्थानमा भव्य स्वागत कार्यक्रम आयोजना गरिएको थियो । तेन्जिङ त्यसबखत आफ्नै साधारण शेर्पा पहिरनमा थिए तर तातो लुगा पनि बोकेका थिएनन् । पण्डित नेहरूले तेन्जिङलाई अँगालो हालेर आफ्नो ड्रेसिङ रुममा लगे । लुगाफाटाको ठूलो अलमिराबाट तेन्जिङलाई न्याना नयाँ पहिरनहरू दिए, जसलाई लन्डनमा औपचारिक भेटघाटमा चलाउन सकिन्थ्यो । अनि तेन्जिङकी श्रीमती आङ ल्हामुलाई पानी ढाक्ने कोट र पाकेट नोटबुक पनि दिए । फेरि, नेहरूको मन छुने मानवताले भरिएको यो कार्य । उनी कूटनीतिको कीरा नै थिए ।यति मात्रै कहाँ हो र ! सिक्किम विश्वविद्यालयको कुलाधिपति (चान्सलर) को पदमा भारतका हरित क्रान्तिका पिता एमएस स्वामीनाथन र कुलपति (भाइस चान्सलर) को पदमा मलाई भारतका राष्ट्रपतिले नियुक्त गरेपछि हाम्रो प्रथम भेटघाटमै स्वामीनाथनले धेरै तीतामीठा अनुभवहरू मेरा अघि राखे । सिक्किमको चिसो मौसमका सन्दर्भमा फेरि अर्को मन छुने कूटनीतिको कथा भने । उनलाई एक दिन अचानक प्रधानमन्त्री नेहरूले निवासस्थानमा बोलाएछन् । स्वामीनाथन पुग्दा नेहरू उनैलाई पर्खिरहेका थिए । नेहरूले भने, तिमी आज राति नै मस्को जानुपर्छ किनकि दुई दिनपश्चात् सोभियत संघका राष्ट्रपति निकिता ख्रुस्चेभले मनले खाएका राष्ट्रहरूका नामी वैज्ञानिकहरूको सभा राखेका छन् । भारतको प्रतिनिधित्व तिमीले गर्नपर्छ । त्यति भनेर नेहरूले स्वामीनाथनको पहिरन नियाले । त्यसपछि भित्र गएर ओभरकोट, टोपी, स्वेटर, पन्जा एवं न्याना मोजासमेत ल्याएर स्वामीनाथनलाई तिमीलाई मस्कोमा चाहिन्छ भन्दै दिए ।कूटनीतिमा अनौपचारिकताको निकै गहकिलो महत्त्व हुन्छ । कसैले हात नमिलाएर एकअर्कालाई आलिंगन गर्छन्, कोही नेताहरूले एकअर्काले मन पर्ने खानेकुरा वा फलफूल पठाइदिन्छन् । पाकिस्तानका प्रधानमन्त्रीले भारतका प्रधानमन्त्रीलाई सर्गोधाको चौसा आँप पठाएजस्तै । गत वर्ष कोरोना महामारी कम्ती हुनासाथ भारतका विदेशसचिवले बर्माकी नेत्री आङ सान सु चीलाई भेट्दा दार्जिलिङको चियापत्ती प्रदान गरेपछि यस विषयमा मीठो आत्मीयता आदानप्रदान भएको कुरो हर्षबर्धन शृंगलाले वर्णन गरेका छन् ।भारतका प्रधानमन्त्री नरेन्द्र मोदी र चीनका राष्ट्रपति सी चिनफिङबीच चीनको वुहान र भारतको दक्षिणतिरको मामल्लापुरममा भएका अनौपचारिक भेटघाटमा दुईतीनवटा कुरा उल्लेखनीय थिए । एउटा त प्रकृतिको नजिक, जस्तै समुद्र तटमा, नरिवल पानी पिउँदै कुराकानीÙ अर्को, स्थानीय खानपिन र पहिरन पनि; र तेस्रो, एजेन्डाबिनाको मिटिङ । जसले जे विषय उठाए पनि भयो । छर्लङ्ग कुरा अघि बढोस् भनेर छेउछाउमा अरू कुनै अधिकारीलाई नराख्ने । कूटनीतिको एउटा नौलो पक्ष थियो यो ।सन् १९९१ मा कोलम्बोमा भएको छैटौं सार्क शिखर सम्मेलनमा एउटा यस्तै चाखलाग्दो कुरा भयो । श्रीलंकाका प्रसिद्ध अर्थशास्त्री पोना विगनराजाले मलाई यो कुरो व्यक्तिगत रूपमा सुनाएका थिए । राष्ट्रपति रणसिंघे प्रेमदासासँग विगनराजाको घनिष्ठ सम्बन्ध भएकाले, शिखर सम्मेलनमा श्रीलंकाले केकस्ता विशेष कुरा प्रस्ताव गर्न सक्छ भन्ने विषयमा छलफल हुँदा उनले प्रेमदासालाई सानो नोट बनाएर दिए । यसैअन्तर्गत त्यस सम्मेलनमा प्रेमदासाले दक्षिण एसियाको गरिबी आयोगको प्रस्ताव राखे र नेपालका प्रधानमन्त्री कृष्णप्रसाद भट्टराईलाई यसको अध्यक्ष पनि नियुक्त गरियो । यस आयोगले सन् १९९२ मा आफ्नो रिपोर्ट प्रस्तुत गर्यो । यो पनि पारम्परिक कूटनीतिक पद्धति एवं व्यवहारदेखि परतिरको कुरो हुन गयो ।भारतका प्रधानमन्त्रीहरू अटलबिहारी वाजपेयी र इन्द्रकुमार गुजरालले पनि मन छुने कूटनीति गर्थे । सन् २००३ को वाजपेयीको चीन परिभ्रमणअघि हामीले उनलाई गान्तोकमा निम्त्यायौं । म त्यसताक सिक्किम सरकारको प्रमुख आर्थिक सल्लाहकार थिएँ । तिनताकका मुख्यमन्त्री र हामी सबैले अध्ययन गरेर र सुहाउँदिलो वातावरण देखेपछि, वाजपेयीलाई सिक्किमको नथुला भएर चीनको तिब्बतसँग गरिने व्यापारमार्ग फेरि खोल्नपर्छ भन्ने प्रस्ताव राख्यौं । व्यापक व्यापारवाणिज्य हुने यो मार्ग जेलेपला मार्गसँगै, सन् १९६२ को भारतचीन युद्ध हुँदा बन्द गरिएको थियो । उनले चीन भ्रमणमा यो विषय उठाउने आश्वासन दिए । हामी प्रफुल्लित भयौं । चिनियाँ प्रधानमन्त्री वेन जियाबाओसँगको भेटघाटमा यो मार्ग खोल्ने निर्णय लिइयो र ४४ वर्षपछि खोलियो पनि । सग्लो उपलब्धि थियो यो । वाजपेयीले पनि जन्मिँदै कूटनीतिको मुटु बोकेका थिए ।प्रधानमन्त्री गुजरालको सन् १९९७ को नेपाल भ्रमणमा अनौपचारिक कूटनीतिको अर्को दृश्य अघि आयो । यस भ्रमणमा प्रधानमन्त्रीको भारतीय प्रतिनिधिमण्डलमा मलाई पनि सामेल गरिएको थियो । गुजराल अनौपचारिक सल्लाह मस्यौदा गर्नमा निपुण थिए । सानोतीखोघोच्ने कुराले उनलाई प्रभाव पार्थ्यो । यसैको एउटा परिणाम थियो आजको नेपालबंगलादेशको फूलबारी कोरिडोर भएर जाने मार्ग । भारतले चार दशकसम्म हुँदैन भनेको कुरो गुजरालले एकदुईघण्टाको भेटवार्तामै हुन्छ भनिदिए । उनको एकपक्षीय (युनिल्याटरल) कूटनीतिको मुटु नै यही थियो । सानोछिमेकी राष्ट्रलाई ठूलो राष्ट्रले मन खोलेर, ठूलो चित्त देखाएर दिनुपर्छ भन्ने सोच ।दुस्मन राष्ट्रहरूबीचको सम्बन्धमा ससाना मन छुने कुराले ठूलो प्रभाव पार्दा रहेछन् । भारत र पाकिस्तानको युद्धपछि यस्तै भयो । बंगलादेशको स्वाधीनता संग्राममा भारतपाकिस्तानबीच घमासान युद्ध भएपछि, पूर्वी पाकिस्तान (आजको बंगलादेश) लाई छुट्याएर एउटा नयाँ राष्ट्र बनाएपछि यी दुई राष्ट्रहरूबीच सन् १९७२ मा ऐतिहासिक सिमला सम्झौता भयो । यो सम्झौता गर्न भारतकी प्रधानमन्त्री दुई दिनअघि नै सिमला पुगिन् । त्यहाँ के भयो भन्ने कुरो आलेक्स भन तुन्जेलमानले सन् २००८ मा प्रकाशित आफ्नोपुस्तक इन्डियन समर मा घतलाग्दो गरी वर्णन गरेका छन् । यसै कुरोलाई पाकिस्तानी अखबार फ्राइडे टाइम्स मा मेहरू जाफरले पनि लेखेका छन् । उनीहरू भन्छन् भारतीय प्रधानमंन्त्री इन्दिरा गान्धीले पाकिस्तानका प्रधानमन्त्री जुल्फिकर अली भुट्टो र उनकी छोरी बस्ने कोठाहरूको सजावट अनि विशेष सुविधाहरूबारे व्यक्तिगत रूपमा ध्यान दिइन् । छोरी बेनजिर बस्ने कोठालाई उनले मन पराउने रङ पोतेर अरू सामग्रीसाथ सजाइएको थियो । अर्कोपट्टि जुल्फिकर बस्ने कमरामा उनले अति नै रुचाउने चुरोटसिगार राखिएको थियो । जुल्फिकर अली भुट्टोले इन्दिरा गान्धीलाई प्रथम पटक भेटेका थिए र अति प्रभावित भएका थिए, उनको आचरण एवं अतिथि सत्कारबाट । यसरी नै ऐतिहासिक सिमला सम्झौतामा प्रधानमन्त्रीद्वयले हस्ताक्षर गरे ।आजका नेताहरूले अमेरिकाका ट्रम्पले झैं भताभुंग पार्ने, चारैतिरसर्वनाशको बिगुल फुक्ने कूटनीतिभन्दा नेहरूचाउ एनलाईइन्दिरागान्धीवाजपेयीगुजरालप्रेमदासाले जस्तो मन छुने, मनै हर्ने, मनै जित्ने कूटनीति गर्नुपर्छ । अनि मात्रै क्षेत्रीय शान्ति, वैश्विक स्थिरता र मानवीय जीवन पद्धति अघि बढ्नेछ ।"
कालीगण्डकीतिनाउ परियोजना र गण्डक सन्धि,भेषराज थापा रकी ताल्चाभडेल विष्णुप्रसाद पाण्डे दिवस बस्न्यात
अब चिम्पु र चम्पालाई हेर्न पाइने,"नाइजेरियाबाट यसरी आइपुगेनाइजेरियाको जंगलबाट चिम्पान्जीका दुई बच्चा तस्करले समाते । काठको बाकसमा राखेर लेगोस सहरसम्म पुर्याए । त्यहाँबाट टर्किस विमानमा इस्तानबुल हुँदै लामो दूरी पार गरेर काठमाडौं ल्याइयो । काठमाडौंबाट भारत लैजाने तयारी हुँदाहुँदै प्रहरी केन्द्रीय अनुसन्धान ब्युरोले बरामद गरेको हो । त्रिभुवन विमानस्थलमा अवतरण भएको विमानमा आएको शंकास्पद डिब्बा भन्सार पास भइरहेको बारे प्रहरीलाई खबर पुगेको थियो । बाँसबारीमा सञ्जीव भारीको घर पुगेको उक्त डिब्बामा २०७४ असोज ३१ मा प्रहरीले चिपान्जी फेला पारेको थियो । डिब्बाको पहिलो तहमा चरा, दोस्रोमा बाँदर र अन्त्यमा यी चिम्पान्जी थिए । त्यसबेला प्रहरीले वन्यजन्तु तस्करी आरोपमा पक्राउ परेका भारतीय नागरिक मोहमद फइम, मोहमद उस्मान, चाँद मोहम्मद र पाकिस्तानी नागरिक जावेद असलम खानलाई काठमाडौं जिल्ला अदालतले २०७६ भदौ अन्तिम साता ५५ वर्ष कैद सजाय फैसला गरेको थियो । तस्करलाई सामान राख्न सघाएको आरोपमा घरधनी भारीलाई भने २ वर्ष ६ महिना सजाय भएको थियो । भन्सार कर्मचारीसहित एक दर्जनभन्दा बढीमाथि चलेको मुद्दामा केहीले सफाइ पाएका थिए भने तीन जना धरौटी बुझाएर छुटेका थिए ।"
कालोसूचीमा परेकामध्ये ७५ प्रतिशत चेक बाउन्सबाट,"पछिल्ला वर्षहरूमा बैंक तथा वित्तीय संस्थाको कालोसूचीमा पर्ने ऋणीमध्ये ७५ प्रतिशतभन्दा बढी चेक बाउन्सका कारणले हुँदै आएको पाइएको छ । पछिल्ला तीन वर्षमा कालोसूचीमा परेका ऋणीमध्ये औसतमा ७५ प्रतिशतभन्दा बढी चेक बाउन्सका कारणले रहेको कर्जा सूचना केन्द्रको तथ्यांकले देखाएको हो ।आफ्नो खातामा पैसा नभएको जानीजानी चेक काटेर दिँदा कालोसूचीमा परिन्छ । यसरी दुई वा सोभन्दा बढी पटकसम्म बैंकबाट पैसा निकाल्न नपाएपछि चेक लिने मानिसले चेक काट्नेलाई चेक बाउन्सको कसुरमा कालोसूचीमा राख्ने उजुरी गर्न सक्छ । उजुरीका आधारमा सम्बद्ध बैंकले चेक काट्ने व्यक्तिलाई कालोसूचीमा राख्न कर्जा सूचना केन्द्रलाई सिफारिस गर्छ । तर यस्तो निवेदन चेक जारी भएको मितिले ६ महिनाभित्र दिइसक्नुपर्नेछ ।कालोसूचीमा पर्नेहरूमध्ये बहुसंख्यक चेक बाउन्सका कारण रहेको कर्जा सूचना केन्द्रले जनाएको छ । यसअनुसार चालु आर्थिक वर्ष (यही असार १५ सम्म) थप ६ हजार १ सय २५ जना ऋणी कालोसूचीमा परेका छन् । तीमध्ये ४ हजार ६ सय ५७ जना ऋण चेक बाउन्सका कारणले कालोसूचीमा परेका छन् । यो उक्त अवधिमा कालोसूचीमा परेका ऋणी संख्याको ७६ प्रतिशत हो । बाँकी १ हजार ४ सय ६८ जना कर्जा नतिरेका कारण कालोसूचीमा परेका छन् । आर्थिक वर्ष २०७६७७ मा कुल ४ हजार ६ सय २० जना ऋणी कालोसूचीमा परेका छन् । त्यसको करिब ७४ प्रतिशत चेक बाउन्सका कारण कालोसूचीमा परेका छन् । आर्थिक वर्ष २०७५७६ मा कालोसूचीमा परेकामध्ये ६७ प्रतिशत चेक बाउन्सका कारण भएको कर्जा सूचना केन्द्रले जनाएको छ ।कोभिड१९ बाट प्रभावित ऋणीको ६ महिनाभन्दा बढीको ब्याज बक्यौता नरहेको अवस्थामा धितो लिलामी तथा कालोसूचीमा समावेश गर्न नपाइने राष्ट्र बैंकको निर्देशन छ । यो व्यवस्था २०७८ असारसम्मका लागि हो । उल्लिखित मापदण्डमा नपरेका ऋणीको हकमा भने बैंकले धितो लिलाम र कालोसूचीमा राख्न पाउँछन् ।बैंकिङ कसुरसम्बन्धी ऐनमा आफ्नो खातामा मौज्दात रकम नभएको जानीजानी चेक काटिदिएको प्रमाणित भए बैंकिङ कसुरसम्बन्धी कारबाही र जरिवाना हुने व्यवस्था छ । एक पटक भुक्तानी नभई फिर्ता भएको चेकको हकमा चेक धारक व्यक्ति, फर्म, कम्पनी वा संस्थाले कम्तीमा दुई कार्यदिनको समय दिई सम्बन्धित बैंक वा वित्तीय संस्थामा पुनः चेक पेस गर्न सक्नेछ, ऐनमा भनिएको छ, बैंक तथा वित्तीय संस्थाले खातामा मौज्दात अपर्याप्त रहेका कारण कुनै चेकको भुक्तानी दिन नसका चेकको भुक्तानी पाउनुपर्ने पक्षलाई स्पष्ट रूपमा खातामा मौज्दात अपर्याप्त भएको उल्लेख गरी लिखित रूपमा सुसूचित गर्नुपर्नेछ ।चेक बाउन्सका मुद्दामध्ये पनि धेरै निकै कम रकमका रहेको बैंकहरूले बताएका छन् । मुद्दा संख्या बढेपछि त्यसको अनुसन्धानका लागि प्रहरी प्रशासनको पनि काम थपिएको छ । यसले एकातिर राज्यको ठूलो साधनस्रोत उपयोग भइरहेको छ भने अर्कातिर सानो रकमको कसुरमा पनि सर्वसाधारणले ठूलो सास्ती भोग्नुपरेको जानकारहरू बताउँछन् ।यस विषयमा राष्ट्र बैंक, महान्यायाधिवक्ताको कार्यालय, प्रहरी सबै जानकार छन् । सोही कारण चेक बाउन्ससम्बन्धी ललिचो व्यवस्था गर्ने सम्बन्धमा यी निकायबीच पटकपटक छलफल पनि भएको छ । यसअनुसार यस्ता मुद्दाको संख्या घटाउन चेक बाउन्स भएपछि पनि सम्बन्धित दुवै पक्ष (चेक काट्ने र चेक वाहक) लाई मिल्न चाहे समझदारीमा मिलापत्र गर्ने व्यवस्था गर्न लागिएको राष्ट्र बैंक स्रोतको भनाइ छ । अहिले ससानो कारोबारमा पनि चेक बाउन्स हुँदा त्यो व्यक्ति कालोसूचीमा पर्ने र उसले बैंकिङ कसुरसम्बन्धी सजाय तथा जरिवाना भोग्नुपर्ने व्यवस्था छ, स्रोतले भन्यो, अहिले उसलाई बैंकिङ कसुरको आरोप लाग्नुअघि दुवै पक्षलाई सहमतिमा ल्याउने र विवाद नटुंगिए मात्र बैंकिङ कसुरको कारबाही अघि बढाउने व्यवस्थाका लागि सिफारिस गरिएको छ । हाल बैंकिङ कसुरसम्बन्धी ऐनमा मिलापत्रको व्यवस्था छैन । निश्चित रकमसम्मको चेक बाउन्स हुँदा मिलापत्र गर्न लगाउने र त्योभन्दा धेरैको भए कसुरमै पठाउनेबारे पनि छलफल भएको थियो, स्रोतले भन्यो, अहिले यो विषयमा केही प्रगति भएको छैन । विद्यमान कानुनी व्यवस्थाअनुसार चेक बाउन्स भएपछि चेक काट्ने व्यक्तिले म पैसा भुक्तानी गर्छु भन्दा पनि कारबाही भोग्नुपर्ने अवस्था छ । यो व्यवस्थाले खासगरी २४ हजारको कारोबारमा बैंकिङ कसुरबापतको जरिवाना भोग्नुपर्छ । यो प्रावधानले सर्वसाधारण पनि मर्कामा परेका छन् । यस्ता समस्या न्यूनीकरण गर्नकै लागि राष्ट्र बैंकले बैंकिङ कसुरसम्बन्धी ऐन संशोधन गरी स्वीकृतिका लागि पठाएको छ । प्रस्ताव गरेअनुसार नै ऐन संशोधन भए नागरिकले चेकमा उल्लेख भएको रकम तिरेपछि बैंकिङ कसुरसम्बन्धी कारबाही भोग्नुपर्दैन, स्रोतले भन्यो, यसलाई चेक बाउन्ससम्बन्धी मुद्दामा बैंकिङ कसुर नलाग्ने भन्ने अर्थमा बुझ्नु हुँदैन । ससाना कारोबारमा दुवै पक्ष मिल्छौं भनेर आए उनीहरूलाई उपयुक्त वातावरण बनाइदिन मात्र खोजिएको हो । हाल प्रहरीमा दर्ता भएका बैंकिङ कसुरका मुद्दामा करिब ७० प्रतिशत चेक बाउन्सकै मुद्दा रहेको प्रहरीको तथ्यांक छ । पछिल्ला दिनमा जाली तमसुकलगायत अन्य ठगी जालझेलका घटना पनि चेक बाउन्सका माध्यमबाट आउन थालेको नेपाल प्रहरीका प्रवक्ता वसन्तबहादुर कुँवरले बताए । एउटा अपराधलाई लुकाएर त्यसलाई चेक बाउन्सका माध्यमबाट वैध बनाएको पनि हुन सक्छ, उनले भने, यो संख्या दिनानुदिन बढ्दो छ ।कालोसूचीमा रहेका व्यक्ति, फर्म, कम्पनी वा संगठित संस्थाले त्यस्तो सूचीबाट फुकुवा नभएसम्म आफ्नो खातामा रकम जम्मा गर्नेबाहेक अन्य कुनै पनि किसिमको बैंकिङ कारोबार गर्न पाउँदैनन् । बैंकिङ कसुर ठहरिएमा बिगोबमोजिम जरिवाना र तीन महिनासम्म कैदको व्यवस्था छ ।"
"तेस्रो म्याद पनि सकियो, काम सकिएन","कञ्चनपुरमा हुलाकी सडक निर्माण सुरु भएको पाँच वर्ष पुग्यो । तीन वर्षमा सडक निर्माण सक्ने गरी ठेक्का सम्झौता भए पनि ७५ प्रतिशत मात्रै काम भएको छ । तीन पटक थपिएको समयावधि पनि पूरा भइसकेको छ ।कञ्चनपुरमा हुलाकी सडक निर्माणको काम २०७३ फागुनदेखि सुरु भएको हो । कैलाली कञ्चनपुरको सीमा क्षेत्र डोकेबजारदेखि बेलौरी, बेलडाँडी हुँदै दैजीसम्म ६२ किलोमिटर सडकलाई तीन खण्डमा बाँडेर ठेक्का सम्झौता भएको हो । तीनवटै खण्डमा ७०७५ प्रतिशत मात्रै काम भएको हुलाकी सडक आयोजना कार्यालय धनगढीले जनाएको छ । तीन पटकसम्म म्याद थपेर पनि काम सकिएको छैन, हुलाकी सडक आयोजनाका इन्जिनियर पदम मडैले भने, जति पटक म्याद थपे पनि कामले गति लिन सकेन । पहिलो र तेस्रो खण्डको म्याद गत फागुनमै र दोस्रो खण्डको जेठमा म्याद सकिएको हो । तीनवटै खण्डमा फेरि ६६ महिना म्याद थप हुने सम्भावना छ ।डोकेबजारदेखि बेलौरीको बुटाबारीसम्म पहिलो खण्डमा २० किलोमिटरमध्ये करिब १८ किलोमिटर सडक कालोपत्र भएको छ । अहिले नाली तथा ह्युम पाइप राख्ने काम भइरहेको छ । बुटाबारीदेखि बेलाडाँडीसम्म दोस्रो खण्डमा २० किलोमिटरमध्ये ८ किलोमिटर मात्रै सडक कालोपत्र भएको छ । बेलडाँडीदेखि दैजीसम्म २२ किमिमध्ये १० किमि मात्रै कालोपत्र भएको छ ।पहिलो र तेस्रो खण्डको सडक निर्माणका लागि २०७३ फागुनमा शर्मा राजेन्द्र जेभी निर्माण कम्पनीसँग सम्झौता भएको थियो । पहिलो खण्डको ३६ करोड ४७ लाख र दोस्रो खण्डको ४८ करोड ५७ लाखमा ठेक्का सम्झौता भएको हो । दोस्रो खण्डको सडक निर्माणका लागि ४१ करोड ७६ लाखमा बाबा हंस निर्माण कम्पनीसँग २०७३ पुसमा ठेक्का सम्झौता भएको हो ।पहिलो र तेस्रो खण्डमा कामको प्रगति विगतको तुलनामा राम्रो छ, इन्जिनियर मडैले भने, दोस्रो खण्डको भने प्रगति निकै कम छ ।"
भीसीटीएसमा साढे ५२ खर्ब कारोबारको विवरण,"सरकारले २०७६ साउनबाट सुरु गरेको भेहिकल्स एन्ड कन्साइन्मेन्ट ट्र्याकिङ सिस्टम (भीसीटीएस) प्रणालीमा हालसम्म साढे ५२ खर्ब रुपैयाँ कारोबार विवरण दर्ता भएको छ ।राजस्व अनुसन्धान विभागले सोमबार आयोजना गरेको अन्तर्क्रिया कार्यक्रममा जनाइएअनुसार ५२ खर्ब ६४ अर्ब रुपैयाँ बराबरको मालसामन कारोबारको विवरण दर्ता भएको छ । आयात वा निर्यात गर्दा र मुलुकभित्र एक ठाउँबाट अर्को ठाउँमा मालसान खरिदबिक्रीको ढुवानीका क्रममा त्यसको सम्पूर्ण विवरण वेबमा दर्ता गराउने प्रणाली हो भीसीटीएस । मालसमान आयात तथा आन्तरिक खरिदबिक्रीका क्रममा विभिन्न तरिकाले कर छली गर्ने प्रवृत्तिविरुद्ध भीसीटीएस लागु गरिएको हो । आयात गर्दाको सामान, लामो दूरी ढुवानी हुँदाका सामानमध्ये करिब ९५ प्रतिशत भीसीटीएसमा दर्ता हुने गरेका छन्, विभागका महानिर्देशक रामप्रसाद आचार्यले भने, यो प्रणालीले कति सामान आयात भई कतिमा बिक्री भयोदेखि नेपालभित्रै कुनै एक व्यापारीले अर्को व्यापारीलाई कतिमा सामान बिक्री गर्यो भन्ने विषयको ट्र्याकिङ गर्छ । यसले कर संकलन र कर छलीलाई निकै सुधार गरेको छ ।केही मात्रामा यो प्रणालीमा नै नआउने र आएकाहरूले समेत करछली गरेको पाइएको उनको भनाइ छ । यो प्रणालीलाई भन्सार विभाग, आन्तरिक राजस्व विभागसँग लिंक गर्दै छौं, उनले भने, त्यसपछि अझ बढी प्रभावकारी हुनेछ । यसले अनौपचारिक अर्थतन्त्रलाई औपचारिक माध्यममा ल्याउनेछ । जसले गर्दा मुलुकको कुल गार्हस्थ्य उत्पादन (जीडीपी) वास्तविक रूपमा मापन हुनेदेखि अनौपचारिक क्रियाकलाप नियन्त्रण गर्न ठूलो भूमिका खेल्ने आचार्यले बताए । भीसीटीएसमा हालसम्मको प्रयोगकर्ता संख्या १२७ पुगेको विभागका उपमहानिर्देशक शिवलाल तिवारीले जानकारी दिए । ८३३ ले प्रज्ञापनपत्र लिएका छन् । ७५९ ले चलान भरेका छन् । हामी प्रदेशस्तरीय विशिष्टीकृत कार्यालय स्थापना गर्दै छौं, उनले भने, कानुन तथा नियमावली, कार्यविधि र निर्देशिकाहरूमा परिमार्जन गर्दै छौं । पाँचवर्षे रणनीति पनि तर्जुमा गर्दै छौं । यसले राजस्व छलीविरुद्धका हाम्रा क्रियाकलापलाई थप प्रभावकारी बनाउनेछ । उनका अनुसार विभागले राजस्व चुहावट तथा विदेशी मुद्रा अपचलनका विषयमा हालसम्म दायर गरेका मुद्दाहरूको संख्या घट्दो क्रममा छ । बिगो रकम भने बढ्दो क्रममा रहेको उनले बताए । आर्थिक वर्ष २०७५७६ मा विभागले ९३ वटा मुद्दामा ३०१ लाई प्रतिवादी बनाएको थियो । बिगो रकम भने ९ अर्ब ८३ करोड रुपैयाँ थियो । २०७६७७ मा भने ९७ वटा मुद्दामा ३२० प्रतिवादी बनाई १५ अर्ब १५ करोडको बिगो कायम गरिएको थियो । गत आर्थिक वर्ष २०७७७८ मा भने ५८ वटा मुद्दामा २३१ प्रतिवादी संख्या थियो । बिगो रकम भने १८ अर्ब ४५ करोड रुपैयाँ बराबरको रहेको विभागले जनाएको छ । विदेशी विनिमय अपचलनतर्फको मुद्दामा पनि यस्तै प्रवृत्ति देखिन्छ । आर्थिक वर्ष २०७५७६ मा विभागले विदेशी विनिमय अपचलनका ९१ मुद्दामा १८२ लाई प्रतिवादी बनाएको थियो । बिगो रकम भने ४ अर्ब ६१ करोड रुपैयाँ थियो । २०७६७७ मा १४७ मुद्दामा २३० लाई प्रतिवादी बनाई १ अर्ब २३ करोडको बिगो कायम गरिएको थियो । आर्थिक वर्ष २०७७७८ मा भने २१ मुद्दामा ३६ प्रतिवादी संख्या थियो । बिगो रकम भने ४ अर्ब ८१ करोड रुपैयाँ बराबरको रहेको विभागले जनाएको छ ।"
सानामझौला उद्योगलाई छुट्टै पुनर्कर्जा कोष,"काठमाडौं (कास) साना तथा मझौला उद्योगका लागि छुट्टै पुनर्कर्जा कोष बनाएर कार्यान्वयनमा ल्याउन नेपाल उद्योग परिसंघले माग गरेको छ । हाल एउटै कोषमार्फत सबैलाई सुविधा दिँदा साना तथा मझौला उद्योगीले पर्याप्त सुविधा पाउन नसकेको भन्दै परिसंघले यस्तो माग गरेको हो । आर्थिक वर्ष २०७८७९ को मौद्रिक नीतिका लागि सोमबार राष्ट्र बैंकसमक्ष बुझाएको सुझावमा परिसंघले हालको पुनर्कर्जा सीमालाई कुल कर्जाको २० प्रतिशत वा २० करोड रुपैयाँमध्ये जुन धेरै हुन्छ, त्यही कर्जा सुविधा लिन पाउने व्यवस्था गर्न पनि माग गरेको छ । आर्थिक पुनरुत्थान एवं उत्पादन वृद्धि गरी अर्थतन्त्रलाई चलायमान बनाउन मौद्रिक नीतिमार्फत संरचनागत सुधार र क्षेत्रगत सहुलियत एवं सुविधा उपलब्ध गराइनुपर्ने परिसंघको सुझाव छ । सरकारले ठूलो मात्रामा आन्तरिक ऋण परिचालनको लक्ष्य राखेको, यसबाट विद्यमान तरलता प्रशोचित भई संकुचन आउन सक्ने र ब्याजदर बढ्ने जोखिम न्यूनीकरण गर्न ध्यान दिन पनि परिसंघले सुझाएको छ । कोभिड१९ को पहिलो तथा दोस्रो लहरको गम्भीर प्रभाव उद्योग व्यवसायमा परेकाले बैंकको किस्ता तथा ब्याज भुक्तानीमा समस्या पर्दै गएको छ । कोभिडपछिको सामान्य अवस्था आउन अझै केही समय लाग्ने भएकाले ऋण तथा ब्याजको पुनर्संरचना तथा पुनर्तालिकीकरण गर्ने सुविधा दिइनुपर्ने सुझाव परिसंघको छ ।नवप्रवर्तन तथा उद्यमशीलता विकास गरी स्वरोजगारी एवं रोजगारी सिर्जनामा योगदान गर्न धितोमा आधारित कर्जा प्रवाह गर्ने परिपाटीलाई परियोजनामा आधारित कर्जा प्रवाहमा लैजानुपर्ने परिसंघले बताएको छ । वाचलिस्टसम्बन्धी व्यवस्थामा पुनरावलोकन गर्न पनि परिसंघले अनुरोध गरेको छ ।रेमिट्यान्सबाट प्राप्त रकम बैंक तथा वित्तीय संस्थामा बचत गर्दा निश्चित समयसम्म सामान्य बचतमा प्राप्त हुने ब्याजमा भन्दा कम्तीमा २ प्रतिशत बढी ब्याजदर प्राप्त हुने व्यवस्था पनि माग गरेको छ । यसले उपभोक्तामा बचत गर्ने बानीको विकास गर्नुका साथै बैंक तथा वित्तीय संस्थामा लगानीयोग्य रकम वृद्धिमा सहयोग पुर्याउने परिसंघको दाबी छ ।परिसंघको सुझावपत्र बुझ्दै राष्ट्र बैंकका गभर्नर महाप्रसाद अधिकारीले कोभिड१९ प्रभावित उद्योग व्यवसायलाई बचाउन नीतिगत सहयोग भइरहेको र अर्थतन्त्रको पुनरुत्थानलाई केन्द्रमा राखेर आगामी आर्थिक वर्षको मौद्रिक नीति तयार गरिने बताए ।"
डाबरको रियल इम्युनो म्याङ्गो जुस प्लस,"काठमाडौं (कास) डाबर नेपालले बजारमा रियल इम्युनो म्याङ्गो जुस प्लस ल्याएको छ । कम्पनीले रोग प्रतिरोधात्मक शक्ति बढाउन सहयोग पुर्याउन नयाँ फोर्टिफाइड जुस बजारमा ल्याएको जानकारी दिएको छ । यो रोगप्रतिरोधात्मक शक्तिको आवश्यकताबारे गरिएको बजार अनुसन्धानबाट रियल इम्युनो म्याङ्गो प्लस तयार पारिएको कम्पनीले बताएको छ । रियल इम्युनो म्याङ्गो प्लसमा आँपको मीठो स्वाद छ । यसमा रोगप्रतिरोधात्मक क्षमता बढाउन प्रमाणित मह, तुलसी, अश्वगन्धा, भिटामिन सी र जिङ्क छन् । एक सय ८० एमएल फोर्टिफाइड म्याङ्गो जुसको मूल्य ३० र १ लिटर प्याकको मूल्य २ सय ५० रुपैयाँ रहेको कम्पनीले जनाएको छ ।"
हार्न बिर्सेका दुई टिमको भिडन्त,"यस्तो भए, स्पेनले तेस्रोपल्ट युरो जित्ने छ । विश्वास गर्न सकिन्छ, सन् २००८ देखि २०१२ बीच जुन प्रकारको स्पेनी टिम थियो, लगभग त्यस्तै टिम दोहोरिन सक्ने सम्भावना हुन्छ । प्रभुत्वशाली स्पेनी फुटबलको । यता, इटाली विजयी रहे ? त्यस्तो हो भने मान्चिनीको नेतृत्वमा फाइनल पुगेको इटाली उपाधिका लागि बलियो न बलियो दाबेदार हुनेछ । त्यतिबेला अर्को सेमिफाइनलमा इंग्ल्यान्ड विजयी रह्यो वा डेनमार्क, त्यसले खासै अर्थ राख्ने छैन ।"
प्लेयर्स टु वाच,जोर्गिन्हो (इटाली) ब्राजिलमा जन्मिएका डिफेन्सिभ मिडफिल्डर जोर्गिन्होले युरो २०२० मा इटालीका लागि निरन्तर उत्कृष्ट प्रदर्शन गरिरहेका छन् । २९ वर्षीय उनले ४६५ मिनेट खेल्दै ३९१ पास खेलेका छन् । त्यसमध्ये ९५ प्रतिशत पास सफल भएको छ । पाँचपल्ट ट्याकल गरेका उनले २९ पल्ट बल रिकोभर गरेका छन् । उनी प्रतिघण्टा २७७ किमिसम्म दौडिएका छन् । इटालीको मिडफिल्ड लगातार छाइरहेका उनले पछिल्लो सिजन चेल्सीलाई च्याम्पियन्स लिगको उपािध दिलाउन पनि महत्त्वपूर्ण योगदान गरेका थिए । उनले इटालीबाट ३३ खेलमा ५ गोल गरेका छन् ।
स्पेनइटालीका पाँच भिडन्त,"इटालीको पतन इटाली २०१८ को विश्वकपमा पुनः पतन हुन पुग्यो । यी दुई टोली २०१७ को विश्वकप छनोटमा म्याड्रिडमा भिडेका थिए, जुन रुस विश्वकप छनोटको आधार थियो । इस्कोको दुई र अल्भारो मोराटाको एक गोलपछि स्पेनले ३० को सानदार जित निकालेको थियो । टुरिनको अर्को लेगमा ११ नतिजा निकालेपछि स्पेन समूह विजेता बन्दै विश्वकपलाई सोझै छनोट भएको थियो । इटाली प्लेअफमा थन्कियो । इटालीले स्विडेनलाई पन्छाउँदै रुसको यात्रा निश्चित गरेको हो । तर, स्विडेन १९५८ यता पहिलोपल्ट विश्वकप पुग्न असफल रह्यो ।"
पौडी खेलाडी टोकियोतर्फ,आसन्न ग्रीष्मकालीन ओलम्पिकका लागि पौडीका खेलाडी र अफिसियल जापानको टोकियो गएका छन् । ओलम्पिकमा नेपालबाट पुरुषतर्फ एलेक्स शाह र महिलातर्फ गौरिका सिंहले पौडीमा प्रतिस्पर्धा गर्नेछन् । प्रशिक्षक शंकर कार्की टिमसँगै छन् । एलेक्स र प्रशिक्षक कार्की कतार एयरवेजको विमानबाट टोकियो प्रस्थान गरेका छन् भने बेलायतमा रहेकी गौरिका उतैबाट गएकी छन् । मंगलबार जापानमा भेटेर एकसाथ प्रशिक्षण सुरु गर्ने पौडी संघले जनाएको छ ।ओलम्पिक सुरु हुनुअघि नेपाली खेलाडीलाई त्यहाँको वातावरणमा घुलमिल हुन र प्रशिक्षणका लागि पठाइएको पौडी संघका अध्यक्ष अशोक बज्राचार्यले बताए । उनीहरूले तोकोसिमामा प्रशिक्षण गर्नेछन् । एलेक्स र गौरिका दुवैले १ सय मिटर फ्रिस्टाइलमा प्रतिस्पर्धा गर्नेछन् । डेढ वर्षअघि नेपालमै आयोजित १३ औं दक्षिण एसियाली खेलकुदमा कीर्तिमानी चार स्वर्ण जितेकी गौरिका र एलेक्स दुवैले आफ्नो व्यक्तिगत टाइमिङ सुधारसहित राष्ट्रिय कीर्तिमानको लक्ष्य राखेका छन् । यी दुई खेलाडी विश्वव्यापी सहभागिताको कोटाबाट ओलम्पिक खेल्न लागेका हुन् । एथलेटिक्सकी सरस्वती चौधरीले पनि सोही कोटाबाट ओलम्पिक खेल्दैछिन् । जुडोकी सोनिया भट्ट र सुटिङकी कल्पना परियार वाइल्ड कार्डमार्फत छनोट गरिएका हुन् । कोरोना महामारीका कारण एक वर्ष सारिएको टोकियो ओलम्पिक साउन ८ देखि २४ गतेसम्म हुँदै छ । यसअघि नेपाल ओलम्पिक कमिटीका अध्यक्ष जीवनराम श्रेष्ठलगायतले नेपाली पौडी टोलीको बिदाइ गरेका थिए ।
वाइल्ड कार्डले खजुरावासी खुसी,"नेपाली जुडो खेलाडी सोनिया भट्टले टोकियो ओलम्पिक २०२० का लागि वाइल्ड कार्ड प्राप्त गरेपछि गृहनगर खजुरावासीमा खुसी छाएको छ । बाँकेको खजुरा गाउँपालिका३ सिर्जना टोलकी स्थायी बासिन्दा १९ वर्षीया सोनियाको सफलताले आफूलाई मात्र होइन, खजुराकै पहिचान थप उचाइमा पुर्याएको स्थानीयले बताए ।सन् २०१९ मा बंगलादेशमा भएको जुडो च्याम्पियनसिपमा क्याडेटतर्फ ४४ केजी तौल समूहमा सोनियाले स्वर्ण पदक जितेकी थिइन् । सोही वर्ष मोरक्कोमा भएको वर्ल्ड जुनियर च्याम्पियनसिपमा उनी एक बाउट जित निकाल्दै २०० अंक बटुल्न सफल भएकी थिइन् । उनले अन्य प्रतिस्पर्धाको प्रदर्शन आधार मानेर वाइल्ड कार्ड पाएकी हुन् । सोनिया ओलम्पिकमा सहभागिता जनाउने जुडोकी पाँचौं खेलाडी हुनेछिन् ।सोनियाले वाइल्ड कार्ड पाएको खबरपछि गृहनगरका प्रशिक्षक विजय गुरुङ निकै भावुक बने । आफैंले हात समाएर मैदानमा पुर्याएको खेलाडीको सफलतालाई उनले आफ्नै मिहिनेत ठानेका छन् । आफूले जन्माएको खेलाडीले यति ठूलो सफलता हासिल गर्दा म कति खुसी छु, शब्दमा व्यक्त गर्नै सक्दिनँ, उनले भने, सोनियाको सफलताले मलाई अझ निखार्ने हौसला बढायो । तीन बहिनी र एक भाइको परिवारकी कान्छी छोरी सोफिया ८ वर्षकै उमेरदेखि म्याटमा रमाउँथिन् । सोनियाका गुरु गुरुङ उनलाई हात समाएर खेल्न लैजाँदाको समय सम्झिन्छन् । प्रशिक्षक गुरुङ सोफियाको यो सफलतालाई संघर्ष र मिहिनेतको फल भएको मान्छन् । प्रशिक्षकमा खेल खेलाउने गुणमात्र होइन, प्रतिभा चिन्ने क्षमता पनि हुन्छ । त्यसैले मैले उनलाई परिवारको गाली सहेर पनि मैदानमा उतारें, निकै भावुक हुँदै उनले भने, सोनियाले मलाई अहिले गुरु मान्छिन् कि मान्दिनन् थाहा छैन । तर, उनको सफलतालाई मैले आफ्नो मिहिनेतको प्रतिफल ठानेको छु ।गुरुङ अहिले पनि खजुरा गाउँपालिकाका युवा र बालबालिकालाई निःशुल्क जुडो अभ्यास गराइरहेका छन् । एउटा स्कुलले दिएको सानो कोठामा खेल सामग्री राखेर उनी खजुरालाई प्रतिभावान् खेलाडी दिन तत्पर छन् । खजुरा घर भए पनि उनी नेपालगन्जमै बस्छन् । तर, अभ्यासका लागि साँझ खजुरा पुग्छन् । दुई सिफ्टमा उनी अहिले अभ्यास गराइरहेका छन् । म आफ्नै लगानीमा राम्रा खेलाडी उत्पादन गर्ने अभियानमा छु, उनले भने, स्थानीय तहले पार्टी र जातिका आधारमा मात्र सहयोग दिन्छ । त्यसैले साथीभाइसँग हात फैलाएर भए पनि खेलाडीलाई डाइट खुवाउँछु । खजुराले खेल संस्कार बुझेको छ, खेलको इज्जत जोगाएको छ । हिजो पनि साग मेडलिस्ट जन्मिएकै हुन्, अहिले ओलम्पिक जाने खेलाडी जन्मायो । लगानीअनुसार प्रतिफल आउँछ भन्ने खजुराले पुष्टि गरेको छ, खेलपत्रकार टीएस ठकुरीले भने, तर अझै खेलाडीअनुसार लगानी भने पुगेको छैन ।भारोत्तोलनका सुरेन्द्र हमाल (लस एन्जल्स, १९८४), सुटिङका पार्वती थापा (सोल, १९८८) र अनिता श्रेष्ठ (बार्सिलोना १९९२) पछि जुडोकी सोनिया भट्टले (टोकियो, २०२०) गर्दा २८ वर्षपछि खेलाडीको सहर नेपालगन्जले ओलम्पिक रिङ चुम्दैछ । यो सानो सफलता होइन । एउटा विद्यार्थीले पीएचडीको उपाधि हात पार्दाको अनुभूति जस्तै हो यो, ठकुरीले भने, लगानीको सही सदुपयोग भएमा प्रतिफल अवश्य आउँछ भन्ने यो एउटा उदाहरण पनि हो । नेपाल पुलिस क्लबमा आबद्ध सोनिया १३ औं दक्षिण एसियाली खेलकुदकी कांस्य पदक विजेता खेलाडी हुन् ।"

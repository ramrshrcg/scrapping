शीर्षक,विवरण
एमाले एकता फेरि जटिल,"ओलीनिकट नेता पृथ्वीसुब्बा गुरुङले ओलीको अभिव्यक्ति आधिकारिक नभएको र यस्ता अभिव्यक्तिले पार्टी एकतामा असर पार्ने बताए । केपी ओलीले बोलेको आधिकारिक हैन किनभने पार्टीको स्थायी कमिटी, केन्द्रीय कमिटीको बैठक बसेको छैन । यो गम्भीर विषय हो, त्यसकारण व्यक्तिले बोलेको कुरा फरक हो, उनले भने, एउटालाई लाग्या होला माधव नेपालले अनुशासन तोडेका कारण आत्मालोचना गर्नॅपर्छ । प्रतिनिधिसभा विघटन प्रतिगमन नै हो, त्यसकारण उहाँले आत्मालोचना गर्नुपर्छ भनेर अर्को पक्षले उठाउन सक्छ । यसरी एकले अर्कोमाथि आक्षेप लगाइरहँदा एकतामा असर पर्छ । एकतामा असर पर्ने अभिव्यक्ति पार्टी अध्यक्ष र वरिष्ठ नेताले नगर्दा नै राम्रो हुन्छ ।नेपालनिकट नेता अष्टलक्ष्मी शाक्य अझै केही समय दुवै नेताका लागि एकता प्राथमिकतामा नपर्ने बताउँछिन् । अहिले दुई जना नेताबीच आक्रोश र रिस पोख्ने बेला छ । सत्ताबाट च्युत भइसकेपछि केपी कमरेडलाई रिस उठ्नु स्वाभाविक भयो, उहाँमा घृणा, रिस र आवेग हतपति जाँदैन, यो हुँदासम्म वार्ता, एकताको कुरा गर्नॅहुन्न, उनले भनिन्, बिस्तारै रिसराग हट्दै गएपछि एकताको आवश्यकता महसुस हुन्छ । त्यसपछि उहाँहरू मिलेर जान सक्नुहुन्छ, त्यो आवश्यकता पनि हो ।निरन्तरको प्रयासबाट अदालतको फैसला अघिल्लो दिन दसबुँदे सहमति गरेका कार्यदल सदस्यहरू पनि ओली र नेपालको बढ्दो दूरीले अलमलमा परेका छन् । एक सदस्यका अनुसार फैसलापछि दुवै पक्षका कार्यदल सदस्यहरूबीच सामूहिक छलफल पनि भएको छैन । पार्टी स्थायी कमिटीबाट दसबुँदे सहमति अनुमोदन गराउनुअघि ओली र नेपाललाई भेटवार्ता गराउने उनीहरूको प्रयास पनि सफल हुन सकेको छैन । यद्यपि नेता गुरुङ सर्वोच्चको फैसलाले जटिलता थपिएको तर एकताको सम्भावना कायमै रहेको बताउँछन् । उनको बुझाइमा अझै पनि दसबुँदे सहमति एकताको आधार बन्न सक्छ ।अहिलेसम्म एकताको सम्भावना टुटेको छैन किनभने ओली र नेपालबाट ५५ जना सदस्य रहेको कार्यदलले उहाँहरूको सहमतिमा सर्वसम्मतिले दसबुँदे सहमति गरेको छ, सहमतिपत्र पार्टी अध्यक्ष र माधव कमरेडलाई बुझाइसकेको छ । त्यसकारण नैतिक रूपले उहाँहरूले दसबुँदे सहमति मान्न बाध्य हुनुहुन्छ, एकता हुन्छ, गुरुङले भने, दुवै नेतालाई जसरी पनि सहमतिमा ल्याउन दसबुँदे सहमतिमा टेक्नुपर्छ । अहिले पनि समस्या दुई जना नेतामा छ, अरूमा छैन । दुवैतिरका अरू साथीहरू पार्टी एकताको पक्षमा हुनुहुन्छ ।पार्टी एकताको विषयमा नेपाल समूहमा पनि एकरूपता छैन । त्यसैले ओलीसँगको एकताबारे नेपाल एक्लैले नभई आफ्नो समूहले निर्णय लिने शाक्यको भनाइ छ । माधव कमरेड एक्लैको चाहनाले हुँदैन, टिमको स्प्रिटबाट चल्ने हो, उहाँ एक्लै कहीं जान पनि सक्नुहुन्न, माधव नेपालको पक्षमा भएको सिंगो टिमलाई कसरी अगाडि बढाउने, कसरी जोगाउने भन्ने महत्त्वपूर्ण कुरा हो, शाक्यले भनिन्, त्यसकारण अहिले उहाँसँग भएको टिममा भर पर्छ । समूहले निष्कर्ष निकाल्छ, माधव कमरेड पनि अगाडि बढ्नुपर्ने हुन्छ ।नेता नेपालले आफूलाई विपक्षी गठबन्धनबाट अलग गराएर एकताको पक्षमा लाग्ने बताएका छन् तर प्रतिनिधिसभाको आयु पूरा कार्यकाल बनाउने विषयले उनी नैतिक दबाबमा छन् । बुधबारमात्रै प्रधानमन्त्री देउवा नेपाललाई भेट्न उनको निवास पुगेका थिए । नेपालनिकट सांसद विरोध खतिवडाले देउवा र नेपालबीच सरकार र प्रतिनिधिसभा जोगाउने विषयमा छलफल भएको बताए । उनका अनुसार नेपाल समूहले प्रधानमन्त्री देउवालाई विश्वासको मत दिनेछ तर नेपाल पक्षबाट कार्यदलमा रहेका सदस्यहरूले विश्वासको मत दिनेनदिने विषयमा पार्टीमा हुने छलफलले निर्धारण गर्ने बताउँदै आएका छन् । आफ्नो समूहमा दुई थरी मतका कारण नेपाल अप्ठेरोमा परेका छन् ।ओली समूहमा पनि एकताका विषयमा एकमत छैन । एउटा पक्ष नेपालसहितको एकता चाहन्छ भने अर्को पक्ष नेपालरहित एकताको लबिइङमा छ । ओलीनिकट नेता शेरबहादुर तामाङ वारपारको अवस्था आएको बताउँछन् । पार्टीलाई सिध्याउने र आफ्नो सरकार ढालिसकेपछि फेरि सोही नेतालाई बोकेर एमाले बनाउन सकिन्छ भन्ने विश्वास कार्यकर्तालाई छैन, उनले भने, त्यस्ता व्यक्तिलाई फेरि नेता मान्छन् जस्तो देखिएको छैन । जोजो साथीहरू दसबुँदेमा सहमत हुनुहुन्छ, उहाँहरू पार्टीमा रहनुहुन्छ, असहमत हुनेहरू रहँदैनन् ।"
गण्डकीको बजेट मार्सल लगाएर पारित,"मार्सल लगाएर बजेट पास गर्नुपर्छ भन्ने सोचेकै थिएनौं, उनले भने, बजेट पास गर्ने समय थिएन । प्रतिपक्षबाट बारम्बार अवरोध भइरहेको छ । छलफल गर्दा पनि सहमति जुटेन । बाध्य भएर मार्सल लगाएका हौं । उनले असारभित्रै बजेट पास गर्न नसके चालु खर्चको बजेट कार्यान्वयनमा समस्या हुने बताए । असारमा सञ्चालन खर्च भएको बजेटको अनुगमन गर्न समिति बनाउने एमालेको प्रस्ताव पनि स्विकार्दै प्रतिपक्ष सांसदलाई नै समितिको संयोजक बनाएको उनले जानकारी दिए । प्रदेशसभा बैठकमा बजेट पारित गरिएपछि सभामुखले अनुगमन समिति घोषणा गरेका थिए । समितिमा अन्य दलका एकएक जना र एमालेका तीन जना सदस्य रहने भन्ने प्रस्ताव पनि हामीले स्वीकार गर्यौं । २९ गते एमाले केन्द्रीय कमिटी बैठक छ, प्रदेशसभा बैठक नराखौं भन्नुभयो, मान्यौं, खड्काले भने, असार ३१ भित्र बजेट पास नगर्नू, पेस्की खर्च विधेयक ल्याउनू भन्नुभयो । यो कुरामा हामी सहमत हुन सकेनौं । आर्थिक अराजकता मच्चिने र नैतिकताका आधारमा मुख्यमन्त्रीले राजीनामा दिनुपर्ने अवस्था सिर्जना हुने भएपछि मार्सल लगाउनुपरेको प्रवक्ता खड्काको भनाइ छ । बजेट र योजनाका मुद्दाभन्दा पनि सरकार असफल बनाउनतर्फ उहाँहरू लाग्नुभयो, उनले थपे, यसमा हामी सहमत भएनौं । हिजोका दिनमा तपाईंहरू जस्तै बहुमतबाट जान्छौं भन्यौं । बुधबार बसेको सर्वदलीय बैठकमा पनि पुरानो सरकारले तयारी गरेको ३८ अर्बको बजेटअनुसार नै योजना समावेश गर्नुपर्ने माग एमालेका सांसदले राखेको उनले बताए । ३० अर्बको बजेट छ, थप ८ अर्ब कहाँबाट ल्याउने ? उनले भने, उहाँहरूले सिधै संसद् विघटनतर्फ धकेल्न खोज्नुभयो ।एमालेले स्रोत सुनिश्चित भई ठेक्कामा गएका बहुवर्षीय योजना काटिएको भन्दै मुख्यमन्त्रीको ध्यानाकर्षण गराएको थियो । एमाले सांसद बस्नेतले व्यक्तिको फेरबदलले सरकारले लिएका आधारभूत नीति परिवर्तन नहुने र विगतको सरकारको नीतिमा फेरबदल गरेर ल्याइएका लक्ष्य पूरा नहुने बताए । वार्षिक विकास कार्यक्रममा स्रोत सुनिश्चित भई अघि बढेका योजना किन हटाइयो ? सरकारले जवाफ दिनुपर्छ, उनले भने, एउटा व्यक्ति कालो कोठामा बसेर बजेट ल्याइएको छ । गण्डकीमा रहेको एउटा प्रतिपक्ष दललाई समेत समेटिएन । १ करोडभन्दा माथिका बहुवर्षीय योजनामा अहिले १ लाख मात्र छुट्याइएको उल्लेख गर्दै उनले कांग्रेसकै नेतृत्वमा सयौं वर्ष सरकार सञ्चालन भए पनि परिवर्तन सम्भव नरहेको बताए । कांग्रेस नेतृत्व सरकारले केही दिनअघि सार्वजनिक गरेको श्वेतपत्र पनि गलत रहेको एमालेको भनाइ थियो । सत्ताका लागि जे पनि ठीक भन्ने निष्कर्षमा सत्तारूढ दलको मनोविज्ञान प्रकट भएको एमालेको आरोप छ । सरकारले सत्तारूढ सांसदको क्षेत्रका सडकलाई मात्र बजेट विनियोजन गरेको जनाउँदै सांसद बस्नेतले एउटा निर्वाचन क्षेत्रमा १ सय ६२ र अर्कोमा ६२ हँॅुदै ५ वटासम्म योजना छुट्याइएको आरोप लगाए । निर्माणाधीन सडकको बजेटसमेत कटौती गरिएको उनको भनाइ छ । प्रथम पञ्चवर्षीय योजना २०७६७७२०८०८१, अल्पकालीन लक्ष्य २०७६७७२०८०८१, दिगो विकास लक्ष्य २०७२७८ लाई अनुसरण नगरिएको बस्नेतले बताए । उज्यालो गण्डकी प्रदेश कार्यक्रम, स्थानीय तह जोड्ने सडक, निर्वाचन क्षेत्रीय सडकको दोस्रो खण्ड, एक पालिका एक खेल मैदान, एक घर एक धाराजस्ता योजनामा बजेट नपर्नॅ र निरन्तरता नदिनुले प्रदेशको लक्ष्य पूरा नहुने एमालेले जनाएको छ । एमालेले हिमालपारिका दुर्गम जिल्लामा समेत बजेटमा पक्षपात गरिएको टिप्पणी गरेको छ । योजनागत रूपमा बजेट विनियोजन गरी वार्षिक विकास कार्यक्रम सच्याउन एमालेको माग गरेको थियो । नीति कार्यक्रम र बजेट वक्तव्यमा समावेश भएका योजनामै बजेट व्यवस्था नभएकाले ती योजनामा रकम छुट्याउन माग गरेको एमाले संसदीय दलका प्रमुख सचेतक मायानाथ अधिकारीले जानकारी दिए । अघिल्लो सरकारले गण्डकी प्रदेशका अति दुर्गम क्षेत्रलाई आधा बजेट छुट्याउने गरे पनि यस सरकारले दुर्गम र पिछडिएको क्षेत्रको बजेट कट्टा गरेको एमालेले जनाएको छ । विभिन्न मन्त्रालयमा योजना उल्लेख नगरी बजेट एकमुष्ट राखिएको भन्दै पनि एमालेले आपत्ति जनाएको छ । सरकारले कोरोना भाइरस रोकथाम र स्वास्थ्यलाई पहिलो प्राथमिकतामा राख्दै आगामी वर्ष २०७८७९ का लागि असार १ मा ३० अर्ब ३ करोड ९४ लाख २७ हजार रुपैयाँको बजेट ल्याएको थियो । जसमा चालुतर्फ १३ अर्ब ६ करोड ४७ लाख ९४ हजार (४३५ प्रतिशत) र पुँजीगततर्फ १६ अर्ब ७३ करोड ४६ लाख ३३ हजार (५५७ प्रतिशत) रहेको छ । एमालेले सैद्धान्तिकभन्दा पनि नीतिगत रूपमै बजेटमा सुधार गर्नुपर्ने बताएको थियो । प्रदेश सरकारले केही दिनअघि जारी गरेको श्वेतपत्र पनि गलत रहेको एमालेको धारणा छ । सरकारले असार १६ मा बजेट रकमान्तर गर्दै १ सय ४१ वटा योजनाका लागि १४ करोड १९ लाख रुपैयाँ विनियोजन गरेको थियो । त्यही विषयलाई लिएर एमाले सांसदले २७ र २८ गतेको प्रदेशसभा बैठक अवरोध गरेका थिए । सरकारले असारको अन्त्यमा कार्यकर्ता रिझाउन करोडौं रुपैयाँ विनियोजन गरेको बताउँदै एमालेले त्यस विषयमा अनुगमन गर्न समिति बनाउन माग गरेको थियो । संसद् बैठक चल्ने अघिल्लो दिन असार २६ मा पत्रकार सम्मेलन गर्दै एमाले संसदीय दलले अघिल्लो सरकारले ठेक्का लगाएका १० वटा योजना फालिएको भन्दै विरोध जनाएको थियो । एमाले संसदीय दलका नेता एवं पूर्वमुख्यमन्त्री पृथ्वीसुब्बा गुरुङले बहुवर्षीय योजनाका लागि संघबाट आएको अनुदानको रकम सोही योजनामा नै नराखे बजेट फिर्ता हुने बताएका थिए । माओवादीका सांसद दीपक कोइरालाले केन्द्रीय राजनीतिको प्रभाव गण्डकी प्रदेशमा परेको बताए । ओलीकै दम्भले गण्डकीमा पृथ्वीसुब्बा गुरुङ फालिए, उनले भने, एमालेमा सत्ता खोसिएको रिस छ । यही बेला केन्द्रमा केपी सरकार बाहिरियो । यसकै प्रभाव संसद्मा परेको हो । एमाले सांसदले तोडफोडमार्फत सत्ता नपाउँदाको पीडा व्यक्त गरेको प्रतिक्रियासमेत उनले दिए । सरकारले असार १ मा ल्याएको बजेटमाथि छलफल २८ दिनपछि मात्रै चलाएको थियो । रातो किताब नबनेका कारण मध्य असारमा संसद् सञ्चालन गर्न नसकिएको प्रवक्ता खड्काले बताए । मन्त्रिपरिषद् विस्तार हुन सकेनगठबन्धन दलहरूमा सहमति जुट्न नसक्दा मन्त्रिपरिषद् विस्तार हुन सकेको छैन । मुख्यमन्त्री नेपालीले जेठ २९ मा पद तथा गोपनीयताको शपथ लिएका थिए । नेपालीले त्यही दिन ४ जना मन्त्री नियुक्त गरेका थिए । मुख्यमन्त्री नेपालीले गठबन्धनभित्रको विवाद मिलाउन अझै सकेका छैनन् । गठबन्धनमा मन्त्रालय बाँडफाँटका विषयमा विवाद छ । मुख्यमन्त्रीले अर्थसहित २ वटा मन्त्रालय जसपालाई दिने लिखित सहमति गरेका थिए । प्रदेशको अर्को ठूलो मन्त्रालय भौतिक पूर्वाधारमा माओवादी र स्वतन्त्र सांसद राजीव गुरुङको दाबी थियो । मुख्यमन्त्रीले पछि जसपालाई ऊर्जा र कृषि मन्त्रालयमा सहमत गराएका थिए । जसपाका हरिशरण आचार्य र गुरुङले नियुक्त भएको एक महिनापछि मात्रै मन्त्रालयको जिम्मेवारी पाए । आचार्यले ऊर्जा तथा सिँचाइ र गुरुङले युवा तथा खेलकुद मन्त्रालयको जिम्मा लिएका छन् । कांग्रेसका कुमार खड्काले सामाजिक विकास र माओवादीकी मधुमाया अधिकारी स्वास्थ्य तथा जनसंख्यामन्त्री भएका छन् । अर्थ र भौतिक मन्त्रालय मुख्यमन्त्री स्वयंले लिएका छन् । बजेट पारित भएपछि मन्त्रिपरिषद् विस्तार गर्ने तयारी भएको मुख्यमन्त्री नेपालीले बताए । हामी सरकारमा गए पनि बजेटको तयारी थिएन । यसकारण बजेट बनाउँदा र रातो किताब निकाल्दा नै समय लाग्यो, उनले भने, अब केही दिनमा मन्त्रिपरिषद् विस्तार हुन्छ ।"
कालीगण्डकी तिनाउ परियोजना रोक्न आदेश,"काठमाडौं (कास) कालीगण्डकी नदीको प्राकृतिक बहाव र पर्यावरण प्रतिकूल हुने गरी कुनै पनि काम अघि नबढाउन सर्वोच्च अदालतले अन्तरिम आदेश जारी गरेको छ । प्रधानन्यायाधीश चोलेन्द्रशमशेर जबराको एकल इजलासले कालीगण्डकीतिनाउ डाइभर्सन योजनाविरुद्ध प्रधानमन्त्री तथा मन्त्रिपरिषद्को कार्यालयसमेतलाई विपक्षी बनाएर परेको रिटमाथि सुनुवाइ गर्दै उक्त आदेश जारी गरेको हो । कालीगण्डकी नदीको ऐतिहासिक महत्त्व भएको र त्यसलाई बिगार्ने गरी प्राकृतिक बहावलाई परिवर्तन गर्ने, बाँध बाँध्ने, प्रदूषण गर्ने, नदीजन्य पदार्थको उत्खनन जस्ता कार्य तत्काल रोक्न इजलासले मंगलबार जारी गरेको अन्तरिम आदेशमा भनिएको छ । अधिवक्ता प्रकाशमणि शर्मालगायतले दायर गरेको रिटमा सर्वोच्चले आदेश दिएको हो ।स्थानीयस्तरबाट विरोध भइरहँदा निवर्तमान उपप्रधान तथा अर्थमन्त्री विष्णु पौडेलले आफ्नो चुनाव क्षेत्रलक्षित कालीगण्डकीतिनाउ डाइभर्सन आयोजना अघि बढाएका थिए । आगामी आर्थिक वर्षको बजेटमा आवश्यकताअनुसार रकम विनियोजन हुने घोषणा गरिएको थियो भने बुटवलमा कार्यालय पनि पौडेलले उद्घाटन गरेका थिए । आयोजनाको तल्लो तटीय क्षेत्रका बासिन्दा र पालिकाहरूले विरोध गरिरहेका छन् ।"
फ्रान्सबाट कहिले फर्काइन्छ नेपाली मूर्ति ?,"(काठमाडौंपेरिस)  पाटनको च्यासलहिटीको विष्णुलक्ष्मीगरुड (श्रीधर विष्णु) र भक्तपुर नासमना टोलको उमामहेश्वर प्रस्तर मूर्ति ६ दशकअघि चोरी भएर सुटुक्क नेपालबाट बाहिरिए । खोज्ने र फर्काउने चासो ढिला सुरु भएका दुवै मूर्ति अझैसम्म नेपाल आइपुग्ने प्रक्रिया सुरु भएको छैन । पुरातत्त्व अन्वेषक लैनसिंह वाङ्देलको स्टोलन इमेजेज अफ नेपाल (१९८९) मा विस्तृतमा उल्लेख गरिएका यी दुवै सम्पदा पेरिसको एसियाली कलासम्बन्धी राष्ट्रिय संग्रहालय (गिमे म्युजियम) मा छन् भन्ने धेरै वर्षपछि खुल्यो । तत्कालीन प्रधानमन्त्री केपी शर्मा ओलीले दुई वर्षअघि फ्रान्स भ्रमणका क्रममा पुरातात्त्विक महत्त्वका यी दुई नेपाल मूर्ति फर्काउने सहमति पनि गरेका थिए । म्युजियम अध्यक्ष सोफी माकारियुसँगको भेटमा सहमति भएको थियो । तर अहिलेसम्म पनि ती मूर्ति नेपाल ल्याइएका छैनन् । विष्णुलक्ष्मीगरुड (श्रीधर विष्णु) को मूर्ति दसौं शताब्दीको हो भने उमामहेश्वर प्रस्तर मूर्ति १२ औं शताब्दीमा निर्मित हो । वाङ्देलको शोधअनुसार लक्ष्मी र गरुड साथमा राखेर उभिएको विष्णु आकृतिको मूर्ति सन् ७० दशकको अन्त्यतिर हराएको थियो । यस्तै उमामहेश्वरको मूर्ति सन् १९८४ मे २३ मा चोरिएको थियो । यी मूर्ति गिमे म्युजियमा रहेको थाहा पाएपछि आर्टक्युरेटर एवं अन्वेषक डिना वाङ्देल (हाल दिवंगत) ले तिनलाई फिर्ता गर्न सन् २०१६ पछाडि लेख्दै र बोल्दै आएकी थिइन् ।गिमे म्युजियममा रहेका सम्पदा घर फर्काउने पहल दुई वर्षयता हुँदै आएको थियो तर सफल भएको थिएन । अहिले फेरि उत्पत्तिको मुलुक तथा स्थानबारे प्रमाणित कागजात पेरिसस्थित नेपाली दूतावासमा पठाएर मूर्ति घरफिर्तीको पहल थालेका छौं, पुरातत्त्व विभागका महानिर्देशक दामोदर गौतमले कान्तिपुरसँग भने । पुरातत्त्वका अनुसार दुई मूर्ति घर फर्काउन कार्गो र अन्य प्रक्रियाका लागि बजेटसमेत छुट्याइएको थियो । मूर्ति किन फर्काइएन भनेर सोध्न सजिलो छ, उनले भने, पुरातत्त्वले काठमाडौंस्थित फ्रेन्च राजदूतसमेतलाई बोलाएर मूर्ति फर्काउनका लागि सहजीकरण गरिदिन अनुरोध गरेको हो तर पार लागेन ।महानिर्देशक गौतमका अनुसार सांस्कृतिक सम्पदालाई फिर्ता ल्याउन फ्रान्स सरकारको निर्णय चाहिने भएकाले मूर्तिहरूको उत्पत्तिको प्रमाण स्पष्ट पार्ने कागजात फेरि अर्को चरणमा पनि पठाइएको छ । पेरिसस्थित राजदूत दीपक अधिकारीका अनुसार गिमे सरकारी म्युजियम भएकाले पनि त्यसमा रहेका नेपाली सम्पदा फर्काउन केही प्रक्रियागत कामकारबाही भइरहेको छ । प्रधानमन्त्री ओलीलाई दुई वर्षअघि म आफैंले गिमे म्युजियम लिएर गएको थिएँ । त्यतिबेला आफ्नो प्राचीन सम्पदा घर फर्काइनुपर्ने विषयमा कुराकानी भएको थियो, उनले भने । तर सम्पदा उत्पत्तिको पहिचानसम्बन्धी कागजी प्रक्रिया र अन्य कानुनी कारणले मूर्ति फर्काउने काममा ढिलाइ भए पनि यसमा तदारुकता रहने उनले बताए । युनेस्को अभिसन्धिअनुसार पुरातात्त्विक महत्त्वका यस्ता सम्पदा वा सामग्री जे जहाँ रहे पनि हकदाबीका आधारमा उत्पत्तिको मुलुक लाई फिर्ता गर्नुपर्छ । पाटन, च्यासलका ७२ वर्षीय काजीबाबु व्यञ्जनकारका अनुसार च्यासल क्षेत्रबाटै अन्य केही ऐतिहासिक मूर्ति पनि हराएका छन् । विष्णुलक्ष्मीको मूर्ति हराएपछि यसबारे चासो राख्ने वा खोजीनिती गर्ने काम कुनै निकायबाट नभएको उनले सुनाए । भक्तपुरवासी सम्पदाविद् रवीन्द्र पुरीले नासमना टोलबाटै पुरातात्त्विक महत्त्वका मूर्ति हराए पनि स्थानीय निकायले सम्पदा संरक्षण वा सुरक्षा संयन्त्रबारे कुनै चासो राख्न नचाहेको बताए । नासमना टोलबाट हराएको १५ औं शताब्दीमा निर्मित लक्ष्मीनारायण मूर्तिबारे वाङ्देलको स्टोलन इमेजज अफ नेपाल मा पनि उल्लेख गरिएको छ । यो प्रस्तर मूर्ति सन् ८० दशकको सुरुवातमै हराएको हो ।"
कान्तिपुर टेलिभिजन १९ वर्षमा,"काठमाडौं (कास) नेपालमा पहिलो पटक निजी क्षेत्रको लगानीमा स्थापित कान्तिपुर टेलिभिजनले बुधबार १८ औं वर्षगाँठ मनाएको छ । राजधानीको तीनकुनेस्थित टेलिभिजन मुख्यालयमा आयोजित समारोहलाई सम्बोधन गर्दै कान्तिपुर मिडिया ग्रुपका अध्यक्ष तथा प्रबन्ध निर्देशक कैलाश सिरोहियाले कोरोना संक्रमणका १५ महिनामा कम्पनीलाई आर्थिक रूपमा अप्ठ्यारो परे पनि टेलिभिजनका काममा कुनै संकुचन नआएको बताए । गत वर्ष पनि लकडाउनमै १७ औं वर्षगाँठ मनाएको स्मरण गर्दै अध्यक्ष सिरोहियाले अबका दिनमा आशाको किरण देखिएको बताए । आउने दिनमा स्वास्थ्य प्रोटोकल ध्यानमा राखेर हामी अझ जोसजाँगरका साथ उचाइ लिनेछौं, उनले भने । समारोहमा उनले व्यवस्थापनका तर्फबाट कर्मचारीलाई १७ दिनको बोनस दिने घोषणा गरेका थिए । कार्यक्रममा टेलिभिजनका निर्देशकद्वय उपेन्द्र महतो, गणेश अग्रवाललगायतको उपस्थिति थियो । यस्तै, अध्यक्ष तथा प्रबन्ध निर्देशक सिरोहिया र निर्देशक अग्रवालले उत्कृष्ट पत्रकार, कर्मचारीलाई पुरस्कार वितरण गरेका थिए । पुरस्कृत हुनेमा समाचार शाखाबाट पत्रकारद्वय दीपक आचार्य र रजनी तामाङ, जिल्ला संवाददाता कमला तामाङ, इन्जिनियरिङतर्फबाट जुनियर एक्जुकेटिभ राजुप्रसाद पराजुली, प्रशासनका तर्फबाट वैकुण्ठ भण्डारी, मानव संसाधनबाट एक्जुकेटिभ सुष्मा सिंह र कान्तिपुर स्टुडियोबाट महेन्द्रप्रसाद न्यौपाने छन् । अध्यक्ष सिरोहियाले उत्कृष्ट कारोबार गर्ने विज्ञापन एजेन्सीहरू एड रिलिज र म्याक्स मिडियालाई पनि सम्मान गरेका थिए ।"
बेपत्ता पारिएकै दिन सुजिताको हत्या,"महोत्तरी (कास) सुजिता ठाकुरको हत्या आरोपमा पक्राउ परेकाहरूले उनलाई बेपत्ता भएको भनिएकै दिन हत्या गरेर शव लुकाउन ठाउँ फेरेको बताएका छन् । महोत्तरीको लोहारपट्टि७ भ्रमरपुराकी २७ वर्षीया ठाकुर जेठ २० देखि बेपत्ता थिइन् । उनको हत्याको आरोपमा पक्राउ गरेका चार जनालाई प्रहरीले मंगलबार सार्वजनिक गर्दै घटनाको थप तथ्य बाहिर ल्याएको हो ।हतियार प्रयोग भएको देखिएन । देवरले मुक्काले घाँटीमा हानेर, भित्तामा टाउको ठोक्काएर हत्या गरेको रहेछ, महोत्तरीका डीएसपी प्रकाश विष्टले भने, बेपत्ता भएको भनिएको दिन जेठ २० को बिहान ९ बजेतिर घटना गराएको र दिनभर शव कोठमा राखेको खुलेको छ । प्रहरीले पक्राउ गरेकाहरूमा सुजिताका देवर २९ वर्षीय रूपेश ठाकुर, ३७ वर्षीया बन्डा भनिने किशोरी मण्डल, ३३ वर्षीय मुल्ला भनिने आदम रइन र ३२ वर्षीय नथुनी मण्डल छन् । सुरुमा प्रहरीले सुजिताका श्रीमान् मुकेश ठाकुर र देवर रूपेशलाई नियन्त्रणमा लिएको थियो । अन्य तीन जनालाई अनुसन्धानपछि हत्यामा संलग्न देखिएको आधारमा पक्राउ गरिएको डीएसपी विष्टले बताए । सुजिताको खोजी गर्ने क्रममा गत असार १३ मा धानको ब्याड राखेको खेतमा ७ फिट तल कपाल, पोको पारेको तन्ना र झ्यालको पर्दासँगै नुन र शव गलाउन प्रयोग हुने केमिकल भेटिएको थियो । त्यसपछि प्रहरीले उनको हत्या भएको हुन सक्ने शंका गर्दै सुजिताका श्रीमान् र देवरलाई पक्राउ गरेको थियो । पछि प्रहरीले मुकेशलाई सुस्तमनस्थितिको जस्तो देखिएको र हत्यामा संलग्नता पुष्टि हुने तथ्य नभेटिएको भन्दै सुजिताका बाबु कामेश्वर पाण्डेको जिम्मा लगाएर छाडेको थियो ।घटनाको ३८ दिनपछि सुजिताको शव बोरामा लुकाएको अवस्थामा घरभन्दा करिब ५ सय मिटर पर सेप्टिक ट्यांकीमा निकै मुनि लुकाएको भेटिएको थियो । देवर रूपेश हत्यामै संलग्न रहेका र अन्य पक्राउ परेका व्यक्ति शव ओसारपसार गरी गाड्न तथा सार्न सहयोगी भूमिका निर्वाह गरेको देखिएको प्रहरीले जनाएको छ । हत्या भएको रातिमात्रै खेतमा खाल्डो खनेर शव गाडेको र अरुले थाहा पाएको शंका गर्दै असार १३ मा सारेर सेप्टिक ट्यांकीमा पुर्याएको बयानमा खुलेको छ । मृतकका ९ र ५ वर्षका छोरी र छोरा यतिबेला मावलीमा छन् । घटना हुँदा दुवै घरमै थिए । पछि उनीहरूलाई नजिकै फुपूको घरमा पुर्याइएको थियो । सुजिताका ससुरा पतिराम ठाकुर, सासू रामपति देवी र देवरानी रोमी भनिने प्रिया ठाकुर भने अझै फरार छन् ।"
न उत्तरमा सहज बन्यो न दक्षिणसँगै,"(काठमाडौं)  निवर्तमान प्रधानमन्त्री केपी शर्मा ओलीको कार्यशैलीले उत्तरी र दक्षिणी छिमेकी मुलुकसँग सम्बन्ध जटिल बनेको विश्लेषण कूटनीतिक मामिलाका विज्ञहरूले गरेका छन् । भारतलाई चिढ्याएर चीन गुहार्ने र चीनलाई देखाएर भारतसँग साँठगाँठ गर्ने कार्यशैलीका कारण दुवै छिमेकीका नजरमा नेपालले साख गुमाएको उनीहरूको ठम्याइ छ । कूटनीतिज्ञ भेखबहादुर थापाले नेपालको आन्तरिक राजनीति र अन्य द्वन्द्वले बाहिरी शक्तिकेन्द्रहरू पनि अलमलमा परेको बताए । हामी असंलग्न नीतिका पक्षधर हौं, कसैको दबाबमा नपरी आफ्नोपन देखाएरै अघि बढ्नुपर्नेमा परिस्थिति वा प्रभावका कारण हामी पक्षधर बनेर परिचालित भएका देखिन्छौं, उनी भन्छन् । भारत र चीनसँगको सम्बन्धको मूल आधार मा परिवर्तन नभए पनि पछिल्लो समय नेपालकै कमीकमजोरीले कूटनीतिक सम्बन्धमा अनपेक्षित चिसोपन देखिएको टिप्पणी थापाको छ । जनमतका आधारमा शक्तिशाली सरकार भएका बेला भारतसँग स्वाभिमानपूर्ण संवादसहित सहज सम्बन्ध स्थापित गर्ने अवसरबाट थियो भन्छन्, पूर्वराजदूत केदारभक्त माथेमा । तर अवसर चुकेकोमा उनी विस्मय व्यक्त गर्छन् । उत्तरी छिमेकीको बेल्ट एन्ड रोड इनिसिएटिभ (बीआरआई) अवधारणाअन्तर्गत तोकिएका परियोजना पनि ओली सरकारले कार्यान्वयनमा ल्याउन सकेन, उनी भन्छन्, उत्तेजना र आवेशमा आउने नेताहरूको शैली नै मूल समस्या हो । यसले कूटनीतिमा समस्या निम्त्याउँछ । ओली सरकारको साढे ३ वर्ष शासनकालमा एउटा ठूलो सफलता हो चिनियाँ राष्ट्रपति सी चिनफिङको नेपाल भ्रमण । तर २५२६ असोज २०७६ मा भएको भ्रमणका प्रतिबद्धता कार्यान्वयन किन भएन ? सरकारले अनुगमन नै गरेको छैन । बीआरआईअन्तर्गतका परियोजनाको सबै कामकारबाही ठप्प छ । यसबारेमा सरकारी अडान पनि ढुलमुले छ । चिनियाँ राष्ट्रपतिको नेपाल भ्रमणका बेला चीनसँग सुपुर्दगी सन्धि हुनै लागेको रहस्य खोतल्दै अमेरिकी संसद्को वैदेशिक मामिला समितिले प्रश्न उठाएको थियो । नेपालमा रहेका तिब्बती शरणार्थी हटाउने प्रक्रियामा यो सन्धि कार्यकारी बन्ने भनेर अमेरिकी चासो व्यक्त भएपछि सन्धि हुन सकेन । यसले नेपालप्रति चीनको असन्तोष बढाएको जानकारहरू बताउँछन् । २०७४ वैशाखमा नेपाल र चीनबीच बीआरआईको अवधारणापत्रमा हस्ताक्षर भएपछि चिनियाँ अनुरोधमै विकास निर्माणका ९ वटा विशिष्ट परियोजनाको सूची नेपाल सरकारले चीनलाई पठाएको थियो । तर इच्छाशक्तिको अभाव वा ओली सरकारकै प्राथमिकतामा नरहँदा कुनै परियोजना अघि बढेनन् । प्रस्तावित परियोजनामा केरुङकाठमाडौं रेलमार्ग, रसुवागढीकाठमाडौं सडक स्तरोन्नति, टोखाविदुर सडक, दिपायलचीन सीमा बिन्दु सडक, गल्छीरसुवागढीकेरुङ ४ सय केभी प्रसारण लाइन, मदन भण्डारी प्राविधिक विश्वविद्यालय, किमाथांकाहिले सडक निर्माण आदि छन् । चीनका लागि पूर्वराजदूत महेश मास्केको बुझाइमा विशेष गरी आर्थिक उत्पादन क्षेत्र, पारवहन सुविधा र बहुआयामिक सम्पर्क सञ्जालमार्फत महत्त्वपूर्ण चिनियाँ सहयोग ओली सरकारकै पाला आउने अवस्था थियो । तर चिनियाँ कार्ड खेलेकै आरोपमा ओली सरकारले यो अवसर गुमायो । पछिल्लो समय ओली सरकार बीरआरआई परियोजनाप्रति सकारात्मक नभएको विश्लेषण चिनियाँ विज्ञहरूको छ, उनी भन्छन् । मास्केले एउटा छिमेकीले अर्को छिमेकीले उपयोग गर्न खोजेको उनीहरूले सहजै बुझ्ने बताए । एसियाली महाशक्ति बन्ने प्रतिस्पर्धामा रहेका तथा भिन्न राजनीतिक र आर्थिक प्रणाली भएका हाम्रा छिमेकीलाई आफ्ना प्राथमिकताबारे बुझाउन फरक कौशल आवश्यक छ, त्यो देखाउन सकेनौं उनले भने । नेपाल र एसियाली अध्ययन केन्द्रका प्रमुख मृगेन्द्रबहादुर कार्कीले चीनले आफ्नो जस्तै केन्द्रीकृत तर नियन्त्रित पद्धति नेपालमा पनि बसाल्न खोज्दा बीआरआईजस्ता परियोजना सुरु हुनै नसकेको बताए । नेपाल र भारतबीच सामाजिक, आर्थिक र भूराजनीतिक सम्बन्धको लिगेसी छ । यही बेला चिनियाँहरू माइक्रोम्यानेजमेन्टका दिशामा परिचालित भए र यहाँका कम्युनिस्ट पार्टीदेखि नेतासम्म मिलाएर हिँड्न थाले, उनी भन्छन् । अर्का कूटनीतिज्ञ दिनेश भट्टराई चीनसँग रणनीतिक साझेदारी गर्ने भनिए पनि त्यसको क्षेत्र र एजेन्डा प्रस्ट नभएको टिप्पणी गर्छन् । भारतसँग गम्भीर विषयमा वार्तासमेत गर्न नसक्नु पनि नेपालको कमजोरी रहेको उनको भनाइ छ । भारतसँग निकटवर्ती सम्बन्धको व्याख्या सुनाइरहेका बेला भारतीय बाँध र सडकका कारण सीमावर्ती नेपाली भूभाग डुबानमा परिरहेकै छ । तर नेबरहुड पोलिसी भन्दै चाहिने कुरामा पनि बोल्न सकिरहेका छैनौं, उनले भने । सम्बन्ध सहजीकरण गर्न गत जनवरीमा दिल्लीमा गरिएको परराष्ट्र मन्त्रीस्तरीय छैटौं बैठकमा नेपालको नयाँ राजनीतिक तथा भौगोलिक नक्साको विषयले स्पष्ट रूपमा विषय प्रवेश नै नपाएको परराष्ट्र मन्त्रालयका एक उच्च अधिकारीको भनाइ छ । बरु पछिल्लो समय त्यो मुद्दालाई ओझेलमा राख्ने प्रयास भएको देखिन्छ, ती अधिकारीले भने, परराष्ट्रमन्त्रीस्तरीय बैठकमा नयाँ राजनीतिक नक्सा संसद्बाट अनुमोदन भएको छैन, खासमा छापिएकै छैन जस्तो प्रस्तुति गरियो ।नेपालको नयाँ राजनीतिक र प्रशासनिक नक्साका विषयमा भारतले अहिलेसम्म न हकदाबीको प्रमाण पेस गरेको छ न संसद्बाट गरिएको अनुमोदनलाई मान्यता दिएको छ । बरु भारतीय प्रधानमन्त्री नरेन्द्र मोदीका प्रतिनिधि भनेर भारतीय गुप्तचर संस्था रअ प्रमुख सामन्तकुमार गोयलले गत वर्ष कात्तिक ४ गते मध्यरातमा प्रधानमन्त्री निवासमा भेटवार्ता गरेपछि हाम्रै चुच्चे नक्साको रापताप सेलाउँदै गयो, परराष्ट्रका ती अधिकारीले भने ।"
संकलित रगत आधाभन्दा बढी खेर,"(काठमाडौं)  क्यान्सरको उपचार गर्न बागलुङका ६७ वर्षीय डम्बरबहादुर बोहरा पोहोर ललितपुर हरिसिद्धिस्थित नेपाल क्यान्सर अस्पतालमा पुगे । चिकित्सकले तत्काल शल्यक्रिया गर्नुपर्ने भन्दै ७ पिन्ट रगत आवश्यक पर्ने बताए । उनका आफन्तले नेपाल रेडक्रस सोसाइटी केन्द्रीय रक्तसञ्चार सेवा केन्द्रमा तीन दिन कुरेर रगत जम्मा गरे । तर उपचारकै क्रममा उनको मृत्यु भयो । चिकित्सकले उनलाई ४ पिन्ट मात्र रगत चढाउन भ्याए । बाँकी ३ पिन्ट न अस्पतालले फिर्ता गर्यो न त मृतकका आफन्तले लिए । अस्पतालमै खेर गयो । बोहराका बुहारी यशोधा भन्छिन्, लास गाउँ लैजान र बिलिङ गर्नमै व्यस्त भइयो । तनावले गर्दा रगत फिर्ता माग्नेतर्फ ध्यानै गएन । िनुवाकोटबाट क्षयरोग बल्झेर त्रिवि शिक्षण अस्पतालमा उपचार गर्न चैतमा आएका ६१ वर्षीय भीमसेनबहादुर भुजेलका आफन्तलाई चिकित्सकले ४ पिन्ट रगत जम्मा गर्न लगाए । दुई पिन्ट चढाएपछि बिरामीको मृत्यु भयो । बाँकी रगत के भयो भन्नेबारे उनका छोरा रामशरणलाई थाहै छैन । अस्पतालले औषधि फिर्ता गर्यो । रगत गरेन, उनले भने, मागिराख्ने कुरा पनि भएन । लास गाउँ ल्याउनै दौडधुप थियो । िचितवनबाट फागुनमा मुटुको भल्भको शल्यक्रिया गर्न सहिद गंगालाल राष्ट्रिय हृदयरोग केन्द्रमा आएकी ६१ वर्षीय सुमित्रा पाण्डेलाई ४ पिन्ट चढाइयो । चिकित्सकले उनका आफन्तलाई ६ पिन्ट जम्मा गर्न लगाएका थिए । उपचार सफल भए पनि बाँकी रगत अस्पतालले फिर्ता दिएन । पाण्डेकी नातिनी सुशना गौतमले भनिन्, हतार थियो । अस्पतालले पनि केही भनेन । हामीले पनि मागेनौं । अस्पतालमा रगत कसरी खेर गइरहेको छ भन्ने यी केही उदाहरण मात्र हुन् । बिरामीले समयमा रगत नपाएर दुःख पाउनुको कारणमध्ये कम मात्रामा रगत संकलन हुनु मात्र होइन । सरोकारवाला निकाय र बिरामीका आफन्तको लापरबाहीले रगतको चरम अभाव भइरहेको हो । उपत्यकामा सामान्य अवस्थामा दैनिक साढे ३ सयदेखि ४ सय पिन्ट माग छ । कोभिडका बेला २ सयदेखि साढे २ सय पिन्ट माग छ । मुलुकभर १२ सय पिन्ट माग हुन्छ । एकातिर रगत खेर गइरहेको छ भने अर्कोतिर ब्लड बैंकहरूले मागअनुसार रगत सहज रूपमा उपलब्ध गराउन सकेका छैनन् । बिरामीका आफन्तले दाता खोजेर वा तीनचार दिन दौडधुप गरेर रगतको जोहो गर्न बाध्य छन् । यसरी बिरामीका आफन्तले हन्डर खाएर संकलन गरेको रगतमध्ये ३० देखि ३५ प्रतिशत मात्र प्रयोग हुन्छ । बाँकी विभिन्न कारणले ६५ देखि ७० प्रतिशत खेर गरिरहेको नेपाल स्वयंसेवी रक्तदाता समाजका अध्यक्ष प्रेमसागर कर्माचार्यले बताए । बढी मात्रामा रगत खेर जानुमा बढी कमजोरी चिकित्सक र अस्पताल प्रशासनको छ । बिरामीका आफन्त पनि जिम्मेवार छन्, उनले भने । चिकित्सकहरूले अधिकांश केसमा भैपरी आउँदा तत्काल खोज्न गाह्रो हुने हिसाबले बिरामीलाई आवश्यक परेको भन्दा केही मात्रामा बढी रगत जम्मा गर्न लगाउँछन् । तर, उपचारपछि प्रयोग नभएको रगत फिर्ता गर्न अस्पताल मात्र होइन, बिरामीका आफन्तले नै ध्यान दिएका छैनन् । नियामक निकाय नेपाल रेडक्रस सोसाइटी र राष्ट्रिय रक्तसञ्चार ब्युरोले पनि चासो नदिँदा समस्या विकराल बनेको अध्यक्ष कर्माचार्यले बताए । प्रयोग गर्न मिल्ने समय धेरै रहेका रगत प्रयोग पनि हुन्छन् । तर, म्याद सकिन लागेका रगत अस्पताल वा रक्तसञ्चार केन्द्रमै थन्किएका हुन्छन्, उनले भने, पछि म्याद सकियो भने नालीमा फाल्ने गरिन्छ ।पाटन अस्पतालका निर्देशक डा रवि शाक्यले रगत ल्याउँदा नै थोरै म्याद बाँकी हुने भएकाले प्रयोगमा नआएपछि खेर जाने गरेको बताए । कुनै पनि बिरामीको अप्रेसन गर्न केही पिन्ट रगत स्ट्यान्डबाई राख्नुपर्छ, उनले भने । उनका अनुसार एक जना रक्तदाताबाट चार वटा रक्ततत्त्व तयार पार्न सकिन्छ । रगतको तत्त्वहरूको आआफ्नै आयु हुन्छ । होल्ड ब्लडको ३५ दिन, प्याक सेल ४२ दिन, पीआरपी ७२ घण्टा, एफएफपी माइनस ४० डिग्रीमा स्टोर गर्न सकेमा एक वर्ष र प्लेटलेट्सको केही दिनका लागि मात्र हुन्छ । नेपाल रेडक्रस सोसाइटीअन्तर्गत स्वास्थ्य विभाग, स्वयंसेवी विभाग, जुनियर रेडक्रस विभाग, एचआरजस्ता विभाग पनि छन् । जनशक्ति पर्याप्त छ । तैपनि उनीहरूले दायित्व पूरा गर्न नसकेको सरोकारवाला बताउँछन् । नेपाल रेडक्रस सोसाइटी केन्द्रीय रक्तसञ्चार सेवा केन्द्रका निर्देशक दिव्यराज पौडेल भन्छन्, रगत खेर जाने विभिन्न कारणमध्ये मुख्य त अस्पताल प्रशासनको कमजोरी हो । अस्पतालमा रगत कति प्रयोग भयोभएन । त्यसको यकिन तथ्यांक राख्ने गरिएको पाइँदैन । उनका अनुसार आर्थिक वर्ष २०७६७७ मा केन्द्रको पहलमा ५५ हजार ९ सय ५३ पिन्ट संकलन हुँदा जीवाणुका कारण ४ सय ८२ पिन्ट मात्र खेर गयो । अनुगमन गर्ने निकाय राष्ट्रिय रक्तसञ्चार ब्युरो टेकुको हो । प्रयोगमा नआएको रगत फिर्ता गर्न अस्पताल प्रशासनलाई हामीले बेलाबेला आग्रह गरेका छौं । तर फिर्ता गर्दैनन्, उनले भने, केन्द्रले नयाँ रक्तदाता स्वयंसेवी आकर्षण गर्न सकिरहेको छैन । कारण आर्थिक अवस्था हो । केन्द्र बर्सेनि घाटामा गइरहेको छ । उनले सरकारबाट छुट्टै बजेटको व्यवस्थापन नहुँदा समस्या निम्तिरहेको दाबी गरे । २०७६७७ मा ६ करोड १७ लाख ३८ हजार खर्च भएकामा ३ करोड ५६ लाख ९५ हजार मात्र संकलन भयो । २०७५७६ मा ३ करोड घाटा छ, उनले भने । राष्ट्रिय रक्तसञ्चार ब्युरो टेकुका फोकल पर्सन डा रेखा मानन्धरले प्रयोगमा नआएका रगत अस्पतालभित्र अन्य बिरामीलाई दिने गरेको दाबी गरिन् । फिर्ता गर्न फ्रिजमा राख्नेनिकाल्ने गर्दा गुणस्तरमा ह्रास आउने समस्या छ, उनले भनिन्, रगत अभाव हुनुमा रक्तदाताकै कमी मुख्य कारण हो । यस्तै, कोभिड संक्रमणमुक्त रक्तदाताले चाहेर पनि प्लाज्मा दान गर्न सकिरहेका छैनन् । सरकारले रेडक्रस सोसाइटीलाई रातो र सेतो रगत छुट्याउने अत्याधुनिक मेसिन उपलब्ध गराएको वर्षौं बित्दा पनि सञ्चालनमा नआउँदा समस्या भएको हो । दाताले चाहेमा १० देखि १२ दिनको अन्तरालमा प्लाज्मा दान गर्न सक्छन् । प्लाज्माको माग कोभिड१९ को महामारीमा बढी छ । त्यस्तै, रक्तसमूह छुट्याउने मेसिन पनि ५ वर्षदेखि थन्किँदा अर्को समस्या थपिएको छ ।"
चन्दा उठाएर तुइन,"(सिन्धुपाल्चोक)  अझैसम्म सडक सञ्जालमा नजोडिएको जुगल गाउँपालिकाको दिपु, तेगा र तेम्बाथान पुग्ने एक मात्र माध्यम नेसम खोलाको झोलुंगे पुल बाढीले बगाएको एक महिना भइसकेको छ । तर पुल मर्मतका लागि स्थानीय तह तथा अन्य सरोकारवालालाई गुहार्दा पनि सुनुवाइ नभएपछि स्थानीयले चन्दा उठाएर उक्त स्थानमा तुइन बनाउन थालेका छन् ।खोला वारपार गर्ने अन्य विकल्प नहुँदा असार १ यता स्थानीय चुँडिएको झोलुंगे पुलमै झुन्डिएर जोखिमपूर्ण रूपमै आउजाउ गरिरहेका छन् । तुइन निर्माणको ८० प्रतिशत काम सकिएको छ । यसका लागि झन्डै ७ लाख खर्च हुने अनुमान गरेका छौं । त्यसका लागि पार्टीका कार्यकर्ता तथा समाजका सबै पक्षसँग चन्दा उठाएर निर्माणमा खट्दै छौं, निर्माणस्थलमै भेटिएका नेकपा (माओवादी केन्द्र) का केन्द्रीय सदस्य माधव सापकोटाले भने । उनका अनुसार तुइनका लागि लट्ठा, कोक्रोलगायत सामग्री खरिद, पोल र जिप निर्माण तथा कंक्रिटिङको काम सकिएको छ । साता दिनभित्र तुइन सञ्चालनमा ल्याइसक्ने उनको भनाइ छ । जोखिमपूर्ण रूपमा पुलमा झुन्डिएर यात्रा गर्नुको बदला तत्काललाई तुइन हालेर सम्पर्क जोडिएको हो । तर दीर्घकालीन रूपमा यो उपयोगी हुने छैन, झोलुंगे या मोटरेबल पुल जरुरी देखिन्छ, उनले भने ।बाढी गएको २५ दिनपछि अवलोकनका लागि हेलम्बुको गणेशेबगर र मेलम्ची नगर पुगेका तत्कालीन प्रधानमन्त्री केपी शर्मा ओलीले बाढीपहिरोले जुगलमा पुर्याएको क्षतिबारे चासो राख्दै पुनर्निर्माणमा जुट्ने आश्वासन दिएका थिए । तर कतैबाट पहल भएको थिएन । सडक, बिजुली, उच्च शिक्षाजस्ता विकासको पर्खाइमा रहेका यी तीन गाउँका २ सय २० परिवारलाई सामान्य ओषधोपचार तथा किनमेलका लागि गुम्बाथान बजार आउन यही पुलको भर थियो । तर पुल नै बगाएपछि उक्त क्षेत्रका बाढीपहिरोपीडितलाई पनि हेलिकप्टरबाटै राहत सामग्री ढुवानी गरिएको थियो ।त्यसैगरी, ब्रह्मायाणी खोलाको बाढीले दिपु र तेगा जोड्ने पुल पनि बगाएको छ । खोलाको कटान बढेपछि जोखिम रहेको भन्दै दर्जनभन्दा बढी परिवार सुरक्षित स्थानमा पाल टाँगेर बसिरहेका छन् ।"
महसुल निःशुल्क गरिँदा मारमा खानेपानी आयोजना,"(काठमाडौं)  पानीको महसुल बुझाउन उपभोक्ता नआएपछि कागेश्वरी मनोहरा नगरपालिका१ आलापोट खानेपानी व्यवस्थापन समाजका सचिव प्रदीप फुँयाल चिन्तामा छन् । महसुल नै नउठेपछि खानेपानी वितरण र व्यवस्थापनमा खटिएका ५ कर्मचारीलाई तलब, सेवासुविधा र मर्मत सम्भारलगायतको खर्च जुटाउन अप्ठेरो हुन थालेको उनको भनाइ छ ।सरकारले आगामी आर्थिक वर्ष २०७८७९ को बजेटमा प्रतिमहिना २० हजार लिटरसम्म पानी उपभोग गर्ने उपभोक्तालाई महसुल तिर्नु नपर्ने घोषणा गरेको थियो । उक्त घोषणासँगै कम पानी खपत गर्ने उपभोक्ताहरू महसुल बुझाउनै नआएपछि स्थानीयस्तरमा सञ्चालित खानेपानी उपभोक्ता समितिहरू मर्कामा पर्न थालेका हुन् । बजेटमा प्रतिघर २० हजार लिटर पानीमा पहुँच हुनुलाई आधारभूत आवश्यकताका रूपमा व्याख्या गरिएको छ । आलापोट समाजका अनुसार प्रत्येक उपभोक्ताले महिनाको न्यूनतम सयदेखि बढीमा १ हजार ५ सय रुपैयाँसम्म महसुल बुझाउँदा विगतका वर्षमा वार्षिक १२ लाख रुपैयाँसम्म उठ्ने गरेको थियो । तर यो वर्ष एक लाख रुपैयाँ पनि नउठेको फुयाँलले बताए । ७ सय ५० घरधुरीमा दैनिक २२ घण्टाका दरले पानी वितरण गर्दै आएको खानेपानी व्यवस्थापनले १० युनिटसम्म सय रुपैयाँ र ११ देखि २० युनिटसम्म थप प्रतियुनिट ७ रुपैयाँका दरले महसुल लिने गरेको छ । यो निकै विवादस्पद निर्णय छ, लागू गर्न कठिन छ, फुयाँलले भने, के गर्ने भनेर अन्योलमा छौं । खानेपानी तथा सरसफाइ मन्त्रायलका अनुसार हाल मुलुकभर ४० हजारभन्दा बढी खानेपानी प्रणालीमार्फत उपभोक्तालाई पानी वितरण भइराखेको छ । जसमध्ये सहरी तथा अर्धसहरी क्षेत्रमा मिटरजडित प्रणाली छन् भने पहाडी, हिमाली भूभागका अधिकांश ग्रामीण क्षेत्रमा सार्वजनिक धारामार्फत सेवा उपलब्ध हुँदै आएको छ । तराईमा स्यालो ट्युबवेल (निजीसार्वजनिक) मार्फत सेवा पुगिरहेको छ । यस्तोमा खानेपानी महसुलमा छुट दिने निर्णयले सरकारलाई ठूलो आर्थिक व्ययभार थपिने विज्ञहरू बताउँछन् । काठमाडौं उपत्यका खानेपानी लिमिटेड (केयूकेएल), नेपाल खानेपानी संस्थान, खानेपानी व्यवस्थापन बोर्ड, सहलगानी आयोजना, सानासहरी खानेपानी आयोजनाहरू, जलवायु अनुकूलित खानेपानी आयोजनाहरू र अन्य ग्रामीण खानेपानी आयोजनाहरू अलपत्र पर्ने उनीहरूको भनाइ छ । मन्त्रालयकै तथ्यांकअनुसार यसले वार्षिक करिब ४२ अर्ब रुपैयाँ व्ययभार बढ्ने देखिन्छ ।डाँछीभद्रबास खानेपानी उपभोक्ता समितिका प्रमुख प्रदीप पुडासैनीले २० हजार लिटरसम्म निःशुल्क पानी दिने निर्णय व्यावहारिक नभएको बताए । विगत ३३ वर्षदेखि उपभोक्तामार्फत महसुल उठाएर कर्मचारीको तलब, सेवासुविधा र मर्मत सम्भार चलाइराखेको उनको भनाइ छ । समितिअन्तर्गत करिब २ हजार १ सय धारा वितरण भएकामा प्रत्येक वर्ष ३५ लाख रुपैयाँ महसुल उठ्ने गरेको उनले जनाए । ११ जना कर्मचारीलाई उक्त महसुलबाटै सेवासुविधा दिँदै आएको उनले बताए । निःशुल्क पानी वितरण गर्ने भन्ने कुरा नारा मात्र हो, यो सम्भव छैन । उपभोक्तालाई भड्काउने काम मात्र भयो, उनले भने ।नगर विकास कोषबाट ऋणमा विभिन्न ठाउँमा साना सहरी खानेपानी आयोजना निर्माण तथा सञ्चालन भइराखेका छन् । यस्ता आयोजनालाई एसियाली विकास बैंक (एडीबी) ले २५ प्रतिशत जनतालाई सेवा पुग्ने गरी नगर कोषमार्फत ७० प्रतिशत लगानी बेहोर्दै आएको छ । यसका लागि उपभोक्ताले ५ प्रतिशत नगद जम्मा गर्नुपर्छ । बाँकी २५ प्रतिशत उपभोक्ताबाट उठ्ने महसुलबाटै २० वर्षभित्र बुझाउनुपर्छ । हाम्रोमा पनि सहरी आयोजनाले लगानी गरिराखेको छ, पुडासैनीले भने, सरकारले विवादास्पद निर्णय गरेपछि अन्योलमा छौं, उपभोक्ता कोही पनि पानीको महसुल बुझाउन आएका छैनन् ।महिनाको २० हजार लिटर पानी उपभोग गर्ने समितिमा २०२५ जना पनि ग्राहक नभएको उनले बताए । एडीबीको अध्ययनअनुसार उपत्यकामा प्रतिव्यक्ति दैनिक ८० लिटर पानी आवश्यक पर्छ । ५ जनाको परिवारले ८० लिटरका दरले प्रतिमहिना ४ सय लिटर पानी उपयोग गर्छन् । मुलुककै सबैभन्दा ठूलो पानी प्रदायक संस्था केयूकेएलले ग्राहकबाट मासिक १० हजार लिटर पानी प्रयोग गरेबापत सय रुपैयाँ लिन्छ । २ लाख ३७ हजार धाराबाट पानी वितरण गरिराखेको केयूकेएलको मासिक आम्दानी करिब १५ करोड रुपैयाँ हो । मर्मत सम्भार, कर्मचारीको तलबभत्ता, प्रशोधनलगायत सम्पूर्ण खर्च उसले यही रकमबाटै बेहोर्दै आएको खानेपानी मन्त्रालयका एक उच्च अधिकारीले बताए । महसुल नै कम छ, २० हजार लिटरभन्दा माथि पानी उपभोग गर्ने उपभोक्ता मुस्किलले ५ प्रतिशत जति छन्, ती अधिकारीले भने, घोषणा गरे पनि कार्यान्वयन गर्न गाह्रो छ । निर्माणाधीन, निर्मार्ण सम्पन्न भएका सबै आयोजनालाई सरकारले अनुदान दिनुपर्ने हुन्छ । साउनमै कुनै निर्णय नभए भदौदेखि उपभोक्ताले खानेपानी नपाउने उनले बताए । जनताले महसुल तिर्न छोडिसके, सरकारले अनुदान दिन ढिलाइ गर्यो भने मर्मत सम्भार गर्न नै पैसा हुँदैन, अनि केयूकेएलले कसरी पानी वितरण गर्छ ? विगत १० वर्षदेखि केयूकेएलले महसुल बढाउन नसकेको ती अधिकारीले बताए ।पूर्वखानेपानी तथा सरसफाइमन्त्री जीवनबहादुर शाहीले यो निर्णय चुनावी नारा मात्र भएको भन्दै हाललाई निःशुल्क खानेपानी असम्भव भएको बताए । संसारमा असम्भव भन्ने त केही पनि हुँदैन तर हाम्रो भौतिक पूर्वाधारलगायत विभिन्न संरचनाले गर्दा कठिन छ, उनले भने, अध्ययनबिनै हचुवाका भरमा घोषणा गरेर केही काम सम्पन्न हुँदैन ।साना सहरी खानेपानी उपभोक्ता महासंघका अध्यक्ष तुरूप प्रसाईंले सरकारले घोषणा गरेको कार्यक्रम तत्काल कार्यान्वयन भए सयौं खानेपानी आयोजना अलपत्र पर्ने बताए । अध्ययन नगरी कार्यक्रम घोषणा गरियो, अब त उपभोक्ता महसुल बुझाउन मान्दैनन्, सरकारले लोकप्रियता कमाउने नाममा खै के गर्न खोजेको हो ? उनले भने, जनताकै लगानीमा बनेका आयोजना नै बन्द हुन थालिसके । महासंघअन्तर्गत करिब १ सय १० वटा उपभोक्ता समिति छन् । ती समितिले ३ करोडदेखि २५ करोड रुपैयाँसम्मको लागतमा आयोजना निर्माण गरिराखेका छन् । १७ वर्षभित्र ऋण चुक्ता गर्ने गरी नगर विकास कोषबाट ५ देखि ७ प्रतिशत ऋण लिएर काम गरिराखेका छौं, अब अन्योलमा छौं, उनले भने, यो सबै व्ययभार सरकारले लिएपछि त ठीक होला, नत्र उपभोक्ता त पैसा तिर्नेवाला छैनन् । निःशुल्क पानी वितरण गरे पानीको मागसमेत बढ्ने उनले दाबी गरे । मन्त्रालयका प्रवक्ता रमेश न्यौपानेले व्ययभारबारे मन्त्रालयले अध्ययन गरिराखेको बताए । कार्यदल गठन गरेर अध्ययन भइराखेको छ, केही दिनमै निर्णय बाहिर आउँछ, उनले भने ।"
दुर्घटनामा बाबुछोराको मृत्यु,धादिङ (कास) ट्रकले मोटरसाइकललाई ठक्कर दिँदा बाबुछोराको मृत्यु भएको छ । नौबिसेबाट गल्छीतर्फ जाँदै गरेको ना४ख ९४४ नम्बरको ट्रकले बा७३प २१७६ नम्बरको मोटरसाइकललाई थाक्रे६ महादेवबेसीमा ठक्कर दिँदा मोटरसाइकलमा सवार नुवाकोटको विदुर नगरपालिका१३ का ३५ वर्षीय नारायण शिवभक्ति र उनका छोरा १० वर्षीय आर्यनको मृत्यु भएको प्रहरीले जनाएको छ । छोराको घटनास्थलमै र बाबुको उपचारका क्रममा काठमाडौंको ट्रमा सेन्टरमा मृत्यु भएको हो । घाइते मोटरसाइकल चालक धादिङको त्रिपुरासुन्दरीका २० वर्षीय जीवन घर्तीको ट्रमा सेन्टरमै उपचार भइरहेको छ । दुर्घटनापछि भागेका चालकलाई सिम्लेबाट ट्रकसहित नियन्त्रणमा लिइएको प्रहरीले जनाएको छ । प्रत्यक्षदर्शीका अनुसार मोटरसाइकललाई ठक्कर दिएपछि चालकले ट्रकलाई ब्याक गरेर फेरि किचेको बताइएको छ ।
किसानलाई दूधमा अनुदान,सिन्धुली (कास) प्रदेश सरकारको सहयोगमा कमलामाई९ भिमानका किसानलाई दूधमा अनुदान दिइएको छ । भिमान कृषि सहकारी संस्थामा दूध बिक्रीवापत् प्रतिलिटर २ रुपैयाँका दरले अनुदान दिइएको हो । चालु आवमा १२९ किसानलाई ३ लाख २६ हजार ४ सय ६८ रुपैयाँ अनुदान दिइएको सहकारीका सहसचिव रामहरि कोइरालाले बताए ।
बीपी प्रतिष्ठान सुधार आन्दोलनमा डा केसी,"सुनसरी (कास) धरानस्थित बीपी कोइराला स्वास्थ्य विज्ञान प्रतिष्ठानमा एक महिनादेखि जारी आन्दोलनमा ऐक्यबद्धता जनाउन बुधबार डा गोविन्द केसी आइपुगेका छन् । उनले शिक्षा र स्वास्थ्यमा व्यापारीकरणसँगै सार्वजनिक संस्थानलाई भ्रष्टाचारको अखडा बनाएर व्यवसाय गर्न थालिएको बताएका छन् ।उनले नेपालका राजनीतिक दलका नेताहरूले चाकडी गर्ने, अयोग्यलाई पदाधिकारी चयन गर्ने र मेडिकल माफियासँग मिलेर कमाउधन्दा चलाइरहेको बताए । शिक्षा र स्वास्थ्य क्षेत्रलाई व्यापारीकरण गरेर दलका भ्रष्ट कार्यकर्तालाई पदाधिकारीका रूपमा भर्ती गर्दा प्रतिष्ठान धराशायी बनेको उनले आरोप लगाए । बीपीमा जारी आन्दोलनप्रति ऐक्यबद्धता जनाउँदै डा केसीले भने, दलका नेताहरूको लगानीमा खुलेका निजी संस्थालाई लाभ पुग्ने गरी सार्वजनिक संस्थानहरूलाई कमाउने भाँडो बनाइरहेका छन् । भएका सरकारी संस्था डुबाउने र निजीलाई पोस्नेहरू अपराधी हुन् ।उनले विश्वभरि शिक्षा र स्वास्थ्य सेवामूलक क्षेत्रका रूपमा रहेको तर नेपालमा राजनीतिकर्मी र कालोबजारी मिलेर नाफामूलक व्यापार गरेको बताए । डा केसीले विश्वविद्यालय तथा सार्वजनिक संस्थानहरूमा पदाधिकारी नियुक्तिको मापदण्डबारे समितिले तयार गरेर बुझाएको प्रतिवेदनलाई ऐनको रूप दिन भ्रष्ट नेता र मन्त्रीहरूले नचाहेर कानुन मन्त्रालयमा पेन्डिङ मा राखेको बताए । त्यो प्रतिवेदनअनुसार सार्वजनिक संस्था र विश्वविद्यालयहरूमा पदाधिकारी नियुक्त गर्दा आफ्ना भ्रष्ट र अयोग्य कार्यकर्ताहरू भर्ती गर्न नपाइने भएपछि कानुन मन्त्रालयमा प्रतिवेदन थन्क्याएर राखिएको हो, उनले भने, तर बीपी प्रतिष्ठानबाट सुरु भएको शुद्धीकरण आन्दोलनले उक्त प्रतिवेदनलाई ऐन बनाउन दबाब दिनेछ । उनले सातै प्रदेशमा कम्तीमा एउटा सरकारी मेकिडल कलेज खोल्नुपर्ने भए पनि केपी शर्मा ओली नेतृत्वको सरकारले २ र ४ नम्बर प्रदेशमा रोकेर राखेको बताए । दुई साताअघि तालाबन्दी गरेको प्रतिष्ठानको उपकुलपति परिसरमा उनले भने, भ्रष्टहरूले सार्वजनिक संस्थानलाई धराशायी बनाएकाले सर्वसाधारण जनता बिरामी हुँदा उपचारका लागि निजी शैक्षिक र स्वास्थ्य संस्थामा सेवा लिन जान बाध्य छन् । नेपालका नेता र मन्त्रीहरू अनैतिक र गैरजिम्मेवार भएकाले उनीहरूले नियुक्त गरेका प्रतिष्ठानका चारै जना पदाधिकारीलाई बर्खास्त गर्नुको विकल्प नरहेको उनले बताए ।"
निकुञ्जभित्र विद्युत् आयोजना !,"(काठमाडौं)  वन तथा वातावरण मन्त्रालयले कार्यनीति मिचेर मकालु वरुण राष्ट्रिय निकुञ्जभित्र १३२ मेगावाट क्षमताको तल्लो वरुण खोला जलविद्युत् आयोजना अघि बढाउन एमपिक इनर्जी प्रालिलाई सहमति दिएको पाइएको छ । मन्त्रालयले केही दिनअघि प्रस्तावित आयोजनाको ईआईए प्रतिवेदन वेबसाइटमा राखेपछि नियमविपरीत अनुमति दिइएको खुलासा भएको हो । संरक्षित क्षेत्रभित्र भौतिक पूर्वाधारहरू निर्माण एवं सञ्चालनसम्बन्धी कार्यनीति, २०६५ को दफा ५ मा राष्ट्रिय निकुञ्ज र आरक्षभित्र सम्पूर्ण संरचना पर्ने गरी विद्युत्लगायत कुनै संरचना बनाउन नपाउने उल्लेख छ । कार्यनीतिको दफा ३ मा आयोजनाको सम्भाव्यता अध्ययन निकुञ्जआरक्ष नपर्ने गरी गर्नुपर्ने भनिएको छ । निकुञ्जभित्र १३२ मेगावाट क्षमताको आयोजना बनाउन प्रक्रिया अघि बढेर ईआईए प्रतिवेदनसमेत तयार भइसकेछ, यो कार्यनीति विपरीत छ, वातावरणविद् निरञ्जन श्रेष्ठले भने ।केपी शर्मा ओली नेतृत्वको सरकारले जेठ १३ मा निकुञ्ज र आरक्षभित्र पनि ठूला जलविद्युत् आयोजना बनाउन पाउने र त्यसरी विद्युत् उत्पादन गर्न नदीखोला थुन्दा प्राकृतिक प्रवाहमा १० प्रतिशत पानी छाडे हुने गरी संशोधन गरेको कार्यनीति सर्वोच्च अदालतले असार ६ गते खारेज गरिदिएको थियो । यती वर्ल्ड इन्भेस्टमेन्ट प्रालिलाई लामटाङ निकुञ्जभित्र ३१० मेगावाट क्षमताको विद्युत् उत्पादन गर्न दिने उद्देश्यले सरकारले त्यति बेला कार्यनीति संशोधन गरेको थियो । राष्ट्रिय निकुञ्जआरक्षको सिमानाभित्र नदीखोला थुन्दा वा फर्काउँदा उक्त नदीखोलामा महिनाको डिस्चार्जको कम्तीमा ५० प्रतिशत प्राकृतिक प्रवाह (नेचुरल फ्लो) हुने गरी निर्बाध खुला छाड्नुपर्ने कार्यनीतिमा उल्लेख छ । वरुण खोला जलविद्युत् आयोजना को मन्त्रालयमा पेस गरिएको वातावरणीय प्रभाव मूल्यांकन प्रतिवेदन (ईआईए) मा १० प्रतिशत प्राकृतिक प्रवाह गर्दा यथेष्ट हुने उल्लेख छ । मन्त्रालयले राष्ट्रिय निकुञ्ज तथा वन्यजन्तु संरक्षण विभागको समेत राय लिएर वरुण खोला जलविद्युत् आयोजनाको ईआईए प्रक्रिया अघि बढाउन सहमति दिएको थियो । निकुञ्जआरक्ष वा संरक्षण क्षेत्रमा भौतिक संरचनासम्बन्धी प्रस्तावहरू विभागको रायपछि मात्र अघि बढ्छन् । एम्पिक इनर्जी कम्पनी प्रालिले इनर्जी रिसोर्सेज एन्ड सोलुसन प्रालि मार्फत ईआईए प्रतिवेदन तयार गरी स्वीकृतिका लागि सन् २०२० फेब्रुअरीमा वन तथा वातावरण मन्त्रालयमा पेस गरेको थियो । आयोजनाको ईआईए प्रतिवेदन मन्त्रालयको जैविक विविधता तथा वातावरण महाशाखाले हेर्छ । ईआईए हेर्न जैविक विविधता तथा वातावरण महाशाखामा अलग्गै शाखा छ । त्यसले विस्तृत छलफलपछि मन्त्रीबाट स्वीकृत गराएपछि आयोजना प्रक्रिया अघि बढाउन बाटो खुल्छ । ईआईए प्रतिवेदनअनुसार उक्त आयोजना निर्माणस्थल संखुवासभाको भोटखोला गाउँपालिकास्थित मकालु वरुण निकुञ्जभित्र पर्छ । जुन संखुवासभा सदरमुकाम खाँदबारीबाट ६० किलोमिटर दूरीमा पर्छ । प्रस्तावित क्षेत्र निकुञ्जको भित्री भागमा पर्ने भएकाले सुरुङ, टर्बाइन र विद्युत् गृहलगायतका भौतिक संरचना बनाउँदा जैविक विविधतामा असर पर्ने जानकारहरू बताउँछन् । प्रस्तावित क्षेत्रमा चितुवा, रातो बाँदर, स्याल, वन बिरालो, भालुलगायतका वन्यजन्तु पाइन्छन् । करिब २० अर्ब १ करोड २८ लाख रुपैयाँ लागत अनुमान गरिएको उक्त आयोजनाबाट वार्षिक ७५६५३ गिगावाट घण्टा विद्युत् शक्ति उत्पादन हुने अनुमान गरिएको छ । ईआईए प्रतिवेदनमा प्रस्तावित आयोजनाका सम्पूर्ण वातावरणीय काम (न्यूनीकरण, प्रवर्द्धन, सामुदायिक विकास कार्यक्रम, अनुगमन र अडिटसमेत) का लागि २५ करोड ३८ लाख रुपैयाँ खर्च हुने अनुमान गरिएको छ, जुन आयोजनाको कुल लागतको १२६ प्रतिशत हो । निकुञ्ज विभागका महानिर्देशक दीपक खरालले आफू विभागमा सरुवा भएर आउनुअघि नै विभागले उक्त विद्युत् आयोजनाको अध्ययन सहमति दिएको जिकिर गरे । त्यस्तो गल्ती गरेछ विभागले ? ल के भएको रहेछ म हेर्छु, महानिर्देशक खरालले कान्तिपुरसित भने, निकुञ्जभित्र कुनकुन विद्युत् आयोजनालाई अध्ययनको सहमति दिइएको छ, सबै अध्ययन गर्छु । भर्खरै सरुवा भएर आएका वन तथा वातावरण मन्त्रालयका प्रवक्ता बुद्धिसागर पौडेलले ऐन नियमविपरीत कुनै पनि निर्णय गर्ने पक्षमा आफू नरहेको बताए ।"
कलेजहरूको सम्बन्धन फेर्न 'आर्थिक चलखेल,"(काठमाडौं)  निवर्तमान शिक्षामन्त्री कृष्णगोपाल श्रेष्ठले पदबाट बिदा लिँदै गर्दा विदेशी सम्बन्धनमा खुलेका कलेजहरूको स्विचिङ (ठाउँ, नाम र विश्वविद्यालय परिवर्तन) मा आर्थिक चलखेल गरेको शिक्षा मन्त्रालय स्रोतले बताएको छ ।शिक्षामन्त्री नियुक्त भएदेखि नै यस्ता कलेजहरूको फाइदाका लागि काम गरेका उनले मन्त्रीबाट बिदा हुनुभन्दा अघिल्लो दिन राति ९ वटा कलेजको ठाउँ र विश्वविद्यालय परिवर्तन गर्न सहमति दिएका हुन् । २०७४ सालमै आवेदन दिएका कलेजहरूको लकडाउनका बेला हतारमा अनुगमन गराएर उनले स्विचिङ गराएको शिक्षा मन्त्रालय स्रोतले जनायो । यसरी सम्बन्धन परिवर्तन गरेर निजी कलेजले विश्वविद्यालयलाई तिर्नुपर्ने कर छलेको मन्त्रालयको भनाइ छ ।१५ वटा कलेजले स्विचिङका लागि आवेदन दिएका थिए, ९ वटा कलेजको मात्रै निर्णय भयो, उक्त स्रोतले भन्यो, मापदण्ड नपुगेका कलेजहरूको पनि नाम, विश्वविद्यालयको सम्बन्धन र स्थान परिवर्तन गरिएको छ । यो कामका लागि मन्त्रीको सचिवालयका सदस्य र उच्च शिक्षा महाशाखाका उपसचिव लक्ष्मीकुमार खड्का सक्रिय रहेको एक कलेज सञ्चालकले कान्तिपुरलाई जानकारी दिए । ती कलेजबाट मन्त्रीलाई चुनाव खर्च भन्दै १५ लाखभन्दा बढी रकम उठाइएको उनको दाबी छ । मन्त्रालयले ९ वटा कलेजको स्विचिङ गरिएको जनाए पनि उपसचिव खड्काले ५ वटा कलेजको मात्रै निर्णय गरिएको बताए । मापदण्ड र प्रक्रिया पुगेका कलेजका मात्रै स्विचिङ गरिएको हो, उनले भने, अरूको निर्णय हुन बाँकी नै छ ।फिस्टेल माउन्टेल कलेज पोखरा, आईएसएमटी कलेज काठमाडौंविराटनगर, एसियन इन्स्टिच्युट अफ टेक्नोलोजी ललितपुर र एनटीपी कलेज पोखराले विश्वविद्यालय र स्थान परिवर्तन गरेका छन् । यी कलेजहरूले मापदण्ड नपुगेका कारण यसअघि स्विचिङको अनुमति पाएका थिएनन् । पहिले अनुमति पाएको विदेशी विश्वविद्यालयसँग सम्बन्ध बिग्रेपछि तिनलाई तिर्नुपर्ने लाखौं कर छल्न अधिकांश कलेजले विश्वविद्यालय फेर्ने गरेका छन् ।२८ गते सर्वोच्च अदालतले दोस्रोपटक संसद् विघटन बदर गरी कांग्रेस सभापति शेरबहादुर देउवालाई प्रधानमन्त्री नियुक्त गर्न परमादेश दिइसकेपछि यी कलेजहरूका बारेमा निर्णय गरियो, मन्त्रालयका एक कर्मचारीले भने, पहिलेदेखि नै आर्थिक चलखेल हुँदै आएका विदेशी सम्बन्धनका कलेजमा सुरुबाटै मन्त्री श्रेष्ठ र उनको सचिवालयको अस्वाभाविक चासो थियो, लेनदेनकै लागि हतारमा निर्णय गरिएको हुनुपर्छ । विदेशी सम्बन्धनमा खुलेका ८३ वटा कलेज नेपालमा सञ्चालित छन् । यी कलेजको चैत मसान्तसम्म हुनुपर्ने नवीकरण हुन सकेको छैन । ५५ वर्षमा कलेजहरू नवीकरण गर्नुपर्ने व्यवस्था छ । गत फागुनमा शिक्षामन्त्री श्रेष्ठ, उनको निजी सचिवालयका सदस्य र मन्त्रालयका कर्मचारीको मिलेमतोमा यी कलेजलाई फाइदा पुग्ने गरी नवीकरण अनुगमनसम्बन्धी निर्देशिकाको व्यवस्था परिवर्तन गरिएको थियो । विदेशी शिक्षण संस्थाको सम्बन्धनमा उच्च शिक्षा सञ्चालन गर्नेसम्बन्धी निर्देशिका २०५९ को अनुसूचीमा कलेजका लागि मापदण्ड खुकुलो पारिएको हो । निर्देशिकाको प्रावधान अनुकूल बनाउँदासमेत मन्त्रीको सचिवालयका कर्मचारीले आर्थिक लेनदेन गरेको सञ्चालकहरूले आरोप लगाएका थिए । २०७२ मा विदेशी सम्बन्धनमा चलेका निजी कलेज सामान्य प्रक्रियाबाट स्वतः नवीकरण गरेर सञ्चालित छन् । त्यसपछि ५५ वर्षमा नवीकरण गर्ने भनिएको छ । भौतिक पूर्वाधारलगायत मापदण्ड खुकुलो बनाएर वैशाखबाट नवीकरण प्रक्रिया थाले पनि त्यसले पूर्णता पाउन सकेको छैन । २०७६ मंसिरमा नयाँ (कसिलो) मापदण्ड लागू गरिएको थियो । उक्त मापदण्ड लागू गरे अधिकांश कलेज बन्द गर्नुपर्ने अवस्था आउने अनुगमनमा सहभागी प्राध्यापकहरूले बताउँदै आएका छन् । यी कलेजले कमजोर भौतिक पूर्वाधारमा क्षमताभन्दा बढी विद्यार्थी पठनपाठन गराउने, विदेशी मुद्रा अपचलन गर्ने, छात्रवृत्ति कार्यान्वयन नगर्ने गरेको विद्यार्थी, अभिभावकले गुनासो गर्दै आएका छन् । त्रिभुवन विश्वविद्यालयलगायत नेपालका विश्वविद्यालयबाट सम्बन्धन लिएका कलेजमा विद्यार्थी भर्नामा कोटा तोकिएको छ तर यी कलेजले एउटै कक्षामा असीमित विद्यार्थी भर्ना लिने गरेका छन् ।मन्त्री श्रेष्ठले नियुक्त भएलगत्तै माघमा ९ वटा विदेशी सम्बन्धनमा सञ्चालित कलेजलाई विषय थप्न अनुमति दिएका थिए । कार्यविधिअनुसारको मापदण्ड पूरा नगरेका कलेजलाई पनि कार्यक्रम थपको स्वीकृति दिइएको हो । कलेजबाट १५ प्रतिशत आयकर लिएर मात्र कार्यक्रम थपको अनुमति दिने निर्णय मन्त्रालयले गरे पनि उनले कर नबुझाउने कलेजको समेत नवीकरण गरिदिएका थिए । उनीहरूबाट रकम उठाएर उक्त कर छुट गराउन उनले आश्वासन दिएका थिए । यस सम्बन्धमा पूर्वशिक्षामन्त्री श्रेष्ठले प्रतिक्रिया दिन चाहेनन् ।"
"२९०९ संक्रमित थपिए, १८ को मृत्यु",काठमाडौं (कास) पछिल्लो २४ घण्टामा १३ हजार २४ जनाको पीसीआर र एन्टिजेन परीक्षण गर्दा २ हजार ९ सय ५ जनामा कोरोना संक्रमण पुष्टि भएको छ । सोही अवधिमा १८ जनाको मृत्यु र १ हजार ६ सय ६ जना निको भएका छन् । हाल सक्रिय संक्रमित २६ हजार ७ सय १६ अर्थात् ४०४ प्रतिशत रहेको स्वास्थ्य मन्त्रालयले जनाएको छ ।
राष्ट्रियगान 'सयौं थुँगा हिब्रु भाषामा,काठमाडौं (कास) नेपालको राष्ट्रियगान सयौं थुँगा फूलका हामी लाई हिब्रु भाषामा अनुवाद गरिएको छ । नेपालका लागि इजरायलका राजदूत हनान गोर्डर गोल्डबर्गरले राष्ट्रिय गीत अनुवाद गरेका हुन् । लाजिम्पाटस्थित निवासमा राजदूत हनानले राष्ट्रियगानका रचनाकार व्याकुल माइलालाई निमन्त्रणा गरी अनुवादप्रति वाचन गरी हस्तान्तरण गरेका छन् । पूर्वराजदूत जयराज आचार्यले यसअघि अंग्रेजीमा अनुवाद भएको जानकारी दिँदै अन्य भाषामा समेत अनुवाद गरे विश्वले बुझ्ने मौका पाउने बताए । हिब्रु इजरायलको आधिकारिक राष्ट्रिय भाषा हो । अति प्राचीन हिब्रु विश्वमा करिब एक करोड मानिसले मातृभाषाका रूपमा बोल्छन् ।
निर्वाचन कार्यक्रम रद्द,काठमाडौं कास) निर्वाचन आयोगले गत साता ल्याएको निर्वाचन कार्यतालिका रद्द गरेको छ । सर्वोच्च अदालतले प्रतिनिधिसभा विघटन बदर गरेपछि आगामी कात्तिक २६ र मंसिर ३ मा तोकिएको निर्वाचन नहुने भएको हो । आयोगले असार २१ मा निर्वाचन लक्षित कार्यतालिका सार्वजनिक गरेको थियो । आयोग प्रवक्ता राजकुमार श्रेष्ठले सर्वोच्च अदालतको आदेशपछि निर्वाचन नहुने अवस्थामा कार्यतालिकाको अर्थ नरहने भएकाले रद्द गरिएको बताए ।
देउवाका कार्यभार,"राष्ट्रपति विद्यादेवी भण्डारी संविधान र विधिको शासनप्रति बफादार हुन्थिन् भने कांग्रेस संसदीय दलका नेता शेरबहादुर देउवा गत जेठ ७ मै प्रधानमन्त्री भैसकेका हुन्थे । राष्ट्रपति भण्डारी र तत्कालीन प्रधानमन्त्री केपी शर्मा ओलीको संयुक्त जालसाजीलाई सर्वोच्च अदालतले परमादेशबाट सच्याइदिएपछि मंगलबार बल्ल देउवाले सत्ताको बागडोर सम्हाल्न पाएका छन् । एकातिर कोभिड१९ को महामारीले मुलुकलाई आक्रान्त पारेको र अर्कातिर राजनीतिक ध्रुवीकरण पनि अति नै बढेको यो असामान्य समयमा प्रधानमन्त्री बन्न पुगेका देउवाको यो पाँचौं कार्यकाल पनि निकै चुनौतीपूर्ण हुनेछ । संविधानबमोजिम ३० दिनभित्र उनले विश्वासको मत लिन सक्छन्सक्दैनन् भन्ने कुराले मुलुकको मुख्य राजनीतिक दिशा मात्र होइन, यो सरकार र संसद्को पनि कार्यअवधि तय गर्नेछ । तथापि संसद्को विश्वास जिते पनि नजिते पनि यो सरकारसामु केही अनिवार्य दायित्व छन् । संविधानवादमा ओली सरकारले पारेका छिद्र पुर्ने र विधिको शासन सुनिश्चित गर्नेदेखि महामारी नियन्त्रण र सुशासन कायम गर्नेसम्मका कार्यमा देउवा सरकार खरो उत्रनैपर्छ ।संविधानसभानिर्मित संविधान जारी भएपश्चात् निर्वाचित पहिलो संसद्ले बनाएको दोस्रो सरकार हो यो । त्यसैले वर्तमान सरकारको एउटा प्रमुख दायित्व भनेको यो संविधानले अपनाएका गणतन्त्र, संघीयता, धर्मनिरपेक्षता, समावेशी राज्यजस्ता व्यवस्था तथा चरित्रहरूलाई थप संस्थागत गर्नु हो । अघिल्लो सरकारले मन, वचन र कर्मले नै नवस्थापित व्यवस्थाउपर निरन्तर प्रहार गरेकाले पनि यो सरकारसामु संविधानलाई मजबुत बनाउँदै जाने चुनौती थपिएको हो । व्यवस्थापिका मास्ने र संविधानलाई नै कोमामा पुर्याउने ओली सरकारको कुचेष्टालाई त न्यायालयले सच्याइदिएको छ, तर उसले पटकपटक संविधानवाद र विधिको शासनका कडीहरूमा घन हिर्काएकाले अझै कतिपय मामिलालाई सुधार्ने दायित्व भने देउवा सरकारको काँधमा आइपुगेको छ । त्यसअन्तर्गत ओली सरकारले ल्याएको संवैधानिक परिषद्सम्बन्धी असंवैधानिक अध्यादेश खारेज गर्नेदेखि लिएर संसद्मा दर्ता भएका कतिपय विधेयकका त्रुटिपूर्ण तथा नागरिकका मौलिक हकलाई नै खोस्ने किसिमका प्रावधानहरू सच्याउनेसम्मका कार्यहरू पर्छन् ।अघिल्लो सरकार संसद्को तेजोवध गरेर अघि बढ्न चाहेको थियो । संसद् विघटनको सिलसिला सुरु गर्नुअघिदेखि नै जनप्रतिनिधिमूलक सर्वोच्च थलो संसद्प्रति उसमा चरम वितृष्णा देखिन्थ्यो । अघिल्ला वर्षहरूमा पाँचछ महिना चल्ने संसद्को वर्षे अधिवेशनलाई गत साल उसले दुई महिना पनि चल्न दिएको थिएन । यस्तो भूल यो सरकारले भने कदापि गर्नु हुँदैन । संसद्लाई प्रभावकारी बनाउन सरकारले हरसम्भव कोसिस गर्नुपर्छ । संसद्लाई परिणाममुखी बनाउन सत्ता पक्षका अतिरिक्त प्रतिपक्षी दलहरूको पनि भूमिका हुने भएकाले त्यसका निम्ति सरकारले रचनात्मक शैली अपनाउनुपर्छ । संसद्मा लामो समयदेखि विचाराधीन रहेका नागरिकतादेखि निजामती कर्मचारीसम्मका महत्त्वपूर्ण र अतिजरुरी विधेयकहरूलाई छिटो पारित गराउन सरकारले सकारात्मक भूमिका खेल्नुपर्छ । तेजाब तथा घातक रासायनिक पदार्थ नियमन र आक्रमणकारीलाई कडा कारबाही गर्न र खोप तथा औषधिको आपत्कालीन प्रयोग गर्न ल्याइएका अध्यादेशहरूलाई पनि संसद्मा पेस गरेर पारित गराउन जोड दिनुपर्छ । समग्रमा सरकारले संसद्लाई लोकतन्त्रको प्राणका रूपमा रहन दिनुपर्छ, सत्ताको छायाका रूपमा होइन ।संवैधानिक तथा कानुनी शासनलाई बलियो बनाउनुका अतिरिक्त यो सरकारले गर्नैपर्ने एउटा प्रमुख कार्य भनेको महामारी रोकथाम तथा नियन्त्रण हो । लामो निषेधाज्ञाका बाबजुद कोभिडको दोस्रो लहर उल्लेख्य ओर्लिएको छैन । त्यसलै सरकारले खोप ल्याएर नागरिकलाई लगाउने गतिलाई तीव्र बनाउनुपर्छ । अहिलेसम्म प्रतिबद्धता जनाइसकेका मुलुकबाट आउने खोपले मात्र सबैलाई पुग्दैन, आवश्यक थप मात्रा किन्ने प्रबन्ध यथाशीघ्र मिलाउनुपर्छ । देशभित्र यसको समतामूलक वितरणमा पनि त्यत्तिकै ध्यान दिनुपर्छ । र, आवश्यक सबैलाई खोप नलगाउनुन्जेलसम्म जनस्वास्थ्यका मापदण्डहरूको उचित पालना गराउनुका साथै कोभिड परीक्षण र कन्ट्याक्ट ट्रेसिङ को दायरा पनि बढाउनुपर्छ । अघिल्लो सरकार चुकेको व्यवस्थापनको पाटोमा यो सरकारले आफूलाई अब्बल देखाउन सक्नुपर्छ ।विश्वव्याधिका कारण असर पुगेको अर्थतन्त्रमा सुधार ल्याउनु र जनतालाई राज्यको अनुभूति दिलाउने गरी सुशासन कायम गर्नु यो सरकारका अरू प्राथमिक चुनौती हुन् । सुशासनका सवालमा त प्रधानमन्त्री देउवाको आम छवि यसै पनि राम्रो छैन, यसमा उनले आफ्ना विगतका पदचिह्नहरू मेट्नैपर्छ । गठबन्धन सरकारलाई सकेसम्म व्यवस्थापन गर्ने कला त उनमा छ, तर त्यही कलाको भद्दा प्रदर्शनले विगतमा आफ्नो छवि ओरालो लागेको तथ्य देउवाले भुल्नु हुँदैन । र, हालै बहिर्गमन भएको ओली सरकार आफ्नै रागले मात्र चाउरिएको नभएर त्यसमा प्रधानमन्त्रीका सल्लाहकारमण्डल तथा किचन क्याबिनेट को समेत भूमिका भएको यथार्थ पनि उनले हेक्का राख्नुपर्छ । त्यसैले प्रधानमन्त्री देउवाले मन्त्री र सल्लाहकारहरू नियुक्त गर्दा उनीहरूको विज्ञता, आमछवि र आचरणको ख्याल गर्नैपर्छ । मंगलबार बनाइएका मन्त्रीहरू एउटै समुदायका भएको आवाज उठिसकेको छ, त्यसैले उनले समावेशितामा पनि ध्यान पुर्याउनुपर्छ । यस्ता धेरै पक्षमा विचार पुर्याएर वर्तमान समयका दायित्वहरू कुशलतापूर्वक निर्वाह गर्न सकेमा मात्रै यो सरकार सफल हुनेछ, नत्र देउवाको तस्बिरमुनि प्रधानमन्त्रीको अर्को एउटा कार्यकाल थप्नुबाहेक अर्को केही उपलब्धि हुनेछैन ।"
अनलाइन सिकाइका असर,"आपत्कालीन अवस्थामा प्रत्यक्ष शिक्षाको विकल्पमा अँगालिएको अनलाइन शिक्षाले सिकाइलाई जारी राखेको छ । तर, यसले बालबालिकाको सिकाइ निरन्तरतामा सघाएको भन्दा पनि नकारात्मक असरहरू बढी विकसित गराएको छ । भर्चुअल सिकाइको माध्यमले उनीहरूको सम्बन्ध अन्तहीन साइवर संसारसँग जोडिन पुगेको छ । उनीहरू विभिन्न सञ्जाल र खेलहरूको माध्यमबाट स्वप्निल संसारमा बिलाउने गरेका छन् । कसैले बलजफ्ती गरी उनको स्वप्नलोकमा बाधा पुर्यायो भने त्यसलाई आफ्नो दुश्मन ठान्ने, झगडा र रोइकराइ गर्नेजस्ता व्यवहार देखाउने गरेका छन्, चाहे ती आफ्नै आमाबुबा किन नहोऊन् । उनीहरूको स्वप्निल संसारभित्र, मित्रहरूको सञ्जाल बनिसकेको छ, गेममा आमन्त्रण गर्नेदेखि त्यसैका माध्यमले आफ्ना संवेगात्मक अभिव्यक्ति साटासाट गर्छन् । जानी नजानी उनीहरूको भाषिक क्षेत्र पनि अतिक्रमित भइरहेको हुन्छ । राम्रा नराम्रा शब्द उनीहरूको बोलीमा सुनिन थालेको छ । भर्चुअल शिक्षा र भर्चुअल साथीहरूसँगै रमाउँदै उनीहरूले आफ्ना वास्तविक मित्र र वातावरणलाई बिर्सिंदै छन् । यस अवस्थालाई हामीले बेलैमा बुझ्न सकेनौं भने धेरै ढिलो भइसक्नेछ । महेन्द्रसिंह बम, टीकापुर१, कैलाली"
राजनीतिक उपद्रोको अन्त्य,"एकपछि अर्को गरिएका अनेक ओली उपद्रो को राजनीतिक समाधान हुन नसकेपछि पटकपटक सर्वोच्च गुहार्नुपर्यो । सर्वोच्चको पछिल्लो फैसलाले एक जना पात्रलाई त ठेगान लाइदिएको छ, तर प्रवृत्तिको अन्त्य हुने अवस्था छैन । यतिखेर प्रधानमन्त्रीका लागि अनुमोदित अर्का पात्र देउवा पनि कुनै लोकप्रिय र नेपाली आवश्यकताका सूचक नभएर बाध्यताका उपज मात्र हुन् । उनकै समयमा सांसद किनबेच भएको कुरा कतिले बिर्सेका होलान् । सांसदहरूलाई पजेरो सुविधा दिन थालिएको पनि उनकै पालादेखि हो । भाग पुर्याएर सत्ता टिकाउनका लागि ठूलो मन्त्रिमण्डल पनि उनले नै बनाएका थिए । नेपाली कांग्रेसमा खराब कामको सुरुआत गिरिजाप्रसाद कोइरालाको पालामा भएको थियो र त्यसपछि बाँकी रहेका काम देउवाले गरेका हुन् भन्नेहरू पनि छन् । यो कठिन परिस्थितिमा, शपथग्रहण गर्दा भनेजस्तै गरी विगतमा आफूले गरेका कमीकमजोरीलाई सच्याएर काम पनि गरे प्रायश्चित्त नै हुने थियो, देउवालाई । तर, आफ्नै दलभित्रका आकांक्षीको चित्त बुझाउन गाह्रो भइरहँदा, उनलाई समर्थन गर्ने गठबन्धन दलका नेताहरूमध्ये कति जनालाई मन्त्री बनाउनुपर्ने हो ! आफ्नै सजातीय दलभित्र भाँडभैलो मच्चाउने पुष्पकमल दाहालमाधवकुमार नेपालले विजातीय दलका नेतालाई के सजिलो बनाउलान् र ! अनि सुरु होला, फेरि जालझेल, झगडा, विश्वास फिर्ता, भाँडभैलो । हामी निरीह जनता भने सधैं यिनैका राष्ट्रघाती र जनघाती हकतहरू गनेर बसिरहनुपर्ने ! इन्द्रकुमार श्रेष्ठ, ओखलढुंगालोकतन्त्रको पक्षमा भएको सर्वोच्चको फैसलाले मुलुकको कार्यकारी प्रमुखको स्वेच्छाचारितामा अंकुश लागेको छ । अहंकार र दम्भले उन्मत्त भएका केपी ओलीले राजनीतिक निणर्यको आवरणमा जसरी एकपछि अर्को गरी संवैधानिक प्रावधानलाई मिच्दै जाने प्रवृत्ति देखाएका थिए, त्यसले संवैधानिक अराजकताको हदै पार गरेको थियो । संविधानको प्रावधानअनुसार आफू स्वतः पदमुक्त हुने अवस्थामा पुग्दासमेत अनेक प्रपञ्च रच्दै एक पटक आफूले विघटन गरेको संसद्लाई सर्वार्च्चेको आदेशले पुनःस्थापित गरिसकेपछि फेरि संसद् विघटन गर्नु, उनको स्वेच्छाचारिताको पराकाष्ठा नै थियो । लोकतन्त्रको आत्म नै विधिको शासन हो भन्ने जान्दाजान्दै मुलुकका कार्यकारी प्रमुखले संवैधानिक प्रावधानहरूलाई मिच्दै जाने हो भने गन्तव्य सडक नै हुँदो रहेछ भन्ने कुरा पनि सर्वोच्चको फैसलाबाट राम्ररी सिक्न सकिन्छ । महेशप्रसाद ढुंगाना, नयाँबानेश्वर, काठमाडौं"
नयाँ प्रधानमन्त्रीका प्राथमिकता,"दोस्रो पटक विघटन गरिएको प्रतिनिधिसभालाई सर्वोच्च अदालतले पुनःस्थापित गरी शेरबहादुर देउवालाई प्रधानमन्त्री नियुक्त गर्न परमादेश जारी गरी विधिको शासनलाई सर्वोपरिता दिएको छ । योसँगै अब बन्ने सरकारले धेरै काम गर्नुपर्नेछ, त्यसबारे छोटकरीमा यहाँ चर्चा गरिएको छ । कोभिड१९ को दोस्रो लहरबाट मुलुक आक्रान्त भएको समयमा सर्वसाधारण रोग, भोक, बेरोजगारी, स्वास्थ्य उपचारको अभावबाट प्रताडित भएका छन् भने हरेक निकायमा भ्रष्टाचारले जरा गाडेको छ । यस परिदृश्यमा सबै वर्गलाई अपनत्व अनुभूति हुने सरकारको आवश्यकता भएकाले स्वच्छ छवि भएका व्यक्तिहरू सम्मिलित सानो, छिटोछरितो मन्त्रिमण्डल गठन गर्नुपर्छ । कोरोनाको दोस्रो लहरका कारण धेरैले आफन्त गुमाएका छन् । यसैबीच विश्व स्वास्थ्य संगठन तथा चिकित्सकहरूले स्वास्थ्य सावधानी नअपनाए तेस्रो लहर अझ भयावह हुने चेतावनी दिँदै आएका छन् । यस भयबाट सर्वसाधारणलाई निकाल्न, स्वास्थ्यको प्रत्याभूत गराउन देशको कुल जनसंख्याको कम्तीमा सत्तरी प्रतिशतले खोप लगाउनुपर्ने भएकाले कूटनीतिक पहललाई तीव्रता दिई सर्वसाधारणलाई सहज रूपमा खोप उपलब्ध गराउने कार्यलाई नयाँ सरकारले मुख्य प्राथमिकतामा राख्नुपर्छ । कोरोना संक्रमणको दैनिक दर बीस प्रतिशतभन्दा माथि नै छ । पाँच प्रतिशतभन्दा माथिको संक्रमणलाई संवेदनशील मानिने भएकाले राजनीतिको नाममा हुने सभा, सम्मेलन, जमघट, समर्थन तथा विरोधका जुलुसधर्नाजस्ता कार्यलाई तत्काल रोक लगाई त्यस्तो कार्य गर्नेलाई कडा कारबाही गर्नुपर्छ । कोभिड१९ को उपचारको क्रममा निजी स्वास्थ्य प्रतिष्ठानहरूले आममानिससँग मनपरी शुल्क असुलउपर गर्दै घरवारविहीनको अवस्थामा पुर्याए पनि हालसम्म कसैलाई कारबाही भएको छैन । तसर्थ निजी क्षेत्रका अस्पतालहरूबाट हुने कोरोना उपचार शुल्कमा एकरूपता ल्याई मनपरी शुल्क असुल्ने स्वास्थ्य संस्थालाई कारबाहीको दायरमा ल्याई स्वास्थ्यमा सबै वर्गका मानिसको पहुँच स्थापना गर्नुपर्छ । गत वर्ष र यस वर्षको लामो बन्दाबन्दीका कारण दैनिक रोजगार गरी खाने वर्गलाई परिवारको पालनपोषण गर्न र दुई छाक टार्न हम्मेहम्मे परेको छ । त्यस्ता वर्गलाई प्रत्यक्ष लाभ पुग्ने गरी स्थानीय निकायहरूमार्फत निश्चित समयमा लागि दैनिक खाद्यवस्तु उपलब्ध गराउने व्यवस्था हुनुपर्छ । कोभिड१९ को पहिलो र दोस्रो लहरको नियन्त्रणका लागि जारी भएको बन्दाबन्दीले देशका अधिकांश उद्योगव्यवसाय, पर्यटन, यातायात, शैक्षिक संस्थालगायत आर्थिक क्षेत्रलाई चलायमान बनाउने सबै क्षेत्रलाई असर गरेको छ । तसर्थ राजस्व, रोजगारीमा सहयोग पुर्याउँदै आर्थिक गतिविधिमा टेवा पुर्याउँदै आएका उक्त क्षेत्रहरूको पुनर्जीवनका लागि सहुलियत दरमा कर्जा प्रवाह, कर्जाको किस्ता तथा ब्याज भुक्तानी गर्ने समयावधि थपका साथै जरिवाना, नवीकरणलगायत अन्य छुट सुविधाको व्यवस्था गरी प्रोत्साहन गर्ने नीति अवलम्बन गर्नुपर्छ । ठूलो संख्यामा रोजगारी उपलब्ध गराउँदै निजी क्षेत्रका उद्योगव्यवसाय बन्दाबन्दीका कारण रुग्ण भई बन्द हुँदा बेरोजगार हुन पुगेका श्रम शक्तिलाई देशमै रोजगारीको सुनिश्चितता गराउन अल्पकालीन र दीर्घकालीन नीति तर्जुमा गरी योजना बनाई सोहीअनुरूप तदारुकताका साथ कार्यान्वयनमा ल्याउनुपर्छ । सरकारी निकायहरूमा व्याप्त ढिलासुस्ती र भ्रष्टाचारले आमसर्वसाधारण आजित छन् । तसर्थ भ्रष्टाचार नियन्त्रणमा शून्य सहनशीलतालाई भाषणमा मात्र सीमित नराखी स्थानीय स्तरमा अनुगमनका लागि स्वतन्त्र निकायको गठन गरी दोषीलाई कारबाही र असललाई पुरस्कार गर्ने व्यवस्था गर्नुपर्छ । सरकारी पक्षबाट विलासिताका वस्तु खरिदमा हुने खर्चमा मितव्ययिता अपनाई फजुल खर्च नियन्त्रण गरी स्वच्छ र पारदर्शितालाई प्राथमिकता दिने पद्धतिको विकास गर्नुपर्छ । सरकारी सेवा सुविधा लिएर गएका विदेशस्थित कूटनीतिक नियोगका प्रमुखहरूबाट देश हितका कार्यहरू नभएकाले देशको प्रतिनिधित्व गर्दै जाने त्यस्ता निकायहरूमा वैदेशिक मामिलाका जानकार, देशका हितमा काम गर्न सक्ने क्षमतावान व्यक्तिहरू नियुक्त गरी ठोस कार्ययोजनासहित पठाउने व्यवस्था गर्नुपर्छ । वर्तमान कार्यकाललाई अन्तिम अवसरको रूपमा लिई देश र जनहितलाई सर्वोपरिता दिई अविस्मरणीय र ऐतिहासिक कार्यकाल बनाउनेतर्फ देउवाले ध्यान केन्द्रित गर्नुपर्छ । विनोद भट्टराई, विराटनगर२"
फेरि संसद् जिन्दावाद !,"भारतमा निर्वाचित सरकारले सन् १९७५ मा जनआवाजलाई नियन्त्रण गर्न संकटकाल लगायो । तत्कालीन राष्ट्रपति फखरुद्दीन अली अहमदले प्रधानमन्त्री इन्दिरा गान्धीको सिफारिसलाई आँखा चिम्लेर स्वीकृत गरेका थिए । जबकि यी फखरुद्दीन भारतीय स्वतन्त्रता आन्दोलनमा लामो समय सक्रिय थिए । इलाहाबाद उच्च न्यायालयले इन्दिराले निर्वाचनमा धाँधली गरेको ठहर गरेर ६ वर्षसम्म कुनै पनि सार्वजनिक पदमा बस्न प्रतिबन्ध लगाइदियो । इन्दिराले यो फैसला मानिनन् । बरु सर्वोच्च न्यायालयमा अपिल गर्ने निर्णय गरिन्, सँगै संकटकाल घोषणा पनि गरिन् । २१ महिना लामो उक्त संकटकालको पृष्ठभूमिबारे भारतमा अझै विमर्श भइरहेको छ । निर्वाचित प्रधानमन्त्रीले जब राष्ट्रपति संस्थालाई आफ्नो कठपुतली बनाउँछ, तब लोकतन्त्र, जनता र राष्ट्रियता का नाममा के कस्ता खेलहरू रचिन्छन् र त्यसले सिङ्गो प्रणालीलाई कहाँ कहाँ आघात पुर्याउँछ, भन्ने विवेच्य हुन आउँछ । संकटकाल लागू गरेपछि इन्दिराले भनेकी थिइन्, जबदेखि आममान्छे र महिलाहरूलाई लाभ पुर्याउन केही प्रगतिशील पाइलाहरू चालेँ, तबदेखि मेरो खिलाफमा गहिरो साजिस रचिँदै आएको छ । संकटकालको औचित्य प्रमाणित गर्न उनले यस्ता तर्क राखिन् । जनचाहनाबाट होइन, शक्ति व्यूहरचनाबाट निस्कन्छ भन्ने तर्क स्थापित गर्न खोजिन् । प्रत्येक सत्ताले आफू हुनुको औचित्य पुष्टि गर्न खोज्छ तर अदालत र जनअदालतबाट अनुमोदित हुन सकेन भने निरन्तरता पाउँदैन ।हिन्दीका प्रसिद्ध व्यंग्यकार शरद जोशीले संकटकालको समयलाई आफ्ना थुप्रै लघुकथामा चित्रित गरेका थिए । तीमध्येको एउटा चर्चित कथा यस्तो थियो एकादेशमा एउटा कछुवा र एउटा खरायो थियो । खरायोले कछुवालाई संसद्, राजनीतिक मञ्च र मिडिया सबै ठाउँमा चुनौती दियो । उनीहरूबीच दौड सुरु भयो । खरायो दगुर्यो, कछुवा बिस्तारै बिस्तारै आफ्नो चालमा हिँड्यो । खरायो अलि अगाडि बढेर एउटा रूखमुनि आराम गर्न थाल्यो । र, संवाददाताहरूलाई मुलुकका समस्याहरूमाथि गम्भीर चिन्तन गरिरहेको छु भनेर सुतिहाल्यो । कछुवा भने लक्ष्यतर्फ बिस्तारै बिस्तारै लम्किन थाल्यो । खरायो उठ्दा कछुवा निकै अगाडि बढिसकेको थियो । आफूले हार्ने स्पष्ट संकेत पाएपछि खरायोले तुरुन्त संकटकाल घोषणा गरिदियो । उसले आफ्नो बयानमा भन्यो, प्रतिगामी र रूढिवादी शक्तिहरू सल्बलाउन थालेका छन्, यसबाट मुलुकलाई जोगाउनु जरुरी छ । लक्ष्यमा पुग्नुपूर्व कछुवालाई गिरफ्तार गरेर जंगलमा संकटकाल घोषणा गरियो ।लोकतन्त्रलाई जंगलतन्त्रमा फेर्न चाहनेहरूको पटकथा प्रायः यस्तै हुन्छ । तर, यो पटकथा सधैं हुबहु अभिमञ्चित हुँदैन, सामान्य हेरफेर हुने गर्छ । सत्तामा हुनेले जब आफूबाहेक अरू जम्मै बेठीक भन्ने, तब यो वा त्यो रूपमा कथाका अनिष्टहरूलाई असम्भव भन्न मिल्दैन । एमालेहरू पनि विभ्रमित देखिन्छन् । उनीहरूको एकताको अभ्यासले सर्वोच्च अदालतको सन्देशलाई ओझेलमा पार्न सक्ने डरलाई निराधार भन्न मिल्दैन । पाइलापाइलामा संसद् विघटनको लुकामारी खेल्न पल्केका एमालेपतिले यस्तै गरिरहने हो भने, संसद्लाई चिरनिद्राबाट ब्युँझाउने काम सधैं सर्वोच्चले गरिरहन सक्दैन ।यतिखेर शेरबहादुर देउवा परमादेश प्रधानमन्त्री होइनन् । यो त खरायोहरूले निर्माण गरेको संकथन हो । आफ्नो खरायो चोख्याउनेहरूको आलाप हो । देउवा, १४९ सांसदको समर्थन प्राप्त गरेको, राष्ट्रपति कार्यालयलाई सूचित र सर्वोच्चमा भौतिक उपस्थिति जनाइसकेको र प्रतिनिधिसभामा परिक्षित हुन तम्तयार सांसदहरूको ऐक्यबद्धताको परिणाम हुन् । उनलाई प्रतिनिधिसभा सदस्यहरूको समर्थनले प्रधानमन्त्री पदमा पुर्याएको हो । राष्ट्रपतिले बाटो बिराउँदा, सर्वोच्चले लिकमा फर्काउने काम गरेकै हो । तर, राष्ट्रपतिले सर्वोच्चको फैसला र फर्किएको लोकतान्त्रिक अभ्यासलाई सहज रूपमा आत्मसात् गरेको देखिएन । बरु राष्ट्रपति कार्यालयको हेलचेक्य्राइँले केही काल सरकार शून्यताको अवस्था उत्पन्न भयो । लक्ष्मणरेखा उल्लंघन गर्ने काम राष्ट्रपतिबाट भयो तर फोकटमा कञ्चनमृग बदनाम भयो । प्रधानमन्त्रीको नियुक्ति कुन दफाअन्तर्गत भयो भन्ने उल्लेख गर्न कुन मतिले छेकबार गरेको थियो ? यही हो फखरुद्दीन प्रवृत्ति को नेपाली संस्करण । खरायो ओरालो लागिसक्दा पनि तिनकै लागि निकट आगतमा स्पेस चिताउने व्यूहरचनालाई बेलैमा विपक्षी गठबन्धनको सुझबुझ र शिष्ट प्रतिरोधले तुहायो ।सर्वोच्चको फैसलालाई प्रभावकारी कार्यान्वयनका लागि सहकार्य र सहमति आवश्यक छ । तत्काल र आउँदा केही महिनासम्मका लागि दलहरूको मुख्य प्राथमिकता संसद् को गतिशीलता नै हुनुपर्छ । अब कुनै पनि बहानामा प्रतिनिधिसभा अकाल अन्त्य हुने स्थिति आउनु हुँदैन । प्रतिनिधिसभा संविधान कार्यान्वयन कालमा देखिएका जल्दाबल्दा मुद्दाहरूको निर्क्योल गर्ने साझा थलोको रूपमा देखिनुपर्छ । अहिलेका लागि विपक्ष गठबन्धनले जनताबाट शंकाको लाभ पाएका छन् । तर संसद्को पूर्णायुका चुनौतीहरूबारे दलहरूमा व्याप्त असहजता अकारण देखिएको होइन । संवाद र समन्वयको भाषा स्थापित गर्न प्रधानमन्त्री देउवाले नै पहल गर्न आवश्यक छ । संसद्भित्रको अंकगणित साह्रै अनुकूल छँदा पनि पदच्युत खड्गप्रसाद शर्मा ओली कहिल्यै पनि प्रतिनिधिसभाप्रति सहज रहेनन् । संसद्को गरिमा र महिमालाई नबुझेको जस्तो व्यवहार उनले गरिरहे । सभामुखसँग उनको सम्बन्ध समन्वयकारी रहेन, संसदीय समितिको अवमूल्यन गरिरहे, प्रश्नोत्तरकालको परीक्षामा अनुपस्थित भइरहे, अध्यादेशबाट देश चलाउन सहज ठाने, संसद्ले निर्देशित गरेको मार्गचित्रलाई बेवास्ता गरिरहे र मौका मिल्नासाथ प्रतिनिधिसभाको पिठ्युँमा चाकु रोपिरहे । ओलीको अधिनायक मानसले गर्दा संसद् ज्युँदो रहँदासमेत हुकुरहुकुर भएर बाँच्न विवश थियो । ओली मानस कायम रहिरहनमा तत्कालीन प्रतिपक्ष कम जिम्मेवार छैन । सतर्कता र संयमताका साथ हतारो गर्नुपर्ने बाध्यताभित्र काम गर्न, पुनःस्थापित प्रतिनिधिसभाले आफूमाथिको संकट र विवशताहरूलाई बुझ्नुपर्छ, किनभने ओली जहिल्यै पनि यो विघटित भएको हेर्न चाहन्छन् । कथंकदाचित प्रतिनिधिसभा फेरि विघटित हुन पुग्यो भने ओलीले आफ्नो कोसिस सही रहेको र यो संसद्को अस्तित्व अनुत्पादक रहेको पुष्टि भएको भन्न पाउँछन् ।सर्वोच्चबाट पटकपटक प्राणदान पाएको प्रतिनिधिसभा पुनःस्थापित भैसकेपछि राष्ट्रको स्वतन्त्रता, अखण्डता तथा जनताको सर्वोच्चतामा आँच आउन सक्ने कामकारबाही गर्ने समूह कदापि राजनीतिक शक्तिको रूपमा स्थापित हुन सक्दैन भन्ने कुरा स्वतः सबै ठाउँमा देखिनुपर्ने हो, तर देखिँदैन । दक्षिणपन्थीहरूको प्रभाव र विस्तारलाई कम आकलन गर्न मिल्दैन, मूलधारका हरेक दलमा यथास्थितिवादीहरूको हालीमुहाली छ । जनअपेक्षा, प्रतिनिधिसभाको आन्तरिक शक्ति सन्तुलन तथा बाह्य प्रभावको यथार्थपरक आकलनपछि मात्र देउवा सरकारले संसद्को पूर्णायुको प्रत्याभूति दिन सक्छ ।ओलीको तुजुक देखेर पत्याउन गाह्रो छ, उनी एक पदच्युत प्रधानमन्त्री हुन् भनेर । प्रतिनिधिसभा फेरि बस्ने निश्चित छ । तर उसले आफ्नो पूरा जीवन बाँच्ने सम्भावना भने कम छ । देउवा अब संसद्को परीक्षामा उत्तीर्ण हुनुपर्छ । देउवाको जयपराजय प्रतिनिधिसभाको जयपराजय हुन पुगेको छ । किनभने संविधानका ज्ञाताहरूका अनुसार देउवाले पनि विश्वासको मत प्राप्त गर्न नसकेमा संविधानको धारा ७६ (७) अनुसार स्वतः संसद् विघटन हुनेछ र देउवाको नेतृत्वमा चुनावी सरकार कायम रहनेछ । देउवा सरकार चुनाव गराउन गठन गरिएको होइन । यो त संसद्को शक्ति, जनचाहनाबाट निस्किएको हो । त्यसैले यसलाई जोगाउने दायित्व संसद् जिन्दावाद को जयगान मन पराउने सबैको हो । चालु संसद्लाई राजनीतिक समाधानको माध्यम ठानेका माधवकुमार नेपाल समूहले पनि निसर्त मतदान गर्नुपर्छ, किनभने देउवासँगको लडाइँमा उनी पनि थिए । संसद् पुनःस्थापनाको लक्ष्य नै आमसहमति कायम गर्ने हुँदा त्यसबाट पन्छिन मिल्दैन । जसपाका महन्थ ठाकुर समूह, विगतमा विघटनको साक्षी बनेकाले अब प्रायश्चित्त गर्न ढिलो गर्नु हुँदैन । देउवाले पनि मधेसलाई इन्गेज गर्न आफ्नो मुठ्ठी खोल्नैपर्छ । जसपाका कति जना मन्त्री बने भन्दा पनि मधेसले के पाउँदै छ भन्ने कुराको प्रतीक्षा छ । देउवाप्रति मधेसी आकर्षकको अन्तरवस्तु नै धरापमा पर्नुअघि उनी सचेत हुनैपर्छ । विगतमा सांसद खरिदबिक्रीमा आलोचित बनेका प्रधानमन्त्री देउवाले यस पटक त्यस्ता खेलहरूबाट आफूलाई टाढा राख्नुपर्छ । अनि देउवाले आफू हुनुको औचित्य प्रमाणित गर्नैपर्छ । संवैधानिक दफाहरूमा अल्झिएर केवल सास लिइरहेको संसद् जनताले खोजेको होइन । अन्ततः सबैखाले अतिवादहरूको पराजय संसदीय संस्कारको विकासमै खोज्नुपर्ने हुन्छ ।"
बालबालिकामा इन्टरनेटको लत,"अचेलका आमाबुबाले मेरा नानी बाबु त मोबाइल नभई भातै खाँदैनन् भन्दै गर्व गर्छन् । आमाबुबाले छोराछोरीलाई मोबाइलमा भिडियो देखाएर खाना ख्वाउन थालेपछि बिस्तारै उनीहरूको यसैमा बानी बस्छ । ठूलो भइसक्दा पनि छोराछोरी मोबाइल नहेरी खानै नखाने भएपछि बल्ल यस्तो बानी समस्या भइरहेको छ भन्ने थाहा पाइन्छ । मोबाइल नभई एकैछिन पनि बस्न नसक्ने, गाँसै नछिर्ने, छटपटी हुने भएपछि आमाबुबाले उनीहरूको मोबाइल हेर्ने बानी कुलत मा परिणत भएको बुझ्नुपर्छ । बालबालिका तथा किशोरकिशोरीलाई इन्टरनेट तथा सामाजिक सञ्जालमा लामो समय बस्न दिएपछि उनीहरूलाई यसको कुलत हुन्छ, रक्सीको जस्तै । रक्सी वा लागूऔषधको कुलतले जसरी छटपटी हुन्छ, त्यसरी नै मोबाइल, इन्टरनेट, फेसबुकको कुलत लागेपछि त्यो बिनाछटपटाहट हुन थाल्छ । अभिभावकहरू पनि यस्तो कुलतबाट फसेका छन् । बालबालिकालाई यस्तो कुलतबाट जोगाउन सर्वप्रथम अभिभावक नै यसबाट मुक्त हुनु जरुरी छ । आफूले घण्टौं फेसबुक चलाएर, छोराछोरीलाई फेसबुकमा नझुन्ड भन्न सकिन्न । बालबालिकाले खाना खाने टेबुलमा मोबाइल वर्जित गर्नुपर्छ । परिवारका सदस्यहरू बसेर रमाइला कुरा गर्दै खाना खाँदा यसले बालबालिकाको मानसिक स्वास्थ्यलाई पनि सुधार्छ । बालबालिकालाई कुलतबाट बचाउन राति सुत्दा, मोबाइल र टेलिभिजन हेर्न नदिने साथै इन्टरनेटका जोखिम तथा साइबर अपराधबारे बुझाएर कथंकदाचि केही समस्या परिहाले कसरी हल गर्ने भन्ने पनि बुझाउनुपर्छ । उनीहरूलाई बाटो काट्दा मोबाइल प्रयोग गर्न नदिने, कानमा एयरफोन ठुसेर संगीत सुन्ने बानीले कसरी कान बिग्रन्छ भनेर बुझाउने गर्नुपर्छ । अभिभावकले आफैं पनि यसो गर्नुहुन्न ।सामाजिक सञ्जालमा एकदमै झुम्मिरहने ब्रिटेनका १४ वषर््िाया मोलिर सेलले सन् २०१७ मा आत्महत्या गरिन् । उनको इन्स्टाग्राम एकाउन्ट हेर्दा डिप्रेसन तथा आत्महत्यासम्बन्धी विभिन्न सामग्री देखियो । पछि थाहा भयो, लगातार त्यस्ता सामग्रीहरू हेरेपछि मोलिरको मनस्थिति नै बिग्रिएको रहेछ । उनका बाबुले इन्स्टाग्रामलाई आत्महत्याको दोषी देखे । तर, आफ्नी छोरी कसरी समय बिताउँछिन्, इन्टरनेटमा के हेर्छिन् भनेर बुझ्ने प्रयास नगरेकाले यस्तो घटना हुन गयो पनि भन्न सकिन्छ । त्यस्तै केही वर्षअघि स्मार्टफोन किन्न एक चाइनिज युवकले आफ्नो मृगौला बेचेका थिए । स्मार्टफोन को लतमा फसिसकेका उनले भविष्य के होला भनेर विचारै गरेनन् ।कुलतमा फसेपछि बुद्धिले काम गर्दैन । बालबालिका र किशोरकिशोरी मात्रै होइन गृहिणीहरू पनि कुलतमा फस्न सक्छन् । सानैदेखि लगातार कम्प्युटर, मोबाइल हेर्ने गर्दा अनेक मानसिक तथा शारीरिक समस्या देखिन सक्छ । कति अभिभावकले त फेसबुक चलाउँदा आफ्ना अन्य जिम्मेवारी नै बिर्सिन्छन् । अनि तनाव भएपछि छोराछोरीलाई गाली गर्छन् । सहरका मध्यमवर्गीय परिवारका महिलालाई धेरै फुर्सद हुन्छ । समय बिताउन उनीहरू इन्टरनेटको कुलतमा फस्न सक्छन् । आमाबुबाले छोराछोरीलाई ख्वाउन, पियाउन, स्याहार गर्न बेवास्ता गर्दा परिवारमा कलह पनि हुन जान्छ । मोबाइलमा मात्र झुम्मिरहने अभिभावकमा सुरुमा गर्धनको मांसपेशी दुख्न थाल्छ, त्यसपछि घाँटी कक्रक्क पार्छ र अन्य शारीरिक समस्या पनि देखिन थाल्छ । कुलतमा आफू पनि नफस्ने र छोराछोरीलाई पनि नफसाउन के गर्नुपर्छ भन्नेबारे आफैंले विचार गर्नुपर्छ । लगातार फेसबुक, इन्स्टाग्राम हेरिरहँदा त्यसैलाई बालबालिका तथा युवाहरूले वास्तविक संसार मान्न पुग्छन् । यदि बालबालिकामा मोबाइल चलाउने बानीका कारण शारीरिक तथा मानसिक दुवै समस्या भए, सामान्य अवस्थामा फर्किन गाह्रो हुन्छ । यस्तो समस्याको रोकथामको एउटै उपाय हो कम्प्युटर, मोबाइलको कुलत नलगाउनु । कुलतबाट बच्न बालबालिकाको दैनिकीमा शारीरिक व्यायाम, हिँडाइलगायतले स्थान पाउनुपर्छ । यदि बालबालिका कुलतमा फसे उपचारका लागि समय लाग्ने तथा खर्चिलो पनि हुन सक्छ । यसले मानसिक स्वास्थ्यमा पर्ने असरको उपचार त झनै कठिन छ । यसैका कारण पहिला पहिला ५० वर्ष पुगेपछि देखा पर्ने, समस्या युवा अवस्थामै देखिन थालेको छ । इन्टरनेट, फेसबुकको लत लागेकाहरूलाई योगासन, व्यायाम गर्न अल्छी लाग्छ । उनीहरूलाई एकै छिन इन्टरनेट भएन, मोबाइल देखिएन भने संसारै खत्तम भएजस्तो हुन्छ, रिसाउन झगडा गर्न सुरु गरिहाल्छन् । शारीरिक, मानसिक स्वास्थ्य बढी महत्त्वपूर्ण छ भन्ने कुरा आत्मसात् गर्न सके यो कुलतबाट जोगिन सकिन्छ । आमाबुबाले हरेक दिन आफ्ना छोराछोरीलाई व्यायाम गराउनुपर्छ । बालबालिकालाई इन्टरनेट र मोबाइलबाट हरेक दिन केही घण्टा टाढा राख्ने, यस्तो कुलत नलागोस् भनेर हिँडाउनेखेलाउने, आफैंले पनि एउटै आसनमा बसेर लगातार काम नगर्नेलगायतमा अभिभावकले ध्यान दिनुपर्छ । लगातार अनलाइन कक्षा लिइरहँदा बालबालिकालाई समस्या पर्छ भन्ने बुझेर अन्य समय उनीहरूलाई मोबाइल वा कम्प्युटरबाट टाढा राख्नुपर्छ । कोरोना महामारीका बेला घरमै थुनिएका बालबालिकालाई मोबाइल जति हेर्न दिए पनि हुन्छ भन्ने विचार अभिभावकमा आउनुहुन्न । बालबालिका तथा वयस्कले पनि लगातार कम्प्युटर र मोबाइल चलाउँदा ढाड तथा गर्धनमा मात्र नभई आँखामा पनि समस्या बढेको छ । कोरोनाकालमा बालबालिकाले लगातार कम्प्युटर र मोबाइल प्रयोग गर्दा चस्मा लगाउनुपर्ने समस्या बढेको छ । यसरी लामो समय मोबाइल, कम्प्युटर हेरिरहँदा आँखा सुक्खा हुन्छ । बालबालिकामा टाढाको नदेखिने समस्या (मायोपिया) बढ्दै गरेको छ । अनलाइन कक्षाका कारण बालबालिकामा यस्तो समस्या झनै बढ्ने सम्भावना छ । लामो समय कम्प्युटरमा काम गर्दा आँखाको परेला धेरै झिम्काइन्न, आँखाका मांसपेशी थाक्छन्, खुक्खापन बढ्छ र दुख्न पनि थाल्छ । टाउको भारी हुन्छ । आराम, व्यायाम नगरेर कम्प्युटरमा मात्र काम गर्नेहरूलाई कम्प्युटर भिजन सिन्ड्रोम हुन्छ । बालबालिका, किशोरकिशोरीलाई यस्तो समस्या आयो भने, उनीहरूको जीवनमा कति कठिन होला । त्यसैले छोराछोरीलाई प्रविधिको विवेकपूर्ण प्रयोग गर्न अहिल्यै सिकाउनुपर्छ । प्रविधिले मानिसलाई स्वस्थ बनाउनुपर्ने हो तर अविवेकशील तरिकाले यसको प्रयोग गर्दा दुःख पो दिन थालेको छ । यो दुःख एक छिनको मात्र हुँदैन, जीवनभरकै हुन सक्छ । त्यसैले कोक्रामै कुलत नलगाउन अभिभावकले विचार गर्ने बेला भयो ।"
सत्तारूढ दलनिकट विद्यार्थी संगठनले गरे इन्धन ढुवानीमा अवरोध,"आन्दोलनपछि १ रुपैयाँ घट्यो मूल्ययसैबीच विद्यार्थीहरूको आन्दोलनपछि निगमले इन्धनको मूल्य प्रतिलिटर १ रुपैयाँ घटाएको छ । निगमले पेट्रोल, डिजेल र मट्टीतेलमा मूल्य घटाउने निर्णय गरेको हो । आन्दोलनरत संयुक्त विद्यार्थी संगठनको मागलाई मध्यनगर गर्दै पेट्रोल, डिजेल र मट्टीतेलको खुद्रा बिक्री मूल्यमा प्रतिलिटर १ रुपैयाँ घटाउने निर्णय भएको छ, निगमका प्रवक्ता उपाध्यायले जारी गरेको विज्ञप्तिमा भनिएको छ, नयाँ खुद्रा बिक्री मूल्य पेट्रोल प्रतिलिटर १ सय २८ र डिजेलमट्टीतेल प्रतिलिटिर १ सय ११ कायम गरिएको छ ।"
यात्रुवाहक सवारी भाडा २८५ बढ्यो,"काठमाडौं (कास) सरकारले यात्रुवाहक सवारीमा २८ प्रतिशत भाडा बढाएको छ । पहाडी बाटोमा चल्ने मालवाहक सवारीमा २० र तराईमा सञ्चालन हुने मालवाहक सवारीमा २६ प्रतिशत भाडा वृद्धि गरिएको यातायात व्यवस्था विभागले जनाएको छ । सार्वजनिक यातायात सञ्चालनसँग सम्बन्धित लगानी तथा खर्च सम्बन्धमा विभागले गरेको बजार अध्ययन, विश्लेषण र सरोकारवाला पक्षसँग गरिएको परामर्शअनुसार भाडा वृद्धि गरिएको विभागको भनाइ छ । श्रमिकको पारिश्रमिक, इन्धन, टायर, ब्याज, सञ्चालन खर्च ह्रासकट्टी, सञ्चालन मुनाफालगायत मुख्य सूचकमा देखिएको मूल्यवृद्धिका आधारमा भाडा समायोजन गरिनुपर्ने सम्बन्धमा असार २७ मा भौतिक पूर्वाधार तथा यातायात मन्त्रालयको मन्त्रीस्तरीय निर्णयबाट सहमति प्राप्त भएको विभागले जनाएको छ । पूर्वप्रधानमन्त्री केपी शर्मा ओली नेतृत्वका भौतिकमन्त्री वसन्तकुमार नेम्वाङले अन्तिम समयमा यो निर्णय गरेका हुन् । विभागले पठाएको भाडा समायोजनसम्बन्धी फाइल लामो समयदेखि मन्त्रालयमै थियो । साविकको भाडामा २८ प्रतिशत वृद्धि गरिएको विभागका महानिर्देशक नमराज घिमिरेले बताए । यो नियम लामा तथा मध्यम (अन्तर प्रदेश) रुटमा चल्ने सवारीमा लागू हुनेछ, उनले भने, स्थानीय रुटमा चल्ने सवारीमा भने प्रदेश मन्त्रालयबाटै भाडा समायोजन गर्नुपर्नेछ । नेपाल यातायात व्यवसायी राष्ट्रिय महासंघले बुधबार विज्ञप्ति जारी गर्दै स्थानीय रुटको हकमा प्रदेश मन्त्रालयबाट भाडा समायोजन गर्नुपर्ने संवैधानिक व्यवस्था रहेको जनाएको छ ।विभागले समायोजन गरेको भाडालाई आधार मानी स्थानीयस्तरमा भाडा समायोजनका लागि सम्बन्धित प्रदेश यातायात मन्त्रालयमा निवेदन दिन भनिएको छ । स्थानीयस्तरको भाडा समायोजनका लागि आवश्यक काम गर्न जानकारी गराइएको पनि विज्ञप्तिमा उल्लेख छ । महासंघ र यातायात मजदुर संगठनले लामो समयदेखि पेट्रोलियम पदार्थको मूल्य बढेको भन्दै भाडा समायोजनको माग गर्दै आएका थिए ।"
चिनियाँ व्यवसायी र नेपालचीन चेम्बरबीच समझदारी,"बेइजिङ (कास) अन्तरदेशीय व्यापार, लगानी तथा उद्योगलगायत क्षेत्रमा सहजीकरण गर्ने उद्देश्यले नेपाल र चीनका व्यावसायिक संस्थाबीच बुधबार बेइजिङमा समझदारी (एमओयू) पत्रमा हस्ताक्षर भएको छ ।चिनियाँ एसोसिएसन अफ इन्टरनेसनल इन्जिनियरिङ कन्सल्ट्यान्ट तथा इन्टरनेसनल बिजनेस एडभाइजरी काउन्सिल (आईबीएसीसीएआईईसी) र नेपालचीन चेम्बर अफ कमर्स एन्ड इन्डस्ट्री (एनसीसीसीआई) बीच राजधानी बेइजिङस्थित नेपाली दूतावासमा हस्ताक्षर भएको हो । समझदारीमा उत्पादन आयात तथा निर्यात व्यापार, सहकार्य संयन्त्र, दुवै पक्षबीच जानकारी आदानप्रदान, परियोजनाको व्यवस्थापन, मैत्रीपूर्ण समझदारी तथा विश्वास विकास गर्न समझदारीले सहकार्य बढाउने उल्लेख छ । समझदारीले सम्भावनाका नयाँ ढोका खोल्छ, बेइजिङस्थित दूतावासका इकोनमिक मिनिस्टर छवीन्द्र पराजुलीले भने, साथै दुई पक्षका व्यवसायीबीच व्यापार, लगानी, क्षमता अभिवृद्धि, टेक्नोलोजी ट्रान्सफर्मरलगायत विषयमा नयाँ तरिकाले अघि बढ्ने बाटो बनाउनेछ । समझदारीमा दुवै पक्षबीच आयात निर्यात, प्राविधिक सहकार्य, औद्योगिक लगानी, परियोजना समझदारीसम्बन्धी सूचना र सम्पर्क स्थापित गर्ने, आपसी क्षमता अभिवृद्धि गर्ने, मैत्रीपूर्ण भ्रमण, लगानी, व्यापारीलगायत विषयमा जानकारी सम्प्रेषण, औद्योगिक परामर्शको डायलग मेकानिज्म लगायत विषयमा तीन वर्षका लागि यस्तो समझदारी भएको हो ।"
"पोखरा, प्योर एज प्याराडाइज","पोखरा (कास) पर्यटन बोर्ड गण्डकी प्रदेशले पोखराको पर्यटकीय ब्रान्ड पोखरा, प्योर एज प्याराडाइज तयार गरेको छ । बोर्डले विगतको पर्यटकीय ब्रान्ड प्याराडाइज पोखरा लाई परिमार्जन गरेको हो । नेपालका विभिन्न पर्यटीय गन्तव्यलाई ब्रान्डिङ गर्दै लैजाने योजनाअनुरूप बोर्डले पोखराको पनि ब्रान्ड बनाएको पर्यटन बोर्डका प्रमुख कार्यकारी अधिकृत धनञ्जय रेग्मीले बताए । गन्तव्यलाई सरल र स्पष्ट रूपमा बुझ्न पर्यटकीय गन्तव्यको ब्रान्डिङ आवश्यकता महसुस गरी ब्रान्डिङको सुरुआत गरिएको उनको भनाइ छ । कुनै पनि पर्यटकीय गन्तव्यको आफ्नै पहिचान हुन्छ । त्यसको आफ्नै विशेषता हुन्छ । ती विशेषतालाई समेट्दै ब्रान्डिङ गर्दा पोखरालाई थप आकर्षक गन्तव्य बनाई राष्ट्रिय एवं अन्तर्राष्ट्रिय रूपमा चिनाउन थप बल पुग्नेछ, उनले भने, हामीले यो प्रयास गरेका छौं । विस्तारै अन्य गन्तव्यको पनि ब्रान्डिङ गर्दै लगिनेछ ।बोर्डले यसको सुरुवात गौतम बुद्धको जन्मस्थल लुम्बिनीबाट गरेको थियो । विज्ञ फर्मको प्राविधिक सहयोगमा ब्रान्ड तयार गरिएको बोर्डका वरिष्ठ निर्देशक काशीराज भण्डारीले जानकारी दिए । पर्यटकीय ब्रान्डलाई पोखराका सरोकारवालामाझ विभिन्न चरणमा प्रस्तुत गरी थप राय तथा सुझाव संकलन गरिएको थियो । छलफलपछि पर्यटकीय ब्रान्डलाई अन्तिम रूप दिइएको हो । कोभिड१९ को प्रभाव कम भएपछि नयाँ पर्यटकीय ब्रान्डलाई आन्तरिक तथा बाह्य पर्यटन बजारमा नयाँ ऊर्जाका साथ प्रवर्द्धन गर्ने भण्डारीले बताए ।"
ओलम्पिकले चुनौती नल्याउने वाचा,"चार सय बढी चिनियाँबेइजिङ चीनले ४३१ खेलाडीसहित ७७७ सदस्यीय ओलम्पिक टिम टोकियो पठाउने भएको छ । चीनले चीनबाहिर भएको ओलम्पिकमा हालसम्मकै सबैभन्दा ठूलो टिम पठाउन लागेको सिन्ह्वा समाचार एजेन्सीले बुधबार जनाएको छ ।चिनियाँ टिममा २९८ महिला खेलाडी हुनेछन्, जुन पुरुष (१३३) भन्दा दोब्बर हो । यसमा महिला डाइभिङकी १४ वर्षीया क्वान होङछ्वानदेखि पुरुष इक्वेस्ट्रियनका ५२ वर्षीय ली झेनक्वीङसम्म छन् । चीनले विदेशमा पठाएको यो नै सबैभन्दा ठूला ओलम्पिक टिम हो, चीनको राज्य खेलकुद प्रशासनका उपनिर्देशक गाओ झिदङले भनेका छन् । बेइजिङ ओलम्पिक २००८ मा चीनको सबैभन्दा ठूलो टिम सहभागी भएको थियो, जसमा ६३९ खेलाडीसहित १०९९ सहभागी थिए । चीनले टेबलटेनिस, ब्याडमिन्टन, जिम्न्यास्टिक, भारोत्तोलन, सुटिङ र डाइभिङमा स्वर्णपदक जित्ने अपेक्षा गरिएको सिन्ह्वाले जनाएको छ ।"
मेसीका प्रतिद्वन्द्वी को त ?,"द मार्क (म्याड्रिड)  अन्ततः एक अर्को फुटबल सिजन सकिएको छ । कोपा अमेरिका सकियो । युरो पनि सकियो । अब सबैको ध्यान बालोन डीअरमा जानेछ । विश्व फुटबलका दुई ठूला प्रतियोगितको समाप्तिमा यो प्रतिष्ठित अवार्डका लागि केही प्रत्याशी तयार भएका छन् । यी प्रत्याशीमा सबैभन्दा बलियो को छन् त ? अहिलेसम्म ठ्याक्कै यस्ता ५ खेलाडी छन्, जसलाई यो अवार्ड जित्नसक्ने मान्न सकिन्छ । यसमा सबैभन्दा अगाडि त फेरि एकपल्ट अर्जेन्टिनी लियोनल मेसी नै छन् ।मेसी अहिले कुनै पनि क्लबसँग अनुबन्धविहीन छन् । कोपा अमेरिका अर्जेन्टिनाले नजित्दो हो त उनी पक्कै बालोन डीअरका लागि प्रत्याशी हुने थिएनन् । तर उनकै नेतृत्व, अझ उनकै प्रभावशाली प्रदर्शन मदतमा सन् १९९३ यता अर्जेन्टिनाले कुनै ठूलो उपाधि जितेको छ । यसको पक्कै गाढा अर्थ छ । फरक अर्थ के तथ्यमा छ भने यो मेसीले अर्जेन्टिनाका लागि जितेको पहिलो ठूलो प्रतियोगिता हो । अब उनलाई कम्तीमा गुनासो हुनेछैन, आफ्नो देशका लागि केही जितिनँ भनेर । यो अवार्ड मेसीले छपल्ट जितिसकेका छन् ।बार्सिलोनाका लागि उनले धेरै जिते । बार्सिलोनाले केही नजितेको पछिल्लो सिजनमा पनि मेसीले राम्रो खेलेका छन् । मेसीले यो वर्ष ४७ खेल खेलेका छन् र यसमा ३८ गोल गरेका छन् । त्यतिमात्र होइन, यी खेलमा उनले १४ अवसर गोलका लागि अवसर सिर्जना गरे अनि २६ खेलमा उनी नै उत्कृष्ट खेलाडी चुनिए । बार्सिलोनाबाट उनले कोपा डेल रे पनि जिते । कोपा अमेरिकामा उनी सर्वाधिक गोल गर्ने खेलाडी रहे । उनको प्रदर्शन थियो, ४ गोल र ५ गोलमा सहयोगी भूमिका ।ठ्याक्कै भन्दा अर्जेन्टिनाले पछिल्लो समय गरेका १२ मध्ये ९ गोलमा उनको सिधासिधा सम्बन्ध थियो । उनको बालोन डीअरका लागि प्रतिस्पर्धा गर्ने इटालीका केही खेलाडीमा जोर्गिन्हो अगाडि छन् । इटालीले युरो जितेको अर्थमा यो स्वाभाविक छ । उत्कृष्ट मिडफिल्डरका रूपमा चर्चामा रहेका जोर्गिन्होले चेल्सीका लागि युरोपेली च्याम्पियन्स लिग जिते । बालोन डीअर जित्ने खेलाडीको निर्णय अधिकांश समय च्याम्पियन्स लिग र ठूला अन्तर्राष्ट्रिय प्रतियोगितामा भर पर्ने गर्छ । इतिहासले यस्तै भन्छ ।त्यसैले जोर्गिन्होको उम्मेदवारी दमदार छ । यसपल्टको युरोमा उनका साथी जर्जियो केलिनीको प्रदर्शन पनि प्रशंसायोग्य रह्यो । त्यसैले यी भेट्रान डिफेन्डर पनि अवार्डका लागि प्रत्याशी हुन सक्छन् । इटालीले युरो जित्नु पछाडि ठोस डिफेन्स निर्णायक कारण रह्यो । प्रतियोगिताका क्रममा केलिनीले डिफेन्डर लियोनार्डो बोनुची र गोलरक्षक जियानलुइजी डोनारुमासँग खुबै दरिलो साझेदारी बनाएका थिए । सन् २००६ मो इटालीकै फाबियो कानाभारोले यो अवार्ड जितेयता अन्य कोही डिफेन्डरको भाग्य भने खुलेको छैन ।इंग्ल्यान्ड युरोको उपविजेता रह्यो । ह्यारी केन यही टिमका कप्तान हुन् । इंग्ल्यान्डले युरो जित्दो हो त उनी मेसीजत्तिकै बलियो दाबेदार हुन्थे । तर टोटेनहमका यी खेलाडीको प्रदर्शन पूरा सिजन आँखा चिम्लिने खाले छैन । फाइनलमा फेरि उनले तिनै केलिनी र बोनुचीले तयार पारेको डिफेन्सको सुरक्षाकवच भने तोड्न सकेनन् । बालोन डीअरका अर्का एक प्रत्याशी हुनसक्छन्, पोल्यान्डका रोबर्ट लेवान्डोस्की । भलै उनले युरोमा आफ्नो देशका लागि केही गर्न सकेनन् ।उनका लागि त युरो बिर्सनलायक नै रह्योभन्दा फरक पर्दैन । यही तर्क गर्दा बायर्न म्युनिकका लागि उनको खेल त बिर्सन मिल्दैन । आफ्नो पूरा खेलजीवनमा लेवान्डोस्कीले पोल्यान्डका लागि निर्णायक मोडमा केही गर्न सकेका छैनन्, केही अपवाद छाडेर । तर बार्यनका लागि उनी सधैं उम्दा खेलाडी रहेका छन् । खराब खेलाडी हुँदो हो त उनले पछिल्लो सिजन बायर्नबाट कीर्तिमान ४१ गोल त गर्ने थिएनन् ।"

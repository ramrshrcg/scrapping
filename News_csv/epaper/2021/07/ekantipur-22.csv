शीर्षक,विवरण
विषादी नजाँची भारतीय तरकारी,"किट खरिदमा कमिसनको चक्करसरकारले दुई वर्षअघि (२०७६ असार २ गते) ताजा तरकारी तथा फलफूल पैठारी गर्दा सम्बन्धित भन्सार बिन्दुमा क्वारेन्टाइन र जीवनाशक विषादीको अवशेष परीक्षण अनिवार्य रूपमा गरेर मात्र गर्नु पर्नेछ भनी राजपत्रमा प्रकाशित गर्यो । त्यसपछि फलफूल तथा तरकारी बोकेका गाडी भन्सारमै रोकिए । त्यसपछि भारतले उक्त व्यवस्था हटाउन दबाब दियो । भारतीय दूतावासले तत्काल समस्या समाधान गर्न कृषि मन्त्रालय, उद्योग वाणिज्य तथा आपूर्ति मन्त्रालयमा समेत दबाब दियो । तत्कालीन कृषि तथा पशुपन्छी विकासमन्त्री चक्रपाणि खनालले संसदीय समितिको बैठकमा पूर्वाधार छिटो तयार गरौं भनेर मन्त्रिपरिषद्मा प्रस्ताव आएपछि भन्सार नाकामा रोकिएका तरकारी र फलफूलका गाडी खुलाएको बताएका थिए । ल्याबको सन्दर्भमा तत्काल बजेट विनियोजन गर्ने सहमति भएको छ, अर्थ मन्त्रालयले तुरुन्त स्थापना गर्न भनेको छ, उनले भनेका थिए, पूर्वाधारका लागि ९ महिना समय चाहिन्छ । क्षमताले भ्याएसम्म छिटो स्थापना गर्छौं । मन्त्रीले ९ महिना समय चाहिने बताए पनि दुई वर्ष बित्दासमेत सीमा नाकामा विषादी परीक्षण प्रयोगशाला स्थापना हुन सकेको छैन । सरकारले विषादी परीक्षण स्थगन गर्ने निर्णय गरेपछि सर्वोच्च अदालतले आन्तरिम आदेश दिएको थियो । अदालतको अन्तरिम आदेशपछि खाद्य प्रविधि विभागले विराटनगर, हेटौंडा र भैरहवामा जीसीएमएस ल्याब तथा सीमा क्षेत्र र केन्द्रलाई समेत जोडेर १५ वटा आरबीपीआर ल्याब राख्ने निर्णय गरेको थियो । तर बजेट दोस्रो चौमासिकमा मात्रै आयो । कोभिडका कारण बजेट अर्थ मन्त्रालयले रोक्का राख्यो, त्यसपछि प्रक्रिया अघि बढेन, विभागका एक कर्मचारीले भने, २०७७७८ मा ल्याबको भवनबाहेक विषादी परीक्षण गर्न ३ ठाउँमा जीसीएमएस उपकरण खरिद र सीमामा आरबीपीआर ल्याब स्क्रिनिङ परीक्षणको कार्यक्रम थियो । उपकरणका लागि तोकिएको विवरणमापदण्ड अघिल्लो वर्षमै स्वीकृत भए पनि कार्यान्वयन हुन सकेन ।विभागले पछिल्लो समय जीसीएमएस र सीमामा आरबीपीआर ल्याबका लागि उपकरण खरिद गरी विषादी परीक्षण गर्नुभन्दा किट खरिदमा जोड दिएको स्रोत बताउँछ । त्यसका लागि बजेटसमेत रकमान्तर गरिएको छ । केन्द्रबाट सहयोग नभएपछि २०७७ चैतमा बजेट टुक्य्राएर सीमा नजिक रहेका कार्यालयमा पठाइएको छ । स्वार्थका कारण आरबीपीआर ल्याबका उपकरण खरिद रोकेर परीक्षण किट खरिद गर्न प्रयास भइरहेको छ, स्रोतले भन्यो, त्यो किट प्रयोगका लागि अन्तर्राष्ट्रियस्तरमा पुष्टि भएको छैन । किट खरिद गर्नकै लागि प्रत्येक खाद्य आयातनिर्यात गुणस्तर नियन्त्रण कार्यालय र खाद्य प्रविधि तथा गुण नियन्त्रण कार्यालयहरूमा ८१० लाख रुपैयाँका दरले रकमान्तर गरिएको छ । विभागका उपमहानिर्देशक राकेशकुमार त्रिपाठीको संयोजकत्वमा किटको विश्लेषण क्षमता अध्ययन गर्न समिति गठन भएको थियो । तर महानिर्देशक उपेन्द्र रायकै उपस्थितिमा ३ पटकसम्म प्रयोगात्मक परीक्षण गर्दा किटले फलफूल र तरकारी परीक्षण गर्न नसक्ने पुष्टि भएको थियो । हाल उक्त समितिले दिएको अध्ययन प्रतिवेदन लुकाइएको स्रोतको दाबी छ । ल्याबभन्दा किट राम्रो भनेर अध्ययनबिनै खरिद प्रक्रिया अघि बढाइयो । किट अन्तर्राष्ट्रियस्तरमा प्रयोग गरिएको हुनुपर्थ्यो, त्यो थिएन, स्रोतले भन्यो, कमिसनका लागि यसमा भारतको एउटा सानो कम्पनी प्रयोग गरिएको छ । गलत भएको पुष्टि भएपछि अहिले प्रतिवेदन गोप्य राखिएको छ । पछि किट पनि आएन । ल्याबको सामान पनि आएन । बजेट पनि फ्रिज भयो ।विभाग महानिर्देशक रायले भने जनशक्तिकै कारण प्रयोगशाला व्यवस्थापन गर्न नसकेको दाबी गरे । अदालतको निर्णयपश्चात् कृषि मन्त्रालयबाट पनि सम्बोधन भयो । तर दरबन्दीको ४२ प्रतिशत मात्रै जनशक्ति उपलब्ध छन् । पूर्वाधार पनि भएन, उनले भने, त्यसले गर्दा उपकरण खरिद हुन सकेन । किटका हकमा निषेधाज्ञाका कारण भारतबाट कम्पनीका मान्छे नआउँदा छलफल अगाडि बढाउन नसकेको उनको भनाइ छ ।"
महामारीबीच घरमै इद,"अल्लाहको आदेशमा इब्राहिमले छोरा इस्माइललाई बलिदान गर्न तयार भएको सम्झनामा यो पर्व मनाइन्छ । धार्मिक मान्यताअनुसार अल्लाहका नवी (दूत) इब्राहिम अलि सलामले ९० वर्षको उमेरमा पत्नी हाजराबाट प्राप्त गरेको सन्तान इस्माइललाई कुर्बानी गर्नॅपर्ने आदेश प्राप्त भयो । जसलाई पालना गर्दा अल्लाह प्रसन्न भएर इस्माइलको कुर्बानी नभएर स्वर्ग (जन्नत) मा पालिएका दुम्बाको कुर्बानी भएको धार्मिक मान्यता छ । यसै कारण अहिलेसम्म कुर्बानी गर्ने प्रचलनलाई कायम राखेको मुस्लिम धर्मावलम्बीको भनाइ छ । इदउलफित्रको ठीक २ महिना १० दिनमा मनाइने पर्वको ठूलो महत्त्व भएको राष्ट्रिय मुस्लिम आयोग सदस्य हाजी मिर्जा अरशद बेगले बताए । अरू दिन फजिर, जोहर, अस्र, मग्रिव र इसाका नामबाट पाँच पटक नमाज पढिन्छ । तर, बकर इदको दिन पाँच पटकमा एउटा थप वाजिव नमाज पनि पढेर मुसलमान समुदायले आआफ्नो घरमा खसी, राँगा र भेंडा बलि दिई खुसियाली मनाउने उनले बताए । कुर्बानीको मासु तीन भागमा छुट्याई वितरण गरिन्छ । एक भाग गरिब एवं विपन्न परिवारलाई, अर्को भाग इष्टमित्रलाई र तेस्रो भाग आफैंले खानुपर्ने चलन छ ।यो पर्वमा कोही पनि मासु खानबाट वञ्चित नहोस् भन्ने मान्यता रहेको छ । बुटवलमा ७ सय मुस्लिम परिवार रहेको मदिन मदरसा मस्जिद प्रबन्ध परिषद् बुटवल५ का सचिव जमिल मियाँले बताए । एक सय जना अटाउने क्षमता रहेको मस्जिदमा बुधबार २५ जना पदाधिकारी मात्र उपस्थित भई नमाज पढेर शुभकामना आदानप्रदान गरेको उनले बताए ।"
ढल्यो आधुनिक कलाको स्तम्भ,"(काठमाडौं)  ललितकलाका आधुनिक प्रयोगवादी कलाकार उत्तम नेपालीको निधन भएको छ । ८५ वर्षीय नेपालीको त्रिवि शिक्षण अस्पतालमा बुधबार निधन भएको हो । केही वर्षदेखि मुटुको रोगसँग लडिरहेका उनलाई श्वासप्रश्वासमा पनि समस्या थियो । ज्वाइँ सुनील रञ्जितका अनुसार गत महिना बिरामी परेपछि चिरायु, गंगालाल, मनमोहन कार्डियोभास्कुलर सेन्टर हुँदै उनलाई गत मंगलबार मात्र शिक्षण अस्पतालमा सारिएको थियो । पछिल्लो समय उनको स्मरण शक्तिसमेत कम भएको थियो । काठमाडौं किलागलको कर्माचार्य परिवारमा जन्मिएका उत्तम नेपालीले अमूर्त (एबस्ट्र्याक्ट) कलामा निकै ख्याति आर्जेका थिए । अमेरिका आउजाउ गरिरहेका उनी शरीर शिथिल बन्दै गएपछि तीन महिनाअघि मात्र नेपाल फर्केका थिए । राणाकालीन समयमा हजुरबुबा कृष्णप्रसाद कर्माचार्य भारतमा निर्वासित जीवन बिताउन बाध्य भएकाले परिवारसँगै नेपालीको बाल्यकाल लखनउमा बितेको थियो । उनले उतै विद्यालय र कला शिक्षा हासिल गरेका थिए । परिवार व्यवसायमा संलग्न भए पनि बाल्यकालदेखि उनलाई कलामा रुचि थियो । सन् १९५९ मा लखनउको कलेज अफ आर्ट एन्ड क्राफ्टबाट कलामा स्नातक गरेका उनले नेपालमा आधुनिक चित्रकलाको शैलीलाई विधागत र प्रयोगात्मक रूपमा नै नौलो आयामतिर ढल्काएको कला समीक्षक मुकेश मल्लले बताए । नेपालीको सक्रियतासँगै चित्रकलाको प्रदर्शनी, प्रचार, बुझाइ र सिर्जनामा व्यापक परिवर्तन सहज भएको थियो । आधुनिक चित्रकलामा उत्तम नेपाली एक स्तम्भ बिन्दु मान्नुपर्छ, मल्लले भने, उहाँभन्दा पहिला कलाकारहरू लैनसिंह वाङ्देल, उर्मिला उपाध्याय लगायतले आधुनिक चित्रकलाको आयामलाई अगाडि बढाएको भए पनि विशेषगरी सन् १९६२ मा भएको उत्तम नेपालीको पहिलो चित्रकला प्रदर्शनीपछि कलाकारहरूमा कला प्रदर्शनीको लहर चलेको थियो । त्यसबेला प्रदर्शनीको उद्घाटन तत्कालीन राजा महेन्द्रले गरेका थिए । नेपालीले हुलाक सेवा र सूचना विभागमा गरी झन्डै दुई दशक काम गरे । टिकट डिजाइनरका रूपमा उनले काम गरेका थिए । नेपालीको कला यात्रालाई उत्तम नेपाली ः नेपाली आधुनिक कलाको बलियो स्तम्भ पुस्तकमा उतारेका मल्ल भन्छन्, उहाँ हुलाक सेवा विभागमा आएपछि नेपालको रंगीन टिकट छापिन थालेको थियो । पहिलो टिकट थियो राजा महेन्द्र घोडा चढेको दृश्य भएको, त्यसको डिजाइन उहाँले गर्नुभएको थियो । कलाकारका रूपमा हुलाकमा नेपालीको प्रवेशअघि सरकारले कलाकार नै भर्ना गरेर टिकट डिजाइन गर्न लगाई छपाउने चलन थिएन । नेपालीले सुरुवाती चरणमा यथार्थवादी विषयमा चित्रहरू बनाएका थिए । केही पछिदेखि भने उनका अधिकांश सिर्जनामा नौलो प्रयोग हुँदै गएको देख्न सकिने समीक्षक रमेश खनालले बताए । हामीले अमूर्त कला सिर्जना र यसको मूल्यका बारेमा उहाँबाट सिको गरेका छौं । उहाँलाई नेपाली अमूर्त सिर्जनामा प्रवर्तकका रूपमा लिन सकिन्छ, उनी भन्छन् ।विसं २०२६ मा भएको इरोटिक सिरिज प्रदर्शनीमा उनले टुँडालका कलाबाट उत्प्रेरित भएर कामोत्तेजना र धर्मलाई सम्मिश्रण गरेर आधुनिक झल्को दिए । तिनताक रङकै माध्यममा उनले परम्परा, मानवीय संवेदना र कलाको पाटोलाई नियाल्ने जमर्को गरे । नेपाली कवि तथा अभिनेता पनि थिए । नेपालको पहिलो चलचित्र आमा र हिजो आज भोलि मा उनले अभिनय पनि गरेका छन् । उनको उत्तम नेपालीका कविताहरू नामक संग्रह पनि प्रकाशित छ । २०३२ सालमा उनले गरेको एकल चित्रकला प्रदर्शनीमा २८ जना कविहरूका कवितामा ३२ वटा चित्रहरू तयार गरेका थिए । २०५५ मा कला र साहित्य शीर्षकमा गरिएको प्रदर्शनीमा केदारमान व्यथित, तारानाथ शर्मा, वासुदेव त्रिपाठीलगायत २१ जना साहित्यकारको व्यक्तिचित्र र महत्त्वपूर्ण कृतिलाई अक्षरमा देखाएका थिए । आधुनिक कलाको विकासमा उत्तम नेपालीको बलियो पक्ष देखिएको प्राध्यापक अभि सुवेदी बताउँछन् । कलामा अमूर्त प्रयोग त छँदै थियो त्यसमा उहाँले साहित्यलाई नजिक ल्याएर झन् आधुनिकता थप्नुभयो, उनले भने, उहाँ कलालाई कविताको नजिक ल्याउन खोज्नुहुन्थ्यो । कलाको बिम्ब, रङ, आकारलाई कन्सेप्टमा लगेर छोड्नुभयो । नेपालीले एक दर्जनभन्दा बढी एकल प्रदर्शनी गरे भने सामूहिक प्रदर्शनीमा पनि धेरै पटक सहभागी भए । भारत, जापान, दक्षिण कोरियालगायतमा समेत प्रदर्शनी गरेका थिए । उहाँ आफ्ना सिर्जनामा मात्रै सीमित हुनुभएन, नेपालमा ललितकला संस्थाको गठनदेखि स्थापनामा महत्त्वपूर्ण भूमिका खेल्नुभएको हो, नेपाल ललितकला प्रज्ञा प्रतिष्ठानका कुलपति केके कर्माचार्यले भन्छन् । थुप्रै सम्मान र पुरस्कार पाएका नेपालीलाई सम्झँदा ललितकलाको विधामा काम गरिरहेकाहरू श्रद्धापूर्वक नाम लिन्छन् । नेपालीका श्रीमती, दुई छोरा र दुई छोरी छन् । उनको बुधबार नै पशुपति आर्यघाटमा दाहसंस्कार गरिएको छ ।"
२२ सांसदलाई एमालेले सोध्यो स्पष्टीकरण,"स्पष्टीकरण सोध्नु गलत ः नेपाल पक्षनेपाल पक्षको बुधबार बसेको स्थायी कमिटी बैठकले स्पष्टीकरण सोध्नु पार्टी एकतामा भाँजो हाल्ने काम भएको निष्कर्ष निकालेको छ । बानेश्वरमा बसेको बैठकले एकताका लागि वार्ता र १० बुँदे सहमति भएको अवस्थामा सांसदहरूलाई स्पष्टीकरण सोध्नु गलत भएको निचोड निकालेको हो । छलफलमा सबैको जोड एकतामा रह्यो । एकता वार्ता चलिरहेको र १० बुँदे सहमति भएको अवस्थामा स्पष्टीकरण सोध्ने र वरिष्ठ नेता माधवकुमार नेपालविरुद्ध नाराबाजी गर्दै पुत्ला जलाउने, सर्वोच्च अदालतको फैसलाअनुरूप आफ्नो विवेक प्रयोग गरेर विश्वासको मत दिने सांसदहरूलाई आतंकित पार्ने र उनीहरूविरुद्ध उत्तेजक गतिविधि, नाराबाजी गर्ने काम तत्काल रोकिनुपर्छ, बैठकपछि नेता रघुजी पन्तले भने, त्यस्ता गतिविधि तत्काल रोकेर पार्टी एकताको कामलाई अगाडि बढाउन अध्यक्ष केपी शर्मा ओलीको ध्यानाकर्षण गराउँछौं ।बैठकमा उपाध्यक्ष भीम रावल अनुपस्थित भएपछि नेता नेपाल उनलाई भेट्न टोखास्थित निवास पुगेका थिए । रावल विवाद समाधान गर्न गठन भएको कार्यदलको संयोजक थिए । देउवालाई विश्वासको मत नदिएका नेपाल समूहमा सक्रिय अन्य नेता भने बैठकमा उपस्थित थिए ।"
प्रधानमन्त्रीको सचिवालय कहिले ?,"प्रधानमन्त्रीसँग मन्त्री, पदाधिकारी, कूटनीतिज्ञ तथा विभिन्न व्यक्तिको सम्पर्क तथा भेटघाटको प्रबन्ध मिलाउने र सोको अभिलेख व्यवस्थापनसल्लाहकारसँगको समन्वयमा प्रधानमन्त्रीको दैनिक कार्यतालिका तयारप्रधानमन्त्रीको भ्रमण कार्यक्रम, कार्यसूची तथा समय व्यवस्थापन र सुरक्षासम्बन्धी समन्वयप्रधानमन्त्रीबाट निर्देशन भएका राष्ट्रिय महफ्वको विषयमा श्रव्य दृश्य कार्यक्रम उत्पादन र प्रसारणसम्बन्धी कार्यमा समन्वयप्रधानमन्त्रीसमक्ष प्राप्त हुने गुनासो, सुझाव तथा अन्य जनसम्पर्कसम्बन्धी व्यवस्थापकीय कार्यप्रधानमन्त्रीसमक्ष पेस गर्नुपर्ने निवेदन, प्रतिवेदन, ज्ञापनपत्र, फाइललगायतका कागजात पेस र सोको अभिलेखीकरणप्रधानमन्त्रीबाट भएको निर्णय तथा निर्देशन कार्यान्वयनका लागि सम्बन्धित महाशाखामार्फत मन्त्रालयहरुमा पठाउनेप्रधानमन्त्रीका तर्फबाट हुने निर्देशन, सन्देश, शुभकामना तथा वक्तव्यको मस्यौदासम्बन्धी कार्यप्रधानमन्त्रीको अध्यक्षता वा संयोजकत्वमा हुने विभिन्न बैठकको समन्वय र सहजीकरणनेपाल सरकारका मन्त्रीहरुको आन्तरिक भ्रमणसम्बन्धी कार्यको सहजीकरण"
अमरेशले दिए सांसदबाट राजीनामा,"काठमाडौं (कास) पार्टीको क्रियाशील सदस्यताको विवादलाई लिएर कांग्रेस नेता अमरेश सिंहले सांसदबाट राजीनामा दिएको घोषणा गरेका छन् । उनले सभापतिसमेत रहेका प्रधानमन्त्री शेरबहादुर देउवालाई भेटेर बुधबार राजीनामापत्र थमाएका छन् । सभापतिज्यूले सदस्यता विवाद समाधान गर्छु भन्नुभएको छ, समाधान भएन भने राजीनामा फिर्ता हुन्न, उनले भने । प्रदेश २ को धनुषा, बारा र सर्लाहीमा क्रियाशील सदस्यता वितरणमा संस्थापन पक्षले मनोमानी गरेको भन्दै अर्को पक्षले विरोध गरिरहेको छ । बारा, धनुषा र सर्लाहीका स्थानीय नेताहरू पार्टी केन्द्रीय कार्यालय सानेपामा आमरण अनशन र धर्ना बसेका छन् । धनुषाका चन्द्रमणि यादव, रामपल्टन शाह र दिनेश नायक चार दिनदेखि अनशनमा छन् । सर्लाहीका ७१ वर्षीय रामगोविन्द रायले पनि बुधबारदेखि अनशन थालेका छन् । सांसद सिंहले आमरण अनशनमा बस्ने नेताकार्यकर्ताको स्वास्थ्य बिग्रँदै गएको र नेतृत्वले सदस्यता छानबिनमा गम्भीरता नदेखाएले आफूले सांसदबाट राजीनामा दिएको बताए ।प्रदेश २ मा अन्य पार्टीबाट कांग्रेस प्रवेश गरेकाको समायोजनका लागि लगिएका सदस्यता दुरुपयोग भएको इतर पक्षको आरोप छ । विभिन्न समयमा कांग्रेस प्रवेश गरेकाहरूलाई पार्टीमा समायोजन गर्न उपसभापति विमलेन्द्र निधिको संयोजकत्वमा समिति बनेको थियो । निधि संयोजक रहेको समितिले अनियमित ढंगले सदस्यता दिएर निष्ठावान् कार्यकर्तालाई विस्थापित गर्न लागेको आरोप सिंहले लगाएका छन् ।उनले पार्टीका उपसभापति विमलेन्द्र निधिले अवलम्बन गरेको नीति र व्यवहारले कांग्रेसको प्रभाव तथा हैसियत ह्रासोन्मुख भएको आफ्नो राजीनामा पत्रमा उल्लेख गरेका छन् । मेरो राजीनामालाई निष्ठावान् र जिम्मेवार कार्यकर्ताको बाध्यकारी निर्णयका रूपमा ग्रहण गर्दै तत्काल स्वीकृत गरिदिनुहुनेछ भन्ने विश्वास लिएको छु, उनले राजीनामापत्रमा लेखेका छन् ।"
जसपा विवादबारे आज आयोगमा बहस,"(काठमाडौं)  निर्वाचन आयोगले जनता समाजवादी पार्टीको आधिकारिकतासम्बन्धी विवादमा केन्द्रीय कार्यकारिणी समितिको बहुमतअल्पमत हेरेर निर्णय दिने तयारी गरेको छ । राजनीतिक दलसम्बन्धी ऐनमा लिखित जवाफ र प्रमाणको आधारमा कुनै पक्षलाई मान्यता दिने अवस्था नरहे केन्द्रीय समितिमा बहुमत रहेको पक्षलाई दलको आधिकारिकता दिने प्रावधान छ । आयोगको कानुन महाशाखा स्रोतका अनुसार दुवै पक्षले बुझाएको सक्कल कागजातकै भरमा फैसला लिन आयोगलाई कठिनाइ परेको छ । बैठकको तरिका र कागजातमा दुवै पक्षबाट आआफ्नो दाबी गरिए पनि पार्टीको विधानअनुसार दुवैको प्रक्रिया मिलेको देखिँदैन, त्यो अवस्थामा केन्द्रीय कार्यकारिणी समितिको बहुमत र अल्पमत नै हेर्नुपर्ने हुन्छ, स्रोतले भन्यो । जसपामा केन्द्रीय कार्यकारिणी समितिलाई लिएर पनि विवाद छ । दुई अध्यक्ष महन्थ ठाकुर र उपेन्द्र यादवले अलगअलग समिति दाबी गरिरहेका छन् । हेड काउन्ट गर्नुपूर्व आयोगले कुन समिति आधिकारिक हो भन्ने निर्णय दिनुपर्ने हुन्छ । स्रोतका अनुसार बिहीबार हुने सुनुवाइपछि आयोगको इजलासले आधिकारिक केन्द्रीय कार्यकारिणी समिति कुन हो त्यसबारे निर्णय दिन सक्छ । त्यसपछि ३४ दिनको समय दिएर समितिमा रहेकालाई आयोगमा उपस्थित गराएर हेड काउन्ट गर्ने तयारी छ । आयोगले बिहीबारै दुवै पक्षको बहस टुंग्याउने लक्ष्य राखेको छ । दुवै पक्षका ३३ जना कानुन व्यवसायीलाई आयोगले बहसका लागि बढीमा २२ घण्टाको समय निर्धारण गरेको छ । आयोगका सचिव सुरेश अधिकारीले दुवै पक्षको कुरा सुनेर बिहीबारै केही आदेश आउन सक्ने बताए । जसपा दर्ताका बेला ५१ सदस्यीय कार्यकारिणी समिति आयोगको अभिलेखमा छ । यादव पक्षले त्यसैलाई मान्यता दिनुपर्ने माग गरेको छ । ठाकुर पक्षले भने पुस ७ को कार्यकारिणी समितिको बैठकले दिएको अधिकारअनुसार कार्यकारिणी समितिमा गरेको हेरफेरले मान्यता पाउनुपर्ने भनेको छ । त्यहीअनुसारका प्रमाण दुवै पक्षले आयोगमा पेस गरेका छन् ।पार्टीमा विवाद हुनुपूर्वका कागजातमा दुवै अध्यक्ष यादव र ठाकुरका हस्ताक्षर छन् तर पछि दुवैको एक्लाएक्लै हस्ताक्षरमा निर्णयहरू पठाइएको छ । पुरानो कार्यकारिणी समितिमा यादवको सहज बहुमत छ भने ठाकुरले हेरफेर गरेको समितिमा ठाकुर पक्ष बहुमतमा छ । आयोगबाट जुन कार्यकारिणी समितिले वैधानिकता पाउँछ, पार्टीको आधिकारिकता पनि त्यसैअनुसार हुने निश्चित छ । आयोग स्रोतका अनुसार ठाकुरले हेरफेर गरेको कार्यकारिणी समिति अझैसम्म आयोगमा अद्यावधिक भइसकेको छैन । आयोगले पुरानै कार्यकारिणी समितिलाई मान्यता दिएको खण्डमा यादव पक्षले जसपाको आधिकारिकता पाउने निश्चित छ । त्यस अवस्थामा आयोगले ठाकुर पक्षलाई नयाँ दल दर्ताको अवसर दिनेछ । प्रमुख आयुक्त दिनेशकुमार थपलियाले प्रक्रिया निमिचिने गरी जसपाको आधिकारिकता विवादमा चाँडै निर्णय दिइने बताए ।"
लक्ष्यभन्दा बढी राजस्व संकलन,"काभ्रे (कास) कोरोना संक्रमणको दोस्रो लहरमा गरिएको निषेधाज्ञाले विभिन्न पेसा, व्यवसाय ठप्प भए पनि गत आर्थिक वर्ष २०७७७८ मा राजस्व संकलनमा भने वृद्धि भएको छ । काभ्रे, सिन्धुपाल्चोक, दोलखा र रामेछाप कार्यक्षेत्र भएको आन्तरिक राजस्व कार्यालय धुलिखेलले लक्ष्यभन्दा बढी राजस्व संकलन गरेको हो । वैशाख १६ बाट जारी निषेध आदेश कायम रहे पनि सामाजिक दूरी कायम गर्दै पेसा, व्यवसाय सञ्चालन गर्न अनुमति दिइएको छ । पहिलो लहरको संक्रमणका बेला भने लक्ष्य पूरा हुन सकेको थिएन ।गत वर्ष २ अर्ब ९३ करोड ४३ लाख २९ हजार रुपैयाँ राजस्व संकलन गर्ने लक्ष्य राखिएकामा ३ अर्ब ९६ करोड १ लाख २४ हजार रुपैयाँ संकलन भएको प्रमुख राजस्व अधिकृत कमलबहादुर राजलवटले जानकारी दिए । उक्त अंक लक्ष्यको १३४९६ प्रतिशत हो । गत वर्षको भन्दा यो वर्ष निषेधाज्ञाको अवधि कम भएकाले पनि लक्ष्य पूरा भएको हुन सक्छ, राजलवटले भने, कर सचेतना र अनुगमन पनि बढाएका थियौं । उनका अनुसार असारमा मात्रै ७४ करोड ८ लाख रुपैयाँ राजस्व उठेको थियो ।आन्तरिक राजस्व कार्यालय काभ्रेले रामेछाप र दोलखामा भएका दुई करदाता सेवा कार्यालय र धुलिखेलबाट काभ्रे र सिन्धुपाल्चोकका करदाताबाट राजस्व असुली गर्छ । वस्तु, सेवामा लाग्ने कर, आयकर, मूल्य अभिवृद्धि कर, अन्तःशुल्कलगायतका राजस्व आन्तरिक राजस्व कार्यालयमार्फत संकलन हुन्छन् । गत आवमा १ अर्ब ९३ करोड २ लाख ८८ हजार आयकर, १ अर्ब ४१ करोड ६४ लाख २७ हजार मूल्य अभिवृद्धि कर, ३२ करोड १८ लाख ५८ हजार अन्तःशुल्क, २३ करोड ८३ लाख ५२ हजार ब्याज कर र ५ करोड ३१ लाख ७६ हजार रुपैयाँ घर बहाल कर संकलन भएको छ । काभ्रे, सिन्धुपाल्चोक, रामेछाप र दोलखामा गरी ३८ हजार २ सय ६५ करदाता व्यक्तिगत प्यानमा, ३३ हजार २ सय ५३ जना आयकरमा, ४ हजार २ सय ४९ जना मूल्य अभिवृद्धि करमा, १ हजार ४ सय ७५ जना अन्तःशुल्कमा, ८ सय जना संस्थागत प्यानमा आबद्ध छन् । अघिल्लो आवमा भने लक्ष्यभन्दा कम राजस्व संकलन भएको थियो । ३ अर्ब ३० करोड ८६ लाख २० हजार रुपैयाँ अनुमान गरिएकामा २ अर्ब ७८ करोड ५४ लाख ६६ हजार रुपैयाँ मात्रै राजस्व संकलन भएको थियो । उक्त रकम लक्ष्यको ८४१९ प्रतिशत हो ।"
"बनेपापनौती सडक ठेक्का लाग्यो, मर्मत भएन","काभ्रे (कास) ठेक्का सम्झौता भएर पनि काम नहुँदा बनेपापनौती सडकमा यात्रुले सास्ती खेप्ने गरेका छन् । ६ किमि लामो सडकमा हिलो, जमेको पानी र खाल्डाखुल्डीका कारण पार गर्न १ घण्टाभन्दा बढी समय लाग्ने गरेको छ । पनौती४ का राजेन्द्र थापाले सडककै कारण सास्ती खेप्नुपर्ने बताए । गत वैशाख १५ मा सम्झौता गरी यसै वर्षको मंसिर ३० गते सम्पन्न गर्न कमलजितगणेश एन्ड गंगा जेभीले ठेक्का पाएको थियो । सम्झौतालगत्तै लकडाउन र निरन्तर वर्षाका कारण काम अघि बढाउन नसकेको कम्पनीले बताउँदै आएको छ । सम्झौतालगत्तै निर्माण कम्पनीले बेस थुपारे पनि माटोको मात्रा धेरै हुँदा हिलो भएको थियो । हिलो र खाल्डाखुल्डी धेरै भएको भन्दै नगरपालिकाले पनि १ सय टिपर ग्राभेल हालेको बताएको छ । तर माटोको मात्रा धेरै भएकाले त्यसले झन् हिलो बनाएको छ । सडकमा दैनिक १ हजार निजी सवारीसाधन, १ सयभन्दा बढी सार्वजनिक यातायात र १ हजारभन्दा बढी टिपर चल्ने गरेका छन् । क्षमताभन्दा बढी सामान बोकेर आउने टिपरका कारण सडक थप नाजुक बन्दै गएको स्थानीयको गुनासो छ । अरनिको राजमार्गको फिडर सडकमा सूचीकृत बनेपापनौती सडक सो सूचीबाट हटेपछि सडक विभागले नियमित मर्मत गर्न छोडेको थियो । पनौती नगरप्रमुख भीम न्यौपानेले वर्षाका कारण सडक बन्न नसकेको स्विकार्दै अबको केही समय सास्ती बेहोर्नुको विकल्प नभएको तर्क गरे । बजेटको व्यवस्थापन नै ढिला भयो, ठेक्का प्रक्रिया दुई महिना लाग्यो, सम्झौता भएलगत्तै पर्न सुरु गरेको पानी अहिले पनि निरन्तर छ, प्रमुख न्यौपानेले भने, अब वर्षाभरि हामीसँग कुनै विकल्प छैन, भदौमा घाम लागेपछि कालोपत्रको काम सुरु हुन्छ । योजना कार्यान्वयन गरिरहेको भक्तपुरस्थित सडक डिभिजन कार्यालयका इन्जिनियर जयराम अधिकारीले म्यादभित्रै काम सम्पन्न हुने अपेक्षा व्यक्त गरे । तत्काल केही गर्न सकिने अवस्था छैन, खाल्डाखुल्डी पुरेर, ग्राभेल हाले पनि दुई दिनमा उस्तै भइहाल्छ, उनले भने, बर्खा सकिएलगत्तै सुरु भए म्यादभित्रै सकिने अपेक्षा छ । सडक निर्माणका लागि बजेट विनियोजन भइरहे पनि सवारी चाप, सडकको गुणस्तरलगायतका कारण सडक चाँडै बिग्रिने गरेको छ । आव २०६८६९ मा २ करोड बराबरको रकम खर्च गरेर गरिएको कालोपत्र ३ महिना नपुग्दै उप्किएको थियो ।"
कमलाको बाढीले किरतपुर बाँध भत्कियो,"तोपामा जब पस्यो बाढीसप्तरी मंगलबारको बिहान । तिलाठी कोइलाडी८ तोपा बस्तीमा इनरदेवी यादव खाना पकाउन आँगनको चुलोका लागि गुइँठा र दाउराका झिक्रा तयार पार्दै थिइन् । पति रामविलास नजिकैको तोपाचोकमा चिया खान गएका थिए । इनरदेवीले चुलोमा आगो जोर्नै लाग्दा पानीको भेल आँगनमा पस्यो । हेर्दाहेर्दै चुलो छोपियो, भाँडाकुँडा पानीमा तैरिन थाले । एकछिन त उनी अक्क न बक्क भइन् । भाँडाकुँडा बटुलेर राख्न नभ्याउँदै पानी घरमा पस्यो । भित्रका सामान भिजाउन थाल्यो । ओढ्नेओछ्याउनेसँगै भिज्न नहुने सामान हतारहतार खाटमा राखेर जोगाइन् । मंगलबार बिहान ८ बजे तोपामा पसेको बाढीले समस्यामा परेका इनरवती मात्रै थिइनन् । करिब ५० घरआँगन जलमग्न भए । बुधबार साँझ बाढी घटेको छ । तर घरआँगन हिलाम्य छ । पकाउन, खान र सुत्न समस्या भएको छ । म चोकबाट फर्किंदा घरभित्र तीन फिटसम्म पानी थियो, रामविलासले भने, मंगलबार न बिहानको खाना पकाउन पायौं न त रातिको । पानी घटेपछि आज (बुधबार) बल्ल सास फर्किए जस्तो भएको छ । वर्षाको पानीको उचित निकास नहुँदा तोपा डुबानमा परेको हो । घरैघर पानी पसेपछि हाम्रो हाल बेहाल भएको छ, स्थानीय बन्ठु यादवले भने । गाउँपालिकाको विपद् व्यवस्थापन शाखाका कर्मचारी राजेशकुमार झाले पानीको सतह घट्दै गएपछि तोपामा केही सहज भएको बताए । उता निरन्तरको वर्षासँगै खाडो र जिता खोलामा आएको बाढीले हनुमाननगर कंकालिनी१४ को मल्हनियालाई घेरेको छ । चारैतिर जलमग्न भएपछि उक्त बस्तीका करिब ३ सय परिवारको बाहिर आउजाउ बन्द भएको छ ।"
गोपनीयतामाथि धावा,"इजरायलको एक कम्पनीले बनाएको मोबाइल फोन जासुसी गर्ने सफ्टवेयर पेगाससको एकदमै दुष्ट प्रयोजनका निम्ति भइरहेको प्रयोगका कारण यतिखेर सम्पूर्ण विश्व आतंकित छ । यो सफ्टवेयरले प्रयोगकर्तालाई थाहै नहुने गरी निजको फोनमार्फत सम्पूर्ण सूचना तथा गतिविधि संकलन गर्ने बताइएको छ । निसानामा राखिएका व्यक्तिको फोनमा अनधिकृत रूपमा प्रवेश गराइने स्पाइवेयर ले मोबाइलका फाइलसहित माइक र क्यामरामा समेत पहुँच राख्ने जनाइएको छ । नागरिकका हातहातमा स्मार्टफोन भएको यो युगमा प्रविधिको यसरी चरम दुरुपयोग हुनु मात्रै पनि जगत् त्रस्त हुन पर्याप्त छ । तर कुरा यतिमै सीमित हुँदैन । विश्वका कतिपय सरकारहरू नै लोकतन्त्रद्रोही यो सफ्टवेयरको ग्राहक बनेको खुलासा अन्तर्राष्ट्रिय सञ्चारमाध्यमहरूले गरेका छन्, जसलाई पेगासस विकसित गर्ने कम्पनी एनएसओले पनि पुष्टि गरेको छ । विभिन्न देशका १७ सञ्चार माध्यमले यो मामिलामा यसअघि लिक भएका ५० हजार फोन नम्बर अध्ययन गर्दा चार दर्जनभन्दा बढी देशका हजारभन्दा बढी व्यक्तिमाथि निगरानी भइरहेको पहिचान गरेका छन् । यसमा हामीले प्रत्यक्ष चिन्ता गर्नुपर्ने कारण पनि छ भारतका लागि नेपाली राजदूतको नाम पनि यो सूचीमा छ । भारतका राजनीतिकर्मी, संवैधानिक आयोगका पदाधिकारी, कूटनीतिज्ञ, पत्रकार, अधिकारकर्मीलगायत चीन, पाकिस्तान, साउदी अरब, इरान र नेपालका नयाँदिल्लीस्थित राजदूतको पनि यो सफट्वेयरमार्फत जासुसी भइरहेको जनाइएको छ । यसबारे नेपाल सरकारले चासो देखाउन जरुरी छ । अनधिकृत तवरबाट विदेशी कूटनीतिज्ञको फोन यसरी जासुसी गर्नु गम्भीर अपराध हो । त्यसैले छिमेकी मुलुकस्थित आफ्नो दूतको मोबाइल फोनको निगरानी कसले, किन र कुन प्रयोजनका निम्ति गरिरहेको छ भन्ने जानकारी राख्नुपर्छ । र, संवेदनशील अधिकारीहरू साइबरसुरक्षाप्रति सचेत रहनुपर्छ, सरकारले नै यसमा संवेदनशीलता देखाउनुपर्छ । सर्वव्यापी भयको विषय भएकाले सम्पूर्ण विश्वले नै यो मामिलालाई चिन्ताका रूपमा लिएको छ, लिनुपर्छ पनि । लोकतन्त्र र नागरिक अधिकार पक्षधर शक्तिराष्ट्रहरूले यसको छानबिन गर्नका निम्ति दबाब दिनुपर्छ । यो प्रकरण किन अति डरलाग्दो देखिन्छ भने, एनएसओले पेगासस सरकारलाई मात्रै बेच्ने गरेको र अहिलेसम्म ३६ देशका सरकार तथा सुरक्षा एजेन्सी आफ्ना ग्राहक रहेको जानकारी दिएको छ । भारत सरकारले यसमा आफ्नो संलग्नता नभएको दाबी गरे पनि भारतीयहरूको फोन नम्बर पेगाससको डेटा सेन्टर मा कसरी पुग्यो भन्ने प्रश्न उठेको छ । एनएसओ कम्पनीले आफूले आतंकवादी गतिविधिको सूचना संकलन गर्ने उद्देश्यले पेगासस बनाएको र बेच्ने गरेको दाबी गरे पनि भारतमा सतहमा आएका नामहरू हेर्दा यसको प्रयोग नागरिक र कूटनीतिज्ञमाथि निगरानी गर्न भइरहेको देखिन्छ । यसै पनि पछिल्ला वर्षहरूमा कतिपय मुलुकमा चुनावबाटै कट्टरपन्थी शासक उदाउन थालेसँगै लोकतन्त्रको भविष्यलाई लिएर सर्वव्यापी चिन्ता छ । लोकतन्त्रमा अहरणीय मानिने नागरिकको वैयक्तिक स्वतन्त्रता र गोपनीयताको अधिकार त्यस्ता शासकबाट प्रत्यक्षपरोक्ष खोसिने क्रम जारी छ । यही बेला फेरि नागरिकलाई निगरानी र नियन्त्रणमा राख्न चाहने तिनै शासकहरूको मनोकांक्षालाई सघाउने गरी यस्तो सफ्टवेयरको विकास हुनु र तिनलाई सरकारहरूले प्रयोगमा ल्याएको पाइनु चिन्ताजनक छ । भारतीय नागरिक र कूटनीतिज्ञहरूका हकमा यदि यस्तो कुचेष्टा भारत सरकारले नै गरेको हो भने विश्वकै ठूलो लोकतन्त्र दाबी गर्ने मुलुकका लागि यो निकै ठूलो लज्जाको विषय हुनेछ ।अन्तर्राष्ट्रिय गुप्तचरी मामिलासम्बन्धी चिन्ता गर्दागर्दै हामीले के पनि भुल्नु हुँदैन भने हाम्रै देशमा आन्तरिक रूपमा पनि यो खतरा उत्तिकै छ । गुप्तचर विभागले नागरिकका फोन ट्याप गर्न सक्ने विधेयक राष्ट्रिय सभाबाट पारित भई प्रतिनिधिसभा पुगेकाले नागरिकको गोपनीयता यहाँ पनि जोखिममा छ । तत्कालीन प्रधानमन्त्री केपी शर्मा ओलीले राष्ट्रिय अनुसन्धान विभागलाई समेत आफूमातहत लगेर शक्ति एकीकरण गर्दै नागरिकको फोन ट्यापिङ गर्ने गरी कानुन प्रस्ताव गरेका थिए । राष्ट्रिय अनुसन्धान विभागका प्रमुखले फोन इन्टरसेप्ट गर्न सक्ने गरी सरकारले कानुन मस्यौदा गरेको छ । विरोधका बावजुद पनि राष्ट्रिय सभाबाट २०७७ असारमा पारित विशेष सेवासम्बन्धी विधेयकमा इन्टरसेप्सन को प्रावधान राखिएको छ । संसद्मा विचाराधीन सूचना प्रविधिसम्बन्धी विधेयकमा पनि यस्तै प्रावधान राखेको ओली सरकारले नागरिकको फोन ट्यापिङ गर्न र विवरण माग्न सक्ने अधिकार सरकारी अनुसन्धान अधिकृतलाई सोझै दिने गरी दूरसञ्चार विधेयकको मस्यौदा बनाएको थियो ।आतंकवाद तथा समाजमा हुने अरू आपराधिक घटना न्यूनीकरणका निम्ति अनुसन्धानको पाटोलाई बलियो बनाउने प्रबन्ध मिलाउनु अवश्य पनि जुनसुकै सरकारको दायित्व हो । तर त्यसकै लागि सरकारले नागरिकको संवैधानिक अधिकार क्षेत्रभित्र घुसेर अतिक्रमण गर्न पाउँदैन । स्वतन्त्र न्यायपालिकाको पूर्वसहमतिमा मात्रै यस्तो व्यवस्था गरिनुपर्छ । सरकारी अधिकारीको तजबिजीमा गरिने कतिपय कारबाही औचित्यका आधारमा भन्दा पनि सत्ता तथा शक्तिको प्रभावमा हुने खतरा अधिक रहन्छ । यहाँ तत्कालीन न्यायाधीश रणबहादुर बमको हत्या अनुसन्धानमा अनावश्यक व्यक्तिको फोन र एसएमएस लिएर त्यसको दुरुपयोग भएपछि सर्वोच्च अदालतले कानुनमा अन्यथा व्यवस्था नभएसम्म सम्बन्धित जिल्ला अदालतबाट अनुमति लिने व्यवस्था मिलाउन परमादेश दिएको तथ्य स्मरणीय छ । कथं अदालतको आदेशबिना पनि सरकारले जोकोहीको फोनमा पहुँच राख्न थाल्यो भने त्यसले नागरिकको गोपनीयता मात्रै खुम्च्याउँदैन, सर्वत्र सरकारी भयको सञ्चार पनि गर्छ । त्यसबाट नागरिकहरूमा सेल्फ सेन्सर हाबी भई लोकतन्त्र संकुचित बन्न पुग्छ । तसर्थ, विदेशस्वदेश सर्वत्र भैरहेको नागरिकलाई अनधिकृत निगरानी गर्ने प्रयत्नको जोकोहीले डटेर विरोध गर्नुपर्छ ।"
कांग्रेसलाई अवसर,"नवनियुक्त प्रधानमन्त्री शेरबहादुर देउवाले संसद्बाट विश्वासको मत पाएसँगै असंवैधानिक बाटोबाट पटकपटक विघटनको मारमा परेको प्रतिनिधिसभाको पूर्ण जीवन सुनिश्चित भएको छ । झन्डै दुईतिहाइ बहुमतको कम्युनिस्ट सरकारलाई सत्ता बाँदरको हातमा नरिवल भएपछि पुनः कांग्रेसको पोल्टामा पुगेको छ । सबैभन्दा धेरै पटक सरकारको नेतृत्व गर्ने दल नै कांग्रेस हो । त्यसैले कांग्रेसको सरकार बन्दा पाँच हात उफ्रिएर खुसियाली मनाउनुपर्ने अवस्था छैन । बहुदलपछिको लामो समय कांग्रेसले सरकारको नेतृत्व गरे पनि त्यसले मुलुकको कायपलट भएन । देखिने गरी खासै केही परिवर्तन भएको अनुभव पनि छैन । राजाले शासन हातमा लिएपछि सबै दल मिलेर राजसंस्था मिल्काए, जनताको शासन भन्दै गणतन्त्र आयो । राज्यको पुनः संरचना भएर शासन व्यवस्था परिवर्तन पनि भयो । पद्धति र विधिलाई आत्मसात् गरेर जनताको समस्यामा केन्द्रित शासन र सत्ताको अभ्यास गर्ने हो भने, भुइँतहका जनताले महसुस हुनेगरी परिवर्तन भएको देख्न समय लाग्दैनथ्यो । तर, जुन जोगी आएपछि कानै चिरिएको उखानजस्तै नेताहरूको प्रवृत्तिले जनताको समस्यामा परिवर्तनको उछाल आउन सकेको छैन । जुन दल सरकारमा गए पनि काम गर्दा दलभन्दा माथि उक्लिने परिपाटीको विकास गर्नु जरुरी छ । आफू सत्तामा हुँदा व्यक्तिवादी र गुटवादी काम गर्ने अनि सत्ता खुस्किएपछि सत्ताधारी दललाई गालीको वर्षा गर्न थाल्ने चलन छ । आफूले गरेको सबै ठीक, अर्काले गरेको सबै बेठीक भन्ने प्रवृत्ति नेपाली राजनीतिमा हावी छ, जसले गर्दा रातोलाई हरियो, हरियोलाई पहेंलो देख्ने नेतृत्वको विकास भइरहेको छ । जुन दल सत्तामा गए पनि क्षमतावान्, अनुभवी, विषयवस्तुमा दक्षता राख्ने र पार्टीमा आजीवन दुःख गरेकाहरूलाई अवसर दिनेभन्दा पनि गुटगत भागबन्डा लगाउने, आफ्ना मान्छे कसरी पार्ने भन्नेमा नेताहरूको ध्यान गएको छ । नातावाद र कृपावादलाई ध्यानमा राखेर मन्त्री भाग लगाउने गलत अभ्यासले राजनीतिमा निरन्तरता पाइनै राखेको छ । यसले गर्दा, अहिलेसम्म सरकारको चाबी हातमा पार्नेहरूले हुँदा खाने जनताको दैनिकीमा परिवर्तन ल्याउन नसकेका हुन् । त्यसैले यो सरकारले सबैलाई साथमा लिएर खोपको पूर्ण व्यवस्थापन गर्ने, उकालो लागिरहेको महँगी घटाउने, थिलथिलो भएको उद्योग क्षेत्रलाई उकास्ने, समाजमा बढिरहेको दण्डहीनतालाई अन्त्य गर्ने, दलगत आक्षेप हैन सबैलाई समान व्यवहार गर्नेलगायतका काम गर्नुपर्छ । नयाँ प्रधानमन्त्रीका सामु धेरै चुनौती भए पनि, त्यसलाई अवसरको रूपमा लिएर जनमुखी काम सुरु गरे, जनताको मन जित्न बेरै लाग्दैन । गोविन्द विक, बूढानीलकण्ठ१२, काठमाडौं"
गाडी भाडा वृद्धि फिर्ता होस्,"यातायात व्यावसायिक महासंघको मागअनुसार सरकारले गरिबनिमुखा वर्गको ढाड सेकाउने गरी भाडा वृद्धि गरेको छ । डिजेल पेट्रोलमा ८१० रुपैया मूल्य बढ्यो भन्दैमा यसरी २८ प्रतिशत सवारी सवारीमा भाडा वृद्धि गर्नु जायज होइन । लामो दूरीको सवारी साधनको हकमा मात्रै गाडी भाडा बढाइए पनि उत्पत्यकाभित्र चल्ने माइक्रो तथा बसले पनि बढाइएको दरमा भाडा लिइरहेका छन् । आफ्नो साधन हुनेहरूलाई त गाडी भाडा वृद्धिले केही असर नगर्ला तर नहुनेहरूलाई भने यसले निकै मारमा पारेको छ । यति नै जनसंख्याले सार्वजनिक यातायत चढ्छन् भन्ने तथ्यांक कहीँकतै नभेटिए पनि अनुमानको भरमा ८० प्रतिशतभन्दा बढी मानिसको निजी सवारी साधन छैन भन्न गाह्रो पर्दैन । कोरोना फैलिरहेको बेलामा यसरी अचाक्ली भाडा वृद्धि गर्ने, गराउने काम अघिल्लो सरकारले गर्यो । यातायत महासंघले भाडा वृद्धि नभएसम्म यातायात चलाउँदिन भन्यो भन्दैमा यसरी ढाडै सेकिने गरी मूल्यवृद्धि गराउनु हुँदैनथ्यो । बस, ट्रकलगायतका साधनमा भाडा बढेसँगै बजारमा आयातित दैनिक उपभोग्य खाद्यपदार्थ, तरकारी, फलफूल तथा निर्माण सामग्रीलगायत हरेक सामानको भाउ बढ्नेछ, जसको मार हुने खाने वर्गमा भन्दा पनि हुँदा खाने वर्गमा पर्नेछ । उसै त, स्टक सामानको भाउ बढाउन निहुँ खोजेर बस्ने ठूला व्यापारीहरूलाई गाडी भाडा वृद्धि अप्रत्याशित अवसर बनेको छ । पटक पटकको लकडाउनले थलिएका जनतालाई केपी शर्मा ओलीले सत्ता छाड्ने बेला गाडी भाडा वृद्धिको कोसेली दिनु गलत हो । बढाइहाले पनि ५७ प्रतिशत मात्र बढाएको भए यति विघ्न जनगुनासो हुँदैनथ्यो । नयाँ सरकारले ओली सरकारको यो गल्ती सच्याउनैपर्छ । तिलप्रसाद न्यौपाने, माछापोखरी चोक, काठमाडौं"
नेपालभारत सम्बन्धको लेखाजोखा,"देउवामोदी सम्बन्ध सुधारिएला ? समाचारमा लामो समयदेखि घामछायासरह बनेको नेपाल र भारतको सम्बन्धबारे लेखाजोखा गरिएको छ । केपी शर्मा ओलीलाई विस्थापित गरेर शेरबहादुर देउवाले असार २९ मा प्रधानमन्त्रीको शपथ लिए पनि भारतीय प्रधानमन्त्री नरेन्द्र मोदीले साउन ३ गते मात्र ट्वीटरमार्फत बधाई दिएका थिए । तर, त्यसको भोलिपल्टै अर्थात् ४ गते मोदीले आफैंले टेलिफोन गरेर पुनः बधाई दिँदै सम्बन्ध सुधारको भावनासहित आपसी हित, समझदारी बढाउने विचार व्यक्त गरे । अहिले जल्दोबल्दो समस्याको रूपमा रहेको कोरोना महामारीको सामना गर्ने सन्दर्भमा सहकार्य आवश्यक रहेकोबारे दुई देशका प्रधानमन्त्रीबीच कुराकानी भएको थियो । सोही क्रममा मोदीले छिटै कोरोनाविरुद्धको अरू खोप नेपाललाई उपलब्ध गराउने वाचासमेत गरेका छन् । मोदीको यो व्यवहार सम्बन्ध सुधारको प्रथम पाइला हो । नेपाल र भारतबीच सन् १९५० को शान्ति तथा मैत्री सन्धि पुनरवलोकनदेखि सीमा विवादसम्मका विषय समस्याकै रूपमा छन् । नेपालभारत प्रबुद्ध समूहबाट तयार पारिएको विवाद समाधानसम्बन्धी प्रतिवेदनलाई भारतीय पक्षले स्वीकार गरेको छैन । जसरी नेपालमा ठूला काण्ड, अपराध, अनियमितता हुँदा छानबिन समिति गठन गरेर मामला पन्छाउने गरिन्छ, त्यसै गरी पहिल्यैदेखि ठूलाबडाले बिगारेको काम प्रबुद्ध समूहले कसरी सुल्झाउन सक्ला भन्ने आशंका पनि प्रकट भएको छ । यथार्थमा दुई देशको सम्बन्ध बिग्रनुमा हाम्रो कमजोर र असफल कूटनीतिलाई लिन सकिन्छ । वर्षैपिच्छे तराई क्षेत्र डुबानले आक्रान्त बनेको हुन्छ, जिम्मेवार नेतृत्व भने राजधानीमा गफमै मग्न रहन्छ । सम्बन्ध सुधार गरेर जल उपयोग नीति लागू गर्दा छोटो समयमै मुलुकको कायापलट हुने भए पनि झुटनीतिले त्यो सफल हुन दिएन । ७ दशकअघिको सन्धिमा मात्र अल्झिरहने कि विकासको सहकार्यमा पनि जोड दिने ? कूटनीतिक दूरदर्शिता, चतुर्याइँलाई पाखा लगाएर कतिन्जेल रोइरहने, कराइरहने ? क्रोध र प्रतिशोधको भावनाले कहिलेसम्म सल्किरहने ? राजनीतिक मुद्दा साम्य हुन समय लाग्ला तर देउवा सरकारले सफल कूटनीतिबाट सामाजिक र आर्थिक विकासलाई उचाइमा पुर्याउन विलम्ब गर्नु हुँदैन । भुवनेश्वर शर्मा, चन्द्रागिरि२, काठमाडौं"
कोभिसिल्डको प्रतीक्षा,"भारतले अन्य देशलाई कोरोनाविरुद्धको खोप कोभिसिल्ड केही महिनाअघि बिक्री नगर्ने निर्णय गरेपछि, उक्त खोपको पहिलो डोज लगाएका १७ लाखमध्ये झन्डै १४ लाख ६५ वर्षमाथिका नागरिकले दोस्रो डोज लगाउन पाएका छैनन् । ज्येष्ठ नागरिकले पहिलो डोज लगाएको पनि १६१७ हप्ता भइसक्यो । केही दिनअघि भारतीय प्रधानमन्त्री नरेन्द्र मोदीले नेपालका प्रधानमन्त्री शेरबहादुर देउवालाई कोभिसिल्ड छिट्टै उपलब्ध गराउने आश्वासन दिएका थिए । भारतलाई कोभिसिल्ड खरिदका लागि रकम भुक्तानी गरिसके पनि केही लाख डोज अझै आएको छैन । अब प्रधानमन्त्रीस्तरमा कुराकानी भइसकेको हुनाले खोप पाउने विश्वास गर्न सकिन्छ । तर, ढुक्क भएर बस्नु हुँदैन । अझै कोरोना सक्रमण दर बढ्दो छ । कोरोनाको तेस्रो लहर आउन सक्ने जोखिम पनि छँदै छ । यसर्थ उक्त खोप छिटोभन्दा छिटो ल्याएर दोस्रो डोजको प्रतीक्षामा रहेका ज्येष्ठ नागरिकलाई लगाउने पहल गर्नुपर्यो । अच्युतमानसिंह प्रधान, बालुवाटार, काठमाडौं"
नच्यातियोस् ध्वजावाहकको ध्वजा,"नेपाल वायुसेवा निगम अचेल सधैंजसो समाचारमा छाउँछ । ६३ वर्ष पुगे पनि निगमले चाहेजस्तो फुल्नफल्नफैलन पाएन । केही वर्षअघिसम्म सबैभन्दा बढी राजस्व तिर्ने संस्थामध्येमा पर्थ्यो यो । विदेशमा नेपालको ध्वजावाहकका नामले परिचित र प्रतिष्ठित थियो । ध्वजावाहक त अहिले पनि हो, तर पछिल्लो समय पुनःसंरचनाको नाममा यसको ध्वजा च्यात्ने दुस्साहस भइरहेको छ । हालै कसैलाई सुइँको नदिई रातारात कम्पनीको प्रबन्धपत्र र मस्यौदा तयार पारी पारितसमेत गरी पर्यटन मन्त्रालयमा सुटुक्क बुझाइएछ । त्यसमा प्रयोग भएका भाषाको अर्थ पनि राम्ररी नखुलेको, एकभन्दा बढी अर्थ लाग्ने, गोलमटोल छ । स्वामित्व कसको रहने, संस्थापक को हुने खुलाइएको छैन । सरसर्ती हेर्दा, निगमसँग सीधै स्वार्थ बाझिने समूह यसमा प्रत्यक्ष संलग्न छन् भन्ने देखिन्छ । नेपालीको पसिनाको कमाइ, पर्यटनको मेरुदण्ड, हवाई सेवाको माउ संस्था हो, निगम । यसको सुधारले पहिलो प्रथमिकता पाउनैपर्छ, यथास्थितिमा छाड्न मिल्दैन । निगमलाई सुरुआतैदेखि आर्थिक, राजनीतिक र नीतिगत चेपुवामा पारिएकै हो । यसको निकास कहीँ न कहीँबाट खोल्नैपर्छ । तर पुनःसंरचनाको नाममा जनताको यो धरोहरलाई हचुवामा गुपचुप निजीकरण गरिनु कुनै हिसाबले उचित हुँदैन । निगमको व्यवस्थापकीय सुधार गर्ने, लगानी भित्र्याउने, स्वदेशीविदेशी वित्तीय संस्थालाई यसमा समावेश गर्ने, जहाजहरू थप्ने, व्यावसायिक क्षमता बढाउनेजस्ता विषय प्राथमिकताका साथ उठाउँदै आइए पनि निगम व्यवस्थापन र सञ्चालनमा धेरै अकर्मण्यता मौलाई संस्थालाई अहिलेसम्म भीरको चिन्डो मात्र बनाइयो । स्वेच्छाचारिता व्याप्त भई कतिपयको कमाइ खाने भाँडोसमेत बनिरहेको छ । यो दुरवस्था ल्याउन सहयोग पुर्याउने भ्रष्ट सबैबाट आजसम्म भएका नोक्सानी असुल्नुपर्छ र तिनलाई कानुनी कठघरामा उभ्याउनुपर्छ । अनि मात्र पर्याप्त छलफलपश्चात् उचित ढाँचा पहिल्याई सबैलाई मान्य हुने तरिकाले निगमको हितमा पुनःसंरचना थालिनुपर्छ । माधव लोहनी, प्रबन्धक, नेपाल वायुसेवा निगम, केन्द्रीय कार्यालय"
जति नेता त्यति गुट,"मधेसको राजनीति आगामी दिनहरूमा झनै जटिल मोडबाट गुज्रिने सम्भावना बढेर गएको छ । यसको प्रमुख कारण हो आफूलाई मधेस आन्दोलनका उत्तराधिकारी ठान्ने शक्तिहरू पुनःस्थापित प्रतिनिधिसभामा विभाजित रहनु र मोलमोलाइ क्षमता दिनानुदिन कमजोर बनाउँदै लैजानु । स्थापित तथ्य के हो भने, नेपाली राज्यको चरित्र मूलभूत रूपमा संघीयताविरोधी छ । यसको मूल चरित्र नै एकात्मक हो र अल्पसंख्यक तर प्रभावशाली जातीय समूहहरूको प्रभावमा छ ।यस्तोमा कुनै आन्दोलनको विरासतमा ठडिएका राजनीतिक शक्तिहरूले ऐक्यबद्ध भएर राज्यमा दबाब बढाउँदै संवाद गर्नुपर्ने हो तर ती सबै एकअर्कालाई निषेध गर्ने खेलमा लिप्त छन्, मौका मिले एकअर्कालाई सिध्याउन संकोच मान्दैनन् । यस्तोमा उनीहरू कुनै बखत सँगै गोली खान सडकमा खडा थिए, संसदीय राजनीतिका खप्पिस दलहरूलाई मिलेर चुनावी प्रतिस्पर्धामा छक्याएका थिए र संघीयताको मजबुत जग हाल्न प्रदेश २ मा संयुक्त सरकार बनाएका थिए भनी पत्याउन गाह्रो छ । त्यस्ता दुई शक्ति महन्थ ठाकुरराजेन्द्र महतो र उपेन्द्र यादवबीच सहमतिलाई एकअर्कालाई पन्छाउने खेलमै सीमित गरियो । उनीहरूमा व्याप्त, खास गरेर एकल सत्ताकेन्द्री प्राथमिकता तथा एकअर्काप्रतिको अविश्वासका कारण मधेसको राजनीतिले ट्र्याक छोड्न थालेको छ । सोच्दै नसोचिएको र संविधानले कतै कल्पनै नगरेको अवस्थामा मधेस आइपुगेको छ ।संविधान कार्यान्वयन र त्यसको स्वीकार्यता बढाउने कार्यमा असफलताका कारणहरूको वस्तुगत पहिचान र विश्लेषण हुन सकिरहेको छैन । यस विषयमा सरोकार राख्ने सबैको मनोगत बुझाइ र अडान अत्यधिक रूपमा हावी भएकाले पनि यस्तो भएको हो । गृहकलह र मूर्तिभञ्जनमा सोद्देश्य लागेका मधेसी शक्तिहरूको ताल हेर्दा मधेसी मुद्दाको न्यायपूर्ण सम्बोधन हुन्छ भनेर अझै विश्वस्त हुने अवस्था छैन । जनतामाझ मधेस आन्दोलनको सार्थकता र सन्दर्भको औचित्य स्थापित गर्न कठिन हुँदै छ । जसपावालाहरू यतिखेर झुन्डझुन्डमा विभाजित र खण्डीकृत भैराखेका छन् एवं प्रत्येक झुन्डले आफूलाई असली शक्ति दाबी गरिरहेको छ । यस्तोमा प्रधानमन्त्री शेरबहादुर देउवासँग ऐक्यबद्ध संवाद र सहकार्यबाटै संघीय संसद्लाई मधेसमैत्री लिकबाट बाहिरिनदेखि जोगाउन सकिन्छ । यसो हुन सक्यो भने यो निर्णय सामयिक र दीर्घकालीन महत्त्वको हुनेछ । संविधानप्रति मधेसको अपनत्वबोध र स्वामित्व स्थापित गर्न प्रधानमन्त्री देउवासँग संवाद गर्नुको विकल्प छैन । अहिले देउवाको प्रभावलाई कम आकलन र उपेक्षा गर्न मिल्दैन । देउवालाई प्रधानमन्त्री बन्ने अवसर यसकारण प्राप्त भएको होइन कि अरू कोही महत्त्वाकांक्षी थिएनन् । त्यसैले हिजोसम्म विपक्षमा रहेका उनलाई विगतको सत्ता पक्षले गर्न नसकेकानचाहेका संवैधानिक कार्यहरू गर्नु छ । देउवाले सदनमा भनेका पनि छन्, संविधानको दायराभित्र हुन सक्ने काम गर्छु । उनले साँच्चै समाजको संरचना र चाहनालाई प्रतिविम्बन गर्दै भविष्यको गन्तव्यलाई निर्देश गर्न सक्नुपर्छ । लामो राजनीतिक संघर्ष गरेका देउवाले विविधताले भरिपूर्ण नेपाली समाजभित्र मधेसलाई कसरी अटाउन खोजिएको हो भन्नेबारे नबुझ्ने कुरै छैन । असमानता, विभेद र अन्यायको मारमा परेकाहरूलाई न्यायपूर्ण र समतामा आधारित नयाँ भविष्यको संकल्प गराउन उनी मधेसी शक्तिबीच मित्रशत्रु को अन्तहीन खेलमा अल्झिनु हुन्न । देउवाका सीमाहरू आफ्नै ठाउँमा छन्, तर उनले गर्न चाहे प्रशस्त अनुकूलता पनि छ । यो अवसर छोप्न सके मात्र सरकारले आमजनताको अपनत्व पाउँछ र संविधानवादले विश्वासिलो जग बसाल्दै मुलुकमा संवैधानिक निरन्तरता दिन सक्छ ।प्रधानमन्त्री देउवाले शून्यबाट काम सुरु गर्नुपर्ने अवस्था छैन । केवल हिजो संकुचनमा पारिएको संवैधानिक लिकलाई सम्याउने, फराकिलो बनाउने गर्नुपर्छ । देउवाका अगाडि एउटा अहम् सवाल छ इतिहासबाट सिक्ने कि इतिहास दोहोर्याउने ? खड्गप्रसाद शर्मा ओलीको बाटोमा हिँड्ने कि आफ्नै गोरेटो कोर्ने ? बुद्धिमानी त मधेसीथारू लगायतका वञ्चित समूहलाई आश्वस्त पार्दै, विगतका गल्ती नदोहोरिने गरी पाठ सिक्दै संविधान कार्यान्वयनलाई पुनः निरन्तरता दिनुमा हुन्छ, जसको विकल्प पनि छैन । अहिले देउवा विजेता देखिएका छन् तर यो उनको विगतका सबै कार्यको अनुमोदन होइन । उसो त, प्रत्येक विजेताले आफ्नो सत्ता संघर्षलाई धर्मयुद्ध कहलाउन खोज्छन् र युद्ध जितेपछि त्यसै गरी भाष्यको निर्माणसमेत हुन थाल्छ । भनिन्छ, अन्तिम विजय सत्यको हुन्छ भन्ने प्रस्तावनाको अर्को पक्ष के हो भने, जो अन्ततः विजयी हुन्छ, उसको पक्ष सत्य ठहरिन्छ । देउवाले विजयको आवरणमा आफ्नो विगतलाई छोप्न सक्लान् तर थारूमधेसीमा व्याप्त पराजयको मनोविज्ञानलाई उपेक्षा गरेर अब नेपालको स्थायित्व, गतिशीलता एवं जीवनलाई निरन्तरता दिन सकिँदैन । देउवाले मधेसका मुद्दा सुल्झाएनन् भने प्रतिनिधिसभामा उनले दिएको वचन मधेसतिर नाटकहरूका बीचमा देखाइने मनोरञ्जक प्रहसनजस्तो मात्र हुनेछ ।महन्थ ठाकुर समूहले संसद्मा देउवालाई समर्थन गर्दा कतिपय त्यसै गरी आश्चर्यमा परेका थिए जसरी संविधानसभाको पहिलो चुनावपश्चात् उपेन्द्र यादवले प्रचण्डलाई प्रधानमन्त्रीमा सघाएका थिए । महन्थको एमालेसँगको सहकार्य ओलीभन्दा पूर्व माधव नेपालसँग सुरु भएको थियो, जतिखेर माधव प्रधानमन्त्री बनाइए । उपेन्द्रले झलनाथ खनाललाई प्रधानमन्त्रीमा समर्थन दिएर एमालेसँग नाता जोडेका थिए । तेस्रो मधेस आन्दोलनसम्म आइपुग्दा एमालेलाई मधेसको कोणबाट अनुदार मान्ने धेरै देखिए । उसो त, पहिलो संविधानसभादेखि नै कतिपय सवालमा आश्चर्यजनक रूपले मधेसविरुद्ध तीनै ठूला दल माओवादी, कांग्रेस र एमाले एकै ठाउँमा उभिने गर्थे । ओलीले आफ्नो उदयपछि मधेसमा आफ्नो स्वीकार्यता बढाउन अनेक कौतुक रचे तत्कालीन राजपासपाका सासंदहरूसँग व्यक्तिगत रूपमा घुलमिल, मधेस आन्दोलनमा सक्रिय रहेका तर कालान्तरमा ओझेलमा पारिएका अगुवाहरूको एमाले प्रवेश, कहिले उपेन्द्रसँग नजिक त कहिले महन्थसँग हातेमालो । तर उनको मूल पक्ष उनीहरूको काँध चढेर मधेसमा बिस्तारै आफ्नो अश्वमेध रथ छिराउनु थियो । मधेसका केही सवालप्रति नरम हुनु त ओलीको यही अभीष्टको उपक्रम मात्र थियो । कांग्रेसका तर्फबाट कुनै बखत उम्मेदवार रहेका सुशील कोइरालालाई महन्थ पक्षले समर्थन दिएकै थियो । यस पटक महन्थले देउवालाई बिनासर्त समर्थन दिएका होइनन्, उनले आफ्ना अपेक्षाहरू राखेकै हुन् ।जसरी महन्थ मधेसको एजेन्डाप्राप्तिको लोभसंवरणमा प्रतिनिधिसभा विघटनको मौन साक्षी बने, त्यसरी नै उपेन्द्र ओली सरकारमा बस्न पाएकै आत्ममुग्धतामा संघीयता र समावेशी प्रक्रिया संकुचनमा पारिँदा हात बाँधेर बसे । दुवै जनाको यो भयानक स्खलन थियो । देउवा सरकारमा जसपाका कोको जाने ? जसपामा निर्वाचन आयोगमार्फत कसले कब्जा जमाउने ? अहिले मधेसले यो मागेकै होइन । संसद् विघटनको आन्दोलनमा भाग लिएकै कारण उपेन्द्रका निकट अतीतका सबै त्रुटिलाई ठीक मानिएको छैन । प्रदेश २ सरकारमा जसपाभित्रको किचलो छल्ने बहानामा उपेन्द्रले आफ्नातर्फबाट केकस्तालाई मौका दिए ? मन्त्रीजीको कार्यक्षमता, सुशासन, जनप्रियता, प्रादेशिक अभ्यासमा जुझारुपनमध्ये के कुन मापदण्ड रोजे ? उपेन्द्रको निजी प्रियताअप्रियताको रोटेपिङ होइन प्रादेशिक अभ्यास । राजनीतिमा धेरै त प्रचारबाजी हुन्छ, थोरै कुरा मात्र यथार्थ हुन्छन्, जसलाई व्यवहारमा उतारिन्छ । प्रचारबाजी राजनीतिको अभिन्न हिस्सा भएको छ । तर यस्ता प्रचारबाजी प्रादेशिक अभ्यासमा अनूदित नहुन्जेल प्रतिबद्धता प्रश्नरहित रहँदैन । उपेन्द्रजी, याद राख्नुस्Ù जसपाको आन्तरिक लोकतन्त्रको व्यवस्थापनलाई पर्खेर थारूहरू लामो समयसम्म मौन रहन सक्दैनन् । मधेसलाई सत्ता राजनीतिको भर्याङ बनाएर राजनीतिलाई अधोगतितिर दौडाउने खेल रोक्नुस् । मधेसको सबैभन्दा कटु यथार्थ यही हो ।कोही आन्दोलनकारी सरकारमा हुनु मात्रले संघीयता मजबुत हुँदैन, न त प्रतिनिधिसभा विघटन स्वीकार गरेर अध्यादेशबाट मधेसको सवाल हल हुन सक्छ । मधेसीथारू लगायतका सरोकार जिउँदो प्रतिनिधिसभामार्फत मात्र व्यवस्थापन हुन सक्छ । यतिखेर समग्र थारूमधेसीदलितहरूको मुक्तिको साझा संघर्ष अत्यन्त कमजोर छ, यसले गर्दा विभिन्न विभ्रम सृजना हुनु स्वाभाविकै हो । ओलीले राज्य संस्थापनको हितमा गरेको उल्लेख्य काम भनेको विद्रोहीहरूलाई समर्पण गर्न लगाउनु हो । उनी कहाँनिर चुके भने, पात्रहरूलाई त फकाउन सके तर विद्रोहको बीज मास्न सकेनन् । प्रधानमन्त्री देउवालाई कुनै बखत इतिहासले माओवादी द्वन्द्व निरूपणको अभिभारा दिएको थियो तर उनी आफ्नै दलको दलदलमा यसरी भासिए, आफ्नै लागि न्यायको गुहार लगाउन बाध्य भए । यस पटक उनी स्वयंले संविधानको दायराभित्रबाटै निकासको सम्भावना देखाएका छन् । अनिर्णीत वा थाती रहेका माग र नयाँ पुस्ताको बदलिँदो आकांक्षा पूरा गर्न यसै संविधानलाई गतिशील दस्तावेज बनाए पुग्छ । संसद् पुनःस्थापनाका लागि एक्लो बृहस्पतिको परिचय पाएका माधवकुमार नेपालभन्दा मधेस कसले बुझेको छ र ? उनले चाहे र प्रचण्डको साथ पाए भने नेपाली राज्य र मूलधारका राजनीतिक शक्तिहरूलाई उदार बनाउने सम्भावना हुन्छ । ओलीले जेजस्तो परिस्थितिमा आफूलाई मधेसको मित्रशक्तिका रूपमा चिनाउन खोजे पनि भोलि संविधान संशोधनका सवालमा सहयोगी देखिनैपर्नेछ । विगतमा थारूमधेसीको मुद्दा ठीकसँग टुंग्याइएको भए, यति बेला राज्य र समाज दुवै भुमरीमा हुँदैनथे । समाजमा रचनात्मक ऊर्जा थप्न राजनीतिक शक्तिको आँट चाहिन्छ । देउवाले आफ्नो अनुहारको दाग पखालून् भनेर समयले ढोका ढकढकाएको छ ।मधेसी शक्तिहरूमा त जति धेरै नेता त्यति धेरै गुट, जति धेरै गुट त्यति धेरै फुटको स्थिति छ । थारूमधेसी नेतृत्व गण थकितजस्ता छन्, केवल सत्ता उनीहरूको अर्जुनदृष्टिमा छ । बाबुराम भट्टराईले राम्ररी बुझेका छन्, जुन समुदायमा आफ्नै सरकारसँग लड्ने शक्ति हुन्छ, त्यसले चिरकालसम्म उसलाई पराजित मनोविज्ञानमा रहन्न दिन्न । उनी दलभित्रको घरझगडामा बिरालो पञ्च बन्न खोज्नुभन्दा सरकारसँग एकमुस्ट संवादको वास्तुशिल्पी बन्नुपर्छ । यसको सुरुआत सरकारको नीति तथा कार्यक्रम निर्माणमार्फत देखिनुपर्छ । यसले महन्थउपेन्द्रको मिलन गराउन नसके पनि सरकारसँग साझा संवादको ढोका त खोल्न सक्छ । दुवैतर्फका हुक्केबैठकेहरूले जे बोले पनि आममधेसीले भनिरहेका छन् अब के हम बिछडे तो सायद कभी ख्वाबों में मिलें ।"
जर्साबले छातीमा सिउरिएको गुलाफ,"जाज्वल्यमान सैनिक नेतृत्व भन्नेबित्तिकै चौधौं शताब्दीका चेक जर्नेल यान जिज्काको सम्झना आउँछ । युद्धकला र हौसला दिनमा पारङ्गत जिज्काले एउटा लडाइँमा एउटा आँखा र अर्कोमा दोस्रो पनि गुमाएका थिए । भन्थे, मृत्युपछि मेरो छालाबाट युद्धमा बजाउने डम्फु बनाउनू, ताकि मरेपछि पनि यिनै सैनिकलाई झकझकाउँदै अघि हिँड्न सकूँ ।एउटा सिपाहीको करिअर संवेदनशील हुन्छ । नैष्ठिक, समर्पित र कर्तव्यपरायण भए ऊ जीवनभर छातीमा गुलाफ सिउरिएर शिर ठाडो पारी बाँच्न सक्छ । नियतमा खोट र निष्ठामा दाग देखिए युद्धमैदानमा आफ्नै सेनालाई धोका दिएको सैनिकझैं अनुहारमा कलंकको दाग लगाएर बाँच्नुपर्छ ।४३ औं प्रधानसेनापति पूर्णचन्द्र थापा बिदाइको संघारमा छन् । कार्यकालको एक हजारौं दिन पारी उनले आफ्नो नेतृत्वको समीक्षा पनि सार्वजनिक गरेका छन् । आफ्ना खुबी र आइपरेका व्यवधानलाई हेर्ने यो उनको आँखा हो । तर कार्यसम्पादन र सार्वजनिक नीति सम्पादनका दृष्टिले एउटा जंगीमूलीको मूल्यांकन कसरी गर्ने ? चलेका मिडिया वा विश्लेषकले पगरी गुथाइदिएकै भरमा सफल वा असफल दरिने चलन हामीकहाँ छ । त्यसैले यो लेख मात्रै पनि त्यस्तो मूल्यांकन गर्न अपर्याप्त छ । तर सेनाजस्तो संवेदनशील निकायको उच्चतम जिम्मेवारी लिने व्यक्तिको क्षमता मूल्यांकनलाई कसरी वस्तुगत बनाउने भन्नेबारे सार्वजनिक बहस जरुरी छ ।नेतृत्वका आफ्नै खाले कर्तव्य र सीमाहरू हुन्छन् । हाम्रो संविधानको धारा २६७ ले नेपाली सेनाले मुलुकको स्वतन्त्रता, सार्वभौमिकता, भौगोलिक अखण्डता, स्वाधीनता र राष्ट्रिय एकताको रक्षा गरोस् भन्ने अपेक्षा गर्छ । यसमा सेनाका केही चरित्र तोकिएका छन् सबै जाति, लिंग, वर्ग र क्षेत्रको समान प्रवेशको आधार । विकासनिर्माण र विपद् व्यवस्थापनमा सरकारको कार्यादेशबमोजिम खटन । सैनिक ऐन२०६३ ले प्रधानसेनापतिको काम, कर्तव्य र अधिकार तोकेको छ । सेनापतिले सेनाका मूल्य र मान्यतालाई प्रतिविम्बित गरेगरेनन् अथवा सेना लोकतान्त्रिक परिकल्पनाअनुसार अघि बढ्योबढेन भन्ने हेर्ने यहीँ हो । सेनाको लोकतन्त्रीकरण भनेको सैनिक कार्यसञ्चालनलाई सहभागितात्मक, योग्यताआधारित (मेरिटोक्रेटिक) र मितव्ययी बनाउनु हो । तर लोकतन्त्रीकरणबारे कतिपय सैनिक अधिकारीको बुझाइ साँघुरो छ । तिनी भन्छन्, लोकतन्त्रीकरण बहुमतको निर्णयले चल्नु हो र सेनामा त्यो लागू हुन सक्दैन ।संस्थालाई भविष्यको परिकल्पना (भिजन) दिनु र सम्भाव्य चुनौतीसँग जुझ्न सक्ने (फ्युचरप्रुफ) बनाउनु नेतृत्वको अर्को चरित्र हो । यी सबै दिन सक्ने आदर्श सेनापति सैनिक चरित्र, युद्ध संहिता, आचार र अनुशासनमा पोख्त होस् भन्ने हुन्छ ।सेनापति थापाले जंगीजीवनमा पाएका उपलब्धि लोभ्याउने खालका छन् । कतिपय आकांक्षी सैनिक अधिकारीका निम्ति उनी रोल मोडल हुन् । द्वन्द्वग्रस्त क्षेत्रमा बहुराष्ट्रिय सेना सम्मिलित राष्ट्रसंघीय फौजको कमान्डर भई काम गर्नु एउटा नेपाली सिपाहीका निम्ति लरतरो उपलब्धि होइन । तर सेनापति थापाले आफ्नो अन्तर्राष्ट्रिय अनुभवलाई नेपाली सेनाको श्रीवृद्धि गर्न कति लगाउन सके भन्ने प्रश्न पनि आउँछ । आफूसँग उपलब्ध सीपलाई राष्ट्रसंघजस्तो स्थापित प्रणालीभित्र कार्यान्वयन गराउनु र नेपाली सेनामा उपयोग गर्नुमा आकाशपातालजस्तै भिन्नता हुन्छ । थापाले सार्वजनिक गरेका आफ्ना उपलब्धि को फेहरिस्त सयौं पृष्ठ लामो छ । तर कुनै कारणले होला, यो पुस्तक सेनाको वेबसाइटबाट केही दिनमै हटाइयो । उनको कार्यकालको समीक्षा गर्ने एउटा आधार यही पुस्तक पनि हो ।थापाको कार्यकालमा तीनखाले सुधार प्रशंसनीय थिए भौतिक, नीतिगत र प्रणालीगत । गत तीन वर्षमा सेनाले नयाँ हवाई साधन भित्र्यायो । अप्टिकल फाइबर जोड्यो । कासा विमानले महामारीको उत्कर्षमा अक्सिजन सिलिन्डर ढुवानी गर्न सघायो । स्काई ट्रकका कारण टाढाका जिल्लाबाट स्वाब संकलन गर्न सजिलो भयो । स्वास्थ्य मन्त्रालयको ल्याकत भएको भए निजी प्रदायकसँगको समन्वयमा यो काम हुन्थ्यो । तर सबै प्रणाली विक्षत भएको अवस्थामा सेनाका संसाधन उपयोग हुनु राम्रै हो । इन्टरनेट नहुँदा अधिकृतहरू राष्ट्रिय र अन्तर्राष्ट्रिय घटनाक्रमसँग बेखबर हुन्थे । अहिले अप्टिकल फाइबरले ४०० भन्दा बढी युनिटमा पत्राचार र अन्य काम छरितो भएको छ । यस्तै, वायरलेस नेटवर्क परीक्षण, साइबर सेक्युरिटी सेलको स्थापना (तथा निर्देशनालयको प्रस्ताव) आदि प्राविधिक क्षेत्रमा सम्झनयोग्य काम भएका छन् । प्रथम राष्ट्रिय प्रतिरक्षा नीति२०७७, दसवर्षे दीर्घकालीन परिकल्पना (भिजन २०३०) को मस्यौदा, राष्ट्रिय सुरक्षा नीति कार्यान्वयन योजना र विभागीय डक्ट्रिनहरूको पुनरवलोकन हुनु नीतिगत हिसाबले स्वागतयोग्य छ ।रक्षा मन्त्रालयमा विचाराधीन भनिएको एकीकृत सुरक्षासम्बन्धी अवधारणापत्रको तयारी प्रणालीगत दृष्टिले आशाजनक छ । अहिले सेना, सशस्त्र, प्रहरी र राष्ट्रिय अनुसन्धान विभागभित्र छरिएका खुफिया विश्लेषण गर्ने एकाइहरूबीच सहकार्यभन्दा संशय बढी छ । चुनावी सुरक्षा, सीमा सुरक्षा, विपद् व्यवस्थापन र पारदेशीय आतंकसम्बन्धी इन्टेलिजेन्सको दोहोरो आदानप्रदान नहुँदा चुनौती आइपर्छन् । प्रस्तावअनुरूप राष्ट्रिय एकीकृत इन्टेलिजेन्स समिति (एनआईडीसी) र संयुक्त इन्टेलिजेन्स संयन्त्र (जिम) को स्थापना भए सेनाले अघि सारेको होल अफ सेक्युरिटी अप्रोच प्रभावकारी बन्न सक्छ ।कमाइ राम्रो हुने शान्ति सेनामा सैनिक पठाउँदा समानताभन्दा धेरै कृपावादले काम गर्थ्यो । यसलाई पारदर्शी बनाउन शान्ति सेना छनोट कार्यविधि२०७५ ल्याइएको छ । केही वर्षयता छलफल हुँदै आएको तीनजोडएक कमान्ड को कार्यान्वयनबारे लामै विश्लेषण लेख्न सकिन्छ । तर भूगोलआधारित र संख्यात्मक हिसाबले थोरै कमान्ड हुने सांगठनिक पुनर्गठनले विद्यमान जंगी संरचनालाई चुस्त बनाउने देखिन्छ ।यति लेखिरहँदा थापाले दाबी गरेका केही अरू उपलब्धि भने पढ्दै उदेकलाग्दा छन् । जस्तै घाँस काट्ने मेसिन किनेको कुरालाई पनि चिप्लोचम्किलो पारी उपलब्धि भनी देखाइएको छ । एउटा दस्तावेज सक्न बनाइने कार्यदल, हवाई साधनमा जीपीएस जडान, गोष्ठी र चाँदमारी खेलजस्ता गतिविधि नियमित काम (बिजनेस एज युजुअल) हुन् । चिप्ला पानामा ठूला अक्षरले धेरै पृष्ठ ढाक्ने महँगो प्रकाशन निकाल्नु सेनामा रहेको दीर्घरोग हो । यस्ता ग्ल्यामरस प्रकाशनले जनताको करको रकमबाट मुद्रकलाई तिर्नुपर्ने मूल्य बढाउँछन् र चलखेलको सम्भावना थप्छन् ।त्यस्तै एकता दिवस कार्यक्रम, कविता कार्यक्रम, राष्ट्रियतासम्बन्धी लोकदोहोरी, दिव्योपदेशको १० हजार प्रति प्रकाशन र वितरणजस्ता कार्यक्रम राष्ट्रियताको भावना अभिवृद्धि गराउन भनी गरिएको छ । सेनाले अझै पृथ्वीनारायण शाहलाई मात्रै राष्ट्रियता र एकताको पर्याय मानेको पाइन्छ । शाहका सकारात्मक पहललाई समेटेरै राष्ट्रियताको परिभाषालाई अझ फराकिलो बनाउन सकिन्थ्यो । तर उनलाई मात्रै राष्ट्रियताको एकल आधार मान्दा अहिले बहुल कोणबाट उठेका मननयोग्य तर्कलाई सेनाले सीधै बेवास्ता गरेको देखिन्छ । नयाँ बहसका आलोकमा राष्ट्रियताको पुनर्परिभाषा नगर्ने हो भने सेना सीमित सम्प्रदायको संस्था मात्रै बन्नेछ । प्रधानसेनापतिको कार्यसम्पादनलाई वस्तुगत मूल्यांकन गर्ने प्रणाली बसाल्ने जिम्मा रक्षा मन्त्रालयको हो । सेनापतिले कार्यकाल सुरु गर्ने बेला सैन्य प्रणालीका अवयव कुन अवस्थामा थिए र अहिले कहाँ पुगे भन्ने तथ्यांकगत मूल्यांकनको प्रणाली बसाल्नु उति मुस्किल होइन । जस्तै जनताले दुःखले जम्मा गरेको पैसामाथि सेना कत्तिको इमानदार हुन सक्यो ? एउटा सेनापतिको कार्यकालमा कति खर्च बेरुजु वा सफा देखिए ? सैनिकले अवकाशअगावै सेना छोड्ने दर बढ्यो कि घट्यो ? सैनिक अपरेसनहरूले लक्ष्य हासिल गरे वा गरेनन् ?कतिपय प्रधानसेनापति छातीभरि तक्मा भिरेर बिदा लिन्छन् । हल अफ फेम मा फोटो त झुन्डिन्छ, तर कुकृत्य पद छोडेपछि खुल्दै जान्छन् । चरित्रको मैलो उदांगिएपछि तिनको बाँकी जीवन अँध्यारो कुनामा मिल्काइएको सैनिक बर्दीजस्तो बन्छ । थापालाई पनि आफन्तवादका आरोप नलागेका हैनन् । तर केही अरू पूर्वप्रधानसेनापतिझैं उनी वस्त्रविहीन भएर लाजको पसारो बनेका छैनन् । अवकाशको भोलिपल्टै उनका कानमा फूल सिउरिदिनु त अलि हतारो हुन सक्ला । अहिलेलाई आशा गरौं, थापाको उपलब्धिको गुलाफ छातीमै अडियोस्Ù बुटले कुल्चिएर मैलिएको सुन्न नपरोस् ।"
सबै नागरिकलाई खोपसँगै अर्थतन्त्र पुनरुत्थान : देउवा,"(काठमाडौं)  प्रधानमन्त्री शेरबहादुर देउवाले सबै नागरिकलाई कोभिड१९ विरुद्धको निःशुल्क खोप उपलब्ध गराउनु सरकारको पहिलो प्राथमिकता भएको बताएका छन् । आम नागरिकको ज्यान जोगाउनु महत्त्वपूर्ण विषय भएकाले कोभिड१९ विरुद्धको खोपलाई प्राथमिकतामा राखेको उनले बताए । बुधबार नेपाल उद्योग परिसंघको १८ औं वार्षिक साधारणसभाको उद्घाटन गर्दै प्रधानमन्त्री देउवाले आर्थिक विकास र लगानी अभिवृद्धिमा समेत सरकारले ध्यान दिने स्पष्ट पारे ।महामारीबाट बाहिर निस्किने विषय सबैभन्दा चुनौतीपूर्ण छ । त्यसकारण हाम्रो पहिलो प्राथमिकता नै निःशुल्क खोप वितरण हो, उनले भने । निःशुल्क खोपसँगै अर्थतन्त्रको पुनरुत्थान हुने उनको भनाइ थियो । विकासलाई हामीले प्राथमिकता दिएका छौं तर पहिले आम नागरिकको जीवन बचाउनु महत्त्वपूर्ण हो, उनले थपे । परिसंघले अघि बढाएको मेक इन नेपालस्वदेशी अभियानले देशमा औद्योगीकरणलाई प्रवर्द्धन गर्ने उनको भनाइ थियो । नेपाली वस्तुको उत्पादन एवं उपभोग बढाउने योजनासहित परिसंघले मेक इन अभियान सुरु गरेको हो ।त्यस्तै, कार्यक्रममा बोल्दै अर्थमन्त्री जनार्दन शर्माले परिसंघको यो अभियानले स्वावलम्बी र आत्मनिर्भर अर्थतन्त्रको जग बसाल्ने दाबी गरे । देशको अर्थतन्त्र अहिले कमजोर अवस्थामा छ, उनले भने, यसलाई माथि उठाउन सरकारले निजी क्षेत्रलाई विश्वासमा लिएर अघि बढ्नेछ । साथै निजी क्षेत्रको प्रतिस्पर्धी क्षमता बढाउन पनि जोड दिनेछ । परिसंघका अध्यक्ष सतिशकुमार मोरले निजी क्षेत्रको गतिशील र विश्वसनीय संस्थाका रूपमा परिसंघलाई अघि बढाएको बताए । अर्थतन्त्रको पुनरुत्थानका लागि निजी क्षेत्रको महत्त्वपूर्ण भूमिका रहेको उनको भनाइ छ । परिसंघका वरिष्ठ उपाध्यक्ष विष्णुकुमार अग्रवालले कोभिड१९ विरुद्धको खोप वितरणमा निजी क्षेत्रलाई प्राथमिकता दिन आग्रह गरे ।परिसंघका अध्यक्ष एमिरेट्स विनोद चौधरीले विश्वका सफल उदाहरणहरू हेरेर परिसंघका गतिविधिलाई प्रभावकारी रूपमा अघि बढाउने बताए । २०४६ सालको परिवर्तनसँगै सुरु गरिएको आर्थिक सुधारले निजी क्षेत्रको लगानी अभिवृद्धि, आन्तरिक राजस्व परिचालनमा ठूलो योगदान गरेको भन्दै उनले दोस्रो चरणको सुधार आवश्यक भएको औंल्याए । कार्यक्रमका प्रमुख वक्ता रहेका नीति आयोग भारतका प्रमुख कार्यकारी अधिकृत अमिताभ कान्तले तीव्र आर्थिक विकासका लागि नीतिगत सहजता आवश्यक भएकामा जोड दिए ।"
परिसंघ अध्यक्षमा अग्रवाल,"नेपाल उद्योग परिसंघको अध्यक्षमा विष्णुकुमार अग्रवाल चयन भएका छन् । बुधबार सम्पन्न परिसंघको १८ औं वार्षिक साधारणसभाबाट अग्रवाल परिसंघको अध्यक्ष चयन भएका हुन् । अग्रवाल यसअघि परिसंघको वरिष्ठ उपाध्यक्ष थिए । परिसंघका वरिष्ठ उपाध्यक्ष नै स्वतः अध्यक्ष हुने व्यवस्थाअनुसार उनले नेतृत्व सम्हालेका हुन् । उनले परिसंघअन्तर्गतको योङ इन्टरप्रेनर फोरमको नेतृत्व सम्हालिसकेका छन् । उनीसँग परिसंघको पूर्वाधार विकास समितिको सभापति भएर पनि काम गरेको अनुभव छ । नवनियुक्त अध्यक्ष अग्रवालले आफ्नो कार्यकालमा औद्योगिक वातावरण निर्माणका लागि पहल लिने बताए । मेरो कार्यकालमा औद्योगिक वातावरण बनाउने कार्य गर्नेछु । मुलुकको कुल गार्हस्थ्य उत्पादन (जीडीपी) मा उद्योगको सेयर बढाउने र त्यसबाट रोजगारी सिर्जना गर्न काम गर्नेछौं, उनले भने, मेक इन नेपाल क्याम्पेन पनि अघि बढाइएको छ । त्यसमा पनि थप काम गर्नेछु ।परिसंघको साधारणसभाले ३७ जना राष्ट्रिय परिषद् सदस्य चयन गरेको छ । त्यसमध्येबाट ७ जना उपाध्यक्ष चयन हुनेछन् । राष्ट्रिय परिषद्मा संस्थापक समूहबाट अमित मोर, रतनलाल केडिया, राहुलकुमार अग्रवाल, सन्दीपकुमार शारडा, वरुणकुमार तोडी, सुलभ अग्रवाल, अमित बेगानी, विकास दुगड, राजेशकुमार अग्रवाल, चन्द्र टण्डन, अनुज अग्रवाल, अर्पित अग्रवाल, दीपक अग्रवाल, सुरजभक्त पौडेल, निर्वाणकुमार चौधरी, विक्रम सिंघानिया, दिलीप अग्रवाल, शरदकुमार टिबडेवाला, रोहित गुप्ता र आदित्य संघाई चयन भएका छन् ।यसैगरी, प्रतिष्ठान समूहतर्फबाट हेमराज ढकाल, निकोलस पाण्डे, वीरेन्द्रराज पाण्डे, वर्षा श्रेष्ठ, लक्ष्मीप्रसाद सुवेदी, गुरुप्रसाद न्यौपाने, राजीवकुमार गुप्ता, राजबहादुर शाह, पम्फा धमला, आशिष गर्ग, द्विराज शर्मा (सिवाकोटी), अशोक शेरचन, ताराप्रसाद पौड्याल र हितेश गोल्छा चयन भएका छन् । संस्थागत सदस्य समूहतर्फबाट गोकुल भण्डारी, कृष्णप्रसाद अधिकारी र वसन्तबहादुर चन्द राष्ट्रिय परिषद् सदस्यमा निर्विरोध निर्वाचित भएका छन् ।"
पुनर्कर्जाको ४७ प्रतिशत पर्यटनमा,"(काठमाडौं)  कोरोना महामारीमा अति प्रभावित पर्यटन क्षेत्रले सबैभन्दा धेरै पुनर्कर्जा सुविधा पाएको छ । राष्ट्र बैंकले प्रदान गर्दै आएको पुनर्कर्जामध्ये गत असारसम्म पर्यटन क्षेत्रले ४७२६ प्रतिशत उपयोग गरेको छ । यो राष्ट्र बैंकले सीधै प्रवाह गर्ने पुनर्कर्जाको तथ्यांक हो । यसबाहेक बैंक तथा वित्तीय संस्थाले र लघुवित्तले एकमुष्ट प्रवाह गर्ने पुनर्कर्जामा पनि कोरोनाबाट अति प्रभावित क्षेत्रलाई प्राथमिकतामा राखिएको राष्ट्र बैंकको दाबी छ ।कोरोना संक्रमणबाट बच्न पटकपटकको लकडाउन र निषेधाज्ञाका कारण पर्यटन क्षेत्र अति प्रभावित भएको छ । निषेधाज्ञा खुकुलो बनाइए पनि कोरोना महामारीअघिको अवस्थामा फर्किन यो क्षेत्रलाई धेरै समय लाग्ने देखिन्छ । कोभिड१९ को जोखिमबाट सबैभन्दा धेरै प्रभावित भएकै कारण पर्यटन क्षेत्रले पुनर्कर्जामा पनि प्राथमिकता पाएको राष्ट्र बैंकका प्रवक्ता देवकुमार ढकालले बताए । राष्ट्र बैंकले पर्यटनसँगै होटल, रेस्टुरेन्ट, शैक्षिक संस्था, पार्टी प्यालेस, यातायातलगायत अति प्रभावित क्षेत्रलाई प्राथमिकता दिएको छ, उनले भने, तीमध्ये पर्यटन क्षेत्रबाट कर्जा माग बढी आएकाले कुल कर्जाको ठूलो हिस्सा त्यता गएको हो । राष्ट्र बैंकले प्रत्यक्ष रूपमा प्रवाह गर्ने पुनर्कर्जामा मात्र नभएर बैंक तथा वित्तीय संस्थाले एकमुष्ट रूपमा प्रवाह गर्ने ५ करोड रुपैयाँभन्दा कम रकमका पुनर्कर्जामा पनि पर्यटनलगायत क्षेत्रलाई प्राथमिकता दिन निर्देशन दिइएको प्रवक्ता ढकालले बताए ।गत आवमा प्रवाह गर्न मिल्ने २ खर्ब १२ अर्ब ५० करोड रुपैयाँ पुनर्कर्जामध्ये गत असार ३१ सम्म १ खर्ब ४८ अर्ब ७५ करोड रुपैयाँ लगानी भइसकेको छ । त्यसमध्ये करिब ४६ अर्ब १३ करोड रुपैयाँ ग्राहक ऋणीअन्तर्गत राष्ट्र बैंकले सीधै लगानी गरेको छ । सोही कर्जाको ४७२६ प्रतिशत (२१ अर्ब ८० करोड रुपैयाँ) पर्यटन क्षेत्रमा प्रवाह भएको हो । राष्ट्र बैंकले सिधै प्रवाह गर्न सक्ने (ग्राहक मूल्यांकनमा आधारित), बैंक तथा वित्तीय संस्था र लघुवित्त वित्तीय संस्थालाई एकमुष्ट प्रदान गरिने गरी हाल तीन किसिमले पुनर्कर्जा वितरण भइरहेको छ । जसअनुसार गत वर्ष ४८ हजार ८ सय ९० जना ऋणीले पुनर्कर्जा लिएका छन् । पुनर्कर्जा कार्यविधिले राष्ट्र बैंकलाई पुनर्कर्जा कोषको रकममध्ये बढीमा ५ गुणासम्म प्रवाह गर्न छुट दिएको छ ।हाल पुनर्कर्जा कोषमा ४२ अर्ब ५० करोड रुपैयाँ छ । यसअनुसार राष्ट्र बैंकले २ खर्ब १२ अर्ब ५० करोड रुपैयाँ बराबर रकम पुनर्कर्जाका रूपमा प्रवाह गर्न पाउँछ । यसको ७० प्रतिशत (१ खर्ब ४८ अर्ब रुपैयाँ) बैंक तथा वित्तीय संस्थाले एकमुष्ट रूपमा पाउँछन् । २० प्रतिशतअन्तर्गत ४२ अर्ब ५० करोड रुपैयाँ राष्ट्र बैंकले ग्राहक पुनर्कर्जा शीर्षकमा खर्च गर्छ । बाँकी २१ अर्ब २५ करोड रुपैयाँ लघुवित्त वित्तीय संस्थाले एकमुष्ट रूपमा आफ्ना ग्राहकलाई कर्जा प्रवाह गर्छन् । यही व्यवस्थाअनुसार गत वर्ष राष्ट्र बैंकले ४६ अर्ब १४ करोड रुपैयाँ कर्जा प्रवाह गरेको छ । यो राष्ट्र बैंकले प्रवाह गर्न पाउने सीमाभन्दा बढी हो ।बैंक तथा वित्तीय संस्थाबाट अपेक्षित रूपमा कर्जा प्रवाह नभएपछि राष्ट्र बैंकले कार्यविधि परिमार्जन गरी गभर्नरको निर्णयअनुसार पुनर्कर्जाको निर्णय गर्न सक्ने व्यवस्था गरेको छ । जसअनुसार सीधै पुनर्कर्जा प्रवाह गरिरहेको उसको दाबी छ ।गत आवमा बैंक तथा वित्तीय संस्थाले ९२ अर्ब ३८ करोड रुपैयाँ पुनर्कर्जा प्रवाह गरेका छन् । यो उनीहरूले प्रवाह गर्न पाउने अधिकतम सीमाभन्दा कम हो । कार्यविधिअनुसार यो क्षेत्रले १ खर्ब ४८ अर्ब रुपैयाँ पुनर्कर्जा प्रवाह गर्न पाउँछ । गत असारसम्म लघुवित्त वित्तीय संस्थाले १० अर्ब २३ करोड रुपैयाँ पुनर्कर्जा प्रवाह गरेका छन् । यो पनि उनीहरूले प्रवाह गर्न पाउने अधिकतम सीमाभन्दा कम हो । कार्यविधिअनुसार लघुवित्त वित्तीय संस्थाले २१ अर्ब २५ करोड रुपैयाँ पुनर्कर्जा प्रवाह गर्न पाउँछन् । तोकिएको मापदण्डभित्र रहेर प्रवाह गर्नुपर्ने भएकाले सीमाभन्दा कम मात्र कर्जा प्रवाह भएको बैंक तथा वित्तीय संस्थाले जनाएका छन् । धेरै पुनर्कर्जा लिनेमध्ये पर्यटनपछि क्रमशः म्यानुफ्याक्चरिङ, निर्माण, औषधिजन्य, शिक्षा, जलविद्युत्, यातायात, सञ्चार, टेक्सटाइल र कृषि क्षेत्र पर्छन् । पुनर्कर्जा सुविधाका लागि कार्यविधिमा तोकिएका मापदण्ड पूरा गर्नुपर्छ । मापदण्ड पूरा गर्न कोरोना महामारीबाट अति र मध्यमस्तरको पीडित हुनैपर्छ । कार्यविधिअनुसार ग्राहकले लघु, घरेलु तथा साना उद्यम, विशेष र साधारण गरी तीन प्रकारका पुनर्कर्जा पाउँछन् । यसअघि बैंक तथा वित्तीय संस्थाबाट ऋण लिएका ऋणीले पाउने कर्जा नै पुनर्कर्जा हो ।"
"घोषणा १३ सय मेगावाटको, थपियो ३ सय मात्रै","(काठमाडौं)  सरकारले गत आर्थिक वर्षमा १ हजार ३ सय मेगावाट विद्युत् राष्ट्रिय प्रणालीमा जोड्ने घोषणा गरेको भए पनि ३ सय मेगावाट विद्युत् मात्रै थपिएको छ । आर्थिक वर्ष २०७७७८ को बजेट सार्वजनिक गर्दै तत्कालीन अर्थमन्त्री युवराज खतिवडाले १ हजार ३ सय मेगावाट विद्युत् राष्ट्रिय प्रणालीमा जोड्ने घोषणा गरेका थिए । तर नेपाल विद्युत् प्राधिकरणको तथ्यांकअनुसार गत वर्ष ३ सय १३ मेगावाट विद्युत् मात्रै राष्ट्रिय प्रणालीमा जोडिएको देखिन्छ । जसमा ३० मेगावाट हिस्सा सौर्य ऊर्जाको छ ।अघिल्लो आर्थिक वर्षको असार मसान्तसम्ममा निजी क्षेत्रका आयोजनाबाट करिब ६ सय ९६ मेगावाट र प्र्राधिकरणका आयोजनाबाट ५ सय ८२ मेगावाट विद्युत् राष्ट्रिय प्रणालीमा जोडिएको थियो । तर गत आर्थिक वर्षमा भने हाँडीखोला १ मेगावाट, अपर रावाखोला ३ मेगावाट, नामार्जुन मादी १२ मेगावाट, घट्टेखोला ५ मेगावाट, विजयपुर दोस्रो ४५ मेगावाट, अपर चाकु ए २२ मेगावाट, मिस्त्रीखोला ४२ मेगावाट गरी ७ वटा आयोजना राष्ट्रिय प्रणालीमा जोडिएर व्यावसायिक उत्पादन गरिरहेका प्राधिकरणका प्रवक्ता मदन तिम्सिनाले जानकारी दिए । उनका अनुसार अन्य आधा दर्जन आयोजनाको पनि परीक्षण उत्पादन सुरु गरी राष्ट्रिय प्रणालीमा जोडिएको छ । जसमध्ये माइबेनी १० मेगावाट, सिंगटीखोला २५ मेगावाटले भर्खरै परीक्षण उत्पादन सुरु गरेका छन् । योबाहेक बुटवल सोलारको ८५ मेगावाट, मिथिला सोलारको १० मेगावाट, प्राधिकरणको नुवाकोटस्थित सोलार आयोजनाबाट १२ मेगावाट गरी ३०५ मेगावाट सौर्य ऊर्जा पनि राष्ट्रिय प्रणालीमा जोडिएको छ । दुईवटा चिनी मिलले उत्पादन गरेको ६ मेगावाट विद्युत् पनि गत आर्थिक वर्षमै राष्ट्रिय प्रणालीमा जोडिएको तिम्सिनाले जानकारी दिए । माथिल्लो तामाकोसीबाट उत्पादित विद्युत् पनि राष्ट्रिय प्रणालीमा जोडिएको छ । सरकारले माथिल्लो तामाकोसीको ४ सय ५६ मेगावाटसहित केही ठूला आयोजनाको निर्माण पूरा भएर राष्ट्रिय प्रणालीमा जोडिने अनुमानसहित गएको बजेटमा १ हजार ३ सय मेगावाट विद्युत् थपिने घोषणा गरेको थियो । तर कोरोना महामारीका कारण धेरै आयोजनाको निर्माण तालिका प्रभावित हुँदा थोरै विद्युत् मात्रै राष्ट्रिय प्रणालीमा जोडिएको हो । माथिल्लो तामाकोसीको दुई वटा युनिटबाट परीक्षणका रूपमा उत्पादन गरिएको विद्युत् राष्ट्रिय प्रणालीमा जोडिएको छ । तर परीक्षण थालिएको केही दिनमै प्राविधिक कमजोरी देखिएपछि पहिलो युनिटको विद्युत् उत्पादन परीक्षण तत्काललाई रोकिएको आयोजना स्रोतले जानकारी दियो । तत्कालीन प्रधानमन्त्री केपी शर्मा ओलीले गत असार २१ मा पहिलो युनिटबाट परीक्षण उत्पादनको थालनी गरेका थिए । आयोजनाको दोस्रो युनिटबाट उत्पादित ७६ मेगावाट विद्युत् भने राष्ट्रिय प्रणालीमा जोडिएको छ ।"
"त्यो ओलम्पिक, यो ओलम्पिक","(टोकियो)  हरेक खेलाडीले ओलम्पिकमा खेल्ने सपना बुन्ने गरेका छन् । उत्कृष्ट खेलाडीहरू आफ्नो करिअरमा ओलम्पिक स्वर्ण पदक छुटाउन चाहँदैनन् । त्यसैले त ओलम्पिकलाई विश्व खेलकुदकै महाकुम्भ भनिएको हो । यसमा नेपाली खेलाडीले सन् १९६४ देखि प्रवेश पाएको हो । नेपालको त्यो पहिलो ओलम्पिक सहभागिता टोकियोमा थियो । ५७ वर्षपछाडि आएर नेपाली ओलम्पिक टिम फेरि यो जापानी राजधानी फर्किएको छ, ओलम्पिकमै प्रतिस्पर्धा गर्न ।गृष्मकालीन ओलम्पिकको ३२ औं संस्करणमा नेपालका पाँच खेलाडीले प्रतिस्पर्धा गर्दैछन् । पौडी, जुडो र सुटिङका खेलाडीहरू ओलम्पिक भिलेज प्रवेश गरिसकेका छन् भने एथलेटिक्स खेलाडी नेपालमै तयारी गरिरहेका छन् । नेपालको पहिलो ओलम्पिक यात्रामा ६ खेलाडी सहभागी थिए । त्यतिबेला एथलेटिक्समा भूपेन्द्र सिलवाल र गंगाबहादुर थापा टोकियोमा दौडिएका थिए भने बक्सिङमा रामप्रसाद गुरुङ, नामसिंह थापा, भीमबहादुर थापा र ओमप्रसाद पुनले प्रतिस्पर्धा गरेका थिए ।पहिलो ओलम्पिक यात्राको कथा पनि रोचक छ । म्याराथन विजेता भएकाले भूपेन्द्र र गंगाबहादुर टोकियोमा दौडिने अवसर पाएका थिए । दुवैले ४२१९५ किमि पूरा गर्न सकेनन् । तर, सहभागितामै उनीहरूले इतिहासको पानामा नाम लेखाइसकेका थिए । धावकहरू काठमाडौंबाट टोकियो पुगेका थिए । चार बक्सर भने हङकङबाट उडेका थिए । किनभने उनीहरू गोर्खा राइफल (बेलायती सेना) मा हङकङमै कार्यरत थिए । यी बक्सर र धावकवीच पहिला कहिल्यै भेट पनि भएको थिएन । पहिलो भेट नै ओलम्पिक भिलेजमा भएको थियो ।पल्टनबाट ६ महिनाको बिदामा घर आएको थिएँ । तिमी ओलम्पिकमा छनोट भयो भनेर खबर आयो । जावलाखेल अफिसमा गएको भोलिपल्टै मलाई हङकङ पठायो, बेलायती सेनानिवृत्त भएपछि चितवनमा बसिरहेका रामप्रसादले भने, हामी एउटै पल्टनका चार जना ओलम्पिकमा छनोट भएका रहेछौं । हङकङमा एकसाथ ट्रेनिङ गरेपछि तोकुसिमा (जापान) पुग्यौं, जहाँ एक साता ट्रेनिङ गरेपछि हर्कुलस (हवाईजहाज) चढेर टोकियो गयौं । हामी नेपाली टोलीलाई ओलम्पिक भिलेजमा एउटा घर दिएको थियो । त्यहीं भेट भयो नेपालबाट गएका खेलाडी र पदाधिकारीहरूलाई ।उनी एसियामा पहिलोपल्ट आयोजना भएको ओलम्पिक (१९६४) लाई आफ्नो जीवनकै गौरवपूर्ण क्षण मान्छन् । उनले भने, संसारभरका देशको झन्डासँगै ओलम्पिकमा आफ्नो देश नेपालको झन्डा फरफराएको देख्दा औधी खुसी लाग्दो रहेछ । अरू देशको भन्दा हाम्रो झन्डा फरक छ, अलग्गै देखिन्छ । देशको प्रतिनिधित्व गरेर पहिलोपल्ट ओलम्पिकमा सहभागी भएको भन्दा गर्व महसुस हुन्छ । ७७ वर्षीय उनले थपे, हामीले सहभागी भएर ओलम्पिकमा इतिहास बनाएको सहर टोकियोमा फेरि ओलम्पिक हुँदै छ भन्दा निकै खुसी लाग्यो । यसपालि पनि हाम्रा खेलाडीहरूले नेपालको झन्डा फहराउने छन् । उनीहरूलाई नेपालको नाम र देशको झन्डामा गर्व गर्ने खालको खेल प्रदर्शननिम्ति शुभकामना दिन चाहन्छु ।पहिलोपल्ट नेपालले ओलम्पिकमा भाग लिएको यही ठाउँमा देशको झन्डा फहराउँदा गर्व लाग्छ, यसपालि सुटिङमा ओलम्पिक खेल्ने मौका पाएकी कल्पना परियार भन्छिन्, खेलाडीको सपना हो ओलम्पिक खेल्ने । मेरो सपना यसपालि साकार हुँदै छ । आफ्नो देशलाई चिनाउने आधार हो यो । जतिसक्दो उत्कृष्ट प्रदर्शन गर्नेछु । सिरहाकी २६ वर्षीया उनले महिला १० मिटर एयर राइफलमा शनिबार प्रतिस्पर्धा गर्नेछिन् ।जुडोका प्रशिक्षक सूर्यनारायण श्रेष्ठले सोल ओलम्पिक सन् १९८८ मा खेलाडीकै रूपमा ओलम्पिक खेल्ने प्रयास गरेका थिए । छनोटको निर्णायक प्रतिस्पर्धामा ऋषिराम प्रधानसँग पराजित भएपछि ओलम्पिक खेल्ने उनको सपना टुटेको थियो । यसपालि उनी सोनिया भट्टको प्रशिक्षकका रूपमा टोकियो ओलम्पिकमा सहभागी हुँदै छन् । ५६ वर्षीय उनले भने, देशले पहिलोपल्ट ओलम्पिक खेलेको ठाउँमा आएर प्रशिक्षककै रूपमा भए पनि ओलम्पिकमा सहभागी हुन पाउनु गर्वको कुरा हो । हामीले ओलम्पिकमा अहिलेसम्म मेडल जितेको छैन । यसपालि पनि मेडल जित्ने भनेको टाढाकै कुरा हो, एउटा बाउट (एक चरणको खेल) जित्न सक्यो भने पनि ठूलो कुरा हुन्छ । त्यसैले हामी चुनौतीसाथ देशको नाम राख्ने प्रयास गर्नेछौं ।टोकियोमा ६१ वर्षअघि सामान्य घरहरू बनाएर ओलम्पिक भिलेज तयार गरिएको थियो, जहाँ ओलम्पिकमा सहभागी हुने सबै खेलाडी बसेका थिए । अहिले पनि ओलम्पिकमा सहभागी हुने करिब ११ हजार खेलाडी, प्रशिक्षक र सम्बन्धित पदाधिकारीहरू ओलम्पिक भिलेजमै बस्नुपर्छ । ५ दशकभन्दा बढी समयमा आमूल परिवर्तन भइसकेको छ । यसपालि खेलाडीहरू सानो घर होइन, ठूलै र भव्य महलमा बस्दैछन् । यसलाई पनि ओलम्पिक भिलेज नै भनेको छ ।सन् १९६८ मा मेक्सिको सिटीमा भएको ओलम्पिकमा नेपाली खेलाडीको सहभागिता भएन । त्यसयता भने नेपालले प्रत्येक संस्करणमा सहभागिता जनाइरहेको छ । यसअघिका १३ संस्करणमा नेपालका ८५ खेलाडीले प्रतिस्पर्धा गरेका थिए । यसपालि थप चार खेलाडी ओलम्पियन बन्दैछन् । तर, अहिले पनि नेपालको ओलम्पिक यात्रा सहभागितामै सीमित भइरहेको छ, त्यो पनि विश्वव्यापी सहभगिता र आमन्त्रण कोटामा ।तेक्वान्दो खेलाडी विधान लामाले सोल ओलम्पिक १९८८ मा कांस्य पदक जितेका थिए । त्यो बेला तेक्वान्दो प्रदर्शनी खेलको रूपमा मात्रै समावेश गरिएकाले ओलम्पिकमा नेपाल ५७ वर्षको यात्रामा पनि अझै पदकविहीन नै छ । तेक्वान्दोका संगीना वैद्य (एथेन्स २००४) र दीपक विष्ट (बेइजिङ २००८) ले छनोट पारेर गरेर ओलम्पिक खेलेका थिए । बाँकी सबै नेपाली विश्वव्यापी सहभागिता र आमन्त्रण कोटामा ओलम्पियन भएका हुन् ।सबैभन्दा बढी चारपल्ट ओलम्पिकमा सहभागी हुने नेपाली वैकुण्ठ मानन्धर (म्याराथन) हुन् । नेपालले ओलम्पिकमा सबैभन्दा बढी चर्चा पाएको रियो २०१६ मा हो, जहाँ ११ हजार खेलाडीमध्ये त्यो संस्करणकै सबैभन्दा कम उमेरकी खेलाडीमा पौडीकी गौरिका सिंह विश्व चर्चित भएकी थिइन् । समाचारमा छाएकी थिइन् । उनी यसपालि पनि सहभागी हुँदै छिन् । उनीसँगै एलेक्स शाह दुई साता तोकुसिमामा ट्रेनिङ गरेपछि मंगलबार ओलम्पिक भिलेज प्रवेश गरिसकेका छन् । फेरि टोकियोमा ओलम्पिक फर्किंदाको कथा अलि फरक छ । समृद्धि देखाउन आयोजना गरिने ओलम्पिकमा जापान सरकारले अर्बौं डलर लगानी गरेको छ । तर, प्रतिफल दिने बेला जापानलाई कोभिड१९ को महामारीले नराम्रोसँग असर गर्यो । महामारीकै कारण एक वर्ष सार्नुपर्यो । बिनादर्शक नै खेल सञ्चालन गर्नुपर्ने भयो । महामारीलाई रोक्न कडा नियम ल्याइए पनि ओलम्पिक भिलेज र राजधानी टोकियोमा संक्रमण दर बढेकोबढ्यै छ । आपत्काल घोषणा गरेरै भए पनि जापानले ओलम्पिक आयोजनाको तयारी गरेको छ । ओलम्पिकको उद्घाटन शुक्रबार हुँदै छ । ३३ खेल समावेश यो ओलम्पिकको प्रतिस्पर्धा भने बुधबार सुरु भएको छ ।"
दोहोरो पदको लोभ,"(काठमाडौं)  प्रतिनिधिसभा सांसद तुलसा थापा नेपाल ओलम्पिक कमिटीकी सचिव तथा कबड्डी संघकी अध्यक्ष हुन् । प्रधानमन्त्रीले विश्वासको मत लिने समयमा उनी संसद छाडेर टोकियो ओलम्पिकका लागि जापान गइन् । त्यो पनि जुडो खेलको व्यवस्थापक भूमिकामा । विदेश सयरका लागि आफ्नो पदीय मर्यादासमेत बिर्सने यस्ता घटना नेपाली खेलकुदमा नौलो होइन । दुई वर्षअघि नेपाल ओलम्पिक कमिटीको निर्वाचनमा समिम मियाँ अन्सारीले सचिव पदमा उम्मेदवारी दिए । कुस्ती संघको उपाध्यक्ष भएका र सरकारबाट राष्ट्रिय मुस्लिम आयोगको अध्यक्ष नियुक्ति पाए पनि उनले ओलम्पिक मोहमा आफ्नो पदीय मर्यादा ख्याल गरेनन् ।वाग्मती प्रदेशसभामा नेपाली कांग्रेसकी सचेतकसमेत रहेकी राधा घले राष्ट्रिय पारा ओलम्पिक कमिटीकी अध्यक्ष हुन् । उनी नेतृत्वको कमिटीले आसन्न टोकियो पारा ओलम्पिकका लागि खेलाडीको कोटा माग गर्दै पारा पौडी संघबाट सिफारिस भएको नाम अन्तर्राष्ट्रिय पारा ओलम्पिक कमिटीमा नै पठाइदिएन । खेलाडीलाई अन्तर्राष्ट्रिय प्रतियोगिताबाटै वञ्चित गराउनेसम्मको चरम लापरबाहीका लागि मुख्य जिम्मेवार पात्र हुन् उनी । राजनीतिमा व्यस्त हुँदा उनलाई पारा ओलम्पिकबारे खासै अपडेट नहोला । उनले अख्तियारी दिएका पात्रहरूले समेत हेलचेक्र्याइँ गर्दा खेलकुदको महत्त्वपूर्ण कमिटीलाई विदेश भ्रमणको माध्यममात्र बनाउन नहुने आवाजहरू उठ्न थालेका छन् ।राष्ट्रिय खेलकुद परिषद्का सदस्यसचिव रमेशकुमार सिलवाल पनि उच्च माध्यमिक विद्यालय सञ्चालकहरूको संस्था हिसानका अध्यक्ष हुन् । राखेपको कार्यकारी पदमा नियुक्ति लिँदा उनले पुरानो संस्थाबाट बिदा हुन जरुरी सम्झेनन् । जीवनराम श्रेष्ठ काठमाडौं क्षेत्र ८ बाट निर्वाचित संघीय सांसद हुन् । उनको खेलकुदको विरासत ठूलो छ । २०५३ सालमै राखेप सदस्यसचिव बनेका उनी २०६५ सालमा त्यही पदमा दोहोरिए । त्यसयता लगातार ओलम्पिक कमिटीमा महासचिव र अहिले अध्यक्षका रूपमा सक्रिय छन् । उनी स्की संघका अध्यक्ष पनि हुन् । संघीय सांसद रहेकै अवस्थामा ओलम्पिकको नेतृत्व लिन कानुन त बाधक रहँदैन तर सार्वजनिक पद धारण गरेकाहरूले नैतिकता पनि अवलम्बन गर्नुपर्ने हुन्छ । प्रधानमन्त्री शेरबहादुर देउवाले संसदबाट विश्वासको मत लिने प्रक्रियामा मतदान गरी अध्यक्ष श्रेष्ठ जापान उडेका हुन् ।राजीवविक्रम शाह नेपाल एथलेटिक्स संघका अध्यक्ष हुन् । पूर्व संविधानसभा सदस्य तथा नेपाली कांग्रेसका नेता उनी जाजरकोटलाई आधार बनाएर राजनीति गर्छन् । अहिले सांसदको भूमिकामा नरहे पनि उनले एथलेटिक्सको नेतृत्व लिएयता नै संघको भूमिका प्रभावकारी हुन नसकेको बताइन्छ । एथलेटिक्समा क्षमतावान र प्राविधिक ज्ञान भएकाहरूलाई पन्छाएर एस म्यान को समूह सञ्चालन गरेको आरोप उनीमाथि लाग्ने गरेको छ । संघकै गैरजिम्मेवार कारणले गर्दा शुक्रबार सुरु हुने टोकियो ओलम्पिकका लागि छनोट भएर पनि धावक गोपीचन्द्र पार्की जान पाएनन् ।यी त खेलकुदका मुख्य प्रतिनिधिपात्र हुन् । खेलकुदमा दोहोरो, तेहेरो पद धारण गरेर लाभ उठाइरहेका थुप्रै व्यक्ति छन् ।एकै व्यक्ति एकभन्दा बढी पदमा रहन नपाइने प्रावधान कानुनमा छैनराखिएकै हुँदैन । तर, यसलाई नैतिकता र व्यावसायिकतासँग जोडेर हेर्ने गरिन्छ । एक व्यक्तिले धेरै पदको जिम्मेबारी लिँदा कार्यसम्पादन क्षमतामा असर गर्ने तथा स्वार्थ बाझिने भएकाले एक व्यक्ति एक पदको परम्परा विश्वमै प्रचलित छ । एक व्यक्तिले धेरै पद ओगट्ने परम्पराका कारण एकै व्यक्ति असम्बन्धित दुई संस्थाको कार्यकारी नेतृत्वमा रहँदा नेपाली खेलकुदमा समयसमयमा समस्या आउने गरेको छ ।नेपाली खेलकुदको सर्वोच्च निकाय राष्ट्रिय खेलकुद परिषददेखि ओलम्पिक कमिटी तथा राष्ट्रिय खेल संघका नेतृत्वकर्ताले एकभन्दा बढी पद ओगटेर बसेका छन् । विज्ञको तर्क पत्याउने हो भने नेपाली खेलकुद रसातलमा पुग्नुको मुख्य कारण नै सम्बन्धित व्यक्तिले उपयुक्त स्थान नपाउनु हो । नेपालको खेलकुदमा कसैलाई फलिफाप, कसैलाई पुर्पुरोमा हात भएको छ । सायद फलिफाप हुनेहरूले पनि खेलकुद विकास गर्न सकेनन्, सही व्यक्ति सही पदमा थिएनन् ।पञ्चायतकालमा दरबारका आफन्तबाट नियन्त्रितसञ्चालित खेलकुदमा राष्ट्रिय संघ तथा ओलम्पिक कमिटीको नेतृत्वमा प्रभावशाली व्यक्तिलाई आसिन गराउने परम्परा सुरुआत गरियो । अहिलेसम्म त्यसैलाई कायम राख्नाले उपयुक्त पदमा उपयुक्त व्यक्ति आउन सकेका छैनन् । राज्य खेलकुदलाई प्राथमिकता नदिनु र आवश्यक लगानी नहुँदा राजनीतिक पहुँचका र आर्थिक रूपमा सम्पन्न व्यक्तिलाई खेलकुदका संघ तथा महत्त्वपूर्ण कमिटीहरूको नेतृत्वमा ल्याइएको हो । अहिले पनि नेपालका धेरै खेल संघमा खेलकुदसँग तीनपुस्ते सम्बन्ध नभएकाहरू राजनीतिक र आर्थिक पहुँचका आधारमा नेतृत्वमा पुग्ने गरेका छन् । खेलकुदको विकासभन्दा उनीहरू देश हेर्ने र स्वाद फेर्ने मै केन्द्रित छन् । वर्षौं खेलकुदमा लागेकाहरूले उनीहरूलाई नेता मान्नुपर्ने वास्तविकता छ । लामो समय राखेपमा कर्मचारीको जिम्मेवारी निर्वाह गरेका खेलविज्ञ डा प्रकाश प्रधान यो तर्कलाई आंशिक स्विकार्छन् । उनका अनुसार खेलकुद यस्तो व्यापकता भएको क्षेत्र हो, जहाँ समाजका हरेक तह र तप्काका व्यक्ति तथा संस्थाहरूको सहयोग चाहिन्छ । केबल उनीहरूको नियत सफा हुनुपर्यो । जिम्मेवारी, नैतिकता, विकासवादी चरित्र र उच्च आचरण भएका व्यक्तिले एकभन्दा बढी पद ओगटेर बस्दै बस्दैन । जो बस्छन् उनीहरू त्यो पदका लागि योग्य छैनन् र उनीहरूको नियत पनि सफा छैन, खेलविज्ञ प्रधानको तर्क छ ।राखेपका पूर्वसदस्यसचिव तथा पहिलो पुस्ताका कराते खेलाडी युवराज लामाका अनुसार एक व्यक्ति एक पदको धारणा खेलकुदमा मात्र नभएर जुनसुकै क्षेत्रका लागि आधारभूत मापदण्ड हो । एउटा व्यक्तिले एकभन्दा बढी पद लिएपछि कार्यसम्पादन पूरा गर्नै सक्दैनन् । यसले सबैतिर भद्रगोल बनाउँछ, उनले भने ।तत्कालीन नेकपा (माओवादी केन्द्र) को सिफारिसमा सदस्यसचिव नियुक्त भएका लामा खेलकुदमा मौलाएको बेथिति चरम राजनीतिकरणको बाइप्रोडक्ट भएको मान्छन् । एमाले नेता वामदेव गौतमकी पत्नी सांसद तुलसा थापा आफूसँग असम्बन्धित खेलको व्यवस्थापक भूमिकामा ओलम्पिक गएकोतर्फ लक्षित गर्दै उनले भने, यो त नैतिकताको खडेरीमात्र नभई लाजसरम नै पचेजस्तो देखियो ।लामा नेपालको खेलकुदमा बेथितिले प्रणालीको रूप लिइसकेको भन्दै यसबाट जोगिनुपर्ने बताउँछन् । टोकियो ओलम्पिकलाई छनोट गरेका खेलाडी प्रतियोगिता खेल्न वञ्चित हुनु, पारा ओलम्पिकका लागि आवेदन नै नदिनुजस्ता घटना नेतृत्वकै असक्षमताका कारण भएको हो । जसले जे गरे पनि कारबाही नहुने, कोही पनि जवाफदेयी हुनु नपर्ने भएपछि यो प्रणालीका रूपमा स्थापित हुन थालेको छ । नेपाली खेलकुदको सबैभन्दा ठूलो खतरा हो यो, लामाले कान्तिपुरसँग भने ।खेलविज्ञ प्रधानचाहिँ खेलकुदमा एक व्यक्ति धेरै पदमा हुँदा उपयुक्त व्यक्ति उपयुक्त स्थानमा पुग्न नसकेको बताउँछन् । विकासका लागि एउटा मान्छे पूर्ण हुँदैन । यसका धेरै आधारशीला हुन्छन् । हरेक आधारमा उपयुक्त व्यक्तिको नेतृत्व र जिम्मेवारी चाहिन्छ । व्यक्तिलाई उपयुक्त पद भन्ने कुरा संसारको कुनै पनि संविधान र कानुनमा लेखिएको हुँदैन । तर यो अकाट्य उच्च वैज्ञानिक सोच हो, उनले थपे, उपयुक्त व्यक्तिले उपयुक्त ठाउँ पायो भने त्यहाँ सकारात्मक शक्ति उत्सर्जन हुन्छ । सबै व्यक्ति सबै ठाउँमा योग्य हुँदैनन् । एकभन्दा बढी पद लिएपछि उनीहरूको क्षमताले भ्याउँदैन । त्यसपछि निर्णय, सञ्चालन, नियन्त्रण र नेतृत्व गर्न सक्दैन । त्यो भनेको अन्त्योन्मुख क्षण हो ।खेलकुदजस्तो प्राविधिक र वैज्ञानिक क्षेत्रमा कमजोर कानुन बनाएर अझै गैरव्यावसायिक व्यक्तिहरूको रजाइँको थलो बनाउन खोजिएकामा पनि प्रधानको आपत्ति छ । जबसम्म गैरव्यावसायिक व्यक्तिहरूको नियन्त्रणमा खेलकुद रहन्छ तबसम्म नेपालमा खेल विकास सम्भव छैन । अहिले कानुन नै यस्तो बनाइएको छ कि खेलकुदको नेतृत्व लिन स्नातक तह उत्तीर्ण गरेको नेपाली नागरिक भए पुग्छ । तर, उसले खेल बुझेको हुनुपर्दैन । अनि उसकै तर्क हुन्छ, खेलकुद त हामीले आमाको पेटमै सिकेर आएको हो नि ।"
सन् २०३२ को ओलम्पिक ब्रिसवेनमा,"टोकियो (एएफपी) सन् २०३२ को ओलम्पिक अस्ट्रेलियाली सहर ब्रिसवेनमा हुने भएको छ । मेलबर्न र सिड्नीपछि गृष्मकालीन ओलम्पिक आयोजना गर्ने अस्ट्रेलियाको ब्रिसवेन तेस्रो सहर हुनेछ । यसको घोषणालगत्तै सहरले आतिसबाजी गरेर खुसीयाली मनाएको छ । अन्तर्राष्ट्रिय ओलम्पिक कमिटीका अध्यक्ष थोमस बाखले ब्रिसवेनको पक्षमा भएको निर्णय सुनाएका थिए । अन्तर्राष्ट्रिय ओलम्पिक कमिटीको विशेष अधिवेशनमा भएको मतदानले यो निर्णय गरेको थियो । ब्रिसवेन नै ओलम्पिक आयोजना गर्ने सहरको होडमा एक्लै सबैभन्दा अगाडि थियो र उसको पक्षमा आएको निर्णय अपेक्षित मानिएको छ । बाखले भनेका छन्, ३५ औं गृष्मकालीन ओलम्पिक ब्रिसवेनमा हुने घोषणा गर्दा अन्तर्राष्ट्रिय ओलम्पिक कमिटी गर्व महसुस गर्छ । यस घोषणालगत्तै टोकियोमा रहेका ब्रिसवेनका प्रतिनिधिले तत्काल खुसीयाली मनाए । टोकियोबाट हजारौं माइल टाढा रहेको सहर ब्रिसवेनमा पनि खुसीयाली छाएको थियो । अन्तर्राष्ट्रिय ओलम्पिक कमिटीको १५ सदस्यीय कार्यकारी समितिले ब्रिसवेनलाई एकमात्र प्रत्याशीका रूपमा अगाडि सारेको थियो । अस्ट्रेलियाली प्रधानमन्त्री स्कट मोरिसनले यसलाई ऐतिहासिक उपलब्धि भएको दाबी गरेका छन् । उनले भनेका छन्, यो ब्रिसवेन र क्विन्सल्यान्डका लागि मात्र होइन, पूरा अस्ट्रेलियाका लागि खुसीको उपलब्धि हो । विश्वका उन्नत सहरले मात्र ओलम्पिक आयोजना गर्ने अवसर प्राप्त गर्ने गर्छ । ब्रिसवेन यस्तै विकसित सहर हो र यसले ओलम्पिक आयोजना गर्ने क्रममा आफ्नो वास्तविक परिचय प्रस्तुत गर्नेछ । अस्ट्रेलियाले यसअघि दुईपल्ट ओलम्पक आयोजना गरिसकेको छ । सन् १९५६ मा मेलबर्न र २००० मा सिड्नीले ओलम्पिक आयोजना गरेका थिए । त्यसमध्ये सिड्नी ओलम्पिकलाई यसको इतिहासकै सबैभन्दा सफल प्रतियोगितामध्ये एक मानिन्छ । अन्तर्राष्ट्रिय ओलम्पिक कमिटीको घोषणा सुन्न ब्रिसवेनको साउथब्यान्क रिभरसाइडमा हजारौं खेलप्रेमीको उपस्थिति थियो ।"
मिलवाकी बक्सले जित्यो एनबीए,मिलवाकी (एपी) जियानिस एन्टेटोकुम्पोले ५० अंक बटुल्दै गरेको अलराउन्ड प्रदर्शन मदतमा मिलवाकी बक्सले मंगलबार सन् १९७१ यता पहिलोपल्ट एनबीए उपाधि जितेको छ । टोलीले फिनिस्क सन्सलाई हराएर यो उपाधि जितेको हो । मंगलबार बक्सले १०५९८ स्कोरको जित निकाल्दै सात खेलको शृंखलामा ४२ को निर्णायक अग्रता लिन सफल रह्यो । शृंखलाको सुरुआती खेल हारेर पनि मिलवाकी उपाधि जित्न सफल भएको हो । एन्टेटोकुम्पो फाइनलको एकै खेलमा ५० स्कोर गर्ने इतिहासकै सातौं खेलाडी बने । मिलवाकीले यसै क्रममा ५० वर्षसम्म उपाधिविहीन यात्रा टुंग्याएको छ ।
अस्ट्रेलिया विजयी,ब्रिजटाउन (एएफपी) अस्ट्रेलियाले पहिलो एकदिवसीय खेलमा बुधबार वेस्ट इन्डिजमाथि विजयी सुरुआत लिएको छ । पाहुनाले टिमले डकवर्थ लुइस नियमअन्तर्गत १ सय ३३ रन अन्तरको जित निकालेको हो । यससँगै टोलीले एकदिवसीय शृंखलामा १० को अग्रता लिएको छ । कप्तान एलेक्स क्यारीको ६७ रन मदतले पहिले ब्याटिङ गरेको अस्ट्रेलियाले ४९ ओभरमा ९ विकेट गुमाएर २ सय ५२ रन बनायो । वर्षाले प्रभावित खेलमा घरेलु टिमले २६२ ओभरमा सबै विकेट गुमाएर १ सय २३ रनमात्र बनाउन सक्यो । अस्ट्रेलियाका माइकल स्टार्कले घातक बलिङ गरेर ४८ रनमा ५ विकेट लिए ।

शीर्षक,विवरण
प्रतिनिधिसभा विघटन मुद्दा फैसलाका सम्भावित चार विकल्प,विकल्प ४ प्रतिनिधिसभा विघटनको निर्णय सदर गर्ने र तोकिएको मितिमा निर्वाचन नभए प्रतिनिधिसभा पुनःस्थापना गर्नू भन्ने आदेश थपिन सक्ने
हत्यापछि शव सेप्टिक ट्यांकीमा,"(महोत्तरी)  बेपत्ता भनिएकी एक महिलाको शव बीभत्स अवस्थामा सेप्टिक ट्यांकीमा भेटिएपछि बर्बर घरेलु हिंसाको घटना बाहिर आएको छ । लोहारपट्टी७ की २६ वर्षीया सुजिता पाण्डे ठाकुरको शव आइतबार ट्यांकीमा गाडिएको अवस्थामा फेला परेपछि घटनाले स्थानीयवासीसँगै प्रहरीप्रशासनसमेत स्तब्ध छन् । हराएकी छोरी खोजिदिन माइती पक्षले जाहेरी दिएपछि प्रहरीले असार १३ मा धानको ब्याड राखेको खेतमा खन्दा करिब ६ फिट तल खाल्डोमा सुजिताको कपाल, तन्ना र झ्यालको पर्दा फेला पारेको थियो । त्यहाँ शव गलाउन प्रयोग गरिने नुन र केही केमिकल पनि भेटियो । तर शव भेटिएको थिएन । त्यसलगत्तै सुजिताका श्रीमान् मुकेश ठाकुर र देवर रूपेशलाई प्रहरीले नियन्त्रणमा लिएको थियो । अनुसन्धानकै क्रममा अन्य ३ जनालाई पनि नियन्त्रणमा लिएको थियो भने ससुरा पतिराम, सासू रामपती र देउरानी रोमी भनिने प्रिया ठाकुर फरार भए । हत्याको निकै अघिदेखि सुजितालाई देवर, ससुरालगायत परिवारका सदस्यले कुटपिट गर्दै आएको पनि खुल्न आएको प्रहरीले जनाएको छ । गत जेठ २० को बिहान छोरी सुजिताको घरमा झगडा भएको खबर पिपरास्थित माइतीमा पुग्यो । बाबु कामेश्वर पाण्डेलाई तपाईंकी छोरीले झगडा गर्दै छे भनेर सम्धी पतिराम ठाकुरले फोन गरेका थिए । फोनमा कुरा भएको केही छिनमै फेरि झगडा शान्त भयो पनि भने, पाण्डेले भने, छोरीसँग कुरा गराइदिनुस् भन्दा सम्धीले बहाना बनाउँदै कुरा गर्नै दिएनन् । सोही दिन अपराह्नपछि फोन गर्दा तपाईंको छोरी घर छाडेर कुनै केटासँग हिँडी भनेर पतिरामले फोन राखिदिएको उनले बताए । सुजिता हराएको भनिएपछि लोहरपट्टीको प्रहरी चौकीमा छोरीको खोजीका लागि पाण्डेले आग्रह गरे । यता गाउँकै केही मानिसले सुजिताका परिवारले खेतमा खाल्डो खनेको देखेको सूचना दिएपछि भने पिपरा गाउँपालिकास्थित माइती पक्ष झस्किए । हुन त सुजिताको घरमा झगडा हुनु सामान्य जस्तै थियो । दुई वर्ष पहिले मात्रै जिल्ला प्रहरी कार्यालय महोत्तरीमा देवरले पिटेको भन्दै सुजिता न्याय माग्न पुगेकी थिइन् । जिल्ला प्रहरी प्रवक्ता डीएसपी प्रकाश विष्टका अनुसार त्यसबेला छलफलमा राखेर मिलापत्र गरी पठाइएको थियो । सुजिताले घरमा आफूले पटकपटक यातना सहनुपरेको पनि माइतीमा सुनाउने गरेकी थिइन् । गाउँलेले खेतमा खाल्डो खनेको सूचना दिनु र ५ वर्षका छोराले ममीलाई आराले काटेर फ्रिजमा राखेको छ भनेर मावली हजुरआमालाई सुनाएपछि सुजिताका माइती पक्ष आत्तिए । आफूहरूले छोरी खोजे, भेटेनन्, न उनी कतै कसैसँग गएको खुल्यो । छोरी खोजी गरिदिन कामेश्वर पाण्डेले जिल्ला प्रहरी कार्यालयमा निवेदन दिए । खोजीका क्रममा खेतमा सुजिताको कपाल, तन्ना र झ्यालको पर्दासँगै शव गलाउन राखिएको नुन र केही केमिकल पनि भेटेपछि प्रहरीले हत्या भएको निष्कर्ष निकाल्यो । खेतमा गाडेको ठाउँबारे गाउँलेले थाहा पाएकाले पक्राउ परिने अनुमान गर्दै शव सारेर घरभन्दा ५ सय मिटर पर काठ मिलको सेप्टिक ट्यांकीमा सारेको हुन सक्ने प्रहरीले जनाएको छ । रातारात खेतबाट अन्त सारिएको शव फेला पार्न थप १४ दिन लागेको छ । प्रदेश, संघीय र जिल्ला प्रहरीको संयुक्त टोलीको खोजीपछि शव फेला परेको हो । ठाकुर परिवारले काठको कारोबारका लागि घरबाट ५ सय मिटर टाढा समिल खोलेका छन् । त्यहाँ नयाँ शौचालय बनाइएको छ । प्रयोगमै नआएको उक्त शौचालयको सेप्टिक ट्यांकी काठका मुढा थुपारेर छोपिएको भए पनि सिमेन्टेड ढकनी लगाइएको थिएन । ७ फिटको सेप्टिक ट्यांकीको तल थप ५ फिट गहिरो खनेर बोरामा शव राखी त्यसमाथि तीन तह इँटा, त्यसमाथि ६ इन्चको ढलाइ गरेपछि माथि ५ फिट पानी भरेको पाइएको डीएसपी विष्टले बताए । ट्यांकी छोपेको मुढा पन्छाउँदा, पानी निकाल्दा, ढलान फुटाउँदा र इँटा हटाएर शव निकाल्दा १० घण्टा लाग्यो, उनले भने, लास क्षतविक्षत अवस्थामा छ । माइती पक्षले सुजिता हो भनेर सनाखत गरेका छन् । सुजिताको चरित्रमाथि प्रश्न गर्दै आएको परिवारले हत्या किन र कसरी गर्यो भन्नेबारे अनुसन्धान जारी रहेको एसपी दिनेश आचार्यले बताए । परिवारले नाम जोडेका युवकलाई समेत प्रहरीले छानबिनको दायरामा राखेको छ । माइती पक्षले भने श्रीमान् मुकेश सुस्तमनस्थितिका भएका कारण देवर र परिवारको अन्य सदस्यले सुजितालाई यातना दिँदै आएको बताए ।"
४५ मुलुकका ४५७ जनाले चढे सगरमाथा,"(काठमाडौं)  कोभिड१९ महामारीको दोस्रो लहरका कारण नेपालसहित एसियाली मुलुक लकडाउन मा भइरहेकै बेला ४५ मुलुकका ४ सय ५७ जनाले सर्वोच्च शिखर सगरमाथा आरोहण गरेका छन् । फागुन अन्तिम साता सुरु भएको ८३ दिन लामो वसन्तकालीन हिमाल आरोहणका समयमा सगरमाथाको चुचुरोमा ४३ महिला र ४ सय १४ पुरुष पुगेका हुन् । पर्यटन विभागकी निर्देशक मीरा आचार्यका अनुसार यसपटक सगरमाथा आरोहण गर्नेमा ७ जना नेपाली छन् । निजामती कर्मचारी युवराज धिताल, हेलिकप्टर पाइलट सोवित गौचन, हेलिकप्टर व्यवसायी फुर्वाछिरी शेर्पा, पर्यटन व्यवसायीद्वय रामशरण उप्रेती र टाँसी लाक्पा शेर्पा तथा पूर्णकुमार शेर्पा र सोनाम शेर्पा (बुबाछोरा) ले सगरमाथा आरोहण गरेका हुन् । यसपटक ७५ हजार रुपैयाँका दरले सलामी दस्तुर तिरेर सगरमाथा आरोहणमा १९ जना नेपाली गएकामा १२ जना सफल हुन सकेनन् । यसपटक ल्होत्से, नुप्चे, पुमरी र सगरमाथा हिमाल आरोहणका लागि सगरमाथा आधार शिविरमा पथप्रदर्शकसहित करिब १५ सय जना पुगेका थिए । तीमध्ये ४ सय ३ जना विदेशी थिए । सगरमाथा आधार शिविर चार वटा हिमाल आरोहणका लागि प्रयोग गरिन्छ । कोरोना संक्रमणका कारण यस सिजनमा हिमाल आरोहण स्थगन हुन सक्ने त्रास थियो । कोरोना संक्रमणकै कारण कुनै पनि आरोहण दलका सदस्यहरूले ज्यान गुमाउनु नपरेको निर्देशक आचार्यले बताइन् । उनका अनुसार आरोहणका क्रममा दुई जना नेपाली पथप्रदर्शक (संखुवासभाका आङदोर्जी शेर्पा र पेम्बा टासी शेर्पा) र दुई विदेशी (अमेरिकी र स्विस) गरी चार जनाको सगरमाथामा मृत्यु भएको थियो । स्विस नागरिक अब्दुल वाराइच र गाइड आङदोर्जीको सगरमाथा आरोहण सकेर फर्किने क्रममा मृत्यु भएको थियो । यसपटक विभागले १६ वटा हिमाल आरोहणका लागि नेपालसहित ७९ मुलुकका ७ सय ५४ नागरिकलाई अनुमति दिइएको थियो । तर १० वटा हिमालमा आरोहण सफल हुन सकेन । विभागका अनुसार बरुणचेमा २, अमादब्लममा २४, अन्नपूर्ण प्रथममा ६८, ल्होत्सेमा ७२, पुमरीमा १० जनाले आरोहण गरे । नेपालले आरोहणका लागि ४ सय १४ वटा हिमाल खुला गरेको छ । हालसम्म ३ सय ३९ चुचुरामा मात्रै सफल आरोहण भइसकेको छ । यसपटक हिमाल आरोहणमा करिब पौने ४ अर्ब रुपैयाँ बराबरको विदेशी मुद्राको कारोबार भएको विभागको अनुमान छ । विभागले हिमाल आरोहणमा जानेहरूबाट यस सिजनमा सलामी दस्तुर मात्रै ५४ करोड ९२ लाख रुपैयाँ हाराहारी संकलन गरेको थियो ।"
'५ महिनाभित्र सबैलाई खोप,"काठमाडौं (कास) प्रधानमन्त्री केपी शर्मा ओलीले पाँच महिनाभित्र सबै नेपालीलाई कोरोनाविरुद्धको खोप लगाइसक्ने दाबी गरेका छन् । वीर अस्पतालको नवनिर्मित सर्जिकल भवनको आइतबार उद्घाटन गर्दै प्रधानमन्त्री ओलीले सन् २०२१ भित्र मोटामोटी सबै जनसंख्यालाई खोप लगाइसक्ने बताए । कोभिडविरुद्धको खोप गतिका साथ ठूलो संख्यामा जनतालाई दिन विभिन्न देश र कम्पनीहरूसँग सहमति र संवाद गरिरहेका छौं, उनले भने, देशले अब कोरोनाविरुद्धको खोपको अभाव बेहोर्नु पर्दैन । निरन्तर खोप ल्याउन सरकार लागिपरेकाले अभाव नहुने उनको भनाइ थियो । सरकारले निरोगी नेपालको अवधारणा अघि सारेकाले प्रभावकारी र सफल चिकित्सा पद्धतिमार्फत उपचार सेवा जनतासमक्ष लैजाने ओलीको दाबी छ । अस्पतालका प्रमुख प्रशासकीय अधिकृत जागेश्वर गौतमले सर्जिकल भवनको निर्माणपछि वीर अस्पतालमा ५ सय शय्या थपिएको बताए ।"
'देउवालाई दिएको समर्थन कायम छैन,"लामो समयदेखि एमालेमा विवाद थियो, अब समाधान भएको हो ? एमालेभित्र उत्पन्न समस्या र विवाद आजदेखि आमरूपमा र आधारभूत रूपमा समाधान भएको छ । अब एमाले एकताबद्ध भएर अघि बढ्छ ।यो सहमति कार्यदलस्तरमा भएको हो तर अध्यक्ष केपी शर्मा ओली र वरिष्ठ नेता माधव नेपालले मान्नुहुन्छ त ?हामीले कार्यदलमा सहमति गरिरहँदा अध्यक्ष केपी शर्मा ओली र कमरेड माधव नेपाललाई पनि विश्वासमा लिएर गरेका हौं । त्यसैले यो सहमति कार्यान्वयन हुन्छ ।सर्वोच्च अदालतबाट सोमबार प्रतिनिधिसभा विघटनसम्बन्धी फैसला हुने सम्भावना छ । फैसलाअघि हस्ताक्षर फिर्ता गर्नुपर्ने तपाईंहरूको अडान थियो तर यसबारे सहमतिमा स्पष्ट केही भनिएको छैन । ती हस्ताक्षर कायम छन् कि फिर्ता भएका हुन् ? एमाले एकताबद्ध भइसकेपछि र एमालेभित्रका सबै समस्यालाई आन्तरिक रूपमा समाधान गर्ने बिन्दुमा पुगिसकेपछि अब हिजो विमति र असहमतिका बेलामा गरिएका सबै कामकारबाही स्वतः निष्प्रभावी हुनेछन् । त्यसखालका कामकारबाहीबाट सिंगो नेकपा एमाले अलग हुन्छ । हिजो गरिएको हस्ताक्षरको प्रयोजन अब सकिएको छ । विपक्षी दलका नेता शेरबहादुर देउवालाई प्रधानमन्त्री बनाउनका निम्ति हाम्रा केही सदस्यले गर्नुभएको हस्ताक्षर एकतापूर्वको विमति, असहमतिको हस्ताक्षर थियो । हामी एकताबद्ध भएका छौं, अब त्यो हस्ताक्षर प्रयोजनहीन भएको छ । देउवालाई प्रधानमन्त्री बनाउन २३ जनाले गर्नुभएको हस्ताक्षर अब कायम छैन । देउवालाई प्रधानमन्त्री बनाउने प्रयोजनमा अब उहाँहरूको हस्ताक्षर प्रयोग हुन सक्दैन । १० बुँदे सहमति त बाहिरी मात्र हो । यसभित्र ओली र नेपालबीचको शक्ति सन्तुलन र पद बाँडफाँटसम्मका भित्री सहमति छन् भन्ने छ नि ?यो गलत कुरा हो । एमालेभित्र शक्ति सन्तुलनको अभ्यास हुँदै छ भनेर जे प्रचार गरिन्छ, त्यो सच्चाइ होइन । हामी सबै जना पार्टीको वैधानिक व्यवस्थाअनुसार पार्टीलाई सुदृढ गर्न अघि बढ्छौं । कुनै अमूक नेतालाई अमूक पदका निम्ति प्रयासरत भनेर टिप्पणी गरेको सुनिन्छ, त्यसलाई म स्वाभाविक मान्दिनँ । त्यस्ता टिप्पणीले हाम्रा नेताहरूलाई अपमानित मात्र गर्छ । कुनै पनि नेता कुनै पद र शक्ति प्राप्तिका निम्ति प्रयासरत र शक्ति सन्तुलनको खोजीमा हुनुहुन्छ भन्ने जे टिप्पणी हुने गरेको छ, त्यो गलत कुरा हो । त्यस खालको स्थितिमा एमाले छैन ।अदालतको फैसलापछि उत्पन्न हुने घटनाक्रमहरूमा एमाले अब एकढिक्का हुन्छ त ? एमाले एकढिक्का भएर अघि बढ्छ । अब विगतको जस्तो अवस्था रहँदैन ।विगतमा सरकारविरुद्ध नै एउटा समूह उभिएको थियो नि ?सिंगो एमाले र सिंगो संसदीय दल केपी ओलीको निरन्तरताको पक्षमा एकताबद्ध भएर अघि बढ्छ । कार्यदलमा भएको सहमतिको वैधानिकता कहिले, कसरी प्राप्त हुन्छ ?हामी भोलि (सोमबार) नै स्थायी कमिटी बैठक बस्छौं । त्यसपछि केन्द्रीय कमिटी बैठक बस्छौं । कार्यदलका सिफारिसलाई कमिटी बैठकबाट अनुमोदन गर्छौं ।स्थायी कमिटीको अबको बैठक माधव नेपाल र रामबहादुर थापासहितका नेताहरूको संलग्नतामा हुन्छ ? हो, उहाँहरूसहितको हुन्छ ।"
'सुरक्षित अवतरण भएको छ,"दसबुँदे सहमति कसरी सम्भव भयो ?नेताहरूबीचमा लामो समयदेखि रहेको दूरी र अन्तरविरोधलाई कम गर्न अनौपचारिक प्रयत्न गर्यौं । ३० वटाभन्दा बढी अनौपचारिक बैठकमार्फत ९० प्रतिशतभन्दा बढी सहमतिको आधार खोजिएको थियो । कार्यदललाई औपचारिक रूपमा ब्युँत्याएपछि पार्टी अध्यक्ष केपी शर्मा ओली र नेता माधव नेपालसँग परामर्श गर्दै, असमझदारीलाई कम गर्दै सहमतिको बिन्दुमा पुग्न सफल भयौं । अहिलेको सहमतिले कुनै बिन्दुमा पार्टी एकता भत्किने अवस्था छ कि छैन ? गतिशील र जीवन्त पार्टीभित्र अन्तरविरोध हुनु स्वाभाविक हो । भविष्यमा अन्तरविरोध नजन्मेला भन्न सकिँदैन । तर एमालेभित्र केही समयदेखि विभाजनको अवस्था थियो । त्यसलाई यो सहमतिले सुरक्षित अवतरण गराएको छ । पार्टीलाई एकताबद्ध बनाउन सफल भएका छौं । अब हामीले विगतका जस्ता कमीकमजोरी दोहोरिन नदिन सावधानी अपनाउनेछौं र सफल पार्टीका रूपमा अगाडि बढ्नेछौं ।तपाईंहरूले गरेको सहमतिलाई अध्यक्ष ओली र नेता नेपालले मान्नुहुन्छ ?उहाँहरू दुवैसँग गहिरो परामर्श गरेर सम्झौतामा पुगेका छौं । पार्टीमा जुन प्रकारको सफलता प्राप्त भएको छ, त्यो समग्र पार्टी पंक्तिका लागि सुखद हो । उहाँहरू हाम्रा आदरणीय नेता हुनुहुन्छ । यो एकताको मर्म र भावनालाई गम्भीरताका साथ अझ कसिलो बनाउने गरी उहाँहरूले अगुवाइ गर्नुहुन्छ ।देउवालाई प्रधानमन्त्री बनाउन २३ जनाले गरेको हस्ताक्षर अब के हुन्छ ?प्रतिनिधिसभा विघटन र सरकारका सम्बन्धमा सहमतिको बुँदा ६ मा जे कुरा उल्लेख छ, त्यसले भन्न खोजेको नै प्रस्ट छ । त्यसमा थप व्याख्या गर्नुपर्ने आवश्यकता नै देख्दिनँ ।नेता नेपालले अदालतलाई प्रभाव पार्ने निर्णय अमान्य छ भनिसक्नुभएको छ नि ?कमरेड माधव नेपालसँग धेरै लामो परामर्शमार्फत यो निष्कर्षमा आइपुगेका छौं । उहाँ हाम्रो आदरणीय नेता हुनुहुन्छ । उहाँबाट यस प्रकारको अभिव्यक्ति आयो होला भन्नेमा मलाई विश्वास लाग्दैन ।त्यसो भए किन उहाँको त्यस्तो प्रतिक्रिया आयो ?हस्ताक्षर गर्नु अगाडि, हाम्रै अगाडि कमरेड भीम रावलले उहाँसँग लामो कुराकानी गरेर यो निष्कर्षमा पुगिएको छ ।उहाँको सहमति भएन भने तपाईंहरूले गरेको समग्र एकताको प्रयास सार्थक होला र ?यो काल्पनिक प्रश्नको जवाफ दिइरहनुपर्छ भन्ने लाग्दैन । पार्टीभित्र देखापरेका असामान्य र असहज परिस्थितिलाई समाधान गर्न दसबुँदे निष्कर्षमा पुगेका छौं । यसले हाम्रा मान्यता, अडान र आवश्यकतालाई फेरि पनि पुष्टि गरेको छ । यसलाई महत्त्वपूर्ण उपलब्धि मानेर अगाडि बढ्नुपर्छ । पार्टीलाई अझै बलियो बनाउने गरी नै समझदारीलाई व्यवस्थित गर्नु जरुरी छ ।भोलि बस्ने स्थायी कमिटीको बैठकमा नेता नेपाल उपस्थित हुनुहुन्छ त ?पार्टी अध्यक्ष र उहाँले बैठक अगाडि भेटघाट गर्ने र बैठकलाई व्यवस्थित गर्ने सन्दर्भमा सल्लाहका साथ अगाडि बढ्न आवश्यक छ । यसमा गम्भीरताका साथ ध्यान पुग्नेछ ।सहमतिमा पावर सेयरिङको विषय छैन । त्यो कसरी हल हुन्छ ?कार्यदलले जे कार्यादेश पाएको थियो, त्यसको परिधिभित्र रहेर आफ्नो जिम्मेवारीलाई सम्पादन गरेका छौं । पार्टीभित्र हरेक नेतृत्व, कार्यकर्ता पंक्तिको योग्यता, क्षमता र आवश्यकतालाई उचित व्यवस्थापन गरेर जाने सन्दर्भमा ध्यान पुर्याएर नै पार्टी अगाडि बढ्छ ।"
सिटौलाको दौड कहाँसम्म ?,"(काठमाडौं)  कांग्रेसको नेतृत्व लिन रस्साकसी चलिरहेका बेला अघिल्लो महाधिवेशनमा सभापतिका प्रत्याशीसमेत रहेका नेता कृष्णप्रसाद सिटौलाले पनि आफ्नो दौड अघि बढाएका छन् । आसन्न महाधिवेशनमा युवा पंक्तिलाई जोडेर प्रतिस्पर्धामा उत्रने उद्घोष गर्दै पार्टीभित्र छलफल चलाइरहेका सिटौलाको योजना भने रणनीति मात्रै रहेको धेरैको अनुमान छ ।तर उनले भने रणनीतिक नभएर आफ्नो नेतृत्वमा विस्तारित टिम प्रतिस्पर्धामै उत्रने ठोकुवा गरे । अघिल्लो महाधिवेशनको तुलनामा यसपटक परिस्थिति भिन्न रहेको उनको बुझाइ छ । संस्थापन पक्षबाट उपसभापति विमलेन्द्र निधिले उम्मेदवारी घोषणा गरेसँगै परम्परागत गुटहरू भत्किएर नयाँ परिस्थिति खडा हुने आकलन उनको छ । १४ औं महाधिवेशनको परिस्थिति नयाँ छ । राष्ट्रिय राजनीतिको परिदृश्य फरक ढंगले विकसित भएको छ । पार्टीको आन्तरिक संरचना र संगठनको तह नयाँ छ । नयाँ परिस्थिति देखेकाले मैले विस्तारित टिमसहितको उम्मेदवारी दिने सोच बनाएको हुँ, उनले कान्तिपुरसँग भने, यस पटकको प्रतिस्पर्धा विगतमा जस्तो परम्परागत हुने देखिन्न । देशभरका साथीहरूमा नयाँ खालको चेतना छ । सबैलाई जोडेर नयाँ ढंगले पार्टी हाँक्न सक्ने विस्तारित र पूर्ण टिम बनाउने योजनामा जुटेको छु ।सिटौलाले सभापति पदको उम्मेदवारी घोषणा गर्नुको बलियो आधार उनीसँग जोडिएका युवा नेताहरू गगन थापा, उमाकान्त चौधरी र प्रदीप पौडेल हुन् । १३ औं महाधिवेशनमा थापा सिटौला टिमबाट महामन्त्रीको प्रतिस्पर्धामा उत्रिएका थिए । चौधरी कोषाध्यक्ष र पौडेल सदस्यका प्रत्याशी थिए । सभापतिका प्रत्याशी सिटौलाले त्यतिबेला ३ हजार २ सयमध्ये ३ सय २४ मत पाएका थिए । महामन्त्रीमा प्रतिस्पर्धा गरेका थापाले ५ सय ८४ मत पाएका थिए ।पार्टीभित्र सिटौला तेस्रो धारको नेतृत्व गर्छन् । संस्थापनइतर पक्षमा रहे पनि वरिष्ठ नेता रामचन्द्र पौडेलसँग उनको सम्बन्ध राम्रो छैन । १३ औं महाधिवेशनमा सिटौलाकै कारण आफू पराजित भएको दुःखेसो गर्न पौडेलले अझै छाडेका छैनन् । पहिलो चरणको मतदानमा सभापतिका तीन प्रत्याशीमध्ये कुनैले पनि ५१ प्रतिशत नल्याएपछि बढी मत ल्याउने दुई प्रतिस्पर्धीबीच दोस्रो पटक मतदान भएको थियो । पहिलो मत ल्याउने देउवा र दोस्रो मत ल्याउने पौडेलबीचको दोस्रो प्रतिस्पर्धामा सिटौला देउवाको पक्षमा खुलेर लागेका थिए । सिटौलाकै साथ पाएर देउवा सभापति निर्वाचित भएका थिए ।२०७४ को निर्वाचनमा पार्टी पराजित भएपछि देउवा र सिटौलाबीचको सम्बन्ध चिसियो । त्यसपछि उनले संस्थापन पक्ष त्यागेर आन्तरिक मुद्दामा इतर पक्षसँग जोडिँदै आएका थिए । तर पौडेलसँगको सम्बन्धमा कुनै सुधार नआए पनि उनी कुनै पक्षतिर नलागी तेस्रो समूहको अलग अस्तित्वलाई जीवित राख्दै आए । महाधिवेशनको मुखमा सिटौला पुनः देउवातिर जान सक्ने चर्चा चलिरहेका बेला थापा र पौडेलले भने संस्थापनइतर पक्ष नछाड्ने घोषणा गरेका छन् । बरु तेस्रो धार छाड्ने तर देउवातिर नजाने भन्दै उनीहरू दुवैले केही दिनअघि सिटौलालाई भेटेरै भनेका थिए ।उपसभापति निधि टाढिएपछि देउवाले भने सिटौलालाई आफ्नै समूहमा ल्याउन जोडबल गरिरहेका छन् । देउवा र सिटौलाबीचको पछिल्लो सम्बन्धमा पनि निकटता बढ्दै गएको देखिएको छ । जसका कारण सिटौलासँग जोडिएका थापा र पौडेल भने सशंकित भएका छन् । १३ औं महाधिवेशनमा सभापति बनाउन सिटौला निर्णायक थिए । अहिले त्यही पोजिसन मा अडिन उनी चाहन्छन् ।युवा नेताहरू गगन र प्रदीपलाई गुमाउँदा आफ्नो बलियो आधार गुम्ने देखेपछि सिटौलाले पछिल्लोपटक आफैं उम्मेदवार बन्ने तयारी अघि बढाएका हुन् । उनले आफ्नो टिमसहित उम्मेदवारी दिने बताए पनि थापा र पौडेलले उनको समूहबाट उम्मेदवार हुनेनहुनेबारे निर्णय लिइसकेका छैनन् । महामन्त्रीमा थापालाई लिन सबै समूहको प्राथमिकता छ । उनको रोजाइ संस्थापनइतर खेमाको बलियो समूहसँग रहने देखिन्छ । हामीहरू संस्थापन पक्षसँग जोडिने सम्भावना भने छैन । तर इतर पक्षमा कस्तो टिम बनाउने, कसरी अघि बढ्ने भन्नेमा छलफलमै छौं, पौडेलले भने । थापाले पनि सकभर सबै युवाहरूको टिम बनाएर अघि बढ्ने सम्भावना रहेको बताएका छन् । आइतबार नै थापा, चन्द्र भण्डारीसहित एक दर्जन युवा नेताबीच राजधानीको एक पार्टी प्यालेसमा छलफल भएको थियो । जुन टिमबाट उठे पनि सबै युवाहरू एउटै समूहबाट उठ्नुपर्छ भन्नेबारेमा हामीबीच लामो बसाइ र छलफल चल्दै आएको छ, सहभागीमध्येका नेता रामकृष्ण यादवले भने, संस्थापनइतर पक्षमा एउटै उम्मेदवार होस् भनेर हामीले निरन्तर दबाब दिइरहेका छौं । भएन भने एउटा टिम रोज्नुपर्ने बाध्यतामा हामी पुग्छौं । त्यस्तो अवस्थामा युवाहरूको रोजाइ सिटौला, रामचन्द्र पौडेल, शशांक कोइराला, प्रकाशमान सिंह वा शेखर कोइरालामध्ये को हुन्छन् भन्ने यकिन भने उनीहरूले गरिसकेका छैनन् । सिटौलाले भने उम्मेदवारहरूबीच छलफल चलिरहे पनि आफूहरू एउटै टिममा हुने दाबी गरे । छरपस्ट भएको समूहसँग जोडिन सक्ने अवस्था छैन, संस्थापनइतर समूहका रामचन्द्र पौडेल पक्षलाई लक्षित गर्दै सिटौलाले भने, थापा र पौडेलसहित सबै पक्षलाई जोडेर मेरो विस्तारित टिम बन्छ । उनी नेतृत्व क्षमता र परिस्थितिलाई बुझ्न सक्ने ल्याकत भएको र सबैलाई जोड्न सक्ने कौशल भएको नेतृत्व चाहिने बताउँदै त्यस्तो गुण आफूमा रहेको दाबी गर्छन् ।"
माओवादी केन्द्रको वैधानिकतामा समस्या छैन,"काठमाडौं (कास) निर्वाचन आयोगले नेकपा (माओवादी केन्द्र) को वैधानिकतामाथि प्रश्न उठाउँदै माओवादीका पूर्वनेताहरूले दिएको निवेदन खारेज गरेको छ । आयोगले माओवादी केन्द्रको महाधिवेशनलगायत विषयका आधारमा दल नै खारेज गर्नुपर्ने माग पुष्टि गर्ने कुनै आधार नभेटिएको जनाएको छ । विभिन्न दलसँग एकीकरणपछि माओवादी केन्द्र २०७३ साउन ३२ गते आयोगमा दर्ता भएकाले महाधिवेशन गर्न अझै समय बाँकी रहेको आयोगको आइतबारको बैठकको निष्कर्ष छ । पूर्वमाओवादी नेताहरूका तर्फबाट अधिवक्ता सरोज बुढाथोकीले माओवादी केन्द्र खारेजीको मागसहित आयोगमा निवेदन दिएका थिए । आयोगका सचिव सुरेश अधिकारीले माओवादी केन्द्र एमालेसँग एकीकरण भएर नेकपा बनेको र पछि अदालतको आदेशबाट दुवै दल अलग भएकाले महाधिवेशनका लागि अझै पनि २ वर्ष ७ महिनाको अवधि बाँकी रहेको बताए । आवश्यक दस्ताबेजहरूको अध्ययनपछि आयोगले माओवादी केन्द्रको वैधानिकतामाथि प्रश्न उठाउँदै दिएको निवेदनउपर कुनै कारबाही गर्नु नपर्ने निर्णय गरेको उनले जनाए । माओवादी केन्द्र नामक राजनीतिक दल संविधान, राजनीतिक दलसम्बन्धी ऐन, नियमावलीले व्यवस्था गरेका सर्तहरू पूरा गरी आयोगमा दर्ता रहेको देखिएकाले त्यसको वैधानिकतामा सम्बन्धमा प्रश्न उठाई आयोगमा दिएको निवेदनउपर केही गर्न परेन, निर्णयमा उल्लेख छ । पूर्वमाओवादी नेताहरू रामबहादुर थापा, लेखराज भट्ट, टोपबहादुर रायमाझी, प्रभु साहलगायतले संविधानअनुसार ५ वर्षको अवधिमा महाधिवेशन नगरेकाले माओवादी पार्टी नै अवैधानिक रहेको भन्दै उसको दर्ता नै खारेजी गरिनुपर्ने दाबी गर्दै आएका थिए । २०६९ सालयता माओवादीले महाधिवेशन नगरेको उनीहरूको भनाइ छ । २०७२ मा संविधान जारी भएपछि आयोगले दल दर्ताका लागि दिएको सूचनापछि माओवादी केन्द्र २०७३ मंसिर ३० मा आयोगमा दर्ता भएको, त्यसपछि निर्वाचन प्रयोजनका लागि २०७४ असोज ६ गते दर्ता भई प्रतिनिधिसभा र प्रदेशसभा निर्वाचनमा भाग लिएको थियो । आयोगले आफ्नो निर्णयमा त्यसपछि २०७५ जेठ २३ गते एमाले र माओवादी केन्द्रबीच एकीकरण भएर नेकपा नामक दल दर्ता कायम भएको उल्लेख गरेको छ । त्यस्तै, माओवादी केन्द्रको लेटरप्याड प्रयोग गरी उक्त दलको वास्तविक अध्यक्ष आफू रहेको भनी भविसोर पराजुलीले आधिकारिकताको माग दाबी गर्दै दिएको निवेदन पनि आयोगले खारेज गरेको छ । आयोगले अन्य दलको लेटरप्याड प्रयोग गरी गलत विवरण पेस गरेकामा निवेदक पराजुलीलाई सचेत गराउने निर्णयसमेत गरेको हो ।"
राष्ट्रिय सभा सदस्य प्रधानमन्त्री बन्न पाउनुपर्ने गौतमको प्रस्ताव,"काठमाडौं (कास) एमाले उपाध्यक्ष एवं राष्ट्रिय सभा सदस्य वामदेव गौतमले राष्ट्रिय सभा सदस्यले प्रधानमन्त्री बन्न पाउनुपर्ने प्रस्ताव अघि सारेका छन् । यसअघि पार्टीभित्र पनि यस्तै प्रस्ताव राख्दै आएका गौतमले आइतबार राष्ट्रिय सभा बैठकमा यो विषय प्रवेश गराएका हुन् । उनले आफूले उक्त विषय एक वर्षअघि उठाउँदा सार्वजनिक रूपमा आलोचना खेप्नुपरेको बताए ।विभिन्न देशमा राष्ट्रिय सभा सदस्यले प्रधानमन्त्री बन्न पाउने व्यवस्था रहेको उनले बताए । उनले प्रधानमन्त्री बन्न पाउने व्यवस्था गरेर राष्ट्रिय सभा र प्रतिनिधिसभाबीचमा विभेद नराख्न पनि आग्रह गरे । राष्ट्रिय सभा सदस्य प्रधानमन्त्री बन्न पाउने प्रस्ताव पारित गर्न म यो सदनसमक्ष प्रस्ताव गर्छु, उनले भने । आफूलाई प्रधानमन्त्री केपी शर्मा ओलीले कुनै समयमा राष्ट्रिय सभा सदस्य लड्न भन्नुभयो । म लड्दिनँ भनें, किन भनेर सोध्नुभयो, म लड्नुपर्छ भने राष्ट्रिय सभा सदस्य प्रधानमन्त्री बन्ने व्यवस्था मिलाउन भनें, गौतमले विगत कोट्याए ।विगतमा आफ्नो विरोध भए पनि अहिले फेरि यो कुरा उठाएको उनले बताए । गौतमले प्रस्ताव मञ्जुर भए पास गर्न सभालाई आग्रह गरे । आफू प्रधानमन्त्री बन्न यस्तो प्रस्ताव ल्याएको भन्दै गत वर्ष उनको भनाइको आलोचना भएको थियो । प्रधानमन्त्री बन्न नियमावली परिवर्तन गर्नुपर्छ, उनले भने । बेलायतको जस्तो हाउस अफ कमन्स भएर बस्ने हो भने अलग कुरा हो भन्दै उनले बजेट पनि राष्ट्रिय सभामा प्रस्तुत गर्नुपर्ने बताए । राष्ट्रिय सभा विघटन नहुनुको अर्थ प्रतिनिधिसभाको पनि काम गर्न सक्ने उनले तर्क गरे । उनले अर्थमन्त्री विष्णु पौडेलले राष्ट्रिय सभामा बजेट प्रस्तुत गर्नुपर्ने तर्क गर्दै विगत तीन वर्षको बजेटमा सामाजिक सुरक्षासम्बन्धी कुनै नीति नल्याएको बताए । आफ्नो पार्टीको गतिविधि र क्रियाकलापका कारण जनताले शिर निहुर्याउनुपर्ने अवस्था सिर्जना भएको उनको भनाइ थियो । राम्रोनराम्रो जे गरे पनि सबै निर्णय पार्टीसँग जोडिने भएकाले बोल्नुपर्ने अवस्था आएको उनले बताए । उनले सरकारले संविधान र ऐननियम कुल्चिएको आरोप लगाए ।"
धादिङबेसीमा विद्युत् अवरुद्ध,धादिङ (कास) नुवाकोटको त्रिशूली उत्पादन गृहबाट जिल्लामा आउने प्रसारण लाइनको मुख्य पोल पहिरोले ढालेपछि पछिल्लो दुई दिनदेखि धादिङबेसी र आसपासको क्षेत्रमा विद्युत् सेवा अवरुद्ध छ । शनिबार बिहानबाट सेवा अवरुद्ध भएको हो । अविरल वर्षाको कारण शनिबार नीलकण्ठ नगरपालिकाको तीनदोभानमा पहिरोले ३३ केभीए लाइनमा रूख ढल्दा सेवा रोकिएको विद्युत् प्राधिकरण धादिङ शाखाले जनाएको छ । मर्मतको काम भइरहे पनि सेवा सञ्चालन हुन अझै केही समय लाग्ने बताइएको छ ।
२४ वर्षदेखि तुइनकै भर,"(मकवानपुर)  उमेरले उनी ६० वर्षका भए । घर नजिकैको सामरी खोला तुइनको सहाराबाट वारपार गर्न थालेको पनि २४ वर्ष बित्यो । यसबीचमा मकवानपुरगढी गाउँपालिका५ सामरी धादिङका टंकबहादुर पौडेलको हातमा कति ठेला, फोरा उठे र फुटे, त्यसको कुनै लेखाजोखा छैन ।उनी दिनमा कम्तीमा चार पटक तुइनबाटै सामरी खोला वारपार गर्छन् । बिहान र साँझ घरबाट दूधको क्यान तुइनमार्फत मकवानपुरगढी३ आमभन्ज्याङमा रहेको डेरी पुर्याउँछन् । हाम्रो गाउँमा उत्पादन हुने अधिकांश कृषिजन्य वस्तु बिक्रीवितरणका लागि आमभन्ज्याङ पुर्याउनुपर्छ । यसका लागि खोला पार गर्न तुइन चढ्नुको विकल्प छैन, उनले भने, तुइनमा हतार गर्दा कति पटक हातमा समेत चोट लागेको छ ।यो समस्या मकवानपुरगढी५ र ३ का सबै स्थानीयको हो । वाग्मती प्रदेशको राजधानी हेटौंडाबाट करिब १० किलोमिटरको दूरीमा पर्छ सामरी धादिङ । तर यहाँका बासिन्दालाई किनमेल तथा गाउँमा उत्पादित कृषि उपज बिक्रीवितरण मात्रै होइन, औषधि उपचारका लागि अस्पताल जानसमेत तुइनको मात्रै भर छ । प्रधानमन्त्री केपी शर्मा ओलीले तुइनमुक्त देश बनाउने घोषणा गर्दा त्यस क्षेत्रका करिब एक सय घरधुरी अब तुइन चढ्न नपर्ने भयो भनेर हर्षित भएका थिए । तर उनीहरूलाई सरकारको उक्त घोषणाले अझै छोएको छैन ।तुइन नजिकै पक्की पुल निर्माण सुरु भएको ५ वर्ष भइसक्यो तर अझै बनेको छैन । पुल नबन्दा धेरै सास्ती खेप्नुपरेको छ, मकवानपुरगढी५ का विष्णु दंगालले भने, तुइन विस्थापन गरेर साविक आमभन्ज्याङ र गढी गाविस जोड्ने गरी झोलुंगे पुल बनाउने योजना परेको थियो । सोही समयमै पक्की पुलको पनि योजना आयो तर दुवै बनेनन्, दंगालले भने । तीन वर्षअघि नै सरकारले तुइन विस्थापन भएको घोषणा गरे पनि अहिलेसम्म आफूहरू यसैमा झुन्डिनु परिरहेको उनले दुखेसो पोखे ।पुल नबन्दा सबैभन्दा बढी सकस स्कुले बालबालिका र ज्येष्ठ नागरिकलाई परेको छ । बालबालिका र ज्येष्ठ नागरिकले तुइन तान्न नसक्ने हुँदा उनीहरूलाई तार्न सहयोगी आउनैपर्ने बाध्यता छ । तुइनको डोरीलाई तान्ने बल सबैलाई नपुगेर र आत्तिँदा धेरै जना लड्ने गरेका छन्, मकवानपुरगढी३ का ६१ वर्षीय लालबहादुर स्याङ्तानले भने ।गाउँपालिका अध्यक्ष विदुर हुमागाईंले ५ वर्षअघि निर्माण सुरु गरेको पक्की पुल समयमै नबन्दा स्थानीयवासीको तुइन यात्रा अझै लम्बिएको बताए । उनका अनुसार २०७३ मा तत्कालीन जिल्ला विकास समितिले एक वर्षमै निर्माण सक्ने गरी नागार्जुनशंकरमाली जेभीलाई करिब ५ करोड ३७ लाख ९२ हजार रुपैयाँको लागतमा ठेक्का दिएको थियो । तर हालसम्म तीन वटा पिलर मात्र ठडिएका छन् । वर्षात् सुरु भएसँगै पुलमा फर्माहरू प्रयोग गरी ढलानको तयारी गरिएको अवस्थामा गत साता सामरी खोलामा आएको बाढीले सबै बगाइदिएको छ । यसले पुल निर्माणलाई झन् पछि धकेलिदिएको छ ।"
चिनियाँ बन्दरगाहसम्म पहुँचमा किन अलमल ?,"चीनसित ऐतिहासिक पारवहन तथा यातायात सम्झौता गरेको आधा दशक बितिसक्दा पनि नेपाल यसबाट लाभ लिन चुकिरहेको छ । केपी शर्मा ओली अघिल्लो पटक नै प्रधानमन्त्री हुँदा तेस्रो मुलुकसितको व्यापारका निम्ति उत्तरी ढोका खोल्ने गरी गरिएको उक्त सम्झौता कार्यान्वयन अभावमा अर्थहीनजस्तै बनिरहेको छ । यस मामिलामा भारतसितको परनिर्भरता जस्ताको त्यस्तै छ । संसदीय निर्वाचनपश्चात् ओली पुनः सरकारमा आएपछि चीनसित व्यापार तथा पारवहन प्रोटोकलमा हस्ताक्षर गरेको समेत दुई वर्ष बितिसक्दा पनि यसको उचित कार्यान्वयन नहुनु आश्चर्यजनक छ । यसले व्यापार विविधीकरणका निम्ति नेपाल सरकारको इच्छाशक्तिकै परीक्षा लिइरहेको देखिन्छ । मुलुकको व्यापार सम्बन्ध मुख्यतः दक्षिण छिमेकतर्फ मात्रै केन्द्रित भइरहेको र बेलाबखत नाकाबन्दीलगायतका व्यवधानसमेत बेहोर्नुपरेको परिप्रेक्ष्यमा उत्तरतर्फको ढोका खोल्नु महत्त्वपूर्ण कार्य थियोहो । यो अवसरलाई उपयोग गर्ने तत्परता देखाउन नेपाली पक्ष चुक्नु हुन्न । यसमा चीनतर्फबाट सुल्झनुपर्ने केही सवाल छन् भने त्यसलाई पनि कूटनीतिक माध्यमबाट सल्टाउनुपर्छ ।यस सम्झौताले नेपाललाई चिनियाँ भूमि हुँदै तेस्रो मुलुकसित व्यापार गर्नका लागि चीनका विभिन्न सातवटा सामुद्रिक तथा सुक्खा बन्दरगाह उपलब्ध गराएको छ । तर अहिलेसम्म दुई देशले यसबारे आधारभूत कार्यसञ्चालन विधि (एसओपी) समेत बनाएका छैनन् । नेपालले भारतीय नाकाबन्दीको तोडमा यो सम्झौताका निम्ति अग्रसरता लिएको भए पनि मुलुकको दीर्घकालीन हितका निम्ति यो अनिवार्य नै थियो । भारतसितको सम्बन्ध त्यसयता सुधार हुँदै आए पनि मुलुकको व्यापार तथा परिवहन मार्गलाई विविधीकरण गर्ने त्यतिबेलाको मर्म भने सदैव कायम रहनुपर्छ । संकट सल्टिएपछि सरकार यति महत्त्वपूर्ण सम्झौता कार्यान्वयनमै उदासीन देखिनुलाई कसै गरी उचित मान्न सकिँदैन । यो शैली परिपक्व कूटनीतिको परिचायक त हुँदै होइन, यसले हाम्रो दीर्घकालीन राष्ट्रिय हित पनि सुरक्षित गर्न सक्दैन । उत्तर छिमेक चीन विश्वशक्ति बनिरहेको सन्दर्भमा हामीले उससँग सम्बन्ध बढाउनुको अर्थ भारतको विपक्षमा उभिएको भन्ने पनि होइन । दुवै छिमेकीसित हाम्रो सम्बन्ध सुमधुर रहन जरुरी छ, तर त्यसको प्राथमिक सर्त राष्ट्रिय स्वार्थ हुनुपर्छ । र, भारततर्फको पारवहन मार्गमा बेलाबखत आइपर्ने राजनीतिप्रेरित व्यवधानका कारण मात्र होइन, एउटा स्वतन्त्र मुलुकको दीर्घकालीन हितका निम्ति पनि हाम्रो व्यापारको ढोका दुवै मुलुकतर्फ खुला राख्नुपर्छ । यस्तो पारवहन एकअर्का मुलुकको प्रतिस्थापकका रूपमा होइन, परिपूरकका रूपमा हुनुपर्छ । अनि मात्रै सही अर्थमा हाम्रो व्यापार सम्बन्धको विविधीकरण हुन सक्छ । खालि एउटासित असजिलो पर्दा मात्रै अर्कोतर्फ हात फैलाउने अर्थात् एउटालाई देखाइदिन जसरी अर्कोतर्फ ढल्केजस्तो गर्ने पञ्चायतकालीन खराब कूटनीतिकै पुनरावृत्तिले मुलुकको राष्ट्रिय हितको जगेर्ना गर्न सक्दैन । उल्टो यसबाट हामी कुनै पनि मुलुकको सच्चा मित्र नबन्ने खतरा रहन्छ । यस्तो कच्चा कूटनीतिले भविष्यमा कुनै दिन फेरि हामीले अप्रिय संकट झेल्ने अवस्था पनि आउन सक्छ । तसर्थ नेपालले दुवैतर्फको सम्बन्ध र सम्पर्क अक्षुण्ण राख्नेदेखि मुलुकको हित हुने सन्धिसम्झौता कार्यान्वयनसम्ममा पनि उत्तिकै जोड दिनुपर्छ ।प्रोटोकलबमोजिम नेपालले तेस्रो देशसितको व्यापारका निम्ति चीनका तियान्जिन, सेन्जेन, लियानयुंगाङ र चानच्याङ गरी चार स्थानमा सामुद्रिक बन्दरगाह र लान्चौ, ल्हासा र सिगात्से गरी तीन स्थानमा सुक्खा बन्दरगाह प्रयोग गर्न पाउनेछ । तर अहिलेसम्म यी बन्दरगाह हुँदै तेस्रो देशबाट एउटै सामान नआएको बताइएको छ । राष्ट्रहितलाई प्रवर्द्धन गर्ने एउटा देशसितको महत्त्वपूर्ण सम्झौता कार्यान्वयनलाई नेपालले यसरी प्राथमिकतामै नराख्नु बुद्धिमानी कार्य होइन । खासमा यी बन्दरगाहलाई कुन रूपमा प्रयोग गर्ने र यसबाट कसरी अधिकतम लाभ लिने भनेर नेपालले ठोस गृहकार्य गरेको समेत देखिन्न, जसले हाम्रो कूटनीतिको दुःखद पक्षको झल्को दिन्छ । त्यसो त, यो सुविधाबाट केके फाइदा कसरी लिन सकिन्छ भन्नेबारेमा मुलुकभित्र यथेष्ट विमर्श भएको पनि पाइँदैन, जसको खाँचो टड्कारो देखिन्छ । कोभिड१९ का कारण पनि प्रोटोकल कार्यान्वयनमा समस्या सृजना भएको सरकारी अधिकारीहरूको प्रस्टोक्ति छ, तर चीनले कोभिडलाई एक किसिमले काबुमै राखेको सन्दर्भमा यो विषयलाई बहाना मात्रै बनाइएको बुझ्न मुस्किल पर्दैन । त्यसो त, चीनबाट सामग्री आयात गर्नसमेत पछिल्ला महिनाहरूमा रसुवागढी र केरुङ नाका नै नियमित छैनन्, यसका लागि नेपाली व्यापारीहरू भारतको कोलकाता बन्दरगाह नै प्रयोग गर्न बाध्य छन् । यी नाका पूर्ण रूपमा खुलाउनसमेत उचित तत्परता नदेखाएको सरकारले पारवहन प्रोटोकलको उपयोगलाई महत्त्व दिएकै देखिँदैन । घरेलु राजनीति तथा सत्ता स्वार्थद्वारा सृजित मित्र मुलुकहरूसितको असन्तुलित कूटनीतिको उत्तारचढावको मारमा मुलुकको राष्ट्रिय हित परेको प्रस्टै देखिन्छ । चीनसितको सम्झौता कार्यान्वयन नगर्न कुनै अमुक राष्ट्र तथा शक्तिको दबाब छ भने पनि सरकारले त्यसलाई राष्ट्रिय सहमतिका बलमा पन्छाउन सक्नुपर्छ । र, दीर्घकालीन राष्ट्रिय हितको विषयमा मुलुकका राजनीतिक शक्तिलगायतका सबै पक्षले सरकारलाई आवश्यक दबाब र साथ दुवै दिनुपर्छ ।समग्रमा, चीनको भूभागमार्फत पनि बाँकी विश्वसित जोडिन पाउने कानुनी आधार प्राप्त भएको अवसरलाई हामीले त्यसै खेर फाल्नु हुँदैन । भूपरिवेष्टित मुलुकले आफ्नो राष्ट्रिय स्वार्थ जगेर्नाका निम्ति यस्ता अवसरहरूको उपयोग गर्न सक्नुपर्छ । क्रयशक्ति समताका आधारमा अमेरिकालाई समेत उछिनेर विश्वकै सबैभन्दा ठूलो अर्थतन्त्र बनिसकेको चीनसित एक हजार चार सय किलोमिटरभन्दा बढी सीमा जोडिएको नेपालले यो प्रोटोकलबाट लाभ उठाउन जान्नुपर्छ । त्यसका निम्ति सरकारले उत्तरतर्फको सम्पर्क सञ्जाल र नाकालाई समेत व्यवस्थित बनाउनुपर्छ । संसार चियाउनका निमित्त उघार्न खोजिसकेको अर्को ढोका बन्दै अवस्थामा कुनै हालतमा छाड्नु हुँदैन । त्यसका निम्ति राजनीतिक नेतृत्वले इच्छाशक्ति देखाउनैपर्छ ।"
औपचारिकताका लागि अवलोकन,"मेलम्ची तथा हेलम्बुलाई बाढीपहिरोले तहसनहस बनायो, धेरैको घर बगाएको छ, केहीको ज्यानै पनि गयो । कतिको खेतबारी स्वाहा भएको छ । बाढीपहिरो गएको २५ दिनपछि प्रधानमन्त्री केपी शर्मा ओली अवलोकनका लागि त्यहाँ पुगेका छन् । बाढीपहिरो जान्छ, अनि प्रधानमन्त्री एवं मन्त्रीहरू अवलोकनका लागि पुग्छन्, तर त्यसले त्यहाँका जनतालाई केही सहयोग पुग्दैन । तैपनि यो चलन कहिल्यै बन्द भएन । बाढीपहिरो जाँदा जनताले तत्काल उद्धार तथा राहतका लागि सरकारको साथ खोजेका थिए । अझ बाढीपहिरोको जोखिम भएका ठाउँमा यसको क्षतिलाई कम गर्न सरकारका तर्फबाट ठोस योजना बनाइयोस् भन्ने चाहना जनताको हुन्छ । विपद् पूर्वतयारीमा ध्यानै नदिने अनि जनता बेघर भएपछि भने हेर्न जाने, कस्तो पारा हो यो सरकारको ? ओत लाग्ने ठाउँसमेत नपाएर खुला आकाशमुनि बस्दाको पीडालाई शब्दमा बयान गर्न सकिन्न । त्यस्तो बेला पनि सरकारबाट सहयोग नहुँदा प्रधानमन्त्रीप्रति नागरिकको आक्रोश बढ्नु स्वाभाविक हो । मानसिक रूपमा विक्षिप्त भएका त्यहाँका जनतालाई बाढीपहिरो गएको दिन नै खोज तथा उद्धारका लागि सरकार तत्पर नभएर अहिले भने प्रधानमन्त्री नै हेलिकप्टरबाट त्यस दुःखको अवलोकन गर्नुलाई कसरी बुझ्ने ? यसले प्रभावितको आँसु पुछ्न सक्यो त ? प्रभावित जनतालाई नभेटी, उनीहरूको अहिलेको आवश्यकता नबुझी १५ सय बन्डल जस्तापाता र ५० हजार पैसा दिएर प्रधानमन्त्रीले काम देखाउने हो ? प्रधानमन्त्री पुग्नु पहिल्यै विभिन्न संघसंस्था तथा मनकारी हातहरूले सहयोग गरिरहेका छन् । प्रधानमन्त्रीको यो सहयोग औपचारिकता मात्र देखिएको छ । अब सरकारले बाढीपहिरो प्रभावित त्यहाँका जनतालाई पूर्ववत् अवस्थामा फर्काउन जतिसक्दो छिटो पुनःस्थापनाका योजनाहरू ल्याउनुपर्छ । साथै त्यहाँको भूबनोटको सर्भे गरेर जोखिमयुक्त बस्ती स्थानन्तरणका कार्यक्रमहरूको पनि आवश्यकता छ । प्रमोद पौडेल, पेप्सीकोला, काठमाडौं३२"
मानव तस्करको जालो,"क्यारेबियन सागरमा डुंगा दुर्घटनामा परेर बेपत्ता भएका नेपाली नागरिकको खोजी गर्न सकिरहेको छैन । अमेरिकामा गएर काम गर्ने लालसा बोकेका ती नागरिक जोखिमयुक्त यात्रा गरिरहेका थिए । यस सम्बन्धमा नेपाल सरकार मौन छ, तिनीहरूको खोजीका लागि आवश्यक कदम चाल्न सकिएको छैन । आफ्ना नागरिकहरूको खोजी गर्न सरकारले किन ढिला गरिरहेको छ ? धन कमाउने लोभमा बर्सेनि हजारौं युवा मानव तस्करको जालोमा पर्ने गरेका छन् । तिनै नागरिकले पठाएको पैसाका कारण हाम्रो अर्थतन्त्र चलायमान छ । आफ्ना नागरिकलाई मुलुकभित्रै रोजगारी सृजना गर्नेतर्फ सरकारको ध्यान कहिल्यै गएन । तिनलाई रोजगारी दिलाउन नसके पनि कमसेकम सुरक्षित तरिकाले वैदेशिक रोजगारीका लागि पठाउने प्रबन्ध त गर्न सकिन्छ नि ! त्यो पनि छैन । कति युवा यसरी असुरक्षित तरिकाले वैदेशिक रोजगारीमा जान्छन् भन्ने तथ्यांक सरकारसँग छैन । तथ्यांकै नभएपछि कसरी सरकारले काम गर्न सक्छ ? मानव तस्करका नाइकेहरूको पहुँच राज्यका उपल्लो तहका मानिसहरूसम्म हुने गरेको छ । त्यसैले उनीहरूले जे गरे पनि छुट छ । न प्रहरीले उनीलाई समाउन सक्छ न त न्यायालयले नै तिनलाई कानुनअनुरूप सजाय दिलाउन सक्छ । त्यसैले तिनलाई कारबाही गरेको खासै सुनिँदैन । हाम्रा नागरिकलाई यसरी मानव तस्करहरूले संसारको विभिन्न ठाउँमा पुर्याइरहँदा पनि सरकार मौन छ । क्यारेबियन सागरमा हराइरहेका ती नागरिकलाई कहिले, कुन बाटो भएर, कसले त्यहाँ पुर्यायो भन्न नसक्ने अवस्थामा सरकार छ । समृद्ध नेपाल, सुखी नेपाली को नारा बोकेको सरकारले युवाहरूको सरोकार बुझेको खोइ ? सरकार हाँक्नेहरूलाई आफ्नै पार्टीको कलह मिलाउँदैमा फुर्सद छैन । यस्तोमा उनीहरूले जनताको सरोकारमा कसरी ध्यान दिनु ? अझ रोजागरी सृजना गर्नका लागि आवश्यक दीर्घकालीन योजनाको जोह कसरी गर्नु ? कोरोना महामारी रोकथाम तथा नियन्त्रण गर्न त ध्यान नदिएको सरकारले ती नागरिकको खोजी गर्ला भनेर कसरी आस गर्नु ? सरकार बनेकै नागरिकको सुरक्षाका लागि हो, तर यो कुरा हाम्रा नेताहरूले कहिल्यै बुझेनन् । त्यसैले नागरिकहरू मीठो सपना बोकेर यसरी नै जोखिमपूर्ण यात्रा गर्न विवश छन् । यस दौरान कतिले त अमूल्य जीवन पनि गुमाएका छन् । यस्तो थितिको कहिले अन्त्य हुन्छ ? कहिले भत्कन्छ मानव तस्करको राज ? कहिलेबाट आमनागरिकले आफ्नै मुलुकमा दुई छाक खान पाउने ? पानी नछिर्ने ओत पाउने ? रामकृष्ण बराल, जोरपाटी५, काठमाडौं"
यात्रुमैत्री छैनन् सार्वजनिक यातायात,"मनपरी भाडा असुल्दै उपत्यकाका सार्वजनिक सवारी समाचारले सार्वजनिक सरोकारको विषयलाई उठाएको छ । एउटै रुटमा यात्रा गर्दा दुईथरी भाडा बुझाउनुपरेको एक महिलाको गुनासो सावजनिक यातायात प्रयोग गर्ने हरेक यात्रीको यथार्थ हो । उपत्यकालगायत देशैभरि सार्वजनिक यातायातमा यस्ता घटना दोहरिरहन्छन् । भाडामा एकरूपता नहुँदा जतिसक्यो त्यति असुल्न यातायात व्यवसायीले छुट पाइरहेका छन् । यातायात व्यवस्था विभाग पनि यसमा मौन छ । यात्रीले अन्य सवारी साधनभन्दा बढी भाडा किन उठाएको भनी सहचालकलाई प्रश्न गर्दा उल्टै गाली बेइज्जती सहनुपर्छ । कतिपय बसमा भाडादर पनि टाँसिएको हुन्न । कोरोना महाव्याधिले गर्दा लामो समय थन्किनुपरेका बसले कहिले निषेधाज्ञा त कहिले पेट्रोलियम पदार्थको मूल्य बढेको बहानामा मनपरी भाडा बढाएर ब्रह्मलुट गरेका छन् । सरकारले नियमन नगर्दा सार्वजनिक बसमा सिन्कीजस्तै यात्रु खाँदेर कुदाउने अनि मनपरी भाडा असुल्ने चलन मौलाइरहेको छ । कोरोना महामारीका कारण अहिले लामो दूरीका सार्वजनिक यातायात चलाउन रोक लगाइएको छ । यस्ता सवारी साधनमा गरिने व्यवहार पनि अत्यन्त रूखो हुन्छ । यातायातधनी वा चालक, सहचालकका आफ्नै नियम हुन्छन् । उनीहरूको नियमअनुसार यात्रु चल्नुपर्ने बाध्यता छ । यातायात व्यवसायी संघले तोकेभन्दा बढी भाडा नलिनू भन्ने आग्रह गरे पनि त्यसको पालना कहिल्यै हुँदैन । सार्वजनिक यातायातको ज्यादती दसैंतिहारजस्ता पर्वमा झनै बढ्ने गर्छ । चालक, सहचालकको व्यवहार र धेरै भाडा लिएको बारे गुनासो ट्राफिक प्रहरीसँग गरे पनि त्यसको सुनुवाइ हुँदैन । यात्रा गर्दा यात्रीहरूले अनावश्यक सास्ती भोग्नुपरिरहेको छ, र यसको अन्त्य नभएसम्म सार्वजनिक यातायात यात्रुमैत्री बन्न सक्दैन । कतिपय अवस्थामा यातायात व्यवसायीले साँच्चिकै समस्या परेर बढी भाडा उठाएका हुन सक्छन् । कति दूरीका लागि कति भाडा तोक्दा दुवै पक्षलाई मर्का पर्दैन भन्नेबारे विस्तृत अध्ययन हुनुपर्छ । अनि त्यसैका आधारमा तोकिएको भाडालाई आधिकारिक मान्नुपर्छ, त्यो प्रत्येक सार्वजनिक सवारी साधनमा झुन्ड्याइयोस् । यात्रीबाट मनपरी भाडा असुल्न नपाउने र असुलेमा यातायात विभागले कारबाही गर्ने फोस्रो आश्वासन दिइए पनि यो समस्या निराकरण भएको छैन । सिट क्षमताअनुसार यात्रीको संख्या तथा यात्रीप्रति नराम्रो व्यवहार भएनभएको अनुगमन गरी कारबाही गर्नु यातायात व्यवसायी र ट्राफिकको काम, कर्तव्य र अधिकारभित्र नपरेजस्तो लाग्छ । हरेक बिसौनीमा ट्राफिक प्रहरीले सार्वजनिक यातायतको अनुगमन गरे, यात्रीहरू यातायात व्यवसायीको मनपरीतन्त्र सहन र बढी भाडा तिर्न बाध्य हुँदैनथे । त्यस्तै कोरोना महामारीमा स्वास्थ्य मापदण्ड पनि पालना गराउन सकिन्थ्यो । यस्ता गुनासो वर्षौंदेखि आइरहेका छन् तर यसलाई कसरी सम्बोधन गर्ने भन्नेबारे खासै सरकारले चासो दिएको छैन । शिक्षा र स्वास्थ्यजस्तै सार्वजनिक यातायातको सरोकारमा पनि बहस गर्नु जरुरी छ । गंगाराज अर्याल, पाणिनि८, अर्घाखाँची"
"हिन्दु राष्ट्रको राजनीति, राजतन्त्रको प्रेत","बदलिएको दिल्लीसन् २०१४ मा दिल्लीमा हिन्दुवादी भारतीय जनता पार्टी (भाजपा) को सरकार आयो । उसको नीति कम्तीमा धर्मनिरपेक्षताका सन्दर्भमा कांग्रेसको भन्दा विपरीत छ । भाजपा सिङ्गो भारतलाई नै हिन्दु राष्ट्र बनाउने योजनामा छ । त्यो स्वार्थका लागि पनि, हिन्दु राष्ट्रकै पहिचान बनाइसकेको छिमेकी नेपालले त्यसलाई कायम राख्नुपर्ने दबाब दिल्लीको नयाँ सत्ताको थियो र छ । तर, सुरुमा नयाँ दिल्लीकै इच्छासमेतका कारण धर्मनिरपेक्ष राज्यलाई संविधानबाटै सुनिश्चित गर्ने दिशामा धेरै अगाडि पुगेको नेपालको राजनीतिक नेतृत्व यस्तो दबाबपछि थप अलमलमा पर्यो । नयाँ संविधानमा हिन्दु राष्ट्र राख्ने हिम्मत गरेन । परिणामतः संविधान जारी भएलगत्तै मुलुकले भारतको चरम आर्थिक नाकाबन्दी बेहोर्नुपर्यो । अन्योल कति गहिरो छ भने, मधेस आन्दोलनको नेतृत्व धर्मनिरपेक्षताबारे आफ्नो पुरानो, २०६३ सालताकाको सम्भाष फेरेर धर्मनिरपेक्षता र हिन्दु राष्ट्रबीच कता उभिने, अझै प्रस्ट हुन सकेको छैन ।भारतीय संस्थापनको धर्मनिरपेक्षता नीतिमा आएको परिवर्तनको बढ्दो ताप दिल्लीलाई चिढ्याउन नचाहने नेपालका सबै राजनीतिक नेताले अनुभव गरेका छन् । तथाकथित द्वन्द्वात्मक भौतिकवादमा प्रशिक्षित ओलीहरू सत्ता बचाउन मार्क्सवाद र हिन्दुत्वको बेमेल राजनीतिक सम्मिश्रण बनाउन बाध्य छन् । ठोरीमा रामको खोजी, पशुपतिमा सुनको जलहरीदेखि पार्टीभित्र धर्मनिरपेक्षता पुनरवलोकनको प्रस्ताव छिराउने अभ्यास शुद्ध काकताली परेर एकैसाथ आएका होइनन् । एमालेमा मात्रै होइन, यही तापका कारण धर्मनिरपेक्षताको एजेन्डा कांग्रेसको महाधिवेशन र राजावादीहरूको सम्भावित शक्तिसमीकरणमा समेत प्रत्यक्ष सतहमा आउँदै छ । अहिले धर्मनिरपेक्षता र संघीयता उल्ट्याउने अनि हिन्दु राष्ट्र एवम् राजसंस्था पुनःस्थापना गर्ने मुद्दा एउटै अविभाज्य राजनीतिक एजेन्डा बन्दै छ । प्रकृतिले नै राजतन्त्र संघीयताविरोधी एकल राज्यप्रणालीको पक्षधर हो । कुनै पनि धार्मिक सत्ता वा राजतन्त्रको वैचारिकदार्शनिक आधार हुँदैन । नेपालकै पीडादायी इतिहासले के सिद्ध गरिसकेको छ भने, शक्तिशाली राजसंस्था, विष्णुको अवतार राजा, हिन्दु राष्ट्र र एकल पञ्चायती प्रणालीले नेपाललाई संसारकै तन्नम, गरिब, विकास पूर्वाधारविहीन, निरक्षर र भविष्यशून्य राज्य बनाएको हो । जब विचारको राजनीतिको अन्त्य हुन्छ, त्यसपछि धर्मको राजनीतिले प्रवेश पाउने हो । विचारको बाहुल्यबिना लोकतन्त्र पनि जिउँदो रहन सक्दैन । हिन्दु राष्ट्रको स्थापना कुनै वैचारिक अभियान होइन । अहम् कुरा, अहिले संविधानका यी प्रावधानहरू बदल्ने कसरत गर्दा यो संविधान उल्ट्याउन चाहनेलाई थप बल पुग्ने र मुलुक फेरि अर्को राजनीतिक भुमरीमा फस्ने जोखिम छ । धर्मनिरपेक्षता र संघीयता आफैंमा खराब पद्धति बिलकुलै होइनन् । केवल, त्यसका अभ्यास र प्रयोगकर्ता राजनीतिक नेतृत्व असल नियत र क्षमतावान् हुनुपर्यो । मुलुक कुनै पनि नाममा फेरि इतिहासको अन्धकार सुरुङतर्फ फर्कन सक्दैन । र, राजसंस्था र हिन्दु राष्ट्रलाई एउटै राजनीतिक मुद्दाका दुई अविभाज्य पाटाका रूपमा जसरी प्रस्तुत गर्ने कोसिस भएको छ, त्यो पनि वाञ्छित होइन । हिन्दु राष्ट्रको राजनीतिले राजतन्त्रको प्रेतलाई शरीर दिलाउन सक्दैन ।"
विभेदका लागि संसदीय क्षमायाचना,"संघीय लोकतान्त्रिक गणतन्त्र नेपालमा त्यस्तो दिन कहिले आउला, जुन दिन सम्माननीय राष्ट्रपतिले संघीय संसद्का तर्फबाट सम्बोधन गरून्, हामी यो सार्वभौम संघीय संसद्मा उभिएर सदियौंदेखि राज्य र समाजबाट भएका जातीय, लैंगिक, वर्गीय, क्षेत्रीय, धार्मिक लगायतका सबै विभेद र अन्यायका निम्ति क्षमा माग्न चाहन्छौं । र, अबउपरान्त कुनै पनि विभेदविरुद्ध शून्य सहनशीलता अपनाउने प्रण गर्दछौं । म राष्ट्रप्रमुखका हैसियतले मेरो पुस्ता, मेरा बुबाआमाको पुस्ता र मेरा बुबाआमाका पनि बुबाआमाका पुस्ताहरूबाट भएका सम्पूर्ण अत्याचार र दुर्व्यवहारका लागि लज्जित भएर माफी माग्दछु । यो क्षमा प्रस्ताव हाम्रो स्वीकारोक्ति मात्र होइन, समतामूलक समानुभूतिपूर्ण नयाँ युगको सुरुआतप्रतिको हाम्रो प्रतिबद्धता पनि हो । हामीलाई थाहा छ, यो माफीले हिजोका ती तमाम घाउलाई पूर्ण रूपमा पुर्न सक्नेछैन तर यो स्वीकारोक्ति सद्भावपूर्ण नयाँ यात्राको प्रस्थानविन्दु भने पक्कै बन्नेछ । हामी प्रत्येक नेपालीको आत्मसम्मानको सम्मान अर्को नेपालीले गर्ने समाज निर्माण गर्न चाहन्छौं । आउनुहोस्, समतामूलक समाज निर्माणका निम्ति आम सङ्कल्प गरौं ।३ डिसेम्बर २०१५ मा तत्कालीन विवेकशील नेपाली दलका तर्फबाट अधिवक्ता सन्तोष गिरी र संस्थापक अध्यक्ष उज्ज्वल थापाले सम्माननीय प्रधानमन्त्रीको कार्यालयसमक्ष संसदीय क्षमायाचनाको प्रस्ताव बुझाउनुभएको थियो । उक्त प्रस्तावमा राष्ट्रपति वा प्रधानमन्त्रीले संसद्बाट ऐतिहासिक संसदीय क्षमायाचना मार्फत राज्यले गरेका सबै प्रकारका विभेदका लागि माफी माग्न माग गरिएको थियो ।राष्ट्रपतिबाट नेपालको संसद्मार्फत क्षमायाचनाको उद्घोष हाम्रो समाजका लागि यस्तो कोसेढुंगा साबित हुन सक्छ, जसले करोडौं नेपालीको आक्रोशित मनलाई शान्ति र न्यायको अनुभूति दिलाउनेछ । यो क्षमायाचना सामाजिक सद्भावको नयाँ खुड्किलो त हुने नै छ, हिजोका तीता अनुभव, घोर अन्याय, जीवनभरको दुर्व्यवहारले ठेस पारेको आत्मसम्मानको पुनरुत्थानको थालनी पनि हुनेछ । विभिन्न समयमा राज्यले बनाएका विभेदकारी कानुन, संरचनाहरू र राज्यसञ्चालकका विभेदकारी हर्कतको स्वीकारोक्तिसमेत बन्न सक्नेछ यो क्षमायाचना । सम्पूर्ण जनप्रतिनिधिहरूका तर्फबाट राष्ट्रपतिले सम्बोधन गर्दा जुन शक्तिशाली सन्देश जानेछ, त्यसले सामाजिक चेतनामा ठूलो फड्को मार्नेछ । यो सम्बोधन आफ्नो गल्ती स्वीकार गर्दै, आँसु पुछ्दै, हातेमालो गर्दै, सबै विभेदका पीडालाई अन्त्य गर्दै आत्मसमीक्षा गर्ने ऐतिहासिक अवसर बन्नेछ । संसदीय क्षमायाचना नौलो अभ्यास होइन । सामाजिकराजनीतिक जटिलताबाट गुज्रिएका विभिन्न राष्ट्रमा यस्ता सम्बोधन र स्वीकारोक्तिहरू स्थापित छन् । जर्मन चान्सलर विल्ली ब्रान्डले नाजी जर्मनीले यहुदीहरूमाथि गरेको क्रूरता अर्थात् होलोकस्ट का लागि घुँडा टेक्दै क्षमायाचना गरेका थिए । बेलायतका प्रधानमन्त्री क्यामरुनले आइरिसप्रति भएको ब्लडी सन्डे का लागि क्षमायाचना गरेका थिए । अर्जेन्टिनी राष्ट्रपति नेस्टोर क्रिच्नेरले विगतको सैनिक शासनका क्रूर क्रियाकलापका लागि क्षमायाचना गरेका थिए । दक्षिण अफ्रिकी राष्ट्रपति डे क्लार्कले त्यहाँ भएको दशकौंसम्मको रंगभेदका नीति र कार्यका लागि क्षमायाचना गरेका थिए । अमेरिकी राष्ट्रपति रेगनले दोस्रो विश्वयुद्धमा जापानीअमेरिकीहरूप्रति गरिएका क्रियाकलापप्रति क्षमायाचना गरेका थिए । सन् २००८ मा अस्ट्रेलियाली प्रधानमन्त्री केभिन रुडले त्यहाँका अबोरिजिनल आदिवासीहरूमाथि विगतमा राज्यले गरेको चरम विभेदका लागि क्षमायाचना गरेका थिए । सन् २००७ मा जापानी प्रधानमन्त्री सिन्जो आबेले दोस्रो विश्वयुद्धताका महिलामाथिको यौन दासत्वको स्वीकारोक्ति गरी क्षमायाचना गरेका थिए । यी क्षमायाचनाका यस्ता उदाहरण हुन् जसले ती देशका नागरिकहरूलाई एउटै सूत्रमा बाँधी एकता र मेलमिलापको सुरुआत गरेका थिए ।संसदीय क्षमायाचना फेरि पार्टी वा नेतृत्वविशेषसँग जोडिएको विषय होइन । त्यसैले सम्पूर्ण जनप्रतिनिधिका तर्फबाट संघीय संसद्बाट पारित गराएर राष्ट्रपतिमार्फत संसद्मा विशेष सम्बोधन गरिनुपर्छ । यो संसदीय क्षमायाचनामा सम्पूर्ण स्थानीय तह र प्रदेशका जनप्रतिनिधिहरूको अपनत्व स्थापित गर्न नेतृत्वले संवाद गर्नुपर्छ अनि सबै प्रदेशसभानगरसभागाउँसभाले अनुमोदन गर्नुपर्छ ।कानुन छँदै छ, बिस्तारै हटिहाल्छ नि विभेद, संविधानमै लेखिएकै छ भन्दैमा परिवर्तन नआउने रहेछ । प्रत्येक नागरिकलाई त्यो कानुनको महत्त्व बुझाउन नेतृत्वले जिम्मेवारी लिनुपर्छ । कानुनको अपनत्वका निम्ति सामूहिकताको भाव जागृत गराउनुपर्छ । सम्बन्धित कानुन र यस्ता विभेदका बारेमा घरघरमा छलफल हुनुपर्छ । गल्ती महसुस हुनुपर्छ । त्यो समानुभूतिको वातावरण भने क्षमायाचनाले बनाउनेछ । कानुनको कडा पालना गर्न र समताको चेतना अभिवृद्धि गर्न हामी सबै प्रतिबद्ध हुनैपर्छ । साथै, राज्यले हाम्रो शिक्षा र संस्कार बदल्न विशेष क्षमा तथा पुनर्मिलन को नीति लिन जरुरी छ । विभेदको अन्त्य गर्न गुणस्तरीय शिक्षा, स्वास्थ्यसँगै रोजगारीको अवसर सबै नागरिकमाझ पुर्याउन जरुरी छ । सामाजिक न्याय राज्यको प्राथमिक एजेन्डा बन्न जरुरी छ । छुवाछुत र विभेद राजनीतिक, आर्थिक र सामाजिक मात्र नभई व्यक्तिगत आत्मसम्मानसँग जोडिएको मुद्दा पनि हो । यति धेरै नागरिकले यसरी आत्मसम्मान गुमाइरहँदा देश कसरी आत्मनिर्भर हुन सक्छ ? देशको मूल हिस्साको स्वाभिमानको रक्षा नभई देशको स्वाभिमानको रक्षा कसरी हुन सक्छ ?समस्या नागरिक र समाजमा पनि छ । हरेक पटक जातीय, लैंगिक तथा अन्य विभेदका घटना सतहमा आउँदा समाजको एउटा हिस्साले त्यसको निन्दा गर्छ भने, अर्को हिस्साले कुनै न कुनै किसिमले त्यस्तो अमानवीय घटनाको पनि प्रतिरक्षा गरिरहन्छ । धेरै मनगढन्ते तर्कमध्ये एउटा हुन्छ यसरी पीडितले उजुरी गर्न थालेपछि त सामाजिक सद्भाव भत्किन्छ । यो तर्क एकातर्फ अर्धचेतन मनले विभेदलाई त्याग्न सकिन्न भन्ने स्वीकारोक्ति हो भने अर्कातर्फ पख्लास् भनेर पीडितलाई दिने धम्की हो । यहाँ हाम्रो समाजको चेतनाको स्तर देखिन्छ, हाम्रो शिक्षाको स्तर देखिन्छ । सामाजिक सद्भाव र शान्ति दिगो समतामूलक नीति र अभ्यासले हुन्छ न कि पीडकलाई चुपचाप पीडा सहन बाध्य बनाएर भन्ने रहस्य हामीले बुझाउन सकिरहेका छैनौं । एक भाइले एक चोटि आफ्नो पीडा सुनाउँदै भन्नुभएको थियो, गाउँमा कुकुरले चाटेको थाल कथित माथिल्ला जातका मानिसहरू सफा गरेर घरभित्र लान्छन्, तर हामी दलितले छोयौं भने गाली गरेर त्यो थाल हामीलाई नै घर लान भन्छन् । के हामी जनावरभन्दा पनि तल्लो दर्जाका हौं ? यो फगत एउटा प्रश्न मात्र होइन, हाम्रो समाजलाई झापड पनि हो । संसदीय क्षमायाचना किन गर्ने भन्ने प्रश्नको सबैभन्दा सशक्त उत्तर हो यो । संसदीय क्षमायाचना सामाजिक न्यायका निम्ति नयाँ सुरुआतसँगै केही महत्त्वपूर्ण प्रश्नहरूका उत्तरको खोजी पनि हो । किन कडा मिहिनेत गर्ने र सीपज्ञान भएको वर्गलाई तल्लो जात भनेर अपमान गरियो ? किन मधेसका बासिन्दाहरूले शिक्षा, स्वास्थ्य, रोजगारीजस्ता आधारभूत नैसर्गिक अधिकारहरूमा समान पहुँच राख्न सकेनन् ? किन उनीहरूको राष्ट्रियतामा पटकपटक प्रश्न गरियो ? किन छोरी भएर जन्मिएकै कारण अवसरहरू गुमाउनुपर्यो ? यी र यस्ता प्रश्नको उत्तर अब प्रत्येक नेपालीले खोज्नुपर्छ ।क्षमा माग्नु आफैंमा सजिलो काम होइन । क्षमा माग्नका लागि ठूलो साहस चाहिन्छ । त्यसैले त प्राचीन शास्त्रहरूमा पनि क्षमा वीरस्य भूषणम् भनिएको छ । समताको सर्वोत्कृष्ट दर्शन मानिने बौद्ध दर्शनको संयुक्त निकाय शीर्षक ग्रन्थमा पनि भनिएको छ, आफ्ना कुकर्महरूलाई अपराधका रूपमा नस्विकार्ने र क्षमालाई अस्वीकार गर्ने दुवै मूर्ख हुन् । पश्चिमको मिया कल्पा अर्थात् गल्ती स्वीकारको सिद्धान्त मात्र होइन, हाम्रै पूर्वीय दर्शनमा महावीर जैनजस्ता महापुरुषले पनि क्षमालाई स्थायी शान्ति को आधार भनेका छन् । क्षमा हाम्रो समाजिक जीवनको अभिन्न अंग रहेको भए पनि अहिले क्षमा र कृतज्ञताको संस्कार हराउँदै गएको छ । यसको पुनरुत्थानको प्रारम्भ राज्यबाटै हुनुपर्छ । क्षमायाचनाको संस्कारले हामीले संविधान र व्यवस्थामार्फत ल्याएका कागजी परिवर्तनहरूमा आत्मा भर्नेछ । तर प्रभावकारी परिणामका लागि क्षमा दिने पक्ष साहसी हुनुपर्छ भने, क्षमा माग्ने पक्ष इमानदार हुनैपर्छ । नेतृत्व, सरकार र दलहरूलाई क्षमायाचना गर्न आआफ्नो दम्भले रोक्दैन भने, आत्मा साक्षी राखेर, विवेक प्रयोग गरेर संसदीय क्षमायाचना एउटा नयाँ युगको सुरुआत गर्ने उपयुक्त समय अहिले नै हो । के संसदीय क्षमायाचना ले सबै समस्या समाधान गर्छ ? गर्दैन । तर, यो एउटा सकारात्मक सुरुआत पक्कै हो । तसर्थ, नयाँ संस्कारको थालनी गर्दै विगतको यथार्थलाई स्विकारेर अगाडि बढ्न हामीले सामाजिक न्यायका निम्ति एउटा नवीन प्रस्तावना अगाडि सारेका हौं । यस्तो संसदीय क्षमायाचनाको क्षण एक युगमा एक पटक मात्र आउँछ । तर के यो ऐतिहासिक अवसरलाई अंगीकार गर्ने नेतृत्व हामीले पाइसकेका छौं त ? त्यो समयले बताउनेछ ।अब हाम्रो देशमा कुनै व्यक्तिले कुनै भूगोलमा जन्मेकै कारण अवसरहरूमा पछाडि पर्न नपरोस् । भोलि अबोध बालबालिकाले शिक्षा लिँदा बेग्लै बसेर पढ्न नपरोस्, बेग्लै खानपिउन नपरोस् । दलितका निम्ति गाउँमा कुवा अर्कै नहोस् । अर्को जातसँग प्रेम गरेकै भरमा कसैको प्राण नजाओस् । कसैले आफ्नो छालाकै रङका आधारमा आफ्नो राष्ट्रियताको परिचय दिन नपरोस् । कोहीले लिंगकै आधारमा विभेद भोग्न नपरोस् । आउनुहोस्, त्यस्तो समाजको सुरुआत क्षमा मागेर र क्षमा दिएर गरौं ।पाण्डे विवेकशील साझा पार्टीका संयोजक हुन् भने भट्ट केन्द्रीय सदस्य ।"
राष्ट्रपतिका त्रुटि,"नेपालको संविधान२०७२ को धारा ६६ ले राष्ट्रपतिलाई अत्यन्तै सीमित भूमिका र जिम्मेवारी दिएको छ । यो संस्थालाई संविधानको संरक्षक तथा पालकका हैसियतमा राष्ट्रिय महत्त्वको प्रतीकात्मक र गौरवमय संस्थाका रूपमा स्विकारेको छ । धारा ६६(१), (२) र (३) मा राष्ट्रपतिले यो संविधान वा संघीय कानुनबमोजिम प्राप्त अधिकारको प्रयोग र कर्तव्यको पालना गर्दा कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सहमतिबाट हुने तथा त्यस्तो सहमति वा सिफारिस प्रधानमन्त्रीमार्फत पेस हुने व्यवस्था छ । यसको अर्थ राष्ट्रपतिले आफ्नो स्वतन्त्र विवेक र तजबिजी अधिकार प्रयोग गरेर कुनै निर्णय गर्न पाइँदैन । संविधानतः राष्ट्रपति राष्ट्रिय एकताको प्रतीक, संविधानको संरक्षक र प्रमुख राष्ट्रिय सचेतक हुन् । कुनै पनि काम र निर्णय स्वविवेकीय ढंगले गर्ने अधिकार नभएकै कारण राष्ट्रपति पदलाई आलंकारिक भनिएको हो । यद्यपि, अपवादका रूपमा संविधानको धारा ७६ मात्र राष्ट्रपतिले स्वविवेकीय अधिकार प्रयोग गर्न सक्ने त्यस्तो धारा हो, जहाँ प्रधानमन्त्रीको नियुक्ति गर्दा निजको सल्लाह लिनुपर्दैन । प्रतिनिधिसभा विघटनको पछिल्लो मुद्दामा सरकारका तर्फबाट प्रधानमन्त्रीको नियुक्ति राष्ट्रपतिको स्वविवेकीय अधिकार भएका कारण न्यायिक पुनरवलोकन हुन नसक्ने दलिल पेस गरेबाट पनि यो कुराको थप पुष्टि हुन्छ । स्मरणीय छ, संविधानतः राष्ट्रपतिको स्वविकेकीय अधिकार पनि उनलाई जे मन लाग्यो त्यही गर्न पाउने विशेषाधिकार होइन । यसको प्रयोग स्वेच्छाचारी ढंगले नभई तर्कसंगत र वस्तुनिष्ठ तरिकाले गर्नुपर्छ । बेलायती राजसंस्थाको सैद्धान्तिक पक्षलाई स्विकार्दै नेपाल अधिराज्यको संविधान२०४७ मा संवैधानिक राजतन्त्रको परिकल्पना गरिएको थियो । नेपालको अन्तरिम संविधान२०६३ ले राजतन्त्रलाई हटाएर गणतन्त्रको व्यवस्था गर्यो । संविधानसभाबाट बनेको नेपालको संविधान२०७२ ले जनताका छोराछोरी राष्ट्रपति हुने व्यवस्था गर्यो । तथापि राष्ट्रपतिको भूमिका र चरित्र भने बेलायतको राजसंस्थाको जस्तै परिकल्पना गरिएको छ । बेलायतमा राजाले राज्य चलाउँछन्, शासन गर्दैनन्, राजाले कुनै गल्ती गर्दैनन् जस्ता मान्यता करिब चार सय वर्षअघि नै स्थापित भएको छ । सोहीअनुरूप राजसंस्थाले पनि धर्म निर्वाह गर्दै आइरहेको छ । तसर्थ, त्यहाँको राजसंस्थालाई अत्यन्तै सम्मान गरिन्छ । हामीले संविधानमा बेलायती व्यवस्थालाई अंगीकार गर्दा, त्यहाँको जस्तै संस्कार बस्ला भन्ने मनसाय राखेका थियौं । दुर्भाग्य, हाम्रो राष्ट्रपतिले त्यो आदर्श, मूल्य र मान्यतालाई अलिकति पनि व्यवहारमा लागू गरेको देखिँदैन । राजा सुविधाभोगी र सामन्ती भए भनेर जनताले ठूलो संघर्ष गरेर गणतन्त्र ल्याए । परिमाणस्वरूप आज जनताका छोराछोरी देशकै सर्वशक्तिमान ठाउँमा विराजमान हुन पाएका छन् ।संविधानतः राष्ट्रपति व्यक्ति वा पार्टीविशेषको नभई सम्पूर्ण नेपालीको साझा, राष्ट्रियता र एकताको प्रतीक र संविधानको संरक्षक पनि हुन् । तर हाम्रो व्यवहार कति लज्जास्पद हुँदै गइरहेको छ भने, यहाँ संवैधानिक व्यवस्था, मर्यादा, आदर्श र नैतिकता सबै बिर्सिएर आफ्नो इच्छामुताबिक राष्ट्रपतिलाई पार्टी, गुट र हुँदाहुँदा पारिवारिक तहकै स्वार्थपूर्ति गर्ने साधन बनाउन खोजिएको छ । उता राष्ट्रपतिसमेत सोहीबमोजिम प्रयोग भइदिएका कारण आज यो संस्था यति धेरै विवादमा तानिएको छ ।राष्ट्रपति पद कुनै राजनीतिक प्रतिस्पर्धाको नभई राष्ट्रिय एकताको प्रतीक र सबैको अभिभावक भएका कारण जुनसुकै दलको नेता होस् वा प्रधानमन्त्री, सबैसँग समान व्यवहार गर्नु संवैधानिक दायित्व हो । तथापि वर्तमान राष्ट्रपतिबाट यो संवैधानिक दायित्वको बारम्बार उल्लंघन भएको छ । नेकपाका विभिन्न गुटलाई मिलाउने मध्यस्थकर्ताको भूमिका निर्वाह गर्नु, ओली गुटबाहिरका तथा अरू दलका नेताहरूलाई भेटघाटका लागि समय नदिनु, तिनका विचारलाई महत्त्व नदिनु, तत्कालीन प्रधानमन्त्री शेरबहादुर देउवाले राष्ट्रिय सभाका सदस्यहरूको नियुक्तिका लागि गरेको सिफारिस महिनौंसम्म अल्झाएर राख्नु, मन्त्रिमण्डल पुनर्गठन तथा व्यवस्थापिकाबाट पारित विभिन्न ऐन समयमै स्वीकृत नगर्नुलगायतका काम राष्ट्रपतिबाट भए । विश्वासको मतसमेत गुमाइसकेका प्रधानमन्त्रीको सिफारिसमा मन्त्रिमण्डल गठन गर्नुÙ राजदूत तथा अन्य संवैधानिक नियुक्ति गर्नुÙ दीर्घकालीन प्रभाव पार्ने प्रकृतिको नागरिकता अध्यादेश जारी गर्नुÙ राजनीतिक दल, संवैधानिक परिषद् र चुरेसम्बन्धी अध्यादेश तुरुन्तै अनुमोदन गर्नुÙ संविधानले तोकेको प्रधानमन्त्री नियुक्तिको प्रक्रिया नै पूरा नगरी अर्को प्रधानमन्त्रीको नियुक्ति प्रक्रिया सुरु गर्नुजस्ता त्रुटिपूर्ण काम राष्ट्रपतिबाट भए । अर्को विवादित प्रकरण हो प्रधानमन्त्रीको शपथग्रहण । संविधानको धारा ८० मा प्रधानमन्त्री, उपप्रधानमन्त्री, मन्त्रीले राष्ट्रपतिसमक्ष तथा राज्यमन्त्री र सहायक मन्त्रीले प्रधानमन्त्रीसमक्ष कार्यभार सम्हाल्नुअघि संघीय कानुनबमोजिम पद तथा गोपनीयताको शपथ लिनुपर्ने व्यवस्था छ । उक्त व्यवस्था व्यक्तिको स्वतन्त्र इच्छाको विषय नभएर बाध्यात्मक हो । संविधानको अक्षरशः पालना गर्नु सबैको कर्तव्य हो, अझ सार्वजनिक पद धारण गरेकाहरूले त झनै संवेदनशील भएर पालना गर्नुपर्छ । उच्च ओहोदामा आसीन व्यक्तिहरूले संविधानको पालना नगर्ने हो भने, सर्वसाधारणले पनि त्यही सिको गर्छन् । यहाँ सबैले संविधान र कानुनको उल्लंघन गर्दै जाने हो भने अवस्था कस्तो होला ? त्यसको दोष कसले लिने ? शपथ गराउने अधिकारीले पनि शपथको औचित्य, आवश्यकता र महत्त्वलाई विचार गर्नु संवैधानिक दायित्व हो । यदि कसैले शपथको बेहोरा अस्वीकार गर्छ वा सही ढाँचामा ग्रहण गर्दैन भने पुनः शपथ गराउने अधिकार स्वयं अधिकारीमा अन्तर्निहित हुन्छ । प्रधानमन्त्रीले लिएको शपथ संविधानसम्मत नभएको भनी सार्वजनिक वृत्तमा आलोचना भएपछि तत्काल शपथग्रहण अध्यादेश ल्याएर गल्तीमाथि गल्ती गर्दै जानुलाई के भन्ने ? भण्डारी सर्वोच्च अदालत, बार एसोसिएसनको कार्यसमिति सदस्य हुन् ।"
के सिक्ने हिमालको बाढीपहिरोबाट ?,"नेपालमा यो वर्ष औसतभन्दा धेरै पानी पर्ने अनुमान मौसमविज्ञहरूले केही महिनाअघि नै गरिसकेका थिए । नभन्दै यस वर्ष असार महिना लाग्दानलाग्दै मुसलधारे पानी पर्यो । यसले केही हिमाली र पहाडी जिल्लाहरूमा ज्यादै ठूलो मानवीय, भौतिक र आर्थिक क्षति पुर्यायो । सिन्धुपाल्चोकका मेलम्चीबजार र हेलम्बु नराम्ररी प्रभावित भए भने, मनाङका सदरमुकाम चामे र नासो उपत्यका पहिलो पटक बाढीपहिरोको चपेटामा परे । पहाड र तराईका जिल्लाहरूका लागि बाढीपहिरो नौलो प्राकृतिक घटना होइन तर मनसुन कम हुने हिमाली भेगका लागि यो पहिलो घटना बन्न पुग्यो । सायद यस भेगका तीन पुस्ताले एकैसाथ यस्तो विपत्को पहिलो अनुभव गरे, गर्दै छन् । हजुरबाहजुरआमा, बुबाआमा र छोराछोरीले मुसलधारे पानीका कारण आफ्नो ठाउँमा बाढीपहिरोको वितण्डालाई पहिलो पटक आफ्नै घरआँगनमा देख्न र भोग्न पुगेका छन् । आज आफ्नो विपत्को साक्षी बन्न पुगेका छन् । जल तथा मौसम विभागद्वारा अभिलेखित वर्षाको तथ्यांकलाई विश्लेषण गर्दा, नेपालमा चार दशकयता पानी पर्ने मात्रा, तरिका र भूपरिदृश्यमा व्यापक परिवर्तन आएको छ । महाभारततटीय क्षेत्रमा हुनेजस्तो वर्षा हिमाली क्षेत्रमा सर्न थालेको छ । यसको मुख्य कारक मानवसृजित जलवायु परिवर्तन हो भन्ने धेरैको मत पाइन्छ । हुन पनि मानवीय व्यवहार र क्रियाकलापहरू विश्वमा भइरहेको जलवायु परिवर्तनका लागि बढी जवाफदेह देखिन्छन् । विश्वले अहिले बढ्दो जनसंख्या, औद्योगिकीकरण, सहरीकरण, खनिजजन्य तरल पदार्थको अत्यधिक दोहन र प्रयोग, वनविनाश, स्रोतमाथिको असमान पहुँच र प्रयोग आदिलाई जलवायु परिवर्तनको प्रमुख कारक भनेको छ । जलवायु परिवर्तनका कारण पर्यावरण र सामाजिक प्रणालीमा असन्तुलित फेरबदल आइरहेको छ । हामीले आफ्नै व्यवहार र क्रियाकलापका कारण पर्यावरणलाई बदलिरहेका छौं, यसैमा गर्व गरिरहेका छौं । यतिले मात्र हामीलाई पुगिरहेको छैन, प्राकृतिक वस्तुको आवश्यकताभन्दा अत्यधिक र फजुल उपभोगमा केन्द्रित बनिरहेका छौं । हामीले आफ्नो सोच अर्थकेन्द्रित बनाइरहेका छौं । भौतिक विलासितालाई जीवनको अभिन्न अंग बनाइरहेका छौं । यसैलाई सबै थोक भनिरहेका पनि छौं तर त्यसले जन्माउने भावी परिणामबारे सोच्न सकिरहेका छैनौं । हामीले पर्यावरण र त्यसको चक्रलाई बिगार्यौं । परिणाम, आज विश्वमा हरितगृह ग्यासको उत्सर्जन बढ्दो छ, जसका कारण विश्वको औसत तापक्रम मात्र बढेको छैन, पानी पर्ने तरिका र मात्रामा पनि व्यापक परिवर्तन आएको छ । यसको नकारात्मक असर हरितगृह ग्यास उत्सर्जनमा खासै भूमिका नखेल्ने मनाङ, मेलम्ची र हेलम्बुजस्ता क्षेत्रमा समेत परेको छ । आउँदा दिनहरूमा यो लहरमा अझै कति मनाङ, मेलम्ची र हेलम्बु थपिँदै जाने हुन् ! अहिलेको बाढीपहिरोले हिमाली भेगका लागि यो अन्तिम घटना होइन कि सुरुआत हो भन्ने संकेत दिएको छ । २०६९ सालको कुरा हो, मनाङको नासो उपत्यकामा म कृषि, पशुपालन र जलवायु परिवर्तनमा स्थानीय ज्ञान, बुझाइ र अनुकूलन विषयमा आफ्नो विद्यावारिधिका लागि इथ्नोग्राफी गरिरहेको थिएँ । आफू मानवशास्त्री भएका नाताले स्थानीय मानिसहरूसँग कुराकानी गर्नु, उनीहरूको दैनिकी अवलोकन गर्नु र जलवायु परिवर्तनलाई लिएर उनीहरूको सांस्कृतिक दृष्टिकोण बुझ्नु मेरो अध्ययनको उद्देश्य थियो । साउनको आखिरी दिन थियो । एक साँझ म खाना खाएपछि एक व्यक्तिसँग कुराकानी गरिरहेको थिएँ । वर्षाको समय, पानी छिट्याउन थाल्यो । एक छिनमा त एक्कासि मुसलधारे वर्षा हुन थाल्यो । तराईमा जन्मेहुर्केको मेरा लागि मुसलधारे वर्षा आश्चर्यको विषय थिएन, तर मसँग गफिँदै गरेका ती व्यक्ति एक्कासि चिच्याए, ओहो, कस्तो लमजुङे पानी पो पर्यो ! यस्तो पानी त हाम्रो गाउँमा पहिले कहिल्यै परेको थाहा छैन । वर्षा याममा आकाश गर्जन नभई मसिनो पानी पर्नु नै मनाङको असारे झरीको विशेषता थियो । यस्तो वर्षालाई उनीहरू स्थानीय भाषामा असारप्यांगी भन्थे । पछि मैले स्थानीय बासिन्दाबाट थाहा पाएँ, २०६५ सालअघिसम्म मनाङलमजुङ सिमाना च्याम्चेभन्दा माथि मेघ गर्जन गर्दैनथ्यो । स्थानीय बासिन्दाको बुझाइमा, मनाङमा बाढीपहिरोको सम्भावना करिब एक दशकअघि नै देखिइसकेको थियो । तल्लो मनाङमा करिब एक दशकअघि परेको लमजुङे पानी अर्थात् तल्लो तटीय क्षेत्रमा पर्ने किसिमको वर्षाले कमजोर र अति भिरालो भौगोलिक संरचनामा बाढीपहिरो आउन सक्ने संकेत दिइसकेको थियो, जसलाई न नीतिनिमार्ताहरूले चासो दिएका थिए न त त्यहाँ विकास लैजानेहरूले । त्यसबेला मनाङ मोटर सडक संरचनाका माध्यमबाट नेपालका अन्य भागसँग जोडिन खोजिरहेको थियो । बाटाहरूको निर्माण र विस्तार द्रुत गतिमा हुँदै थियो । भिरालो र कमजोर भौगोलिक संरचनामा डोजरे इन्जिनियरहरूले गाउँगाउँसम्म बाटाको नक्सांकन र निर्माणलाई तीव्रता दिइरहेका थिए । गाउँलेहरू पनि सडक संजालसँग जोडिन पाएकामा उत्साहित थिए । यी तमाम कारकले गर्दा मनाङको कमजोर भूसंरचना खलबलिएको थियो । अहिलेको बाढीपहिरो कमजोर भूसंरचनामाथि जलवायु परिवर्तन, डोजरे विकास र स्थानीय मानिसहरूको सडक सञ्जालसँग जोडिन चाहने उत्साहको सम्मिश्रण हो । लमजुङे पानी अर्थात् स्थानीय व्यक्तिले प्रयोग गरेको भाषालेे स्थानीय तहको वातावरणीय परिवर्तनलाई बुझ्न कति सघाउँदो रहेछ भन्ने थाहा पाउन लामो समयदेखि मानवशास्त्र अध्ययनअध्यापन र समुदायमा बसेर अनुसन्धान गरेकाले मलाई गाह्रो भएन, नत्र मैले मानिस र स्थानीय भाषाबीचको अन्तरसम्बन्धलाई बुझ्न सक्ने थिइनँ होला । मानवशास्त्रीय ज्ञानले मलाई ती स्थानीय व्यक्तिको मुसलधारे पानी पर्दा निस्केको चिच्याहटले मौसममा आइरहेको परिवर्तनलाई बुझ्न राम्ररी सघायो । तर आज यी स्थानीय ज्ञान र विषयहरूप्रति खासै चासो दिइँदैन । अझ, पश्चिमा पद्धतिमा आधारित शिक्षा प्रणाली र त्यसबाट दीक्षितहरूले रैथाने अनुभव, ज्ञान र बुझाइहरूलाई कहिल्यै ज्ञानको मूलधारमा ल्याउन प्रायः खोजेनन् । उनीहरू जहिले पनि रैथाने ज्ञानलाई पछौटे, रूढिवादी र आधुनिकताविरोधीका रूपमा चित्रण गर्न उद्यत रहे । हामीले पनि ज्ञानलाई औपनिवेशिक मोडलबाट मात्र हेर्यौं । परिणाम, हिमाली भेगका बासिन्दाले आज ठूलो मानवीय, भौतिक तथा आर्थिक मूल्य चुकाउनुपरेको छ ।जलवायु परिवर्तन र प्राकृतिक विपत्का विषयमा हुने सेमिनार, गोष्ठी तथा बहसहरूमा अहिले पनि मानव पक्षलाई दोस्रो तहका रूपमा हेरिन्छ । तर स्थानीय मानिसहरू आफ्नो भौगोलिक वातावरणमा भइरहेको परिवर्तनका बारेमा पहिलो प्रत्यक्षदर्शी र पहिलो प्रभावित हुने समुदाय भएका नाताले विश्वसमुदायसमक्ष आफ्ना समस्याहरूको सुनुवाइका लागि अपिल गरिरहेका छन्, जसलाई सुन्न न सरकार तयार छ, न विज्ञ समूह उत्सुक छ, न त विकास निर्यातकर्ताहरू नै । स्थानीय बासिन्दाका जानकारी, भोगाइ र बुझाइ सरकार, बौद्धिक जगत् तथा विकासेहरूका लागि सम्भावित विपत्का बारेमा सोच्न र आवश्यक नीतिकार्यक्रम तयार गर्न महत्त्वपूर्ण संकेत र सूचना हुन सक्छन् । ती ज्ञान र अभ्यासहरू अरू त्यस्तै समुदायको जीवन र जीविका रक्षाका लागि पनि उपयोगी हुन सक्छन् । आउँदा दिनहरूमा सम्भावित बाढीपहिरोजस्ता प्राकृतिक विपत्का बारेमा अनुमान गर्न स्थानीय बासिन्दाले दिने सूचना र उनीहरूको दैनिक जीवनका अनुभव र भोगाइले ठूलो सहयोग गर्ने देखिन्छ ।"
मौद्रिक नीतिमार्फत सुविधासँगै वित्तीय स्थायित्व,"यसपटकको नीतिमा चुनौती बढी छमौद्रिक नीतिका लागि दुई किसिमबाट विषय उठ्ने गरेको पाउँछौं । कसैले आफ्नो क्षेत्रबारे आफ्नो स्वार्थ लिएर आउनुहुन्छ भने स्वतन्त्र व्यक्तिले यसो गर्दा ठीक हो भनेर विचार राख्नुहुन्छ । क्षेत्रकेन्द्रित मागले पनि यसो गर्दा यो क्षेत्रलाई ठीक हुन्छ भन्ने थाहा हुन्छ । स्वतन्त्र व्यक्तिबाट सुझाव आउँदा स्थायित्वसँग गाँसिएका कुरालाई सहयोग पुग्ने गरी विचार आउँछन् । राष्ट्र बैंकले नीति ल्याउने हो । कार्यान्वयन गर्ने होइन । गत वर्ष कोभिड१९ महामारी बढ्न थालेपछि चैत ११ देखि लकडाउन भयो । त्यो अवस्थालाई केलाएर एउटै सूत्र तय गरी बाँच्ने र बचाउने काम गरौं भनेर बैंक तथा वित्तीय संस्थालाई विश्वस्त तुल्याइयो । बैंकहरूलाई तपाईंहरूले सबैलाई बचाउन नसके पनि आफ्ना ग्राहकलाई बचाउनुहोस् भन्यौं । गत वर्ष सर्भाइभल र रिभाइभल मा केन्द्रित थियौं । हाम्रो मुख्य जिम्मेवारी स्थायित्वमा केन्द्रित हुने थियो । पहिलो लकडाउन खुलेपछि एकदमै राम्रो सुधार पनि देखियो । त्यसपछि हामीले प्रत्येक बैंकको क्रियाकलाप सूक्ष्म रूपमा हेरिरहेका छौं । बैंकहरूले नियमित रूपमा तथ्यांक मागेका छौं । त्यसलाई केलाइरहेका छौं । तिनका आधारमा पनि वित्तीय क्षेत्रको अवस्था राम्रो देखिएको छ । गत माघफागुनतिर हामी स्थलगत अवलोकनका लागि गएका थियौं । सानाठूला होटलको आर्थिक गतिविधि एकदमै राम्रो थियो । तर अन्तरदेशीय पर्यटकमा केन्द्रित होटललाई पुरानै अवस्थामा फर्कन समय लाग्ने देखिन्छ । हामीले मौद्रिक नीतिमार्फत दिएको सुविधाले पनि उहाँहरूलाई धेरै सहयोग पुर्याएको रहेछ ।चालु वर्ष मौद्रिक नीति कार्यान्वयनको अवस्था उत्साहजनक छ । हामीलाई परेको अप्ठ्यारो भनेको कोभिड दोस्रो लहरको हो । यसपटक अघिल्लो वर्षमा जस्तो व्यवसायमा असर भने परेको छैन । तर अन्तरदेशीय पर्यटकमा भर पर्नुपर्ने होटल, विद्यालय, मनोरञ्जन जस्ता क्षेत्रमा भने समस्या नै छ । अन्य व्यवसाय भने धेरै हदसम्म चलेका छन् । हामीले दिन सक्ने नीतिगत सुविधा भनेको बजारलाई कसरी सहज बनाउन सकिन्छ, धेरै ऋणीले लाभ लिन सक्ने, पहुँच नभएकालाई पहुँच पुर्याउने हो ।वर्षौंदेखि गत असारसम्म ३२ हजार ऋणीले सहुलियतपूर्ण कर्जा लिएका थिए । यो आर्थिक वर्षको १० महिनामा मात्र थप ६५ हजारले यस्तो कर्जा लिएका छन् । सहुलियतपूर्ण ऋण लिने कुल ऋणीको ५० प्रतिशतभन्दा बढी महिला उद्यमी हुनुहुन्छ । सबैलाई र सधैंभरि सुविधाको कर्जा पुग्न सक्दैन । व्यावसायिक रूपमा हामी दिगो हुनुपर्छ, यो सहुलियत कर्जा भनेको केही समयका लागि मात्रै हो ।चालु आर्थिक वर्षभर हामीले रणनीतिक हिसाबले तरलता पनि सहज गराइदियौं । तरलता व्यवस्थापन गर्नकै लागि पुनर्कर्जा कार्यविधि कार्यान्वयनमा हामीले नियतवश ढिला गरेका थियौं । किनकि बैंकहरूमा २ खर्ब तरलता थियो । यही कारण बजारमा तरलता कमी भएपछि मंसिर अन्त्यबाट मात्रै पुनर्कर्जा वितरण सुरु गरेका थियौं । जसले गर्दा पूरा वर्षभर नै तरलता सहज अवस्थामा रह्यौं । ब्याजदर पनि एकल अंकमै कायम रह्यो । गत वर्ष हामीले नियमनकारी निकायभन्दा पनि सहजीकरण गर्ने निकायका रूपमा काम गर्यौं । अर्थतन्त्र बाँच्यो भने मात्रै उद्यमशीलता बाँच्छ भन्ने मानसिकताले काम गर्यौं । यो मानसिकता सधैं बोक्न सकिन्न । वित्तीय स्थायित्वमा हामीले सम्झौता गर्न सक्दैनौं । हामीले नजिकबाट अनुगमन गर्यौं, अवस्था सीमाबाहिर नजाओस् भनेर । बैंकिङ प्रणाली समग्र अर्थतन्त्र र व्यवसायीलाई बचाउने मध्यस्थकर्ता हो । अहिले अप्ठेरो अवस्थामा व्यापार समुदायलाई बैंकिङ समुदायले राम्रो काँध हालेको छ । हामीले तीन महिनाको ब्याज दुई प्रतिशतले घटाउन भन्यौं । राष्ट्र बैंकको निर्णय एकदमै अपरम्परागत र नसोचिएको खालको थियो । व्यवसायीहरूले तीन महिनाको साँवाब्याज भुक्तानी मिति सार्न अनुरोध गरेका थिए, हामीले ६ महिना, ९ महिना र एक वर्ष गर्यौं । हामीले व्यावहारिक निर्णय गरेका थियौं । आगामी वर्षको मौद्रिक नीतिमा हामीलाई चुनौती बढी छ । आयात पुरानै अवस्थामा फर्कियो भने हाम्रो शोधनान्तरमा चाप बढ्न सक्छ । आयातका वस्तुमा उपकरण पनि देखिएकाले यसले हामीलाई सन्तोष दिन्छ । आयातमा विलासिताका वस्तु पनि छन् । अहिले विलासिताका वस्तु कम आयात भइरहेका भए पनि बढ्ने हो कि भन्ने छ । यही अवस्था रह्यो भने व्यापार घाटाले हामीलाई समस्या गराउन सक्छ ।ठूला ऋणीले पाए, सानाले पाएनन् भन्ने कुरा उठ्छ । यो पनि छलफल गर्नुपर्ने विषय हो । ठूलासाना ऋणी संसारभर हुन्छन् । ठूला भएनन् भने रोजगारी दिने, उत्पादन बढाउने, अर्थतन्त्रमा ठूलो योगदान दिने काम सबै सानोले गर्न खोजेर मात्रै हुँदैन । संसारभर ठूला व्यापारीले ऋण लिइरहेका हुन्छन् । ठूलाले ऋण पाए भनेर चित्त दुखाउने होइन, सानाले पाएनन् भनेर चित्त दुखाउने हो । यसका लागि गत वर्ष मात्रै सहुलियत पाउने ६५ हजार थपिए, यसअघि यो ३२ हजारमा सीमित थियो । गत वर्ष ४७ जनाले पुनर्कर्जा पाएका थिए । तिनले ५० अर्ब रुपैयाँ लगेका थिए । अहिले यो वर्षभर ४८ हजारले पाए । तीमध्ये ३६ हजार ऋणी १५ लाखभन्दा साना हुन् । हामीले प्रत्येक बैंकको शाखाबाट ५ जनालाई छान्नुपर्छ भनेका थियौं, सबै ठाउँमा यो सम्भव नभए पनि उपलब्धिपूर्ण रह्यो । हामीले प्रयास गर्ने हो । धेरै जना समक्ष कर्जा पहुँच पुर्याउन विभिन्न खालका प्रडक्टबारे छलफल गरिरहेका छौं । हाल ३७ लाखले डिम्याट खोलेका छन् । तीनले एकएक लाख ऋण लिएर काम गर्न सक्छन् भने त्यो पनि हामीले छलफल गर्न सक्छौं । तीमध्ये आधाले मात्रै ऋण लिए भने पनि १८ लाख मानिसले कर्जा पाउँछन् । अहिले पनि कति बैंकले मोबाइल बैंकिङमार्फत एकदेखि डेढ लाखसम्म ऋण दिइरहेका छन् । यसबाट पनि पहुँच बढ्छ । यो बिस्तारै हुने प्रक्रिया हो, रातारात हुने होइन । हाम्रो उद्देश्य भनेको कुनै पनि होटल वा सम्पत्ति बैंकले लिलाम गर्नु नपरोस्, कुनै न कुनै दिन त्यो आयोजना सुधार हुन सकोस् भन्ने हो । महिला उद्यमीको पनि बैंकसँगको पहुँच र कारोबार सुधार हुँदै गएको छ । पर्याप्त भइसकेको छैन, यसलाई निरन्तरता दिनुपर्छ ।नियमन र अनियमनका विषयमा बारम्बार कुरा उठ्छन् । राज्यका तर्फबाट माइक्रोम्यानेजमेन्ट नहोस्, नियमन नहोस् भन्न मिल्दैन । हाम्रो काम अझै धेरै बाँकी छ । राष्ट्र बैंकले यी विषय नछोओस् भन्ने बैंकहरूको माग छ । आवश्यक भएर छोइएको हो । शुल्क मात्रै ३४ प्रतिशत लगाएर बोल्न नसक्ने ग्राकहले दुःख पाइरहेको अवस्था थियो । जसले बोल्न सक्दैन, उसलाई धेरै शुल्क लिने र बोल्न सक्नेलाई कम लिएर दिने अवस्था थियो । अहिले यो धेरै राम्रो भएको छ । नेपालमा बैंकहरूले लिने शुल्क भने धेरै महँगो छैन ।यो वर्षको मौद्रिक नीतिमा अघिल्लो वर्षको सहुलियतलाई निरन्तरता दिने हो कि भन्ने विषयमा विचार आएका छन् । मेरो सोच के हो भने आगामी ६ महिनाभित्र प्रायः नेपालीले भ्याक्सिन पाउँछन् । चीन र अमेरिकाबाट आउने निरन्तर हुन्छ । भ्याक्सिनका लागि २६ अर्बको बजेट छ, जसका कारण बजेट अभाव हुन्न । भ्याक्सिन लगाएपछि आत्मबल बढ्छ र आर्थिक गतिविधि पनि बढ्छ भन्ने हामीलाई आशा छ ।"
एकल अंकको ब्याजदरमा कर्जा मिलोस्,"केन्द्रीय बैंकको म्यान्डेट के हो ? अहिलेको अवस्थाका साथै आगामी परिदृश्य के हुन सक्छन् ? यी विविध आधारमा कस्तो किसिमको मौद्रिक नीति बनाउने भन्ने निर्धारण हुन्छ । अहिलेको अवस्थाका लागि केन्द्रीय बैंकले स्थायित्वलाई प्राथमिकतामा राख्नुपर्छ । त्यसैलाई पृष्ठभूमिमा राखेर कुरा गर्दा केन्द्रीय बैंकले सबैभन्दा पहिला मूल्य स्थिरताको कुरा गर्छ । त्यसपछि वित्तीय क्षेत्रको स्थायित्वको कुरा गर्छ । त्यसपछि मात्र बाह्य क्षेत्रको स्थायित्व हो । यो भनेको संसारभरको केन्द्रीय बैंकको प्रमुख भूमिका हो । राष्ट्र बैंकले पनि नियमित रूपमा गर्नुपर्ने यही हो । विशेष अस्थामा थप एजेन्डा थपिन्छन् । तर यी कुरालाई बिर्सिएर अगाडि बढिँदैन । मौद्रिक नीतिमा वा केन्द्रीय बैंकले गत वर्ष के भएको थियो, यो वर्ष के भयो, अब के हुनेवाला छ भनेर आकलन गर्दा यस वर्ष मूल्य स्थिरतामा चिन्ता गर्नुपरेन किनभने मूल्य वृद्धिदर न्यून नै रह्यो । बिजनेस बन्द भए । मान्छेहरूको आयस्रोत बन्द भयो । माग भएन । उनीहरूले बढी खर्च धान्न सकेनन् । माग नभइसकेपछि मूल्यस्तर पनि न्यून रहेको हो ।पहिलो, अब पनि कोभिड महामारी नियमित भयो भने त्यति धेरै प्राइस मा असर पर्ने सम्भावना छैन । दोस्रो कुरा, वित्तीय क्षेत्रको स्थिरताबारे पनि धेरै आर्थिक गतिविधि नभएकाले कर्जा कस्तोमा जान्छ, कसरी तरलता र ब्याजदर वाञ्छित सीमामा राख्ने भन्ने पनि समस्या भएन । किनभने व्यवसायहरू खुम्चिएका थिए । त्यसैले वित्तीय स्थायित्वमा पहिलाकोबाट धेरै नराम्रोतिर जाने डर भएन । तेस्रो, शोधनान्तरको कुरा छ । शोधनान्तरमा खासगरी आयातले बढी चाप पार्ने हो । निर्यात कम हुने, आयात धेरै हुने र त्यसमा रेमिट्यान्सले थेगिराखेको अवस्था थियो । विदेश जाने युवाहरूको संख्या ठूलो मात्रामा घट्दा पनि हाम्रो रेमिट्यान्स बढ्यो । त्यो भनेको त्यसअघि अनौपचारिक प्रणालीबाट पैसा पठाउने गरिएकामा पछि औपचारिक प्रणालीमा आयो । त्यसकारण शोधनान्तरमा समस्या परेन । कोभिडविरुद्ध यो वर्ष मौद्रिक नीतिले जसरी सम्बोधन गरेको छ, त्यसले व्यवसायीलाई राम्रो सहयोग गरेको देखिन्छ । मझौला र साना उद्योगीव्यवसायीले राहत प्याकेज नपाएको अवस्था छ । आगामी मौद्रिक नीतिमा ऋण तिर्ने भाका सारिदिनुपर्छ । अहिलेको मौद्रिक नीतिले जति छुट दिएको थियो, त्यसलाई घटाउँदै लैजानुपर्यो । हरेक विद्यार्थीलाई उच्च माध्यमिकमाथिकालाई ल्यापटप किन्न ८० हजार रुपैयाँ उपलब्ध गराउने घोषणा सरकारले गरेको छ । अहिले ८५ लाख विद्यार्थी छन् । १२ लाख उच्च माध्यमिक तह पढ्नेछन् । तिनलाई ८० हजारका दरले पैसा दिँदा ९६ अर्ब अर्थात् १ खर्ब जस्तो रकम चाहिन्छ । त्यो रकम नै चाहियो । फिर्ता हुने भएकाले बैंकमा त्यो रकम चाहियो । सरकारले दिने त होइन । बैंकमार्फत हो । राष्ट्र बैंकले पनि पुनर्कर्जा दिने हो । त्यसको पनि एउटा सीमा छ । बैंकले त असुली गर्नुपर्ने होला । त्यो ऋणचाहिँ सरकारले परिपूर्ति गर्नुपर्ने होला । त्यसका लागि ५ अर्ब जति ब्याज चाहिन्छ । यस्ता कार्यक्रमा बजेटसहित दिने हो भने बल्ल लागू गर्न सकिन्छ । नत्र जे पनि थोपर्ने हो भने असफल हुन्छ । त्यसले राष्ट्र बैंकको विश्वसनीयता र बैंकिङ क्षेत्रको विश्वसनीयतामा असर पर्छ । सर्टिफिकेट धितो राखेर ऋण नदिएकामा कसलाई गाली छ भन्दा बैंकरहरूलाई छ । राष्ट्र बैंकलाई छ । सरकारलाई छैन । अब स्प्रेड रेट के गर्ने, सीआरआर के गर्ने भन्नेमा अध्ययनहरूबाट एउटा निष्कर्ष पनि आएको होला । सीआरआर यहाँभन्दा घटाउन उपयुक्त हुँदैन । पहिला घटाइसकिएको छ । अझै अलिकति खुकुलो गर्न सक्ने ठाउँ के हुन्छ भने अहिले साना तथा मझौला उद्यमीहरूलाई र लक्षित समूहलाई जाने ऋणको हकमा त्यो मात्रै सीसीडी अनुपातमा गणना नहुने, सीआरआरमा चाहिँ त्यसलाई हिसाब गर्न पाइने व्यवस्था गर्न सकिन्छ । अर्को स्प्रेड रेटमा के गर्ने भन्ने सम्बन्धमा अहिले पनि हाम्रो स्प्रेड रेट बढी छ । पहिला अझै बढी थियो । त्यसलाई तल ल्याउने क्रममा ४ प्रतिशतभन्दा तल आइसकेको छ । अब उद्योगीव्यवसायीले एकल अंकको ब्याजदरमा कर्जा पाउने व्यवस्था माग गरेका छन् । त्यो पनि ठीक नै हो ।"
शिथिल बजारलाई माग बढाउने नीति लिनुपर्छ,"गत वर्ष कोभिड१९ को परिप्रेक्ष्यमा बजेट आएको थियो । जुन विषयमा सम्बोधन गर्नुपर्थ्यो, त्यसमा केही चुकेकै थियो । तर, लगत्तै मौद्र्रिक नीति आयो । यसले भने धेरै कुरा समेट्यो । अर्थतन्त्र चाँडै पुनर्बहाली कसरी गर्ने भनेर नीति आयो । त्यहीअनुसार निजी क्षेत्र पनि फास्ट ट्र्याकमा गयो । अर्थतन्त्रले पनि फड्को मार्यो । अहिले कोभिडको फेरि दोस्रो लहर छ । दोस्रो लहर बढी खतरनाक छ । निजी क्षेत्रलाई भ्याक्सिनमा प्राथमिकता दिइनुपर्ने थियो । तर हामीले पाएका थिएनौं । त्यसमा पनि अर्थतन्त्रलाई कसरी व्यवस्थापन गर्ने, आपूर्ति अवस्थालाई कसरी चलायमान, सहजीकरण बनाउने र मुलुकका लागि राजस्व संकलनमा कसरी जोड दिनुपर्छ, त्यसमा लागेका थियौं । तर दोस्रो लहरमा जुन प्रकारका घटना घटे, त्यसले गर्दा हामी पनि डरायौं । हामी घरमै खुम्चियौं । घरमै बसेर मिटिङ गर्नुपर्ने अवस्था पनि भयो । अर्थतन्त्रमा धेरै समस्या देखिएका छन् । कुनै पनि कठोर नियमकानुन बनाउन गरेको सिस्टम सामान्य अवस्थाका लागि थियो । तर अहिले त्यो अवस्था छैन । लगानी भनेको निजी क्षेत्रको २० प्रतिशत छ, जनताका लागि त्यसमा ८० प्रतिशत हुन्छ । त्यसलाई हामीले मान्नुपर्छ । त्यही भएर अहिलेको असहज परिस्थितिमा अलिकति खुकुलो गरेर दीर्घकालीन रूपमा रणनीति बनाउनुपर्छ । सबैभन्दा पहिलो कोभिड१९ का कारण सिर्जित असामान्य परिस्थितिले बजार शिथिल भएकाले समग्र माग बढाउने गरी मौद्रिक नीति आउनुपर्छ । सरकारले बजेटमार्फत ठूलो आन्तरिक ऋण परिचालन गर्ने लक्ष्य राखेको छ, त्यसले तरलता व्यवस्थापनमा दबाब पर्न सक्ने भएकाले त्यसमा ध्यान दिनुपर्छ । तरलता व्यवस्थापन र ब्याजदरलाई वाञ्छित सीमाभित्र राख्ने गरी मौद्रिक नीति आउनुपर्छ ।अर्को मुख्य कुरा, मूल्यवृद्धि नियन्त्रण पनि हो । यसका लागि नेपाल राष्ट्र बैंकले निजी क्षेत्रसँगको सहकार्यमा छुट्टै संयन्त्र विकास गरेर कार्यान्वयनमा ल्याउनुपर्छ । कोभिडको पहिलो र दोस्रो लहरले गम्भीर प्रभाव उद्योग व्यवसायमा परेकाले बैंकको किस्ता तथा तथा ब्याज भुक्तानीमा समस्या परेको छ । उद्योग व्यवसायमा प्रवाह भएका कर्जा तथा ब्याजको पुनर्संरचना र पुनर्तालिकीकरण गर्ने सुविधा मौद्रिक नीतिले दिनुपर्छ । नेपाल राष्ट्र बैंकले हाल निर्धारण गरेको पुनर्कर्जाको अधिकतम सीमाले ठूला उद्योग व्यवसायलाई राहत नहुने भएकाले यो सीमा परिमार्जन गर्न आवश्यक छ । २० करोडको सीमा पर्याप्त छैन । हामीले ३० करोडसम्मको माग गरेका छौं । त्यसमा पनि सबै क्षेत्रलाई भनिएको छैन । बढी प्रभावित क्षेत्र होटल, पर्यटनमा लगानी र ऋण पनि ठूलो हुन्छ । त्यसमा २० करोडले केही पुग्दैन । पर्यटन क्षेत्र सबैभन्दा प्रभावित भएकाले यसलाई सम्बोधन हुने गरी नीति आउनुपर्छ । अहिलेको सीमालाई कुल कर्जाको २० प्रतिशत वा २० करोड रुपैयाँमध्ये जुन धेरै हुन्छ, त्यही कर्जा सुविधा लिन पाउने व्यवस्था गर्नुपर्छ । राष्ट्र बैंकले सबै प्रदेशमा पुनर्कर्जा सुविधा दिने गरी हालै गरेको व्यवस्थाको नेपाल उद्योग परिसंघ (सीएनआई) ले स्वागत गर्दछ । समग्रमा आगामी आर्थिक वर्षको बजेटमार्फत दिइएका सुविधा कार्यान्वयन गर्ने गरी मौद्रिक नीति आउनुपर्छ । नीति समष्टिगत आर्थिक स्थायित्व र वित्तीय कायम गर्ने, समस्यामा परेका उद्योग व्यवसायलाई राहत दिने बजारलाई चलायमान बनाउने र अर्थतन्त्रलाई पुरानै लयमा फर्काउने दिशामा लिनुपर्छ ।"
कार्यान्वयनबारे ध्यान राखेर नीति बन्नुपर्छ,"केही दिनअघि मैले अर्थमन्त्री विष्णु पौडेललाई भेटेकी थिएँ । त्यस क्रममा उहाँले मलाई बजेटको किताबै दिएर पढ्न आग्रह गर्नुभयो । किनभने, हामीले सधैं बजेट बनाउँछौं, पूर्ण रूपमा कार्यान्वयन भइरहेको हुँदैन किनकि मान्छेले पढिरहेका हुँदैनन् । तर अन्त्यमा बजेट कसरी खर्च गर्ने भन्ने अन्योल हुन्छ । नीति बनाउँदा कसरी कार्यान्वयन गर्ने भन्ने कुरामा ध्यान राख्नुपर्छ । अनि मात्र हामीले बनाएका नीति सफल हुन्छन् । कोभिडका बेला मैले कृषि क्षेत्रमा केही कुरा अनुभव गरें । लकडाउन भएर पनि दिनरात काम गर्नुपर्यो । फार्ममा काम गरेन भने तरकारी कुहिन्छन्, कि कुखुरा मर्छन् । कुखुरालाई दाना त दिनैपर्यो । कर्मचारीहरूलाई काम पनि दिनुपर्यो । म कृषि फार्मिङ क्षेत्रमा काम गरिरहेकी छु । कोभिडको समयमा बजारसम्म पुर्याउन एकदमै समस्या भयो । मैले नयाँ प्रविधिको सहयोग लिँदै अन्डा, मासु, दूध, पाउरोटीजस्ता सामान डेलिभरी गर्ने अनलाइन प्ल्याटफर्म हरूसँग मिलेर हिजो किसानले उत्पादन गरेका सामान ग्राहकसम्म लैजान सकें । किसानले उत्पादन गर्छन् । उत्पादन गरेका वस्तु कुहाएर राख्नु भएन । यो लकडाउनमा ५० प्रतिशत बजार डाउन भयो । प्रोसेसिङ युनिटलाई कसरी डिजर्भ गर्ने भन्ने समस्या मुख्य देखें । आजको दिनमा बजार छैन भने भोलि उत्पादन कसरी लाने भन्ने पनि अनुभव गरें । आजको दिनमै प्लानिङ गरेर उत्पादन गरेर मात्रै पनि हुँदैन । हामीले उत्पादन गरेको वस्तु भण्डार गरेर उपभोक्तासम्म कसरी पुर्याउनुपर्छ भनेर योजना बनाई अघि बढ्नुपर्छ । लगानी गरेर मात्र हुँदैन । कसरी नाफामूलक बनाउने भन्नेतर्फ पनि सोच्नुपर्छ । बैंकिङ क्षेत्रमार्फत हामीलाई पुनर्कर्जाका विषय छन् । राष्ट्र बैंकले हामीलाई समय दियो, नत्र उद्यमीहरूलाई धेरै गाह्रो हुने थियो । अब व्यापारीकरणमा कसरी जानुपर्छ भन्ने पनि सोच्नुपर्छ । साना उद्यमीलाई कसरी बढाउने ? अर्को कुरा साना उद्योगीको मुद्दा पनि छन् । मलाई लागेको ५ करोडको ऋणलाई बढाएर १० करोड गर्ने कि उनीहरूको क्षमता बढाउनेमा, यसमा अलिकति खुला हुनुपर्छ । भएकै उद्यमीहरूलाई राम्रो अवस्थामा लैजानेमा पनि उत्तिकै ध्यान दिनुपर्छ । विदेशी बैंकहरूले कृषि क्षेत्र, साना उद्यमी र सामाजिक कार्यमा संलग्न भएका कम्पनीलाई कसरी हेर्छन्, कसरी ऋण दिन्छन् भन्ने अध्ययन गरेकी थिएँ । त्यसमा हाम्रोमा कृषि क्षेत्रमा १५ प्रतिशत लगानी गर्नैपर्ने व्यवस्था छ । तर त्यो वास्तविक रूपमा कार्यान्वयन भएको छछैन ? वास्तविक उद्यमीले पाएका छन् कि छैनन् ? यसमा निगरानी गर्नुपर्छ । बैंकको कर्तव्य पैसा दिने मात्र होइन, जुन कामका लागि पैसा लिएको त्यसमा लगानी भएको छ कि छैन, त्यो हेर्ने पनि हो ।बसाइँसराइ विषयलाई मौद्रिक नीतिले विगतदेखि नै प्राथमिकता दिने गरेको छ । युवाहरूलाई रोजगारीका लागि प्रोत्साहन गर्ने कुरा पनि छ । कोभिडमा हामी चुपचाप घरमै बसिरहेका छौं । तर अन्य मुलुकले कोभिडकालमा विभिन्न रणनीति बनाएका छन् । स्वीडेनले युवाका लागि ट्रिपल टी मा ध्यान दिएको छ । त्यो भनेको ट्यालेन्ट, टेक्नोलोजी र टोलेरेन्स । हामीले पनि युवाको क्षमतालाई कसरी सदुपयोग गर्ने भन्नेतर्फ सोच्नुपर्छ ।"
"काठमाडौं महानगरको विकास सुस्त, तलबभत्ता कुस्त","(काठमाडौं)  उनी परैबाट मास्कमाथि सलले मुख छोपेर सार्वजनिक शौचालय छिरिन् । शौचालयभित्र पानी भए पनि नियमित सफाइ नगरिँदा दुर्गन्ध फैलिएको थियो । शौचालयबाहिर हातधुने धारामा पानी थिएन । झोलाको सेनिटाइजर झिकेर हातमा लगाइन् । चर्पी कस्तो फोहोर राखेको भन्दै शौचालय प्रयोगबापतको शुल्क तिरेर बाहिर निस्किइन् । उनको गुनासोलाई त्यहाँ पैसा उठाउन बसेका व्यक्तिले नसुनेझैं गरे । इमाडोल बस्ने मेनुका प्रधानले किताब किन्न भोटाहिटी पुग्दा भोगेको यो हैरानी प्रायः सबैले भोग्छन् ।गुठी संस्थानले २०७६ मा गरेको सर्भेअनुसार काठमाडौं महानगरमा ३७ स्थानमा मात्रै सार्वजनिक शौचालय छन् । ती शौचालयमा पनि दिसापिसाब गर्न सक्ने अवस्था छैन । भोटाहिटीको शौचालयलाई ससाना पसलले घेरिएको छ । त्यस क्षेत्रमा पहिलो पटक गएका व्यक्तिले कसैले पनि शौचालय भेट्टाउन सक्दैनन् । शौचालय बाहिरैदेखि दुर्गन्धित छ । न त त्यहाँ हात धुने पानी छ । न त शौचालय उज्यालो नै छ । पैसा उठाउन बसेका व्यक्तिलाई पनि पैसासँग मात्र सरोकार भएको देखिन्छ । शौचालय दुर्गन्धित र फोहोर भयो भनेर प्रश्न गरेको खण्डमा उल्टै राम्रा शौचालय जान सुझाउँछन् ।महानगरले २०७६ माघमा उपमेयर हरिप्रभा खड्गीको संयोजकत्वमा तीन सदस्यीय शौचालय अध्ययन कार्यदल बनाएको थियो । उक्त कार्यदलले नै प्रयोग भइरहेका सार्वजनिक शौचालय प्रयोग योग्य नभएको प्रतिवेदन बुझाएको थियो । कार्यदलको प्रतिवेदनले शौचालयको अवस्था परिवर्तन तथा सुविधा थप्नुपर्ने र महानगर क्षेत्रभित्र भएका शौचालयसहित एक सय ५१ स्थानमा आवश्यक भएको औंल्याएको थियो । त्यसपछि महानगरले न भएका शौचालयको गुणस्तर वृद्धि गर्यो, न त नयाँ ठाउँमा नै पर्याप्त बनायो ।मेयर विद्यासुन्दर शाक्यले निर्वाचनताका मतदाताको घरदैलोमा पुगेरै मलाई चुनावमा जिताउनुस्, सय दिनमा १०१ काम गरेर देखाउँछु, भनेका थिए । निर्वाचित भएर आए पनि महानगरलाई द क्लिन सिटी, स्मार्ट सिटीका रूपमा स्थापित गर्ने प्रतिबद्धता कार्यान्वयनको अवस्थालाई यही भोटाहिटी शौचालयले स्पष्ट पार्छ । भोटाहिटीमा किनमेललगायत काममा पुग्नेको बाक्लो चहलपहल हुन्छ । जो सार्वजनिक शौचालयको असहजता र असुविधा भोग्न बाध्य छन् । ललितपुर महानगरले २०७६ मंसिरमा पहिलोपल्ट कुपन्डोलपुल्चोकजावलाखेललगनखेलमंगलबजारपुल्चोकसम्म साइकल लेन विस्तार गर्यो । महानगरका अनुसार हालसम्म झन्डै ११ किमि सडकमा साइकल लेन विस्तार भइसकेको छ । यता छिमेकी काठमाडौं महानगरले भने जनप्रतिनिधि आएकै सालदेखि थालेको साइकल लेन बनाउने योजना हालसम्म सुरुवात भएको छैन । जसलाई महानगरले आफ्नो महत्त्वाकांक्षी योजनाका रूपमा लिँदै आएको छ । काठमाडौं महानगरको विकासे सुस्तता यति मात्रै होइन । जनप्रतिनिधि आएकै सालदेखि बजेट छुट्याउन थालेका महानगरको प्रशासनिक भवन बनाउने, तीनकुनेमा बुद्धपार्क बनाउने, महानगर अस्पताल बनाउनेलगायत योजना कार्यकाल सकिने अन्तिम सालसम्म आइपुग्दा सुरु भएका छैनन् । जबकि महानगरमा जनप्रतिनिधि आएको पहिलो वर्षको नीति तथा कार्यक्रममा महानगरको प्रतिष्ठा झल्कने स्वरूपको गौरव गर्न लायकको केन्द्रीय कार्यालय भवन बनाउँदै तीन वर्षभित्र सबै कार्यालय आफ्नै कार्यालय भवनबाट सञ्चालन हुने प्रबन्ध मिलाउने भनिएको थियो । तर अहिले पनि महानगर कार्यालय भाडाकै भवनमा छ ।महानगरका मेयर शाक्यले सार्वजनिक थलोमा बोल्दा भोकै कोही पर्दैन, भोकले कोही मर्दैन भन्न छुटाउँदैनन् । बागदरबारस्थित महानगर केन्द्रीय कार्यालयदेखि करिब एक किमि दूरीमा पर्ने हनुमानढोका पछाडि घर भएका ५४ वर्षीया सानुछोरी महर्जन र बौद्धिक अपांगता भएकी उनकी छोरीलाई चाहिँ बिहानबेलुकै छाक टार्नकै पिरलो हुन्छ । यो हाम्रो जहिल्यैको समस्या, छोरीलाई चौबिसै घण्टा हेरिरहनुपर्छ, म काममा निस्कन पाउँदिनँ, रोगी छु, काम गर्न नि ज्यानले धान्दैन, गाह्रो छ, उनले भनिन् । केन्द्रीय तथ्यांक विभागले २०७० असारमा जारी गरेको नेपालमा गरिबीको लघुक्षेत्र अनुमान २०६८ का अनुसार काठमाडौं महानगरमा गरिबीको दर १०९ प्रतिशत छ । यिनले दैनिक आवश्यक न्यूनतम पोषण (क्यालोरी) बाट समेत वञ्चित हुनुपर्छ । डा विश्वनाथ कोइरालाका अनुसार एक जना मानिसका लागि दैनिक न्यूनतम १२ सयदेखि २४ सय क्यालोरी आवश्यक पर्छ । तर महानगरका गरिबले त्यति क्यालोरी पनि पाएका छैनन् । काठमाडौं महानगर, महानगरवासीको खानेलाउने, रोजगारी समस्यासँग मात्रै बेखबर होइन, कोरोना महामारीको संकटमा प्रवाह गरेको निःशुल्क एम्बुलेन्स सेवा (१०२) बारे महानगरवासीलाई पर्याप्त सूचना जानकारी पुर्याउनै सकेन । काठमाडौं महानगर सेवाग्राही सर्वेक्षणअनुसार यसमा सहभागी १२ हजार ४ सय ३१ मध्ये ५ हजार १ सय २० जना अर्थात् ४११९ प्रतिशतले यो सेवाबारे जानकारी नै नभएको बताएका थिए ।सामान्य लाग्ने महानगरवासीका आवश्यकतादेखि आफैंले तय गरेका महत्त्वाकांक्षी योजना पूरा गर्न नसकेरै जनप्रतिनिधिको कार्यकालको चार वर्ष पूरा भइसकेको छ । मेयर शाक्यको नेतृत्वमा ३२ वटै वडाका जनप्रतिनिधि २०७४ जेठ १४ मा भएको स्थानीय तहको निर्वाचनबाट निर्वाचित भएर आएका थिए । उनीहरूले यस अवधिमा विकासे गतिविधिमा उल्लेख्य प्रगति गर्न नसके पनि तलबभत्ता सुविधामा भने कुस्त खर्च गरेका छन् । जस्तो गत आर्थिक वर्ष २०७६७७ मा पूर्वाधार सुधार तथा अन्य विकासमा ४५४१ प्रतिशत मात्रै काम गर्न सकेको महानगरले जनप्रतिनिधि, कर्मचारी तलब, पारिश्रमिक, भत्ता, जलपान, बैठक खर्चलगायत सुविधामा ८५१३ प्रतिशत अर्थात् १ अर्ब २० करोड ४२ लाख ९६ हजार खर्च गरेको छ । महानगरका प्रवक्ता ईश्वरमान डंगोलले प्रतिबद्धताअनुसार काम गर्न नसक्नुमा कोरोना महामारीले सिर्जित समयलाई दोष दिए । महानगरको बजेट तथा कार्यक्रम पुस्तिकामा उल्लेख भएअनुसार जनप्रतिनिधि आएपछिका अघिल्ला तीन आर्थिक वर्षमा महानगरले जनप्रतिनिधि, कर्मचारी तलब, पारिश्रमिक, भत्ता, जलपान, बैठक खर्चलगायत सुविधामा विनियोजित बजेटको ७७१० प्रतिशत २ अर्ब ८१ करोड ५३ लाख ४१ हजार ९ सय ६५ रुपैयाँ खर्च गरेको छ । पूर्वाधार सुधार तथा अन्य विकासमा ४४७९ प्रतिशत अर्थात् १२ अर्ब ९५ करोड १६ लाख ४५ हजार ६ सय ३९ रुपैयाँ मात्रै खर्च गरेको छ ।महानगरले यी तीन आर्थिक वर्षमा तलबभत्तातर्फ ३ अर्ब ६५ करोड १२ लाख र पूर्वाधारतर्फ २८ अर्ब ९१ करोड ८ लाख २० हजार रुपैयाँ विनियोजन गरेको थियो ।"
तल्लो अरुणमा समझदारी,"(काठमाडौं)  कुल उत्पादित ऊर्जामध्ये २१ प्रतिशत नेपालले पाउने सर्तसहित लगानी बोर्ड कार्यालय र भारतीय कम्पनी सतलजसँग तल्लो अरुण आयोजना निर्माणको समझदारीपत्रमा हस्ताक्षर भएको छ । गत वर्ष माघ १६ मा बसेको लगानी बोर्ड बैठकले यो आयोजना निर्माण जिम्मा सतलजलाई दिने निर्णय गर्दै बोर्ड कार्यालयलाई समझदारीपत्रको मस्यौदा तयार पार्न निर्देशन दिएको थियो । ६७९ मेगावाट जडित क्षमता हुने अनुमान गरिएको आयोजनाको विस्तृत सम्भाव्यता अध्ययनका लागि सर्वेक्षणपत्र जारी गर्न समझदारीपत्रमा हस्ताक्षर भएको बोर्ड कार्यालयले जारी गरेको विज्ञप्तिमा जनाइएको छ । बोर्ड प्रमुख कार्यकारी अधिकृत सुशील भट्ट र सतलजका अध्यक्ष एवम् प्रबन्ध निर्देशक नन्दलाल शर्माले समझदारीपत्रमा हस्ताक्षर गरेका छन् । समझदारीपत्रको अवधि २ वर्षको हुने बोर्ड कार्यालयले जनाएको छ । सतलजले २ वर्षभित्र आयोजनाको विस्तृत सम्भाव्यता अध्ययन पूरा गर्नुपर्ने सर्त छ ।तल्लो अरुण सार्वजनिकनिजी साझेदारी अवधारणाअन्तर्गत निर्माण गर्ने, स्वामित्व लिने, सञ्चालन गर्ने र हस्तान्तरण गर्ने (बुट मोडल) मा विकास गर्न सतलज लिमिटेड भारतलाई छानिएको हो । आयोजना निर्माणका लागि बोर्ड कार्यालयले इच्छुक तीन कम्पनीसँग प्रस्ताव मागे पनि दुई कम्पनीले मात्रै प्रस्ताव पेस गरेका थिए । बोर्डले व्यावसायिक उत्पादन थाल्ने मिति, वर्किङ मोडालिटी, निर्यात गर्ने आधार, सुक्खायाम र वर्षायाममा विद्युत्को शुल्क जस्ता आधारमा सतलजलाई आयोजना निर्माणको जिम्मा दिने निर्णय गरेको थियो । सतलजले आयोजनाबाट उत्पादित कुल ऊर्जामध्ये २१ प्रतिशत ऊर्जा नेपाललाई निःशुल्क उपलब्ध गराउने प्रस्ताव पेस गरेको थियो । संखुवासभा र भोजपुरमा निर्माण हुने आयोजनालाई सरकारले २०७५ चैतमा काठमाडौंमा गरेको लगानी सम्मेलनमा सोकेस परियोजना का रूपमा राखेको थियो । लगानी सम्मेलनका क्रममा विभिन्न कम्पनीले परियोजना निर्माणमा इच्छा देखाए पनि बोर्डले तीन वटा कम्पनीसँग प्रस्ताव माग्ने निर्णय गरेको थियो । २०७६ मंसिरमा बोर्डले यो आयोजना निर्माणको इच्छा देखाएका तीन कम्पनीसँग प्रस्ताव मागेको थियो । आयोजना निर्माण गर्ने कम्पनीले कम्तीमा पनि १५ प्रतिशत ऊर्जा निःशुल्क उपलब्ध गराउनुपर्ने सर्तसहित बोर्ड कार्यालयले प्रस्ताव मागेको थियो । आयोजना निर्माणमा इच्छा देखाएकामध्ये भारतको सतलज लिमिटेड, नेपालको हाइड्रोइलेक्ट्रिसिटी इन्भेस्टमेन्ट एन्ड डेभलपमेन्टसँग जेभी रहेको पावर कन्स्ट्रक्सन कर्पोरेसन अफ चाइना लिमिटेड र नेपालको ग्रीन रिसोर्ससँग जेभीमा जापानको इलेक्ट्रिक पावर डेभलपमेन्ट कम्पनी (जेपावर) नेपालसँग प्रस्ताव माग्ने निर्णय गरेको थियो । प्रस्ताव मागिएकोमध्ये भारतीय कम्पनी सतलज र पावर कन्स्ट्रक्सन कर्पोरेसन अफ चाइना लिमिटेडले मात्रै प्रस्ताव पेस गरेका थिए । दुवै कम्पनीबाट प्राप्त प्रस्ताव अध्ययन गरी मूल्यांकन गर्न बोर्ड कार्यालयले तत्कालीन ऊर्जामन्त्री वर्षमान पुनको संयोजकत्वमा समिति गठन गरेको थियो । समितिले तयार पारेको प्रतिवेदनका आधारमा सतलजलाई आयोजना निर्माणको जिम्मा दिने निर्णय लगानी बोर्डले गरेको हो । सतलज लिमिटेड भारतको सरकारी स्वामित्व भएको कम्पनी हो । सतलजले अहिले ९ सय मेगावाटको अरुण तेस्रो विद्युत् आयोजना निर्माण गरिरहेको छ । अरुण तेस्रोको निर्माण मोडालिटीमै तल्लो अरुण निर्माण गर्न सतलजले इच्छा देखाउँदै आएको थियो ।"
मौद्रिक नीतिमार्फत सुविधासँगै वित्तीय स्थायित्व,"पटकपटकको निषेधाज्ञाले हिँडडुलका साथै अन्य सबै आर्थिक गतिविधि ठप्प भएको अवस्था छ । यही अवस्थाको फाइदा उठाउँदै धेरै मानिस सेयर बजारमा लागेको देखिन्छ । कोभिडले गर्दा अर्थतन्त्रका सबै क्षेत्र ठप्प भएको अवस्थामा पनि सेयर बजारमा राम्रो उत्साह देखिएको छ । अहिले अनलाइनमार्फत लगानीकर्ताले आफैं सेयर किनबेच गर्न सक्छन् । यही कारण कर्मचारी, शिक्षक, विद्यार्थी, गृहिणी सबैले आफू रहेकै स्थानबाट अनलाइन कारोबार गरिरहेका छन् । सरकारको राजस्व पनि बढेको छ । लगानीकर्ताले धेरैथोरै नाफा आर्जन गरेका छन् । यसकारण अहिलेको अवस्थामा नियामक निकायहरूले यो क्षेत्रलाई कुनै प्रकारको हस्तक्षेप गर्नु हुँदैन । अनियन्त्रित छाड्नुपर्छ भन्ने पनि होइन । सेयरको माग र आपूर्तिले आफैं मूल्य निर्धारण हुने क्षेत्र हो यो । बजार सुहाउँदो नीतिगत व्यवस्था गर्नुपर्छ । सेयर बजारले मौद्रिक नीतिलाई एउटा विशेष नीतिका रूपमा हेरेको हुन्छ । जसका कारण हरेक असार महिनाको अन्तिम सातादेखि मौद्रिक नीतिको दिशा के हुने हो भनेर लगानीकर्ता पनि पर्ख र हेरको अवस्थामा हुन्छन् । हालको व्यवस्थाअनुसार सेयर कारोबारमा दैनिक १० लाख रुपैयाँभन्दा बढी भुक्तानी गर्न पाइँदैन । तर लगानीकर्ताका लागि सेयर कारोबारमा सीमा तोकिएको छैन । यसकारण लगानीकर्ताले जति धेरै रकमको कारोबार गरे पनि एक दिनमा १० लाख रुपैयाँभन्दा धेरै भुक्तानी गर्न पाउँदैनन् । यसले समस्या भएको छ । यो समस्या मौद्रिक नीतिमा सम्बोधन गरिनुपर्छ । ब्रोकरहरूले राष्ट्र बैंकबाट मार्जिन लेन्डिङ कारोबारका लागि अनुमति पाए पनि कार्यान्वयनमा आएको छैन । यसका लागि ब्रोकरका लागि फन्डिङको व्यवस्था गरिनुपर्छ । मौद्रिक नीतिको तेस्रो त्रैमासिक समीक्षामार्फत बैंक तथा वित्तीय संस्थालाई सेयर लगानीमा कडाइ गरिएको छ । नेपालमा भर्खर मात्र स्टक (मार्केट) डिलर सञ्चालनमा आएको छ । यो अवस्थामा वाणिज्य बैंकहरूले अप्रत्यक्ष रूपमा स्टक डिलरकै रूपमा काम गर्दै आएका छन् । यस्तो अवस्थामा बैंकहरूलाई थप सेयर खरिदमा कडाइ र भएको पनि बिक्रीका लागि दबाब दिँदा बजारमा आपूर्ति बढी भई बजार अस्थिर हुन सक्छ । समग्रमा बजारमा नकारात्मक असर पर्न सक्छ ।"
खपत रिडिङ नभएको भन्दै ८४ लाख तिर्न चिठी,"धनकुटा (कास) विद्युत् प्राधिकरणले वास्तविक खपत अंक रिडिङ नभएको भन्दै उपभोक्तालाई वर्षौंपछि शुल्क तिर्न पत्र पठाएको छ । २०७५ सालमा जडित मिटर निरीक्षण तथा डाउनलोड गर्दा समस्या देखिएको भन्दै धनकुटा नगरपालिका खानेपानी उपभोक्ता समितिलाई ८४ लाख ८५ हजार रुपैयाँ तिर्न पत्र पठाएको हो । उपभोक्ताले जडान गरेको मिटर मासिक रूपमा रिडिङ गर्दै आएको प्राधिकरण आफैंले गरेको कमजोरी पनि ढिलो गरेर मात्र उपभोक्तालाई जानकारी दिने गरेको छ । प्राधिकरणले खानेपानी समितिलाई पठाएको पत्रमा टीओडी मिटरमा वास्तविक खपत अंक रिडिङ नभएको कारण जनाउँदै ९ लाख ४७ हजार ८ सय ४० डिमान्ड चार्जसहित ७५ लाख ३७ हजार ३ सय ७४ रुपैयाँ तिर्न भनेको छ । २०७६ भदौदेखि नयाँ समिति गठन भएपछि मासिक रूपमा विद्युत् रकम तिर्दै आएको समितिका सचिव अर्जुन छाराहाङले बताए । हामी आउनुअघिको लाखौं महसुल तिर्नुपर्ने गरी पत्र आउँदा आश्चर्यमा परेका छौं, उनले भने, प्राधिकरणको कमजोरीका कारण समस्या भोग्नुपर्यो । पहिलेको समितिले पनि मासिक रूपमा महसुल बुझाएको जनाएको छ । खानेपानी उपभोक्ता समितिका तत्कालीन अध्यक्ष द्रोणप्रसाद गुरागाईंले महसुल तिर्न बाँकी नरहेको बताए । यस्तो समस्या अन्यत्र पनि रहेको प्राधिकरण धनकुटाका वितरण केन्द्र प्रमुख इन्जिनियर दीपक सापकोटाको भनाइ छ ।"
युरोका ७ खास विशेषता,"ठूला टिम ढलेको अवसरयुरो २०२० केही स्तब्धपूर्ण नतिजाबाट मात्र अछुतो रहेन । यसमा सबैभन्दा अगाडि रह्यो, विश्व च्याम्पियन फ्रान्स । उसलाई स्विट्जरल्यान्डले मज्जाले हराएको थियो । फ्रान्स ग्रुप अफ डेथमा थियो । यसका अन्य टिम थिए जर्मनी, पोर्चुगल र हंगेरी । सबैको विश्वासअनुसार फ्रान्स, जर्मनी र पोर्चुगल तीनै टिम नकआउट चरण पुगेका थिए । तर फ्रान्स जुन चरणमा पराजित रह्यो, जर्मनी र पोर्चुगल पनि त्यही चरणमा ढलेका थिए ।"
मेसी र अर्जेन्टिनाको दिन,"रियो दी जेनेरियो (एएफपी) बार्सिलोनाको पहिलो रोजाइमा नियमित स्थान बनाइसकेका लियोनल मेसीले अन्तर्राष्ट्रिय फुटबलमा १८ वर्षको छँदै सन् २००५ मा शक्तिशाली अर्जेन्टिनी टिममा डेब्यु गरेका थिए । त्यसको १६ वर्षपछि नसोचिएको पारामा उनले अन्ततः देशका लागि उपाधि जितेका छन् ।तर, छपल्टका बालोन डीअर विजेता मेसी चिरपरिचित प्रतिद्वन्द्वी ब्राजिललाई रियो दी जेनेरियोस्थित आइकोनिक माराकाना रंगशालामा कोपा अमेरिकाको फाइनलमा शनिबार (नेपाली समयअनुसार आइतबार बिहान) १० ले पराजित गर्नुअघि चारपल्टको फाइनलसहित धेरैपल्ट निराश हुनुपर्यो । उनले आफ्नो लोभलाग्दो करिअरमा बार्सिलोनाका लागि चारपल्ट च्याम्पियन्स लिग, १० पल्ट ला लिगा, सातपल्ट कोपा डेल रेको उपाधि उचाले पनि धेरैपल्ट अन्तर्राष्ट्रिय खेलमा भने असफलता बेहोरिरहेका थिए । सत्य के भने उनी प्रतियोगिताको फाइनलमा टिमका लागि प्रेरणादायक थिएनन् । उनी ब्राजिलको सामना गर्दा खेल सकिन दुई मिनेटअघि गोलकिपर एडरसनविरुद्धको अवसरमा पनि चुके । तर, सहकर्मीहरूले खेल सकिएको सिठी बजाएपछि उनलाई हावामा उचाल्दै अर्जेन्टिनी टिममा कति महत्त्वपूर्ण र सम्मानित छन् भन्ने देखाइदिए । अर्जेन्टिनाको उपाधि जितमा एकमात्र गोल एन्जल डी मारियाले २२ औं मिनेटमा गरेका थिए । यो मेरो सपना थियो । यो नै मैले विश्वमा सबैभन्दा बढी चाहेको थिएँ, अर्जेन्टिनी गोलकिपर एमिलियानो मार्टिनेजले उपाधि जितेपछि भने, हामीले मेसीलाई यो दियौं, जो यसका लागि सबैभन्दा योग्य थिए ।यसअघि तीनपल्ट सन् २००७, २०१५ र २०१६ मा अर्जेन्टिनी टिम कोपा अमेरिकाको फाइनलमा हारेको थियो भने माराकानामै २०१४ मा भएको विश्वकप फाइनलमा जर्मनीको हातबाट १० ले पराजित भएको थियो । मेसीका लागि यसपालि इतिहास दोहोरिएन । उनले टिमलाई प्रेरितमात्रै गरेनन्, प्रतियोगिताकै सर्वाधिक गोलकर्ता र सर्वाधिक एसिस्ट (गोलका लागि अन्तिम पास) पनि गरे ।उनी प्रतियोगिताकै सर्बोत्कृष्ट खेलाडी भए । उनले अर्जेन्टिनाका लागि सर्वाधिक १४७ खेल खेलेका जाभियर मास्केरानोको कीर्तिमान पछाडि पार्दै शनिबार १५१ खेल पुर्याए । प्रतियोगिताको चार गोलसँगै उनले देशका लागि आफ्नो गोलसंख्या ७६ पनि बनाए । यो गोलसंख्या दक्षिण अमेरिकाकै कीर्तिमानी पेलेको गोलभन्दा एक गोल थोरै हो ।यो प्रतियोगिता जित्नु भनेको अर्जेन्टिनाका लागि दुई वर्षअघिको सेमिफाइनलमा ब्राजिलविरुद्धको हारको बदला पनि हो । यसअघि अर्जेन्टिनाले उपाधि नजितेको २८ वर्ष भइसकेको थियो । उसले ब्राजिली भूमिमा १९९८ को मैत्रीपूर्ण खेलयता जितेको पनि थिएन । घरेलु टिमले २,५५३ दिनयता हार बेहोरेको पनि थिएन ।नेयमरले चोटका कारण दुई वर्षअघि ब्राजिलले जितेको उपाधि अनुभव गर्न पाएको थिएन । उनी पनि पहिलो मुख्य उपाधिको खोजीमै छन् । यो क्रम कायमै रह्यो तर उनी २९ वर्षमा पनि छपल्ट कोपा खेलेका मेसीभन्दा ५ वर्ष कान्छो छन् ।क्लबमा जस्तै सफलता देशका लागि दिलाउन नसके पनि मेसीले अर्जेन्टिनालाई उदाहरणीय रूपमा नेतृत्व दिन कहिल्यै रोकेनन् । यो प्रतियोगिताको सेमिफाइनलमा कोलम्बियाविरुद्ध जित हात पारेको खेलमा मेसीको एङ्कलबाट रगत नै बगेको थियो । र, उनी पसिना चुहाउँदै उपाधिसम्म पुगे ।अर्जेन्टिनी प्रशिक्षक लियोनल स्कालोनीले पनि हल्का ह्यामस्ट्रिङ भए पनि मेसीले फाइनल खेलेको रहस्य खोले । यदि अर्जेन्टिनीहरूले हामीलाई (खेलाडीहरू र टिमका अरू सदस्यहरू) जस्तै थाह भयो भने उनीहरूले अझै बढी मन पराउन थाल्नेछन्, स्कालोनीले भने । गोल र एसिस्टलाई छाड्ने हो भने पनि मेसी लगभग अर्जेन्टिनाको हरेक आक्रामक मुभको उत्पादनमा केन्द्रमै थिए । थोरै आश्चर्यको रूपमा स्कोलानीले मेसीलाई सर्वकालीन महान् भने ।मेसीले बेइजिङ २००८ मा अर्जेन्टिनी यू२३ टिमसँग ओलम्पिक स्वर्ण पदक जितेका थिए । त्यसको तीन वर्षअघि उनले देशका लागि यू२० विश्वकप पनि जितेका थिए । अन्ततः उनले लामो समयदेखि प्रतीक्षा गरिरहेको सिनियरतर्फको उपाधि पनि जितेका छन् । यही लयमा उनको नेतृत्वमा अर्जेन्टिनाले अर्को वर्ष कतारमा हुने विश्वकपमा पनि सफलता पाउन सक्छ ।"
जोकोभिचले जिते २० ग्रान्ड स्लाम,"लन्डन (एजेन्सी) विश्व नम्बर एक सर्बियाली खेलाडी नोभाक जोकोभिचले आइतबार २० औं ग्रान्ड स्लाम उपाधि जितेका छन् । यसक्रममा उनले सर्वाधिक ग्रान्ड स्लाम जित्ने कीर्तिमानका लागि रोजर फेडेरर र राफेल नडालको बराबरी गरेका छन् । जोकोभिचले विम्बल्डनको पुरुष एकल फाइनलमा इटालीका माटेओ बेरेटिनी ६७ (४७), ६४, ६४, ६३ पराजित गरेका थिए ।जोकोभिचको यो छैटौं विम्बल्डन उपाधि हो । यस उपलब्धिबाट जोकिोभिच सर्वकालीन महान टेनिस खेलाडीको सूचीमा परेका छन् । उनले १५ हजार दर्शकसामु अल इंग्ल्यान्ड क्लबमा भएको फाइनलमा एक सेटले पछाडि रहेको स्थितिमा यो उत्कृष्ट जित निकालेका हुन् । पहिलो सेट गुमाएपछि जोकोभिचले सानदार खेल प्रदर्शन गरेका थिए । सातौं वरीयताका इटालियन खेलाडी बेरेटिनीले पहिलो सेट जितेयता त्यस्तै खेल प्रदर्शन गर्न सकेनन् । उनी पहिलोपल्ट विम्बल्डन फाइनलमा खेलिरहेका छन् । उनको यो पहिलो ग्रान्ड स्लाम फाइनल पनि हो । हारपछि बेरेटिनीले यो नै अन्तिम ग्रान्ड स्लाम फाइनल नहुने विश्वास पोखे । उपाधिसम्मको यात्राका क्रममा जोकोचिलले पूरा दुई सेटमात्र गुमाए । उपाधिपछि उनले भने, विम्बल्डनु जित्नु मेरा लागि सधैं सपना रहने गरेको छ । यो मेरा लागि ठूलो उपलब्धि हो । छपल्ट विम्बल्डन जितेका जोकोभिचले नौपल्ट अस्ट्रेलियन ओपन, दुईपल्ट फ्रेन्च ओपन र तीनपल्ट अस्ट्रेलियन ओपन जितेका छन् ।"
युरोका तथ्य,१९६० ः सोभियत संघ१९६४ ः स्पेन१९६८ ः इटाली१९७२ ः पश्चिम जर्मनी१९७६ ः चेकोस्लोभाकिया१९८० ः पश्चिम जर्मनी१९८४ ः फ्रान्स१९८८ ः नेदरल्यान्ड्स१९९२ ः डेनमार्क१९९६ ः जर्मनी२००० ः फ्रान्स२००४ ः ग्रिस२००८ ः स्पेन२०१२ ः स्पेन२०१६ ः पोर्चुगल

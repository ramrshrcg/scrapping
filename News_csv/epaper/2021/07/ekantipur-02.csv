शीर्षक,विवरण
सिंगो विश्व तरंगित,"अमेरिकाको एकल वर्चस्वलाई चुनौती दिँदै चीनको उदय हुनु इतिहासको अनिवार्यता र आकस्मिकता दुवै हो । ठूलाठूला साम्राज्य पतन वा कमजोर भएर जानु र अर्को राष्ट्र शीर्षस्थ स्थानमा पुग्नु इतिहासको नियमजस्तो भएको छ । घाम नअस्ताउने साम्राज्यको अधिपति बेलायत आज ओरोलो लागेको छ । चीन भने एक दशकभित्रैमा शीर्ष स्थानमा पुग्ने आकलन गरिएको छ, उनले भने, अमेरिकाको स्थानमा चीन पुग्नु एउटा आकस्मिकता पनि हो, अन्य देश पनि पुग्न सक्थे होलान् । चीन आफ्नै सक्षमताका कारण त्यो स्थानमा पुग्दै छ ।चिनियाँ कम्युनिस्ट पार्टीले स्थापनाको सय वर्ष मनाइरहेका बेला नेपालका कम्युनिस्ट पार्टीहरू भने स्थापनाको ७० वर्ष पूरा भएको तिथिमिति पल्टाएर इतिहासमै रमाउने स्थिति मात्रै छ । कम्युनिस्ट सिद्धान्तको एकदलीय पद्धतिलाई पन्छाएर बहुदलीय प्रतिस्पर्धामा जाने लोकतान्त्रिक पद्धति अँगाले पनि नेपालका कम्युनिस्टमा व्यक्तिगत स्वार्थ को घेरा कहिल्यै नघटेको तुलाधर बताउँछन् । चीनले जेजसरी आर्थिक, रणनीतिक र राजनीतिक विकासक्रमको अभियानलाई अघि बढायो, यसमा सबै तहमा व्यक्तिगत स्वार्थको घेरा नभएर र सामूहिक स्वार्थमा अघि बढेरै यो स्थिति आएको हो, उनले भने । नेपालका कम्युनिस्टले बहुदलीय प्रतिस्पर्धामा जाने भने पनि बहुदलीय पद्धतिका नराम्रो पक्ष मात्रै आफूले लिने गरेको तर एकदलीय भनेर चिनियाँ कम्युनिस्ट पार्टीका अनुपम पक्षलाई स्विकार्न नचाहेको उनको बुझाइ छ । आफू तत्कालीन प्रधानमन्त्री झलनाथ खनालको विदेश मामिला सल्लाहकार भएका बखत पहिलो सल्लाह मनमोहन अधिकारीको आदर्श र व्यवहार सम्झनुस् है भनेको तुलाधरले सुनाए । झलनाथजीले पनि खासै केही सिक्न र अनुशरण गर्न सकेको देखिएन, उनले भने । पछिल्लो उदाहरण कोरोना महामारीले सिंगो विश्व आक्रान्त र संकटमा परिरहेका बेला कोरोनाको उत्पत्ति थलो चीन भने यही संकटलाई अवसर बनाएर अघि बढिसकेको छ । हामीले कम्युनिस्टका नारालाई आदर्श बनायौं, व्यवहारमा भने कहिल्यै सरोकारै राखेनौं, मास्केले भने, यही कारण चिनियाँ कम्युनिस्टहरू त्यहाँ छन्, हामी कहींकतै पनि छैनौं । नेपालका कम्युनिस्टहरूमध्ये मनमोहन अधिकारी, पुष्पकमल दाहाल, माधवकुमार नेपाल, झलनाथ खनाल, बाबुराम भट्टराई र केपी शर्मा ओली गरी ६ जना प्रधानमन्त्री भइसकेका छन् । २०५१ सालपछि एमाले निरन्तर जस्तै सरकारको नेतृत्वमा छ । २०६४ सालको संविधानसभाको निर्वाचनपछि माओवादी पनि त्यसैगरी कुनै न कुनै रूपमा सत्तामा निरन्तर छ । तर कम्युनिस्टले भन्दै आएका जनजीविकाका कुरामा ठूलो परिवर्तन ल्याउन सकेका छैनन् । योबीच नेपालका कम्युनिस्टहरूलाई दुइटा ठूल्ठूला अवसर प्राप्त भएका थिए । पहिलो, ठूलो अवसर आएको थियो २०६४ सालमा । राजतन्त्रसमेत फालिएपछि माओवादी तत्कालीन संविधानसभामा निकै ठूलो उपस्थितिसहित उदाएको थियो । तर उसले पनि केही गर्न सकेन । बरु सत्ताको खिचातानीको संसदीय फोहोरी खेलमा डुब्यो । यतिसम्म कि माओवादीकै नेतृत्वको सरकार हँॅदा पहिलो संविधानसभाले संविधान नबनाई मृत्युवरण गर्नुपर्यो । २०७४ सालका स्थानीय तह, प्रतिनिधिसभा र प्रदेशसभाको निर्वाचनपछि अर्को अवसर आयो । वाम गठबन्धनका नाममा निकै ठूलो मतसहित संघदेखि प्रदेश र स्थानीय तहसम्म कम्युनिस्टहरूको वर्चस्व कायम भयो । सातमध्ये ६ वटा प्रदेशमा तत्कालीन नेकपाको एकल सरकार बन्यो । केन्द्रमा करिब दुई तिहाइ नेतृत्वको ओलीको सरकार निर्माण भयो । स्थानीय तहमा पनि ठूलो संख्यामा जनप्रतिनिधि कम्युनिस्ट पार्टीहरूबाटै निर्वाचित भए । बिग्रेको शासन प्रणालीका अवयवलाई नयाँ ढंगले चलायमान गराउन कम्युनिस्टहरूलाई पर्याप्त अवसर प्राप्त भएको थियो । तर यी सबै अवसर उनीहरूले गुमाएका छन् । उनीहरू अहिले पनि उही ७० वर्षदेखि चलिआएको टुटफुटको शृंखलाबाट बाहिर आउन सकेका छैनन् । चिनियाँ कम्युनिस्ट पार्टीे सय वर्षमा आर्थिक कायापलट गरेर विश्व महाशक्ति बनेको घटनाले संसारको ध्यान खिचिरहेका बेला ७० वर्षर् ेइतिहास भएको नेपाल कम्युनिस्ट पार्टीको एउटा हाँगो एमालेमा केन्द्रीय कमिटी बैठक बसाउने विषयमै नेताहरूको जुँगाको लडाइँ चलिरहेको थियो ।"
"निगममा अयोग्यलाई जिम्मेवारी, उडानमा अनियमितता","यो पदमा २० वर्ष जिम्मेवारी बहन र कुनै पनि कारबाहीमा नपरेको व्यक्तिलाई नियुक्त गर्नुपर्ने नियममा उल्लेख भए पनि १२ वर्ष मात्रै काम गरेका र नागरिक उड्डयन प्राधिकरणले हवाई उड्डयनसम्बन्धी कानुन उल्लंघनको आरोपमा १४ फेब्रुअरी २०१७ मा ५ हजार रुपैयाँ जरिवाना गराएका ज्वारचनलाई नियुक्ति दिएको पाइएको छ ।ज्वारचनलाई निगमले २५ जुलाई २०१९ मा अपरेसन डाइरेक्टर नियुक्त गरेको थियो । त्यसबेला कार्यकारी अध्यक्ष मदन खरेल थिए । ज्वारचन नियुक्त भएको केही महिनामै खरेल निगमबाट हटे । २८ जुलाईमा अन्तर्वार्ताका लागि समय निर्धारण गरिएकामा समयअगावै प्राधिकरणले उनको नियुक्ति स्वीकृतिका लागि सहमति दिएको खुलेको छ । यसरी सहमति दिने प्राधिकरणका अधिकारीमाथि पनि अनुसन्धान गरी कारबाही गर्न प्रतिवेदनले सुझाव दिएको छ । आफू नियुक्त भएको केही महिनाभित्रै निगमबाट उनले अपरेसन डाइरेक्टर हुन चाहिने न्यूनतम योग्यता २० वर्षको अनुभवसम्बन्धी प्रावधानलाई घटाएर १० वर्ष बनाएका थिए । उनी सन् २००७ मा निगममा प्रवेश गरेका चालक हुन् ।कुनै पनि नियम कानुनकार्यविधि संशोधन गर्दा अपनाउनुपर्ने तोकिएको कार्यविधिगत प्रक्रियाको पालना नगरी गरिएको संशोधन थपघट गरेको कुरा वैधानिक नदेखिँदा संशोधन तथा नियमविपरीतको नियुक्ति वैधानिक देखिएन, प्रतिवेदनमा भनिएको छ, नेपाल वायुसेवा निगमको कर्मचारी सेवासर्तसम्बन्धी विनियमावली २०५८ को विनियम ३३ मा कायममुकायम भएको व्यवस्था गरी संशोधन तथा सोही संशोधनको आधारमा दीपुराज ज्वारचनलाई अपरेसन विभागको प्रमुखमा नियुक्ति गरेको विषयसमेत गैरकानुनी देखिन्छ । निगममा कार्यरत विमान चालकका लागि उडान तालिका निर्धारण, तालिम प्रशिक्षण व्यवस्थापन, विदेशी तालिम केन्द्र छनोटलगायत चालकहरूको वृत्तिविकाससम्बन्धी निर्णय गर्ने अधिकारी नै अपरेसन डाइरेक्टर हो ।उडानबिनै पारिश्रमिक, आयकरमा छुटनिगमका अधिकारीहरूकै मिलेमतोमा विदेशी चालकलाई तोकिएको उडान अवधि पूरा नगरी सन् २०२० को ११ महिनामा पारिश्रमिक भुक्तानी गरिएको छ । यस्तै विदेशी चालकले आयकरबापत तिर्नुपर्ने रकम पनि निगमबाटै दायित्व बहन गर्ने गरी छुट दिइएको छ । वायुसेवा निगमका दुईवटा जहाज ए३३० (वाइडबडी) र ३२० (न्यारोबडी) छन् । आयकरमा निगमको दायित्व बहन गराउने विषयलाई प्रतिवेदनले गैरकानुनी र अनियमितता भनेको छ । छानबिन प्रतिवेदनअनुसार निगममा १५ जना विदेशी चालक नियुक्त गरिएकामा महामारीका बेला उडान नै नभरी पारिश्रमिक दिलाउँदा व्ययभर थपियो । कोरोना महामारीका बेला थुप्रै विदेशी वायुसेवा कम्पनीले चालकलाई अवकाश दिएको तर निगमले यस विषयमा कुनै पहल नै नगरेको छानबिन समितिको निष्कर्ष छ । निगमले विदेशी चालकलाई १३ हजार डलर मासिक पारिश्रमिक र १५ सय डलर आवास भत्ता उपलब्ध गराउँदै आएको छ । तर सतर्कता केन्द्रले छानबिन समिति गठन गरेपछि भने ३ जनालाई कायम राखेर निगमले १२ जनालाई बिदाइ गरेको थियो । विदेशी सबै चालक कार्यरत छँदा उनीहरूका लागि सन् २०२० मा मात्रै पारिश्रमिकबापत १६ करोड ८७ लाख १५ हजार ५ सय ८३ रुपैयाँ भुक्तानी गरिएकामा आयकरबापत ५ करोड ८८ लाख ८१ हजार ५ सय ८७ रुपैयाँ कटाएर १० करोड ९८ लाख ३४ हजार ९९ रुपैयाँ मात्रै भुक्तानी दिनुपर्ने थियो । तर आयकरबापतको रकम निगमले नै बेहोर्ने गरी विदेशी चालकलाई रकम भुक्तानी गरेको छानबिनबाट खुलेको छ । १ हजार घण्टा उडान भर्नुपर्नेमा १ सयदेखि १ सय ८० घण्टासम्म मात्रै उडान भरेका चालकलाई पूर्ण उडान भरेसरह पारिश्रमिक दिइएको थियो । महामारीका बेला कामबिनै विदेशी चालकलाई पालियो । आयकर ऐनअनुसार कर काटी पारिश्रमिक उपलब्ध गराउनुपर्नेमा नगरी आयकरको रकमसमेत वायुसेवा निगमबाट भुक्तानी भएको भन्दै यस विषयमा गम्भीर रूपमा थप छानबिन गरी गैरकानुनी गतिविधिमा संलग्नलाई कारबाहीको दायरामा ल्याउन भनिएको छ । निगमले विदेशी पाइलटलाई भुक्तानी गरेको पारिश्रमिकमा आयकर निगमबाटै बेहोरिएको उल्लेख छ । छानबिन प्रतिवेदनमा विदेशी पाइलटलाई अनावश्यक नियुक्ति दिइएको र आयकरसमेत निगमबाटै भुक्तानी गरेर आर्थिक अनियमितता गरिएको उल्लेख छ । विदेशी पाइलटहरूलाई अनावश्यक नियुक्ति गरी निजहरूलाई आयकर ऐनअनुसार कर काटी पारिश्रमिक उपलब्ध गराउनुपर्नेमा सो नगरी आयकरको रकमसमेत वायुसेवा निगमबाट भुक्तानी हुनु विधिसम्मत देखिएन । यसमा नेपाल वायुसेवा निगमको तालुक निकाय नेपाल नागरिक उड्डयन प्राधिकरणवाट छानबिन गराई निष्कर्षमा पुग्न मनासिब देखिन्छ । चालकलाई उडानबाटै वञ्चितनिगमका दुईवटा अन्तर्राष्ट्रिय उडान भर्ने ए३२० का ३५ र ए३३० मा २५ विमान चालक रहेकामा सन् २०२० को १२ महिनामा अपरेसन डाइरेक्टर दीपुराज ज्वारचन र मानव संसाधन विभागको मिलेमतोमा कानुनविपरीत थुप्रै चालकलाई उडानबाट वञ्चित गरिएको छ ।अन्तर्राष्ट्रिय उडान भर्ने चालकले प्रतिघण्टा करिब ६ हजार रुपैयाँ भत्ता पाउँछन् । अन्तर्राष्ट्रिय उडान भर्ने विमान चालकलाई महिनामा कम्तीमा ४५ घण्टा उडानको प्रत्याभूति गरिएको छ तर कसैलाई महिनामा १ सय घण्टा र कसैलाई अवसर नै दिइएको छैन । चालकको वृत्तिविकासमा उडान अवधिलाई मूल्यांकनको आधार मानिन्छ तर वृत्तिविकासमा नकारात्मक असर पर्ने गरी आधा दर्जन चालकलाई एक वर्षमा कुनै पनि उडान भर्न दिइएको छैन । छानबिन प्रतिवेदनअनुसार अर्विनराज पहारीले २०२० जनवरीदेखि डिसेम्बरसम्म ए३३० विमानमा जनवरी, फेब्रुअरी, मार्च, अप्रलि, मे, जुन, जुलाई, अगस्टमा उडान नै गरेनन् । उनले सेप्टेम्बरमा ११ घण्टा ६ मिनेट, अक्टोबर, नोभेम्बर र डिसेम्बरमा शून्य छ । विमान चालक सुधीर गौरले जनवरी, मार्च, अप्रिल, मे, जुन, जुलाई, अगस्ट, सेप्टेम्बरमा शून्य उडान गरेको उल्लेख छ । त्यस्तै लालबहादुर थकालीलाई जनवरी र सेप्टेम्बरमा क्रमशः ४४ घण्टा ४२ मिनेट र ११ घण्टा ६ मिनेट मात्रै विमान उडाउन दिएर बाँकी महिना शून्य गरिएको छ । विदेशी चालकलाई पूरै उडान नभई पनि पूर्ण पारिश्रमिक भुक्तानी गरिएको छ । नगेन्द्र भट्टराईलाई सेप्टेम्बरमा मात्रै ११ घण्टा ६ मिनेट उडाउन दिएर बाँकी महिना कामविहीन बनाइएको छ । त्यसैगरी रवीन्द्रकुमार शेरचनलाई जनवरी र सेप्टेम्बर महिनामा ५ घण्टाभन्दा कम उडान दिएर बाँकी महिनामा काममा लागाइएको छैन । प्रियापाल सिंहले अप्रिल, मे, सेप्टेम्बर र नोभेम्बरमा उडान नै भरेनन् । तर उनले पारिश्रमिक पूरै लिए ।सुधीर तोमरलाई जनवरी, फेब्रुअरी, मार्च र डिसेम्बरमा मात्रै उडान भर्न दिइयो । उनी विदेशी चालक हुन् । सन् २०२० मा ए३२० विमानमा ५ जना पाइलटलाई १ वर्षसम्म उडान भर्न नै दिइएन । राकेश काफ्ले, प्रशान्त राई र प्रचण्ड खड्काले ४ महिना उडान भर्न नै पाएनन् । निपेन्द्र भट्टराई र सिर्जना रावतले वर्षभरि उडाउन पाएनन् ।ज्वारचन र अरू केही कर्मचारीको मिलेमतोमा निकटका पाइलटलाई छानीछानी उडान अवसर दिइएको उजुरी परेको थियो । सतर्कता केन्द्रले उजुरी सत्यतथ्यमा आधारित देखिएका चालकलाई उडान अवसरबाट वञ्चित गराइनु गैरकानुनी भनेको छ । दुई चालकबीच महिनामा अधिकतम १५ घण्टा र वर्षमा १ सय ८० घण्टाभन्दा फरक पर्नु हँॅदैन । फरक परेमा कारण र पुस्ट्याइँ गर्नुपर्ने नियममा उल्लेख छ तर निगमका चालकबीच एकअर्काको उडान भिन्नता ४ सय घण्टासम्म फरक परेको देखिन्छ ।वायुसेवा निगमसम्बन्धी कानुन र नियमअनुसार पाइलटहरूलाई महिनामा कम्तीमा ४५ घण्टा उडान समयको प्रत्याभूत गरेको छ । सोहीअनुसार भत्तासुविधाको व्यवस्था छ । उडान अवसर दिँदा अपरेसन्स विभागका निर्देशकले कुनै भेदभाव नराखी चालकलाई उडान भर्न दिइने नेपाल वायुसेवा विनियमावलीमा उल्लेख छ ।प्रत्येक महिना २ वा सो भन्दा बढी पाइलटहरूको १५ घण्टाभन्दा बढीको उडान घण्टाको फरक परेमा त्यसको पुस्ट्याइँ दिनुपर्ने बाध्यात्मक व्यवस्था गरी पाइलटहरूको सेवा सुविधाको प्रत्याभूत गरेको देखिन्छ, प्रतिवेदनमा भनिएको छ, तर नेपाल वायुसेवा निगमबाट प्राप्त उल्लेखित विवरण हेर्दा कानुनले गरेको बाध्यात्मक व्यवस्थाको पालना नभएको र उडान घण्टा विवरण हेर्दा कुनै पाइलटलाई मासिक १०० घण्टा र कसैलाई १ घण्टा पनि उडान भर्न नदिएको देखिन्छ । यस्तो उडान घण्टा फरक परेको कुरालाई पुस्ट्याइँसहित कार्यालय प्रमुखलाई जानकारी गराउनुपर्ने कुरालाई समेत पालना गरेको देखिएन ।त्यस्तै १ वर्षको उडान घण्टा हेर्दा स्वदेशी पाइलटहरूबीच ४०० घण्टासम्म फरक परेको देखिन्छ । कुनै पाइलटलाई शून्य घण्टा उडान दिएर अन्याय गरेको देखिन्छ भने विदेशी पाइलटहरूलाई उडानै नगरी वा अत्यन्त न्यून उडान गरेको भरमा करोडौं लगानी गरेको संलग्न तालिकाबाट देखिन्छ, प्रतिवेदनमा भनिएको छ । यसरी हेर्दा अपरेसन विभागले कानुनविपरीत कार्य गरी पाइलटहरूलाई अन्याय गरेको देखिँदा यसमा संलग्नलाई कानुनबमोजिम कारबाही गरी उडानमा समान अवसर तथा पहुँचको व्यवस्था मिलाउन र कानुनमा उल्लेखित प्रावधान अक्षरशः पालना गर्न नेपाल वायुसेवा निगमलाई निर्देशन दिनुपर्ने देखिन्छ ।"
'बुलिङ नसहने चेतावनी,"(बेइजिङ)  चिनियाँ राष्ट्रपति सी चिनफिङले कुनै पनि मुलुकले आफूमाथि गर्ने हेपाहा प्रवृत्तिलाई सामना गर्ने चेतावनी दिएका छन् । चिनियाँ कम्युनिस्ट पार्टीको शतवार्षिकीका अवसरमा बेइजिङको तियाननमेन स्क्वायरमा आयोजित समारोहलाई सम्बोधन गर्दै सीले चीनको ताइवान क्षेत्रलगायतमा बाह्य मुलुकबाट बारम्बार भइरहेको अवरोधप्रति संकेत गर्दै उक्त अभिव्यक्ति दिएका छन् । सीले हङकङ, मकाउ तथा ताइवान विशेष प्रशासनिक क्षेत्रको सुरक्षा र कानुनी प्रणाली कार्यान्वयन गर्नुपर्नेमा जोड दिएका छन् । ताइवानको एकीकरणको दायित्व चिनियाँ कम्युनिस्ट पार्टीमा रहेको उनले बताए । ताइवानको मुद्दालाई सुल्झाउनु र मातृभूमिको पूर्ण पुनर्मिलन गराउनु पार्टीको अतुलनीय ऐतिहासिक लक्ष्य र चिनियाँ जनताको साझा आकांक्षा हो । हामीले मातृभूमिको शान्तिपूर्ण पुनर्निर्माणको प्रक्रिया अगाडि बढाउन एक चीन सिद्धान्तको सहमतिलाई पालना गर्नैपर्छ । ताइवानका लागि भन्दै हातहतियार, खोपलगायतका विषयमा अमेरिकाले पछिल्लो पटक चालेका कदमप्रति लक्ष्य गरेर राष्ट्रपति सीबाट यस्तो भनाइ आएको विश्लेषकहरूको अनुमान छ । राष्ट्रपति सीले पहिलो सयवर्षे लक्ष्य पार्टीले हासिल गरिसकेको उल्लेख गर्दै अब आधुनिक र शक्तिशाली समाजवादी देश निर्माण गर्ने दोस्रो शताब्दी लक्ष्यतिर केन्द्रित भएको उद्घोष गरे । यस वर्षको आरम्भमा चीनले गरिबी उन्मूलनको कार्यभार पूरा गरेर ग्रामीण क्षेत्रका थप ९ करोड ८९ लाख ९० हजार गरिबलाई विपन्नताबाट मुक्त गरिसकेको सुनाएका थिए । चिनियाँ कम्युनिस्ट पार्टीको महासचिवसमेत रहेका सीले पार्टीका पुराना पुस्तालाई सम्झिँदै माओ च तोङ, तङ स्याउ फिङ, च्याङ च मिङ र हु चिन थाउको नाम लिएका थिए । सीले मानव जातिका सबै फाइदाजनक अनुभव सिक्दै चिनियाँ जनताले अहंकारी आलोचनाको प्रतिवाद गर्ने बताए । चिनियाँ कम्युनिस्ट पार्टी र चिनियाँ जनताले आफैंले छानेको बाटोमा अघि बढ्नेछन्, उनले भने । चीनले शान्तिपूर्ण विकासमा अडिग रहेर नयाँ अन्तर्राष्ट्रिय सम्बन्धको निर्माण र बीआरआईको उच्च गुणस्तरीय विकासलाई अगाडि बढाएर विश्वलाई नयाँ अवसर दिने पनि सीले बताए । चीन सधैं विश्व शान्ति, विश्व विकास र अन्तर्राष्ट्रिय व्यवस्थाको रक्षक बन्नेछ तर कसैसँग टकराव गरेर, खुलापनलाई बन्द गरेर शून्ययोगको खेल खेल्दैन र प्रभुत्ववादको विरोध गर्नेछ, उनले भने ।"
आर्थिक भार थोपरेर विदेशीलाई अवसर,"निगमले हवाई तालिममा पनि नेपाली चालक पन्छाएर विदेशीलाई प्रशिक्षक छनोट गरेको पाइएको छ । नेपाली चालक सुभाष रिजाल र निगममै कार्यरत भारतीय चालक नागराज शंकरमूर्तिलाई पन्छाएर बहराइनस्थित गल्फ एभिएसन एकेडेमीलाई प्रशिक्षणको जिम्मा दिइयो । जसले गर्दा आर्थिक भार थपियो । छानबिन प्रतिवेदनअनुसार निगमकै प्रशिक्षक पाइलटबाट विमान चालक तालिम गराएको भए निगमलाई ५७ हजार ३ सय ४० अमेरिकी डलर लाग्ने थियो तर नेपाली प्रशिक्षकलाई ३२ घण्टा मात्र दिएर १ सय ५६ घण्टा प्रशिक्षण विदेशी विमान चालकबाट गराइएको छ । जसबाट नेपाल वायुसेवा निगमको ९१ हजार ६ सय ६० डलर खर्च भएको छ । विदेशी चालकबाट प्रशिक्षण गराउँदा निगमलाई ३४ हजार ३ सय २० डलर अतिरिक्त भार परेको छ । अहिलेको विदेशी विनिमय दरअनुसार नोक्सानी करिब ३८ लाख रुपैयाँ हो । त्यतिमात्र होइन, उमेर ५५ वर्ष पुगेको र कार्य अवधि ६ वर्षभन्दा कम भएका चालकलाई विदेशी तालिममा नपठाउने व्यवस्थाविपरीत ज्वारचनले नै गोपालसिंह विष्टलाई करिब ४० लाख रुपैयाँ आर्थिक भार बेहोरेर बहराइनस्थित गल्फ एभिएसन एकेडेमीमा पठाइयो । तालिममा पठाउँदा विष्टको उमेर ६० वर्ष रहेको निगमकै एक विमान चालकको भनाइ छ । यस्तै न्यारोबडीका लागि विदेशी चालक नागराज शंकरमूर्तिलाई २०१७ मा निगममा भित्र्याइयो । विमान भित्र्याएको ५ वर्षपछि नेपाली चालक नै उत्पादन गरेर विदेशीलाई बिदा गर्नुपर्ने प्रावधान भए पनि त्यसलाई बेवास्ता गरी नागराजलाई गुपचुप करार अवधि थपेर निरन्तरता दिइयो । पछि छानबिन सुरु भएपछि अहिले नागराजको करार थपिएन । निगमका एक विमान चालकले कान्तिपुरसँग भने, नेपाली प्रशिक्षक चालक हुँदाहुँदै विदेशीलाई अवसर दिइयो, त्यो पनि अपारदर्शी रूपमा, यसले निगमका विद्यमान नियमकानुनलाई उल्लंघन मात्रै गरेको छैन, नेपाली चालकको करिअरमै धक्का पुर्याइएको छ ।ज्वारचन अपरेसन डाइरेक्टर नियुक्त हुनुअघि एक वर्षमा नयाँ विमान चालकका रूपमा १५ जना उत्पादन गरिएको थियो । उनी आएपछि उक्त तालिमबाट नेपाली विमान चालकलाई वञ्चित गराइएको छ । नयाँ चालक पनि उत्पादन गरिएन । हरेक ६६ महिनामा नेपाली चालकलाई अभ्यास उडान तालिम दिइनुपर्नेमा प्रशिक्षक विदेशीबाट गराइयो । निगममा अहिले सुभाष रिजाल यो प्रक्षिणका लागि मापदण्ड पूरा गरेका प्रशिक्षक चालक हुन् । त्यतिमात्र होइन, प्रतिवेदनमा जापानको नारितामा निगमको जहाजले उडान अनुमति पाएपछि क्रु मेम्बरका लागि बासस्थान व्यवस्थापनमा पनि करिब ६ करोड अनियमितता भएको आरोप निगम प्रशासनमाथि लागेको छ । क्रु मेम्बरका लागि पाँचतारे होटल वा त्यो सरहको हुनुपर्ने प्रावधानविपरीत निगमले तीनतारे होटल नारिता गार्डेन इन लाई छनोट गरेको थियो तर यो मापदण्ड नपुगेको होटल हुँदाहुँदै अपारदर्शी ढंगले छनोट गरेर आर्थिक अनियमितता गरेको समितिको निष्कर्ष छ । पर्यटन मन्त्रालयका एक उच्च अधिकारीले अनियमिततामाथि सूक्ष्म रूपमा छानबिन अघि बढेको र अख्तियारबाट पनि यस विषयमा अनुसन्धान गर्न निर्देशन आएको बताए । ती अधिकारीले अनियमितता गर्नेमाथि कुनै किसिमको मोलाहिजा नगरी कारबाहीको दायरामा ल्याइने बताए ।"
कार्यस्थल सुरक्षाको प्रश्न,"प्रेम वा अन्य प्रतिशोधका कारण हुने एसिड प्रहारका घटना सार्वजनिक भैरहेका हुन्छन् । तर उद्योग तथा कलकारखानामा पनि असावधानी वा दुर्घटनावश यो प्रज्वलनशील पदार्थबाट कामदारहरू उत्तिकै मात्रामा प्रताडित भैरहेका छन्, जसबारे विरलै चर्चा हुने गरेको छ । एसिड जलनको जोखिममा रहेका कामदारहरूको सुरक्षाका निमित्त अहिलेसम्म खासै केही प्रबन्ध गरिएको पाइँदैन । प्रज्वलनशील घातक पदार्थ प्रयोग हुने उद्योग तथा पसलहरूमा न कामदारको बिमा गरिएको छ न यसको प्रयोगसम्बन्धी मापदण्डको पालना नै । तसर्थ, यो मामिलामा सरकार तथा सम्बद्ध निकायहरूको यथोचित ध्यान जान जरुरी छ । कार्यस्थल सुरक्षाको पाटोप्रति सबै सरोकारवालाहरू गम्भीर हुनुपर्छ । वैदेशिक रोजगारीका सिलसिलामा बिदेसिने नेपाली कामदारको हकहितका निम्ति त्यहाँ कार्यस्थल सुरक्षा भएनभएको पाटोमा हामी स्वाभाविक चासो राख्छौं, तर आफ्नै देशमा यस्तो अवस्था के छ भन्नेचाहिँ खासै मतलब गर्दैनौं । यो प्रवृत्तिको मारमा कति कामदार परिरहेका छन् । यस्तो अवस्थामा सुधार आउनु अपरिहार्य छ । श्रमको सिलसिलामा श्रमिकको जीवन जोखिममा पर्न सक्ने सम्भावनालाई सम्भव भएसम्म न्यूनीकरण गर्ने उपाय अपनाउनुपर्छ । कार्यस्थल सुरक्षाको विषयमा कुनै खेलाँची गर्नु हुँदैन । यसका निम्ति, एसिड प्रयोग हुने उद्योग तथा कलकारखानाले यससम्बन्धी मापदण्डको उचित पालना गरी कामदारहरूको उपचार तथा बिमाको उचित प्रबन्धसमेत अनिवार्य रूपमा मिलाउनुपर्छ । खासमा एसिड प्रयोगसम्बन्धी आवश्यक सचेतना नै सम्बन्धित कामदारहरूमा अझै पुग्न सकेको देखिँदैन । एसिडको भण्डारण, वितरण र प्रयोगमा पर्याप्त सावधानी अपनाइएको पाइँदैन । एसिड राखिएको बोतलको बिर्को खोल्दा छचल्किएर अनुहार जलेका घटनाहरू यसका दृष्टान्त हुन् । विशेषगरी, धातुका सामग्री बनाउने, सुनचाँदीको काम गर्ने र दूध संकलन गर्ने डेरीमा एसिडको प्रयोग हुने गरेको पाइन्छ । उनीहरूमध्ये कतिले व्यवस्थित तरिकाले एसिड प्रयोग नगर्दा दुर्घटना निम्तिने गरेको देखिन्छ । यसले उनीहरूले शारीरिक कष्ट त झेल्नुपरेको छ नै, बिमालगायतका व्यवस्था नहुँदा उपचारका क्रममा आर्थिक क्षति पनि बेहोर्नुपरिरहेको छ ।नेपालमा सुनचाँदी तथा रत्न क्षेत्रमा मात्रै करिब डेढ लाख कालिगड छन् । तीमध्ये ७५ प्रतिशत भारतीय भएको बताइन्छ । ज्यालादारीमा काम गर्ने भएकाले उनीहरूको बिमा हुन नसकेको व्यवसायीको भनाइ छ । ज्यालादारी नै भए पनि यति धेरै कामदारलाई बिना बिमा जोखिमको काममा लगाउनु उचित देखिन्न । हस्तकला क्षेत्रमा पनि एसिडको प्रयोग व्यापक हुन्छ, यो क्षेत्रमा पनि लाखौं श्रमिक छन् । उनीहरूको पनि बिमा गरिएको छैन । यस्तै डेरी उद्योगमा पनि सबैको बिमा गरेको पाइँदैन । त्यसैले कुनै न कुनै रूपमा यी कामदारहरूका निम्ति कार्यस्थल सुरक्षाको बन्दोबस्त मिलाउनुपर्छ । यसका लागि यस्ता पसलउद्योगहरूलाई समेट्ने गरी सरकारले आवश्यक कार्यविधि नै बनाउनु उपयुक्त हुन्छ । सरकारले तेजाब तथा अन्य घातक रासायनिक पदार्थको उत्पादन, निकासी, पैठारी, भण्डारण, ओसारपसार, प्रयोग, बिक्रीवितरण तथा विसर्जन गर्ने कार्यलाई नियमन गरी मानव तथा जीवजन्तुको स्वास्थ्यमा प्रतिकूल प्रभावलाई निवारण गर्न भनेर गत असोजमा अध्यादेश ल्याएको छ । मन्त्रिपरिषद्ले गत असोज १२ मा जारी गरेको तेजाब तथा अन्य घातक रासायनिक पदार्थ (नियमन) सम्बन्धी अध्यादेश २०७७ ले नाइट्रिक, सल्फ्युरिक र हाइड्रोक्लोरिक एसिडलगायतका तेजाबजन्य र ज्वलनशील रासायनिक पदार्थ दुरुपयोगलाई रोक्ने व्यवस्था गरेको छ । अध्यादेशअनुसार अनुमतिपत्र नलिई एसिडको कारोबार गर्नेलाई मात्र होइन, उत्पादक तथा विक्रेताले प्रयोग र बिक्री तथा उत्पादनसम्बन्धी सर्त पालना नगरे पनि १० देखि ५० हजार रुपैयाँसम्म जरिवाना वा एक महिनासम्म कैद वा दुवै सजाय तोकेको छ । तापनि एसिडको निर्बाध प्रयोग भने रोकिएको देखिँदैन ।अर्कोतर्फ, सरकारले एसिडको बिक्रीवितरणमा कानुनमार्फत कडाइ गरेपछि यसको असुरक्षित ओसारपसारको जोखिम झनै बढेको छ । यसबाट दुर्घटना निम्तिएका घटनाहरू बाहिर आइसकेका पनि छन् । तसर्थ, उद्योग तथा कारखानाको आकार जत्रो भए पनि कामदारहरूको सुरक्षा सबैको उच्च प्राथमिकतामा पर्नुपर्छ । थोरै रकम तिरेर कामदारको बिमा नगरिदिँदा दुर्घटना भैहालेमा ठूलो आर्थिक जोखिम बेहोर्नुपर्छ । शारीरिक जोखिम त कुरै गर्न परेन, जलन तथा चोट निको भैसक्दा पनि प्रभावित भागको रूपाकार सधैंका लागि बिग्रन सक्छ । मुहार नै जलेको छ भने यसले मनोवैज्ञानिक असर पनि लामो समयसम्म पर्न सक्छ । तसर्थ, अहिलेसम्म खासै चासो नदिइएको कार्यस्थल सुरक्षाको यो पाटोमा सरकारसमेतको प्रयासमा ठोस कदम चाल्नुपर्छ ।"
अस्तव्यस्त एमाले,"लामो समयदेखि तरंगित बन्दै आइरहेको नेकपा एमाले विवाद समाधानको मार्गमा प्रवेश गरेको बुझिन थालेको छ । माओवादी केन्द्रसँगको एकता हुनुअगाडिको केन्द्रीय कमिटी ब्युँताएर ओलीले एकलौटी रूपमा गठन गरेको महाधिवेशन आयोजक कमिटी भंग गर्ने निर्णय सकारात्मक छ । यस कार्यले एमालेभित्र कोरिएको विभाजन रेखा मेटिने बुझाइ धेरैको छ । असन्तुष्ट पक्षहरू एक हुने सम्भावना प्रबल रहेको धेरैले आकलन गरेका छन् । जनमतबाट धेरै सिट जितेर पहिलो पार्टीको रूपमा उदाएको एमाले, केपी शर्मा ओलीको एकलौटी रबैयाले गर्दा विभाजनको दिशामा अगाडि बढिरहेको थियो, छ । माधव नेपाल पक्षका नेताहरू अझै ओलीका काममा सशंकित छन् । पार्टीभित्र एकलौटी निर्णयहरू लादिरहेका हुनाले ओलीप्रति रुष्ट हुने नेताहरूको लिस्ट लामै छ । ओली आफैंले पार्टीभित्र विवाद सृजना गरे । एमाले भनेकै ओली हो भन्न थालियो । आजीवन पार्टीको नेतृत्व गरेका, प्रधानमन्त्रीसमेत भइसकेका नेताहरूलाई ओलीले पाखा लगाउने प्रपञ्च रचिरहे । पार्टी विवादको रिस संसद्मा पोखे, जसका कारण पार्टी त थिलथिलो भयो नै आफ्नो सरकारसमेत गुम्यो । दुईदुई पटक संसद् भत्काए, राष्ट्रपतिलाई समेत विवादमा ल्याए । कोरोना महामारीका बेला जनताले अक्सिजन नपाएर मृत्युवरण गर्नुपर्यो । मनसुनको सुरुआतसँगै बाढीपहिरोले जनजीवन अस्तव्यस्त बनाइरहेको छ । तीन महिनामा सबै जनतालाई खोप लागउने भनेर ओलीले भाषण गरे तर खोप अझै आइसकेको छैन । ओलीको ध्यान कुर्सी कसरी जोगाउने, अन्य पार्टी फुटाएर भए पनि आफू कसरी बलियो हुने भन्नेमै केन्द्रित भयो । आफ्ना विरोधीहरूलाई कसरी सवक सिकाउने भन्नेमै ओलीको समय गयो । जसरी भए पनि आफैं प्रधानमन्त्रीमा रहिरहनुपर्ने ओलीको चाहनाले गर्दा देशको राजनीति तहसनहस भयो । एमालेका असन्तुष्ट पक्ष विपक्षीहरूसँग कुम जोड्न पुगे । संसद्मा विश्वासको मत नपाएपछि खुरुक्क राजीनामा दिएर बसेका भए, उनको शान बढी नै रहन्थ्यो । जनताको मनबाट टाढिने सम्भावना रहँदैनथ्यो । उनका असंवैधानिक क्रियाकलाप अदालतले धमाधम उल्टाउन थालेको छ । त्यही भएर ओली झस्किएका हुन सक्छन् । महामारी र बाढीपहिरोको सामना गर्नुपर्ने बेला संघीय सरकारमा जम्मा पाँच मन्त्री छन् । यसो हुनुमा ओली नै जिम्मेवार देखिन्छन् । संसद् पुनःस्थापना हुने देखेर ओलीले फेरि असन्तुष्ट पक्षहरूसँग मिल्ने अनि ठूलो दलको हैसियतमा प्रधानमन्त्री आफैं बन्ने योजना बुन्न थालेका छन् । के जेठ २ मा फर्किएर एमाले सग्लो भयो भने, ओलीले गरेका सबै कुकृत्य क्षम्य हुन्छन् त ? गोविन्द विक, बूढानीकण्ठ१२, काठमाडौंएमालेले ब्युँतायो एकतापूर्वको कमिटी समाचारले अन्योल थपेको छ । सर्वोच्च अदालतको फैसलाका कारण ओली समूहले आफैंले गठन गरेको एमाले महाधिवेशन आयोजक कमिटी भंग गरेर माओवादी केन्द्रसँग एकता हुनुअघिका पदाधिकारीसहितको केन्द्रीय कमिटीलाई ब्युँताउने निर्णय गरेको छ । यसबाट माधव नेपाललगायतका पदाधिकारीमाथिको कारबाही स्वतः खारेज गरी ब्युँतिएको केन्द्रीय कमिटीको बैठक आगामी शुक्रबार बस्ने समाचार आएको छ । पार्टी एकताको चिन्ताभन्दा पनि सर्वोच्चको फैसलालाई मान्नैपर्ने भएपछि मात्र तात्कालिक केन्द्रीय कमिटीलाई क्रियाशील बनाउन ओली समूह बाध्य भएको हो । ओलीले मनपरी किसिमले केन्द्रीय कमिटीको विस्तार गरी महाधिवेशन आयोजक कमिटीमा रूपान्तरण गर्नुका साथै सोही कमिटीको नामबाट आफ्नो गुटबाहेकका नेताको पद खारेज गरेका थिए । तर, सर्वोच्चमा परेको रिटबाट यस्तो कमिटीको वैधानिकता खारेज गरेपछि ओलीले ६ बुँदे अपिलका नाममा कुटिल नाटक मञ्चन गरे भने अचेल नेपालमाथि चर्को टिप्पणी र गालीगलौजमा उत्रिएका छन् । सर्वोच्चमा चलिरहेको प्रतिनिधिसभा विघटनको मुद्दामा आफ्नो पराजय भएमा कमजोर परिने डरले तात्कालिक केन्द्रीय कमिटी ब्युँताउने निर्णय गरेका अध्यक्ष ओलीको नाटक मञ्चन सहजै बुझ्न सकिन्छ । एमाले स्थायी कमिटीले माओवादी केन्द्रसँग एकता हुनुअघिको केन्द्रीय कमिटीलाई ब्युँताउने, महाधिवेशन आयोजक कमिटी तथा त्यसबाट गरिएका निर्णय स्वतः खारेज गर्ने निर्णयले मात्र नेकपा एमालेको एकता प्रक्रिया सकारात्मक दिशमा गएको मान्न सकिन्न । एकातिर अवैधानिक महाधिवेशन आयोजक कमिटी खारेजीको निर्णय गर्ने, अर्कातर्फ त्यही कमिटीको बैठक जारी राख्ने विरोधाभासपूर्ण निर्णय शंकास्पद छ । स्थायी कमिटीमा रूपान्तरित भनिएको कमिटीमा माओवादी धारबाट प्रवेश गरेका नेतालाई समेटिएको छ । तर, दुवै समूहको सहमतिबिना हुने बैठकले निकास दिन नसक्ने, नेपाल समूहमा फाटो ल्याउन सक्ने सम्भावना रहेको अनुमान गर्न गाह्रो पर्दैन । विभाजनकै तहमा पुग्ने हो भने पार्टी निर्माण गर्दा सफलता हासिल गर्न समय लाग्ने हुँदा अहिले पार्टीभित्रै बसेर संघर्ष गर्नुपर्ने देखिन्छ । तर, ओली भने नेपाल समूहका धेरै नेतालाई आफूतिर फर्काएर नेपाललाई सकेसम्म तर्काउने नीति लिएका छन् । त्यसैले आगामी शुक्रबारको केन्द्रीय कमिटीको बैठकले साँच्चिकै एमाले विभाजन कि एकता भन्ने निर्क्योल गर्ने अनुमान गर्न सकिए पनि ओलीको कुटिल चाललाई गम्भीर किसिमले निष्तेज पारेर मात्र एकता गर्नु अति जरुरी छ । गंगाराज अर्याल, पाणिनि८, अर्घाखाँची"
गाडी किन्ने पैसाले खोप,"सरकारले न्यायाधीशहरूलाई नयाँ गाडी किन्न लगभग ८१ करोड विनियोजन गर्न लागेको समचार बाहिर आएको छ । कोरोना महामारी रोकथाम तथा नियन्त्रणका लागि बजेट अभाव नहोस् भनेर केहीअघि सरकारले सार्वजनिक खर्चमा मितव्ययिता मापदण्ड जारी गरेको थियो । यसै निर्णयपछि सार्वजनिक पद धारण गरेकाहरूले गाडी किन्न पाएका थिएनन् । आफैंले गरेको निर्णयबाट पछि हटेर सरकारलाई न्यायाधीशहरूका लागि महँगा गाडी किनिदिनुपर्ने के त्यस्तो परिस्थिति आइपर्यो, बुझ्न सकिएको छैन । कोरोनाका कारण आर्थतन्त्र तहसनहस भइरहेका बेला कहाँबाट ल्याउँछ सरकारले यतिका पैसा ? जनतालाई खोप किन्न अनुदानको भर पर्ने सरकारले न्यायाधीशहरूका लागि गाडीमा किन खर्च गर्न खोजिरहेको छ ? यो निर्णयमा पुग्नुअघि सरकारले अहिलेको विषम परिस्थितिका बारे विचार गर्नुपर्छ । व्यापारव्यवसाय ठप्प भएकाले जनतालाई कर तिर्न कठिनाइ छ । राजस्व जम्मा भएको छैन । यस्तो बेला नयाँ गाडी किन्नु कत्तिको सान्दर्भिक होला ? उक्त पैसा मजदुरहरूका लागि राहत प्याकेज ल्याउनमा खर्च गर्न सकिन्छ । सर्वोच्च प्रशासनले सरकारले गाडी दिने निर्णय गरे पनि यसलाई अस्वीकार गर्नुपर्छ । प्रतिनिधिसभा विघटनको मुद्दामा सुनुवाइ चलिरहेका बेला अर्थमन्त्री विष्णु पौडेललाई यस्तो सुविधा दिएपछि सर्वोच्चले आफूअनुकूल फैसला गरिदिन्छ कि भन्ने लाग्दो हो, जुन बुझाइ गलत छ । गाडी किन्ने पैसाले खोप किन्नुपर्छ । यस्तो संकटका बेला सरकारले सुझबुझपूर्ण निर्णय गर्छ भन्ने आशा जनताको छ । कोरोना महामारीका बेला न मजदुरले राहत पाए न त करदातालाई नै केही सहुलियत दिने भइयो । निषेधाज्ञा खुले पनि अझै धरैको कमाउने बाटो खुलेको छैन । आर्थिक मन्दी झनै चर्केलाजस्तो छ । त्यसमाथि बाढीपहिरोको कहर सुरु भएको छ । यस्तोमा जनताका पक्षमा केकस्तो काम गर्न सकिन्छ भन्नेतिर नलागेर न्यायाधीशहरूलाई खुसी पार्न खोज्नु ठीक होइन । आमजनतालाई त यो कदम सरासर गलत लागिरहेको छ भने न्यायाधीशहरूलाई सही लाग्ने कुरै भएन । जनहितविपरीतका यस्ता निर्णयले सरकार जनताका सरोकारप्रति गम्भीर छैन भन्ने सन्देश पनि दिन्छ । निषेधाज्ञा खुकुलो पारेसँगै संकमण दर बढिरहेको छ, यसलाई कसरी कम गर्ने भन्नेतिर सरकार लागिरहेको छैन । खोप आजै ल्याउने, भोलि नै ल्याउने भनेको पनि महिनौं भइसक्यो । सरकारले अनुदानको खोप पर्खेकाले यसको आयातमा ढिलाइ भएको भनिन्छ, यदि त्यसो हो भने, किन न्यायाधीशहरूलाई किनिदिने गाडीको पैसाले खोप नकिन्ने ? अन्य मुलुकले भटाभट जनतालाई खोप लगाइरहेका बेला हामी भने यस्ता फजुल खर्च गरिरहेको छौं, जुन अत्यन्तै गैरजिम्मेवारपूर्ण छ । अझ कोरोनाको तेस्रो लहर आउने जोखिम उच्च छ भनेर विज्ञहरूले औैंल्याइरहेका छन् । उनीहरूको सुझावलाई समयमै आत्मसात् गरेर सरकारी पैसा कोरोनाको तेस्रो लहरको रोकथाममा लगाउनुपर्छ । पुरुषोत्तम घिमिरे, जोरपाटी, काठमाडौं अर्थमन्त्री हुनेबित्तिकै विष्णु पौडेलले फजुल खर्चमा व्यापक कटौती गरिने उद्घोष गरेका थिए । तर, न्यायाधीशहरूका लागि महामारीका बीचमा गाडी अर्थात् विलासी वस्तु किन्न राज्यकोषबाट पैसा निकाल्न खोज्नुले उनको प्रतिबद्धतामाथि प्रश्न उठेको छ । एकातिर खोप ल्याउन नसकेर जनताको जीवन जोखिममा छ, अर्कातिर सरकारको यस्तो निर्णय । के अहिले न्यायाधीशहरूका लागि गाडी सरकारको प्राथमिकता हो ? होला उनीहरूलाई सेवासुविधा दिनु राज्यको दायित्व हो, तर यसो भन्दैमा महामारीका बेला गाडी नै किनिदिनु भनेको सरकारको गैरजिम्मेवारीको पराकाष्ठा हो । न्यायाधीशहरूलाई पनि यस्तो लाग्दो हो । यो पैसा खोप र कोरोनाबाट प्रभावित मजदुरहरूलाई राहतका लागि खर्च गरिनुपर्छ । आमनागरिकले दालभातकै व्यवस्था गर्न नसकिरहेका बेला न्यायाधीशहरूलाई किन चाहियो गाडी ? अनि अर्को कुरा यदि गाडी नै किन्नु थियो रे, मानियो तर एउटा गाडीका लागि छुट्याएको पैसा हेर्दा अचम्ममा परिन्छ, के नेपालजस्तो गरिब मुलुकका न्यायाधीशहरूले यस्तो महँगो गाडी चढ्न मिल्छ ? उनीहरूका लागि गाडीमा छुट्याइएको रकम हेर्दा साँच्चै हामी धनी देशका बासिन्दा पो हौं कि भन्ने लागेको छ । रामकृष्ण बराल, जोरपाटी५, काठमाडौं"
कम पुँजीगत खर्चको सकस,"चिसा विकास साझेदारवैदेशिक सहायतामा सञ्चालित आयोजना कार्यान्वयनमा विकास साझेदारका कामकारबाहीले गर्दा पनि ढिलो हुने गरेको छ । खासगरी खरिद प्रक्रियाका प्रत्येक तहमा स्वीकृति लिनुपर्ने, स्थानीय मिसनहरूमा पर्याप्त अधिकारको अभावमा मुख्य कार्यालयबाट स्वीकृति लिँदा लामो समय लाग्ने, सानातिना समस्या र प्रक्रियामा समेत चासो राख्ने, शोधभर्ना र निकासा प्रक्रियामा समय लाग्नेजस्ता समस्या विकास साझेदारका तर्फबाट देखिएका छन् । वित्तीय विवरण र लेखापरीक्षण प्रतिवेदन तयारीमा समय लाग्ने, त्यसको प्रतिवेदनबिना थप रकम निकासा नदिने, सार्वजनिक खरिदमा दाताको छुट्टै कार्यविधि अवलम्बन गर्नुपर्ने, कतिपय अवस्थामा आयोजना छनोटकै चरणमा अनावश्यक रूपमा राष्ट्रिय नीतिविपरीत स्थानीय जनताको अधिकार, स्वामित्व, मानव अधिकारजस्ता विषयहरूसँग जोडी समस्या उत्पन्न गराउनसमेत प्रत्यक्षअप्रत्यक्ष रूपमा सघाउने गरेको पनि देखिएको छ । यी र यस्तै समस्या र कारणहरूले पनि वैदेशिक सहायतामा सञ्चालित आयोजनामा पुँजीगत खर्च वृद्धि हुन सकेको छैन ।राष्ट्रिय प्राथमिकताप्राप्त ठूला आयोजना सम्पन्न हुन बीसौं वर्ष लाग्नु, लागत दोब्बरभन्दा बढी हुनु र आयोजनाको गुणस्तरमा प्रश्न उठ्नुले पुँजीगत बजेट खर्चमा देखिएका जटिलतालाई उजागर गरेको छ । यसको निराकरणका लागि विषयगत मन्त्रालय नतातेसम्म अर्थ मन्त्रालय र योजना आयोगको प्रयासबाट मात्र केही हुन सम्भव छैन । बजेट कार्यान्वयनमा देखिएका उल्लिखित जटिलतालाई हाम्रो समग्र शासकीय प्रणाली र सुशासन एवम् कानुन कार्यान्वयनको पक्षसँग जोडेर हेर्नुपर्ने अवस्था छ । विकासमा राजनीति, कानुन कार्यान्वयनमा उदासीनता र पक्षपात एवं गलत काम गर्नेलाई संरक्षण र प्रोत्साहन रहिरहेसम्म एउटा क्षेत्रमा गरिने सुधारको कुनै औचित्य रहँदैन । आयोजना छनोटदेखि नै राजनीति सुरु हुने, जग्गाप्राप्ति, क्षतिपूर्ति, मुआब्जा निर्धारण र वितरणमा पृष्ठभूमिमा बसेर जनता उचाल्ने प्रवृत्ति तत्काल बन्द गरी यस्ता कार्यलाई राजनीतिक दलहरू र तिनका भ्रातृ संगठनले प्रोत्साहन गरेमा बिनामोलाहिजा तत्काल कारबाही गर्नुपर्छ ।संसदीय समिति, खासगरी सार्वजनिक लेखा समिति, राष्ट्रिय सतर्कता केन्द्र, अख्तियार दुरुपयोग अनुसन्धान आयोगजस्ता निगरानी गर्ने निकाय (ओभरसाइट एजेन्सी) ले पनि काम सुरु नगर्दै वा कार्यान्वयनको चरणमा रहेका बेलामै फाइल झिकाउनुभन्दा काम सकिएपछि विस्तृत छानबिन गर्दा कार्यान्वयनमा बाधा पुग्दैन । नतिजामूलक अनुगमन प्रणाली अवलम्बन गरी समय, लागत र गुणस्तरलाई ध्यानमा राखी राम्रो काम गर्ने ठेकेदार तथा आयोजना प्रमुख र अन्य जिम्मेवार कर्मचारीलाई पुरस्कृत एवं काम नगर्ने, दायित्वबाट पन्छिने तथा जिम्मेवारी नलिने ठेकेदार र कर्मचारीलाई प्रचलित कानुनबमोजिम समयमै कारबाही गर्नु अर्को महत्त्वपूर्ण अस्त्र हो ।त्यस्तै, उपलब्ध स्रोतसाधनका आधारमा वस्तुगत सूचकमा आधारित कार्यसम्पादन करार, रकमान्तरलाई निरुत्साहन, तोकिएको समयमा बजेट समर्पण नगर्नेनगराउनेलाई कारबाही, निकायगत समन्वय, कार्यसम्पादनमा पारदर्शिता एवम् आफूले सम्पादन गरेको कामको जवाफदेह हुने संस्कृतिको विकास गर्नैपर्छ । यी कार्यका अतिरिक्त केन्द्रीकृत मानसिकता त्यागी संघीय शासन प्रणालीअनुरूप सोच र व्यवहार देखाउन सकेमा मात्र आगामी दिनमा पुँजीगत खर्च वृद्धि हुने मात्र होइन, मुलुकमा सुशासन नै कायम हुनेछ ।सुवेदी पूर्वअर्थसचिव हुन् ।"
प्रदेशपालिका बजेटमा झेल,"राजनीतिक खिचातानीका बीच आगामी आर्थिक वर्ष २०७८७९ को बजेट जारी भएको छ । बजेट राज्यको वार्षिक आयव्ययको योजना मात्र नभई मुलुकको आर्थिकसामाजिक रूपान्तरणको महत्त्वपूर्ण नीतिगत औजार पनि हो, जसले लामो समयसम्म प्रभाव पार्ने हुन्छ । अहिले प्रदेश तह आगामी वर्षको बजेट कार्यक्रमलाई अन्तिम स्वरूप दिने क्रममा छ भने, स्थानीय तहहरू सहभागितामूलक योजना तर्जुमाकै प्रक्रियामा छन् । प्रदेश र स्थानीय तहको वार्षिक बजेट तथा कार्यक्रम तर्जुमामा राष्ट्रिय बजेटले महत्त्वपूर्ण स्थान राख्ने सन्दर्भमा राष्ट्रिय बजेटले प्रदेश र स्थानीय तहका सम्बन्धमा अवलम्बन गरेको वित्तीय प्रबन्धमा यो आलेख केन्द्रित छ । राज्यलाई नागरिकको निकट पुर्याउँदै लोकतन्त्रका लाभहरू नजिकबाट वितरण गर्ने उद्देश्यका साथ राज्य पुनःसंरचना गरी प्रदेश र स्थानीय तहको संरचना बनाइएको हो । संविधानले स्थानीय तहलाई नागरिकका दैनन्दिन सरोकारका सार्वजनिक सेवाको जिम्मेवारी दिएको छ भने प्रदेशलाई नागरिकले प्राप्त गर्नुपर्ने प्रादेशिक विकासलगायतका दोस्रो तहको सेवा (रिफरल स्वास्थ्य, उच्च शिक्षा, मझौला पूर्वाधारजस्ता) को दायित्व । प्रदेश र स्थानीय तहलाई संविधानप्रदत्त जिम्मेवारी प्राप्त होस् भनी वित्तीय हस्तान्तरण, राजस्व बाँडफाँट र केही करारोपणसहित आन्तरिक आयआर्जनका अधिकारसमेत दिइएको छ । प्रदेशको कराधिकार अत्यन्त साँघुरो र स्थानीय तहको समेत कमजोर अवस्थामा रहेकाले यी तहहरू संघीय सरकारले उपलब्ध गराउने स्रोतमै अधिक निर्भर रहने गरेका छन् । आर्थिक वर्ष २०७६७७ मा प्रदेशको कुल बजेटमा अन्तरसरकारी वित्तीय हस्तान्तरण र राजस्व बाँडफाँटबाट प्राप्त हुने स्रोतको हिस्सा ५६ प्रतिशत, आन्तरिक आय १७ प्रतिशत र अन्य स्रोतको हिस्सा २७ प्रतिशत थियो । अन्य स्रोतमा पनि गत वर्षको मौज्दात जसमा समानीकरण र राजस्व बाँडफाँटको खर्च नभई बाँकी रकमकै मुख्य हिस्सा रहेको देखिन्छ । स्थानीय तह पनि स्रोतका लागि धेरै हदसम्म संघीय सरकारमै निर्भर रहने अवस्था छ । आर्थिक वर्ष २०७६७७ मा स्थानीय तहको कुल स्रोतमा आन्तरिक स्रोतको हिस्सा ३८०८ प्रतिशत मात्र थियो भने संघीय सरकारबाट प्राप्त हुने रकमको हिस्सा ५६०६ प्रतिशत र प्रदेश सरकारको वित्तीय हस्तान्तरणको योगदान ५०६ प्रतिशत । सबै प्रदेश तथा अधिकांश स्थानीय तहको केन्द्रसँगको वित्तीय निर्भरता र संघीय सरकारको विनियोजनले प्रदेश र स्थानीय तहमा कति महत्त्व राख्छ भन्ने यसबाट प्रस्ट हुन्छ । संविधानले मूल्य अभिवृद्धि कर, आय कर, भन्सार, अन्तःशुल्कलगायतका मुख्य कराधिकार संघीय तहमै राखेको छ । प्रदेश र स्थानीय तहले संविधानप्रदत्त अधिकारको सूचीअनुसार कार्य गर्न अन्तरसरकारी वित्तीय हस्तान्तरणस्वरूप रकम पाउने गर्छन् । यस्ता स्रोतमा समानीकरण अनुदान, ससर्त अनुदान, समपूरक अनुदान र विशेष अनुदानका साथै कर (मूल्य अभिवृद्धि कर तथा अन्तःशुल्क) र प्राकृतिक स्रोतबाट प्राप्त हुने रोयल्टीको हिस्सेदारीस्वरूप राजस्व बाँडफाँटको रकम हुन्छन् । तर प्रदेश र स्थानीय तहको भूमिकाअनुसार अन्तरसरकारी वित्तीय हस्तान्तरणको आकार अपेक्षित मात्रामा बढ्न सकिरहेको छैन । संविधानप्रदत्त खर्च जिम्मेवारीको अनुपातमा यी तहहरूमा जाने स्रोतसाधनमा खासै वृद्धि हुन सकेको छैन । वित्तीय हस्तान्तरणका लागि आर्थिक वर्ष २०७५७६ मा ३२१४ प्रतिशत, २०७६७७ मा ३०२७ प्रतिशत, २०७७७८ मा ३२८९ प्रतिशत विनियोजन रहेकामा आर्थिक वर्ष २०७८७९ का लागि भने अघिल्लो वर्षभन्दा कम ३११८ प्रतिशत छ । यसले बजेटमा प्रदेश तथा स्थानीय तह ओझेलमा पर्न थालेको त होइन भन्ने आशंका उब्जाएको छ । संघीय बजेटबाट हुने वित्तीय हस्तान्तरणको हिस्सा प्रदेशमा १०१५ प्रतिशत र स्थानीय तहमा २१०३ प्रतिशत छ । प्रदेशबाट स्थानीय तहमा हुने वित्तीय हस्तान्तरण पनि उत्साहजनक देखिँदैन । प्रदेशहरूले आगामी आर्थिक वर्षमा स्थानीय तहहरूलाई वित्तीय हस्तान्तरणतर्फ बजेटको ८६८ प्रतिशत मात्र छुट्याएका छन्, जुन आर्थिक वर्ष २०७६७७ को १००३ र २०७७७८ को ९८८ भन्दा निकै कम र घट्दो प्रवृत्तिमा छ । प्रदेशगत वित्तीय हस्तान्तरणतर्फ सबैभन्दा बढी लुम्बिनी प्रदेशको ११८२ प्रतिशत र सबैभन्दा कम सुदूरपश्चिम प्रदेशको ५६९ प्रतिशत छ ।अन्तरसरकारी वित्तीय हस्तान्तरणमा अनुदानमध्ये पनि समानीकरण अनुदान महत्त्वपूर्ण हुने गर्छ । यो अनुदानको मुख्य उद्देश्य तहगत सरकारहरूलाई संविधानप्रदत्त अधिकार सूचीअनुसार कार्यसम्पादन गर्न स्रोतको व्यवस्थापन गर्नु हो । यसैले प्रदेश तथा स्थानीय तहको खर्च आवश्यकता र राजस्वको क्षमताका आधारमा वितरण हुनुपर्ने हो । समानीकरण अनुदानको विनियोजन र बाँडफाँटमा सम्बन्धित तहका सरकारहरू स्वतन्त्र हुन्छन् र यसमा संघीय सरकारले मार्गदर्शन मात्र गर्छ । प्रदेश र स्थानीय तहका नागरिकका आवश्यकता र विकासका चाहना पूर्ति गर्नमा समानीकरण अनुदानको भूमिका महत्त्वपूर्ण हुन्छ । तीन वर्षको राष्ट्रिय विनियोजन हेर्दा समानीकरण अनुदानमा वृद्धि करिब नगण्य (कुल बजेट वृद्धिको अनुपातमा घट्दो) छ, जुन प्रदेश र स्थानीय तहको जिम्मेवारी निर्वाहका दृष्टिले निकै न्यून हो । एकातर्फ नागरिकको बढ्दो अपेक्षा र लोकतान्त्रिक प्रणालीअनुरूप नजिकबाट अधिकाधिक सेवा सुविधा प्राप्त गर्ने चाहना छ भने, अर्कातर्फ कोरोना महामारी व्यवस्थापनमा प्रदेश र स्थानीय तहले ठूलो लगानी गर्नुपरिरहेको अवस्थामा स्रोतमाथिको उच्च चाप धान्न निकै मुस्किल भइरहेको छ । नेपाल सरकारले खास उद्देश्य वा आयोजना कार्यान्वयन गर्न प्रदेश र स्थानीय तहलाई ससर्त अनुदान दिने गर्छ । यसको अभिप्राय राष्ट्रिय विकासको लक्ष्य प्राप्त गर्न प्रदेश र स्थानीय तहलाई नतिजामा आधारित सर्तसहित स्रोतसाधन उपलब्ध गराउनु हो । संविधानद्वारा संघीय तहलाई प्रदान गरिएको अधिकारको सूचीअनुसारको कार्यसम्पादन गर्न, साझा अधिकारका विषय कार्यान्वयन गर्न र राष्ट्रिय तथा अन्तर्राष्ट्रिय प्रतिबद्धताअनुसारका कार्यका लागि यस्तो अनुदान निर्देशित हुने गर्छ । ससर्त अनुदानमा अनुदान उपलब्ध गराउने तहको सर्तअनुसार कार्यान्वयन हुने र कुनै कारणवश खर्च नभएमा विनियोजित रकम सम्बन्धित तहमै फिर्ता हुने हुन्छ । बजेटमा प्रदेशमा जाने ससर्त अनुदान घटेको छ भने स्थानीय तहमा प्रत्येक वर्ष केही वृद्धि भइरहेको छ । पूर्वाधार विकाससम्बन्धी योजना कार्यान्वयनमा प्रवाह हुने समपूरक अनुदान, आर्थिक, सामाजिक विकासका लागि प्राप्त हुने विशेष अनुदानको आकार भने क्रमशः बढ्दो छ । प्रदेश र स्थानीय तहको प्रशासनिक खर्च आन्तरिक आय र राजस्व बाँडफाँटबाट बेहोर्न सकिने व्यवस्था छ । राजस्व बाँडफाँटबाट प्राप्त अधिकांश रकम प्रशासनिक तथा अनुत्पादनशील चालु खर्चमा विनियोजन हुने गरेको छ । यी दुई स्रोतमा प्रदेशमा रहेका ९५० भन्दा बढी कार्यालय र २२ हजारजति कर्मचारीको दायित्व सानो छैन । ७५३ स्थानीय तहका ६ हजार ६ सयभन्दा बढी एकाइहरूमा ६० हजारभन्दा बढी कर्मचारीको प्रशासनिक दायित्व पनि यसैमा निर्भर छ । संघीय प्रणालीको अवलम्बनपश्चात् गठित प्रदेश र स्थानीय तहका निर्वाचित सरकार कार्यकालको अन्तिम वर्षमा प्रवेश गर्दै छन् । कार्यकालको अन्तिम वर्ष भएकाले तिनलाई आफूले बनाएका आवधिक योजना, घोषणापत्र र समयसमयमा व्यक्त प्रतिबद्धतालाई रूपान्तरण गर्नुका साथै कोभिडका कारण अवरुद्ध विकासनिर्माणका काम सम्पन्न गर्न स्रोतसाधनको उच्च चाप छ । यता विषयगत मन्त्रालयहरूबाट संघीय प्रणालीको मर्मविपरीत प्रदेश र स्थानीय तहको क्षेत्राधिकारका ससाना पटके आयोजनाहरूबाट रातो किताबको आकार बढाउने कार्य जारी छ । अधिकांश विषयगत मन्त्रालयहरूले यस्ता हजारौं आयोजना केन्द्रमा राखी स्रोतसाधनको स्वेच्छाचारी वितरण गर्दै आएका छन् । चुनावको मुखमा यसमा सुधार हुने सम्भावना देखिँदैन । स्थानीय पूर्वाधार साझेदारी कार्यक्रमजस्ता राजनीतिक प्रकृतिका वितरणमुखी कार्यक्रम हटाउने कार्यले दिगो स्वरूप प्राप्त गरेमा भविष्यमा स्थानीय तहको कार्यस्वायत्तताको रक्षा गर्न महत्त्वपूर्ण योगदान पुग्न सक्छ । संविधानमा भएका अधिकारको सूची कार्यान्वयन गर्नका लागि अन्तरसरकारी वित्तीय हस्तान्तरणको व्यवस्था गरिएको हो । यो स्रोत संघीय सरकारको कृपाको विनियोजन नभएर प्रदेश र स्थानीय तहको अधिकारको विषय हो जुन खर्च आवश्यकतासँग जोडिएको हुन्छ । संघीय प्रणालीमा स्रोत व्यवस्थापनका लागि प्रत्येक तहको अधिकारको सूचीअनुसार कार्यदायरा विश्लेषण गरी खर्च आवश्यकताको पहिचानमार्फत स्रोतसाधन वितरणको व्यवस्था मिलाउनुपर्ने हुन्छ । एकात्मक शासन प्रणालीको अवस्थामा केन्द्रबाट स्थानीय तहलाई करिब ८१० प्रतिशत विनियोजन हुने गर्थ्यो । अहिले महत्त्वपूर्ण भूमिकासहित प्रदेश क्रियाशील छ भने स्थानीय तहको काँधमा संविधानप्रदत्त बाइस अधिकारको सूचीका अतिरिक्त निक्षेपित साझा अधिकारसमेत गरी करिब ४०० वटा जिम्मेवारी छन् । तुलनात्मक रूपमा प्रदेश संघभन्दा नागरिकको नजिकमा रहने र स्थानीय तहहरू नागरिकले प्रत्यक्ष महसुस गर्ने भुइँतहका सरकार भएकाले स्वाभाविक रूपमा यी तह नागरिकसँगको सान्निध्य र सरोकार बढी हुन्छ । यिनै सरकारको क्षमता र कार्यसम्पादनको प्रभावकारितामा नागरिकले राज्यको उपस्थितिको अनुभूति गर्ने र समग्र सरकारको छवि प्रतिविम्बित हुने गर्छ । नागरिकका नजिकमा रहेका प्रदेश र स्थानीय तहहरूले समेत संविधानप्रदत्त क्षेत्राधिकारमा राजस्व सुधार कार्ययोजना नै बनाएर आन्तरिक आय अभिवृद्धि गरी वित्तीय सबलता कायम गर्न ध्यान दिनुपर्ने अवस्था छ । कमजोर आन्तरिक स्रोतका कारण अरू स्रोत आकर्षण गर्न पनि कठिन हुन्छ । सरकारले पनि प्रदेश र स्थानीय तहले सम्पादन गर्नुपर्ने कार्यको खर्च आवश्यकता पहिचान गरी वित्तीय हस्तान्तरण गर्न जरुरी हुन्छ । प्रदेश र स्थानीय सरकारहरूले हेक्का राख्नुपर्ने अर्को तथ्य हो स्रोतमा जति परनिर्भरता बढ्छ, स्वायत्ततामा उत्तिकै संकुचन आउँछ ।भट्टराई पूर्वसचिव हुन् ।"
अपांगता परिचयपत्र दिन पालिकाको बेवास्ता,"(काठमाडौं)  मुलुकमा संघीयता लागू भएपछि अपांगता भएका व्यक्ति तथा असहायको लगत अद्यावधिक गर्ने, परिचयपत्र वितरण र सामाजिक सुरक्षा तथा सुविधाको व्यवस्थापन स्थानीय सरकारको कार्यक्षेत्रभित्र पर्छ । तर रसुवाकी ११ वर्षीया निमाजेमु तामाङ भने पालिकाले अपांगता परिचयपत्र नदिँदा विद्यालयको होस्टल सुविधाबाटै वञ्चित छिन् । उनको घर आमाछोदिङ्मो गाउँपालिका५ मा पर्छ । उनी सानैदेखि राम्ररी देख्दिनन् । स्मरणशक्ति कमजोर छ । ढिला बुझ्ने र चाँडै बिर्सिन्छिन् । बहुअपांगता भएकी उनलाई घरैमा सिकाइ अभ्यास गराउँदा उमेरअनुसार सुधार देखिएन । ७ वर्षकी भएपछि उनका बुबाआमाले गोसाइँकुण्ड गाउँपालिकास्थित स्याफ्रुबेंसीको कोमिन श्यामेवाङफेल माविमा भर्ना गरिदिए । त्यहाँ अपांगता भएका बालबालिकाहरूलाई पढाउने छुट्टै स्रोत कक्षा छ । विद्यालय प्रशासनले गाउँपालिकाबाट अपांगता परिचयपत्र लिएर आए मात्रै भर्ना दिने भयो । उनीहरू परिचयपत्र बनाउन सिफारिस गरिदिन वडा कार्यालय गए । वडा कार्यालय र स्वाथ्यकर्मीको सिफारिससहित गाउँपालिका कार्यालय पुगे । स्वास्थ्य जाँचका लागि रसुवामा सुविधा नभएकाले काठमाडौं आउनुपरेको थियो । तर गाउँपालिकाले पालिकाभरका सबै अपांगता भएका व्यक्तिलाई छिट्टै शिविर राखी परिचयपत्र दिने भनेर फर्काइदियो । विद्यालयले तत्कालको परिस्थितिलाई बुझेर भर्ना लियो । निमाजेमुले होस्टलमा बसेर पढ्न पाउने भइन् । तर पटकपटक विद्यालयले परिचयपत्र ल्याउन ताकेता गरिरह्यो, उनीहरू पनि गाउँपालिका धाइरहे । बनाइदिने आश्वासन पनि पाइरहे, यो क्रम चलेको ४ वर्ष भइसकेको छ तर अझै मिलेको छैन । दुई वर्षपछि परिचयपत्र ल्याउन नसकेर उनलाई विद्यालयले होस्टलबाट निकालिदियो । त्यसयता स्याफ्रुबेंसीमा डेरा लिएर छोरी पढाउँदै छौं, के गर्ने बाध्यता नै यस्तै आइलाग्यो, कति धायौं, धाइरहेका छौं, परिचयपत्र पाएनौं, आमा पेम्पाचोमोले दुखेसो पोखिन् । यसले परिवारलाई आर्थिक भार थपेको त छँदै छ । छात्राको सिकाइ प्रक्रियामै असर पारेको शिक्षक प्रतिमा लामाले बताइन् । होस्टलमा हुँदा जुन सिकाइको अवसर पाउँथ्यो बच्चाले, अहिले खस्किँदै गएको छ, उनले भनिन्, नयाँ विद्यार्थीले बनाउन नपाएर र पुरानाको नवीकरण नभएर होस्टलको सुविधाबाट वञ्चित भइरहेका छन् । यसरी वञ्चित हुनेको संख्या यो विद्यालयमा मात्रै ५ विद्यार्थी छन् ।विद्यालय प्रशासन, अभियन्ताहरूले यसबारे पटकपटक ध्यानाकर्षण गराए पनि गाउँपालिकाले सुनवाइ नगरेको उनको भनाइ छ । कार्यकाल सकिन लाग्दा पनि केही न केही बहाना बनाएर टारिराख्नुभएको छ, उनले भनिन् । गाउँपालिकामा जनप्रतिनिधि निर्वाचित भएर आएदेखि नै परिचयपत्र वितरण र नवीकरण हुन सकेको छैन ।गाउँपालिका अध्यक्ष बुचुङ तामाङले सामाजिक क्षेत्र हेर्ने शाखामा कर्मचारी अभाव, कार्यालय तथा प्रशासनिक समस्याले गर्दा वितरण गर्न नसकिरहेको बताए । हामी आएदेखि कर्मचारी मागिरहेका छौं । केन्द्रबाट पठाइदिँदैन । अहिलेसम्म शाखामा दरबन्दी रिक्त छ, यसले गर्दा वितरण गर्न सकिरहेका थिएनौं । अब भएका कर्मचारीलाई नै जिम्मेवारी तोकेर वितरण गर्ने योजना बनाउँदै छौं, उनले भने ।अपांगता भएका व्यक्तिको अधिकारसम्बन्धी ऐन, २०७४ र स्थानीय सरकार सञ्चालन ऐन, २०७४ अनुसार अपांगता भएका व्यक्तिहरूले स्थानीय तहबाट अपांगता परिचयपत्र पाउँछन् । तर परिचयपत्र अभावमा उनीहरू राज्यबाट पाउने सुविधाबाटै वञ्चित भइरहेका छन् । राष्ट्रिय जनगणना २०६८ अनुसार देशभर बौद्धिक अपांगता, शारीरिक अपांगता, बहिरा, दृष्टिविहीन, मनोसामाजिक अपांगता, अटिजम, हेमोफोलियालगायत अपांगता भएकाहरूको संख्या ५ लाख १३ हजार ३ सय २१ छ । यही तथ्यांकका आधारमा महिला, बालबालिका तथा ज्येष्ठ नागरिक मन्त्रालयअन्तर्गत महिला बालबालिका कार्यालयले २०७५ असार मसान्तसम्म २ लाख ५० हजार ५ सय ५८ जना अर्थात् ४८८१ प्रतिशतले मात्र परिचयपत्र पाएका छन् । त्यसयता अपांगता भएका व्यक्तिहरूको संख्या बढिरहे पनि परिचयपत्र वितरणको एकीकृत तथ्यांकसमेत सरकारसँग नरहेको राष्ट्रिय अपांग महासंघ नेपालको दाबी छ ।नेपाल अपांगता भएका व्यक्तिको अधिकारसम्बन्धी अन्तर्राष्ट्रिय महासन्धि २००६ (सीआरपीडी) को पक्षधर राष्ट्र हो । यसको मूल उद्देश्य अपांगता भएका व्यक्तिलाई प्राथमिकताका आधारमा सेवा सुविधा उपलब्ध गराउनमा पक्षधर राष्ट्रले सहज बनाउनुपर्छ । तर स्थानीय तहहरूले अपांगताका सवाललाई प्राथमिकता नदिँदा उनीहरूले परिपयपत्रसमेत पाउन नसकेको महासंघ उपाध्यक्ष रमा ढकालको गुनासो छ । पहिले जिल्लास्थित महिला विकास कार्यालयले वितरण गर्थ्यो, अहिले स्थानीय सरकारमा जिम्मा दिएपछि केहीले राम्रो गर्नुभाछ, धेरैले वास्तै गरिदिनुभएको छैन, उनले भनिन् ।"
दुर्गम बस्तीमा बिजुली,"सिन्धुपाल्चोक (कास) जिल्लाकै दुर्गम जुगल र भोटेकोसी गाउँपालिकाका एक दर्जन गाउँमा बिजुली बत्ती बाल्न तयारी अन्तिम चरणमा पुगेको छ । भोटेकोसी५ मार्मिङ, चन्द्रखु र जुगल२ गोल्चे, भोटेसेलाङ, सेपगाउँ, लिदी, सन्चगाउँ, सिन्धुर्जे, तापगाउँ, घट्टे खोलालगायत दर्जन गाउँमा बिजुलीको लाइन विस्तार गरिएको हो । नेपाल विद्युत् प्राधिकरण सिन्धुपाल्चोक वितरण केन्द्रका प्रमुख सानुबाबु थापाका अनुसार जुगलको दिपु, तेगा र तेम्बाथानबाहेक अन्यत्र सबै गाउँमा बिजुलीको लाइन विस्तारको काम सकिएको छ । यो आर्थिक वर्षमा मात्रै ४ हजारभन्दा बढी घरमा उज्यालो पुगेको छ, नपुगेको जुगलका यी तीन गाउँमा पनि प्रयासरत छौं, उनले भने । जुगल३ गुम्बाथान, भोटेकोसी४ फुल्पिङकट्टी, पाठशेले, लिस्तीकोटको काङलाङ, नामोनाङ, बोसिसा, तामाङ गाउँ, लोसे पाखामा बिजुली बाल्न प्राविधिक तयारी सकिएको उनले बताए । गुम्बाथानजस्ता केही गाउँमा प्राविधिक तयारी सकिए पनि स्थानीय र भूगोलको समस्याले बिजुली बाल्न नसकिएको उनको भनाइ छ । गुम्बाथानका स्थानीय र जनप्रतिनिधिसँग समन्वय गर्दै छौं, उनले भने । अझैसम्म सडकले नछोएको दिपु, तेगा र तेम्बाथानका बासिन्दा टुकी र सोलारकै भरमा छन् । यी तीन गाउँमा झन्डै २ सय २० परिवार बस्छन् । यहाँ न स्वास्थ्य चौकी छ, न सडक नै जोडिएको छ, बिजुली र फोनको नेटवर्कसमेत लाग्दैन, साइँला शेर्पाले भने ।"
निषेधाज्ञाले खाद्यवस्तुको चक्रीय प्रणालीमा असर,"(काठमाडौं)  कोरोना संक्रमणको दोस्रो लहरले खाद्यवस्तु उत्पादन र बिक्रीवितरणको चक्रीय प्रणाली (चेन सिस्टम) मा असर पुर्याएको छ । कोरोना संक्रमण फैलन नदिन सरकारले विभिन्न जिल्लामा जारी गरेको निषेधाज्ञाका कारण अर्बौं रुपैयाँको म्याद नाघेका सामान व्यवसायीकै गोदामपसलमा थुप्रिएका छन् । निषेधाज्ञाका क्रममा चक्रीय प्रणाली ध्वस्त हुँदा उद्योग, आयातकर्ता, वितरक, होलसेलदेखि खुद्रासम्म आइपुग्दा अर्बौं रुपैयाँको खाद्यान्न नष्ट भएको व्यवसायीहरूको दाबी छ ।नेपाल वितरक संघका अनुसार मुलुकमा वार्षिक करिब ३६ अर्ब रुपैयाँको खाद्यवस्तु आयात हुन्छ । स्वदेशी उद्योगहरूले पनि उत्तिकै उत्पादन गर्छन् । तर निषेधाज्ञाले खपतको करिब ५७ प्रतिशत नष्ट भएको संघका निवर्तमान अध्यक्ष दुर्गाराज श्रेष्ठले बताए । चेन अफ कमान्डअन्तर्गत खुद्रा, होलसेल, आयातकर्तादेखि उद्योगसम्ममै म्याद नाघेका सामान मौज्दात छ । व्यवसायीका अनुसार निषेधाज्ञाले क्यास फ्लो नहुँदा म्याद नाघेका सामान उठाएर नयाँ दिन सक्ने अवस्था पनि छैन । पाइपलाइनमा जति खपत हुन्छ, त्यसको ५ प्रतिशत म्याद सकिएको छ । उदाहरणका लागि बिस्कुट उद्योगको वार्षिक ७ सय करोड कारोबार हो । मासिक ८४ करोडको कारोबार हुन्छ । निषेधाज्ञाकै कारण ५७ प्रतिशत फिर्ता आउने अवस्था देखिन्छ, उद्योग वाणिज्य महासंघ वाग्मती प्रदेशका उपाध्यक्षसमेत रहेका श्रेष्ठले भने, कुल खपतको ८७ प्र्रतिशत आयात हुन्छ । १३ प्रतिशत स्वदेशी उद्योगको उत्पादन हो । सबै सेगमेन्टअनुसार धेरै ठूलो रकम बराबरको खाद्यवस्तुको म्याद सकिएको छ । खुद्रा व्यापार संघका महासचिव अमुलकाजी तुलाधरले पनि चकलेट, गुदपाक, पुस्टकारी, बिस्कुटलगायत धेरै खाद्यवस्तुको म्याद सकिएको बताए । अधिकांश खाद्यवस्तुको म्याद ६ महिनादेखि १२ महिनासम्म हुन्छ । आयात गरेर बिक्री गर्नुपर्ने वस्तुहरू विभिन्न तह पार गर्दै खुद्रामा ४५ महिनासम्ममा आइपुग्छ । केही खाद्यवस्तुको एकदुई महिनाको मात्रै म्याद हुन्छ । निषेधाज्ञामा मान्छेहरूले कमै सामान उठाएका छन् । पुस्टकारी, चकलेट, क्यान फुड, प्याकेजिङ सामान धेरैको म्याद सकिएको छ, उनले भने, सबैभन्दा ठूलो बजार काठमाडौं नै हो । यहाँ मात्रै करिब ३० करोड रुपैयाँ बढीको ड्यामेज भएको छ । देशभरको कुरा गर्दा अर्बौं रुपैयाँ बढीको ड्यामेज छ । अधिकांश खुद्रा पसलमा म्याद नाघेको सामान रहेकाले ती सामान साट्न पाउनुपर्ने व्यवसायीहरू बताउँछन् । तर करिब ६० प्रतिशत व्यवसायीले सामान साट्न नपाएको अध्यक्ष तुलाधरको गुनासो छ । साना पसलले म्याद नाघेका सामान अलगै राख्न पनि सक्दैनन् । त्यही भएर तत्काल साट्न माग गरिरहेका छौं, उनले भने, तर साट्नेमा कसैले ध्यान दिएको छैन । तुलाधरका अनुसार खुद्रा पसललाई बिक्री गरेपछि ठूला व्यवसायीहरूले हतपत म्याद नाघेको सामान फिर्ता उठाउन चाहँदैनन् । यद्यपि, आयातकर्ता संघका उपाध्यक्ष एसपी ढकालले म्याद नाघेको सामान फिर्ता लिन संघ तयार रहेको दाबी गरे । लकडाउनमा पनि म्याद नाघेका सामान उठाएर कम्पनीको रोहबरमा नष्ट गरेका थियौं । अहिले पनि म्याद नाघेका सामान नहुने भन्ने ग्यारेन्टी छैन, त्यस्तो समस्या भएमा फिर्ता लिन तयार छौं, उनले भने, म्याद नाघेका सामानको सन्दर्भमा संघलाई सूचना दिए फिर्ता लिन तयार छौं । व्यवसायीका अनुसार खुद्रा पसलमा म्याद नाघेका सामान फिर्ता वितरकमार्फत आउने सेल्सम्यानले गर्छन् । होलसेलबाट खरिद गरिएको सामानको हकमा होलसेलले नै गर्छन् । आयातित सामानको हकमा म्याद नाघे वितरक स्वयंले संकलन गर्छन् । कम्पनीको प्रतिनिधि आएपछि कुन सामान कति भनेर गणना हुन्छ । त्यसपश्चात् शोधभर्ना गरेर नष्ट गरिन्छ । वितरक संघका निवर्तमान अध्यक्ष श्रेष्ठले म्याद नाघेको सामान उठाउन आयातकर्ता र उद्योगीहरूले सकारात्मक भूमिका खेल्नुपर्ने बताए । २ महिनाको निषेधाज्ञाले वास्तविक उपभोग भएन । धेरै वस्तुको थोरै समयमै म्याद सकियो । व्यवस्थापन गर्न समय लागेकै हो, उनले भने, फिर्ता लिइन्छ तर फिर्ता लिनकै लागि प्रक्रिया ढिलाइ भइरहेको छ । अब आयातकर्ता र उद्योगीहरूले थप सकारात्मक भूमिका खेल्नुपर्छ । गत वर्ष लकडाउनमा पनि अर्बौं रुपैयाँका सामानको म्याद सकिएको थियो । वाणिज्य, आपूर्ति तथा उपभोक्ता हित संरक्षण विभाग, महानगरीय अपराध महाशाखा र जिल्ला प्रशासन कार्यालय काठमाडौंले विभिन्न स्थानमा गरेको अनुगमनमा पनि करोडौं रुपैयाँका म्याद नाघेका सामान फेला परेको थियो । त्यस क्रममा केहीमा म्याद नाघेको वस्तुमा पुनः रिलेबल समेत गरिएको पाइएको थियो । अहिले पुनः उस्तै घटना दोहोरिन नदिन वाणिज्य विभागले सूचना नै प्रकाशित गरेको छ ।"
सार्वजनिक खरिदमा संलग्न कर्मचारीको योग्यता निर्धारण,"(काठमाडौं)  सार्वजनिक निकायमा खरिदसम्बन्धी कार्य गर्ने कर्मचारीको योग्यता निर्धारणसम्बन्धी मापदण्ड बिहीबार स्वीकृत भएको छ । सार्वजनिक खरिद अनुगमन कार्यालयका अनुसार सचिवस्तरीय निर्णयबाट सार्वजनिक निकायमा खरिदसम्बन्धी कार्य गर्ने कर्मचारीको योग्यता निर्धारणसम्बन्धी मापदण्ड, २०७८ स्वीकृत भएको हो ।सार्वजनिक खरिद ऐन, २०६३ को दफा ७ को उपदफा (२) मा सार्वजनिक निकायले खरिदसम्बन्धी कार्य सार्वजनिक खरिद अनुगमन कार्यालयले निर्धारण गरेको योग्यता र खरिद कार्यसम्बन्धी ज्ञान भएको तथा तालिमप्राप्त कर्मचारीबाट गराउनुपर्ने व्यवस्था छ । सार्वजनिक निकायको खरिद कार्यमा काम गर्ने कर्मचारीको न्यूनतम योग्यता निर्धारण गरी एकरूपता ल्याउने ध्येयले खरिद ऐनबमोजिम कार्यालयले यो मापदण्ड जारी गरेको जनाएको छ । कार्यालयकी सचिव देवकुमारी गुरागाईंले सार्वजनिक निकायलाई स्वच्छ, प्रतिस्पर्धी, विश्वसनीय र पारदर्शी बनाउन मापदण्ड ल्याइएको बताइन् । सार्वजनिक खरिद ऐनमा व्यवस्था भएको तर अहिलेसम्म तयारी भइरहेकाले स्वीकृत गरी कार्यान्वयनमा लान नसकेको अवस्था थियो, उनले भनिन्, अहिले मापदण्ड स्वीकृत भएको छ, सबै निकायलाई मापदण्डबमोजिम कार्य गर्नगराउन अनुरोध गरिसकेका छौं । उनले सार्वजनिक निकायमा सार्वजनिक खरिद ऐनको प्रस्तावनाको भावनाअनुसार अगाडि बढ्न र सुशासनको प्रत्याभूत गराउन मापदण्ड आवश्यक रहेको बताइन् ।मापदण्डअनुसार सार्वजनिक निकायले आफूअन्तर्गतको सार्वजनिक खरिद प्रयोजनका लागि प्रमुखसहित ३५ जना रहने गरी खरिद एकाइ गठन गर्नुपर्नेछ । एकाइ गठन गर्दा सार्वजनिक निकायको कार्य प्रकृतिका आधारमा प्रशासनिक, प्राविधिक र लेखासम्बन्धी काम गर्ने कर्मचारीमध्येबाट खरिदबारे ज्ञान भएका वा तालिम लिएकालाई समावेश गर्नुपर्नेछ । उक्त निकायको संगठन संरचनामा स्थायी रूपमा खरिद महाशाखा, शाखा वा एकाइ भए सो महाशाखा, शाखा वा एकाइ प्रमुखको संयोजकत्वमा खरिद एकाइ गठन गर्नुपर्नेछ । सार्वजनिक खरिद नियमावली २०६४ को नियम १४७ बमोजिम मूल्यांकन समितिको निर्धारित पदाधिकारीबाहेकका कर्मचारी कुनै कारणवश सार्वजनिक निकायमा नरहेको वा न्यून संख्यामा कार्यरत पदस्थापना भएको परिस्थितिमा सार्वजनिक निकायका प्रमुखबाहेक अन्य कर्मचारीबाट खरिद एकाइ गठन गर्न सकिनेछ ।मापदण्डमा खरिद एकाइ प्रमुख र सदस्य, बोलपत्र मूल्यांकन समितिमा काम गर्ने कर्मचारी, खरिद सम्झौता व्यवस्थापन कार्यान्वयनमा काम गर्ने कर्मचारीको पनि योग्यता निर्धारण गरिएको छ । खरिद एकाइ प्रमुखमा सार्वजनिक खरिद नियमावली २०६४ को नियम १४७ बमोजिम मूल्यांकन समितिका निर्धारित पदाधिकारीबाहेकका कर्मचारीमध्येबाट वरिष्ठ कर्मचारीलाई प्रमुखको जिम्मेवारी तोक्नुपर्नेछ । तर उक्त निकायको संगठन संरचनामा स्थायी रूपमा खरिद महाशाखा, शाखा वा एकाइ भए सो महाशाखा, शाखा वा प्रमुखलाई खरिद एकाइ प्रमुखको जिम्मेवारी दिनुपर्नेछ । सार्वजनिक निकायको प्रमुखको पद जुन श्रेणी वा तहको छ, सोभन्दा एक श्रेणी वा तहमुनिको कर्मचारीलाई खरिद एकाइ प्रमुखको जिम्मेवारी प्रदान गर्न सकिने मापदण्ड उल्लेख छ । यसरी तोक्न सम्भव नभएमा बढीमा दुई श्रेणी वा तहमुनिको कर्मचारीलाई खरिद एकाइ प्रमुखको जिम्मेवारी प्रदान गर्न सकिनेछ ।"
एसयूभी प्रोटोन एक्स सेभेन्टी सार्वजनिक,"काठमाडौं (कास) जगदम्बा मोटर्सले प्रोटोनको पहिलो एसयूभी पोटोन एक्स सेभेन्टी गाडी बिहीबार भर्चुअल माध्यमबाट सार्वजनिक गरेको छ । यो गाडीमा ढोका बन्द गर्न र खोल्न इन्टेलिजेन्ट की को व्यवस्था छ । गाडीमा रहेको अत्याधुनिक भ्वाइस कमान्ड सिस्टमले गाडीभित्र चालक र यात्रुले हातले गर्नुपर्ने अधिकांश कामलाई बोलीको भरमा गर्न सहयोग पुर्याउनेछ । भ्वाइस कमान्ड सिस्टममार्फत एयर कन्डिसनर कन्ट्रोल, समय, फोनकल, आफूले चाहेको संगीत सुन्न, गाडीका विभिन्न फिचर्सबारे सोधपुछदेखि पूरा सिस्टम कन्ट्रोल गर्न सकिने कम्पनीले जनाएको छ । गाडीमा एड्भान्स ड्राइभर एसिस्ट सिस्टमअन्तर्गत रहेको थ्रीडी होलोग्राफिक डिटेक्सनमा २ सेन्सर, ५ क्यामेरा र ९ वटा राडर छन् ।"
इटालीको सामना गर्दा बेल्जियमलाई चोटको चिन्ता,"म्युनिक (एएफपी) बेल्जियमले शुक्रबार युरो २०२० क्वाटरफाइनलमा इटालीको सामना गर्दैछ र त्यस अगाडि उसको सबैभन्दा ठूलो चिन्ता रहनेछ, केभिन डे ब्रुएना र एडन हेजार्डको चोटमा । बेल्जियम इटालीविरुद्धको खेलमा यी दुई खेलाडी उत्रने छन्, अथवा छैनन्, तिनको फिटनेस नतिजाको प्रतीमा हुनेछ । थोरगन हजार्डको गोलले बेल्जियमले डिफेन्डिङ च्याम्पियन पोर्चुगललाई हराएर अन्तिम आठको यात्रा निश्चित गरेको थियो ।डे ब्रुएनाले पोर्चुगलविरुद्ध दोस्रो हाफको सुरुमै खुट्टाको चोटले मैदान छाडे भने कप्तान हजार्डले खेलको अन्त्यतिर ह्याम्सट्रिङ चोट बोकेको थियो । बुधबार दुवै खेलाडीले अभ्यास गरेनन्, तर बेल्जियमको चिकित्सकीय टोलीले इटालीविरुद्धको खेलका लागि उनीहरूलाई तयार पार्न लगातार प्रयास गरिरहेका छन् । प्रशिक्षक रोबर्टो मार्टिनेजले स्विकार गरिसकेका छन्, दुवै खेलाडी खेल अगाडि शतप्रतिशत तयार हुने छैनन् ।उनी थप्छन्, तर यी दुबै खेलाडीलाई खेलाउने प्रयास भने हाम्रो रहनेछ । बेल्जियमलाई सेमिफाइनल यात्रा तय गर्ने हो भने मिडफिल्डरका डे ब्रुएना मुख्य खेलाडी हुने निश्चित हुनेछ । उनको अनुपस्थितिमा मार्टिनेजलाई अर्को विकल्प खोज्नु पर्ने हुनेछ । यस्तोमा एटलेटिको म्याड्रिडका यानिक कारास्कोले हजार्ड र नेपोलीका फरवार्ड ड्रिज मेर्टेन्सले डे ब्रुएनाको स्थान लिनेछन् ।मार्टिनेज के पनि मान्छन् भने इटालीले सुरुआती मिनेटदेखि नै आक्रमणको प्रयास गर्नेछ र यो टिमको बनावट आफैमा मजबुत छ । बेल्जियमले यस्तोमा काउन्टर आक्रमण बुन्ने हो भने डे ब्रुएनाको उपस्थिति अनिवार्य जस्तै हुनेछ । चेल्सीका मिडफिल्डर जोरजिन्होले आफ्ना इटालीका साथी खेलाडीलाई चेतावनी पनि दिएका छन्, डे ब्रुएनाले खेलमा धेरै फरक पार्न सक्छन् । हामीले उनलाई रोक्नै पर्छ ।जोरजिन्होले गत महिना च्याम्पियन्स लिगको फाइनलमा म्यानचेस्टर सिटीका यी खेलाडीको सामना गरेका थिए । यसपल्टको प्रतियोगितामा चार जित र तीन खेलमा कुनै गोल नखाएर आफ्नो फिफा वरीयताको नम्बर १ स्थानका इज्जत र प्रतिष्ठा कायम राख्न सफल देखिन्छ । तर उसको यसपल्टको विपक्षी टिम इटाली पनि कम्तीका छैन्, यो टिम पछिल्ला ३१ खेलमा अपराजित छ ।अन्तिम १६ को खेलमा इटालीले अस्ट्रियालाई अतिरिक्त समयमा २१ ले हराएको थियो । इटालीलाई क्वाटरफाइनल पुर्याउन फेडरिको चेल्सी र म्याटिओ पेसिनाले गोल गरेका थिए । बेल्जियमका फरवार्ड थ्रोगन मान्छन्, हामीले सामना गरेका टिममध्ये इटाली निश्चित रूपमा अहिलेसम्कै सबैभन्दा कडा प्रतिद्वन्द्वी रहनेछ । इटालीले लगातार जितिरहेका छ र हाम्रो लागि यो क्रम तोड्न राम्रो अवसर हुनेछ ।इटालीमा इन्टर मिलानका लागि खेलिरहेको बेल्जियम स्ट्राइकर यसपल्ट तीन गोल गरेका छन् । उनकै प्रदर्शनमा टिकेर इन्टरले ११ वर्षपछि पहिलो पल्ट इटालीको घरेलु लिग जितेको थियो । मिडफिल्डर पेसिना पनि मान्छन्, लुकाकु यस्ता खेलाडी हुन्, जसले तीन डिफेन्डरलाई पन्छाएर बल अगाडि बढाउन सक्छन् । इटालीका लागि भने चिरो इमोबाइलले आफ्ना आलोचकलाई उत्तर दिने क्रममा समूह चरणमा दुई गोल गरेका छन् ।नत्र उनीमाथि लाजियोका लागि गोल गर्न सक्ने आरोप थियो । उनले स्विटरल्यान्ड र टर्कीविरुद्ध गोल गरेका थिए । लाजियोका लागि पछिल्ला दुई सिजन उनले ४१ खेलमा २५ गोल गरेका छन् । इटालीका लागि सन् २०१८ को विश्वकपमा छनोट हुन नसक्नु सबैभन्दा ठूलो शिक्षा रहेका छ र इमोबाइल मान्छन्, यसै असफलताबाट प्राप्त शिक्षा अहिले टिमका लागि बहुमूल्य सावित भएको छ ।"
चनाखो हुन डब्लूएचओको अनुरोध,"कोपनहेगन (एएफपी) विश्व स्वास्थ्य संगठन (डब्लूएचओ) ले युरो २०२० का आयोजक सहरलाई समर्थकको आगमन र प्रस्थानलाई लिएर चनाखो रहन बिहीबार अनुरोध गरेको छ । डब्लूएचओको युरोपेली अधिकृत क्याथरिन स्मलउडले भनिन्, समर्थकको रंगशला प्रवेशलाई मात्र निगरानी गरेर पुग्ने छैन् । अहिले लन्डन र सेन्ट पिटसबर्गमा कोरानो भाइरस संक्रमणको दर फेरि बढेको छ ।लन्डनले अर्को साता प्रतियोगिताका सेमिफाइनल र फाइनल खेल आयोजना गर्दैछ भने रुसी सहर सेन्ट पिटसबर्गले शुक्रबार स्विटरल्यान्ड र स्पेनबीचको खेलको आथित्य गर्दैछ । डब्लूएचओका युरोपेली क्षेत्रीय निर्देशक हान्स ख्लगले युरो २०२० कोरोना भाइरस संक्रमण दर बढाउन मुख्य कारण रहेको तथ्यलाई अस्विकार गर्न नमिल्ने पनि बताएका छन् ।युरोका खेल हेरेका दर्शकमाझ अहिलेसम्म सयौं संक्रमणको घटना अगाडि आएका छन् । यसमा सबैभन्दा अगाडि लन्डनबाट फर्केका स्कटिस समर्थक, सेन्ट पिटरबर्गबाट फर्केका फिनल्यान्ड समर्थक रहेका छन् । कोपनहेगन पुगेका समर्थकमा अझ भाइरसको नयाँ स्वरूप डेल्टा भेरियन्ट देखापरेको छ । स्मलउड भन्छिन्, समर्थकले कसरी यात्रा गरे, त्यसमा निगरानी सबैभन्दा महत्त्वपूर्ण हो ।संयुक्त राष्ट्र संघ आवद्ध संस्थाहरूले यसपल्ट कुनै पनि ठूला भेला नगर्न भनिसकेको छ र यसमा फुटबल रंगशालामा आउने दर्शक पनि रहेका छन् । स्मलउडले थपेकी छिन्, अहिले संक्रमणको दर फेरि बढ्न थालेको छ । ठूला भेलाले यस्तो संक्रमणको दरलाई अझ नाटकीय ढंगले बढाउने गर्छ । त्यसैले पनि यस्तो भेलालाई निरुत्साही गर्नु र रोक्नु आवश्यक छ ।"
इंग्लिस समर्थकलाई रोम नजान सल्लाह,"लन्डन (एएफफी) इंग्ल्यान्डले युरो २०२० मा शनिबार युत्रेनको सामना गर्न रोमको यात्रा तय गर्नेछ । तर टिकट भएका इंग्लिस समर्थकलाई पनि त्यहाँ नजान सल्लाह दिइएको छ । कारोना भाइरस संक्रमणका कारण लागू भइरहेको नियमका कारण पनि समर्थकले आफूले किनेको टिकट प्रयोग गर्न पाउने छैनन् । वेम्बलीमा भएको खेलमा जर्मनीलाई हराएर इंग्ल्यान्ड क्वाटरफाइनल पुगेको थियो ।तर कोरोना भाइरस संक्रमणको महामारी बढ्न थालेपछि रोममा कडा नियम लागू गरिएको छ । त्यस नियम अनुसार इटाली पुगेका बेलायती समर्थकले पाँच दिन क्वारेन्टाइन बस्नु पर्नेछ । त्यसैले दुई टिमबीचको खेल प्रतक्ष्य हेर्न पाउने छैनन् । यस्तोमा इंग्ल्यान्डले आफ्ना समर्थकविना रोममा खेल्नु पर्ने स्थिति निश्चित जस्तै देखिएको छ । वेम्बलीमा भने पछिल्लो समय लन्डनको स्थिति केही अनुकुल भएपछि प्रवेश पाउने दर्शक संख्या बढाइएको छ ।इंग्ल्यान्डको फुटबल संघलाई २ हजार ५ सय ६० टिकट प्रदान गरिएको छ र यो रोमको स्टाडियो ओलम्पको रंगशालामा प्रवेश पाउने १६ हजार दर्शक क्षमताको १६ प्रतिशत हो । इंग्लिस दर्शकले टिकट पाएनन् भने त्यो सर्वसाधारणका विक्रीका लागि खुल्ला गरिनेछ । इंग्ल्यान्डका लागि भने यो प्रतियोगितामा लन्डन बाहिरको एक मात्र खेल रहेको छ ।इटालीको सरकारका स्वास्थ्य सचिव आन्द्रे कोस्टाले बुधबार इटालीको रेडियोसँगको अन्तर्वार्तामा भनेका छन्, म एउटा तथ्यका के निश्चित छुं झने इंग्ल्यान्डको समर्थक युत्रेनविरुद्धको खेल हेर्न इटाली आउन सक्ने छैनन् । अहिले इटालीमा पाँच दिनको क्वारेनटाइन नियम चलिरहेको छ र यो नियम सबैलाई लागू हुन्छ । हामी कुनै प्रकारको जोखिम उठाउने पक्षमा छैनौं । इंग्ल्यान्डका समर्थक आएपनि तिनले खेल हेर्न पाउने छैनन् ।"
स्विट्जरल्यान्डविरुद्ध इतिहास स्पेनको पक्षमा,"सेन्ट पिटर्सबर्ग (एएफपी) स्विट्जरल्यान्ड ६७ वर्षयता पहिलो पल्ट कुनै ठूलो प्रतियोगिताको नकआउट चरण पुगेको छ र यसका लागि उसले विश्वकप विजेता फ्रान्सलाई पराजित गरेको थियो । युरो २०२० को क्वाटरफाइनलमा स्पेनको सामना गर्दा स्विट्जरल्यान्ड त्यस्तै सफलता दोहराउने प्रयासमा हुनेछ ।भ्लाडिमिर पेट्कोभिचको टिम फ्रान्सविरुद्ध दुई गोलले पछाडि रहेको स्थितिबाट खेलमा फर्केर टाइब्रेकरमा विजयी रहेको थियो । त्यसमा सन् २०१८ को विश्वकप नायक केलियन एमबापे पेनाल्टीमा चुकेका थिए । अब यस्तै आश्चर्यजनक नतिजा निकाल्न स्विटरल्यान्डले स्पेनमाथि पनि प्रयास गर्नेछ । स्पेनले भने प्रतियोगितामा सुस्त सुरुआत लिएपछि पछिल्ला दुई खेलमा १० गोल गरेको छ ।स्पेनले क्रोएसियामाथि अतिरिक्त समयमा ५३ को जित निकालेको थियो र त्यसमा अल्भारो मोरेटा नायक रहे । स्पेनको लक्ष्य चौथो पल्ट युरोपेली उपाधि जित्ने हो भने उसले सबैभन्दा पहिले स्विटरल्यान्डविरुद्ध त्यस्तो कुनै भुल गर्न सक्ने छैन्, जुन उसले क्रोएसियाविरुद्ध गरेको थियो ।समूह चरणमा शृंखलाबद्ध भुल गरेपछि युभेन्ट्सका फरवार्ड मोरोटा र उनको परिवार समर्थकको आक्रोस तथा दुर्ब्यवहारमा परेका थिए । स्विटरल्यान्डविरुद्ध इतिहास स्पेनको पक्षमा छ । अहिलेसम्म दुई टिमबीचका २२ खेलमा स्पेन एकै पल्ट मात्र पराजित रहेको छ र यो हार दक्षिण अफ्रिकामा भएको विश्वकपमा रहेको थियो । त्यसपछि त स्पेनले २०१० को विश्वकप चुमेको थियो । स्पेनी कप्तान सर्जियो बुस्क्वेट त्यस विश्वकप टिमका त्यस्ता एक मात्र सदस्य हुन्, जसले अहिले पनि खेलिरहेका छन् ।बुस्क्वेटसँगै २०१२ को युरो विजेता स्पेनी टिमका अर्का एक सदस्य जोर्डी अल्बा अहिलेको टिममा छन् । इटालीलाई ४० ले हराएर लगातार युरो जितेयता स्पेनले यसै पल्ट मात्र क्रोएसियालाई हराएर पहिलो नकआउट चरणको जित निकालेको थियो । स्पेनी गोलरक्षक उनाइ सिमोन मान्छन्, क्वाटरफाइनल जित आफ्नो टिमको हातमा छ, त्यो विपक्षी टिममा भर पर्दैन् ।उनी भन्छन्, विपक्षी टिम को हो, त्यसलाई आधार रहेर खेल्ने हुने गर्दैन् । हामी यहाँ प्रत्येक पल्ट बलियो विपक्षी टिम अपेक्षा गरेका आएका छौ र हाम्रो उद्देश्य तिनलाई हराउनु नै हुने गर्छ । एटलेटिको बिलबाओका गोलरक्षक रहेको सिमोनले आफ्नो एकाग्रता गुमाएर क्रोएसियाविरुद्ध आत्मघाती गोलको अवसर दिएका थिए । तर पछि उनले शृंखलाबद्ध बचाउन गरे, विशेषतः अतिरिक्त समयमा ।गत नोभेम्बरमा स्पनेका लागि डेब्यु गरेका सिमाने थप्छन्, मेरो खेल जीवनमा छ सात पल्ट यस्तो बल नियन्त्रण गर्न नसकेको स्थिति आइसकेको छ । मलाई यस्तो घटना दोहराउन नदिन कडा मिहिनेत गर्नु पर्ने हुन्छ । यसपल्ट घामको समस्या पनि थिएन र बलले अस्वभाविक गति पनि लिएको थिएन् । मैले त्यो बल रोक्नु पर्ने थियो, तर बललाई खेलाउने प्रयास गरें । यो दुर्घटना थियो र यसलाई सच्याउन सकिन्छ ।फ्रान्सलाई पन्छाउनु भने स्विस फुटबलका लागि सबैभन्दा खुसीको खेल रहेको छ । फरवार्ड ह्यारिस सेफेरोभिचले यो जितलाई यसरी नै ब्याख्या गरेका छन् । १९५४ को विश्वकपमा स्विट्जरल्यान्ड अन्तिम पटक कुनै ठूलो प्रतियोगिताको क्वाटरफाइनल पुगेको थियो र जति बेला उसले अस्ट्रियाको हातबाट ७५ ले पराजित भएको थियो । अहिलेको स्विस टिमका लागि सेमिफाइनल भने पहुँचमा देखिएको छ ।"
स्टर्लिङको प्रशंसा गर्दै साउथगेट,"लन्डन (एएफपी) इंग्लिस प्रशिक्षक गेराथ साउथगेटले युरो २०२० मा आफ्नो टिमका लागि उत्कृष्ट प्रदर्शन गरिरहेका रहिम स्टर्लिङको बिहीबार खुलेर प्रशंसा गरेका छन् । उनी स्टर्लिङलाई भरोसा गर्न योग्य खेलाडी मान्छन् । म्यानचेस्टर सिटी खेलाडीले अहिलेसम्म टिमका लागि तीन गोल गरिरहेका छन् ।त्यसमा जर्मनमाथि प्राप्त जितमा भएको पहिलो गोल पनि पर्छ । उनको प्रदर्शनको मद्दतले इंग्ल्यान्ड प्रतियोगिताको क्वाटरफाइनल पुगेका छ र फाइनल प्रवेशका लागि बलियो प्रत्यासी बनेको छ । स्टर्लिङले इंग्ल्यान्डका लागि पछिल्ला २० खेलमा १५ गोल गरिसकेका छन् । त्यस अगाडि उनले २७ खेलमा कुनै गोल गर्न सकेका थिएनन् ।साउथगेट भन्छन्, उनी योद्धा खेलाडी हुन् र सफलताप्रति उनको भोक गज्जब छ । पछिल्लो समय उनको खेल निकै परिस्कृत रहेको छ । गोलका लागि उनको लगाव पनि उत्तिकै प्रशंसा योग्य छ । स्टर्लिङले पछिल्लो समय गोलका लागि अवसर पनि सिर्जना गरिरहेका छन् । म उनको प्रदर्शनलाई लिएर निकै खुसी छुं ।युरो सुरु हुन अगाडि स्टर्लिङको प्रदर्शनलाई लिएर आलोचना पनि भइरहेको थियो र उनीमाथि लागेको सबैन्दा ठूलो आरोप थियो, इंग्ल्यान्डका लागि खेल्दा उनमा देखिएको उदासिपन । यसलाई लिएर साउटगेटले भनेका छन्, समर्थकको आलोचनाले कहिले काम गरेको छ । वेम्बलीमा उनले जुन लय समाटेका छन्, त्यो टिमका लागि सुखद रहेको छ ।"
राष्ट्रिय क्रिकेट टोलीलाई नगद सम्मान,"काठमाडौं (कास) त्रिदेशीय ट्वान्टी २० क्रिकेट शृंखला जितेको नेपाली राष्ट्रिय क्रिकेट टोली बिहीबार नगदबाट सम्मानित भएको छ । वैशाखमा काठमाडौंमा नेपाल, नेदरल्याण्डस् र मलेसियाबीच सम्पन्न प्रतियोगिता घरेलु टोलीले जितेको थियो । राष्ट्र्रिय क्रिकेट टोलीको मुख्य प्रायोजक माई सेकेण्ड टिचरले प्रोत्साहन र सम्मानस्वरुप नेपाली टोलीलाई नगद ५ लाख र सो प्रतियोगितामा डेब्यु गरेका ४ खेलाडीलाई जनही १ लाख प्रदान गरेको छ । कुशल भुर्तेल, आसिफ शेख, शाहव आलम र कमल सिंह ऐरीले प्रतियोगिताबाट ट्वान्टी २० अन्तर्राष्ट्रियमा डेब्यु गरेका थिए ।प्रतियोगिताको फाइनलमा घोषणा गरिएको सो पुरस्कार निषेधाज्ञाका कारण बुधबार मात्र हस्तान्तरण गरिएको माई सेकेन्ड टिचरले जनाएको छ । माई सेकेन्ड टिचरका तर्फबाट इननोभेट टेकका संस्थापक अध्यक्ष सुलभ बुढाथोकीले कप्तान ज्ञानेन्द्र मल्ललाई नगद हस्तानतरण गर्दै त्रिदेशीय शृंखलामा नेपालको प्रर्दशन गर्विलो रहेको जनाए ।"
पार्कीको स्थानमा सरस्वती,"(काठमाडौं)  टोकियो ओलम्पिकमा नेपालको प्रतिनिधित्व गर्दै सहभागी हुने भनिएका गोपीचन्द्र पार्की त्यस अवसरबाट वञ्चित भएका छन् । टोकियो ओलम्पिकमा सहभागी हुन उनी लामो समयदेखि अभ्यासरत पनि थिए ।नेपाल ओलम्पिक कमिटीका अध्यक्ष जीवनराम श्रेष्ठ, राष्ट्रिय खेलकुद परिषद्को सदस्य सचिव रमेश सिलवाल र नेपाल एथलेटिक्स संघका अध्यक्ष राजीवविक्रम शाहले संयुक्त प्रेस विज्ञप्ति जारी गर्दै पार्क टोकियो नजाने पुष्टि गरेका छन् ।उनीहरूले जारी गरेको विज्ञप्तिमा भनिएको छ, म्याराथनमा कोटाको भन्दा बढी आवेदन परेको हुनाले नेपालले म्याराथनमा नभएर एथलेटिक्सकै महिला सय मिटर दौडको कोटा छुट्याइएको छ । अब त्यस अनुसार सरस्वति चौधरीले महिलो सय मिटर दौडमा नेपालको प्रतिनिधित्व गर्दै खेल्नेछिन् ।"

शीर्षक,विवरण
शान्त ओलम्पिक,"जापानी वर्णमालाको क्रमअनुसार २०४ देशसहित शरणार्थी टिमका खेलाडी र पदाधिकारीले मार्चपास गरे । लैंगिक समानतालाई जोड दिइएको यो ओलम्पिकमा नेपालको राष्ट्रिय झन्डा पौडी खेलाडी गौरिका सिंह र अलेक्जेन्डर (एलेक्स) शाहले बोके । जुडोकी सोनिया भट्ट र सुटिङकी कल्पना परियार भने शनिबार बिहानै प्रतिस्पर्धा गर्नुपर्ने भएकाले मार्चपासमा सहभागी भएनन् । जुडोका प्रशिक्षक सूर्यनारायण श्रेष्ठ र सुटिङका असिम यादव पनि ओलम्पिक भिलेजमै रहे । राष्ट्रिय खेलकुद परिषद्का सदस्यसचिव रमेशकुमार सिलवाल र सांसद तुलसा थापासहित ६ पदाधिकारी भने मार्चपासमा हात हल्लाइरहेका थिए । यो ओलम्पिकमा नेपालका ५ खेलाडी सहभागी हुँदै छन् । त्यसमध्ये एथलेटिक्सकी सरस्वती चौधरी शनिबारमात्रै काठमाडौंबाट उड्नेछिन् ।समारोहमा जापानका सम्राट नारुहितो, प्रधानमन्त्री योसिहिदे सुगा, अमेरिकी प्रथम महिला जिल बाइडेन, अन्तर्राष्ट्रिय ओलम्पिक कमिटीका अध्यक्ष थोमस बाखको उपस्थिति रहे पनि विगतजस्तै विश्वकै शीर्ष नेताहरूको लस्कर टोकियोमा भएन । महामारीले सबैको मुखमा मास्क अनिवार्य बनाइदिएको छ भने अँगालो हाल्न र हाई फाइव गर्न प्रतिबन्ध लगाइएको छ । सन् १९६४ पछि टोकियोले फेरि ओलम्पिक आयोजना गर्दा ३३ खेलमा ११ हजार बढी खेलाडीले अगस्ट ८ सम्म प्रतिस्पर्धा गर्दै छन् । यसपालि कसले धेरै पदक जित्छ भन्दा पनि महामारीबाट सुरक्षित तरिकाले कसरी प्रतिस्पर्धा गर्ने भन्नेमै ओलम्पिकले ध्यान खिचेको छ । तर पदकको प्रतिस्पर्धा त शनिबारदेखि भइहाल्छ नै ।"
एमसीसी ढिलाइले अमेरिका असन्तुष्ट,कहिले के भयो ?२०७४ भदौ २९ ः एमसीसी सम्झौता२०७५ पुस १३ ः अर्थ मन्त्रालयद्वारा कानुन मन्त्रालयसँग राय मागपुस २६ ः संसद्को सामान्य बहुमतबाट अनुमोदन गरिनुपर्ने सचिवस्तरीय निर्णय माघ २५ ः अनुमोदनका लागि संसद्मा पेस गर्ने मन्त्रिपरिषद्को निर्णय २०७६ असार ३० ः अर्थ मन्त्रालयद्वारा प्रतिनिधिसभाको विधेयक शाखामा दर्ता माघ १९ ः तत्कालीन नेकपाद्वारा झलनाथ खनालको नेतृत्वमा सम्झौता अध्ययन कार्यदल गठनफागुन ९ ः परिमार्जन गरेर मात्र अनुमोदन गर्न सुझावसहित प्रतिवेदन पेस२०७७ असार १५ ः कोभिडका कारण निर्धारित मितिमा कार्यान्वयन गर्न नसकिने एमसीसीलाई जानकारी
महाराजाले माफी दिने भएछन्,"काठमाडौं (कास) प्रधानमन्त्री शेरबहादुर देउवालाई विश्वासको मत दिने सांसदलाई एकतामा आए आममाफी दिन सकिने एमाले अध्यक्ष केपी शर्मा ओलीको अभिव्यक्तिप्रति वरिष्ठ नेता माधवकुमार नेपालले असन्तुष्टि व्यक्त गरेका छन् ।पद खुस्किएपछि पनि ओलीमा दम्भ र अहंकारमा कमी नआएको तथा साउन ३ मा फेरि संसद् विघटन गराउने उनको योजना ध्वस्त पारिदिएको दाबी नेपालले गरेका छन् । ४३ औं पुष्पलाल स्मृति दिवसका अवसरमा पुष्पलाल मित्रता केन्द्रले शुक्रबार आयोजना गरेको कम्युनिस्ट आन्दोलनमा देखिएको संकट र अबको बाटो विषयक प्रवचनमा नेपालले ओलीमा श्री ५ महाराजधिराज शैली देखिएको आरोप लगाए । श्री ५ महाराजधिराजले स्पष्टीकरण सोधिएको छ, उनीहरूलाई आममाफी दिइन्छ, एमनेस्टी इज ग्यारेन्टेड भने । हामीलाई आममाफी दिने भएछन् । नाच्नुपर्ने भो, खुसी हुनुपर्ने भो, नेपालले भने ।नेपालले घोडाबाट झरेपछि पनि ओलीको अहंकारमा कमी नआएको बताए । वादशाह घोडाबाट तल झरेको छ तैपनि अहंकार उस्तै हुँदो रहेछ, उनले भने । आफूलाई तर्साउन ओलीले अनेक हथकण्डा अपनाएको तर त्यसबाट रत्तिभर नडराउने उनले सुनाए । विशेष धातुले बनेका मान्छे हौं, हामी तर्सिनेवाला छैनौं, उनले भने । नेपालले ओलीसँगको आफ्नो लडाइँ पद र प्रतिष्ठाका लागि नरहेको दोहोर्याए । लडाइँ विचार र प्रवृत्तिको हो, उनले भने । नेपालले कम्युनिस्ट शक्तिहरूबीचको एकतामा पनि जोड दिए । सोही कार्यक्रममा क्रान्तिकारी माओवादीका महासचिव मोहन वैद्यले माओवादी केन्द्रका अध्यक्ष पुष्पकमल दाहाल र एमाले वरिष्ठ नेता नेपाललाई प्रधानमन्त्री बन्ने लोभ छोडेर देश र जनताको हितमा लाग्न आग्रह गरे । संसदीय बाटो रोजेर कतिपटक प्रधानमन्त्री बन्नुहुन्छ ? संसद् छोड्नुहोस्, जनताको पक्षमा काम गर्न सडकमा आउनुहोस्, उनले भने ।राष्ट्रिय जनमोर्चाका अध्यक्ष चित्रबहादुर केसीले कम्युनिस्ट पार्टीहरूमा विचारको संकट देखिएकाले कम्युनिस्ट र गैरकम्युनिस्ट उस्तै देखिन थालेको बताए । नेपाल कम्युनिस्ट पार्टीका नेता धर्मेन्द्र बाँस्तोलाले संसदीय व्यवस्थाको विकल्प खोज्ने बेला आएको तर्क गरे भने नेकपा संयुक्तका अध्यक्ष चन्द्रदेव जोशीले तरबारको धारमा हिँडेर भए पनि एमालेको नेपाल पक्षले संविधान बचाएको बताए ।"
एमाले नेता नेम्वाङलाई प्रधानमन्त्रीको प्रश्न 'संविधानमा धारा ७६ (५) किन लेखेको ?,"ॅअब भ्रष्टाचारको भाइरस नियन्त्रणकांग्रेस नेता प्रकाशमान सिंहले ओलीको अहंकार र विधि उल्लंघनले मुलुकलाई संकटमा धकेलेको बताए । विधि नमान्नुको परिणाम दुई तिहाइ बहुमतको सरकार ढलेको उनको टिप्पणी थियो । संविधान बनाउँदा धारा ७६ उपधारा ५ राख्ने अनि अहिले राजनीतिक भ्यालु र कल्चरको कुरा गर्ने ?, सिंहले भने । उनले अब कोरोना मात्र नभएर भ्रष्टाचारको भाइरस पनि नियन्त्रण गर्नुपर्ने बताए । सिंहले मुलुक अप्ठेरो परेका बेला कांग्रेसले नेतृत्व सम्हालेको उदाहरण दिँदै प्रधानमन्त्री देउवालाई राम्रो काम गरेर देखाउन सुझाए । उनले व्यंग्य गर्दै भनेका थिए, सडक, एयरपोर्ट, चुच्चे पानी जहाज र रेलवेलगायत विकास ओलीले पूरा गरेकाले प्रधानमन्त्रीलाई सजिलो हुन्छ ।माओवादी केन्द्रका सांसद हरिबोल गजुरेलले ओली संविधान मिचेर जनआन्दोलनको भावना कुल्चेर अघि बढेको बताए । ओलीले संसद् बचाउन नसकेको उनको भनाइ थियो । उनले संसदीय व्यवस्था पुरानै ढर्रामा चल्ने हो भने मुलुकको विकास नहुने बताए । जसपा सांसद अनिलकुमार झाले विगतको सरकारले गरेको गल्ती नदोहोर्याउन देउवालाई आग्रह गरे । उनले मधेसका समस्या समाधान गर्न आग्रह गरे । सोही पार्टीका सांसद महेन्द्र राय यादवले ओलीमाथि जसपा फुटाउन खोजेको आरोप लगाए । राष्ट्रिय जनमोर्चाकी सांसद दुर्गा पौडेल, राष्ट्रिय प्रजातन्त्र पार्टीका राजेन्द्रप्रसाद लिङ्देन, नेपाल मजदुर किसान पार्टीका प्रेम सुवाललगायतले देउवालाई बधाई दिए ।"
बहुमतको परीक्षण रोक्न ठाकुर पक्ष सर्वोच्चमा,"(काठमाडौं)  जनता समाजवादी पार्टीको आधिकारिता विवाद किनारा लगाउन केन्द्रीय कार्यकारिणी समिति पहिचान गर्ने निर्वाचन आयोगको आदेशविरुद्ध महन्थ ठाकुर पक्ष सर्वोच्च अदालत पुगेको छ । पार्टी अध्यक्ष ठाकुरले कार्यकारिणी समितिकै विवाद निरूपण नगरिकनै आयोग सिधै बहुमत र अल्पमतको परीक्षणमा जानुलाई गलत भनेका छन् । पार्टीको पुस ७ गतेको बैठकले दिएको अख्तियारीअनुसार कार्यकारिणी समितिमा हेरफेर गरिएको विषयमा निर्णय नै नदिइकन पुरानै कार्यकारिणी समितिलाई सनाखतका लागि बोलाउने आयोगको आदेश बदर गरिनुपर्ने माग ठाकुरको छ । कार्यकारिणी समितिमा हेरफेर भइसकेकाले त्यसलाई मान्यता दिनुपर्ने उनको जोड छ । आयोगको इजलासले बिहीबार दल एकीकरण हुँदाका बखत कायम रहेको कार्यकारिणी समितिका सदस्यहरूलाई नागरिकतासहित सनाखतका लागि साउन ११ गते आयोगमा उपस्थित हुन आदेश दिएको छ । ठाकुरपक्षीय नेता लक्ष्मणलाल कर्णले आयोगले दिएको आदेश त्रुटिपूर्ण रहेकाले त्यसको खारेजीको माग आफूहरूको रहेको बताए । आधिकारिक कार्यकारिणी समिति कुन हो भन्नेबारेमा निर्णय नै नदिइकन आयोग अगाडि बढ्न मिल्दैन, उनले भने । ठाकुरले पुस ७ गते बसेको कार्यकारिणी समिति बैठकले आफूलाई समितिमा हेरफेर गर्ने अधिकार दिएको दाबी गर्दै आएका छन् । सर्वसम्मतिबाट गरिएको त्यही निर्णयका आधारमा जेठ ३ मा आफूले कार्यकारिणी समितिमा हेरफेर गरी आयोगलाई कानुनले दिएको ३० दिनको समयसीमाभित्र असार १ मा अद्यावधिक गरिदिन पत्राचार गरिएको उनको भनाइ छ । आयोगले असार १४ मा पदाधिकारी हेरफेरसम्बन्धी विषयलाई विवाद निरूपणकै समयमा हेरिने निर्णय गरेको थियो । ठाकुरले त्यस विषयमा अन्यथा निर्णय नभएको अवस्थामा हेरफेरसहितको कार्यकारिणी समितिको मात्र बहुमत हेर्नुपर्ने रिटमा जिकिर गरेका छन् । पार्टी एकता हुँदाको कार्यकारिणी समितिमा यादव पक्षको बहुमत छ । आयोगको आदेशअनुसार उक्त समितिमा बहुमतअल्पमतको परीक्षण गरिएको अवस्थामा यादवले दलको आधिकारिता पाउने निश्चित छ । त्यही कारण ठाकुर पक्ष अदालत पुगेको हो । ठाकुरद्वारा शुक्रबार सर्वोच्चमा दिइएको रिटमा यादवले गरेको आधिकारिताको माग दाबीको निवेदन नै त्रुटिपूर्ण रहेको दाबी गरिएको छ । ठाकुर र यादवले पदाधिकारीमा गरेको हेरफेरलाई राजनीतिक दलसम्बन्धी ऐनको दफा ५१ अनुसार आयोगले जेठ ३० मा अद्यावधिक गर्न अस्वीकार गरेको थियो । यादवको दाबी त्यही निर्णयउपरको उजुरी मात्रै रहेको साथै ऐनले तोकेको केन्द्रीय समितिको ४० प्रतिशत सदस्यको हस्ताक्षरसहित माग दाबी गर्नुपर्ने प्रक्रिया पनि पूरा नगरिएकाले त्यो निवेदन नै सुनुवाइ योग्य नरहेको ठाकुरको जिकिर छ । नेता कर्णले केन्द्रीय समितिको ४० प्रतिशत सदस्यको हस्ताक्षरसहित दलको आधिकारिता दाबी गरिनुपर्नेमा यादवले त्यसो गरेको नपाइएको बताए । उपेन्द्र यादवको मात्र निवेदनका भरमा आयोगले त्यसलाई प्रक्रियामा लैजानु कानुनअनुसार गलत रहेको उनले दाबी गरे । यादवले केन्द्रीय कार्यकारिणी समितिका ५१ मध्ये ३० जनाको हस्ताक्षर रहेको बैठकको निर्णयसहित आधिकारिकताको माग दाबी गरेका छन् । कर्णले भने अवैधानिक तरिकाले गरिएको बैठकको निर्णयमा गरिएको उपस्थिति आधिकारिताको माग दाबीसम्बन्धी कानुनी प्रक्रियाको प्रबन्धसँग मेल नखाने बताए । यादव एक्लैले गरेको माग दाबी प्रथम दृष्टिमै खारेज गरिनुपर्ने उनले उल्लेख गरे । ठाकुरले अदालतमा दिएको निवेदनमा पनि त्यही व्यहोरा उल्लेख छ । पार्टी विधानको धारा १९ को उपधारा २ को खण्ड कमा दुई अध्यक्षबीच कार्यविभाजन गर्न सकिने व्यवस्था रहेको र त्यहीअनुसार पुस ७ को कार्यकारिणी समितिको बैठकले ठाकुरलाई कार्यकारिणी समितिमा हेरफेर गर्ने अधिकार दिएको दाबी निवेदनमा गरिएको छ । यादव पक्षले भने पुस ७ को बैठकले त्यस्तो अख्तियारी प्रदान गर्ने निर्णय नगरेको भन्दै आएको छ । ठाकुरले भने सबै नेताको उपस्थितिमा सर्वसम्मतिमा निर्णय भएको र त्यसको सक्कल प्रति आयोगलाई बुझाइएको दाबी गरेका छन् । ठाकुरले प्रमाण ऐन २०३१ मा तोकिएको नियमित रूपमा राखिएका खाता, बही, किताब वा अन्य स्रेस्तामा जनिएका कुरा वा अन्य कुनै विवरण प्रमाणमा लिन हुन्छ भन्ने व्यवस्थाअनुसार बैठकको निर्णयलाई आयोगले प्रमाणका रूपमा लिनुपर्नेमा त्यसको विपरीत दिइएको आदेश बदर गरिनुपर्ने तर्कसमेत अदालतसमक्ष पेस गरेका छन् । उनले हेरफेरसहितको केन्द्रीय कार्यकारिणी समितिलाई अद्यावधिक नगरी विवाद निरूपणको प्रक्रिया अगाडि बढाउँदा सिंगो समिति र पार्टीको केन्द्रीय नेतृत्वकै प्रयोजन समाप्त हुने निवेदनमा उल्लेख गरेका छन् । त्यस परिस्थितिमा आफूसहित सरोकारवालालाई अपूरणीय क्षति पुग्ने भएकाले सुविधा सन्तुलनको दृष्टिबाट रिटको टुंगो नलागुन्जेल आयोगको बहुमत परीक्षणको आदेशलाई कार्यान्वयन नगर्नूनगराउनू भनी विपक्षीका नाममा अन्तरिम आदेशको माग ठाकुरले गरेका छन् ।"
नेसम खोलापारि अति दुर्गम जुगल,"(सिन्धुपाल्चोक)  लक्याप भीर, नेस्टम जंगलमा खसेका ४ पहिरो छिचोल्दै नेसम खोलाछेउ आइपुगेकी जुगल गाउँपालिका३ की बिबिरानी तामाङ टोलाएर बगरतिर हेर्दै थिइन् । तेम्बाथान जडीबुटी लिन गएका लामा आइतबारै त्यहाँबाट फर्किए पनि घर नपुगेपछि बिबिरानी श्रीमान्को खोजीमा झन्डै ६ घण्टा हिँडेर बुधबार नेसम खोला आइपुगेकी थिइन् । उसको झोला खोला किनारमै रैछ, झोलाको अवस्था हेर्दा उनले खोला तर्ने प्रयास गरे तर त्यही क्रममा भेलले बगायो जस्तो लाग्छ । तैपनि भेटिन्छन् कि भनेर खोजिरहेका छौं, उनले भनिन्, ४ नाबालक छोराछोरी घरमा कुरिरहेका छन्, यता श्रीमान्को अत्तोपत्तो छैन । पुलिसलाई खबर गर्न पनि झन्डै एक दिनजस्तो हिँडेर कात्तिके पुग्नुपर्छ । श्रीमान् खोज्ने हतारोमा त्यहाँ पुग्न सकेको छैन ।जुगल३ का दिपु, तेगा, तेम्बाथानका २ सय २० भन्दा बढी परिवारले प्रहरी सेवा मात्रै होइन, शिक्षा, स्वास्थ्य, सडक, बिजुलीलगायत आधारभूत सेवा अहिलेसम्म पाउन सकेका छैनन् । हामी पनि यही देशका जनता हौं, अरूले जस्तै सरकारलाई कर तिरेका छौं तर हामीसम्म कहिल्यै सरकार आएन, न विकास नै आयो, तेम्बाथानका खुन्खेन यशी लामाले भने, गुम्बाथानसम्म सडक त छ तर नेसम खोला तरेपछि बिजुली, मोबाइलमा नेटवर्क, सडक, उच्च शिक्षा, स्वास्थ्य केही पनि छैन । सडक सञ्जालले नछोएकै कारण गर्भवती, सुत्केरी, दुर्घटनामा परी गम्भीर चोट लागेकाहरूलाई उपचार गर्न हेलिकप्टरको भर पर्नुपर्ने बाध्यता यसअघिदेखिकै हो ।सक्नेले पो ऋण या जोरजाम गरेर हेलिकप्टर बोलाउँछन् । नसक्ने हामीजस्ता यहीं थलिएर मर्नुपर्छ । हेलिकप्टरको ऋण तिर्न नसकेर उकुसमुकसमा बाँचेका यहाँ धेरै छन्, उनले भने । बुहारीलाई सुत्केरी बेथा लागेपछि तेम्बाथानकै याङ्जी शेर्पाले हेलिकप्टर चार्टर गरिन् । तर बुहारीलाई तल (काठमाडौं) लग्दा लागेको २ लाख ऋण अझै तिर्न सकेको छैन, ब्याज तिर्दा हैरान भइसकेको छु, उनले भनिन्, हेलिकप्टरमा नलगेको भए बुहारी र नाति दुवैको मुख देख्न नपाउने रहेछु ।गाउँमा युवा नभएका कारण स्ट्रेचरमा बोकेर लैजाने अवस्थासमेत नरहेको उनले सुनाइन् । स्ट्रेचरमा बोक्न कोही तयार भइहाले भने पनि भीर र पहिरोको गोरेटो बाटो छिचोल्नु युद्ध लड्नुभन्दा कम नरहेको उनले बताइन् । स्वास्थ्य चौकी जानुपरे पनि २ दिन हिँडेर गुम्बाथानको पाङ्गर्पुस्थित सामुदायिक स्वास्थ्य इकाइ पुग्नुपर्छ । जसका कारण यहाँका अधिकांश बालबालिका खोपबाट वञ्चित छन् । सरकारले विभिन्न समयमा अभियानमार्फत सञ्चालन गर्ने पोलियो थोपा, भिटामिन ए खुवाउनेलगायत कार्यक्रममा पनि उनीहरू सहभागी हुन सक्दैनन् । यस्तो भीर र पहिरोको बाटो छ, स्थानीय कामी शेर्पाले भने, खोप नपाए पनि मरी त हाल्दैनन् होला नि, तर भीरबाट लडे मर्लान् भन्ने डरले पठाउँदैनौं । गत असार १ मा यी तीनवटै गाउँलाई बजारसँग जोड्ने एक मात्र माध्यम नेसम खोलाको झोलुंगे पुल बगाएपछि स्थानीयको सकस चुलियो । उनीहरूले झन्डै महिना दिन चुँडिएको पुलबाटै जोखिम मोलेरै आउजाउ गरे । मंगलबार तुइन हालिएपछि गाउँका धेरै महिला प्राथमिक उपचार, औषधि र खोपका लागि झन्डै २ दिनको यात्रा गरेर पांगर्पु गएको यशीले सुनाए । धन्न तुइन भने पनि जोडिएछ तर हामीलाई कहिलेचाहिँ सुख छ र ?, यशी निराश सुनिए । पुल भत्किएपछि तत्कालको आवश्यकता पूरा गर्न स्थानीय राजनीतिक दल र समाजसेवीले दिएको चन्दा र जनश्रमदानबाट तुइन हालिएको हो । तुइन उदघाट्न कार्यक्रम सकिएपछि दिपुका धर्के शेर्पाले स्थानीय नेताकार्यकर्ताबीच दुखेसो पोखे, यहाँ कहिले पुल बन्ला र खै । उता दिपु र तेगाका दुई दर्जन परिवार पालमा छन्, त्यहाँ ब्रह्मायणीले ध्वस्त बनायो सर, हाम्रो समस्या पनि हेरिदिनुहोला । श्रीमान्को खोजी गरिदिन आग्रह गरेपछि प्रदेश पूर्वमन्त्रीसहितका नेताले बिबिरानीलाई सान्त्वना दिए र प्रहरीलाई खबर गरिदिए । धर्केलाई पनि गाउँमा राहत पुर्याउने आश्वासन दिए । सधैंजसो आश्वासन मात्र पाएका धर्केलाई विश्वास नलागेपछि प्रश्न गर्न भ्याइहाले, हाम्लाई पनि सरकारले हेर्छ र सर ? जुगलकै बोल्दे बजारबाट माथिल्लो भेगको गोरेटो ठाउँठाउँमा भासिएको र पहिरोले पुरेको छ । अहिले स्थानीय लहरामा झुन्डिदै वारपार गरिरहेको धर्केले सुनाए । गुम्बाथानबाट माथिल्ला तीन गाउँ जोड्न ७ किमि सडक खन्न थालिएको २ वर्ष भइसके पनि काम सुस्त छ । यी गाउँमा आधारभूत शिक्षा पाउनसमेत कठिन छ । ५ कक्षाभन्दा माथिल्लो तह पढ्न ५ घण्टाभन्दा बढी हिँडेर गुम्बाथान पुग्नुपर्ने तेम्बाथानका मिङमार शेर्पाले बताए । गाउँमा भएको विद्यालय पनि नियमित सञ्चालन हुँदैन । शिक्षकहरू आलोपालो विद्यालय चलाउँछन् । एउटै कोठामा सबै कक्षाका विद्यार्थीले पढ्नुपर्छ ।"
दाजुसँग थियो सुजिताको 'प्रेम सम्बन्ध,"(चितवन)  सुजिता भण्डारी मृत्यु प्रकरणमा प्रहरीले मृतकका ठूलोबुबाका छोरा (दाइ) सुकदेव भण्डारीलाई आत्महत्या दुरुत्साहन आरोपमा पक्राउ गरेको छ । राप्ती नगरपालिका३ की २३ वर्षीया सुजिताकी आमा अम्बिका भण्डारीले सुकदेवविरुद्ध चितवन प्रहरीमा साउन ६ मा उजुरी दिएकी थिइन् । २३ वर्षीय सुकदेवलाई बिहीबार काठमाडौंबाट पक्राउ गरिएको प्रहरीले जनाएको छ ।घटनाका मुख्य अनुसन्धान अधिकृत डीएसपी इन्द्रबहादुर रानाले परिवारका सदस्यले सुकदेव र सुजिताको सम्बन्ध शंकास्पद देखिएको संकेत गरेपछि त्यसतर्फ अनुसन्धान अघि बढाएको बताए । सुजिता दिदीकहाँ जान्छु भनेर काठमाडौं गएको र सुकदेवलाई भेटेर विवाह गर्न दबाब दिएको देखिन्छ, रानाले भने । विवाह गर्न सामाजिक र नैतिक कठिनाइ हुने भएपछि सम्भव भएसम्म विदेश जाने र नभए एकआपसमा अपहरणमा परेको बहाना बनाई कसैले थाहा नपाउने ठाउँमा बस्ने योजनासमेत रहेको खुल्न आएको रानाले जानकारी दिए । असार ९ मा सुजिता र सुकदेवबीच टेलिफोन सम्पर्क भएको देखिन्छ । सुजिताले बिहे गरौं भन्दा सुकदेवले नमानेको र विवाद हुँदा सुजिताले मर्छु भनेपछि सुकदेवले जे गर्ने हो गर भनेको खुल्न आएको छ, रानाले भने । काठमाडौंमा केही समय दिदीको घरमा बसेकी सुजिता कोठा खोजेर सुकदेवसँग पनि केही समय सँगै बसेको रानाले दाबी गरे ।असार ११ को बिहानै सुजिता घरबाट निस्केकी थिइन् । अपहरणमा परेको भन्ने परिवारले दिएको सूचनाका आधारमा प्रहरीले सुजिताको खोजी थालेको थियो । तर घरबाट निस्केको ९ दिनपछि असार २० को साँझ सुजिताको शव घर नजिकको जंगलमा भेटिएको थियो । सुजिताको काठमाडौं त्रिवि शिक्षण अस्पतालमा पोस्टमार्टम भए पनि मृत्युको कारण खुलेको थिएन । कारण पत्ता लगाउन भिसेरा परीक्षणका लागि नमुना खुमलटारस्थित विधि विज्ञान प्रयोगशालामा पठाइएको थियो । चितवन प्रहरीले पोस्टमार्टम र भिसेरा परीक्षण दुवै रिपोर्ट नआएको बताएको छ । चितवन प्रहरी प्रमुख एसपी ओम अधिकारी चाँडै नै दुवै प्रतिवेदन प्राप्त हुने बताउँछन् । पोस्टमार्टममा संलग्न डा गोपाल चौधरीले मृतकको शरीरमा प्राणघातक घाउ चोट नभएको बताएका थिए ।सुजिता हराएको दिन वा त्यसपछि पनि सुकदेव चितवन आएनआएको बारे अनुसन्धान भइरहेको एसपी अधिकारीले बताए । सुजिता घरबाट निस्केपछि मध्याह्न दिदी कवितासँग फोन सम्पर्क भएको थियो । फोनमा बहिनीले आफू अपहरणमा परेको जानकारी दिएको दिदी कविताले बताउँदै आएकी छन् । मोबाइल फोन लोकेसनमा घरदेखि दक्षिण लागेको देखिने सुजिताको शव भने घरदेखि उत्तरको जंगलमा भेटिएको थियो । शव भेटिएको दिनदेखि नै स्थानीयले घटनाको यथार्थ विवरण चाँडै सार्वजनिक गर्न र दोषी पत्ता लगाएर कारबाही गर्न माग गर्दै विरोध प्रदर्शनसमेत गरेका थिए । सुजिताको साउन ४ मा अन्त्येष्टि भएको थियो ।"
"हुद्दाको हत्या, गणकै साथी पक्राउ","चितवन (कास) नेपाली सेनाको आफ्नै गणका हुद्दा भरत गुरुङलाई गोली हानेर मारेको आरोपमा दि फेमस महिन्द्र दल गण का सिपाही गंगाधर ढकाललाई चितवन प्रहरीले नियन्त्रणमा लिएको छ । यो गण हाल शिवपुरी राष्ट्रिय निकुञ्जमा तैनाथ छ । धादिङ नीलकण्ठ१३ का ३६ वर्षीय भरतको शव बिहीबार बिहान भरतपुर१७ सिमलडाँडामा बस्तीभन्दा केही पर कुलोछेउ फेला परेको थियो ।उनको टाउकामा गोली लागेको जस्तो घाउ देखिन्थ्यो भने आडैमा गोलीको एउटा खोका पनि थियो । त्यसैले हामीले हत्या भएको आशंकामा अनुसन्धान अगाडि बढायौं । त्यसमा संलग्न भएको आशंकामा गंगाधर ढकाललाई बिहीबार नै नियन्त्रणमा लिएका थियौं, घटनाबारे जानकारी दिन शुक्रबार पत्रकार सम्मेलन गर्दै चितवनका प्रहरी प्रमुख एसपी ओम अधिकारीले भने । प्रहरीले एसएमजी हतियारसमेत बरामद गरेको छ । ढकालको घर भरतपुर२१ मा छ । प्रहरीले उनलाई भरतपुर२० चनौलीबाट पक्राउ गरेको हो । पक्राउ परेका ढकालको बयानका आधारमा भरतपुर८ बीसहजारी ताल जाने गेटनजिक झाडीबाट एसएमजी हतियार बरामद भएको अधिकारीले बताए । ढकालले बैंकबाट गुरुङको नौ लाख रुपैयाँ झिकेर आफ्नी श्रीमतीलाई ६ लाख र बुबालाई २ लाख बुझाएको पनि प्रारम्भिक अनुसन्धानमा खुलेको छ । गुरुङको चेकमा आफैंले सही दस्तखत गरेर ढकालले बैंकबाट पैसा निकाल्ने गरेको पाइयो, एसपी अधिकारीले भने । गुरुङको बैंकको खाली चेक बोकेर ढकाल साउन २ मा चितवन आएका थिए । भोलिपल्ट गुरुङको सही आफैंले गरेर ढकालले बैंकबाट नौ लाख रुपैयाँ निकालेको खुलेको छ । गत मंगलबार गुरुङले ढकाललाई फोन गरेर आफू जग्गा पास गर्न चितवन आउन लागेको जानकारी गराएका थिए । त्यसपछि गुरुङलाई लिन ढकाल नै मोटरसाइकल लिएर काठमाडौं गए । सोही दिन उनीहरू चितवन आएर होटलमा बसेको प्रहरीले जनाएको छ । गुरुङ भोलिपल्ट मात्रै भरतपुर१९ शारदानगर टाउनमा रहेका आफन्तको घर गए । ढकालले आफन्तको घरबाट बुधबार साँझ गुरुङलाई खाजा खान भनेर बोलाए । दुवै बसेर मदिरा सेवन गरे । त्यसपछि मोटरसाइकलमा नै राखेर विभिन्न ठाउँमा रातभर डुलाए । घटना भएको ठाउँमा बिहीबार बिहान ५ बजेतिर मात्रै पुर्याएको देखिन्छ, एसपी अधिकारीले भने । गुरुङको हत्या गरेपछि उनी भाग्दै विभिन्न ठाउँ पुगेको देखिएको अधिकारीले बताए । ढकालले सौराहा चोकमा रहेको फुपूको घर गएर झोला छाडेका थिए । त्यसमा एसएमजीमा प्रयोग हुने ७ वटा गोली र सेनाको पोसाक भेटिएको थियो ।"
सवारी नवीकरण अब अनलाइनबाटै,"(हेटौंडा)  वाग्मती प्रदेश सरकारले सवारीसाधनको अनलाइन प्रविधिबाट नवीकरण र राजस्व भुक्तानी सेवा सुरु गरेको छ । मुख्यमन्त्री डोरमणि पौडेलले शुक्रबार हेटौंडाका सेवाग्राही चिन्तामणि फुयाँलको मोटरसाइकलको अनलाइनमार्फत राजस्व तिरेर यातायात व्यवस्थापन सूचना प्रणालीको उद्घाटन गरे ।सुरुवाती समयमा सेवा सञ्चालन गर्न झन्झट हुने भए पनि विस्तारै सहज हुने दाबी गर्दै मुख्यमन्त्री पौडेलले प्रदेशका सेवाहरूलाई क्रमशः डिजिटल बनाउँदै लैजाने बताए । यो भुक्तानी प्रणालीले सेवाग्राहीको समयको बचत र यातायात क्षेत्रमा सुशासन र पारदर्शिता कायम हुने उनले विश्वास व्यक्त गरे । वाग्मतीले सवारी तथा यातायात व्यवस्था ऐन जारी गरिसकेको छ । उक्त ऐनअनुसार विद्युतीय माध्यमबाट यातायात क्षेत्रको सेवा प्रवाह र राजस्व भुक्तानी प्रणालीलाई व्यवस्थित गर्न विद्युतीय माध्यमबाट यातायात क्षेत्रको सेवा प्रवाह र राजस्व भुक्तानी नियमावली २०७८ समेत जारी गरी कार्यान्वयनमा ल्याएको छ ।चालु आवको बजेट वक्तव्यमा यातायात सेवालाई सर्वसुलभ, पहुँचयोग्य, सुरक्षित, व्यवस्थित एवं विश्वसनीय बनाउन सवारी साधनका विवरण डिजिटाइजेसन गर्ने र अनलाइनमार्फत सेवा प्रदान गर्ने उल्लेख थियो । यसरी सेवा दिँदा बिचौलियाहरूको अन्त्य हुने र कार्यालयमा भीडभाड नहुने भौतिक पूर्वाधार विकास मन्त्रालयका सचिव सञ्जीव बरालले दाबी गरे । उनका अनुसार हाललाई प्रदेशका ६ वटा यातायात कार्यालयमा यो प्रणालीमार्फत सेवा दिन थालिएको छ । यो प्रणालीबाट अनलाइनबाटै बिमासमेत गर्न सकिन्छ । कर निर्धारण गर्ने, इम्बोस्ड नम्बर प्रणाली, सवारी बिमा पहिचान, सवारी साधन दर्ता, नवीकरणलगायत कार्यमा सहजता आउनुका साथै राजस्व संकलनमा समेत वृद्धि हुने दाबी गरिएको छ । भौतिक पूर्वाधार विकासमन्त्री रामेश्वर फुयाँलले अनलाइन प्रणाली भुक्तानी सेवाले राजस्वमा वृद्धि हुने दाबी गरे ।गत आवमा प्रदेश यातायात व्यवस्था कार्यालयबाट सवारी साधनको करबापत करिब ९ अर्ब रुपैयाँ संकलन भएको थियो । चालु आवमा २० अर्ब रुपैयाँ संकलन हुने उनको दाबी छ । यातायात क्षेत्र प्रदेशमा आन्तरिक राजस्व संकलनको मुख्य स्रोत हो । यस क्षेत्रको राजस्व संकलन व्यवस्थित र वैज्ञानिक ढंगले नगरिएकाले राजस्व चुहावट हुँदै आएको आर्थिक मामिला तथा योजनामन्त्री कैलाश ढुंगेल बताउँछन् । नेपालमा दर्ता रहेका सवारीसाधनमध्ये ४७ प्रतिशत वाग्मतीमा छन् । गत आवमा मात्रै १६ लाख ४३ हजार साधन दर्ता भएका थिए ।"
गोदावरीमा स्काउट दीक्षान्त,"ललितपुर (कास) गोदावरी नगरपालिका स्काउटको दीक्षान्त गर्ने मुलुककै पहिलो नगरपालिका बनेको छ । देशैभरका ७ सय ५३ स्थानीय तहमा स्काउट विस्तार भए पनि अहिलेसम्म कुनै पनि स्थानीय तहले स्काउटको दीक्षान्त आयोजना गरेका थिएनन् । गोदावरीको नगर स्काउटले नगर प्रमुख गजेन्द्र महर्जनसहित उपप्रमुख र शिक्षा शाखा प्रमुखलाई दीक्षान्त गरेको हो । दीक्षित पदाधिकारीहरूलाई स्काउटका राष्ट्रिय संयोजक लोकबहादुर भण्डारीले पद तथा गोपनीयताको शपथ ग्रहण गराए । स्काउट संयोजक भण्डारीले स्काउटसँगको आवद्धताले स्वयंसेवाको विकास मात्र नगरी यो अभियानमा जोडिनेहरूको बौद्धिक, नैतिक र सामाजिक विकास हुने जिकिर गरे ।"
उद्योग नै नआएपछि सेजका पूर्वाधार जीर्ण,"(भैरहवा)  मुलुकमै पहिलो निर्यातमुखी परियोजना र नमुना भैरहवा विशेष आर्थिक क्षेत्र (सेज) लामो समयदेखि अलपत्र छ । यसको सञ्चालनमा सरकार गम्भीर नबन्दा सेज परिसर अस्तव्यस्त बनेको छ । यहाँ बनेका संरचना जीर्ण छन् । पूर्ण सञ्चालनमा नआउँदै सेज भवन भत्किएको छ । भित्तामा लेउ लागेर कुरूप देखिन्छ । भवन चुहिएर पानी जमेको छ । छसात वर्षदेखि बर्सेनि मर्मतका नाममा रकम खर्चिए पनि समस्या ज्युँकात्युँ छ । परिसरमा बनेका कालोपत्र सडक भत्किन थालेका छन् । बुट्यान काटेर सरसफाइ नगरिँदा सेज परिसर झाडी र जंगलले ढाकिएको छ । यो सर्प, स्याल, बँदेल, नीलगाईलगायत जंगली जनावरको बासस्थान बनेको छ । यहाँ दिउँसो एक्लै हिँड्न डर लाग्ने गरेको छ । परिसरमा बनेका नाली जाम भएकाले वर्षायाममा जताततै पानी जमेर डुबान र हिलोको समस्या छ । यहाँ प्रशासनिक तथा सेवाग्राहीलाई प्रदान गर्नुपर्ने सुविधाको बिजोग छ । रेखदेख गर्ने कोही छैन । आधिकारिक र जिम्मेवार कर्मचारी भेटिँदैनन् । चौकीदार र करारमा नियुक्त एकदुई जना कर्मचारीले धानेका छन् । माथिल्ला तहका र जिम्मेवार कर्मचारी भेटिँदैनन् । नमुना आर्थिक क्षेत्र बेलाबेला विभागीय मन्त्रीलाई अवलोकन तथा निरीक्षण गराउने स्थल मात्र बनेको छ । सेजमा उद्योग स्थापना गर्न भनेर सोधखोज गर्न आइरहन्छन् तर हामीलाई धेरै कुराको जानकारी नहुने भएकाले आधिकारिक रूपमा केही बताउन सक्दैनौं, सेजमा कार्यरत कम्प्युटर अपरेटर नीरा भट्टराईले भनिन्, त्यस्ता सेवाग्राहीलाई अहिले जग्गा सम्झौता खुलेको छैन, खुलेपछि आउनुस् भन्दै पठाउने गरिएको छ । चिउरीको घिउ, गार्मेन्ट्स, आर्ग्यानिक तथा हर्बल्स, प्रशोधित खाद्यान्न, प्लास्टिकका भाँडावर्तन, मेटलसँग सम्बन्धित उद्योग सेजमा राख्न भन्दै भारतीय र स्वदेशी व्यवसायीले रुचि देखाउने गरेको उनले बताइनु । सेजले ऐनअनुसार उद्योगीलाई कुनै सेवा सुविधा उपलब्ध गराउन सकेको छैन । आवश्यक नियम, कानुन बनाइएको छैन । सेज ऐन संशोधन भएको दुई वर्ष बितिसक्दा पनि नियमावली संशोधन हुन सकेको छैन । सेज सञ्चालन र व्यवस्थापनमा देखापरेका कानुनी समस्या हटाउन ऐन संशोधनको केही महिनापछि नै नियमावली संशोधन भइसक्नुपर्नेमा संशोधनको प्रक्रिया अहिले पनि सरकारी प्रवृत्तिमै अल्झिरहेको छ । नियमावली संशोधन नभएकाले सेजमा केकस्ता प्रकृतिका उद्योग सञ्चालनका लागि अनुमति दिने भन्नेबारे अन्योल छ । सेज ऐनअनुरूप सुविधा पाउने आशामा उद्योग सञ्चालन गरेका व्यवसायी सेजको यो लथालिंग र भद्रगोल अवस्थाले हतोत्साहित हुन थालेका छन् । सेजमा खानेपानी, टेलिफोन, सुरक्षा, विद्युत्लगायतका पूर्वाधार अझै उपलब्ध छैनन् । न आवश्यक पर्दा भन्सार र अन्य मन्त्रालयसँग समन्वय गरी उद्योग सञ्चालनका लागि सहजीकरण गरिदिने जिम्मेवार पदाधिकारी र कर्मचारी नै छन् । सेजमा भनिएअनुरूपको सेवासुविधा नपाइँदा र यहाँको अस्तव्यस्त प्रशासनिक परिपाटीले धेरै पीडित रहेको करिब ५० करोड रुपैयाँ लगानीमा भैरहवा सेजमा उद्योग स्थापना गराइरहेका तिरुपति मेटल इन्डस्ट्रिजका सञ्चालक प्रशान्त अग्रवालले बताए । वार्षिक २२ करोड रुपैयाँ मूल्यको उत्पादन निर्यात गर्ने योजना बुनेका अग्रवालले उद्योग दर्ता गर्न मात्रै तीन महिना काठामाडौं धाउनुपरेको र यसका लागि पनि उद्योगमन्त्रीसमक्ष नै गुनासो गरेपछि बल्ल सम्भव भएको सुनाए । सेजको ऐन नियम स्पष्ट नभएको उनको गुनासो छ । सेजमा उल्लेख गरिएअनुरूपको सेवा सुविधाका विषयमा अर्थ मन्त्रालय तथा भन्सारसँग मेल नखाँदा व्यवसायी धेरै पीडित बन्नुपरेको छ । भन्सार र सेजबीच समन्वय छैन । समन्वय गरेर सहजीकरणको भूमिका निभाउनुपर्ने जिम्मेवार सेजका पदाधिकारी तथा कर्मचारी आफ्नो दायित्वबाट विमुख छन् । सेजमा उद्योग स्थापनाका लागि आयातित सामानमा भन्सार महसुल नलाग्ने व्यवस्था सेज ऐनमा भए पनि भन्सार नियममा त्यो समावेश नहुँदा व्यवसायी मर्कामा परेका छन् । भैरहवा सेज कार्यालय प्रमुखविहीन बन्न पुगेको तीन महिना भयो । कार्यालय प्रमुख हुँदा पनि उसलाई कुनै पनि अधिकार र बजेट उपलब्ध गराइँदैन । सेज पदाधिकारी र उच्च ओहदाका कर्मचारी पाइने सेवासुविधा लिँदै केन्द्रमा बस्ने र माथिबाटै निर्देशन लाद्ने परिपाटी छ । उनीहरूबाट नियमित रूपमा सेजको अनुगमन, निरीक्षण हुँदैन । बर्सेनि भवन मर्मतको ठेक्का लगाएर ठेकेदारकै भरमा छाडिन्छ । सेजमा उद्योग दर्तादेखि उत्पादन र निर्यात गर्दासम्मका लागि आवश्यक हरेक कामका लागि एकद्वार प्रणालीअनुरूप एकै ठाउँबाट सेवासुविधा पाइने प्रावधान छ । आइपर्ने समस्यामा सहजीकरणका लागि भैरहवा सेजमा उपसचिव पदको दरबन्दी छ । दरबन्दीअनुरूपका कर्मचारी हुने हो भने सेज ऐनअनुरूप व्यवसायीले पाउनुपर्ने सिफारिसका लागि पनि काठामाडौं धाउनुपर्ने बाध्यता हट्ने व्यवसायीको भनाइ छ । सेज परिसरमा वर्षौंअघि तानिएका हाइटेन्सन विद्युत्का तार खुकुलो भएकाले झोल्लिएका छन् । सामान्य हावाचल्दा पनि आपसमा ठोक्किएर आगलागी हुने गर्छ । बारम्बार दमकल बोलाउनुपर्छ । तार तन्काउने वा मर्मत गर्नेतर्फ सेज प्रशासनको ध्यान गएको छैन । विद्युत् प्राधिकरण भैरहवालाई भन्दा त्यो काम आफ्नो नभएको र सेजभित्रको विद्युत् सबस्टेसनको हो भन्ने जवाफ दिने गरेको एक चौकीदारले बताए । सेज प्राधिकरणले भैरहवा सेजमा विद्युत् ट्रान्सफर्मरसहितको सबस्टेसन राख्न टेन्डर प्रक्रिया अन्तिम चरणमा पुगेको र अन्य पूर्वाधार धमाधम तयार हुने क्रममा रहेको बताउँदै आएको छ । यद्यपि, सबस्टेसन निर्माणको काम कहिलेदेखि अघि बढ्ने हो, टुंगो छैन । सबस्टेसन निर्माणका लागि विनियोजित बजेट तीनचार वर्षदेखि लगातार फ्रिज हुँदै आएको छ । सेज परिसरमा १०१२ वटा सीसी क्यामेरा जडान गरिए पनि हेर्ने कर्मचारी कोही छैन । लेखा शाखासमेत छैन । सेजका कार्यकारी निर्देशक चण्डीका भट्ट पदमुक्त भएपछि झन्डै २ वर्षदेखि त्यसको ठाउँमा अर्को नियुक्ति हुन सकेको छैन । अहिले प्रवक्ता सुन्दर थापाको ठाउँमा लवराज जोशीलाई जिम्मेवारी दिइएको छ । तर व्यवसायीलाई समस्या परेका बेला सम्पर्क गर्दा उनीहरू दुवैले मोबाइल फोनसमेत नउठाउने गरेको गुनासो व्यवसायीको छ । समस्या परेको बेला कसैले फोन उठाउँदैनन् । यहाँको समस्या भनीसाध्य छैन, भैरहवा सेजमा स्थापना भएको पहिलो उद्योग शक्ति मिनरल्सका सहायक महाप्रबन्धक सतीशकुमार शर्माले भने, विभिन्न सुविधा पाउने आशामा यहाँ उद्योग लगाउँदा अहिले पछुतोमा छौं । सेज सञ्चालनमा ढिलाइ भएको भन्दै यसअघि पाँच उद्योगले सम्झौता रद्द गरिसकेका छन् । उद्योग स्थापना र सञ्चालनका लागि चौबीसै घण्टा उपलब्ध हुनुपर्ने बिजुली, एकद्वार सेवा प्रणाली, प्रारम्भिक वातावरणीय प्रभाव मूल्यांकन, भन्सार, बैंक, बिमा, करलगायत पूर्वाधार तयार हुन नसकेको व्यवसायीको आरोप छ । सेजमा एकद्वार प्रणालीबाट सुविधा उपलब्ध गराउनुको साटो घरी यो पुगेन, घरी त्यो पुगेन भन्दै फाइल हातमा बोक्दै काठमाडौं धाएका व्यवसायीलाई महिनौंसम्म अल्झाउन थालेपछि सम्झौता रद्द गरें, नानो हर्बल प्रालिका सञ्चालक इस्तियाक अहमदले भने । भैरहवा सेज स्थापना भएको दुई दशक बित्यो । यस अवधिमा सेजमा सबै उद्योग भरिएर अर्बौं रुपैयाँ मूल्यका उत्पादन विदेश निर्यात भइसक्नुपर्ने हो । तर, विडम्बना, सेज प्राधिकरणको अक्षमता र सरकारी निकायबीच समन्वय हुन नसक्दा सेजप्रति व्यवसायीको आकर्षण घट्न थालेको छ । भैरहवा सेजमा उद्योग सञ्चालनका लागि छुट्याइएका ६९ वटा जग्गाको प्लटमध्ये १९ मा मात्र उद्योग स्थापना भई सञ्चालनमा छन् । ६ वटामा निर्माणाधीन छन् । सेजका हालका कार्यकारी निर्देशक तथा उद्योग मन्त्रालयका सहसचिव बलराम रिजालले भैरहवा सेजलाई सबैले पत्याउनै नसक्ने गरी सञ्चालनमा आयो भन्ने गरी काम अघि बढाइएको प्रतिक्रिया चार महिनाअघि नै कान्तिपुरलाई दिएका थिए । २० वर्षको अवधि भनेको एउटा बच्चा पनि लक्का जवान हुने समय हो । तर, भैरहवा सेज पूर्ण रूपमा सञ्चालनमा आउनुको सट्टा झाडीमा परिणत हुनुले गुनासो आउनु स्वाभाविक हो, उनले त्यतिबेला भनेका थिए, अब भैरहवा सेजले पूर्ण जीवन पाउनेछ ।"
बढी धान फल्ने क्षेत्रमै कम रोपाइँ,"(काठमाडौं)  धानको पकेट क्षेत्र तराईमै कम रोपाइँ भएपछि उत्पादन घट्ने हो कि भन्ने चिन्ता बढेको छ । मनसुन सक्रिय भएको र खेतमा पानी जम्दा रोपाइँमा ढिलाइ भएको कृषि विभागले जनाएको छ । यही साउन ६ सम्म तराई क्षेत्रमा ९० प्रतिशत रोपाइँ भएको विभागले सार्वजनिक गरेको विवरण छ । जब कि गत वर्ष यही समयमा त्यहाँ ९४१६ प्रतिशत रोपाइँ भएको थियो । तराईमा पनि विशेषगरी प्रदेश २ मा पानी बढी भयो । धान रोपाइँ हुने खेतमा पानी जम्यो, विभागका सूचना अधिकारी महादेवप्रसाद पौडेलले भने, प्रदेश २ मा रोपाइँ कम हुँदा समग्र रोपाइँमै असर गर्यो । तराईमा ९ लाख ७७ हजार ४ सय १४ हेक्टरमा रोपाइँ हुने गरेको विभागको विवरण छ । त्यसमध्ये प्रदेश २ मा मात्र ३ लाख ६५ हजार ६ सय १५ हेक्टरमा रोपाइँ हुन्छ । यहाँ ३ लाख २२ हजार २ सय ६९ हेक्टर (८८१४ प्रतिशत) मा रोपाइँ भएको छ । गत वर्ष यही समयमा प्रदेश २ मा ३ लाख ५३ हजार ७ सय ९० हेक्टर (९६७७ प्रतिशत) मा रोपाइँ भएको थियो ।प्रदेश १ मा ८०२ प्रतिशत रोपाइँ भएको छ । गत वर्षको तुलनामा प्रदेश १ को रोपाइँ २४१ प्रतिशत कम हो । यहाँ २ लाख ७५ हजार ९ सय १ क्षेत्रफलमा रोपाइँ हुन्छ । यसमध्ये २ लाख २० हजार ७ सय ७२ हेक्टरमा रोपाइँ भएको विभागले जनाएको छ । नेपालमा मध्य, पूर्व र तराईमा बढी धान खेती हुन्छ । ७० प्रतिशत तराईमै उत्पादन हुन्छ । तर सोही क्षेत्रमा धान रोपाइँ कम भएको र यसले उत्पादनमा असर पर्ने जानकारहरू बताउँछन् । यद्यपि विभागले भने गत वर्षकै हाराहारीमा रोपाइँ हुने दाबी गरेको छ ।समग्र हिसाब गर्दा दुईतीन प्रतिशत कम हो । त्यो खासै समस्या होइन, सूचना अधिकारी पौडेलले भने, गत वर्ष ९८ प्रतिशत हाराहारीमा रोपाइँ भएको थियो । साउन मसान्तसम्म गत वर्षकै हाराहारीमा पुग्न सक्छ । समयमै रोपाइँ हुन नसक्दा उत्पादनमा केही असर पुग्न सक्ने उनले बताए । वाग्मती प्रदेशमा भने रोपाइँ बढेको छ । वाग्मतीमा १ लाख १५ हजार २ सय ९५ हेक्टरमा रोपाइँ हुने विभागको विवरण छ । यहाँ ९०३४ प्रतिशत अर्थात् १ लाख ४ हजार १ सय ५२ हेक्टरमा रोपाइँ भएको छ । गत वर्षको सोही अवधिमा वाग्मतीमा ९४ हजार ७ सय ९९ हेक्टरमा मात्रै रोपाइँ भएको थियो ।गण्डकीमा पनि रोपाइँमा ४ प्रतिशत कमी आएको छ । यहाँ १ लाख ८ हजार २ सय ७८ हेक्टरमा रोपाइँ हुन्छ । साउन ६ सम्म ८७६ प्रतिशत अर्थात् ९४ हजार ८ सय ९१ हेक्टरमा रोपाइँ भएको छ । गत वर्षको सोही अवधिमा गण्डकीमा ९१११ प्रतिशत अर्थात् ९८ हजार ६ सय ५५ हेक्टरमा रोपाइँ भएको थियो । लुम्बिनीमा पनि रोपाइँ ३ प्रतिशत घटेको छ । यहाँ ३ लाख ३ हजार ५ सय ९३ हेक्टरमा रोपाइँ हुन्छ । यसमध्ये २ लाख ८० हजार ३६ हेक्टरमा रोपाइँ भएको छ । गत वर्षको सोही अवधिमा २ लाख ८८ हजार ८ सय ३८ हेक्टरमा रोपाइँ भएको थियो । कर्णालीको अवस्था पनि उस्तै छ । यहाँ ३८ हजार ३ सय ८५ हेक्टरमा रोपाइँ हुन्छ । साउन ६ सम्म ९३८२ प्रतिशत अर्थात् ३६ हजार १२ हेक्टरमा रोपाइँ भएको छ । गत वर्षको सोही अवधिमा भने ३६ हजार ९ सय ३९ हेक्टरमा रोपाइँ भएको विभागको विवरणमा उल्लेख छ । सुदूरपश्चिम प्रदेशमा भने रोपाइँ बढेको छ । गत वर्ष १ लाख ५७ हजार २ सय २१ हेक्टरमा रोपाइँ भएकोमा अहिले १ लाख ५९ हजार २ सय ७६ हेक्टरमा रोपाइँ भएको छ । विभागका अनुसार सुदूरपश्चिममा १ लाख ६४ हजार ६ सय ३९ हेक्टरमा रोपाइँ हुन्छ । मुलुकभर बर्खे बाली १३ लाख ७१ हजार ७ सय ६ हेक्टरमा रोपाइँ हुन्छ । यसमध्ये साउन ६ सम्म ८८७५ प्रतिशत अर्थात् १२ लाख १७ हजार ४ सय ११ हेक्टरमा रोपाइँ भएको छ ।"
व्यापार घाटा १४ खर्ब,"(काठमाडौं)  आयात नगरी नहुने मात्र नभई आयात प्रतिस्थापन गर्न सकिने वस्तुको समेत आयात बढ्दा मुलुकको व्यापार घाटा चुलिएको छ । भन्सार विभागले शुक्रबार सार्वजनिक गरेको आर्थिक वर्ष २०७७७८ को तथ्यांकअनुसार एक वर्षमा व्यापार घाटा झन्डै १४ खर्ब रुपैयाँ पुगेको छ । आर्थिक वर्ष २०७६७७ को तुलनामा यो रकम २७२६ प्रतिशत बढी हो । २०७६७७ मा मुलुकको व्यापार घाटा १० खर्ब ९९ अर्ब ८ करोड रुपैयाँ थियो । अहिले भने घाटा चुलिएर १३ खर्ब ९८ अर्ब ७१ करोड रुपैयाँ पुगेको विभागको तथ्यांक छ ।मुलुक कोभिडले आक्रान्त बनिरहँदा वैदेशिक व्यापार भने करिब ३० प्रतिशत बढेर १६ खर्ब ८० अर्ब ९६ करोड पुगेको छ । आयात व्यापार २८६६ प्रतिशत बढेर १५ खर्ब ३९ अर्ब ८३ करोड पुगेको छ । आर्थिक वर्ष २०७६७७ मा आयात व्यापार ११ खर्ब ९६ अर्ब ७९ करोड थियो । यस्तै निर्यात पनि केही सुधार भएको छ । निर्यात व्यापार ४४४३ प्रतिशत बढेर १ खर्ब ४१ अर्ब १२ करोड पुगेको छ । गत वर्ष ९७ अर्ब ७० करोडको निर्यात भएको थियो । जानकारका अनुसार निर्यातजन्य वस्तु उत्पादन तथा उत्पादकत्व बढाउन नसक्दा पनि व्यापार घाटा बढ्दै गएको छ । सबैभन्दा बढी पेट्रोलियम पदार्थको आयात भएको विभागको तथ्यांक छ । पेट्रोलियम पदार्थ आयातमा मात्रै १ खर्ब ६० अर्ब ५३ करोड बाहिरिएको छ । यसैगरी डिजेल खरिदमा ९१ अर्ब ९४ करोड, एलपी ग्यास खरिदमा ३६ अर्ब १५ करोड र पेट्रोल खरिदमा ३२ अर्ब ४४ करोड बाहिरिएको विभागको तथ्यांक छ । साथै एमएस बिलेट ७१ अर्ब ५२ करोड र भटमासको तेल कच्चा पदार्थ ५३ अर्ब ३८ करोड रुपैयाँको आयात भएको छ । कच्चा पदार्थका रूपमा आयातित भटमास रिफाइन गरेर पुनः भारत निर्यात हुन्छ । यस्तै ३६ अर्ब ९० करोडको मोबाइल फोन, २९ अर्ब ४८ करोडको तयारी कपडा, २७ अर्ब ६६ करोड रुपैयाँको पोलिथिन दाना र २७ अर्ब ४८ करोड रुपैयाँको चामल आयात भएको विभागको तथ्यांकमा उल्लेख छ ।निर्यातमा पहिलो नम्बरमा भटमासको तेल नै छ । एक वर्षको अवधिमा ५३ अर्ब ६५ करोड रुपैयाँको निर्यात भएको छ । भटमासको तेल निर्यातले समग्र निर्यात बढाएको छ । व्यवसायीहरूले ब्राजिल, अर्जेन्टिना, सिंगापुर र मलेसियाबाट कच्चा तेल आयात गर्छन् । आयातित कच्चा पदार्थ रिफाइन गरेर पुनः भारत निर्यात गर्ने गरिएको छ । निर्यातमा सेन्थेटिक यार्न दोस्रोमा छ । एक वर्षमा ८ अर्ब २६ करोडको निर्यात भएको विभागको तथ्यांकमा उल्लेख छ । यसैगरी उनी गलैंचा कार्पेट ७ अर्ब २४ करोड, अलैंची ७ अर्ब २ करोड, तयारी कपडा ५ अर्ब ११ करोड र जुटका बुनिएका कपडा ४ अर्ब २९ करोड रुपैयाँ बराबरको निर्यात भएको जनाइएको छ ।"
पहिलो स्पर्धामै कल्पना,"इरिनाविरुद्ध सोनियाविरुद्धजुडोकी सोनिया भट्ट महिला ४८ केजीमुनिको स्पर्धामा पनि शनिबार नै रुसकी इरिना डोल्गोभाविरुद्ध भिड्दैछिन् । जुडोमा यसअघि ओलम्प्कि खेलेका चार नेपालीको चुनौती पहिलो चरणमै समाप्त भएको थियो । त्यसैले पहिलो चरणमा सफलता हासिल गर्दै अगाडि बढ्ने उनको चाहना छ ।आमन्त्रण कोटामै ओलम्पियन बन्ने अवसर पाएकी १९ वर्षीया सोनियाले निप्पोन बुदोकानमा हुने अन्तिम ३२ को प्रतिस्पर्धामा जित हात पार्ने लक्ष्य बनाएकी छन् । तर, उनलाई सजिलो भने छैन । विश्व वरीयतामा नवौं स्थानकी इरिना यसपालि पदककी दाबेदार हुन् । रियो ओलम्पिक २०१६ मा पनि प्रतिस्पर्धा गरेकी २५ वर्षीया इरिनाले ग्रान्ड स्लाम, युरोपियन च्याम्पियनसिपलगायत अन्तर्राष्ट्रिय प्रतियोगिताहरूमा १७ पदक जितेकी छन् । यो स्पर्धामा २८ खेलाडीले प्रतिस्पर्धा गर्दैछन् ।सुरुमा तौल घटाउन मिहिनेत गर्नुपरे पनि तयारी राम्रै भएको छ । त्यसैले सोनियाबाट राम्रो प्रदर्शन गर्ने आस गरेको छु, प्रशिक्षक सूर्यनारायण श्रेष्ठले भने । वास्तविकता हेर्ने हो भने सोनियाले इरिनाविरुद्ध चार मिनेट टिक्न पनि संघर्ष गर्नुपर्ने देखिन्छ । १३ औं सागमा कांस्य हात पारेकी सोनियाले वर्ल्ड जुनियर जुडो च्याम्पियनसिप २०१९ (मोरक्को) सहित जुनियरका तीन अन्तर्राष्ट्रिय प्रतियागितामा एकएक खेल जितेकी छन् । उनले युथ ओलम्पिक २०१९ (ब्युनस आयर्स) मा पनि प्रतिस्पर्धा गरेकी थिइन् ।शनिबार बिहानै प्रतिस्पर्धा गर्नुपर्ने भएकाले कल्पना र सोनिया ओलम्पिक रंगशालामा आयोजित उद्घाटन समारोहमा सहभागी भएनन् । त्यसैले मार्चपासमा नेपालमा दुई खेलाडी (पौडीका गौरिका सिंह र एलेक्स शाह) सहित पदाधिकारीमात्रै सहभागी भएका थिए । एथलेटिक्सकी सरस्वती चौधरी शनिबार काठमाडौंबाट टोकियो आउनेछिन् । यिनै पाँच खेलाडीले यसपालिको ओलम्पिकमा नेपालको प्रतिनिधित्व गर्दैछन् ।"
सान्चो युनाइटेडमा,"लन्डन (एएफपी) म्यानचेस्टर युनाइटेडले इंग्ल्यान्डका विंगर जाडोन सान्चोलाई बोरुसिया डर्टमन्डबाट ५ वर्षका लागि अनुबन्धित गरेको शुक्रबार जनाएको छ । उनको सरुवा रकमबारे केही खुलाइएको छैन, तर बेलायती सञ्चारमाध्यमले १० करोड डलर अनुबन्धित रकम रहेको खुलासा गरेका छन् । यसले सान्चोलाई ह्यारी मगायरपछि युनाइटेडको दोस्रो महँगा खेलाडी बनाएको छ । सम्झौताअनुरुप सान्चोको युनाइटेडसँग २०२६ सम्म सम्झौता रहने छ भने एक वर्ष थप्न पाउने प्रावधान छ । एक दिन म इंग्ल्यान्ड फर्किनुपर्छ थाहा नै थियो, त्यस बावजुद पनि यो अवसर दिएकामा म डर्टमन्डप्रति आभारी रहनेछु, २१ वर्षे सान्चोले युनाइटेडको आधिकारिक बेवसाइटमा भनेका छन्, म्यानचेस्टर युनाइटेडमा आबद्ध हुन पाउनु एउटा सपना पूरा हुनु हो । मलाई प्रिमियर लिगमा प्रदर्शन देखाउन हतार भइसकेको छ ।उनले अगाडि भने, यो युवा र उत्साहित टोली छ । मलाई थाहा छ सामूहिक रूपमा हामी प्रशंसकका लायक केही विशेष सफलता हात पार्न सक्छौं । सान्चोसहित म्यानचेस्टर युनाइटेडका अर्का खेलाडी मार्कस रसफोर्ड र आर्सनलका बुकायो साकाले इटालीविरुद्ध युरो २०२० को वेम्बलीमा भएको फाइनलमा पेनाल्टी गुमाउँदा उनीहरूले लगातार रंगभेदी आरोप खेप्नुपरेको थियो । युरोअघि नै सान्चोका लागि युनाइटेड र डर्टमन्डले सहमति जनाए पनि शुक्रबारमात्र अनुबन्धन प्रक्रिया पूरा भएको हो । म्यानचेस्टर सिटीका युथ टोलीका पूर्वखेलाडीमाथि युनाइटेडले गत वर्षदेखि आँखा लगाइरहेको थियो । तर डर्टमन्डले सुरुमा उनको मूल्य धेरै राखेका कारण युनाइटेडले स्पष्ट भाउ तोक्न सकेको थिएन । गत सिजन सिटीले प्रिमियर लिग जित्दा युनाइटेड १२ अंकले पछाडि थियो । सान्चोको साथमा आफ्नो टोलीले फाइदा लिनसक्ने विश्वास युनाइटेडका व्यवस्थापक ओले गनर सोल्सायरको छ । डर्टमन्डबाट १ सय ३७ खेल खेल्नेक्रममा सान्चोले ५० गोल गर्नुका साथै ५७ गोललाई पास उपलब्ध गराएका थिए । जाडोन यस्ता खेलाडी हुन्, जसलाई हामी यस क्लबमा ल्याउन खोजिरहेका थियौं, युनाइटेडको उत्कृष्ट परम्परागत खेलाडीमा अगाडि आउनसक्ने खेलाडी हुन् उनी, सोल्सायरले भने । सान्चोले युनाइटेडमा २५ नम्बर जर्सी लगाउनेछन् ।"
बीपीको कलम फेर्दै सम्पादक !,"नेपालको राजकाजमा प्रत्यक्ष वा परोक्ष प्रभाव पार्ने मानिसहरूले लेखेर वा बोलेर गएका कुरा उनीहरू दिवंगत भएपछि झण्डै ५० वर्ष यतादेखि छापिँदै आएका छन् । अहिले लेख्न बस्दा अनायास सम्झनामा आएका त्यस्ता वृतिको नामनमेसी यहाँनिर दिई यो लेख उठाउनु प्रासंगिक नै होला । श्री ३ चन्द्र (विसं १९२०१९८६, शासनकाल विसं १९५८१९८६) का हजुरिया भने पनि हुने, माहिला पण्डित भनी प्रसिद्ध काशीनाथ आचार्य दीक्षित (विसं १९१७१९९४) को टिपोट भएका कुरा (काठमाडौःं नरेन्द्रमणि आचार्य दीक्षित) भन्ने नाउँले उनका कान्छा छोरा नरेन्द्रमणि आचार्य दीक्षित (विसं १९५९२०४२) द्वारा सम्पादित भई विसं २०३१ मा प्रकाशित भयो । उनै काशीनाथका जेठा छोरा राममणि आचार्य दीक्षित (विसं१९३९२०२८) को टिपोटको एक खेप विसं २०२९ मा पुराना सम्झना (काठमाडौं ः शान्तिनिकेतनपुस्तकालय), अर्को खेप विसं २०४३ मा सम्झनाको बाटोमा (काठमाडौं ः शान्तिनिकेतनपुस्तकालय) र झन् अर्को खेप विसं २०७२ मा प्राचीन संस्मरण (काठमाडौःं शान्तिनिकेतनपुस्तकालय) भन्ने नाउँले उनका कान्छा छोरा केशवमणि आचार्य दीक्षित (विसं १९९१ मा जन्म) द्वारा सम्पादित भई छापिएका छन् । अझ पछिल्लो कालमा, राजा महेन्द्र (विसं १९७७२०२८, राज्यकाल विसं २०११२०२८) ले विसं २०१७ मा विश्वेश्वरप्रसाद कोइराला (विसं १९७१२०३९) लाई थुन्दा विसं २०२१२२ तिर उनले जेलमै बसी लेखेको आत्मकथा आफ्नो कथा (काठमाडौं ः चेतना साहित्य प्रकाशन) विसं २०४० मा प्रकाशित भयो । उनले विसं २०१७ देखि २०२२ सम्म लेखेको डायरी जेल जर्नल (ललितपुर ः जगदम्बा प्रकाशन) भन्ने नाउँले विसं २०५४ मा र उनको अर्को आत्मकथाचाहिँ गणेशराज शर्मा (विसं १९९३२०७२) द्वारा संकलित भई आत्मवृत्तान्त (ललितपुरः जगदम्बा प्रकाशन) भन्ने नाउँले विसं २०५५ मा छापियो । उनी दोस्रोपटक झ्यालखाना पर्दा विसं २०३३ देखि २०३६ सम्म अङ्ग्रेजीमा उनले लेखेको डायरी सुशील शर्मा (विसं २०१५२०७७) द्वारा नेपालीमा अनूदित र राजेन्द्र दाहालद्वारा सम्पादित भई फेरि सुन्दरीजल (ललितपुर ः जगदम्बा प्रकाशन) भन्ने नाउँले विसं २०६३ मा प्रकाशित भयो । मातृकाप्रसाद कोइराला (विसं १९६८२०५४) को आत्मकथा अ रोल् इन् अ रिभोल्युशन् (ललितपुर ः जगदम्बा प्रकाशन) भन्ने नाउँले सन् २००८ मा छापियो । हृषीकेश शाह (विसं १९८२२०५९) को आत्मकथा प्रारब्ध र पुरुषार्थ (काठमाडौं ः हिमाल किताब) भन्ने नाउँले श्रीभक्त खनालद्वारा संकलित र हरि अधिकारी (विसं २००९ मा जन्म) द्वारा सम्पादित भई सन् २०१४ मा प्रकाशित भयो । बीपीले विसं २००८ देखि २०१३ भित्र अङ्ग्रेजीमा लेखेको डायरी महेश पौड्याल (विसं २०३८ मा जन्म) द्वारा नेपालीमा अनूदित र पदमबहादुर थापाद्वारा सम्पादित भई बीपी कोइरालाको डायरी (काठमाडौं ः शिखा बुक्स) भन्ने नाउँले विसं २०७६ मा र अङ्ग्रेजीमा लेखिएको मूल डायरीचाहिँ अभि सुवेदी (विसं २००२ मा जन्म) द्वारा सम्पादित भई बीपी कोइरालाज् डायरि ः स्टोरि अफ् करेज् यान्ड् फ्रीडम् (काठमाडौं ः जननायक बीपी कोइराला मेमोरियल ट्रष्ट) भन्ने नाउँले सन् २०२० मा छापियो । तर काशीनाथ, राममणि, मातृका, विश्वेश्वर र हृषीकेशमध्ये कसैको पनि कृति जस्ताकोतस्तै सारी छपाइएको हो झन्नेमा वुनै ग्यारन्टी छैन । कुनै कुनैमा त सम्पादकको कैंची चलेको छ झन्ने वुरा भूमिका बाट स्पष्ट हुन्छ । यसको मतलब, उनीहरू बितिसकेपछि उनीहरूका आफन्त, श्रद्धालु वा वैतनिक सम्फादकले ती वृति जसरी प्रस्तुत गरे, त्यसैलाई अंगीकार गर्नुपर्ने परिस्थिति अहिले छ । दिवंगत ती मानिसहरूका मूल लेख कहाँ कुन अवस्थामा छन् इत्यादिसम्म पनि धेरैजसोमा खुलाइएको छैन । माथि नाउँ लिइएका यी ५ जनामध्ये हर दृष्टिले बीपीको व्यक्तित्व उँचो छ भनी भनिरहनु पर्दैन । विक्रमको बीसौं शताब्दी टुंगिन टुंगिन लाग्दादेखि विसं २०३९ मा मृत्यु नहुञ्जेल मात्र होइन, अहिलेसम्म फनि राजकाजको वुरा उठ्नेबित्तिकै चर्चामा आइहाल्ने बीपीलाई कसैले महामानव, जननायक, महानेता वा २००७ सालको क्रान्तिका दार्शनिक द्रष्टा भनी उचाले पनि कसैले भारतपरस्त नेता भनी थचारे पनि प्यारीसँगै जसको लामो रात क्षण झैँ भई बित्छ, त्यसलाई चन्द्रमा शीतल दिन्छन् विरहीलाई चन्द्रमाले आगोले जस्तै पोल्छन् हाम्रा प्यारी पनि छैनन्, बिछोड पनि छैन दुवै कुरा नभएका हाम्रो लेखा त चन्द्रमाको आकार ऐनाको जस्तो छ यी चन्द्रमाले हामीलाई न त पोल्छन् न त शीतलै गराउँछन् झनी दशौं शताब्दीका संस्वृत कवि राजशेखरले आफ्नो काव्यमीमांसा मा लेखे जस्तै, हाम्रो लेखा त बीपी दुर्गृहीत फरसंस्वृतिका उपजभन्दा बढी होइनन् । यस्तो भए पनि बीपीको चरित्रले हाम्रो राजकाजमा उहिलेदेखि अहिलेसम्म प्रभाव पार्दै आएकोले उनका कामकार्वाइ, बोलाइ र लेखाइको शास्त्रीय ढंगले परख हुनु जरूरी छ । उनले लेखेर वा बोलेर गएका कुरा जसरी बजारमा आइरहेछन्, तिनबाट शास्त्रीय परख गर्ने काममा ठाउँठाउँमा बाधा परेको मैले अनुभव गरेको छु । यसैले उनका बोलाइ र लेखाइको सम्पादन कसरी हुनुपर्छ भन्ने विषयमा यो लेख कोरिएको छ । ल ल लमलाई थाहा भएसम्म, बीपी आफैंले लेखेको वा बोलेको उनको चरित अर्थात् आजभोलिको भाषामा जीवनी र डायरी गरी ६ वटा किताब उनको देहान्तपछि छापिएका छन् । छपाइको कालक्रमअनुसार भन्ने हो भने, तिनमध्ये पहिलो आफ्नो कथा (२०४०), दोस्रो जेल जर्नल (२०५४), तेस्रो आत्मवृत्तान्त (२०५५), चौथो फेरि सुन्दरीजल (२०६३), पाँचौँ बीपी कोइरालाको डायरी (२०७३) र सबभन्दा पछिल्लो बीपी कोइरालाज् डायरि ः स्टोरि अफ् करेज् यान्ड् फ्रीडम् (सन् २०२०) हुन् । पुस्तकका माथि दिइएका शीर्षकबाटै थाहा हुन्छ, सबभन्दा पछिल्लो छोडेर सबै पुस्तक नेपाली भाषाका हुन् । नेपाली भाषामा छापिए पनि अघिल्ला ३ पुस्तक मात्र नेपालीका हुन्, चौथो र पाँचौंचाहिँ अङ्ग्रेजीबाट उल्था गरिएका हुन् । जेल जर्नल विसं २०१७ फागुन ४ गतेदेखि २०२२ असार २९ गतेसम्मको डायरी हो । २०३८ साल मङ्सीर १६ गतेदेखि २०३९ जेठ ८ गते सम्मको अवधिमा पटकपटक गरी गणेशराज शर्माले बीपीसँग लिएको टेपवार्तालाई उनले नै लिपिबद्ध गरी तयार पारिएको कृति नै बीपीको आत्मवृत्तान्त हो (आत्मवृत्तान्त, दोस्रो संस्करणको पुनर्मुद्रण, गणेशराज शर्माको भूमिका, जगदम्बा प्रकाशन, २०५५, च पृ) । फेरि सुन्दरीजल चाहिँ दोस्रोपटक विसं २०३३ पुस १६ गतेदेखि २०३६ वैशाख १४ गतेसम्म जेल पर्दा बीपीले लेखेको डायरी हो । बीपी कोइरालाज् डायरि ः स्टोरि अफ् करेज् यान्ड् फ्रीडम् भनेको, विसं २००८ वैशाख २५ गतेदेखि २०१३ मङ्सीर २७ गतेसम्मको उनको डायरी हो त बीपी कोइरालाको डायरी चाहिँ त्यही डायरीको कमोबेश नेपाली उल्था हो ।अरूले लेखी छोडेर गएका कृतिको सम्पादन गर्दा लेखकले जसरी आफ्नो कृति छोडेको थियो, त्यसलाई नखलबल्याई जस्ताकोतस्तै प्रस्तुत गर्ने, मूल लेखमा नचली त्यसका गुणदोषको विषयमा आफ्नो तर्फबाट भन्नुफर्ने जति वुरा सम्पादकले भिन्नै लेख्ने परिपाटी पन्ध्रौं शताब्दीमा यूरोपमा भएको विद्यासम्बन्धी पुनर्जागरणपछि बिस्तारै बस्दै गयो । यस्तो पद्धतिलाई अङ्ग्रेजीमा टेक्स्ट्युअल क्रिटिसिज्म भन्ने चलन छ, त्यसलाई हाम्रो भाषामा मूलपाठको परीक्षा भन्न सकिन्छ । यस पद्धतिको कत्ति पनि प्रयोग नगरी बीपीको मरणपछि ऊनका वृति छापिँदा ठाउँठाउँमा परीक्षकलाई चित्त नबुझ्ने अवस्थाको सिर्जना मात्र नभई बीपीको लेखाइको पनि मरण हुने सम्भावना बढेको छ । यो टेपवार्ता मैले २०३८ साल मङ्सीर १६ गतेदेखि २०३९ साल जेठ ८ गतेसम्मको अवधिमा पटकपटक गरी लिएको हुँ (आत्मवृत्तान्त, भूमिका च पृ) । मैले यसलाई बीपीको मृत्युको ६ महीनाभित्रै अर्थात् २०४० सालको पूर्वार्धमा नै लिपिबद्ध गरिसकेको थिएँ । पहिला जस्ताको जस्तै लिपिबद्ध गरें । दोस्रो पटक त्यसलाई प्रकाशनयोग्य पनि पार्न लिपिबद्ध गरें । टेपमा धाराप्रवाह बोल्दा बीपीले अंग्रेजीका प्रशस्त शब्द र वाक्यहरूको प्रयोग गर्नुभएको थियो । तिनलाई यथावत् प्रकाशित गर्न उपयुक्त हुन्नथ्यो । उहाँको आशय र प्रसंग अनुरूपको नेपाली उल्था जे मैले गर्न सक्थें, गरें । बोल्दै जाँदा कतिपय अधूरो र अर्थ नलाग्ने वाक्यांशहरू प्रयोग भएका थिए । त्यसलाई यथावत् राख्नुको कुनै प्रयोजन थिएन । विषय र प्रसंगअनुसार परिच्छेद र प्रकरणहरू पनि मैले नै छुट्याएको छु । ती सामान्य सम्पादकीय कामबाहेक मैले उहाँका कुराहरूलाई यथावत् राखेको छु (उही, छ पृ) भनी गणेशराज शर्माले लेखेकाले भाषा नै भए पनि जस्ताकोतस्तो उतारिएको रहेनछ भन्ने स्पष्ट हुन्छ । मेरो विचारमा, लेख्ने मान्छे यस संसारमा नरहिसकेपछि ऊसको वृति छाप्दा कपी एडिटर को जरूरत पर्दैन, उसले जे छोडेर गएको छ, त्यसैलाई यथावत् प्रकाश गर्नु नै प्रस्तोताको धर्म हो । सम्फादकको वुर्सीमा विराजमान हुने इच्छा प्रस्तोताको छ भने उसले त्यस पुस्तकमा आफूलाई खट्केका वुरा आफ्नो उपोद्धातमा खुलस्त पार्नुपर्छ, सम्पादकले केकतिसम्म गर्न सक्छ भन्ने नै नबुझी मूल ग्रन्थमा चलखेल गर्ने काम सम्पादकले गर्नु हुँदैन ।मरेको मान्छेको लाशसँगै उसको चिना जलाउने वा च्यातेर खोलामा बगाउने परम्परा हामीकहाँ भएकोले र सातौं शताब्दीमा उत्तरभारतका सम्राट् हर्षवर्धनका दरबारिया कवि बाणभट्टले आफ्नो हर्षचरित मा लेखे जस्तै, मृतकले उपयोग गरेका वस्तुले आँखा पोल्ने हुँदा सम्झना आउने वस्तु जति परिवारले दानको रूपमा पञ्छाउने प्रवृत्ति भएकोले होला, ऊनले लेखी छोडेर गएका वृति जोगाउन बीपीको परिवार नै गम्भीर नभएको (जेल जर्नल, भूमिका खछ पृ, आत्मवृत्तान्त, भूमिका झञ पृ, फेरि सुन्दरीजल, भूमिका २ पृ) र बीपीका त्यस्ता अमूल्य सामग्रीहरू व्यवस्थित तवरले हराएका (फेरि सुन्दरीजल, भूमिका २ पृ) भनी लेख्न गणेशराज शर्मा विवश हुनुपर्यो । ल ल लअब म यही २ वर्षभित्र छापिएको, उनको डायरीतर्फ एकोहोरिन्छु । त्यस डायरीमा प्रजातन्त्र भएको लगत्तैपछिदेखि विसं २०१३ भित्रका घटना समेटिएको छ । बीपीले अङ्ग्रेजीमा लेखेको त्यस डायरीको नेपाली उल्था छापिएको केही महीनापछि मूल अङ्ग्रेजी छापिएको हो । मूलभन्दा अगाडि उल्था छापिएकोले त्यसैबाट कुरा उठाऊँ ।अङ्ग्रेजीबाट नेपालीमा उल्था गरिएको बीपी कोइरालाको डायरी छापिएर आएपछि त्यस पुस्तकको विषयमा एउटा राम्रो टिप्पणी प्रकाशित भयो । बीपीमाथि मनलाग्दी शीर्षक भएको त्यो लेख यादव देवकोटाले अन्नपूर्ण पोस्ट् (२०७६।६।४।७, च पृ)मा छपाएका हुन् । बीपीले तात्कालिक भारतीय राजदूत चन्द्रेश्वर प्रसाद नारायण सिंह (विसं १९५८२०५१) को चर्चा आफ्नो त्यस डायरीमा ठाउँठाउँमा गरेका छन् । त्यसरी चर्चा गर्दा रोमन लिपिमा लेखिएको, चन्द्रेश्वरको नाउँका अघिल्ला तीन शब्दका पहिलो पहिलो अक्षर सीपीएन् बीपीले लेखेकोमा त्यो नबुझी उल्थामा सी को अर्थ कम्युनिष्ट, पी को अर्थ पार्टी र एन् को अर्थ नेपाल सम्झी नेपाल कम्युनिष्ट पार्टी भनी अर्थ गरेको यादव देवकोटाले त्यस टिप्पणीमा उजागर गरेका छन् । त्यति मात्र होइन, डायरीको अनुवाद पढ्दा अनुवादकमा रहेको वाक्य निर्माणको योग्यतासमेत स्खलित हुने स्तरमा प्रकट हुन्छ भनी वाक्यगठनदेखि मिति बिग्रेको र शब्दहरूमा खेलाँची र अशुद्धि गरेको इत्यादिका केही दृष्टान्त पनि त्यहाँ देखाइएको छ ।आफ्नै हस्ताक्षरमा बीपीले अंग्रेजीमा लेखेको डायरीको मूल पुस्तक र त्यसको टाइप गरिएको प्रति दिल्लीको नेहरू स्मारक संग्रहालयमा पदमबहादुर थापाले देखेपछि मूल पुस्तकबाट होइन कि टाइप गरेको प्रतिको पनि प्रतिलिपिबाट काम चलाइएको देखिन्छ (बीपी कोइरालाको डायरी, दुई शब्दः २३ पृ) । त्यही प्रतिबाट नेपाली उल्था उनले तयार गराएको थाहा हुन्छ ।पदमबहादुर थापाद्वारा सम्पादित बीपी कोइरालाको डायरी र अभि सुवेदीद्वारा सम्पादित बीपी कोइरालाज् डायरि ः स्टोरि अफ् करेज् यान्ड् फ्रीडम् मध्ये अघिल्लो पुस्तक पछिल्लोको उल्था हो झन्ने वुरा माथि लेखिसकेकोबाट स्पष्ट हुन्छ । यसो भए पनि अघिल्लो सन् १९५१ मे ८ तदनुसार विसं २००८ वैशाख २५ गतेदेखि सन् १९५६ नोभेम्बर १२ तदनुसार विसं २०१३ कार्तिक २७ गतेमा टुंगिएको छ त पछिल्लो सन् १९५१ जनवरी १२ तदनुसार विसं २००७ पूस २८ गतेदेखि शुरू भई सन् १९५६ नोभेम्बर १२ मै टुंगिएको छ । यस्तो देख्दा अघिल्ला झण्डै ४ महीनाका टिपोट नेपाली उल्थामा किन टुटाइए भन्ने प्रश्न उठ्छ । नेपाली उल्थाको प्रूफहेराइले ठाउँठाउँमा आँखा बिझाउँछ । प्रथमग्रासे मक्षिकापातः अर्थात् पहिलो गाँसमै माखा पर्यो भने जस्तै, डायरीको उठानमै सन् १९५१ हुनुपर्नेमा सन् १८५१ हुन गएको छ (२९पृ) । यस्ता गल्ती बग्रेल्ती छन्, ती सबैलाई यहाँ देखाउन स्थानाभावले सम्भव छैन । गोरखापरिषत्का अध्यक्ष रणधीर सुब्बालाई बन्धीर लेखिएकोले (८७ पृ) रोमन लिपिको रन्धीर मुद्राराक्षसले अन्यथा भएको हुनुपर्छ ।मिति दिँदा पनि यसै गरी ठाउँठाउँमा बिग्रेको छ । त्यसका केही दृष्टान्त यस्ता छन् १९५५ जनवरी ५ लाई हाम्रो मितिमा परिवर्तित गर्दा २१ पुष २०१ लेखिएकोले (११९ पृ) र २०११ को ठाउँमा २०१, १९५५ मार्च १३, मार्च १४ र १७ लाई हाम्रो मितिमा बदल्दा क्रमशः ३० फागुन २०१०, १ चैत्र २०१ र ४ चैत्र २०१० (१२७ पृ) लेखिएकोले हाम्रो मिति १ वर्षअगाडिको हुन गएको छ । १८ मार्च हुनुपर्नेमा ८ मार्च छापिन गएको छ र तदनुसार हाम्रो मिति पनि बिग्रेको छ (१२८ पृ) । उनले कलकत्तामा रहेका ठुल्दाजुलाई फोन गर्नुभयो (४८ पृ) जस्ता वाक्य यहाँ लेखिएको देख्दा यो उल्था नेपाली भाषामा अधिकार नभएको गैरनेपालीभाषीले गरेको हो कि भन्ने देखिन गएको छ । हिजो राति को ठाउँमा अघिल्लो राति राजा त्रिभुवनको निधन भयो जुरिकमा (१२७ पृ) जस्ता वाक्य लेख्दा नेपाली भाषामा उचित शब्दको छनोटमा अनुवादक अक्षम देखिन्छन् । भुवनकोष अर्थात् आजभोलिको भाषामा भूगोलको राम्रो ज्ञान नभएकोले वीरगञ्जनजीकैको अलौ मूलमा अलौं भएको छ त उल्थामा त्यही अलान हुन गएको छ ।यो उल्था ठाउँठाउँमा मूलअनुसारको छैन भन्ने कुरा आई लेफ्ट् बाइ नाइट् ट्रेन् फर् पट्ना को उल्था म रेल चढेर पटनातर्फ लागेँ (१४३ पृ) भनेर र आई एम् अरेन्जिङ् फर् द स्टे अफ् सुशीला यान्ड् माइ सन्स् इन् बनारस् भएकोमा म सुशीला र मेरो छोरालाई बनारसमा राख्ने प्रबन्ध मिलाउन खोज्दै थिएँ (१४३१४४ पृ) गरिएकोले स्पष्ट हुन्छ । विश्वेश्वरप्रसाद छोटकरीमा बीपी भनी बढी प्रसिद्ध भए जस्तै, उनका दाजु मातृकाप्रसाद त्यसै गरी एम्पी भनी प्रसिद्ध भए । तर, भाइले दाइको चर्चा गर्दा उनलाई एम्पी लेख्दा लेख्दै पी छुटाई यहाँ एम मात्र लेखिएकोले (१४३ पृ) उल्थाले भ्रमको सिर्जना भएको छ ।ल ल लबीपी कोइराला स्मृति ट्रस्टका अधिकारीहरूले अभि सुवेदीलाई मूल डायरीबाट टाइप गरेको प्रतिको जेरक्स प्रति दिँदा उनबाट तिनीहरूले के अपेक्षा गरेका थिए भने यो डायरी भाषा सम्पादन र विस्तृत परिचयसहित तयार गरिदिनुपर्यो (अभि सुवेदी, बीपी डायरी लकडाउनमा, कान्तिपुर, २०७६।१२।२२।७, ६ पृ) ।आफूद्वारा सम्पादित बीपीको डायरी प्रस्तुत गर्नुभन्दा अगाडि यस डायरीको विषयमा अभि सुवेदीले ६० पृष्ठ लामो उपोद्घात लेखेका छन् । त्यसको अन्त्यतिर उनले यस डायरीको सम्पादनको विषयमा पनि केही लेखेका छन् । मूल डायरी कहाँ छ भन्ने कुरासम्म पनि उनको लेखाइबाट खुल्दैन । त्यो त, हामीले माथि लेखे जस्तै, बीपीको डायरी भन्ने नाउँले छापिएको, यसको नेपाली उल्थाको विषयमा त्यसका सम्पादकले लेखेकोबाट खुल्छ । अभि सुवेदीले पाएको जेरक्स प्रतिबाट फेरि उनका चेलाहरूले टाइप गरेको प्रतिको आधारमा आफूले यो सम्पादन गरेको हो झन्ने वुरा उनले लेखेकोबाट थाहा हुन्छ (बीपी कोइरालाज् डायरि, ५५ पृ) । यताबाट के बुझिन्छ भने, नेपाली उल्थाका सम्पादकले कमसेकम मूल डायरीको दर्शनसम्म पाएका थिए, त्यो पनि अभि सुवेदीलाई मयस्सर भएन । मूल डायरीको जेरक्सबाट फेरि टाइप गर्दा मूलको सरोटमा तलमाथि परेन भनी भन्न नसकिने होइन । यस डायरीको नेपाली उल्थाको दाँजोमा मूलको सम्पादनमा प्रूफसम्बन्धी गल्ती धेरै नै कम छ भनी यहाँनिर भन्नैपर्छ । तैपनि लेफ्ट् हुनुपर्नेमा लेट् (७२ पृ), आउस्ट् हुनुपर्नेमा आउट्स् (८७ पृ), डू नट् हुनुपर्नेमा डोन् नट् भएको (१०४ पृ) भएको छ । घृणा गरिने वा मन नपर्ने अर्थमा अङ्ग्रेजीमा चलेको फ्रेन्च शब्द बेत् न्वा यहाँ स्पेलिङ बिग्रेर बुझ्न गाह्रो भएको (१०४ पृ) र गान्धीको स्पेलिङ एउटै पृष्ठमा फरक फरक तवरले बिग्रिएको (११८ पृ) यसका थप दृष्टान्त हुन् ।गोर्खा लीगका नेता रणधीर सुब्बा यहाँ रणधीर सिंह (७० पृ) भएकोमा सम्पादकको टिप्पणी आउनुपर्थ्यो । एक ठाउँमा ब्रिटिश दूतावासमा रात्रिभोजमा गएको प्रसंगमा ईभ्निङ् पार्टि याट् द ब्रिटिश् एम्बेसि टु सेलिब्रेट् द क्वीन् एलिजाबेथ् (९२ पृ) पछि यो खण्डवाक्य टुंगिएकोले र रानीको नाउँअगाडि द आएकोले नाउँपछाडि केही छुटेको देखिन्छ । मूलमा नै यो छुटेको हो भने सम्पादकको तर्फबाट टिप्पणी आउनु जरूरी थियो । अप्रिल २२ को प्रविष्टिमा पहिलो वाक्यमा सपोर्ट्स् हुनुपर्नेमा सपोर्टर्स् भएको छ (१४० पृ) । यो मूलमा नै यस्तो थियो कि प्रूफको गल्ती हो, थाहा भएन । मूल डायरीको प्रस्तुतीकरण मूलअनुसारको छैन भन्ने कुरा मानिसहरूका र ठाउँहरूका नाउँ डायरीमा कहीँ पूरै, कहीँ छोटकरीमा लेखिएकोमा यस सम्पादित पुस्तकमा पूरा नाउँ, केहीका जीवनकाल पनि थपिएको छ भनी लेखिएकोले देखिन्छ (उही, ५६ पृ) । तर, यसरी थप्ने काम कहाँ कहाँ गरियो, त्यो खुलस्त हुनुपर्थ्यो । अपूरा वाक्य डायरीमा जसरी छन्, तिनलाई छोइएको छैन भनी उपोद्घातमा लेखिएको छ (५६ पृ) । त्यस्ता अपूरा वाक्यतर्फ यस सम्पादनले एकनासले औँल्याएको छैन । उदाहरणको लागि, त्यस्तो अवस्थामा कहीँ यस्तो चिन  मात्र हालिएको छ (८०, ९२, ९६ पृ) त कहीँ यही चिन हाली यस्तै छ भनी बुझाउन सिक् पनि लेखिएको छ (८६, ९४, १०४, १२० पृ) । यस्तो चिन हाल्दा यतिवटा थोपा हाल्नुपर्ने नियम अन्वेषणपद्धतिमा स्थापित छ, तर यहाँ यस्ता थोपाको संख्या कहीँ बढी, कहीँ कम छ । एक ठाउँमा बीपीको लेखाइमा अपोस्ट्रोफी र त्यसपछिको एस् अक्षर छुटेको देखाउन सिक् लेखिएको छ (८३ पृ) । भाषाको दृष्टिले हेर्दा बीपीको लेखाइ नमिलेको पक्कै पनि यो एउटा मात्र होइन होला । अन्त कहाँ कहाँ बीपीको भाषा सच्च्याइयो, त्यो खुलाइएको भए यो सम्पादन मूलपाठको परीक्षा गर्नेको लागि उपयोगी हुन्थ्यो ।अङ्ग्रेजीमा लेखिएको, बीपीको अर्को डायरीको उल्था फेरि सुन्दरीजल प्रकाशित गर्दा प्रकाशकको तर्फबाट कमल दीक्षित (विसं १९८६२०७४) ले लेखेको यसपटक मैले लेख्ने कुरा धेरै छैनन् किनभने, यो डायरी पैलेको जस्तो बीपी ले नेपालीमा लेखेको वा बोलेको कृति होइन, अङ्ग्रेजीमा लिपिबद्ध अभिलेख हो । बीपी को स्पष्टवादिता, राजनीतिक दूरदर्शिता इत्यादि बारे बोल्ने क्षमता ममा छैन, भाषाका बारेमा बोल्ने यो ठाउँ भएन । किनभने यो प्रकाशन अनूदित सामग्री हो । उहाँको मौलिक अङ्ग्रेजी डायरी पनि प्रकाशित हुँदैछ, जसको सुन्दरताबारे अङ्ग्रेजीविद् कसैले उसै बेला लेख्नेछ (प्रकाशकीय १ पृ) भनी लेखे पनि यस डायरीको सम्पादनमा पनि बीपीको अङ्ग्रेजीको तारीफबाहेक खास अरू केही लेखिएको छैनन् ।यतिसम्मका वुराबाट दिवंगत मनुष्यका वृतिको सम्पादन गर्न जति सावधान हुनुपर्थ्यो, हाम्रा सम्पादकहरू त्यति सावधान नभएको स्पष्ट हुनुपर्छ । यस लेखले त्यसतर्फ दिङ्निर्देश गर्न सके आगामी प्रकाशन विद्वद्ग्राय हुन्थे भन्ने आशा गरी यो लेख यहीँ टुङ्ग्याउँछु ।"
श्यामसुन्दरका उदास आँखा,"अधबैंसे, सिकुटे, ख्याउटे, गाला भित्र धसिएको, कालो वर्णको ! कलेजी रङको कुर्ता र हरियो बुट्टेदार लुङ्गी । एक हातले मोबाइल समातेर कुरा गरिरहेको, अर्को हातले बसको रड समातिरहेको । काखीमा आएको पसिनाले उसको कुर्ता भिजेको थियो । ऊ अर्थात श्यामसुन्दर ।ढोकाअगाडि दायाँतिरको १ र २ नम्बर सिटछेउको भुँइमा एक जना स्वास्नीमान्छे थपक्क बसेकी थिई । सारी लगाएकी उसको सिउँदोमा लामो पहेंलो सिन्दुर थियो । टाउको छोप्ने गरी ओढ्ने ओढेकी थिई । निधारमा भिक्स दलिरहेकी थिई । ल ल ल०६५ को दसैं । गाडी पाउनै सकस, पाइहाले सिट पाउनै सकस । साँझ अफिस बिदा हुनासाथ सुन्धारा र कोटेश्वरका टिकट काउन्टर पुग्थें, तर टिकट नपाएर फिर्थें । फूलपातीको दिन, दिउँसो ३ बजे । डेराबाट निस्किएकी थिएँ तर टिकट थिएन । बस पाए घर जान्छु, नपाए डेरै फर्किन्छु सोचेर कोटेश्वर चोक पुगेकी थिएँ । साँझ ६ बजिसकेको थियो । बस बिसौनीमा उभिइरहेकी थिएँ । धरान जाने बस अचानक रोकियो । रोकिएको बसको झ्यालबाट आवाज आयो, बैनी कुन बस हो ? झ्यालमा हेरें, गाउँका दाजुभाउजू रहेछन् । हातले इसारा गर्दै भनें, मेरो बस छैन । टिकट पाइनँ । इसारापछि दाइ बसबाट ओर्लेर मेरो नजिक आए । दाइले भन्नुभयो, मेरो सिटमा बसेर हिँड । म उभिएर जान्छु ।हजुरलाई गाह्रो हुन्छ, म जान्नँ । बाटो लामो छ । आज नपाए भोलि पाउला नि !अहिले टिकट पाउन समस्या छ । यसैमा हिँड । झ्यालमा हेरें, भाउजू पनि जाऔं को इसारा गरिरहहेकी थिइन्, बस चढें । दाइले कन्डक्टरसँग मुढामा बसेर जाने टिकट लिनुभयो । दाइकी ७ वर्षकी छोरी पनि थिई । दाइको सिटमा बस्दै भदैनीलाई काखमा लिएँ । करिब एक घण्टापछि बस खचाखच भरियो । सिटको दुवै बुइँगलबीच राखिएका चारओटा मुढामा दाइसँगै तीन जना मान्छे थिए । कोटेश्वरबाट कलंकी पुग्दा झनै मान्छे थपिए । मेरो सिटछेउ उभिएको मान्छे फोनमा कुरा गरिरहेको थियो, हम श्यामसुन्दर बोलै छि । हम जहानके साथ घर चल आबै छि । उसको छेउमा रहेको बच्चा भीडभाडको अत्यासले रोइरहेको थियो । ल ल ल निधारमा भिक्स दलिरहेकी श्रीमतीको अगाडि फोनमा कुरा गर्दै श्यामसुन्दरले बच्चालाई बोक्यो । कन्डक्टर भाडा उठाउँदै आयो । मुढामा बसेकालाई पाँच सय र उभिएकालाई चार सय माग्दै थियो । श्यामसुन्दरले आठ सय दिँदै भुइँमा बसेकी स्वास्नीमान्छेलाई देखाउँदै भन्यो, उसको र मेरो दुई जनाको । ऊ ८ सय तिरेर २० रुपैयाँ फिर्ता माग्दै बोलिरहेथ्यो, हमनी के तरकारी बेच्छ हजुर । बीस रुपैयाँ दिनुस् फिर्ता । छोराको रास्ता खर्च आउँछ । कन्डक्टरले जवाफ दियो, ओ भैया, रेट त्यति नै हो । फिर्ता आउँदैन । उसले विनम्र स्वरमा भन्यो, २० रुपैयाँ फिर्ता दिनुस् न हजुर । कन्डक्टर झोकिँदै बोल्यो, एकपटकमा कुरा बुझ्दैनस् ? कन्डक्टरको रिसले उसको अनुहार उदास भयो । ऊ केही बोलेन । उसको अनुहार रातो, नीलो भयो ।भाउजूले उसलाई सोधिन्, तिम्रो जहानलाई सन्चो छैन ? कल रातदेखि ज्वरो लागेर तबियत खराब छ हजुर । दबाई खाइरहेछ ।ज्वरो आएको मान्छेलाई लिएर किन घर हिँडेको ? सन्चो भएपछि जाँदा हुन्थ्यो नि । चाड परवमा घरमा बाआमाले आस लगाएको हुन्छ हजुर । बिरामी मान्छेका लागि आफ्नो सिट छाड्न कोही तयार थिएनन् । झन्डै १४ घण्टाको बाटो जो थियो । थानकोटको घुम्तीमा थियौं । बसको बत्ती निभाइएको थियो । भाउजू बान्ता गर्न थालिन् । भाउजूबाहेक गाडीमा बसेका अरू छसात जना पनि वाकवाक गरिरहेका थिए । कन्डक्टर प्लास्टिकको झोला दिइरहेको थियो । वान्ताको नुनिलो, अमिलो, नमीठो गन्ध बसभरि फैलिरहेको थियो । वान्ता नगर्ने मान्छे पनि वान्ता गर्न थालेका थिए । भाउजू शिथिल भइसकेकी थिइन् । आँखा बन्द गरिरहेकी थिइन् । यत्तिकैमा म निदाएछु । गाडी रोकिँदा आँखा खुल्यो । मुग्लिन पुगिसकेका थियौं । खाना खुवाउन रोकिएको थियो गाडी । सबै ओर्ले । शौचालय गएर हातमुख धोएर खाना खान बसे । श्यामसुन्दर भने होटेलअघि भुइँमा बदामको खोस्टा छोडाउँदै छोरोलाई खुवाउँदै थियो । आफू पनि खाइरहेको थियो । उसको बिरामी जहानले केही खाएको देखिनँ ।बसमा छिरेपछि एउटा स्याउ झोलाबाट झिकेर उसको छोरोलाई दिएँ । छोरो आमाछेउ बसेर स्याउ खान थाल्यो । आमा ओढ्नासँग बसको भित्तामा अडेसिएर सुतिरहेकी थिई । २ बजे राति, हेटौंडा । उपद्रो गर्मी । सबैले ज्याकेट, स्वेटर धमाधम फुकाले । बस रोकिँदा पसिना ह्वास्सै गनाउँथ्यो । सबैले धमाधम झ्याल खोले । नारायणगढमा एक नम्बर सिटको यात्रु ओर्लियो । खाली सिट देखेर श्यामसुन्दर कन्डक्टरतिर हेर्दै भन्यो, यी खाली सिटमा मेरो जहानलाई बस्न दिनुस् न हजुर । त्यहाँ अर्को यात्रु आउँदै छ । जहाँको पैसा तिरेको छस् त्यहाँ बस् । उसको अनुहार फेरि उदास भयो । आफ्नो जहानतिर हेर्यो । घोसेमुन्टो लाएर सुतिरहेकी थिई । ऊ घरिघरि पछाडि फर्केर बसको सिटहरूमा आँखा डुलाउँथ्यो । नारायणगढमा एउटी स्वास्नीमान्छे चढी । खाली सिटमा बसी । मोटी थिई । लिपिस्टिक र शृंगार गरेकी थिई । कन्डक्टरले नसुनिदिएपछि श्यामसुन्दरले त्यो स्वास्नीमान्छेलाई भन्यो, साउनी, मेरो जहान बेराम छ । उसलाई सिटमा बस्न दिनुस् न । स्वास्नीमान्छे रिसाउँदै बोली, मैले पैसा तिरेको छु सिटको । कत्ति बाठो मधिसे मोरो । श्यामसुन्दरको आँखा फेरि पनि उदास भए । म फेरि निदाएछु । आँखा खुल्दा बिहानको ७ः३० बजेको थियो । ढल्केवर पुगिसकेका थियौं । उभिएका मान्छे पूरै गलेका देखिन्थे । एक घण्टापछि हाम्रो गाउँ भोटियाटोल चोकमा बस रोकियो, ओर्लियौं । श्यामसुन्दर राजविराज जाने मान्छे । धरान जाने बस राजविराज जाँदैन । रुपनी चोकमा ओर्लेर राजविराज जाने बस चढ्नुपर्छ । त्यहाँबाट आधा घण्टामा राजविराज पुग्छ । उसले रुपनी चोकबाट बस पायो कि पाएन ? बस पायो भने सिट पायो कि पाएन ? उसको स्वास्नीलाई सन्चो भयो कि भएन ? भीडभाड गाडी चढ्दा यही दृश्य सम्झिन्छु, निरीह र मधेसी देखेर मान्छेहरू अझैसम्म श्यामसुन्दरलाई हेपिरहेकै छन् ?"
उत्तम साधना अन्तिम समाधि !,"नेपाल भर्खर आधुनिक चित्रकलामा गति लिँदै गर्दा उत्तम नेपालीले कलायात्रा आरम्भ गरेका थिए । त्यतिबेला उनले परम्परालाई नयाँ शैली र रूप दिए । जस्तो कि पौभा शैली र टुँडालका यौनिकतालाई नवीनतम रूपमा अर्धअमूर्त शैली । ती चित्र यथार्थवादी, आध्यात्मिक र अर्धअमूर्त थिए । उनको मान्यता थियो परम्परा कहिल्यै पुरानो हुँदैन । त्यसको रूप मात्रै बदलिन्छ ।हो, परम्परा नदीजस्तै हुन्छ, जो उहिल्यैदेखि समाजमा संस्कृति भएर बगिरहेको हुन्छ । तर, नदीमा बगिरहेको पानी जहिले पनि नयाँ हुन्छ । एउटा असल चित्रकारले परम्परालाई नयाँ रूप दिन नदीसँग सिक्छ । हाँगाहाँगामा वर्षैपिच्छे फूल र पात फेरिरहने रूखसँग सिक्छ ।ल ल लपरम्पराको नयाँपनको बाटो हुँदै उत्तम अर्धअमूर्त अनि अमूर्त चित्रकलातिर लागे । युरोपेली विकास यहाँ हिँडेर आउँछ, तर कलाको प्रभाव उडेर । हिँडेर आउने भएकाले होला, त्यहाँको विकास अझै यहाँ आइपुगेको छैन, तर कलाको प्रभाव उत्तम किशोर हुँदै आएको थियो । युवाअवस्थामै उनलाई पश्चिमी कलाको प्रभाव पर्यो ।कलाको आँखामा आधुनिक कलाको विकास युरोपमा भएको होइन, पृथ्वीमा भएको हो । पृथ्वीमा नेपाल छ । त्यसैले कला प्रकाश हो । कला राजनीतिजस्तो सङ्कुचित हुँदैन, प्रकाशजस्तै व्यापक हुन्छ । ल ल लउत्तम प्रयोगवादी चित्रकार पनि हुन् । उनले अनेक प्रयोग गरे । ३०४० को दशकमा उनीसहित कृष्ण मानन्धर, वत्सगोपाल वैद्य, इन्द्र प्रधानलगायतका कलाकारले कवि भूपि शेरचनका कवितामाथि चित्र बनाएर कविता र चित्रकलाको माध्यम मात्र फरक हो भन्ने सन्देश प्रवाह गरे । त्यस्तै उनीहरूले विशिष्ट कवितामाथि कला कार्यशाला तथा प्रदर्शनीहरू पनि गरे । उनले कवितामाथि मात्र चित्र बनाएनन्, कविहरूलाई पनि चित्रमा बनाए । ०५२ देखि ०५६ सालसम्म उनले ६६ जना स्थापित साहित्यिक स्रष्टाको कृतित्व र व्यक्तित्वलाई रङ र रेखामा उतारे । त्यो शैलीमा परम्परागत प्रवृत्ति थिएन । त्यहाँ केही मूर्त, केही अमूर्त शैलीको कोलाज थियो । साहित्य र कलालाई जोड्ने यो उनको महत्त्वपूर्ण सृजनाकर्म थियो । स्रष्टालाई मात्र होइन, स्रष्टाका सृष्टि र दृष्टिलाई पनि चित्रमा उतार्ने उनको साधना ऐतिहासिक थियो । जसरी हावाको लयमा बादलले गति लिन्छ, त्यसरी नै उनी सङ्गीतको लयमा रङ र रेखालाई गति दिन्थे उनी । त्यसैले उनको चित्रमा सङ्गीत हुन्छ । सङ्गीत सुन्दै अगाडि साहित्यिक स्रष्टाहरूलाई राखेर उनीहरूको सृजना र जीवनलाई रङमा घोल्दै चित्रपटमा उतार्नु सानो सृजनाकर्म थिएन । यो कर्मले पुष्टि गर्छ कलासँग मात्र होइन, साहित्यसँग पनि उनको भावनात्मक धमनी जोडिएको थियो ।साहित्यको भाषा त सबैले बुझ्दैनन् । बुझाउन अनुवाद गर्नुपर्छ । रङ र रेखाको भाषा त खेलकुदको जस्तै सार्वभौम हुन्छ । जसरी खेलको आनन्द संसारका जुनसुकै भाषीले पनि बुझ्न सक्छन्, त्यसरी नै चित्रको भाषा पनि बुझ्न र महसुस गर्न सक्छन् । रङ र रेखाको भाषा सार्वभौम हुन्छ । यत्ति हो, रङ र रेखाको सामान्य व्याकरण भने जानेको हुनुपर्छ ।प्रकृतिमा विचित्र चित्रहरू छन् । ती रङ र रेखालाई आकार र रङ दिने कार्य सूर्यको प्रकाशले गर्छ । त्यसरी नै चित्रकला सूर्यको प्रकाशजस्तै हो । सूर्यको प्रकाशको आनन्द, जोसुकैले लिन सक्छन् । अनुवभ गर्न सक्छन् । उनी प्रकाश र प्रकृतिका रङलाई बुझ्ने र बुझाउन सक्ने क्षमता भएका चित्रकार हुन् ।ल ल लओशोले ध्यानलाई समाधि मानेजस्तै उनले कला साधनालाई समाधि माने । ध्यान छुट्टै अलग तत्त्व होइन । एउटा सङ्गीतकारका लागि सङ्गीतमा डुब्नु समाधि हो । खेलाडीका लागि खेलमा डुब्नु, कलाकारका लागि अभिनयमा डुब्नु, दार्शनिकका लागि दर्शनमा डुब्नु, वैज्ञानिकका लागि आविष्कारमा डुब्नु, र चित्रकारका लागि रङ र रेखामा डुब्नु नै ध्यान समाधि हो । उनी ध्यान समाधिमा पुगेर चित्र बनाउँथे ।उनले आफ्ना कलामा दैवी आनन्द र रहस्यको खोज पनि गरे । रङलाई अद्भुत, भयानक र बीभत्स तरिकाले होइन, शान्त र सूक्ष्म तरिकाले खेलाए । सूक्ष्म तत्त्व देखिँदैन, तर त्यसभित्र विशाल संसार हुन्छ । यस हिसाबले भन्ने हो भने प्रकृति प्रकाश रहस्य अध्यात्म उत्तम चित्रकला । त्यसैले उनी प्रकृति र प्रकाशमा अध्यात्म घोलेर जीवन र जगत्लाई चित्रमा उतार्ने चित्रकार हुन् ।चित्रकला सुरु गर्दा उनको ओठमाथि भर्खर जुँगारेखी बसेका थिए । चित्रकला सँगसँगै जुँगारेखी पनि हुर्किए, बढे, कैयौं पटक काटिँदै फुले । चित्रमा डुब्दाडुब्दै बिहे भयो, सन्तान भए । झन्डै दुई दशकको जागिरे जीवनदेखि प्राज्ञसम्म भए । जे गर्दा पनि उनीभित्र चित्र बनिरहेको हुन्थ्यो । आफूभित्र बनेको चित्रलाई चित्रपटमा बनाउनु नै उनको समाधि थियो । यस हिसाबले उनी हजारौं पटक कला समाधिमा पुगे र निस्किए । यसरी समाधिमा डुब्नु र उत्रनु कलाकारका लागि घाम उदाउनु र अस्ताउनुजस्तै हो । घाम उदाइरहँदैन र अस्ताइरहँदैन । कला सृजना पनि त्यस्तै हो उनका लागि ।ल ल लकलाकार उत्तम नेपालीको जीवनले भन्छ आफूभित्रको इच्छाले कर्म जन्माउँछ । उनको पुर्ख्यौली पेसा व्यापार थियो । तर, उनी चित्रकार भए । आफ्नै इच्छाको मालिक भए । ८४ वर्ष बाँच्दा साढे छ दशकभन्दा धेरै समय उनले रङ र रेखासँग खेलेरै बिताए । उनका बाबुबाजे लखनउमा व्यापार गर्थे । व्यापार ठूलै थियो कस्तूरी, केसरलगायत आयुर्वेदिक औषधिहरूको ! नेपाली कोठी भनेपछि लखनउमा धेरैले चिन्थे । थुप्रै कारिन्दा थिए, जसलाई त्यहाँ मुनिमजी भनिन्थ्यो । पसलको नाम थियो कृष्णप्रसाद तेजबहादुर नेपाली । कृष्णप्रसाद उनको बाजेको नाम ! तेजबहादुर ठूलो बुबाको ।उनको बाल्यकाल, किशोरकाल र युवावयका तीन वर्षजति लखनउमै बित्यो । तर, उनले पहिलो पटक आँखा खोलेका थिए, काठमाडौंको किलागलमा विसं १९९४ सालमा । पहिलो पटक उनी किलागलमै रोएका थिए र हाँसेका पनि थिए ।सानो छँदा उनी साह्रै मापाका थिए । चकचक र उट्पट्याङ गरिरहन्थे । आफ्नो जिद्दी पटक्कै छोड्दैनथे । त्यही एकोहोरो र जिद्दी स्वभावले नै बाबुसँगसमेत विद्रोह गरेर उनी चित्रकार बने ।सानैदेखि उनलाई आफ्ना बाबुबाजेले गर्दै आएको व्यापारमा रुचि थिएन । तर, उनका बुबाले व्यापार नै गरोस् भन्ने चाहन्थे । किनभने त्यतिखेर चित्रकारीलाई हेय भावले हेरिन्थ्यो । तैपनि उनले बाबुको इच्छालाई अस्वीकार गरे, म तराजु समाउँदिनँ । मनमनै भने म कुची समाउँछु ।त्यतिखेर उनले गरेको कुची समाउने निर्णयले नेपाली आधुनिक चित्रकारीलाई नै नयाँ मोड र आयाम थपिदियो । ल ल लउनको परिवारमा चित्रकारी गर्ने उनी पहिलो व्यक्ति थिए । उनका बुबा विष्णुप्रसाद कर्माचार्यको चित्रकलाप्रति सम्मानभाव थिएन तल्लो वर्गका मानिसहरूले गर्ने कर्म हो भन्ठान्थे । स्कुलको पढाइ सकेपछि उनले कलेजमा चित्रकारीको पाँचवर्षे कोर्स पढ्न चाहे । कलेजको आवेदन फारममा अभिभावकको हस्ताक्षर चाहिन्थ्यो । उनका बुबा हस्ताक्षर गर्न तयार थिएनन् । आमा रत्नादेवी भने उनको पक्षमा थिइन्, तिमीलाई जे रुचि छ त्यही गर ।आमालाई लेखपढ गर्न आउँथेन । आवेदन फारममा कसरी हस्ताक्षर गर्ने ? एक दिन आमाले नै उपाय सुझाइन्, मुनिमजीहरूलाई सही गराऊ न ।मुनिमजीहरू भनेका उनको व्यापारमा काम गर्ने एकाउन्टेन्ट कारिन्दाहरू । उनले आमाले भनेझैं गरे र लखनउको कालीचरण इन्टर कलेज मा भर्ना भए । भर्ना भइसकेपछि भने उनका बुबाले रोकतोक गरेनन्, तर तीनचार वर्षसम्म राम्रोसँग बोलेनन् ।विसं २०१४ सालमा नेपाल आएर उनका बुबाले उनको नेवारी परम्पराअनुसार मागी विवाह गरिदिए । उनले केटी देखेका थिएनन् ! केटीले पनि उनलाई देखेकी थिइनन् । उनका बुबाले केटी हेरेर भनेछन्, यत्तिको केटी भए मेरा छोरालाई हुन्छ ।केटीका बुबाले पनि उनलाई हेरेर भनेछन्, यत्तिको केटो भए मेरी छोरीलाई पाल्छ ।उनी २० वर्षका थिए, उनकी दुलही १५ वर्षकी । उनको पुर्ख्यौली घर किलागलबाट कुपण्डोल जन्ती गए । जन्ती जाँदा उनी बाजागाजासहित कालो कारमा धेरै नै जन्ती लिएर तामधामका साथ गए ।दुलही मन्दिराका साथीहरूले उनलाई जिस्काउँदै झ्यालबाट हेरेर भने, ऊ तिमीलाई लिन तिम्रो दुलहा आए, कति राम्रो कालो कार चढेर ।अर्की साथीले भनिन्, आहा ! कति राम्ररी बाजा । हेर त, कति राम्ररी बजाइरहेछन् ।मन्दिराका साथी र आफन्तहरू कसैले दुलहीका लुगा लगाइदिए, कसैले गहना, कसैले सिंगारपटार गरिदिए । किशोरी मन्दिराले त दुलहाको कल्पना गरेकी पनि थिइनन् । उनी त राम्रो लुगा र महँगा गहना लगाउन पाएर कताकता खुसी पो भएकी थिइन् !त्यही दिनदेखि मन्दिराले उत्तम र उनको घर सम्हाल्न थालिन् । एक दिन उत्तमले मन्दिरालाई भने, जस्तो मैले सोचेको थिएँ, त्यस्तै दुलही पाएँ । धेरै नपढे पनि तिमी व्यावहारिक छौ । तिमी देखेर म असाध्यै खुसी छु ।मन्दिराले ४ कक्षा मात्र पढेकी थिइन् ! उनी कलामा स्नातक ।बिहे भएको एक वर्षछि ०१५ सालमा उनले मन्दिरालाई लखनउ लिएर गए । तर, एक वर्षभन्दा बसेनन् । ०१६ सालमा सपरिवार नेपाल फर्के । उनलाई लखनउ बस्नै मन लागेन । आफ्नै देशमा आएर आफ्नो कला देखाउन मन लाग्यो । उनी आएपछि केही वर्षमा त उनका बुबाहरू सबै नेपाल आए । उनकै आगमनले सबैलाई तान्यो । अहिले उनको परिवारका कोही सदस्य त्यहाँ छैनन् ।नेपाल आएर उनी हुलाकमा टिकट डिजाइनरको जागिरे भए । तर, उनलाई नेपाली बोल्न आउँदैनथ्यो । हिन्दी र अङ्ग्रेजी मात्र आउँथ्यो । आफ्नै मातृभाषा नेवारीसमेत आउँथेन । बिस्तारै नेपाली भाषा सिक्न थाले । उनले नेपाली बोलेको सुनेर उनका साथीहरू हाँस्थे । साथीहरूले हिन्दी बोलेको सुनेर उनी हाँस्थे ।तीनचार वर्षमा त नेपाली र नेवारी दुवै भाषामा पोख्त भए । घरपरिवारमा नेवारीमै बोल्ने र बाहिर नेपालीमा बोल्ने नियमै बनाए । ०१८ सालमा पहिलो चित्रकला प्रदर्शनी गरे, सरस्वती सदन रानीपोखरीमा । त्यो प्रदर्शनी भव्य भएको थियो । राजा महेन्द्रले उद्घाटन गरेका थिए र उनका तीनवटा पेन्टिङ किनेका थिए । घरव्यवहारको सम्पूर्ण जिम्मेवारी मन्दिराले सम्हालिन् । उनले चित्रकला सम्हाले । सङ्गीतमा डुब्दै चित्रमा पौडन्थे । क्लासिकल गीत बजाउँदै सङ्गीतको तालमा पेन्डिङ बनाउँथे । कहिले त तीनचार महिनासम्म गुप्तबास बसेर काम गर्थे । चिया र चुरोटका लती, चित्र बनाइरहँदा साधनामा बाधा पुग्ला भनेर मन्दिरा उनको समीपमा अलक्क चिया राखिदिन्थिन् । चियाको लती भए पनि चिया बिर्सेर उनी चित्रमा डुबिरहेका हुन्थे । चित्र बनाइसकेपछि चिया देख्थे । चिया चिसिइसकेको हुन्थ्यो । उनी रङमा डुबिरहेको बेला कहिले त चियामा माखा डुबिइरहेको हुन्थ्यो । रङमा डुब्दा उनलाई नयाँ जीवन पाएजस्तो हुन्थ्यो, चियामा डुब्दा माखाले भने जीवन गुमाएको पत्तै हुँदैनथ्यो । यसबाट थाहा हुन्छ उनमा चियाभन्दा चित्रको नशा कति धेरै रहेछ । यस्तो धेरै पटक भयो ।यसरी उनी एकातिर कलाको संसारमा उड्दै थिए र अर्कोतिर मन्दिराको संसारमा हिँड्दै थिए । चित्र बनाउँदाबनाउँदै कहिलकाहीँ मन्दिरालाई भन्थे, नजिकै बस न ।मन्दिरा नजिकै बस्थिन् । उनी भन्थे, हेर, म कसरी चित्र बनाउँछु !मन्दिरा प्रेमपूर्वक हेर्थिन् । मूर्त कला भए कतै कपाल मिलेन, कतै आँखा मिलेन भनेर सुझाव पनि दिन्थिन् । तर, अर्धअमूर्त र अमूर्त चित्रकला भए चुपचाप हेरिरहन्थिन्, तर बुझ्थिनन् । नबुझे पनि राम्रो लाग्थ्यो ।ल ल लउनको जीवनको अर्को आयाम हो, अभिनय । उनी सूचना विभागमा जागिरे हुँदा सरकारको तर्फबाट विभागले आमा फिल्म बनाउने भयो । उनले खलनायकको भूमिकामा खेले र नेपाली फिल्मको पहिलो खलनायक बने । विभागले नै बनाएको अर्को फिल्म हिजो आज र भोलि मा भने सानो भूमिका मात्रै गरे । त्यसपछि अभिनय गरेनन् ।उनको जीवनको अर्को आयाम हो कविता, गीत र भजन । जसरी उनको चित्रमा लत थियो, त्यसरी नै लेखनमा पनि । कागज देख्यो कि लेखिहाल्ने उनको बानी थियो । चुरोट खाएर त्यसको खोलमा समेत उनले खुब लेखे । पहिलेपहिले फुलमार चुरोटको खोलमा लखे । यतिसम्म कि ट्वाइलेट जाँदा पनि कागज लिएर जान्थे र लेख्दै बस्थे । कवितासङ्ग्रहका अतिरिक्त उनले थुप्रै गीत र भजन लेखेका छन्, जुन रेकर्ड पनि भएका छन् । २०६१ सालमा उत्तम नेपालीका कविताहरू नामक कवितासङ्ग्रह प्रकाशित भएको थियो, जहाँ उनका बिना शीर्षकका कविताहरू छन् ।ल ल लकलाकार मात्र होइन, साहित्यकार र गायकगायिकासँग पनि उनको गहिरो मित्रता थियो । कतिपयसँग पारिवारिक सम्बन्ध नै थियो । सँगै खाने, पिउने, घुम्ने र सुखदुःख साट्ने साथीहरू ! भूपी शेरचन, भीमदर्शन रोका, नारायणगोपाल, शंकर लामिछाने, ध्रुवचन्द गौतम, तुलसी दिवस आदिसँग उनको गहिरो सम्बन्ध थियो ।नारायणगोपालसँग त उनको तँतँ र ममको मित्रता थियो । किलागलमा रहँदा साँझ परेपछि सँगै पिउने साथी । आफू गीत र कविता पनि लेख्ने हुँदा कुरैकुरामा उनले नारायणगोपाललाई भनेछन्, ओइ नारान, मेरो गीत पनि गा न ।नारायणगोपाल पनि एक नम्बरको हठी मान्छे । प्याच्च भनेछन्, म तेरो गीत ज्यान गए गाउन्नँ ! कहिल्यै गाउन्नँ ।सुरुमा त उनलाई साथीले यसै भनेको जस्तो लागेछ । तर, नारायणगोपालले त साँच्चै भनेका रहेछन् । कहिल्यै उनको गीत गाएनन् ।ल ल लपुर्ख्यौली थलो छोडेर पछि उनी महाराजगन्ज सल्लाघारीमा बसाइँ सरे । त्यहाँ उनले झन्डै दुई रोपनी जमिनको माझमा आफैंले डिजाइन गरेर घर बनाए । परिवारमा प्रेम र हार्दिकता भरिएको थियो । पत्नी मन्दिरासँग उनको कहिलेकाहीँ ठाकठुक पर्थ्यो । घरव्यवहारमा उनको यतिसम्म बेवास्ता थियो कि मन्दिराले एउटा खसी नै कसैलाई दिए पनि उनलाई थाहा हुन्थेन । उनी आफ्नै धुनमा हुन्थे । मन्दिरालाई भने कहिलेकाहीँ घरव्यवहारमा पनि चासो राखिदिए हुन्थ्यो भन्ने लाग्थ्यो । पछिपछि त स्वभाव नै यस्तै हो भनेर चित्त बुझाउँथिन् ।छोराछोरीहरू उनीसँग जुनसुकै विषयमा पनि छलफल र बहस गर्थे । रमाइलो र हँसिमजाक गर्थे । विशेषगरी छोरीहरू ममता र प्रकृति खुब खुल्थे र खेल्थे । सानो छँदा दुवै छोरी बिहान ब्युँझनेबित्तिकै एकछिन बुबासँग सुत्न जान्थे । बुबासँग एकछिन टाँसिएर सुतेपछि मात्र छोरीहरूको निद्रा पुग्थ्यो ।कान्छी छोरी प्रकृतिले त मुड भन्ने कुरा नै बुबाबाट सिकिन् । केटाकेटी हुँदा पनि बुबा चित्र बनाउने मुडमा डुबिरहेका बेला बाधा पुग्ला कि भनेर नजिकसमेत जान्थिनन् ।दुई छोरा उद्यम र सुद्यम । दुई छोरी ममता र प्रकृति । उद्यम र प्रकृति नेपालमै छन् भने सुद्यम र ममता अमेरिकामा । जेठी छोरी ममता कवि पनि हुन् । उनको कविताका पुस्तकहरू प्रकाशित छन् । उत्तम बेलाबेला छोराछोरीकोमा बस्न अमेरिका गइरहन्थे ।आजसम्म उनका २५ वटा एकल चित्रकला प्रदर्शनी भइसकेका छन् भने नेपालको प्रतिनिधित्व गरेर विभिन्न देशमा उनको चित्रकला प्रदर्शनी भएको छ । २०३१ सालमा उनले राष्ट्रिय कलाप्रदर्शनीमा प्रथम पुरस्कार पाएका थिए भने २०५५ सालमा राष्ट्रिय पृथ्वी पुरस्कार पाएका थिए । उनी विसं २०५२ बाट ०५६ सम्म तत्कालीन नेपाल राजकीय प्रज्ञा प्रतिष्ठानको सदस्य भए । ल ल ल उमेर, अनुभव, अध्ययन र समयअनुसार उनको शैली बिस्तारै परिवर्तन हुँदै गएको देखिन्छ । उनी स्थिर भावका व्यक्ति भएकाले परिवर्तनको गति तीव्र भने थिएन ।व्यक्तित्वका हिसाबमा उनी थोरै मुस्कानभित्र धेरै सन्तुष्टि लुकाएर राख्ने, गम्भीर स्वभावभित्र चकचके बालक हुर्काइबस्ने, स्थिर भावभित्र बादलझैं भावना उडाइरहने तथा जीवन र जगत्लाई आध्यात्मिक एवं दार्शनिक दृष्टिले हेर्ने प्रकृतिका मानिस हुन् । छ दशकभन्दा लामो उनको कला साधना एउटा जीवनका लागि छोटो होइन । तर, यतिका समयमा पनि उनले आफूभित्र बनेका सबै चित्र रित्याउन पाएनन् । सायद कसैले पनि पाउँदैनन् । त्यसैले यो चोलाबाट बिदा लिँदा मानिसले धेरै कुरा दिएर मात्र होइन, लिएर पनि जान्छ । पुनर्जन्मका बारेमा म केही जान्दिनँ र हुन्छ कि हुँदैन त्यो पनि जान्दिनँ, तर यदि पुनर्जन्म हुन्छ भने फेरि उनी चित्रकार नै भएर जन्मिनेछन् । किनभने यो जुनीमा रित्याउन नसकेको आफूभित्रका चित्रहरूलाई उनले अर्को जुनीमा रित्याउनेछन् ।"

शीर्षक,विवरण
खोप लगाएको प्रमाण बनाउन अर्को भीड,"सरकारले खोप लगाएको आधिकारिक पत्र दिने ठाउँ टेकुस्थित शुक्रराज अस्पताललाई मात्र तोकिदिँदा कामदारले हैरानी खेप्नुपरेको हो । टेकु अस्पतालका निर्देशक डा अनुप बाँस्तोला लाखौंले खोप लगाइसकेको हँॅदा एक ठाउँबाट मात्रै आधिकारिक पत्र जारी गर्न कठिन हुने बताउँछन् ।सरकारले १५ लाख जनालाई जोन्सन एन्ड जोन्सन लगाउँदै छ । त्यसमध्ये ठूलो हिस्सा वैदेशिक रोजगारीमा जानेलाई लगाइएको छ । अस्पतालले भीड बढेपछि शुक्रबारदेखि ४८ घण्टाभित्र उडान भएकालाई प्राथमिकतामा राखेर पत्र जारी गर्ने सूचना जारी गरेको छ । वैदेशिक रोजगार व्यवसायी संघका महासचिव सुजितकुमार श्रेष्ठ श्रम र स्वास्थ्य मन्त्रालयबीच समन्वय नभएकाले कामदारले सास्ती पाएको बताउँछन् । उनका अनुसार टेकुले जारी गरेको आधिकारिक पत्रले पनि काम गर्ने वा नगर्ने यकिन छैन । प्रमुख देशहरूले खोप कार्डमा बारकोड हुनुपर्छ भनिएको छ । डिजिटल रिड गर्ने मिल्ने भनिएको छ । यसमा पत्र मात्रै छ, उनले भने, सरकारको छाप लगाएर अंग्रेजीमा खोप लगाएको हो भनेर उल्लेख गरिएको छ । टेकु अस्पतालबाट अंग्रेजीमै जारी भएको प्रमाणले पनि विदेशमा मान्यता पाउँछ कि पाउँदैन भन्नेमा वैदेशिक रोजगार विभागसमेत स्पष्ट छैन । कुन निकायले कार्ड जारी गर्ने हो ? कस्तो कार्ड जारी गर्ने भनेर दूतावासमार्फत जानकारी दिनुपर्छ । तर, खोपको प्रमाणपत्रको ढाँचाबारे विभागसँग समन्वय नै भएन, विभागका महानिर्देशक कृष्णप्रसाद दवाडी भन्छन्, यो सबै झमेला हटाउन श्रम, स्वास्थ्य र परराष्ट्र मन्त्रालयबीच समन्वय आवश्यक छ ।स्वास्थ्य सेवा विभागको खोप शाखा प्रमुख डा झलक गौतमले हाल जारी गरिएको कार्डमा क्यूआर कोड नभएको र भविष्यमा त्यस्तो व्यवस्था गर्ने बताउँछन् । अंग्रेजी र नेपालीमा लेखिएको कार्डलाई छाप हानेर दिने गरेका छौं । यो नै हाम्रो आधिकारिक प्रमाणपत्र हो, गौतमले भने, क्यूआर कोडसहित खोप प्रमाणपत्र चाहिन्छ भनेर हामीले पनि महसुस गरेका छौं ।व्यवसायीहरूका अनुसार वैदेशिक रोजगारीमा जाने सबै कामदारले अझै खोप पाइसकेका छैनन् । हामीले कामदारलाई प्राथमिकतामा राखेर खोप दिन सरकारलाई भनिरहेका छौं, संघका महासचिव श्रेष्ठले भने, प्रमुख गन्तव्य देशहरूले खोप लगाएका कामदार लैजाने नीति लिएका छन् । उताबाट मागपत्र आइरहेको छ । यता खोप भए कामदार सजिलै पठाउन सकिन्छ । गत वर्षको फागुन २१ देखि कोरियामा कामदार पठाउने प्रक्रिया नै स्थगित छ । यूएईले वैशाख २३ देखि कामदारसहित नेपाली यात्रुलाई प्रवेश निषेध छ । उसले कोरोनाको ठूलो मारमा परेको भारतलाई खुला गरे पनि नेपालबाट कामदार लगेको छैन । कात्तिकयता मात्रै यूएईको अर्धसरकारी कम्पनीले २९ हजार कामदारलाई रोजगारी दिने भन्दै नेपाली दूतावासमा मागपत्र प्रमाणीकरण गरेको छ । तर, कामदार छनोट गरी उडान भर्ने बेला यूएईले नेपालमाथि प्रतिबन्ध लगायो । यूएईका लागि नेपाली राजदूत कृष्णप्रसाद ढकालले नेपालमा कोरोनाको संक्रमण दर घटिरहेको हुनाले नेपालीमाथि लगाएको प्रतिबन्ध खोल्न यूएई सरकारलाई अनुरोध भइसकेको बताए । कोरोना संक्रमण घटेको र खोप कार्यक्रम पनि अघि बढेकाले सकेसम्म छिटो प्रवेश खोल्न अनुरोध गरेका छौं, सकारात्मक जवाफको प्रतीक्षामा छौं उनले भने । असार ९ मा यूएईको स्वास्थ्य मन्त्रालयले जारी गरेको सूचनाअनुसार फाइजर, स्पुतनिक भी, सिनोफार्म, अक्सफोर्डअस्ट्राजेनेका खोप लगाएकाहरूलाई मात्रै प्रवेश अनुमति छ ।कोरोना संक्रमणको पहिलो लहर देखिएलगत्तै कुवेतले नेपालबाट कामदार लगेको छैन । उसले नयाँ भिसासमेत जारी गरेको छैन । साउन १७ देखि भने खोप लगाइसकेको कामदार आउन पाउने सूचना जारी गरेको छ । कुवेतले कोभिडबाट उच्च र कम जोखिममा रहेका देशको सूची हटाउँदै आफूले अनुमोदन गरेको खोप लगाएकालाई प्रवेशको अनुमति दिने नीति लिएको हो । कुवेतले अक्सफोर्डअस्ट्राजेनेका, फाइजर, मोडर्ना र जोन्सनलाई अनुमोदन दिएको छ । पहिला नै भिसा लिएका र नेपालमै रोकिएका कामदारलाई अनलाइनबाट भिसा नवीकरण गर्न पाउने बाटो पनि उसले खोलिदिएको छ । नवीकरण गरी उनीहरू साउन १७ देखि कुवेत जान पाउनेछन् । सेप्टेम्बरपछि भने खोप नलगाएकाको भिसा नवीकरण नगरिने जनाएको छ । पछिल्लो समय सबैभन्दा धेरै नेपाली कामदारको माग भइरहेको साउदी अरबले अक्सफोर्डअस्ट्राजेनेका, फाइजरबायोटेक, मोडर्ना, जोन्सन खोप लगाएका यात्रुलाई मात्रै प्रवेश अनुमति दिएको छ । साउदीको आन्तरिक मन्त्रालयको सूचनाअनुसार साउन १७ देखि खोपको मात्रा पूरा भएका कामदारले मात्रै कार्य क्षेत्रमा जान पाउनेछन् । बिनाखोप काम गरेको भेटिए जरिवाना, निलम्बनदेखि डिपोर्टसम्म गर्ने नीति साउदी सरकारको छ । ओमान र बहराइनले पनि नयाँ भिसा जारी गरेका छैनन् । ओमानका लागि नेपाली राजदूत शर्मिला पराजुलीले आवासीय भिसा भएका कामदार आउन भने रोक नभएको बताइन् । रोजगार भिसा भएकाहरू सातदिने क्वारेन्टाइनमा बस्ने गरी आउन पाउँछन्, उनले भनिन् । गैरआवासीय नेपाली संघ बहराइनकी अध्यक्ष लक्ष्मी गिरी यूएईले प्रवेश रोक्दा बहराइन जाने नेपाली पनि रोकिएको बताउँछिन् । बहराइनसँग सिधा उडान छैन । अन्य देशबाट पनि आउन कठिन छ । मुख्यतः यूएई ट्रान्जिट भएर जानेआउने हो । त्यहाँ रोकिएकाले बहराइन पनि रोकिएजस्तै छ उनी भन्छिन् ।"
५ वर्षमा १३ हजार सवारीमा मात्रै इम्बोस्ड नम्बर,"अदालती मुद्दा र कोभिडका कारण तीन वर्ष काम गर्न नपाएको भन्दै विभाग समय थप्ने निर्णयमा पुगेको हो । साउनभित्र म्याद थप भई काम अघि बढ्ने विभागको दाबी छ । विभागका अनुसार अहिले सरकारी सवारीमा इम्बोस्ड नम्बर अनिवार्य छ । निजी सवारीले फर्म भरेपछि मात्र पाउँछन् भने भाडाका सवारीलाई अहिले उपलब्ध गराइएको छैन । साउन १ बाट उपलब्ध गराउने योजना विभागको थियो । यसका लागि केही प्राविधिक तयारी गर्नुपर्ने हुन्छ, महानिर्देशक घिमिरेले भने, सबै यातायात कार्यालयमा जडान गर्नका निम्ति तालिमप्राप्त जनशक्ति चाहिन्छ तर जनशक्ति व्यवस्थापन गर्न केही समय लाग्ने देखिन्छ । नम्बर प्लेटका लागि सबै कार्यालयमा अनलाइनबाट आवेदन दिन पाइनेछ । फिटिङको काम भने जनशक्ति व्यवस्थापन गर्नासाथ हुनेछ, उनले भने । सबै यातायात कार्यालयबाट यो सुविधा उपलब्ध गराउने तयारी भइरहेको उनको भनाइ छ । विभागले इम्बोस्ड नम्बर प्लेट उत्पादन गरेर यातायात व्यवस्था कार्यालयहरूलाई उपलब्ध गराउने मात्र हो, उनले भने, सेवाग्राहीले नम्बरका लागि एप्लाई गर्ने यातायात व्यवस्था कार्यालयमा नै हो । काठमाडौंका यातायात कार्यालयमा समस्या नरहेको उनले बताए । उपत्यकाबाहिरका कार्यालयमा भने यसको तयारी गर्न केही समय लाग्न सक्छ, हामीले जडान गर्ने जनशक्ति मात्र उपलब्ध गराउने हो, उनले भने, नम्बरका लागि एप्लाई गर्नेले यो प्रक्रिया पूरा गरिसकेपछि त्यसको भेरिफिकेसन यातायात व्यवस्था कार्यालयहरूले गर्नुपर्छ । विभागलाई नम्बर प्लेट उपलब्ध गराउन कुनै समस्या नरहेको उनको भनाइ छ । नम्बर प्लेटका लागि एप्लाई गरेको कति समयभित्रमा पाउने भन्ने कुरा यातायात व्यवस्था कार्यालयको क्षमतामा भर पर्ने उनले बताए । विभागले नम्बर प्लेट उत्पादन गरी क्यूआर कोर्डबाट डाटा व्यवस्थापन गर्दै यातायात कार्यालयलाई डेलिभर गर्छ । पहिला मागअनुसार दिने नियम थियो, यसो गर्दा धेरै ढिला भएकाले अब उत्पादनका आधारमा माग नगरे पनि पठाउनेछौं, उनले भने । अहिले एप्लाई मात्र अनलाइनबाट गर्न पाइन्छ, यसको भेरिफिकेसन गर्न सवारीधनी आफैं यातायात कार्यालय जानुपर्छ । तर डकुमेन्ट पनि अनलाइनबाटै एप्लाई गरेर अपलोड गरी भेरिफाइ भइसकेपछि नम्बर प्लेट लिन मात्र कार्यालय जाने गरी सिस्टमलाई अपग्रेड गर्ने योजनामा छौं, महानिर्देशक घिमिरेले भने, यसबारे कम्पनीलाई जानकारी गराइसकिएको छ ।"
आधा दर्जन बस्ती जोखिममा,"सर्लाही (कास) सर्लाहीको मध्यभाग भएर बग्ने लखन्देही खोलामा आएको बाढीले जिल्लाका तीन स्थानको बाँध भत्काएको छ । चक्रघट्टा गाउँपालिका१ शिवनगरस्थित खोलाले बाँध भत्काएको हो । जग्गा कटान गर्दै खोला बस्तीतर्फ सोझिने खतरा छ भने आधा दर्जन बस्ती उच्च जोखिममा छन् ।लखन्देहीको कटानले शिवनगरसहित बिनगरा, मदनपुर र पडरियालगायतका बस्ती उच्च जोखिममा छ । यस्तै, कौडेना गाउँपालिका७ सक्रौल र मलंगवा नगरपालिका५ भाँडसरमा पनि लखन्देहीले बाँध भत्काएको प्रमुख जिल्ला अधिकारी रामकुमार महतोले बताए । बाँध भत्काएको ठाउँमा प्रजिअसहित टोल बिहीबार स्थलगत निरीक्षणमा पुगेको थियो । बाँध भत्किएको ठाउँमा खोलाको तीव्र कटान गरिरहेकाले जोखिम बढ्दै गएको शिवनगरका पूर्वगाविस अध्यक्ष राजगिर रायले बताए । गत वर्ष पनि बाँध भत्किएपछि जनताको तटबन्ध कार्यालयले रोकथामको प्रयास गरेको थियो । यहाँका स्थानीय चार दिनयता निदाउन पाएका छैनन् । दिउँसो त खोला हेरेर फर्किन्छौं, राति खोलाको गर्जनले सुत्न दिँदैन, स्थानीय राजकिशोर यादवले भने, हामी एकदम जोखिममा छौं, हाम्रो बस्ती जोगाइदिनुपर्यो । बाँध कटान गरेको क्षेत्रमा लगाइएको रूख स्थानीयले काटेर घर लान थालेपछि झन् समस्या थपिएको हो । गत वर्ष त्यही क्षेत्रमा बाँस लगाएर परकोपाइन विधिबाट खोलामा अस्थायी तटबन्ध निर्माण गरिएको थियो । चक्रघट्टा गाउँपालिका अध्यक्ष विक्रम यादव भने जनताको तटबन्ध कार्यालयको लापरबाहीले यो समस्या निम्तिएको दाबी गर्छन् । उनले पटकपटक कार्यालयलाई जानकारी गराउँदा पनि बेवास्ता भएको आरोप लगाए । तर, कार्यालयले भने बजेट नै नभएका कारण यो क्षेत्रमा काम गर्न नसकिएको जनाएको छ । बोरासहितको प्राविधिक टोली मर्मतको काममा खटाउन तयार छौं, जनताको तटबन्ध कार्यालय हरिपुरका प्रमुख रवीन्द्र शर्माले भने । कटान भएको क्षेत्रमा अस्थायी बाँध निर्माण गर्न स्थानीय तह, जलस्रोत र सिँचाइ विभागसँग समन्वय भइरहेको प्रजिअ महतोले बताए ।"
जलस्तर नघट्दा बाँध मर्मत प्रभावित,"धनुषा (कास) कमला नदीमा उच्च बहावका कारण बाढीले बगाएको बाँध मर्मत कार्य प्रभावित बनेको छ । कमलाको बाढीले सबैला नगरपालिका १३ किरतपुरमा करिब ५ सय मिटर तटबन्ध भत्काएको छ ।बाँध भत्काएपछि थप क्षति हुन नदिन गरिएका प्रयास असफल भएको कमला नदी नियन्त्रण आयोजनाका प्रमुख एकराज भट्टराईले बताए । बाढी नियन्त्रणबाहिर छ, उनले भने, बाँधमा क्षति रोक्न तीन दिनयता गरेका प्रयास असफल भएका छन् । बाढी बस्तीमा पस्न नदिन बनाइएका अस्थायी स्परहरू पनि बाढीले बगाएको छ । कमला बाँधको थप केही ठाउँमा क्षति पुर्याएको र कुनै पनि बेला भत्किन सक्ने धनुषाका प्रमुख जिल्ला अधिकारी बन्दुप्रसाद बाँस्तोलाले बताए । सोमबार बिहानैदेखि बाढीले तटबन्ध कटान सुरु गरेको थियो । स्थानीयले सयौं रूख काटेर तटबन्धको छेउमा राखे पनि बाढीले बगाएको छ, बाँस्तोलाले भने, बहाव फर्काउन गरिएका प्रयासहरू असफल भएका छन् । पछिल्लो दुई दिनयता सुरक्षाकर्मीले बोरामा माटो राखेर बनाएको बाँध पनि बाढीले बगाएको हो । दिनभर बनाएको बाँध रातिको बाढीले बगाउने गरेको छ ।तटबन्ध तत्कालै निर्माण नगरिए सबैला, कमला, जनकनन्दनीलगायतका पालिकामा ठूलो क्षति हुन सक्ने स्थानीय श्यामसुन्दर महतोले बताए । वर्षात्को मौसम भएकाले नदीमा बाढीको सतह बढेको खण्डमा बस्तीमा बाढी पसेर ढुवानको जोखिम छ । कमला नदी नियन्त्रण आयोजना प्रमुख भट्टराईले तटबन्ध निर्माणको काम भइरहे पनि बगाउँदै लगेकाले समस्या आइरहेको बताए । विभागले ५० लाख रकम पठाएपछि बाँध मर्मतको काम भइरहेको छ, उनले भने, पत्र पाएलगत्तै काम सुरु गरिसकेका छौं । नदीमा नाइलनको जालीमा बोरा राखेर स्पर बनाए पनि बाढीले बगाएको छ ।"
खोपको प्राथमिकता कसलाई ?,"(काठमाडौं)  नयाँ बानेश्वरस्थित संसद् भवनको पश्चिम गेटअगाडि तरकारी बेच्दै आएकी रामेछापकी ३५ वर्षीया महिला बेलुका घर पुगेपछि हरेक साँझ नुहाउँछिन् । साबुनपानीले राम्रोसँग हातखुट्टा पखालेपछि कोरोना संक्रमण हुँदैन भन्ने उनलाई विश्वास छ । दुई छोरीसँग मध्यबानेश्वरमा डेरा गरी बस्ने उनले खोप लगाउने प्रयत्न नगरेको होइन । तर, उनको आवाज खोपको प्राथमिकता तय गर्ने निकायसम्म पुग्दै पुगेन । महाबौद्धको भित्री गल्लीमा भारी कुरेर ओसिलो पेटीमा बसिरहेका ओखलढुंगाका ४५ वर्षीय सन्तबहादुर तामाङले पनि खोप लगाउन चासो राखेको धेरै भयो । तर कहाँ गएर कसरी लगाउने भन्ने उनलाई थाहा छैन । पसलमा भारी सोध्न गए मास्क लगा भन्छन् । हरेक दिन मास्क किनेर हैरान भइयो, उनले भने, त्यसमाथि घरभेटी पनि खोप लगाऊ भनेर किचकिच गरिरहन्छन् । खोप पाए त शान्ति मिल्थ्यो । भारतबाट १० लाख मात्रा खोप प्राप्त भएसँगै प्राथमिकता तय गरेर सरकारले फ्रन्टलाइनर स्वास्थ्यकर्मी, सरसफाइकर्मी, सुरक्षाकर्मी, पत्रकार र बैंकरलाई खोप लगाउन सुरु गरेको थियो । त्यसपछि विभिन्न चरणमा ६० वर्षमाथिका र हाल ५० वर्षभन्दा माथिकालाई खोप दिइरहेको छ । १८ वर्षभन्दा माथिकाले पनि खोपको अवसर पाए । सार्वजनिक यातायातका चालक, सहचालक, शिक्षक लगायतलाई पनि समेट्न प्रयत्न गरिएको थियो । तर, खोप निरन्तर आउने सुनिश्चित नभएपछि जोखिम समूहमा पर्नेहरू प्राथमिकताबाहिर छन् । खोपको प्राथमिकता यसै पनि देशको संघीय राजधानी र केही ठूला सहरभन्दा बाहिर खासै पुग्न सकेको छैन ।चीनबाट ४० लाख खोप खरिदको सम्झौता भएर आउन थालेको र अमेरिकाबाट १६ लाख डोज एक मात्रा लगाए पुग्ने जान्सेन खोप आएपछि भने सरकारले उमेरका आधारमा मात्रै प्राथमिकता तय गर्न नहुने आवाज उठ्न थालेको छ । त्रिवि शिक्षण अस्पतालमा जनस्वास्थ्य विषयकी प्राध्यापक डा बिन्ज्वला श्रेष्ठ सरकारले अब खोपको प्राथमिकता परिवर्तन गर्नुपर्ने बेला भइसकेको बताउँछिन् । हामीले निरन्तर रूपमा खोप पाउँछौं भन्ने अझै निश्चित छैन । अब प्राथमिकतालाई क्रमभंग गर्नैपर्छ, उनले भनिन्, अलिकति पाएको खोप पनि प्रसाद बाँडे जसरी सबैलाई दिने हो भने त्यसको अर्थ हुँदैन । उमेरभन्दा पनि बढी जनघनत्व र आवातजावत भइरहने स्थान विशेषमा बसोबास गर्ने सबैलाई खोप दिनुपर्ने उनको तर्क छ । सरकारले हरेक वडामा चुनावको बुथजस्तो खोप केन्द्र राख्नुपर्थ्यो । बालबालिकालाई खोप दिएजस्तो सजिलो हुँदैन भनेर कहिल्यै सोचेन, उनले भनिन्, न केन्द्र व्यवस्थित छ न खोप लगाउने योजना नै । थाइल्यान्डमा रहेर काम गरिरहेका जनस्वास्थ्यविज्ञ सुशील कोइराला भने सीमावर्ती क्षेत्रमा खोपको प्राथमिकता पुर्याउनुपर्ने बताउँछन् । सरकारले अब सीमावर्ती क्षेत्रका साथै ठूला सहरमा बसोबास गर्ने सबै उमेर समूहलाई खोप दिनुपर्छ । अलिअलि सबैतिर छर्नुभन्दा सीमावर्ती क्षेत्रबाटै सुरु गरे राम्रो, उनले भने, सीमाका २२ जिल्लामा पनि जहाँबाट धेरै आवतजावत हुन्छ त्यहाँका बासिन्दालाई सुरक्षित गर्नुपर्छ । भारतमा संक्रमण बढेसँगै तराई जोखिममा परेको विगतमा देखिएकाले सीमाका ठूला सहरमा खोप पुर्याउनुपर्ने उनी बताउँछन् । अमेरिकास्थित जोन हप्किन्स विश्वविद्यालयमा जनस्वास्थ्यविद्का रूपमा कार्यरत डा दिनेश न्यौपानेले पनि बढी जोखिमयुक्त क्षेत्रमा काम गर्नेहरूलाई प्राथमिकतामा राख्न सुझाए । व्यापार व्यवसायमा सक्रिय जनशक्तिलाई खोप लगाएर रोजगारी बढाउन र अर्थतन्त्र चलायमान बनाउन विज्ञहरूले सुझाव दिएका छन् । उमेरभन्दा पनि जोखिम क्षेत्रलाई हेरेरै खोपको प्राथमिकता तोक्नुपर्नेमा धेरैजसो विज्ञको मत छ । स्वास्थ्य सेवा विभागका पूर्वमहानिर्देशक डा सुशीलनाथ प्याकुरेलका अनुसार सरकारले अब सीमामा बस्ने जो कोहीलाई खोप दिन जरुरी छ । हामीले जोखिममा भएको उमेर समूह भनेर ६० भन्दा माथिका लागि खोप दिइसक्यौं । उनीहरूलाई दुई डोज दिन सकिएन त्यो अर्कै कुरा हो । तर, अब पनि फेरि उमेर समूहमा नै केन्द्रित रह्यौं भने संक्रमण बढेसँगै सबै क्षेत्रमा लकडाउन गर्नुपर्ने अवस्था आउँछ, उनले भने, स्वास्थ्यकर्मीहरूलाई खोप दिएर त्यो क्षेत्रलाई सुरक्षित बनाएजस्तो अरू क्षेत्रलाई पनि सुरक्षित बनाउनुपर्छ । चिकित्सा समाजशास्त्री आमोद प्याकुरेलले अब उमेरका आधारमा मात्रै खोप लगाउन छाड्नैपर्छ तर्क गरे । केही निर्णय अप्रिय लाग्छन् । तर त्यस्ता निर्णयले समाजको बृहत्तर हित हुन्छ भने अंगीकार गर्नैपर्छ, उनले भने, घरमा टीभी हेरेर बस्नेलाई भन्दा ठेलामा बदाम, तरकारी बेच्ने, दैनिक मजदुरी गर्नेलाई खोप दिनुपर्छ । संक्रामक रोग विशेषज्ञ डा अनुप सुवेदी भने सरकारले उमेरकै आधारमा नै खोप दिनुपर्छ भन्नेमा जोड दिन्छन् । हामीले समयमा खोप किन पाएनौं ? उमेर तोकेर खोप दिए पनि त्यसमा लिकेज कसरी भयो ? खोप आए पनि मानिसले किन लाउन हिच्किचाइरहेका छन् भनेर आवाज उठाउनुपर्छ, उनले भने, हामीले खोपलाई अर्थतन्त्रसँग लगेर जोड्नु हुँदैन । त्यसो गर्यौं भने जो गरिब छ, आफ्नो बारेमा बोल्न सक्दैन त्यसले झन् खोप समयमा लगाउन पाउँदैन । स्वास्थ्य तथा जनसंख्या मन्त्रालयका सचिव डा रोशन पोखरेलले खोप प्राप्त हुने सुनिश्चित भएसँगै प्राथमिकतालाई केही परिवर्तन गर्नेबारे छलफल भइरहेको बताए । आएका खोपलाई लामो समय भण्डारण गरेर राख्न मिल्ने अवस्था छैन । त्यसैले उमेरका साथसाथै अन्य कुनकुन अवस्था र स्थानमा रहेकालाई प्राथमिकता दिने भनेर छलफल भइरहेको छ, उनले भने, अति जोखिम समूहमा रहेकाले एक डोज मात्र भए पनि पाइसकेको अवस्थामा उनीहरूलाई दोस्रो डोज दिन युद्धस्तरमै लागेका छौं । स्वास्थ्य सचिव डा पोखरेलका अनुसार अहिलेको चुनौती भनेको भविष्यमा एकैपटक धेरै खोप आए कसरी व्यवस्थित भण्डारण र ढुवानी गर्ने भन्नेमा पनि छ । अहिले खोप आएन भनेर तनाव भइरहेको छ, भोलि धेरै खोप आयो भने व्यवस्थापनमा चुनौती हुन्छ । त्यसैले आएको खोपलाई प्राथमिकता तय गर्दै रोलआउट गर्नुको विकल्प छैन, उनले भने । मन्त्रालयका सहप्रवक्ता समीरकुमार अधिकारीले सीमावर्ती क्षेत्रमा बसोबास गर्ने १८ वर्ष माथिका सबैलाई खोप दिने विषयमा छिट्टै निर्णय हुने सम्भावना रहेको बताए ।"
चक्लाबन्दी खेतीबाट उत्पादन दोब्बर,"सिन्धुली (कास) यहाँको दुधौली नगरपालिका२ हत्पतेमा गरिएको चक्लाबन्दी खेतीबाट यसअघिको भन्दा उत्पादन दोब्बर भएपछि किसान उत्साहित बनेका छन् । सहभागितामा आधारित सामूहिक चक्लाबन्दी खेतीबाट उत्पादन वृद्धि हुनुका साथै फसल बिक्री गरेर किसानले उच्च मुनाफासमेत आर्जन गरेका छन् ।वाग्मती प्रदेश सरकारको ३ करोड ८२ लाख रुपैयाँ सहयोगमा प्रदेशमै पहिलो पटक थालिएको चक्लाबन्दी खेतीअन्तर्गत बेमौसमी तरकारी, सिजनको धान, मकै, गहुँ, दलहन र तेलहन लगाइएको छ । यो कार्यक्रममा नमुना कृषि सहकारीमार्फत किसानलाई आबद्ध गराइएको छ । खेतको आम्दानी पनि पाउने र कामको ज्याला पनि पाइने भएपछि यो कार्यक्रम आफूहरूका लागि लाभदायक भएको स्थानीय किसान टीका दाहालले बताए । सामूहिक खेतीमा उत्पादन वृद्धि हुँदा किसानलाई चाहिने फसल राखेर बाँकी बिक्री गर्ने गरेको उनले सुनाए ।व्यवस्थित कृषि सडक, यान्त्रिकीकरण, सिँचाइ, विद्युत्, प्रविधिलगायत सुविधा उपलब्ध भएकाले उत्पादन वृद्धि भएको नगरपालिकाले दाबी गरेको छ । दुधौली नगर प्रवक्ता रितेश राउतका अनुसार बीउबिजन, यान्त्रिकीकरण र प्रविधि प्रदेश सरकारले उपलब्ध गराएको छ भने कृषि प्राविधिकको व्यवस्था स्थानीय सरकारले गरेको छ । पाइलट प्रोजेक्ट बनाई हाल सय बिघा खेतमा चक्लाबन्दी गरिएको छ । प्राविधिकसमेतको सहभागितामा यान्त्रिकीकरणबाट खेती गर्दा दोब्बर उब्जनी हुने गरेको राउतले दाबी गरे । यो वर्ष मकै उत्पादन राम्रो भएकाले धानको उत्पादन पनि राम्रै हुने उनको आकलन छ । कमलाखोंज क्षेत्रलाई अन्न उत्पादनको भण्डार मानिने भएकाले तरकारीका अलावा धान, मकै र गहुँलाई समेत प्राथमिकतामा राखेर खेती गर्न थालिएको उनले बताए ।प्रदेशकै नमुना चक्लाबन्दी खेती बनाउन लागिपरेकाले किसानमा उत्साह भरिएको दुधौली नगर प्रमुख घनश्याम राउतले बताए ।"
प्रदेशको बजेट खर्च ७० प्रतिशत,"(मकवानपुर)  वाग्मती प्रदेश सरकारले गत आर्थिक वर्ष २०७७७८ मा करिब ७० प्रतिशत बजेट खर्च गरेको छ । करिब ८० प्रतिशत बजेट खर्च हुने संशोधित अनुमान गरेको प्रदेश सरकारले कुल बजेटको ६९७८ प्रतिशत अर्थात् ३५ अर्ब ८८ करोड ४४ लाख रुपैयाँ खर्च गर्न सकेको हो । प्रदेश सरकारले गत आवमा ५१ अर्ब ४२ करोड ७४ लाख रुपैयाँको बजेट ल्याएको थियो ।प्रदेशले चालु खर्चतर्फ ६६ प्रतिशत अर्थात् १४ अर्ब ४१ करोड १३ लाख र पुँजीगततर्फ ७३ प्रतिशत अर्थात् २० अर्ब ७ करोड ३१ लाख र वित्तीयतर्फ ७० प्रतिशत अर्थात् १ अर्ब ४० करोड रुपैयाँ खर्च गरेको प्रदेश लेखा नियन्त्रकको कार्यालय प्रमुख हरिप्रसाद उपाध्यायले जानकारी दिए । प्रदेश सरकारले सुरु गरेका योजनाहरू निर्माणको अन्तिम चरणमा पुगेका र केही नयाँ योजनाको काम पनि तीव्र गतिमा भइरहेकाले पछिल्लो ४ वर्षको तुलनामा बजेट खर्च उच्च भएको आर्थिक मामिला तथा योजनामन्त्री कैलाश ढुंगेलले बताए । प्रदेश सरकार स्थापनाको समयमा खर्च गर्न कानुनको अभाव थियो । अहिले काम गर्न धेरै कानुन निर्माण भएका छन् । जसले गर्दा खर्च बढ्यो, उनले भने ।प्रदेश सरकारको बजेट खर्चमा यस वर्ष पनि असारे विकासको प्रवृत्ति दोहोरियो । गत आवको ११ महिनासम्म ४६०५ प्रतिशत अर्थात् २२ अर्ब २८ करोड ३२ लाख रुपैयाँ मात्रै खर्च गर्न सकेको थियो । तर असारमा मात्रै कुल बजेटको करिब २४ प्रतिशत अर्थात् १३ अर्ब ६० करोड १२ लाख ८६ हजार रुपैयाँ खर्च गरेको हो । पहिलो चौमासिकमा ८११ प्रतिशत, दोस्रो चौमासिकमा २५३५ प्रतिशत र तेस्रो चौमासिकमा करिब ३६ प्रतिशत बजेट खर्च गर्न सकेको थियो । मुख्यमन्त्री तथा मन्त्रिपरिषद्को कार्यालयले गत वर्षको ११ महिनामा १७९५ प्रतिशत बजेट खर्च गरेको थियो । कार्यालयले ११ महिनामा गरेको खर्च र असारमा मात्रै गरेको खर्च (१७५ प्रतिशत) उस्तै छ । समग्रमा कार्यालयले २७ करोड १८ लाख रुपैयाँ खर्च गरेको छ । प्रदेश लेखा नियन्त्रकको कार्यालयका अनुसार प्रदेशमा सबैभन्दा कम बजेट खर्च गर्ने कार्यालयमध्ये दोस्रोमा आर्थिक मामिला तथा योजना मन्त्रालय छ । यो मन्त्रालयले गत वर्ष ४१ प्रतिशत अर्थात् ६ करोड ६६ लाख २८ हजार रुपैयाँ मात्रै बजेट खर्च गरेको छ । मन्त्रालयले ११ महिनामा ३० प्रतिशत र अन्तिम महिना असारमा मात्रै ११ प्रतिशत बजेट खर्च गरेको तथ्यांक छ ।भूमि व्यवस्था, कृषि तथा सहकारी मन्त्रालयले गत वर्षमा २ अर्ब ४९ करोड ९५ लाख ३८ हजार रुपैयाँ बजेट (६६ प्रतिशत) खर्च गरेको छ । यो मन्त्रालयले असारमा गरेको खर्च (३४८५ प्रतिशत) त्यसअघिका ११ महिनामा गरेको खर्च (३११५ प्रतिशत) भन्दा बढी छ । उद्योग, पर्यटन, वन तथा वातावरण मन्त्रालयले गत आवको जेठ मसान्तसम्म ३२२ प्रतिशत बजेट खर्च गर्न सकेको देखिन्छ । असारमा मात्रै यो आँकडा झन्डै २९ प्रतिशत रहेको प्रदेश लेखा नियन्त्रकको कार्यालयले जनाएको छ । समग्रमा मन्त्रालयले एक वर्षमा २ अर्ब ४० करोड १५ लाख ५८ हजार रुपैयाँ बजेट खर्च गरेको देखिन्छ । आन्तरिक मामिला तथा कानुन मन्त्रालयले पनि गत असारमा उल्लेख्य बजेट खर्च गरेको छ । ११ महिनामा ३६४१ प्रतिशत बजेट खर्चेको मन्त्रालयले असारमा मात्रै ४१५९ प्रतिशत बजेट खर्च गरेको देखिन्छ । मन्त्रालयले गत वर्ष ७८ प्रतिशत अर्थात् ८० करोड ५४ लाख २६ हजार रुपैयाँ बजेट खर्च गरेको छ । प्रदेशको बजेटको ३७ प्रतिशत हिस्सा ओगटेको भौतिक पूर्वाधार विकास मन्त्रालयले गत वर्षमा उल्लेख्य प्रगति गरेको छ । मन्त्रालयले ८० प्रतिशत अर्थात् १६ अर्ब ५९ करोड ५ लाख ७७ हजार बजेट खर्च गर्न सकेको हो । गत वर्षको ११ महिनामा ४९०३ प्रतिशत बजेट खर्च गरेको मन्त्रालयले असार मसान्तमा मात्रै ३० प्रतिशतभन्दा माथि खर्च गरेको थियो ।"
मिचाहा झारको बिगबिगी,"(चितवन)  हेर्दा पातीजस्तो देखिने तर हानिकारक झार पार्थेनियम अहिले खेतबारी, वनपाखा र बाटो छेउछाउ जताततै देखा पर्न थालेको छ । यो झार पर्यावरण, कृषि र मानव स्वास्थ्यका लागि खतरनाक रहेको विज्ञहरू बताउँछन् । झार फैलिएको तुलनामा यसलाई नष्ट गर्ने उपायको चर्चा हुने गरेको छैन । बेलैमा ध्यान नदिए यसले संकट ल्याउन सक्ने वनस्पति विज्ञहरूको चेतावनी छ ।अस्ट्रेलियाबाट सन् २००७ देखि २०१५ सम्म अध्ययन, अनुसन्धानका लागि चितवन राष्ट्रिय निकुञ्जमा विद्यार्थीको एउटा समूह आएको थियो । सन् २०११ मा उनीहरूले निकुञ्जमा एउटा झार देखे । त्यो झार अस्ट्रेलियामा निकै फैलिरहेको पार्थेनियम थियो । त्यसयता चितवन सौराहामा रहेको राष्ट्रिय प्रकृति संरक्षण कोषको कार्यालयका प्रमुख बाबुराम लामिछानेले यो झारका बारेमा निरन्तर चासो दिँदै आएका छन् । सुरुमा थोरै ठाउँमा थियो । अहिले धेरै ठाउँमा देखिन्छ, लामिछानेले भने । हालै सम्पन्न गैंडा गणनामा घाँसे मैदानमा के कस्ता मिचाहा झारहरू छन् भन्ने विवरण लिन गणकहरूलाई भनिएको थियो । गणनाका बेला संकलन गरेको विवरणमा पनि घाँसे मैदानमा पार्थेनियमले ६ प्रतिशत हिस्सा ओगटेको देखियो । सन् २०१५ को गणनामा २ प्रतिशत थियो । यसले पनि पार्थेनियम बढेको देखाउँछ, लामिछानेले भने ।यो पटक गैंडा गणना हुँदा पार्थेनियम राम्रोसँग उम्रने बेला भइसकेको थिएन । त्यसैले यसको फैलावट अझै बढी भएको लामिछानेले बताए । यो मिचाहा प्रजाति हो । यसले अरू घाँस, झार उम्रन, फैलन रोक्छ । जनावरले खाँदैन, लामछिानेले भने, निकुञ्जभित्र जनावरका लागि बनाइएको घाँसे मैदान ढाकेपछि संरक्षणमा नै समस्या आउने देखियो । मानव स्वास्थ्यका लागि पनि यसले असर गर्छ ।यसबारे अध्ययन गर्दै आएका भरत श्रेष्ठ सन् १९६७ मा नै यो झार नेपालमा देखा परेको दाबी गर्छन् । भारतमा त्योभन्दा १० वर्षअघि नै देखिएको थियो । सन् ९० को दशकपछि यो झार देशका विभिन्न भागमा फैलन थाल्यो । चितवनलगायत ठाउँमा तीव्र रूपमा फैलिएको १० वर्ष जति भएको लामिछाने बताउँछन् । अहिले नेपालको चुरे, महाभारत, हिमाली क्षेत्र र पूर्वदेखि पश्चिम सबै ठाउँमा पुगेको छ । जहाँजहाँ मोटरबाटो गयो, त्यहाँ यो पुगेकै छ, श्रेष्ठले भने । गाडीसँगै सरसामान र मानिसकै माध्यमबाट यो झार फैलिएको उनले बताए । यो झार पानी जमेको ठाउँमा उम्रँदैन । त्यसैले धानबालीमा असर गर्दैन । तर अन्य कृषि बालीको उत्पादन घटाउँछ, उनले भने, अफ्रिकी महादेशमा यसलाई भोकमरी ल्याउने झार भन्न थालेका छन् ।उनका अनुसार यो घाम राम्रोसँग पर्ने खुला पाखामा उम्रन्छ । गाईबस्तुले खान्न तर यो झार भएको ठाउँमा चर्ने गाई, भैंसीको दूध खाँदा स्वाद तीतोतीतो हुने गरेको छ । यसको फूलको परागकण हानिकारक हुन्छ । गाईबस्तु चर्दा अन्य घाँसमा खसेको परागकणले पनि यस्तो असर गरेको होला, उनले भने । यसको परागकणले मानिसलाई पनि गम्भीर असर गर्ने उनको भनाइ छ । छालामा एलर्जी हुने, दमजस्तो श्वासप्रश्वासमा समस्या आउने उनले बताए । यसको असरले नेपालमा कसैको मृत्यु भएको जानकारी त छैन तर भारतमा भने मरेका छन्, उनले भने । नेपालमा जताततै फैलिए पनि महामारीको रूप अझै नलिएको उनले बताए । त्यसैले बेलैमा नियन्त्रणमा लिए गम्भीर परिणामहरू भोग्नु नपर्नेमा उनले सचेत गराए । उनका अनुसार फूल नफुल्दै काटेर नष्ट गर्नु नै पार्थेनियम नियन्त्रणको मुख्य र प्रभावकारी उपाय हो । यसलाई खाने एउटा खपटे किरा पनि देखा परेको छ । तर त्यो पर्याप्त छैन, उनले भने ।हरेक स्थानीय तहले यसको नियन्त्रणका बारेमा सोच्नुपर्नेमा उनले जोड दिए । निकुञ्जभित्र फैलिए पनि यसैलाई केन्द्रित गरेर नियन्त्रणका काम भने भएको छैन । घाँसे मैदान व्यवस्थापनको काम हुँदा पार्थेनियम पनि काटेर फाल्ने गरिएको छ, निकुञ्जका प्रमुख संरक्षण अधिकृत बरालले भने । नछिप्पिँदै काटे फेरि पलाउने खतरा रहन्छ । त्यसैले उपयुक्त बेलामा नष्ट गर्नुपर्छ । फागुनचैतमा अरू उपयोगी घाँस नउम्रँदै यो उम्रन्छ । यसले जमिन ढाकेपछि जीव जनावरले खाने घाँस उम्रन, हुर्कन रोकिन्छ । एउटा बोटबाट ३० हजार बिरुवाका लागि बीउ तयार हुने लामिछाने बताउँछन् । यसको बीउ १५ वर्षसम्म नबिग्री बस्न सक्ने गुणको भएको अर्का अध्ययनकर्ता श्रेष्ठको भनाइ छ । त्यसैले नफैलँदै नियन्त्रणमा लिए पर्यावरण, कृषि र मानव स्वास्थ्यमा घातक असर भोग्नु नपर्ने उनले बताए ।"
भाडा समायोजनको माग गर्दै प्रदर्शन,"(काठमाडौंधादिङ)  सार्वजनिक यातायात केन्द्रीय महासंघ नेपालको अगुवाइमा बिहीबार प्रदर्शन हुँदा काठमाडौंमा केहीबेर यातायात ठप्प भयो । प्रदर्शनमा नेपाल राष्ट्रिय मिटर ट्याक्सी व्यवसायी तथा चालक सेवा समाज पनि सहभागी भए । महासंघले कोभिड खोप, यातायातको भाडा एवं ट्याक्सीको सुरुवाती कल (फ्ल्याट डाउन) समायोजन, २० वर्ष पुगेका सवारीको अवधि थप, यातायातको बिमा छुट, सडक कानुन लागू र यातायातको कागजपत्र नवीकरण र जरिवाना छुट हुनुपर्ने माग राखेको छ । सार्वजनिक यातायात केन्द्रीय महासंघका अध्यक्ष डोलनाथ खनालले निषेधाज्ञा खुलेदेखि यस्तै माग राखी सरकारका विभिन्न निकायलाई ज्ञापनपत्र बुझाएको बताए । ज्ञापनपत्रलाई बेवास्ता गरेका कारण नै आन्दोलनको तयारीका लागि आज र्याली गरेका हौं, उनले भने, सरकारले समयमा नै बुझेन भने अब देशव्यापी कार्यक्रम गरी विरोध गर्छौं । आइतबार सीडीओ कार्यालयमा सवारीसाधनको चाबी बुझाउने कार्यक्रम रहेको उनले बताए । यातायात व्यवस्था विभागले गत असार ३० गते दुई वा दुईभन्दा बढी प्रदेशमा चल्ने यात्रुवाहक सवारीसाधनमा २८ प्रतिशत, तराईमा चल्ने सवारीसाधनमा २० प्रतिशत र पहाडमा चल्ने मालवाहक सवारीसाधनमा २६ प्रतिशतसम्म भाडा बढाएको थियो । २०६५ मा पेट्रोलियम पदार्थ, सवारीसाधन र त्यसको पार्टपुर्जाका आधारमा सार्वजनिक सवारीसाधनको भाडा निर्धारणसहित मापदण्ड तय गरिएको थियो । मापदण्डअनुसार पेट्रोलियम पदार्थको मूल्यलाई ३५ प्रतिशत र पार्टपुर्जालाई ६५ प्रतिशत आधार बनाइएको थियो । उक्त आधारमा वार्षिक भाडा समायोजन गरिनुपर्नेमा नौ वर्षदेखि हुन नसकेको यातायात व्यवसायीको गुनासो छ । महासंघका महासचिव भरत नेपालले २०६९ सालदेखि वैज्ञानिक भाडा दर समायोजन नभएको तर पेट्रोलको मूल्य निरन्तर बढिरहेकाले प्रदर्शन गर्नुपरेको बताए । संघीय सरकारले लामो दूरीको भाडा बढाए पनि प्रदेशस्तरको भाडा दर नबढाएका कारण प्रदर्शन गर्नुपरेको नेपाल राष्ट्रिय मिटर ट्याक्सी व्यवसायी तथा चालक सेवा समाजका अध्यक्ष पूर्णलाल मोक्तानले बताए । यातायात व्यवस्था विभागका सूचना अधिकारी लोकनाथ भुसालले व्यवसायीको प्रदर्शन विभागसँग सम्बन्धित नभएको प्रतिक्रिया दिए । संघीय सरकारले लामो दूरीको यातायातको भाडा वृद्धि गरिसकेको छ, उनले भने, अब प्रदेशस्तरको भाडादर प्रदेश सरकारले नै गर्ने हो । वाग्मती प्रदेश भौतिक पूर्वाधार विकास मन्त्रालयका सूचना अधिकारी राजन पोखरेलले भाडा बढाउने विषयमा मन्त्रालयमा छलफल भइरहेको बताए । प्रदेशको यातायात ऐन बने पनि नियामावली बनेको छैन, उनले भने, त्यसैले भाडादर बढाउने विषयमा छलफल जारी छ । यातायात व्यवस्था कार्यालय एकान्तकुनाका प्रमुख नेत्रप्रसाद भट्टराईले संघ तथा प्रदेशले निर्णय गरेपछि मात्र आफूहरू कार्यान्वयनमा जाने बताए । हाम्रो कार्यालय अगाडि कोणसभा गरे, हामीलाई व्यवसायीको मागबारे कुनै जानकारी आएको छैन, उनले भने ।धादिङमा भने यातायात व्यवसायीले सार्वजनिक यातायात सेवा बन्द गरेका छन् । जिल्लामा सञ्चालित विभिन्न ६ यातायात कम्पनीले संयुक्त प्रेस विज्ञप्ति निकालेर हालै समायोजन गरिएको भाडादर प्रदेशस्तरमा पनि कार्यान्वयन नभएसम्म धादिङबाट चल्ने सबै यातायात सेवा बन्द गर्ने निर्णय गरेका हुन् । बिहीबार बिहानैदेखि पनि उनीहरूले मलेखुधादिङबेंसी सडक (कालु पाण्डे मार्ग) अन्तर्गत फिसटारमा सवारीसाधन रोकेर यातायात ठप्प पारेका छन् । केपी शर्मा ओली सरकारले बहिर्गमन हुनुअघि एउटै प्रदेशभित्र चल्ने र स्थानीय तहमा चल्ने सवारीको भाडा समायोजन नगरी अन्तरप्रदेश चल्ने लामो दूरीका सार्वजनिक यातायातले भाडादर वृद्धि गराउन पाइने निर्णय गरेको थियो । तर धादिङका व्यवसायीहरूले साउन १ देखि धादिङबेंसीबाट छुट्ने र काठमाडौंबाट छुट्ने सबै रुटको भाडा आफूखुसी २८ प्रतिशतले बढाएका थिए ।स्थानीय रुटमा समेत भाडा वृद्धि गरिएपछि जिल्लाका विभिन्न विद्यार्थी संगठनले विरोधसमेत गरेका छन् । व्यवसायीहरू समायोजन गरिएको भाडादर कार्यान्वयन नभएसम्म धादिङबाट सञ्चालन हुने सम्पूर्ण यातायात सेवा बन्द गर्ने निर्णयमा पुगेका हुन् । यसअघि १ सय ८७ रुपैयाँमा धादिङकाठमाडौं यात्रा गरिरहेकामा अहिले लोकल बसमा २ सय ३७ र ननस्टप तथा डिलक्स बसमा २ सय ९० रुपैयाँ भाडादर तोकिएको छ । साबिकभन्दा बढी भाडा उठाएकोबारे यात्रुहरूले नै गुनासो गरेपछि नागढुंगा प्रहरीले त्यस्ता सवारीलाई जरिवाना तिराएको हो ।सवारीसाधन ठप्प पार्नेमा ग्रामीण यातायात सहकारी संस्था, धादिङ मण्डली यातायात, ग्रामीण यातायात, संयुक्त यातायात बस तथा जिप सेवा, सुनौलो भैरवी यातायात र नगर यातायात प्रालि छन् । स्थानीय प्रशासनले भने केन्द्रको निर्णय भएकाले जिल्लाबाट केही गर्न नसकिने बताएको छ ।"
जसपाको आधिकारिकता यादवले पाउँदै,काठमाडौं (कास) जनता समाजवादी पार्टीको आधिकारिकता उपेन्द्र यादव पक्षले पाउने करिब निश्चित भएको छ । निर्वाचन आयोगले पार्टी एकीकरणका बेला गत वर्ष आयोगमा पेस भएको कार्यकारिणी समितिलाई मान्यता दिँदै त्यसैमा रहेका सदस्यहरूको हेड काउन्ट गर्न आदेश दिएपछि आधिकारिकता यादव पक्षले पाउने देखिएको छ । ५१ सदस्यीय कार्यकारिणी समितिमा यादवको सहज बहुमत रहेको मानिएको छ । यादवले ३० जनाको हस्ताक्षर आयोगमा बुझाएका छन् । कार्यकारिणी समितिका सदस्यहरूलाई साउन ११ गते बिहान ११ बजे नागरिकताको सक्कल प्रतिसहित सनाखतका लागि आयोगमा बोलाइएको छ । आयोगको इजलासले दुई पक्षको बहस सुनेर बिहीबार त्यस्तो आदेश गरेको हो । आयोगले केन्द्रीय कार्यकारिणी समितिका सदस्यहरूको सनाखत लिइसकेपछि त्यही दिन फैसलासमेत दिनेछ ।आयोगका सचिव सुरेश अधिकारीले दुवै पक्षले उपलब्ध गराएको कागजात तथा प्रमाणका आधारमा मात्रै निर्णयमा पुग्न कठिनाइ भएपछि आयोगले समितिका सदस्यहरूको सनाखत नै गर्ने आदेश दिएको बताए । तत्कालीन समाजवादी पार्टी र राष्ट्रिय जनता पार्टी एकीकरण भएर गत वर्ष असार १२ मा आयोगमा बुझाइएको केन्द्रीय पदाधिकारी तथा सदस्यहरूको सनाखत गर्ने आदेश भएको उनले जानकारी दिए । जसपाका अर्का अध्यक्ष महन्थ ठाकुर पक्षले पार्टी दर्ताका बखत कायम रहेको कार्यकारिणी समितिमा हेरफेर गरिएको दाबी आयोगमा गरेका थिए । आयोगले त्यसलाई मान्यता दिएको देखिएन । पुरानै कार्यकारिणी समितिको सनाखत गर्नुको आशय नै त्यसयता गरिएको कुनै पनि हेरफेरले मान्यता नपाएको ठहरिनु रहेको आयोग स्रोतले उल्लेख गरेको छ ।राजनीतिक दलसम्बन्धी ऐनमा केन्द्रीय समितिमा बहुमत हुने पक्षले दलको आधिकारिकता पाउने र अल्पमत हुने पक्षलाई आयोगले नयाँ दल दर्ताको अवसर दिने व्यवस्था छ । कार्यकारिणी समितिमा यादव पक्षको बहुमत पुग्ने निश्चित रहेकाले ठाकुर पक्षलाई आयोगले नयाँ दल दर्ताको अवसर दिन सक्छ । गत वर्ष वैशाखमा दुई दल एकीकरण भएर जसपा गठन भएको थियो । एकताको डेढ वर्ष नपुग्दै जसपा औपचारिक रूपमै विभाजन हुन लागेको छ ।
ओली र नेपालका सर्तैसर्त,पिपुल्स भोलेन्टियर घोषणाखनालनेपाल पक्षीय युवा संघले आठौं महाधिवेशनबाट विघटित पिपुल्स भोलेन्टियर ब्युँत्याएको छ । पुष्पलाल स्मृति दिवसका अवसरमा बिहीबार युवा संघले आयोजना गरेको कार्यक्रममा वरिष्ठ नेता नेपालले शिव श्रेष्ठको संयोजकत्वमा एक हजार एक सदस्यीय पिपुल्स भोलेन्टियर घोषणा गरेका छन् । यसको इन्चार्ज सञ्जीव राई र सचिव मनोज खत्री छन् ।
कार्यविधि मिचेर ओलीले पनि लिए सुरक्षाकर्मी,"(काठमाडौं)  पूर्वप्रधानमन्त्री केपी शर्मा ओलीले आफैंले बनाएको कार्यविधि मिचेर थप सुरक्षाकर्मी लिएका छन् । मन्त्रिपरिषद्ले मंसिर ७ मा जारी गरेको विशिष्ट व्यक्तिहरूको सुरक्षा व्यवस्था कार्यविधि, २०७७ विपरीत ओलीले तोकिएभन्दा बढी सुरक्षाकर्मी लिएका हुन् । ओलीले प्रधानमन्त्रीबाट हटेलगत्तै बहालमा रहेका बखत अंगरक्षक रहेका प्रहरी निरीक्षक माधव केसीलाई पनि साथमै लगेका छन् । शेरबहादुर देउवाको नेतृत्वमा सरकार गठन भएलगत्तै गृह मन्त्रालयले पटके निर्णयमार्फत पूर्वप्रधानमन्त्री पुष्पकमल दाहाल र माधवकुमार नेपाल तथा पूर्वपदाधिकारीहरूको सुरक्षामा प्रहरी तैनाथी बढाएको छ । पूर्वप्रधानमन्त्री दाहालले प्रहरी नायब उपरीक्षक र ओलीले निरीक्षकबाहेक अरू पूर्वपदाधिकारीको सुरक्षामा प्रहरी नायब निरीक्षक (सई) भन्दा तल्लो दर्जाका सुरक्षाकर्मी लिएका छन् । ओली नेतृत्वको सरकारले विशिष्ट व्यक्तिहरूको सुरक्षा व्यवस्था कार्यविधि, २०७७ लागू गर्दै पूर्वप्रधानमन्त्री तथा विशिष्ट व्यक्तिहरूको सुरक्षामा कटौती गरेको थियो । गृह मन्त्रालयले अपराध अनुसन्धान तथा नियन्त्रण र सीमा सुरक्षामा जनशक्ति अपुग रहेको भन्दै पूर्वपदाधिकारीको सुरक्षामा खटाइएका ५ सयभन्दा बढी सुरक्षाकर्मी कटौती गरिएको थियो । यसरी सुरक्षाकर्मी दुरुपयोग गरेको विषयमा सांसदहरूले प्रश्न उठाएका छन् । प्रतिनिधिसभाको राज्यव्यवस्था तथा सुशासन समितिको बिहीबारको बैठकमा सांसदहरूले गृहमन्त्री बालकृष्ण खाँण र गृह सचिव महेश्वर न्यौपानेलाई भीआईपीका लागि सुरक्षाकर्मी थपेकोलगायत विषयमा प्रश्न गरेका हुन् । तर मन्त्री र सचिव दुवैले यो विषयमा जवाफ दिएनन् । भीआईपीहरूलाई सरकारले नै तय गरेको कार्यविधिविपरीत सुरक्षाकर्मी खटाएकामा प्रमुख प्रतिपक्षी एमालेका सांसद नवराज सिलवालले प्रश्न गरे । उनले वर्तमान सरकार गठन भएपछि नेताहरूलाई सुरक्षा चुनौती थपिएर कार्यविधि मिच्दै सुरक्षाकर्मी थप्नुपरेको हो ? भन्ने प्रश्न राखेका थिए ।गृहमन्त्री खाँण र गृह सचिव न्यौपानेलाई सांसद सिलवालको जिज्ञासा थियो, योभन्दा अगाडिको सरकारले नीति नै बनाएर भीआईपीलाई कसरी सुरक्षा दिने भन्ने तय गरेको थियो । अहिले कार्यविधिभन्दा बाहिर गएर सुरक्षाकर्मी किन थपिएको हो ?यसरी नै अघि बढेमा गृहमन्त्री खाँण असफल हुने सांसद सिलवालले बताए । मन्त्रीज्यूलाई यस्ता कुराले फसाइदेला, तपाईंलाई मुलुकले सफल गृहमन्त्री भएको देख्न चाहन्छ । यस्ता कुराबाट बच्नुपर्छ, सिलवालले सुझाव दिए । विशिष्ट व्यक्तिहरूलाई सुरक्षा थप्नुपर्ने भएमा राज्यको आवश्यकताअनुसार नीति नै तय गर्नुपर्ने उनले बताए । त्यस्तै, नेपाल मजदुर किसान पार्टीका सांसद प्रेम सुवालले पनि गृहमन्त्री र गृह सचिवलाई भीआईपीहरूको सुरक्षामा सुरक्षाकर्मीको बढोत्तरी के आधारमा गरिएको हो भन्ने प्रश्न गरेका थिए । त्यसरी सुरक्षाकर्मी थप्ने कामलाई जनताले निको नमानेको उनको भनाइ छ । पहिले गाउँमा बाख्रा चराएको र भैंसी हेरेको भन्ने अनि सिंहदरबार र शीतल निवास अन्त कहाँकहाँ हो पुगेपछि राजकीय रबाफ चाहिने ? उनले व्यंग्य गरे । सांसदका प्रश्नको जवाफ दिने क्रममा गृहमन्त्री खाँण र सचिव न्यौपाने भने यस विषयमा प्रवेश नै गरेनन् । उनीहरूले बाढीपहिरो, डुबानलगायत विपद्बारे सोधिएका प्रश्नको मात्रै जवाफ दिए ।"
ओलम्पिकमा लक्ष्यविहीन नेपाल,"विश्व खेलकुदको सबैभन्दा ठूलो प्रतियोगिता ग्रीष्मकालीन ओलम्पिकको ३२ औं संस्करण टोकियोमा शुक्रबार सुरु हुँदै छ । कोरोना महामारीको त्रासबाट उत्रिँदै गरेको विश्वलाई खेलकुदबाट त्राण भर्न ११ हजारभन्दा बढी खेलाडी टोकियोमा भेला भएका छन् । केही खेलको स्पर्धा बुधबारदेखि नै सुरु भएको छ । कोभिड१९ कै कारण १ वर्ष सारिएको ओलम्पिकमा जापानले पाहुनाहरूलाई संक्रमणबाट जोगाउन हरसम्भव प्रयास गरिरहेको छ । यद्यपि ओलम्पिक भिलेजभित्रै केही खेलाडी तथा अधिकारीहरूलाई संक्रमण देखिएको छ । असामान्य अवस्थामा पनि ओलम्पिकको विरासत अगाडि बढाउने प्रयास जापानले गरिरहेको छ । प्रायः अन्य मुलुकले ओलम्पिकको सफलतालाई आफ्नो समृद्धिसित जोडेका हुन्छन्, नेपाल भने ठीक त्यसको विपरीत धारमा उभिँदै आएको छ । खेलकुदको यो विश्वकुम्भमा नेपालको उपस्थिति अहिलेसम्म केवल सहभागितामै सीमित छ । यस पटक पनि नेपालले सहभागी हुनेभन्दा बढी लक्ष्य राखेको देखिँदैन । ओलम्पिकको नाममा जापान भ्रमण गर्ने पदाधिकारीको लर्को लागेको छ । नेपालबाट चार खेलका ५ खेलाडी सहभागी छन्, तर टोकियोमा ओलम्पिक मेला भर्न जाने नेपाली टोलीको संख्या २६ छ । जबकि, राष्ट्रिय खेलकुद परिषद्का सदस्यसचिव रमेशकुमार सिलवालको नेतृत्वमा विभिन्न चरणमा जापान पुगेको नेपाली टोलीका धेरैजसो अधिकारीले सम्भवतः उद्घाटन समारोह पनि होटलकै टेलिभिजनमा बसेर हेर्नुपर्नेछ । किनभने, कोभिडकै कारण यसपल्ट ओलम्पिक उद्घाटन समारोहमा एक हजारभन्दा कम मानिसको रंगशालामा उपस्थिति हुनेछ ।अचम्मलाग्दो त, ओलम्पिक खेल्ने खेल संघका एक जना पनि पदाधिकारी जापान गएको नेपाली टोलीमा छैनन् । त्यसको स्थानमा अर्कै खेल संघका अध्यक्षहरू टोली व्यवस्थापनको सामान्य जिम्मेवारी लिएर जापान सयर गरिरहेका छन् । कवड्डी संघको अध्यक्ष र बहालवाला एक संघीय सांसद पदीय मर्यादा र गरिमा बिर्संदै जुडो टिमको व्यवस्थापकका रूपमा ओलम्पिक जानु चरम विदेश यात्रा मोह मात्र होइन, राष्ट्रिय बेइज्जती र पद तथा स्रोतको दुरुपयोग पनि हो । एक खेलाडी समावेश जुडोमा दुई जना व्यवस्थापक छन् । नेपाल तेक्वान्दो संघका अध्यक्ष पनि जुडोको व्यवस्थापक भएर गएका छन् । फेन्सिङ संघका अध्यक्ष सुटिङको व्यवस्थापकको रूपमा गएका छन् । राखेपका पूर्वउपाध्यक्ष भइसकेका पीताम्बर तिम्सिना एथलेटिक्सको व्यवस्थापक बनेका छन् । बक्सिङ संघका अध्यक्ष पौडीको व्यवस्थापक भएका छन् । टेबलटेनिस संघका अध्यक्षलाई कोभिड लाइसेन्स अफिसरको जिम्मा दिइएको छ भने खेलकुद मन्त्रालयका सचिव नेपाल ओलम्पिक कमिटी (एनओसी) को अट्याची बनेका छन् । राष्ट्रिय खेलकुद परिषद्का दुई बोर्ड सदस्य एनओसीको प्रशासनिक कर्मचारीका रूपमा जापान पुगेका छन् । यसरी खेल संघको नेतृत्व लिएका, राखेपको बोर्डमा प्रतिनिधित्व गरेका र संघीय सांसदसम्म भइसकेका व्यक्तिहरूलाई सामान्य कर्मचारीको भूमिकामा जापान लाने बन्दोबस्त मिलाएको नेपाल ओलम्पिक कमिटीले एक जना पनि फिजियोथेरापिस्ट लान भने आवश्यक ठानेन । बरु शक्तिकेन्द्रलाई खुसी पार्नुमै आफ्नो भलाइ देख्यो । ओलम्पिककै नेतृत्व पनि संघीय सांसदले गरेकाले पनि यस्तो भएको हुन सक्छ । कारण जे भए पनि यो दृश्य लज्जास्पद छ ।खेलाडी सहभागितासम्बन्धी प्रश्नमा पनि टोकियो यात्रा विवादमुक्त छैन । धावक गोपीचन्द्र पार्कीलाई छनोटको आश्वासन देखाएर अन्तिम समयमा वञ्चित गर्नुलाई उचित मान्न सकिन्न । सामान्यतः खेलकुदका आम विषयमा परस्परविरोधी व्यवहार देखाउने तीन निकाय एनओसी, राखेप र एथलेटिक्स संघ, एउटा खेलाडीलाई ओलम्पिक सपना देखाएर बीचमै फिर्ता ल्याउन एकै ठाउँमा उभिए । यसबारे छानबिन गरी यथार्थ बाहिर ल्याउनुपर्ने जिम्मेवारीमा रहेका राखेप सदस्यसचिव सिलवाल आफैं यसको मतियारजस्तो देखिनु विडम्बनापूर्ण छ । नेपालले सन् १९६४ मा जापानमै भएको ग्रीष्मकालीन ओलम्पिकदेखि सहभागिता जनाउन थालेको हो । साढे पाँच दशकको इतिहासमा सन् १९६८ बाहेक सबै ओलम्पिकमा प्रतिनिधित्व गरेको छ । नेपालबाट यो संस्करणको समेत जोडेर ८९ जनाले ओलम्पिक खेलेका छन् । तीमध्ये सबैभन्दा धेरै एथलेटिक्सका छन् । एथलेटिक्सका ३० जना ओलम्पियन छन् । तापनि अहिलेसम्मको सहभागिता उपलब्धिविहीन छ । सन् १९८८ को सियोल ओलम्पिकमा विधान लामाले तेक्वान्दोबाट कांस्य जिते पनि प्रदर्शनी खेल भएका कारण पदकले आधिकारिक मान्यता पाएन । कतिपय खेलाडी त मिनेट होइन केही सेकेन्डमै पराजित भएका उदाहरण धेरै छन् । कतिपय देशमा पदकलाई लक्ष्य बनाएर दसौं वर्षअघिदेखि ओलम्पिक तयारी गरिन्छ । नेपालमा भने १० दिनअघिसम्म पनि ओलम्पिक खेल्ने खेलाडी निश्चित हुँदैन । त्यसैले म्याच एक्स्पोजर, प्रशिक्षण, पूर्वाधार सबैमा पछाडि परेको नेपालले तत्कालका लागि पदकको आशा गर्नु बेकार हुन्छ । आजको समयमा पनि उही परम्परागत खेलकुद प्रणालीले हाम्रो देशलाई अझै पछाडि धकेलेको छ । राजनीतीकरण, दोहोरो पदको लोभ, विदेशमोहले जबसम्म यसरी खेलको विकास ओझेलमा परिरहन्छ, तबसम्म ठूला प्रतियोगितामा सफलता हात पर्न सक्दैन । त्यसैले यो प्रवृत्तिमा सुधार अत्यावश्यक छ ।"
शिक्षक सेवा आयोग पदाधिकारीविहीन,"शिक्षक सेवा आयोगका पदाधिकारी नियुक्ति गर्ने क्रममा, लोक सेवा आयोगको अध्यक्षतामा रहेको सिफारिस समितिले केहीअघि अध्यक्ष र सदस्यहरू सिफारिस गर्यो । तर, लोक सेवा आयोगले प्रक्रिया पुर्याएर सिफारिस गरेका ती पदाधिकारीहरूलाई सरकारले राजनीतिक आँखाले हेरिदिँदा, गत असोजदेखि शिक्षक सेवा आयोग पदाधिकारीविहीन छ । भन्ने बेलामा, शिक्षालाई राजनीतिबाट टाढा राख्ने, शिक्षकहरूलाई राजनीति गर्नै नदिने भन्ने तर व्यवहारमा चाहिँ सरकार आफैं राजनीतिक पूर्वाग्रही भएर शिक्षक सेवा आयोगलाई नै अस्तित्वविहीनजस्तो बनाउने ? सरकारको यस्तो कार्यबाट शैक्षिक क्षेत्र नराम्ररी प्रभावित भएको छ । शिक्षक सेवा आयोगमा पदाधिकारी नभएकै कारण, शिक्षक हुन चाहने योग्यताप्राप्त जनशक्तिले शिक्षक अध्यापन अनुमतिपत्रको परीक्षा दिन पाएका छैनन् । अध्यापन अनुमतिपत्र लिएर कहिले विज्ञापन होला भनी पर्खेर बसिरहेकाहरू निराश भएका छन् । अस्थायीकरार शिक्षकहरू विज्ञापन खुल्ला र स्थायी होउँला भन्ने आशामा छन् । बढुवा कुरिरहेका स्थायी शिक्षकहरूको संख्या पनि निकै छ । देउवा सरकारले पनि, पहिल्यै आयोगका लागि सिफारिस भएका पदाधिकारी नियुक्त गर्न आनाकानी गर्दै छ भन्ने सुनिन्छ । पेसागत हकहितका लागि गठन भएका विभिन्न शिक्षक संघ, संगठनहरूले पनि राजनीतिक गोटी बनेर आफ्नै दुनो सोझ्याउने काम मात्रै गरेको देखिन्छ । यस्तो प्रवृत्तिविरुद्ध सबै शिक्षक एकजुट हुनुको विकल्प छैन । इन्द्रकुमार श्रेष्ठ र त्रिभुवन पोखरेल, च्यामासिंह, भक्तपुर"
वायुसेवा निगमको बेहाल,"नेपाल वायुसेवामा सुधार अत्यावश्क सम्पादकीयले सरकारी स्वामित्वका संस्थानहरूको बेहाल र रुग्ण अवस्था उजागर गरेको छ । प्रायः सबै सरकारी उद्योग, कलकारखाना व्यापारी तथा नेताहरू मिलेरै जरै सुद्ध उखेलेर खाइसके भने बचेका केही संस्था पनि खोक्रो र करिब करिब समाप्त हुने तरखरमा छन् । नेपाल वायुसेवाभन्दा निकै पछि व्यापार सुरु गरेका निजी विमान कम्पनीहरू दिनानुदिन फस्टाइरहेका छन् । साथै समय समयमा विमान थपेर अन्तर्राष्ट्रिय उडान पनि मजाले सुचारु गरिरहेका छन्, नेपाली ध्वजावाहक विमान भने धेरै त थला परेर ग्राउन्डेड छन्, सञ्चालनमा आएका २४ थानले पनि धेरैजसो उडान भर्दैनन् । अत्यधिक नेपालीको आवतजावत हुने गन्तव्य दिल्ली, मलेसिया, कतार, थाइल्यान्ड आदि देशमा यसको उडान भए पनि स्वेदेशी तथा विदेशीहरूको पहिलो रोजाइमा कहिल्यै परेन । समयमा उडान नहुने, अपरझट उडान रद्द हुने, भाडा दरमा प्रतिस्पर्धा गर्न नसक्ने र यात्रीहरूले अनावश्यक सास्ती बेहोर्नुपर्ने कारण अरू विमानको टिकट नपाउँदा मात्र नेपाल वायुसेवा खोजिने गरिन्छ । यसको स्थापना धेरै अघि भए पनि अकुशल व्यवस्थापन, राजनीतिक दल र नातावादहरूको भर्ती केन्द्र भएकाले र विमान खरिद अनि मर्मतमा हुने चरम भ्रष्टाचारले गर्दा घाटा हुनुका साथै चुर्लुम्म डुबिसकेको छ । यात्रुहरूलाई अलपत्र पारेर नेताहरूलाई उपचार र भ्रमणका नाममा एक्लाएक्लै कुदाउने साथै नेताहरूको अनधिकृत हस्तक्षेप र कर्मचारीहरूको नाजायज भरणपोषणका कारण पनि नेपाल वायुसेवा उठ्नै नसक्ने गरी थला पर्दै गएको हो । यो संस्था जोखिममा पर्दै गए पनि उठाउन र सबल बनाउन जिम्मेवार निकायहरूले कहिल्यै चासो देखाएनन् । बरु अझ कसरी चुस्न सकिन्छ भनेर आफूअनुकूलका अध्यक्ष, प्रबन्धक आदिलाई खोजी खोजी नियुक्ति गराए । ४७ अर्ब ऋणमा डुबेर उडान भरिरहे पनि घाटा न्यूनीकरण गर्नभन्दा आआफ्नो स्वार्थपूर्तिमा लाग्ने गरेका छन्, कर्मचारी, बोर्डका अधिकारी र मन्त्रीसम्म । चेज एयर, धमिजा, लाउडादेखि वाइडबडीसम्मका काण्डले सनसनी मात्र मच्चाएन ठूला नेताहरू नै यसमा मुछिएका समाचारले नीतिगत भ्रष्टाचारले जरो गाडेको प्रस्ट्यायो, यसले जनता निराश भए । निजी क्षेत्रका सबै व्यापारव्यवसाय फस्टाउने तर सरकारी उद्योगधन्दा, स्कुलकलेज, अस्पताल, आयल निगम र वायुसेवा आदि क्षीण र ध्वस्त हुँदै जानुमा सत्तामा पहुँच भएकाहरूको अधिक पैसा कमाउने लालचले निजी क्षेत्रमा गरिने लगानी पनि कारक हो । अनावश्यक कर्मचारी कटौती गरेर कमिसनको धन्दा गर्ने एजेन्टहरूको नियुक्ति रोक्न सकिएन र प्रधानमन्त्री साथै मन्त्रीहरूले पनि कमाउने भाँडो ठानिरहेमा नेपाल वायुसेवा सधैंका लागि बन्द हुने र मौकाको पर्खाइमा रहेका दलालहरूले कौडीको भाउमा लिने निश्चित छ । पानीजहाज र रेलको सपना बुन्नुभन्दा इतिहास बोकेको, नेपाली झन्डासहितको राष्ट्रको गौरव निगम बचाउन सके सरकार धन्यवादको पात्र हुने थियो । रोशन भट्टराई, इनरुवा३, सुनसरी"
निर्लज्ज राजनीति,"राजनीतिमा निर्लज्जताको कुनै सीमा नहुने रहेछ । स्पष्ट रूपमा बहुमत सांसदको हस्ताक्षरसहित प्रधानमन्त्रीमा दाबी गरेका शेरबहादुर देउवालाई राष्ट्रपति विद्यादेवी भण्डारीले प्रधानमन्त्री बनाउन अस्वीकार गरिन् । प्रधानमन्त्रीमा देउवाको दाबी खारेज गर्दै एकपल्ट संसद्बाटै अस्वीकृत भइसकेका र आफैंले मसँग विश्वासको मत छैन भनेका केपी शर्मा ओलीलाई निरन्तरता दिइन् । यति मात्रै होइन, ओलीविरुद्ध बहुमत जुट्ने देखेपछि मध्यरातमै प्रनितिधिसभा भंग गरिन् । भनियो, देउवाले देखाएको बहुमत नक्कली हो । जबकि बहुमत सांसद भौतिक रूपमै उभिएर देउवालाई समर्थन गर्दै थिए । स्वयं ओलीकै दलका सांसद पनि त्यहाँ थिए । अब बहुमत सांसदले के गर्ने ? जनादेश हामीसँग छ भनेर कहाँ पुष्टि गर्ने ? राष्ट्रपति कुनै व्यक्तिको रक्षाकवच भएपछि जाने अन्तिम ठाउँ अदालत होइन ? के अदालतले अधिकांश सांसद अर्कातिर भए पनि बहुमत ओलीसँगै छ भनेर फैसला गर्नुपर्थ्यो ? के यो धोकाधडीलाई अदालतले सहीछाप गर्न पर्थ्यो ? देउवालाई अदालतले प्रधानमन्त्री बनाएको होइन, जनादेशले हो । त्यो जनादेश, जसलाई राष्ट्रपतिले अस्वीकार गरेकी थिइन् । अदालतले राष्ट्रपतिलाई झकझक्याएको हो । जनादेश के हो ? त्यसको परीक्षण संसद्मा हुन्छ कि बालकोटको बार्दलीमा ? विश्वासको मत लिन नसक्नेसँग जनादेश हुन्छ कि लिनेसँग ? प्रदीप ज्ञवालीजी, बार्दलीको भाषणलाई जवाफ फर्काउनु त जरुरी थिएन तर तपाईंले संसद्मा उभिएर बहुमत माग्दै गरेको प्रधानमन्त्रीलाई अदालतले बनाएको भनेर अपमान गर्नुभो । हो, ज्ञवालीजी, देउवालाई प्रधानमन्त्री बनाएको अदालतले हो । तर राष्ट्रपतिले संविधान र मर्यादा नाघेर अनुचित रूपमा बहुमत सांसदको मागलाई लत्याएपछि अदालतले बनाएको हो । र, यसलाई कानुनी भाषामा न्याय भनिन्छ । नारायण गाउँले, बेलायत"
तरकारीको विषादी जाँच अनिवार्य,"विषादी नजाँची भारतीय तरकारी आयात समाचारले निकै दुःखी बनायो । विषादी परीक्षण नगरी घरघरमा तरकारी पुर्याउनु सम्बन्धित निकायको गम्भीर लापरबाही हो । आफ्नै भूमिको तरकारीले बजार धान्न नसक्ने सबैलाई थाहा छ, यसो भन्दैमा जथाभावी आयात गरेर नागरिकको जीवन जोखिममा पार्ने छुट सरकारलाई छैन । नागरिकको स्वास्थ्यभन्दा ठूलो सरकारका लागि केही हुनु हुन्न । विषादीयुक्त तरकारी तथा फलफूलले नागरिकको स्वास्थ्यमा गम्भीर असर पार्छ । हाम्रै बारीमा उत्पादन भएको तरकारीले बजार पाइरहेको छैन । किसानले निकै पसिना बगाएर फलाएका तरकारी निषेधाज्ञामा बारीमै कुहिए । एक त भएको उत्पादनलाई कसरी बजार पुर्याउने भन्नेमा ध्यान दिर्नुपर्छ, अर्को यहीँका किसानको उत्पादकत्व बढाउने खालका कार्यक्रम तथा परियोजनाहरू ल्याउनुपर्छ । सरकारले सीमा नाकामा विषादीको परीक्षण गर्ने चेकपोस्ट स्थापना गरे पनि त्यसलाई क्रियाशील बनाउन सकिरहेको छैन । यसो हुनुमा हाम्रो कमजोर व्यवस्थापन मुख्य जिम्मेवार छ, त्यस्तै भारतीय व्यापारीले तरकारी व्यवस्थापन गर्न दिँदैनन् भन्ने पनि सुनिन्छ । यदि यो सत्य हो भने, कसले, किन परीक्षण गर्न दिएन, त्यसको छानबिन सरकारले गर्नैपर्छ र ती दोषीहरूको नाम नागरिकको जानकारीका लागि सार्वजनिक गर्नुपर्छ । खुला सीमा भएकाले पनि भारतबाट सहजै तरकारी आयात गरिन्छ, यसो भन्दैमा सरकारले भारतीय तरकारी व्यापारीहरूलाई निर्बाध आयातको छुट दिनु हुँदैन । एक त, स्थानीय तरकारी प्रवर्द्धनको नीति सरकारले ल्याउनुपर्छ, अर्को आयात गर्नैपरे पनि विषादी जाँचलाई प्राथमिकतामा राख्नुपर्छ । विडम्बना यी दुवै कार्य हुन सकिरहेको छैन । विषादी परीक्षण नै गर्न नसक्ने सरकारबाट अरू के नै आस गर्न सकिन्छ र ? फलफूल खेतीका लागि करोडौं रुपैयाँको बिरुवा स्थानीयस्तरमा निजी लगानीबाट उत्पादन भइरहेका छन् । तर, यसबारे हाम्रोमा खासै अध्ययन भइरहेको छैन । कति व्यावसायिक किसान छन्, तिनका समस्या केके हुन्लगायतका विषयमा अनुसन्धान हुनु पर्छ । यहाँ त जसरी पनि किसानलाई चुस्ने परम्परा मजबुत भइरहेको छ । किसानले मिहिनेत गर्छन् तर फाइदा कृषि व्यापारीले उठाउने गरेका छन् । बारीको तरकारी उपभोक्ताको भान्सासम्म आइपुग्दा मूल्य तेब्बरसम्म बढ्छ । यस्ता विषयमा सरकार संवेदशील नभएसम्म भारतीय तरकारीले नै हाम्रो भान्सा ओगटिरहनेछन् । अनि हामी अस्वास्थ्यकर तरकारी खान बाध्य भइरहनेछौं । अरू सबै काम छोडेर भए पनि कृषि मन्त्रालयले आफ्नो सम्पूर्ण जनशक्ति तथा साधन स्रोत तत्काल सिमानाकामा विषादी परीक्षण गर्नेतर्फ लगाउनुपर्छ । योजस्तो महत्त्वपूर्ण विषय अरू हुनै सक्दैन । गोविन्द विक, बूढानीलकण्ठ१२ काठमाडौं"
आफैंतिर कति फर्कने ?,"वैचारिकता जे भए पनि माओवादी जनयुद्धदेखि २०६२६३ को जनआन्दोलन, मधेसदेखि महिला र जनजाति आन्दोलनसम्म सबैको एउटा साझा लक्ष्य नेपाली राज्यको चरित्र फेर्नु थियो । इच्छा भएर होस् वा बाध्यता, राज्यको चरित्र फेर्ने विधिका रूपमा लोकतान्त्रिक गणतन्त्र र शासकीय स्वरूपका लागि संघीयता त्यति बेलाको निर्णायक आन्दोलन र राजनीतिक शक्ति सबैका वैधानिक कार्यसूची थिए । राज्यको चरित्र सामन्तवादी र असमावेशी छ, जसलाई नयाँ संविधानमार्फत फेर्नुपर्छ भन्ने विषय बृहत् शान्ति सम्झौताको मर्म थियो । नेपालको राजनीतिक उथलपुथलको यो प्रमुख अध्यायको निष्कर्ष नेपाली राष्ट्रियतालाई फराकिलो रूपमा परिभाषित गर्दै इतिहासलाई पुनर्लेखन गर्नु थियो । उत्तरपुस्तिका त्यति गतिलो त भएन तर पुनर्लेखनको काम प्राविधिक रूपमा सम्पन्न भएकै हो । आन्दोलनका नेतृत्वकर्तामा पछि देखिएको सांस्कृतिक पतनका कारणले अहिले प्रमुख रूपमा दुइटा प्रवृत्तिले आँखा चम्काउन थालेका छन्, जसको चरित्र र त्यसले पार्न सक्ने प्रभावबारे यस लेखले चर्चा गर्नेछ । पहिलो, नेपाली इतिहास, संस्कृति र ज्ञानपरम्पराको महानता को बाटो समाएर । किनकि यसो गर्नेबित्तिकै यसले धेरै अबोध मान्छेको मन खिचिहाल्छ । र यो विषय यति पपुलिस्ट छ, यसमा चित्त नबुझाउनेहरू पनि विवादमा जोडिन चाहँदैनन् । दोस्रो, नेपालको राजतन्त्र विदेशीको षड्यन्त्रले फालिएको हो भन्ने । किनकि, सैद्धान्तिक रूपमा राजतन्त्र किन ठीक छ भनेर रक्षा गर्न सजिलो छैन । राजा ज्ञानेन्ıका प्रजातन्त्र मार्ने हर्कत र कुशासनको प्रतिरक्षा गर्न त उनीहरूलाई झन् गाह्रो छ । त्यसैले, बाह्रबुँदे भारतले गराइदिएको हो र राजतन्त्र नेपालीको इच्छाले नभएर विदेशीको षड्यन्त्रका कारण फालिएको हो भन्ने झुटलाई उनीहरू नथाकीकन दोहोर्याउँछन् । विदेशीको षड्यन्त्र भनिदिनेबित्तिकै यसले नेपाली जनमानसको केही अंशलाई यसरी उत्तेजित गराउँछ कि यदि कसैले यो लोकतन्त्र भन्ने चीज पनि विदेशीकै षड्यन्त्र हो भनिदियो भने यस्तो लोकतन्त्र चाहिँदैन भन्न पनि पछि नपर्न सक्छन् ।माथिका दुई प्रवृत्तिलाई धेरै चर्चा नगरेर उपेक्षा गर्न पनि सकिन्थ्यो तर अहिले त नेपालको राजनीतिक कोर्सका लागि नै यी विषय महत्त्वपूर्ण भएका छन् । किनकि एकातिर सत्ताच्युत केपी ओलीले आफ्नो अन्य सम्पूर्ण राजनीतिक साख गुमाएर यस्तै मुद्दाको सहारामा जति सकिन्छ राजनीतिमा टिकिराख्ने उनको योजना अब प्रस्ट नै भएको छ । अर्कातर्फ, नेपाली कांग्रेसको महाधिवेशन अब त भदौमा हुने नै होला । त्यस महाधिवेशनमा, बीपी कोइरालाका कान्छा जैविक पुत्र शशांक कोइरालाले जानेको र मानेको त्योभन्दा अरू केही छैन । महाधिवेशनमा यो विषय उनले उचाल्ने पक्का छ । कांग्रेसमा अरू नेता जसले यो कुरामा विश्वास गर्दैनन्, तिनले यसको विरोध गरिहाल्न सक्नेछैनन् । कांग्रेसमा अब त्यस्ता नेता कति नै होलान् जसले आफूले विश्वास गरेको आदर्शका बारेमा कार्यकर्तालाई बाटो देखाउने नैतिक साहस राख्छन् ? सबैजसोको उद्देश्य किन पार्टीमा रहने भन्नेबाट निर्देशित छैन, कसरी त्यहाँ अडिने भन्नेबाट छ । राजतन्त्र र राष्ट्रियताका बारेमा बीपीलाई कांग्रेसभित्र र बाहिरका राजावादीहरूले जसरी उद्ध्रृत गर्छन्, तिनका लागि चार पंक्ति खर्च गरेरै बाँकी कुरा अगाडि बढाऔं । नेपालमा प्रजातन्त्रका लागि क्रान्ति गर्नुपर्छ भन्ने मनमा लागेपछि, २००५ देखि २०३९ मा आफ्नो देहान्त नहुन्जेल, ती ३४ वर्षमा बीपीले राजनीतिका कति सिद्धान्त र व्यावहारिक विषयमा केके बोलेलेखे होलान् ? उनी कार्यकर्तासँग तर्क गर्न रुचाउँथे, आफ्ना मान्यताका बारेमा सविस्तार बताउँथे । मानौं औसतमा हप्ताको दुई पटक मात्र उनी कार्यकर्तासँग छलफल गर्थे र आफ्ना कुरा भन्थे । मानौं एक पटकमा ५,००० शब्दजति बोल्थे भने, यसो सोचौं त ३४ वर्षमा उनले कोकोसँग कति लाख शब्द बोले होलान् ? घटनाक्रमका विशिष्ट सन्दर्भमा लेखेकै र औपचारिक रूपमा बोलेकै कुरा सम्झे पनि भयो । तर कांग्रेसका राजावादीहरूले पटकपटक के गर्छन्, थाहा छ ? एउटा निश्चित सन्दर्भमा, भारतबाट अति पेलिएपछि नेपालमा आएर लड्ने योजनाअनुसार, रणनीतिक रूपमा राजतन्त्रका पक्षमा बोलेको कुरामार्फत मात्र बीपीलाई परिभाषित गराउन चाहन्छन् । ल त्यो पनि ठीकै छ, बीपी राजावादी नै थिए रे । त्यसो भए अहिलेको कांग्रेसले ती राजावादी बीपीलाई नै छाड्न सक्नुपर्छ । र जसलाई राजतन्त्र मन पर्छ (त्यसो गर्न पाइन्छ), तिनले राजतन्त्र किन चाहिन्छ भनेर सोझै तर्क गर्नुपर्छ । आफ्ना बाहजुरबाका इतिहासका अनगिन्ती सन्दर्भमध्येबाट, आफ्नो निजी मानसिक प्रवृत्तिले चित्त खाएको एउटा सन्दर्भलाई रोजेर प्रयोग गर्नु भनेको आफ्नो वर्तमानको बौद्धिक टाटपल्टाइलाई पटकपटक उजागर गर्नु मात्र हो । अब एकै छिन नेपाली ज्ञानपरम्परा र इतिहाससंस्कृतिको गौरवका बारेमा । इतिहासका घटना उनै होलान् तर तिनीहरूको व्याख्या (जसलाई इतिहास भनिन्छ) र बुझाइ एउटा भन्ने हुँदैन । सक्नेले आफ्नो झुकावअनुसार निरन्तर पुनर्लेखन गरिराख्ने विषय हो यो । कतिपय राजनीतिकर्मीले अरू मुद्दामा वैधानिकता गुमाएपछि राष्ट्रवादलाई उचाल्ने प्रवृत्ति संसारभर देखिएकै हो । सरकारको कामगराइबाट केही नपाएर झोंक्किएका जनतालाई राष्ट्रवादको खुराक दियो भने यसले जनताको रिस अरू शत्रु तिर सारिदिन्छ र शासकलाई सजिलो हुन्छ । सत्ताका पछिल्ला महिनामा ओलीको मुख्य अस्त्रमध्ये यो पनि थियो । प्रतिपक्षी भएपछि पनि चुनाव जित्न काम लागिहाल्ला । साना दललाई ठूलो बन्न पनि यो सहयोगी हुन सक्छ । हामी महान् हौं, हाम्रा पुर्खा सबैभन्दा महान् थिए, अरूले नमानिदिएर मात्र हो भन्ने भाष्य खडा गर्यो भने सम्बन्धित समुदायका मानिसले आफ्नो आलोचनात्मक चेत प्रयोग नगरी पत्याइहाल्छन्, मक्ख परिहाल्छन् । कतिपयलाई लाग्न सक्छ, आफ्नो इतिहास महान् भन्दा कसैलाई किन टाउको दुख्न पर्यो ? किनभने, आफ्नो ज्ञानपरम्परा र संस्कृति महान् थियो भनेर प्रतिरक्षामा खटिनेमध्ये धेरैको एउटा समस्या छ । इतिहासको कुनै संस्कृति वा कर्मकाण्डको बचाउ गर्ने सन्दर्भमा उनीहरूले वर्तमानले छाड्नुपर्ने कुरीतिहरूको पनि बचाउ गरेका हुन्छन् । जब वर्तमानमा गर्व गर्ने कुरा हुँदैन, तब उहिले कहिले के थियो भनेर सम्झन चाहनु मानवीय स्वभाव नै हो । तर त्यो जब वर्तमानमा हीनताभावको तहमा पुग्छ, त्यसपछि उसले आफ्नो भन्नेबित्तिकै जे पनि महान् थियो भन्ने मानसिक भाष्य बनाउँछ । यसरी आफ्नो लागेको कुराको बचाउ गर्दागर्दै ऊ जातीयवर्णव्यवस्थाको समेत पक्षधर हुन बेर लाग्दैन । महिलाका समान हकका बारेमा ऊ अझै पनि नैतिक शिक्षा दिने ठाउँमै भएको ठान्छ । र त्यस्तो गर्नेमा महिला स्वयं पनि हुन सक्छन् किनकि माथिको पुरुष भाष्यले आफ्नो चेतनालाई नै वशीभूत गरेको कसैले ठम्याउन सक्दैनन् । ज्ञानपरम्पराको प्रतिरक्षा गर्ने लहरोमा उनीहरू अहिलेको नजरमा हेर्दा सामाजिक कुरीति देखिने विषयको समेत पक्षधर भएका हुन्छन् । यसो सोचौं त, जसले विगतको इतिहासका चाहिनेनचाहिने सबै कुरामा त्यसै गर्व गरिरहेका हुन्छन्, किन प्रायः तिनीहरू नै वर्तमानका सबै सामजिक न्यायका मुद्दामा सीमान्तकृत समुदायको पक्षमा हुँदैनन् ? नेपाल धर्मनिरपेक्ष भएको उनीहरूलाई मन पर्दैन । जबकि हिन्दु स्वयं त यसै पनि ठूलो बहुमतमा छन् र उनीहरूको पहिचानलाई कतैबाट केही समस्या छैन । तर जो धार्मिकसांस्कृतिक रूपमा अल्पसंख्यक छन्, ती सबैले आफ्नो संस्कृतिका लागि सम्मानित महसुस गरून्, देशप्रति सबैको अपनत्वभाव बढोस् भन्ने पो हो त । यस्ता विषयमा जनमतसंग्रह गर्यो भने जो पहिले नै ठूलो बहुमतमा छ, उसले त त्यसै जितिहाल्छ नि । यो त अल्पमतमा भएकालाई बहुसंख्यकवालाले दिएको न हो । तर त्यसैमा पनि धेरैको चित्त नबुझेको त्यसै देखिन्छ । देश धर्म निरपेक्ष भएर वा सापेक्ष, आफूले व्यक्तिगत जीवनमा के पाउँछु, आफूलाई के फरक पर्छ भन्नेमा उनीहरूलाई चासो छैन । बस, आफ्नो संस्कृति मात्र हुनुपर्यो । किन हुनुपर्यो भन्नेमा पनि गतिलो सैद्धान्तिक तर्क छैन । किनकि यो विदेशीले थोपरेको षड्यन्त्र हो । किनकि यो सबै परिवर्तनको जग मानिएको बाह्रबुँदे सहमति नै विदेशीको षड्यन्त्र हो । बाह्रबुँदेतिर पुगिहालियो । रोचक के छ भने, दोस्रो आन्दोलन उत्कर्षमा पुग्दासमेत भारतले करन सिंहलाई उच्च स्तरको दूत बनाएर काठमाडौं पठाएको थियो, राजतन्त्र जोगाउने अन्तिम प्रयास गर्न । तर पनि, नेपालमा राजतन्त्र गएपछि आफ्नो वर्चस्व गुमाएको जुन वर्ग छ, त्यसले रट्न अझै छोडेको छैन नेपालको राजतन्त्र भारतले फालिदिएको हो । उनीहरू किन त्यसो भन्छन् भने, राजतन्त्र किन राख्नुपर्थ्यो भनेर ज्ञानेन्द्रको बचाउ गर्ने उनीहरूसँग न तर्क छ, न साहस । विदेशीको षड्यन्त्र भनिदिएपछि मान्छेलाई उचाल्न अलिक सजिलो हुन्छ । आफ्नो निजी जीवनमा होस् कि सामूहिक, आफूतिर त हामी त्यसै फर्किरहेकै हुन्छौं । यसका लागि कसैले सिकाउनुपर्दैन । सिक्नुपर्ने त आफू कसरी बाहिर विस्तारित हुने, अरूतिर कसरी फर्कने भनेर हो । बुझ्नुपर्ने के हो भने, आफ्नो देशको फलानो भाषा, संस्कृति, इतिहास, ज्ञान मात्र महान् भन्दा त्यही आफ्नै देशका अन्य समुदायका त्यस्तै परम्परालाई हेप्न आफूले त्यो महानता लाई प्रयोग गरेको त होइन ? आफ्ना निजी राजनीतिक र सामाजिक न्यायका दृष्टिले प्रतिगामी सोचलाई अघि सार्न आफ्नो समुदायको इतिहास र परम्पराको महानताको गाथा गाएको त होइन ? देशभित्रकै आफूबाहेकका अरू समुदायका इतिहास र सभ्यता कमसल थिए भन्नका लागि आफ्नो ज्ञानपरम्परालाई महान् भनिएको त होइन ? आफूतिर त फर्कने तर कति फर्कने भन्ने मात्रा मिलेन र केका लागि फर्किएको छु भन्ने हेक्का रहेन भने मान्छे होस् या समुदाय आफ्नो महानताको कुवाबाट बाँकी संसारको विविधताको महानता परख गर्ने क्षमता दिनदिनै क्षीण हुँदै जान्छ ।"
बालबालिकासँग भर्चुअल छलफल,"पहिलो चरणको लकडाउन अन्त्य हुनु थोरै अगाडि हामी स्कुले साथी मिलेर फेसबुक मेसेन्जरमा एउटा ग्रुप बनाएका थियौं । सो ग्रुपमा हामी स्कुलका मात्र नभई बाल्यकालदेखि सँगै हुर्केबढेका साथी थियौं । कोही त एउटै थालमा भात खाएका साथी पनि थियौं । ग्रुपमा राम्रोसँग गफ जम्न नपाउँदै लकडाउन खुकुलो भयो । सबै आआफ्ना काममा लागियो । कहिलेकाहीँ हाईहेलोसिबाय केही भएन । दोस्रो चरणको लकडाउनमा भने हाम्रो ग्रुप खुबै जम्यो । बाल्यकालका रमाइला किस्सा सुन्दा र सुनाउँदा भने कहिले लाज लाग्यो त कुनै बेला गर्व पनि महसुस भयो । केही कुरामा तारिफ पाइयोगरियो भने केही कुरामा आफू रातो भइयो र अरूलाई पनि रातो पारियो । रुसी लेखक अलेक्ज्यान्डर रास्किनले भनेझैं, हामीले बालबालिकाका लागि लेख्ने कथा त साँच्चै हाम्रै बाल्यकालका कथा पो रहेछन् । साथीहरूसँग छलफल भइरहँदा मलाई महसुस भयो, मैले अगाडि लेखेका कतिपय बालकथा त आफ्नै कथा पो रहेछन् । अझ हामी गाउँघरमा हुर्केबढेकाहरूका लागि त जताततै कथैकथा । खोलानाला, लेकबेंसी, घाँसदाउरा, मेलापात कतिकति । साथीहरूका छोराछोरी मोबाइल स्क्रिनमा झुलुकझुलुक देखिँदा बाल्यकालका आफ्नै साथी देखेझैं भइरहेको थियो । हरेक क्षण बाल्यकाल फर्केर आइरहेको थियो । सुरुसुरुमा गफ मात्र गरेर बिताउने हामी पछिल्लो समयमा भने दिनको एउटा विषयमा छलफल गर्न थाल्यौं । भगवद्गीतादेखि कुरान हुँदै बाइबलसम्म पुग्यौं । दिमाग खियाउने, साइनो पत्ता लगाउने हुँदै गाउँखाने कथाको दिन भने साथीहरूका छोराछोरी पनि केही उत्सुक भएर छेउमै सुनेर बस्थे र केही आफ्ना जिज्ञासा पनि राख्थे, जानेको भन्थे । मोबाइल मात्र चलाएर बस्न बाध्य छोराछोरी हामीसँग कुरा गर्न आएको र यसरी घुलमिल भएकामा हामी खुसी भइरहेका थियौं । नानीबाबुहरू यसरी उत्सुक हुन थालेपछि हामीले एक दिन बिराएर उनीहरूलाई केही विषयमा छलफल गर्न दिने सल्लाह गर्यौं । विषय उनीहरूले नै छान्ने भए । नभन्दै उनीहरू एउटाएउटा विषयमा कुरा गर्न थाले । हामी श्रोता भयौं । उनीहरूका कुरा सुनिरहँदा लाग्यो, हामीभन्दा निकै अगाडि रहेछन् । सोचाइको दायरा कति फराकिलो ! उनीहरूको उमेरमा हाम्रो क्षमता कहाँ यस्तो हुनु ! उनीहरूको बहसले मलाई बाल्यकालको एउटा किस्सा सम्झाइदियो ।स्कुलमा छँदा एउटा वादविवाद प्रतियोगितामा मैले भाग लिएकी थिएँ । विषय थियो धन ठूलो कि विद्या ? मञ्चमा पुगेपछि मलाई त काम छुट्यो, केके बोलें आफैंले थाहा पाइनँ । तर अहिलेका बालबालिका हर कुरामा कति अगाडि ! कस्तो स्पष्ट ! अर्को एक दिन हाम्रा छोराछोरीको विषय थियो झुट । सबैजसोको भनाइ थियो, झुटो बोल्न त हुँदै हुँदैन । हामीले कसैसँग झुटो बोले पनि आफूले आफ्नो आत्मालाई, आफूलाई कहिल्यै ढाँट्न सकिँदैन । तर एउटी नानीको कुराले ध्यान बढी खिच्यो । उनी भन्दै थिइन्, हामीले सधैं सत्य मात्र पनि बोल्नु हुँदैन । यदि सत्यले कसैको हानिनोक्सानी गर्छ र चित्त दुख्छ भने त्यहाँ झुटो बोलेकै ठीक । मैले सोधें, भन त कस्तो अवस्थामा झुटो बोल्ने, कस्तो अवस्थामा नबोल्ने ? आन्टी, म एउटा कथा सुनाउँछु है त ? भन्दै उनी सुरु भइन्, राम भन्ने एउटा केटा थियो । उ सधैं झुटो बोल्थ्यो । एक दिन उसका बुबाले उसलाई बेस्सरी गाली गर्नुभयो र अबदेखि झुटो नबोल्न प्रण गराउनुभयो । उसले त्यस्तै प्रण गर्यो । ऊ सधैं सत्य बोल्न थाल्यो । परिवारका सदस्य सबै खुसी थिए । एक दिन घरमा पाहुना आउनुभयो । उहाँले रामलाई धेरै खानेकुरा ल्याइदिनुभएको थियो । उहाँले सोध्नुभयो तिमीलाई यो खानेकुरा मन पर्छ ? उसले भन्यो धेरै मीठो लाग्छ । उहाँले सोध्नुभयो अनि तिमी मलाई मन पराउँछौ ? रामले भन्यो अहँ, मन पराउँदिनँÙ तपाईंको ओठ ठूलो छÙ आँखा डरलाग्दा छन्Ù बोली पनि मीठो छैन । यो सुनेर ती पाहुना रातोपिरो हुनुभयो । रामले फेरि बेलुका बुबाको गाली खानुपर्यो । त्यसले अरूलाई असर पर्छ भने हामीले त्यहाँ सत्य बोल्नु हुँदैन, बरु मौन बसिदिनुपर्छ, हामी यदि झुट बोल्न चाहँदैनौं भने ।सबैलाई उनको कुरा चित्त बुझ्यो । अरू नानीबाबुले पनि झने अबदेखि हामी यो कुरा ख्याल राख्छौं ।"
नेपाली बैंकको साइबर प्रणाली कति सुरक्षित ?,"(काठमाडौं)  १५ वटा बैंकको अनलाइन प्रणाली ह्याक गरी पैसा चोर्ने चेतावनीसहित नेपाल राष्ट्र बैंकका उच्च पदाधिकारी र बैंकका प्रमुख कार्यकारी अधिकृतलाई इमेल र फोन कल आएपछि नेपालको बैंकिङ क्षेत्र बिहीबार दिनभर चिन्तित बन्यो । राष्ट्र बैंकका प्रवक्ता देवकुमार ढकालसहित उच्च अधिकारीलाई प्राप्त इमेलमा राष्ट्र बैंकसहित १५ बैंकको बैंकिङ प्रक्रिया प्रणाली सम्पूर्ण रूपमा कम्प्रोमाइज्ड भनिएको दाबी गरिएको छ । कुनै अनलाइन प्रणालीमा अनधिकृत रूपमा कसैले प्रवेश पाउन सक्ने अवस्था भए त्यसलाई कम्प्रोमाइज्ड शब्दावली प्रयोग गर्ने गरिन्छ ।इमेलमा ठूलो क्षतिबाट बचाउन १५ वटै बैंकको सबै कारोबार २४ घण्टासम्म बन्द गर्न पनि चेतावनी दिइएको छ । कुनै प्रमाणबिनै बैंकिङ प्रणाली अवरुद्ध गर्ने र ठूलो क्षति पुर्याउने चेतावनीसहित आएको उक्त इमेल साँच्चिकै थियो वा तर्साउन मात्र कसैले यत्तिकै पठाएको थियो ? यस विषयमा तत्काल प्रामाणिक तथ्य पत्ता लागिनसकेको नेपालका धेरै बैंकको साइबर सुरक्षा अडिट गरिसकेको कम्पनी इमिनेन्स वेजका प्रबन्ध निर्देशक एवं साइबर सुरक्षाविज्ञ नारायण कोइराला बताउँछन् ।कुनै सुरक्षा कमजोरी भेटिएरै त्यस्तो इमेल पठाइएको हो वा कसैले यत्तिकै पठाएको हो, त्यसको प्रमाण भेटिएको छैन, उनले भने । कोइरालाको अनुभवमा नेपालका बैंकहरूको सुरक्षा प्रणाली पछिल्ला वर्षमा धेरै नै सुधारिएको छ । जतिसुकै सुरक्षित प्रणाली भए पनि त्यसमा कमजोरी भेटिँदैनन् भनेर भन्न सकिन्न, उनी भन्छन्, तर नेपालमा साइबर सुरक्षाप्रति सबैभन्दा संवेदनशील क्षेत्र बैंक हो ।नेपाली बैंकसहित विभिन्न क्षेत्रलाई साइबर सुरक्षासम्बन्धी सेवा दिइरहेको भैरव टेक्नोलोजीका प्रमुख प्राविधिक अधिकृत विजय लिम्बू पनि कोइरालाको धारणामा सहमत छन् । नेपाली बैंकहरूको सुरक्षा प्रणाली पछिल्ला वर्षमा धेरै सुधारिएको छ । एकैपटक १५ वटा बैंकको सिस्टमलाई एकैपटक कम्प्रोमाइज गर्न त्यति सजिलो छैन, उनी भन्छन् ।बैंकहरूको सिस्टमको सुरक्षा प्रणालीसँगै कर्मचारीहरूमाझ चेतना अभिवृद्धि पनि धेरै अघि बढेकाले इमेलमा धम्की दिइएजस्तो यतिका बैंकको प्रणालीलाई एकैपटक अवरुद्ध गर्नु असम्भवजस्तो भएको लिम्बू बताउँछन् । सामान्यतः ह्याकरले कुनै प्रणालीमा कमजोरी भेटिए त्यसको स्क्रिनसट वा कुनै प्रमाणसहित जानकारी दिने गर्छन्, उनी भन्छन्, कसैले आपराधिक कामका लागि ह्याक गरेको भए जानकारी नै नदिई अवरुद्ध पार्छन् । वा कमजोरी देखाएर फिरौती माग्छन् । तर बिहीबार राष्ट्र बैंकका उच्च अधिकारीलाई पठाइएको भनिएको इमेलमा कुनै प्रमाण पनि नभएको र कमजोरीबारे उल्लेख पनि नभएकाले यो इमेल होक्स अर्थात् आधारहीन हुन सक्ने उनको बुझाइ छ ।अन्तर्राष्ट्रिय टेलिकम्युनिकेसन युनियन (आईटीयू) ले मुलुकको साइबर सुरक्षा विकास, संस्थागत क्षमता, प्राविधिक मापन, कानुनी व्यवस्थापनलगायत विभिन्न क्षेत्रलाई समेटेर सार्वजनिक गर्ने विश्वव्यापी साइबर सुरक्षा सूचकांक (ग्लोबल साइबर सेक्युरिटी इन्डेक्स) २०२० मा नेपाल ९४औं स्थानमा छ । एसिया प्रशान्त मुलुकमध्ये नेपाल १७ औं स्थानमा छ । सन् २०१८ मा आईटीयूले प्रकाशन गरेको रिपोर्टमा नेपालको स्थान १०९ औंमा थियो । १ सय ९४ मुलुकलाई समेटेर तयार पारिएको रिपोर्टमा दुई वर्षमा नेपालको स्थिति १५ स्थान माथि उक्लिएको थियो ।बैंकहरूले पछिल्ला वर्षमा साइबर सुरक्षामा गरेको लगानीको प्रतिफलस्वरूप विश्वव्यापी रूपमा नेपालको स्थान सुधार भएको र बैंकिङ प्रणाली पनि थप सुरक्षित हुँदै गएको लिम्बूको बुझाइ छ । हालसम्म सार्वजनिक तथ्यअनुसार चेतावनी दिने व्यक्ति वा समूहले इन्डिकेसन अफ कम्प्रोमाइज अर्थात् प्रणालीमा सुरक्षा कमजोरी भेटिएको प्रमाण नपठाएकाले उक्त चेतावनी विश्वसनीय नभएको अर्का साइबर सुरक्षाविज्ञ सचिन ठकुरी बताउँछन् । चुनौती दिइएको भनिएका बैंकको अनलाइन प्रणालीमा पनि कम्प्रोमाइज्ड भएको कुनै प्रमाण भेटिएको छैन, उनले भने, यसले गर्दा चेतावनी यत्तिकै दिइएको हो कि भन्ने शंकालाई सहयोग पुग्छ ।राष्ट्र बैंकले पनि बैंकहरूको सिस्टम ह्याक गरी पैसा चोरी गर्ने चेतावनीसहित आएको इमेल र टेलिफोन नक्कली भएको दाबी गरेको छ । इमेलमा नामै उल्लेख गरी चेतावनी दिइएका बैंकहरूको सिस्टम हालसम्म सुरक्षित रहेको राष्ट्र बैंकका प्रवक्ता ढकालले जानकारी दिए । यद्यपि सबै बैंक तथा वित्तीय संस्थालाई हामीले अलर्ट राखेका छौं, उनले भने, मलाई फोन आएको नम्बर पनि नक्कली रहेको प्रारम्भिक अध्ययनले देखाएको छ ।यस सम्बन्धमा प्रहरीले पनि अनुसन्धान गरिरहेको उनले बताए । बुधबारदेखि नै राष्ट्र बैंक, सबै बैंक तथा वित्तीय संस्था, प्रहरीलगायत सरोकारवाला निकायलाई अलर्ट रहन निर्देशन दिइएको उनले जानकारी दिए । सबै बैंकका कारोबार सूक्ष्म रूपमा हेरिरहेका छौं, कुनै समस्या छैन, उनले भने । यो घटनाले सबैलाई थप सजग हुन पाठ सिकाएको उनको भनाइ छ । अहिलेसम्म राष्ट्र बैंकको आन्तरिक सिस्टम, आरटीजीएस, बैंक तथा वित्तीय संस्थाको कोर बैंकिङ सिस्टम, नेपाल क्लियरिङ हाउसलगायतका सबै सिस्टम सुरक्षित छन्, ढकालले भने । सम्भावित जोखिमबारे पनि थप अनुसन्धान भइरहेकाले ढुक्क हुन राष्ट्र बैंकले सर्वसाधारणलाई अपिलसमेत गरेको छ । बुधबार नेपाल राष्ट्र बैंकसहित १५ बैंकको सिस्टम ह्याक गरी पैसा चोर्ने चेतावनी दिँदै ती संस्थाका उच्च अधिकारीहरूलाई अपरिचित नम्बरबाट फोन र इमेल आएको थियो । ह्याकरले बुधबार राष्ट्र बैंकका प्रवक्ता ढकाललाई पठाएको इमेलमा राष्ट्र बैंकसहित १५ वटा बैंकको सिस्टम ह्याक गर्ने उल्लेख छ । सोही पत्र राष्ट्र बैंकका सहप्रवक्ता नारायण पोखरेल र नबिल बैंकका प्रमुख कार्यकारी अधिकृत अनिलकेशरी शाहको इमेलमा पनि पठाइएको थियो ।"
बारम्बार आक्रमण,"(काठमाडौं)  २०७४ कात्तिक ३ मा एनआईसी एसिया बैंकको स्विफ्ट कोड ह्याक गरी उत्तर कोरियाली ह्याकर समूह लजारुस ग्रुप ले ४६ करोड ५६ लाख ५० हजार ५० रुपैयाँ विदेशका विभिन्न बैंकमा ट्रान्सफर गरेको केन्द्रीय अनुसन्धान ब्युरो (सीआईबी) को अनुसन्धानबाट खुलेको थियो । केही रकम ह्याकरको हातमा परिसकेको थियो । तर, ट्रान्सफर गरिएका बैंकसँग द्विपक्षीय छलफलपछि बाँकी रकम एनआईसी एसियाकै खातामा फिर्ता आएको थियो ।२०७६ भदौ र असोजमा नेपाल प्रहरीले बैंकवित्तीय संस्थाको सिस्टम ह्याक गरी रकम निकाल्ने गिरोहको पहिचान गर्न विशेष अपरेसन चलायो । नबिल बैंक, कृषि विकास बैंक, कैलाश विकास बैंक, पानस रेमिटलगायत बैंकवित्तीय संस्थाको सिस्टम ह्याक गरी रकम निकाल्ने गरेको भेटिएपछि प्रहरीले अनुसन्धान अघि बढाएको थियो । त्यसपछि नेपालका बैंकको सिस्टममा अनधिकृत प्रवेश गरेर रकम निकाल्ने गिरोहका योजनाकार काले भनिने पिटर मुम्बईमा रहेको सूचना प्रहरीले पायो । पिटरकै योजनामा कृषि विकास बैंक र पानस रेमिटबाट अनधिकृत रूपमा रकम निकाल्ने १२ जनालाई महानगरीय अपराध महाशाखाको टोलीले अपरेसनकै क्रममा पक्रियो । कृषि विकास बैंक लहान शाखाको ४ करोड ७३ लाख ९६ हजार र पानस रेमिटको १२ लाख रुपैयाँ निकालेको भेटिएको थियो ।पिटरकै योजनामा विभिन्न बैंकका सफ्टवेयर ह्याक गरेर करिब ५ अर्ब रुपैयाँ लुट्ने योजना बने पनि ह्याकिङमा संलग्न केहीलाई पक्राउ गरिएका कारण योजना सफल नभएको महाशाखाको दाबी थियो । त्यही बेला पिटर मुम्बईबाट समातिए । उनी अहिले ह्याकिङकै कसुरमा दिल्लीस्थित तिहाड जेलमा छन् । तर पिटरले कसरी नेपालमा ह्याकरको जालो फैलाए भन्ने प्रहरीले पत्ता लगाएको छैन । २०७६ भदौ १५ गते एटीएमका पिन नम्बर ह्याक गरेर एटीएम बुथबाट रकम चोर्ने ६ चिनियाँलाई महानगरीय प्रहरी परिसर काठमाडौंले पक्रियो । पक्राउ हुनु केही दिनअघि मात्रै काठमाडौं आएका उनीहरूले बैंकको सिस्टममा पसेर रकम निकालेका थिए । १ करोड २६ लाख २९ हजार ४५ रुपैयाँ नेपाली र ९ हजार १ सय ४८ अमेरिकी डलरसहित पक्राउ परेका उनीहरू अहिले पुर्पक्षका क्रममा जेलमा छन् ।२०७६ पुस ८ मा प्रहरीले उपत्यकाका विभिन्न स्थानबाट एकैचोटि १ सय २२ चिनियाँलाई पक्राउ गर्यो । चीनका विभिन्न बैंक तथा वित्तीय संस्था ह्याक गरी रकम निकालेको आरोप लागेका उनीहरूमाथि विद्युतीय अपराधको साटो प्रहरीले अभद्र व्यवहारमा अनुसन्धान गरेको थियो । प्रहरी अनुसन्धानअनुसार नै काठमाडौं प्रशासनले सबैलाई अभद्रमा दोषी ठहर गरी जरिवाना तिरायो । त्यसपछि सबैलाई अध्यागमन विभागले अध्यागमन कानुन उल्लंघनको कसुरमा निष्कासन गरेको थियो । तर एनआईसी एसियाको ह्याकिङबाहेक अरू अपराधका घटनामा संलग्न गिरोहको जरोसम्म भने प्रहरी पुग्न सकेन । ह्याकरको अन्तर्राष्ट्रिय गिरोहको पनि पत्ता लागेन । न ह्याकिङका मुख्य योजनाकार नै अनुसन्धानको दायरामा आए । नेपालमा साइबर हमलाका गतिविधि भने रोकिएका छैनन् ।बैंकवित्तीय क्षेत्र साइबर आक्रमणकारीको उच्च जोखिममा रहेको महानगरीय अपराध महाशाखाका एसएसपी चन्द्रकुवेर खापुङ बताउँछन् । जोखिम वहन गर्न सक्ने गरी प्रविधिको प्रयोग र विकास नहुँदा ह्याकरहरूले निसाना बनाएको उनको भनाइ छ । बैंकवित्तीय क्षेत्रलाई लक्ष्य गरेर बारम्बार हमला भएका छन् । दुई वर्षअघि कृषि विकास बैंकको सिस्टममा पसेर गिरोहले पौने ५ करोड रुपैयाँ निकालेको थियो, एनआईसी एसियाको स्विफ्ट कोड नै ह्याक गरेर विदेशका बैंकमा रकम ट्रान्सफर भएको थियो । सिस्टम ह्याक गरेरै एटीएमबाट रकम निकाल्दा चिनियाँ गिरोह पक्राउ पर्यो, दुवै घटनाले हाम्रो साइबर सुरक्षालाई कसरी मजबुत बनाउने भनेर सोच्न बाध्य पारेको छ । साइबर हमलाका दृष्टिले नेपालका बैंक उच्च जोखिममा परेको र त्यसलाई रोक्न सुरक्षित प्रविधिको प्रयोग, अनुगमन र हार्डवेयरसफ्टवेयरको नियमित अद्यावधिक अनिवार्य हुनुपर्ने सूचना प्रविधिविज्ञ सुरेश कर्ण बताउँछन् । डेलिभरी च्यानल, ग्राहक संख्या र कारोबार रकम बढी भएकै कारण वाणिज्य बैंकहरू हमलाको पहिलो निसानामा पर्ने गरेको उनको भनाइ छ । बैंकका कम्प्युटरमा इमेललगायतबाट आएका अपरिचित सामग्रीलाई कर्मचारीहरूले अस्वीकार गर्नुपर्ने पनि उनले बताए । जहाँ कमजोर छ, त्यहीँ टेकेर हमला हुने हो, बैंकका कर्मचारीले प्रयोग गर्ने कम्प्युटरबाट सामान्य कुरा त हो नि भन्दै अपरिचित सामग्री खोल्नेक्लिक गर्नेजस्ता गतिविधिले आक्रमणकारीलाई सहज पहुँच विस्तार गर्ने बाटो मिल्न सक्छ, कर्णले भने, विश्वसनीय प्रविधिलाई मात्रै प्रयोग गर्ने, जोखिमबारे अन्तरबैंक सूचना आदानप्रदान गरिरहने अभ्यास पनि यहाँ त्यति छैन ।"
एक बाउट जित्ने चाहना,जुडोका नेपाली ओलम्पियनऋषिराम प्रधान सोल १९८८गंगाबहादुर डंगोल सोल १९८८देवु थापा बेइजिङ २००८फुपुल्हामु खत्री रियो २०१६सोनिया भट्ट टोकियो २०२०
आत्मविश्वासी खेलाडी,"प्रशिक्षक सूर्यनारायण श्रेष्ठ आत्मविश्वासी खेलाडी मान्छन् सोनियालाई । उनले नै सोनियालाई ओलम्पिकमा तयार गरिरहेका छन् ।उनी आत्मविश्वासी भएर खेल्छिन्, हतपत आत्तिदैनन् । यो नै उनको सबैभन्दा बलियो पक्ष हो, प्रशिक्षक श्रेष्ठले भने, उनको दायाँ साइडमा सियोइनागे (काँध हालेर पछार्ने हाते कला) राम्रो छ । तर, ट्रेनिङमा बायाँ साइडमा पनि ध्यान दिएको छु । रुसी प्रतिस्पर्धी इरिनाले बायाँ साइडबाट बढी आक्रमण गरेको देखेको छु । यसमा सोनियाले फाइदा लिन सक्छिन् ।सोनियाको प्रतिद्वन्द्वीबारे प्रशिक्षक श्रेष्ठले भने, अहिलेको तयारीअनुसार हाम्रो राम्रै तयारी भएको छ । प्रतिस्पर्धी बलियो छ, ग्रान्ड स्लाम र युरोपमा स्वर्ण जितिसकेका खेलाडी हुन् । सोनियाले बाउट जित्न प्रयास गर्नेछिन् । राम्रो प्रदर्शन गर्ने आस लिएको छु । सोनियाले ओलम्पिक खेल्ने पक्का हुँदा उनको तौल ५० केजीभन्दा बढी थियो । त्यसलाई घटाउनै दुई साता लागेको थियो । उनको तौल नियन्त्रण भएपछि हामी प्राविधिक पक्षमा छिरेका छौं, प्रशिक्षक श्रेष्ठले भने, मानसिक रूपमा तयार भएर भिड्नुपर्ने हुन्छ । यसैमा ध्यान केन्द्रित गरेको छु ।"
"फ्रान्सलाई धक्का, रिचार्लिसनको ह्याट्रिक","टोकियो (एएफपी) फ्रान्सलाई ओलम्पिक स्वर्ण पदकको दाबीमा नराम्रो झट्का लागेको छ । फ्रान्स बिहीबार टोकियो ओलम्पिकमा मेक्सिकोसँग ४१ ले पराजित भएको छ । रिचार्लिसनको ह्याट्रिकमा साबिक विजेता ब्राजिलले रोमाञ्चक खेलमा जर्मनीमाथि ४२ को जित हात पारेको छ । सन् १९८४ यता पहिलो ओलम्पिक स्वर्ण जित्ने आशामा रहेको फ्रान्सले टोकियो रंगशालामा दोस्रो हाफमा खराब खेल्न पुगेको थियो । निश्चय पनि नतिजालाई लिएर हामी निराश छौं, तर हाम्रो खेल सन्तुलित नै थियो, फ्रान्सका प्रशिक्षक सिल्भियन रिपोलले भने, यस्तो इभेन्टमा खेल्न राम्रो प्रदर्शन देखाउनुपर्छ । तर हाम्रो खेलमा त्यो थिएन ।एलेक्सिस भागाको गोलमा मेक्सिकोले दोस्रो मिनेटमै अग्रता लियो । यो अग्रता सेवास्टियन कार्डोभाले ५५ औं मिनेटमा दोब्बर बनाए । एन्ड्रे पिइरे गिग्नाकले अन्तिम पटक फ्रान्सेली राष्ट्रिय टोलीबाट युरो २०१६ मा पोर्चुगलविरुद्धको फाइनल खेलेका थिए । ३५ वर्षे उनकै कप्तानीमा अहिले फ्रान्सले ओलम्पिक खेलिरहेको छ । गिग्नाकले पेनाल्टीबाट २१ मिनेट बाँकी रहँदा गोल गरेका थिए । मेक्सिकोका उरिइल एन्टुना र इडुवार्डो अगुइरेले गोल गरेपछि फ्रान्सको पुनरागमन गर्ने सम्भावना सकिएको थियो । सन् २०१२ को ओलम्पिक विजेता मेक्सिकोले समूह ए मा सानदार नतिजा निकाल्दै बलियो दाबेदारी तेर्स्याएको छ । यो समूहको अन्य दुई टोलीमा दक्षिण अफ्रिका र जापान छन् । आयोजक जापानले कोभिड१९ को संक्रमणको मारमा रहेको दक्षिण अफ्रिकालाई १० ले पराजित गर्यो । पाँच वर्षअघि ओलम्पिकमा पहिलोपल्ट स्वर्ण जितेको ब्राजिलबाट रिचार्लिसनले पहिलो हाफमै तीन गोल गरेका थिए । एभरटनका स्ट्राइकर उनलाई ह्याट्रिक गोल पूरा गर्न आधा घन्टा पनि लागेन । म्याथिएस कुन्हाले पेनाल्टी गुमाउँदा ब्राजिल चौथो गोल गर्न चुकेको थियो । जर्मनीले दुई गोल गर्दै अप्रत्याशित रूपमा खेलमा पुनरागमनको प्रयास गरेको थियो । बायर लेभरकुसनका नदिम अमिरीले ५७ औं मिनेटमा गोल गरे । तर म्याक्सिमिलियन आर्नोल्डले त्यसको चार मिनेटपछि रातो कार्ड पाउँदा जर्मनी १० खेलाडीमा झरेको थियो । राग्नर एचेले ८४ औं मिनेटमा जर्मनीबाट दोस्रो गोल गरे । पाउलिन्होले इन्ज्युरी टाइममा गोल गर्दै ब्राजिलको जित निश्चित गरे । समूह डी को अर्को खेलमा आइभोरी कोस्टले एसी मिलानका फ्रान्क केसीको गोल मदतमा साउदी अरेबियामाथि २१ को विजय नतिजा निकालेको छ । युरो २०२० खेलेको टोलीका ६ खेलाडी उतारेको स्पेन खेल पूर्ण रूपमा आफ्नो अधिनमा लिन सफल भए पनि इजिप्टसँग गोलरहित बराबरीमा रोकिएको छ । पछिल्लो दुई सिजन आर्सनलबाट लोनमा खेलेका रियल म्याड्रिडका डानी सेबेलोसले पहिलो हाफमा गरेको प्रहार पोस्टमा लाग्नु स्पेनका लागि दुर्भाग्य बन्यो । १९९२ मा आफैंले आयोजना गर्दा स्वर्ण पदक जितेको स्पेनले तीन दिनपछि समूह सी को अन्तिम खेलमा अस्ट्रेलियाको सामना गर्नेछ । अस्ट्रेलियाले लक्लेन वेल्स र मार्को टिलोको गोलमा अर्जेन्टिनालाई २० ले पराजित गर्यो । न्युजिल्यान्डले समूह बी मा दक्षिण कोरियालाई १० ले हराएको छ । बर्नलीका स्ट्राइकर क्रिस उडले कासिमामा ७२ औं मिनेटमा गोल गरेका थिए । उनी न्युजिल्यान्ड टोलीमा रहेका २३ वर्षभन्दा माथिका तीनमध्ये एक खेलाडी हुन् । न्युजिल्यान्डको ओलम्पिक फुटबलमा यो पहिलो जित हो । २००८ र २०१२ को ओलम्पिकमा टोलीले ११ खेलमा यसअघि बराबरीको नतिजा निकालेको थियो ।"
बीबीसीमा तीन क्यामरुनी खेलाडी,"काठमाडौं (कास) ए डिभिजन फुटबल टोली ब्रिगेड ब्वाइज क्लब (बीबीसी) ले क्यामरुनका तीन खेलाडीलाई अनुबन्धित गरेको छ । बीबीसीसँग आबद्ध हुनेमा रुडी एमबाकोप, बट्रान्ड इडोबी र फाब्रिस मेरिलिन अतासी रहेका छन् । बीबीसीका व्यवस्थापक अरविन्द गुरुङका अनुसार विदेशी खेलाडीका साथ टोलीको छिट्टै प्रशिक्षण सुरु गरिने छ । मिडफिल्डर एमबाकोपले वैशाखमा सम्पन्न नेपाल सुपर लिगमा एफसी चितवनबाट खेलेका थिए । डिफेन्डर इडोबी र स्ट्राइकर अतासीले अफ्रिकन रुट्सबाट नेपालमा खेल्दै आए पनि नेपालमा ए डिभिजन लिग पहिलोपल्ट खेल्न लागेका हुन् । बीबीसीले यसअघि गत वर्ष आफ्नो टोलीबाट खेलेका मिडफिल्डरद्वय शिशिर लेखी र रोशन रानामगरसहित थ्रीस्टार क्लबका गोलरक्षक पूर्ण चेम्जोङ, मनाङ मर्स्याङ्दीका विशाल बस्नेत, सातदोबाटो युवा क्लबका दिनेश चौधरीलाई अनुबन्धित गरिसकेको छ । पछिल्लो पटक बीबीसीबाट खेलेका राष्ट्रिय टोलीका गोलरक्षक विशाल सुनार मनाङ लागिसकेका छन् । अखिल नेपाल फुटबल संघ (एन्फा) ले असोज ३ देखि सहिद स्मारक ए डिभिजन लिग गर्ने जनाएको थियो । तर त्यसमा बीबीसीसहित ललितपुरका अन्य तीन क्लब थ्रीस्टार, जावालाखेल युथ र फ्रेन्ड्सले कोभिड१९ को भयावह स्थितिमा लिग गर्न नहुने भन्दै मंगलबार एन्फामा पत्र बुझाएका थिए ।नयाँ विदेशी खेलाडी लिएपछि बीबीसी व्यवस्थापक गुरुङ लिग नै नखेल्ने क्लबको उद्देश्य नरहेको जनाउँछन् । कोरोनाको यो स्थिति रहेका बेलामा नखेलौं भनेको मात्र हो, यदि एन्फाले सबै स्वास्थ्य स्थितिसहित सबै मापदण्ड पूरा गरेर खेलाउँछ भने हामी खेल्न तयार छौं, उनले भने, स्थिति सामान्य भए खेल्नलाई हाम्रो कुनै आपत्ति छैन ।"

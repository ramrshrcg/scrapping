शीर्षक,विवरण
दिनहुँ हराउँछन् २२ महिलाबालिका,"महिलाहराएका १९,१४८ । भेटिएका ५,९४४बालिकाहराएका ८,२८५ । भेटिएका ५,०१८पुरुष हराएका ८,०३९ । भेटिएका २,४३बालकहराएका ३,६०३ । भेटिएका २,२४३स्रोत ः नेपाल प्रहरी"
"कांग्रेसमा पुरानाभन्दा नयाँ बढी, थपिए साढे ४ लाख सदस्य","महिला१,९९,०९७पुरुष६,५३,४३८"
ओलम्पिक खेल्ने पहिलो नेपाली टोलीका बक्सर,"बल्लबल्ल छुट्टीमा आएको मान्छेलाई तत्कालै बोलाउँदा मन खिन्न भयो । पल्टन फर्कि हाल्न भन्दा खेतमै व्यस्त भए । गाडी चलाउन पल्टनमै सिकेका थिए । त्यसैले आफ्नो जग्गा ट्र्याक्टर जोत्न थाले । तर, काठमाडौंमा हाजिर हुन ताकेता भइरहयो । उनी घरबाट हिँडे । काठमाडौं बिहानै पुगेका थिए । जतिसक्दो चाँडो पल्टनमा जानु भनियो । पल्टन हङकङमा थियो । हङकङ पुगेकै दिन उनी तालिममा लागिहाले । त्यहाँ पुगेपछि मात्र उनले ओलम्पिक खेल्न जाने कुराको मेसो पाए । रमाउँदै साथीहरूले ताली पिटेर स्वागत गरेका उनलाई । ब्रिटिस आर्मीमा भए पनि नेपालको तर्फबाट खेल्न पल्टनले उनीसहित चार जनालाई जापान पठाउने भएछ । खेलाडीका लागि हङकङमै नेपाली पोसाक सिलाउँदा ओलम्पिक जाने पक्का ठाने उनले । २४ घण्टाभित्र ड्रेस तयार गरिएको थियो । त्यसपछि हामी पल्टनकै हर्कुलिस जहाज चढेर जापान ओकिनावा गयौं । त्यहाँ एक साता बसेर अमेरिकन फोर्ससँग बक्सिङ ट्रेनिङ गर्यौं । त्यसपछि हर्कुलिसमै टोकियो गइयो, उनले बेलीविस्तार लगाए । त्यतिबेला मार्चपासमा नेपालको झन्डा बक्सर नामसिंह थापाले बोकेका थिए ।बक्सिङमा म, नामसिंहसहित भीमबहादुर गुरुङ र ओमप्रसाद पुन थिए । चारैजना पल्टने । अरु दुई म्याराथन धावक थिए, नाम त बिर्सें, रामप्रसादले भने । उनको पुर्ख्यौली घर दरौं सिरुबारी स्याङजा हो । उनका बाबु पनि गोर्खा पल्टनमा थिए । उनी सन् १९४५ मा जन्मिए । उनी जन्मेको ठाउँ अबोटाबाद हो, जुन अहिले पाकिस्तानमा पर्छ । १४ वर्षको हुँदा रामप्रसाद सन् १९५९ मा ब्रिटिस आर्मीको गोर्खा पल्टनमा भर्ना भए । तालिमका लागि मलाया अर्थात अहिलेको मलेसिया पुगे । म डाइनिङ हलमा जाँदा च्याम्पियन ब्वाई भनेर भित्तामा नाम लेखेको रहेछ । हरेक वर्ष च्याम्पियनहरूको नाम त्यसरी लेखिँदोरहेछ । मलाई निधो भयो कि म पनि च्याम्पियन हुन्छु, रामप्रसादले भने । खेलकुदमा राम्रो गरे, पढाइमा राम्रो गरे च्याम्पियन बन्न सकिँदोरहेछ भन्ने लागेपछि उनी खेलकुद र पढाइतिर लागे । पल्टनको च्याम्पियन बने । त्यही च्याम्पियन चाहनाले ओलम्पिकमा पुगे । हामी त आर्मी हो, अप्रेसनमा जुट्नुपर्थ्यो । खेलकुद पनि खेलियो । बक्सिङ त कति खेलियो खेलियो । तर, मुख्य काम त आर्मीकै हो । एक पटक नेपालको तर्फबाट भाग लिने मौका पाइयो । अरू वर्ष त आर्मीकै काममा ध्यान लगाइयो । फेरि खेलौं भन्नेतर्फ लागिएन, रामप्रसादले ती दिन सम्झिए । उनले फुटबल खेले, जुडो पनि खेले । तर, घुँडामा समस्या आएपछि जुडोलाई जारी राख्न सकेनन् । पल्टनमा रामप्रसादले बक्सिङ खेल्न जानेको छ भन्ने परेछ । गोर्खाली भनेपछि लोकल बक्सरहरू अलि नर्भस हुन्थे त्यतिबेला । पल्टनको तर्फबाट धेरै खेल जित्यौं । त्यसैले गर्दा देशका लागि पनि खेल्ने अवसर मिल्यो, उनी भन्छन्, ओलम्पिकमा भिड्दा भने आफूहरू सिकारु नै रहेछौं भन्ने लाग्यो । अलि अलि मात्र खेल्न सक्ने । त्यसैले जित्न सम्भव भएन । ओमप्रसादले पहिलो खेल जिते, अरू सुरुमै बाहिरियौं ।उनले ओलम्पिक अनुभव सुनाए, देशका लागि खेल्दा गर्वले छाती ढक्क फुल्ने । मार्चपासमा झन्डा बोकेर सबै लाइनमा हिँड्दा र झन्डा फरफराउँदा छुट्टै अनुभव हुँदोरहेछ । हाम्रो देशको झन्डा सबैको भन्दा फरक थियो । सबैले ध्यान दिएर हेरेको देख्दा आनन्द लाग्थ्यो । सैनिक जीवनतर्फ नै बढी केन्द्रित भएका उनी त्यसपछि कुनै ठूला खेल प्रतियोगितामा सहभागी भएनन । सन् १९९० मा रिटायर्ड भए । रिटायर्डपछि केही वर्ष ब्रुनाइमा बसे, अनि नेपाल फर्किए । अचेल उनी कहिले काठमाडौं त कहिले चितवनको उही पुरानो घरमा बस्छन् । नामसिंहबाहेक अरू साथीसँग सम्पर्क छैन । यतिखेर ७६ वर्षमा पनि निकै फूर्तिला देखिन्छन् । उनले नेपालको खेल क्षेत्रबारे खासै टिप्पणी गर्न चाहेनन् । युवापुस्ताका खेलाडीलाई सुझाए, जित्ने उद्देश्य राखेर खेल्नुपर्छ, जित्दा देशको झन्डा फर्फराउँछ । यो गौरवको विषय हो । जित्न नसके पनि निराश नबनौं । प्रयास गरौं, कुनै बेला त पक्कै जित्छौं ।"
कार्यवाहक प्रधानसेनापतिमा शर्मा,काठमाडौं (कास) नेपाली सेनाका बलाधिकृत रथी प्रभुराम शर्माले कार्यवाहक प्रधानसेनापतिको जिम्मेवारी पाएका छन् । मन्त्रिपरिषद्को मंगलबार बसेको बैठकले शर्मालाई कार्यवाहक प्रधानसेनापतिको जिम्मेवारी दिने निर्णय गरेको हो । प्रधानसेनापति पूर्णचन्द्र थापाको ३ वर्षे कार्यकाल भदौ २४ मा सकिँदै छ । प्रधानसेनापति पदावधि सकिनु एक महिनाअघिदेखि बिदामा बस्ने परम्परा छ । साउन २६ देखि थापा नियमित बिदामा बस्ने भएकाले शर्मालाई कार्यवाहकको जिम्मेवारी दिइएको हो । शर्मा औपचारिक रूपमा भदौ २४ देखि नयाँ प्रधानसेनापति बन्नेछन् । थापाले साउन २५ गते शर्मालाई पदीय जिम्मेवारी हस्तान्तरण गर्नेछन् । शर्माले ३ वर्ष सेनाको नेतृत्व सम्हाल्नेछन् ।
योजना आयोग उपाध्यक्षमा पौडेल,"काठमाडौं (कास) अर्थशास्त्री विश्व पौडेल राष्ट्रिय योजना आयोगको उपाध्यक्ष नियुक्त भएका छन् । मन्त्रिपरिषद्ले मंगलबार उपाध्यक्षमा पौडेल, सदस्यहरूमा रामकुमार पौडेल र दिलबहादुर गुरुङलाई नियुक्तिको निर्णय गरेको हो । अमेरिकाको युनिभर्सिटी अफ क्यालिफोर्निया (यूसी), बर्कलेबाट अर्थशास्त्रमा विद्यावारिधि गरेका उपाध्यक्ष पौडेल हाल काठमाडौं विश्वविद्यालयमा भिजिटिङ प्रोफेसर छन् । पूर्वउपाध्यक्ष स्वर्णिम वाग्लेको कार्यकालमा उनले आयोगमै सल्लाहकारका रूपमा काम गरेका थिए । अर्थ राजनीतिक इतिहासका विषयमा दखल राख्ने उनले एमसीसी र आईएलओको नेपालस्थित कार्यालयमा अर्थशास्त्रीका रूपमा काम गरिसकेका छन् । अर्थतन्त्र जोखिमपूर्ण देखिएकाले पहिलो प्राथमिकता त्यसमै केन्द्रित हुने पौडेलले बताए ।"
संक्रमित ४८ दिनयताकै उच्च,"(काठमाडौं)  सरकारले निर्धारण गरेको स्वास्थ्य मापदण्ड पालना फितलो भएपछि कोरोना संक्रमितको संख्या बढ्न थालेको छ । पछिल्लो २४ घण्टामा १७ हजार ५ सय १८ जनाको एन्टिजेन र पीसीआर विधिबाट परीक्षण गर्दा ३ हजार ८ सय ९९ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ । यो संख्या जेठ २६ यताको सबैभन्दा उच्च हो । जेठ २६ मा १६ हजार ६ सय १५ जनाको पीसीआर गर्दा ४ हजार ३ सय ४४ जनामा कोरोना पुष्टि भएको थियो । त्यसयता असार ८ मा ३ हजार ७ सय ३ जनामा कोरोना देखिएको थियो । मंगलबार यो संख्याभन्दा बढी बढेर ३ हजार ८ सय ९९ जनालाई कोरोना देखिएको हो । पछिल्ला दिन संक्रमण बढ्न थालेको छ । साउन २ मा १ हजार ८ सय ७५ संक्रमित देखिएकामा मंगलबार १० दिनमै दोब्बरभन्दा बढीले संक्रमण उकालो लागेको हो । परीक्षणको तथ्यांकअनुसार प्रदेश १ मा सबैभन्दा बढी संक्रमण देखिन्छ । प्रदेश १ का ९ वटा ल्याबमा २ हजार ४ सय १६ जनाको पीसीआर गर्दा ७ सय ७२ जनालाई कोरोना पुष्टि भएको छ । प्रदेश २ मा पीसीआर गरेकामध्ये ८६४ प्रतिशतलाई मात्रै कोरोना देखिएको छ । प्रदेश ३ मा १९ प्रतिशत, गण्डकीमा २६ दशमलव ६३, लुम्बिनीमा १० प्रतिशत, कर्णालीमा १८ प्रतिशत र सुदूरपश्चिममा पीसीआर गरेकामध्ये १९ प्रतिशतलाई कोरोना देखिएको हो । कोरोना संक्रमण सिद्धिएजसरी बजारपसलमा भीडभाड छ । सार्वजनिक यातायातमा अपनाउनुपर्ने मापदण्ड पालना भएको छैन । राजनीतिक दल र विभिन्न समूहले निषेधाज्ञा खुकुलो बनाएलगत्तै सुरु गरेको प्रदर्शन यथावत् राखेका छन् । निषेधाज्ञा खुकुलो भएसँगै स्वास्थ्य मापदण्डमा हेलचेक््रयाइँ भएपछि संक्रमित बढेको स्वास्थ्य मन्त्रालयले जनाएको छ । संक्रमित हुने संख्या बढेसँगै अस्पतालमा भर्ना हुने गम्भीर खालका बिरामीको संख्या पनि वृद्धि भएको छ, स्वास्थ्य तथा जनसंख्या मन्त्रालयका सहप्रवक्ता डा समीरकुमार अधिकारीले भने, सडक र बजारमा देखिएको भीडभाड तत्काल रोकिनुपर्छ । साउन १ मा ५ सयभन्दा बढी संक्रमित भएका जिल्ला ८ वटा मात्रै थिए । मंगलबार यो संख्या बढेर ११ पुगेको छ । मोरङ, सुनसरी, झापा, काठमाडौं, भक्तपुर, ललितपुर, कास्की र सुर्खेतमा ५ सयभन्दा बढी सक्रिय संक्रमित थिए । पछिल्लो दिन मकवानपुर, नवलपरासी पूर्व र रूपन्देहीमा ५ सयभन्दा बढी सक्रिय संक्रमित थपिएका छन् । सुर्खेतमा भने संक्रमण घटेको छ । यसैबीच, स्वास्थ्य मन्त्रालयले आगामी ५ महिनामा १ लाख ९३ हजार ८ सय ५६ जना नयाँ संक्रमित थपिने प्रक्षेपण गरेको छ । मन्त्रालयले संसद्को स्वास्थ्य, शिक्षा समितिमा पेस गरेको विवरणमा ३८ हजार ७ सय ७१ जना संक्रमितलाई अस्पताल भर्ना गरी उपचार गर्नुपर्ने र त्यसमध्ये ९ हजार ७ सय ९३ लाई सघन उपचार गर्नुपर्ने सम्भावना उल्लेख छ । मन्त्रालयले जनस्वास्थ्यका मापदण्ड कडाइका साथ पालना गराउन, प्रतिकार्यको तयारी र कार्यान्वयनका लागि देशभरिका स्थानीय तहमा १ हजार ७७ जना जनस्वास्थ्य निरीक्षक परिचालनको तयारी गरेको समितिलाई जानकारी दिएको छ । मन्त्रालयले कोरोनाको सम्भावित तेस्रो लहर आउने सम्भावना रहेको भन्दै केन्द्र र प्रदेशहरूमा अक्सिजन व्यवस्थापन प्रभावकारी बनाउन निर्देशन दिएको छ । भविष्यमा आउन सक्ने सम्भावित चुनौतीलाई सामना गर्न प्रत्येक प्रदेशमा कम्तीमा एक हजार सिलिन्डर र केन्द्रमा दुई हजार सिलिन्डर भरेर राख्न निर्देशन दिएको हो । मन्त्रालयले खाली रहेका सिलिन्डरसमेत भरेर राख्न परिपत्र गरेको छ । अक्सिजन प्लान्ट, अक्सिजन ट्यांक तथा कन्सन्ट्रेटर चुस्त र चालु अवस्थामा राख्न निर्देशन दिएको छ ।"
नेपालमा पनि कप्पा भेरिएन्ट,नेपालमा बढी संक्रामक मानिएको कोभिड१९ डेल्टा भेरिएन्टमा थप परिवर्तित रूप पाइएको छ । स्वास्थ्य तथा जनसंख्या मन्त्रालयले मंगलबार विज्ञप्ति जारी गर्दै ४७ वटा नमुनाको जिनेमिक पहिचान गर्दा सबै डेल्टा भेरिएन्ट (बी१६१७२) पुष्टि भएको र जसमध्ये ३ वटामा थप (के४१७एन) म्युटेसन भेटिएको जनाएको छ । मन्त्रालयले जेठ मध्यदेखि असार मसान्तसम्म विभिन्न भागबाट फरक उमेर समूहका व्यक्तिको नमुना संकलन गरेको थियो । राष्ट्रिय जनस्वास्थ्य प्रयोगशालामा छनोट गरी ती नमुना सिक्वेन्सिङका लागि असार ३० मा भारत पठाइएको थियो । योसहित हालसम्म नेपालमा भेरिएन्ट अफ कन्सर्नका रूपमा अल्फा र डेल्टा भेरिएन्ट तथा भेरिएन्ट अफ इन्टरेस्टका रूपमा कप्पा भेरिएन्ट पुष्टि भएको छ । बढी संक्रामक यी भेरिएन्टले सबै उमेर समूहका व्यक्तिमा असर पार्ने अध्ययनहरूले देखाएका छन् ।
"खोपले मृत्युबाट जोगाउन सक्छ, संक्रमणबाट होइन","डब्लूएचओबाट प्रस्तावित खोपविश्व स्वास्थ्य संगठन (डब्लूएचओ) ले हालसम्म सुरक्षा र प्रभावकारिताका लागि आवश्यक मापदण्ड पूरा गरेका कोभिड१९ विरुद्घका खोप ६ वटा रहेको जनाएको छ । जसमा अक्सफोर्डअस्ट्राजेनेकाले उत्पादन गरेका विभिन्न नामका खोप, जोन्सन एन्ड जोन्सनको जान्सेन, मोडर्ना, बायोएनटेकको फाइजर, बायोटेकको सिनोभ्याक र सिनोफार्मको भेरोसेल छन् । नेपालमा हालसम्म कोभिसिल्ड, भेरोसेल र जान्सेन खोप लगाइएको छ । यी खोप डब्लूएचओले विश्वव्यापी रूपमा स्वीकृति दिएको हो ।संक्रमित गम्भीर हुनबाट र मृत्युबाट यी स्वीकृत खोपले उच्चस्तरको सुरक्षा प्रदान गर्ने डब्लूएचओले जनाएको छ । शतप्रतिशत सबैलाई सुरक्षा दिन नसक्ने भएकाले खोप लगाएपछि पनि मास्क, सामाजिक दूरी हातको सरसफाइलगायतका स्वास्थ्य मापदण्ड अपनाउन डब्लूएचओले आग्रह गर्दै आएको छ ।औषधि व्यवस्था विभागले नेपालमा आपत्कालीन अनुमति दिएका खोप ६ वटा छन् । विभागका वरिष्ठ औषधि व्यवस्थापक डा सन्तोष केसीका अनुसार कोभिसिल्ड, जान्सेन, स्पुतनिकभी, कोभ्याक्सिन, सिनोभ्याक र सिनोफार्मका खोपले अनुमति पाएका हुन् ।"
ठाकुर पक्षको पदीय हैसियत खोसियो,"(काठमाडौं)  निर्वाचन आयोगबाट दलको आधिकारिकता पाएको भोलिपल्टै बसेको जनता समाजवादी पार्टी (जसपा) को केन्द्रीय कार्यकारिणी समितिको बैठकले अध्यक्ष महन्थ ठाकुरसहित उनीपक्षीय १६ जनाको पदीय हैसियत खोसेको छ । जसपाका प्रचार विभाग प्रमुख डम्बर खतिवडाका अनुसार अब जसपाको केन्द्रीय कार्यकारिणी समिति ३४ सदस्यीयमा सीमित भएको छ । केन्द्रीय कार्यकारिणी समितिमा नरहेपछि ठाकुर पक्षले अर्को पार्टी खोल्दा पनि आफ्ना जनप्रतिनिधिको पद जोगाउन प्राविधिक रूपमा कठिनाइ पर्ने भएको छ । राजनीतिक दलसम्बन्धी ऐनको प्रावधानअनुसार दल त्याग गर्नेबित्तिकै सांसद र स्थानीय तहका प्रतिनिधिको पद जान्छ । केही दिन सर्वोच्च अदालतमा मुद्दा हालेर भए पनि पद जोगाउन सकिएला तर लामो समय जोगाउन कठिनाइ छ, ठाकुरपक्षीय एक नेताले भने, केपी ओलीको टेको बन्दा हामी बिचल्लीमा पर्यौं । केन्द्रीय कार्यकारिणी समितिमा रहेका ठाकुर पक्षको छुट्टै बैठकले निर्वाचन आयोगको निर्णयविरुद्ध अदालतमा जाने निष्कर्ष निकालेको छ । आयोगले केन्द्रीय कार्यकारिणी समितिका अध्यक्ष उपेन्द्र यादवको पक्षलाई सोमबार आधिकारिकता दिने निर्णय गरेको थियो । आयोगले गरेको हेड काउन्ट मा ५१ सदस्यमध्ये यादवको पक्षमा ३४ र अर्का अध्यक्ष ठाकुरको पक्षमा १६ सदस्यले सनाखत गरेका थिए । फौज्दारी अभियोगमा जेल परेका रेशम चौधरी तटस्थ बसेका थिए । आयोगले ठाकुर पक्षलाई सोही पार्टीमा रहने वा छुट्टै दल दर्ताका लागि विकल्प दिएको थियो । ३४ जनाको हस्ताक्षर भएको पार्टी नै आधिकारिक भएपछि अब केन्द्रीय कार्यकारिणी समितिमा पनि त्यति नै सदस्य रहनेछन्, खतिवडाले भने, अध्यक्ष ठाकुरसहितका नेताहरू दलको सदस्य र दलको सदस्य नभएका साथीहरू पार्टीको सामान्य सदस्य हुनुहुन्छ । पार्टीको विधानमा भने दुई अध्यक्ष र ५३ सदस्यीय केन्द्रीय कार्यकारिणी समिति हुने व्यवस्था छ । विधान संशोधन गर्ने वा अर्को अध्यक्षसहित रिक्त केन्द्रीय कार्यकारिणी सदस्य मनोनयन गर्ने भन्नेबारेमा आगामी बैठकमा छलफल हुने खतिवडाले बताए । सदस्य थपियो भने त्यहीअनुसार, नथपिए विधान संशोधन गरेर आयोगमा अद्यावधिक गरिन्छ, उनले भने । बैठकले संसदीय दलको विधान पारित गरी दलको नेता चयन गर्न नवराज सुवेदी, रमेश यादव र सुशीला श्रेष्ठ रहेका निर्वाचन समिति गठन गरेको छ ।"
ग्रामीण सडकमा अस्फाल्ट कंक्रिट,"दोलखा (कास) जिल्लामै पहिलो पटक ग्रामीण सडकको कालोपत्र गर्न विमानस्थलको धावनमार्ग कालोपत्र गर्ने प्रविधि अस्फाल्ट कंक्रिट प्रयोग गरिएको छ । मेलङ गाउँपालिकाको पवटीदेखि भेडपुसम्मको १२ किमि सडक यो प्रविधिबाट कालोपत्र गरिएको हो । स्थानीय पूर्वाधार विभागअन्तर्गत ग्रामीण सडक सञ्जाल सुधार आयोजनाका इन्जिनियर पारस पाण्डे भन्छन्, अन्य प्रविधिभन्दा यो प्रविधि केही महँगो हुन्छ तर वर्षौंसम्म कालोपत्र टिक्छ ।सडकको दिगोपनका लागि भन्दै सरकारले ग्रामीण सडक कालोपत्र गर्न यो प्रविधिलाई जोड दिँदै आएको छ । जसअनुरूप एसियाली विकास बैंकको ऋण सहयोगमा २७ करोड रुपैयाँको लागतमा एआईपीए एनसीसी जेभीले पवटीभेडपु सडक कालोपत्र गरेको हो । इन्जिनियर पाण्डेका अनुसार हाल वाग्मती प्रदेशका ७ जिल्लाका ग्रामीण सडकमा यो प्रविधि प्रयोग गरी १ सय १५ किमि सडक कालोपत्र भइसकेको छ । सातै प्रदेशका १६ जिल्लामा २६ वटा सडकको पनि यही प्रविधिबाट कालोपत्र गरिएको छ । जसको लम्बाइ ३ सय ८० किमि छ । यी सबै सडक ग्रामीण सडक सञ्जाल सुधार आयोजानाअन्तर्गत कालोपत्र भएको हो । सडक कालोपत्रे गर्ने प्रविधिमध्ये मँहगो प्रविधि प्रयोग गरेर सडक कालोपत्र भइरहेको हो, उनी भन्छन्, सामान्यतया अस्फाल्ट कंक्रिट प्रविधिको प्रयोग धेरै गाडी गुड्ने सडकमा गरिन्छ । धेरै भार थेग्ने र वर्षौं टिकाउ पनि हुन्छ ।आयोजनाले पहिलो पटक कार्यक्षमतामा आधारित मर्मतसम्भारसमेत लागू गरेको छ । जसअन्तर्गत कालोपत्र गरिएको ३ वर्षसम्म उक्त सडकको मर्मतसम्भार पनि निर्माण कम्पनीले नै गर्नुपर्ने हुन्छ । अन्य प्रविधिका हकमा कालोपत्र गरिएपछि एक वर्ष मात्रै निर्माण कम्पनीले रेखदेख गर्नुपर्ने नियम छ । अस्फाल्ट कंक्रिट प्रविधिबाट कालोपत्र गर्ने निर्माण कम्पनीसँग आफ्नै प्लान्ट हुनुपर्ने सर्तसमेत आयोजनाले राखेको छ ।"
प्रदेशक कार्यालय अझै भाडाका घरमा,"घर भाडामा बर्सेनि करोडौं खर्चवाग्मती प्रदेश सरकारले आफ्नो भौतिक संरचना नहुँदा घर भाडामा बर्सेनि करोडौं रकम खर्चिनु परिरहेको छ । मन्त्रालयमातहत अधिकांश कार्यालयहरू निजी घर भाडामा लिएर सञ्चालन भइरहेका छन् । आव २०७५७६ मा २ करोड ५७ लाख ९ हजार रुपैयाँ घर भाडाबापत भुक्तानी गरेको प्रदेश कोष तथा लेखा नियन्त्रण कार्यालयले जनाएको छ । आव २०७६७७ मा यो तथ्यांक ४ करोड ६१ हजार रुपैयाँ पुगेको थियो । प्रदेश सरकारमातहत रहने कार्यालयहरू बर्सेनि बढिरहेका छन् । आफ्नो भौतिक संरचना छैन । त्यसकारण घर भाडा बर्सेनि बढ्नु स्वाभाविक हो, कोष तथा लेखा नियन्त्रण कार्यालय प्रमुख हरिप्रसाद उपाध्यायले भने, गत आवको तथ्यांकमा घर भाडा अझै बढेको देखिन्छ । हामी तथ्यांक निकाल्दै छौं । प्रत्येक २ वर्षमा घरधनीले भाडा बढाउन पाउने हुँदा घर भाडा आगामी आवबाट अझै बढ्ने उनको भनाइ छ ।"
आफ्नै भवनमा पालिका र वडा,"(हेटौंडा)  मकवानपुरका अधिकांश पालिकाले कार्यालय भवन निर्माण गरेका छन् । वडा कार्यालय भवनसमेत बनिसकेका छन् । अब भाडाका घरमा कार्यालय सञ्चालन गर्ने थोरै मात्र पालिका रहेको तथ्यांकले देखाउँछ । जिल्ला समन्वय समिति प्रमुख रघुनाथ खुलाल भन्छन्, एक वर्षभित्रमा सबै पालिकाहरू आफ्नो कार्यालय भवन र वडा कार्यालयसमेत निर्माण गरिसक्ने अवस्थामा छन् ।जिल्लामा १० वटा पालिका छन् । त्यसमध्ये एउटाको मात्र प्रशासनिक कार्यालय घर भाडामा लिएर सञ्चालनमा छ । दुई पालिका विद्यालय भवनबाट सञ्चालित छन् । जिल्लामा १ सय २ वटा वडा कार्यालय रहेकामा ११ वडा मात्रै भाडाको घरमा छन् । चालु आवमा तीन वटै पालिकाको प्रशासनिक भवन र ११ वटै वडा कार्यालय भवन बन्ने खुलालले दाबी गरे । प्रदेशको एक मात्र उपमहानगरपालिका हेटौंडाका ८ वटा वडा कार्यालय घर भाडामा लिएर सञ्चालन गरिएको छ । बाँकी ११ वडा र पालिका भवन भने बनिसकेको छ । २ वडाका भवन निर्माणाधीन छन् ।वाग्मती गाउँपालिकाले झुरझुरेमा भवन निर्माण गरेर सेवा दिन थालिसकेको छ । ९ वटा वडामा विभाजित उक्त गाउँपालिकामा ७ वटा वडा कार्यालय भवन पनि बनिसकेका छन् । बाँकी २ वडा कार्यालय तत्कालीन गाविस भवनमै छन् । बकैया गाउँपालिकाले पनि प्रिफ्याबको कार्यालय बनाएको छ । १२ वडा रहेको यो गाउँपालिकाका ८ वडा आफ्नै भवनबाट सञ्चालनमा छन् । मकवानपुरगढीमा गाउँपालिका भवन बनिसकेको छ ।राक्सिराङ गाउँपालिकाको कार्यालय चैनपुरस्थित विद्यालय भवनमा छ । तर ९ वटा वडामध्ये ८ वटाका भवन निर्माण भइसकेका छन् । वडा५ को भवन भने पहिरोले बगाएकाले अहिले भाडाकै भवनमा छ । गाउँपालिकाको प्रशासनिक भवन निर्माण गर्न टेन्डर आह्वान गरिसकेको गाउँपालिका अध्यक्ष राजकुमार मल्लले बताए । कैलाश गाउँपालिकाको कार्यालय भवन निर्माणको अन्तिम चरणमा छ । अहिले स्थानीय विद्यालय भवनबाटै सेवा प्रवाह गरिरहेको छ । १० वडामध्ये ७ वडाले भवन निर्माण गरेर कार्यालय सञ्चालन गरिरहेका छन् भने ३ वडाले पुरानै भवन मर्मतसम्भार गरी सेवा दिइरहेका गाउँपालिका अध्यक्ष टंकबहादुर मोक्तानले बताए ।भीमफेदी गाउँपालिकाले करिब ४ करोड रुपैयाँको लागतमा ४२ कोठे भवन निर्माण गरेको छ । उक्त भवन एक साताभित्रै सञ्चालनमा आउने अध्यक्ष हिदम लामाले बताए । उनका अनुसार ७ वटा वडा आफ्नै भवनमा छन् । वडा३ र ५ का कार्यालय भाडाका घरमा छन् ।"
सामुदायिक वनमा सफारी सुरु,"(चितवन)  कोरोना संक्रमण बढेसँगै निषेधाज्ञा लागेपछि चितवन राष्ट्रिय निकुञ्ज वरपरका मध्यवर्ती सामुदायिक वनमा मध्य वैशाखदेखि बन्द भएको जंगल सफारीलगायतका पर्यटकीय गतिविधि मंगलबारबाट पुनः सुरु भएको छ । पर्यटकहरू वन्यजन्तु हेर्न हात्ती सफारी र जिप सफारी गर्छन् । खोलाहरूमा डुंगा चढ्ने गर्छन् । निकुञ्जभित्र भने तत्काल पर्यटकीय कार्यक्रमहरू सुरु हुने छैनन् ।आज (मंगलबार) पहिलो दिन हो । बिहान एउटा र दिउँसो एउटा हात्ती सफारी भयो । डुंगा चढ्न पनि २०२५ जना आए, बाघमारा मध्यवर्ती सामुदायिक वनका अध्यक्ष जितबहादुर तामाङले भने । कोरोना संक्रमणको जोखिम कायमै रहेकाले स्वास्थ्य मापदण्ड पालना गर्नेगराउने गरी पर्यटकीय गतिविधि सुरु गरेको उनले बताए । सौराहा आडको यो वन हात्ती सफारी र डुंगा सफारीका लागि प्रख्यात छ । सौराहादेखि केही परको कुमरोज मध्यवर्ती सामुदायिक वनमा पनि हात्ती र जिप सफारी सुरु भएको छ । हाम्रो वनमा पनि सफारी सुरु भयो । बिहान ४ वटा हात्ती जंगल गए । चारवटा जिपले पनि पर्यटक डुलाए, कुमरोज वनका अध्यक्ष गणेश श्रेष्ठले भने । निकुञ्जका सूचना अधिकारी लोकेन्द्र अधिकारीले सामुदायिक वन घुम्नका लागि प्रवेश टिकट खुला भएको जानकारी दिए । चितवन निकुञ्ज वरपर ७२ वटा मध्यवर्ती सामुदायिक वन छन् ।तीमध्ये पश्चिम क्षेत्रमा रहेका गुन्द्रेही, ढकाहालगायत ६ वटा मध्यवर्ती सामुदायिक वनमा पर्यटकीय गतिविधि हुने गर्छ । पूर्वी क्षेत्रमा कुमरोज, बाघमारा, चित्रसेन वनमा बाक्लै पर्यटक जाने गर्छन् । कुमरोजले पर्यटनबाट वर्षमै चार करोड रुपैयाँसम्म आम्दानी गर्दै आएको छ । बाघमाराले पनि ३ करोड रुपैयाँभन्दा बढी आम्दानी गर्छ । बरन्डाभार, जगतपुर र मेघौली क्षेत्रका सामुदायिक वनमा पनि पर्यटक घुम्न पुग्छन् । चितवन निकुञ्जभित्र हात्ती सफारी हुँदैन । हात्ती चढेर जंगल डुल्न चाहने पर्यटकहरू मध्यवर्ती सामुदायिक वनहरूमा जाने गर्छन् ।बर्खायाममा निकुञ्जभित्र पर्यटक डुलाउन सकिँदैन । निकुञ्जभित्र हात्ती सफारी हुँदैन । जिप सफारीका लागि बाटो बिग्रेको हुन्छ । पैदल जंगल डुल्दा यो बेला झाडी बढेको छ । यस्तोमा डुल्नु खतरा हुन्छ, अधिकारीले भने ।"
इजरायलले तत्काल एक हजार कामदार लैजाने,"माग ः एक हजार जना (७०Ü महिला, ३०Ü पुरूष)उमेर ः २५ देखि ४५ वर्षतौल ः कम्तीमा ४५ केजी तलब ः न्यूनतम १६ सय अमेरिकी डलरलागत ः १ लाख ६५ हजार रूपैयाँकरार ः पहिलोपटक १ वर्ष, बढीमा ५ वर्ष परीक्षा ः वस्तुपरक लिखित र मौखिक"
शतप्रतिशत पारदर्शी,हामीले अनलाइनबाट मात्रै आवेदन लिन्छौं । आवेदकको संख्या हेरेर पायक पर्ने ठाउँमा परीक्षा केन्द्र निर्धारण हुन्छ । वस्तुपरक लिखित परीक्षा र परीक्षण कम्प्युटरबाटै हुन्छ । प्रतिमिनेट ३५ देखि ६० जनाको कापी परीक्षण गर्ने प्रविधि तयार छ । ८० नम्बरको लिखित र २० नम्बरको मौखिक परीक्षा हुन्छ । हामीले त्यसबाट छानेर १४ सय जनाको सूची पठाउँछौं । त्यसबाट इजरायल पक्षले गोला प्रथाबाट एक हजार जनालाई छानेर पठाउँछ । त्यसरी छनोटमा परेकालाई हामीले करार गर्न बोलाउनेछौं । यसमा तेस्रो पक्षको कतै पनि संलग्नता हुँदैन । शतप्रतिशत पारदर्शी हुन्छ ।
प्रदेश प्रमुख फेरिएको फेरियै,"(काठमाडौं)  संघीयता कार्यान्वयनमा आएको साढे ३ वर्षमा गण्डकी प्रदेशले चौथो प्रदेश प्रमुख पाएको छ । शेरबहादुर देउवा नेतृत्वको सरकारले मंगलबार गण्डकी र लुम्बिनी प्रदेशका प्रमुख परिवर्तन गरेको छ । सरकारको सिफारिसअनुसार राष्ट्रपतिबाट नियुक्ति भएपछि गण्डकीमा पृथ्वीमान गुरुङ तथा लुम्बिनीमा अमिक शेरचनले प्रदेश प्रमुखको जिम्मेवारी सम्हाल्नेछन् । संविधानले प्रदेश प्रमुखको पदावधि ५ वर्ष तोकेको छ । तर सरकार फेरिएसँगै ३ महिनामै प्रमुख फेरिएका छन् । सरकारका प्रवक्ता कानुन, न्याय तथा संसदीय मामिलामन्त्री ज्ञानेन्द्रबाहदुर कार्कीले सरकारले दुइटा प्रदेशमा नयाँ प्रदेश प्रमुख नियुक्तिको सिफारिस गरेको पुष्टि गरे । नेपाली कांग्रेसको राजनीतिमा सक्रिय चितवनका गुरुङलाई गण्डकीमा प्रदेश प्रमुख बनाइएको हो । हालसम्म सबैभन्दा बढी प्रमुख फेरिएको प्रदेश गण्डकी नै भएको छ । गण्डकीमा बाबुराम कुँवर, अमिक शेरचन र सीता पौडेलपछि गुरुङ प्रमुख बन्ने भएका हुन् । यसअघि प्रतिनिधिसभा र प्रदेशसभा निर्वाचनलगत्तै २०७४ माघ ३ मा देउवा नेतृत्वको सरकारले सातवटै प्रदेशमा पहिलोपटक प्रदेश प्रमुख नियुक्त गरेको थियो । तर ती सबै प्रमुखलाई केपी ओली सरकारले २०७६ कात्तिकमा पदमुक्त गरेर नयाँ नियुक्त गरेको थियो । तत्कालीन नेकपा पार्टीमा विवाद भएर एमाले र माओवादी अलगअलग दल भएपछि माओवादी कोटाबाट प्रदेश प्रमुख रहेका कारण प्रदेश २, गण्डकी र सुदूरपश्चिमका प्रदेश प्रमुखलाई ओलीले पदमुक्त गरेर नयाँ पठाएका थिए । प्रदेश २ मा २०७७ फागुनमा तथा गण्डकी र सुदूरपश्चिममा २०७८ वैशाखमा नयाँ प्रदेश प्रमुख पठाइएको थियो । ओली सरकारबाट नियुक्ति पाएको ३ महिना पनि पूरा नगर्दै गण्डकीका प्रदेश प्रमुख सीताकुमारी पौडेललाई देउवा सरकारले हटाएको हो । लुम्बिनीले भने तेस्रो प्रमुखका रूपमा अमिक शेरचनलाई पाएको छ । ओली सरकारले उनलाई गत वैशाखमा पदमुक्त गरेको थियो । पुराना कम्युनिस्ट नेता एवं पूर्वउपप्रधानमन्त्री शेरचन माओवादी केन्द्रसँग आबद्ध छन् । उनले पनि चितवनबाटै राजनीति गरेका हुन् । वैशाखमा लुम्बिनी प्रदेशका मुख्यमन्त्री शंकर पोखरेललाई उनकै निवासमा पुगेर शपथग्रहण गराएपछि लुम्बिनीका प्रमुख धर्मनाथ यादव विवादित भएका थिए । त्यसयता कांग्रेस र माओवादीसहितको विपक्षी गठबन्धनले प्रदेश प्रमुखको भूमिकामाथि प्रश्न गर्दै उनलाई हटाउनुपर्ने माग गर्दै आएका थिए । लुम्बिनीमा सरकार र विपक्षी गठबन्धनसँग प्रदेशसभामा बराबरी मत छ । मुख्यमन्त्री पोखरेलले विश्वासको मत लिने तयारी गरेका बेला यादवले फेरि उनको पक्षमा भूमिका खेल्न सक्ने भएकाले प्रमुख फेरिएको आकलन कतिपयको छ । संविधानको धारा १६३ मा राष्ट्रपतिले पदावधि सकिनुअघि पदमुक्त गरेमा बाहेक प्रदेश प्रमुखको पदावधि ५ वर्षको हुने उल्लेख छ । तर, ओली सरकारले दुईदुई पटक प्रदेश प्रमुखलाई फेरेका थिए । अहिले देउवाले पनि त्यसलाई निरन्तरता दिएका छन् । पदावधि पूरा नगर्दै प्रदेश प्रमुख हटाउनुपर्ने कारणबारे भने सरकारले केही उल्लेख गर्ने गरेका छैनन् । संविधानले एउटै व्यक्ति एक पटकभन्दा बढी एकै प्रदेशमा प्रमुख हुन नसक्ने व्यवस्था गरेका कारण शेरचनलाई दोस्रोपटक लुम्बिनीका लागि सिफारिस गरिएको छ । संविधानविद् विपिन अधिकारी सरकारले चाहेका बेला प्रदेश प्रमुखलाई हटाउने कुरालाई संविधानले नछेकेको बताउँछन् । तर, सरकारैपिच्छे प्रदेश प्रमुखको परिवर्तनले सन्देश भने राम्रो नदिने उनको बुझाइ छ । राष्ट्रिय योजना आयोगको उपाध्यक्ष वा महान्यायाधिवक्ता पद जस्तो होइन, सरकार फेरिनेबित्तिकै प्रदेश प्रमुख पनि फेर्नै पर्ने, उनले भने, यो गलत अभ्यास भइरहेको छ । राजनीतिक व्यक्तिलाई प्रदेश प्रमुखमा छनोट गरिएकाले पनि फेरिहाल्नुपर्ने रोग बढेको उनले बताए ।"
देश धान्नेहरूको शोकान्त,"परिवारको जीविका धान्न र सन्तानको शिक्षादीक्षाका लागि धन कमाउन बिदेसिएका मध्ये दैनिक औसत तीन जना आफैं बाकसमा भरिएर फर्कन्छन् । गत शनिबार मात्रै मलेसियाबाट २४ शव र ३ जनाको अस्तु ल्याइएको छ । १० शव अझै उतै छन् । मुलुकको अर्थतन्त्र धानिरहेका नेपालीमध्ये वर्षमा करिब हजार जनाको यसरी प्रमुख गन्तव्य देशहरूमा मृत्यु हुनु सम्बन्धित परिवारका लागि त सर्वस्व नै गुम्नु हो भने, देशका लागि पनि उत्तिकै चिन्ताको विषय हो । यस्तो मृत्यु दर घटाउन सरकारले ठोस पहल लिनुपर्छ । उनीहरूको मृत्युको कारण अध्ययन गरेर समस्या समाधानमा पाइला चाल्नुपर्छ । श्रम गन्तव्य मुलुकमध्ये बढी नेपाली कामदारको मृत्यु मलेसियामै हुने गरेको छ, धेरै नेपाली पनि त्यहीं छन् । त्यहाँ गत आर्थिक वर्षमा मात्रै २ सय ८१ जना र पछिल्लो दशकमा ३ हजार जनाको मृत्यु भइसकेको छ । धेरै घटनामा त आफ्नो मान्छेको मृत्यु के कारणले भयो भन्नेबारे परिवार र आफन्तलाई राम्रो जानकारी पनि हुँदैन । न त शव ल्याउन नै सहज हुन्छ, पछिल्लो समय त झन् कोरोना महामारीका कारण पनि व्यवधान थपिएको छ । यही बीचमा तीन जनाको मलेसियामै अन्तिम संस्कार गरिएकाले शनिबार अस्तु ल्याइएको हो । पछिल्लो समय कोरोनाबाट मृत्यु भएका ३५ जनाको त शव नै ल्याइएन । श्रम, रोजगार तथा सामाजिक सुरक्षा मन्त्रालयको पछिल्लो प्रतिवेदनअनुसारै पनि वैदेशिक रोजगारीका क्रममा ज्यान गुमाएका प्रायः श्रमिकको मृत्युको कारण स्पष्ट रूपमा खुल्दैन । मलेसियामा पछिल्लो समय आत्महत्या दर बढिरहेको छ, जसको कारणमा पारिवारिक तनाव भन्ने गरिएको छ । यसबाहेक औद्योगिक दुर्घटना, सडक दुर्घटना र दीर्घरोगले ज्यान गुमाउने पनि बढेका छन् । अन्तर्राष्ट्रिय संस्था मोइसको दुई वर्षअघि प्रकाशित अनुसन्धान प्रतिवेदनअनुसार श्रम गन्तव्य मुलुकमा प्रतिकूल वातावरणमा काम गर्नुपर्ने र स्वास्थ्य सेवामा सीमित पहुँच हुने गरेकाले कामदारको मृत्यु भइरहेको छ । कामदारहरू जोखिमपूर्ण काम गर्न बाध्य हुँदा उनीहरूको स्वास्थ्यमा प्रतिकूल असर पर्ने तथा अंगभंग र मृत्युको जोखिम पनि उत्तिकै हुने मोइसको निष्कर्ष छ । असमान तापक्रम, कीटनाशक औषधि तथा रासायनिक पदार्थको प्रयोगबाट हुने प्रतिकूल वातावरणीय प्रभाव, अधिकतम शारीरिक परिश्रम, पेसागत सुरक्षाको अनिश्चितता, कार्यस्थलमा हुने हिंसा, बेचबिखन र बाध्यकारी श्रमका कारण मृत्युदर बढिरहेको प्रतिवेदनमा जनाइएको छ । अनुभव र सूचनाको कमीले कामदारहरू सडक दुर्घटनामा पर्नु पनि प्रमुख समस्या भएको उल्लेख गरिएको छ । तसर्थ, नेपाल सरकारले कामदारको मृत्यु हुन सक्ने यी पक्षहरूमा सुधारका निम्ति सम्बन्धित सरकारसित दरिलो संवाद गर्न जरुरी भइसकेको छ । सम्बन्धित देशसित श्रम सम्झौता भएपछि दुईदुई वर्षमा हुने द्विदेशीय प्राविधिक समिति बैठकमा यो विषयलाई प्राथमिकता दिनुपर्छ । संविधानको धारा ५१ (झ) (५) ले वैदेशिक रोजगारीलाई शोषणमुक्त, सुरक्षित र व्यवस्थित गर्न तथा श्रमिकको रोजगारी र अधिकारको प्रत्याभूति गर्न यस क्षेत्रको नियमन र व्यवस्थापन गर्नुपर्ने विषयलाई राज्यको दायित्वका रूपमा लिएको छ । वैदेशिक रोजगारीमा हुने मृत्युलाई नै लिएर चार वर्षअघि सर्वोच्च अदालतका न्यायाधीशद्वय पुरुषोत्तम भण्डारी र बमकुमार श्रेष्ठको संयुक्त इजालासले श्रम तथा रोजगार मन्त्रालयलाई गन्तव्य मुलुकहरूसँग गरिने द्विपक्षीय र बहुपक्षीय श्रम सम्झौतामा कामदारको मृत्युको जोखिम घटाउने, विदेशमा रहँदा कामदारको प्राकृतिक र अचानक मृत्यु भएमा अनिवार्य रूपमा त्यस्ता शव परीक्षण गर्ने, मृत्युको कारणको जानकारी मृतक परिवारलाई दिने र मृत्यु भएको अवस्थामा शव पारवहनको सहज उपलब्धता र बिमा र क्षतिपूर्तिसम्बन्धी सर्त एवं परिबन्दहरूको सम्बन्धमा विस्तृत रूपमा खुलाउने व्यवस्था गर्न परमादेश जारी गरेको थियो । सरकारले यो परमादेशको कार्यान्वयनका पक्षमा मात्रै ध्यान दिने हो भने पनि समस्या न्यूनीकरण हुन सक्छ, मृत्यु दर घट्न सक्छ । गरिखाने उमेरका कैयौं युवाले विदेशमै ज्यान गुमाउनुपर्ने कारणबारे नेपाल सरकार र सम्बन्धित देशमा रहेका नेपाली दूतावासहरू गम्भीर हुनैपर्छ । स्वदेशमै भइरहेका मृत्युका घटनासित दाँजेर यसलाई बेवास्ता गर्न मिल्दैन । एकातिर वैदेशिक रोजगारीमा गएकाहरू युवावयका हुन्छन् भने अर्कातिर उनीहरूले स्वदेश र गन्तव्य मुलुकमा पनि स्वास्थ्य परीक्षण गराएका हुन्छन् । त्यसैले विदेशमा हुने मृत्यु दर घटाउन वैदेशिक रोजगारीमा रहेकाहरूलाई शारीरिक एवं मानसिक स्वास्थ्य, सम्भाव्य दुर्घटना र मृत्युको जोखिमबारे उचित अभिमुखीकरण गरिनुपर्छ । आत्महत्याको कारणमा कार्यस्थलको वातावरण दोषी छ कि परिवारिक तनाव भनेर पत्ता लगाई उचित परामर्शको व्यवस्था मिलाउन लगाउनुपर्छ । अकस्मात् केही स्वास्थ्य समस्या देखिँदा तत्काल उपचार गर्न कसरी सकिन्छ भन्नेबारे अध्ययन गरी त्यसको प्रबन्ध मिलाउनुपर्छ । दुवै पक्षले कामदारको व्यावसायिक स्वास्थ्य तथा सुरक्षाका प्रावधानहरूलाई पूर्णरूपमा कार्यान्वयन गर्नेगराउने जिम्मेवारी लिनुपर्छ । यी सबै कार्यका निम्ति नेपालले सम्बन्धित देशहरूसित कूटनीतिक पहल गर्नुपर्छ । देश धान्ने नागरिकको ज्यान गइरहेको त्यसै हेरेर बस्नु हुँदैन । श्रमिकहरू आफैं बाकसमा भरिएर आउनुपर्ने वैदेशिक रोजगारीको अँध्यारो पाटोले देशलाई दुख्नैपर्छ ।"
कहिल्यै नटुंगने एकता प्रयास,"एमालेमा एकता केका लागि, दुई नेताको जुँगाको लडाइँ मिलाउन मात्र हो कि एजेन्डामा एकता गर्ने, विषयवस्तु र पार्टीको दृष्टिकोणमा एकता गर्ने हो कि व्यक्तिगत लाभहानिमा, अहिलेका यक्ष प्रश्न हुन् यी । लामो समयदेखि एमालेभित्र एकताको कुरा निकै चलिरह्यो । तर, सफलता हात लागेको छैन । कहिले बालकोटको बार्दलीबाट अब ठाउँ छैन भन्दै गद्दार घोषणा गरिन्छ, कहिले दोस्रो अध्यक्ष बनाउन तयार भएको भनिन्छ, त कहिले सबैलाई आममाफी दिने महाराजा शैलीमा फर्मान घोषणा हुन्छ । र, पनि एकता भइरहेको छैन किन त ? माधवकुमार नेपाल समूहले केपी शर्मा ओलीलाई आफैं तानाशाही र अनैतिक पात्र भन्ने अनि उही पात्रसँग एकता र सहकार्य गर्ने दोधारे चरित्र देखाइरहेको छ । अनैतिक पात्रसँग एकता गर्दा आफ्नो नैतिकतामा प्रश्न उठ्दैन ? एकताका लागि बनाइएको कार्यदलका केही सदस्यले ओलीका हरेक कदमको पार्टीभित्र समीक्षा हुनुपर्ने बताएका छन् । तर, समीक्षा त कुरै छाडौं, त्यस विषयले पार्टीभित्र प्रवेश पनि पाएको छैन । यदि एकताका लागि नै इमानदार प्रयत्न भइरहेको छ भने ओली कार्यकालको निर्मम समीक्षा हुनैपर्छ । गोपाल देवकोटा, गोकर्णेश्वर८, जोरपाटी"
खोपको प्राथमिकता र व्यवस्थापन,"खोपको प्राथमिकता कसलाई ? समाचारले अत्यन्त सान्दर्भिक विषय उठाएको छ । प्राथमिकता निर्धारण र लक्षित समूहमा वितरण हुन नसक्दा कोरोनाविरुद्धको खोपको जतिसुकै मात्रा भित्रिए पनि प्रभावकारी हुन सकिरहेको छैन । जोखिममा रहेका मजदुर, शिक्षक, विद्यार्थी, वैदेशिक रोजगारिमा जानेहरू लगायतलाई लक्षित वर्गमा राखेर योजना तयार गरी खोजीखोजी खोप लगाउने व्यवस्था गर्नुपर्नेमा भनसुनका भरमा बाँडिँदै छ । पहुँचवालाले सहजै खोप पाउँछन् तर खोप केन्द्रमा पुगेका लक्षित वर्गले पाउन सकिरहेका छैनन् । हुँदाहुँदा खोप लगाउन अनलाइन निवेदन दिनुपर्ने भएको छ । यसबाट पनि लक्षित र जोखिममा परेका वर्गले खोप पाउन सक्ने देखिन्न, कति प्रतिशत जनताले अनलाइन फारम भर्न सक्छन् भन्ने तथ्यांक नभई त्यसै यस्ता नीति ल्याउनु हुन्नथ्यो । त्यस्तै स्वास्थ्य सेवा विभागमा खोप व्यवस्थापन शाखा हुँदाहुँदै कोरोनाको खोपमा स्वास्थ्य तथा जनसंख्या मन्त्रालय नै हाबी किन हुनपर्यो ? अहिलेसम्म लगभग ५८ लाख खोप मुलुक भित्रिएको छ, जसलाई दुई मात्राले भाग गर्दा २९ लाख र जोन्सन एन्ड जोन्सनको १५ लाखभन्दा बढी अर्थात् कुल ४४ लाख व्यक्तिले खोप लगाइसकेको हुनुपर्ने थियो । तर, अवस्था यस्तो छैन । ४१ लाख मात्रा खोप केन्द्रीय भण्डारमा राखिएको सुनिन्छ । खोपजस्तो संवेदनशील पदार्थलाई ठाउँको कमी भएको अवस्थामा किन भण्डारण गरिराख्नुपर्यो ? आउनासाथ समयमै जनतालाई किन लगाइँदैन ? कोरोना रोकथाम तथा नियन्त्रण गर्ने सबभन्दा प्रभावकारी तरिका क्वारेन्टिन र आइसोलेसन केन्द्रको विस्तार नै हो । तर, यी आधारभूत आवश्यकता बारे चर्चा बेसी गरियो, काम कम । न त जनसंख्याअनुसार दैनिक ३० हजारजतिको पीसीआर टेस्ट नै गरियो । उपचार पनि पहुँचवालाले मात्र पाए । यस्तो दयनीय व्यवस्थापनबीच नेपालीको बाँच्ने आशा खोप मात्र हो । तैपनि मुलुकभरिका लक्षित समूह संख्या, खोप केन्द्र, खोपकर्मी तथा खोपको व्यवस्थापन किन हुन सकेन ? जोन्सन एन्ड जोन्सन खोप काठमाडौंमा भण्डारण गरेर वाग्मती र गण्डकी प्रदेशलाई मात्र किन बाँडिएको हो ? अरू ५ प्रदेशका जनतालाई खोप चाहिँदैन ? जोखिमका आधारमा लक्षित समूह निर्धारण गरी कम्तीमा आधा जनसंख्यालाई खोप नलगाएसम्म महामारी मत्थर पार्न सकिन्न । गंगाराज अर्याल, पाणिनि८, अर्घाखाँचीकोभिसिल्डको दोस्रो डोज पर्खिरहेका ज्येष्ठ नागरिकप्रति सरकार संवेदनशील बन्न सकिरहेको छैन । आठ हप्ता, दस हप्ता भन्दाभन्दै पाँच महिना बितिसक्दासमेत कोभिसिल्डको दोस्रो डोज ल्याउन सरकारले सकिरहेको छैन । उता सधैं बडे भाइ, छोटे भाइ को रटान लगाउने छिमेकी भारतले हामीलाई उक्त खोप अझै दुई महिना नदिने लगभग निश्चित भइसक्दासमेत हाम्रा सरोकारवाला निकायको मौनता अचम्मलाग्दो छ । कोभिसिल्डको विकल्प के हुन सक्छ, त्यसतर्फ किन सरकारअघि बढ्न सकिरहेको छैन, कोभिसिल्डको पहिलो डोज लगाएका नागरिकले दोस्रो डोज कति समयपछि लगाउन सक्छन्, पहिलो डोजको अवधि कहिलेसम्म हो र कोभिसिल्ड अन्य मुलुकबाट ल्याउन किन प्रयास नभएको हो, सरकारले देशलाई बताउनुपर्छ । आफ्नै देशमा संक्रमण बढेको विषयलाई प्रमुख मुद्दा बनाएर भारतले हामीले खरिद गरेको खोपसम्म दिएको छैन । राजनीतिक स्वार्थका लागि नाकाबन्दीसम्म गर्न पछि नपर्ने भारत सानो छिमेकीलाई समयमा खोप दिन किन आनाकानी गरिरहेको छ ? रामकृष्ण बराल, जोरपाटी५, काठमाडौं"
श्रम आप्रवासन व्यवस्थापनको रणनीति कहिले ?,"यस वर्षको बजेटमा पनि सधैंझैं रेमिट्यान्सबारे चर्चा गरियो । र भनियो, देशको अर्थतन्त्रमा नेपालीहरूको वैदेशिक रोजगारीको कमाइले करिब एकचौथाइ भार धानेको छ । उसो त केही वर्षअगाडिसम्म त्यो भार तीस प्रतिशत छ भनेर ठोकुवा गरिन्थ्यो र सुझाइन्थ्यो अझ धेरै श्रमिक विदेश जानुपर्यो र रेमिट्यान्स बढाउनुपर्यो, देशको विकास गर्न पैसा चाहियो । बुझ्नुपर्ने के छ भने, यो गणितीय प्रतिशतमा भारतमा गई काम गर्ने श्रमिकहरूले पठाएको रेमिट्यान्स जोडिँदैन र भनिन्छ त्यसको हिसाब गर्न कठिन छ किनकि भारतमा काम गर्ने नेपाली आप्रवासी श्रमिकहरू सरकारको वैदेशिक रोजगारीको परिभाषामा पर्दैनन् । मुलुकको अर्थतन्त्रको एकचौथाइ भार थेग्न बाध्य आप्रवासी श्रमिकमाथिको व्यवहारमा राज्यको श्रम व्यवस्थापन प्रणाली कति निरीह छ भन्ने संकेत गर्ने सानो दृष्टान्त मात्र हो यो । यस्ता थुप्रै नीतिगत र व्यावहारिक उदाहरणहरू छन् जसमा आप्रवासी श्रमिकले आफ्नै समाज बदल्न र मुलुक बनाउन बगाउनुपर्ने पसिना अन्य ठाउँमा पोखी आर्जन गरेको दुईचार पैसा ज्याला पठाएर घरपरिवार मात्र होइन, मुलुकको खर्चको गह्रौं बोझ अन्य नागरिकले भन्दा बढी बोकेका छन् । तिनीहरूको कमाइमा पालिने नीतिनिर्माताहरूले तिनैलाई गर्ने हेलाबारे बहस गर्न ढिलो भइसकेको छ । यस्तो बहस, जसमा श्रम आप्रवासनले आर्जन गरेको अनुभव, ज्ञान, सीप र पैसा राष्ट्र बैंकको रेमिट्यान्सको गणितलाई अनि राष्ट्रिय र प्रादेशिक योजना आयोगहरूका प्राविधिक दस्तावेजहरूलाई आलोचनात्मक ढंगले विश्लेषण गर्न सकियोस् र आप्रवासी श्रमिक जहाँ जसरी जे श्रम गरेर अर्थतन्त्रको टेको बनेका छन्, तिनको सही मूल्यांकन गर्न नीतिगत र वस्तुगत कन्जुस्याइँ नगरियोस् ।श्रम आप्रवासन व्यवस्थापनको समग्र रणनीतिक योजना नहुनु पनि आप्रवासनमुखि अर्थतन्त्र भएको हाम्रो जस्तो मुलुकका लागि विडम्बना हो । श्रम आप्रवासन एउटा बहुआयामिक प्रक्रियाका रूपमा स्थापित भइसकेको यथार्थलाई बुझ्न नचाहनु हाम्रो राजनीतिक नेतृत्वको अल्पदृष्टि मात्र होइन, आप्रवासी श्रमिकप्रतिको विभेद पनि हो । आप्रवासनका विविध स्वरूपबारे अनुसन्धान र विभिन्न मुलुकका सिकाइले के भन्छन् भने, नवउदारवादी खाकाभित्र राजनीतिक पद्धति तय गर्ने र बजारको हालीमुहालीलाई प्रश्न नगर्ने दक्षिण एसियाका मुलुकहरूले आफ्ना श्रमिकको पसिना बेचेर अर्थतन्त्र टिकाइरहेका छन् र जसले जे भने पनि यो क्रम रोकिने छैन । हामीले आफ्नो घरेलु उत्पादन प्रणाली र स्थानीय बजार अति जटिल बनाइसकेका छौं, ती बजार उदारीकरणलाई आफ्नै स्वार्थमा चलायमान गराउन चाहने र सक्ने दलालको जिम्मा लगाइसकेका छौं । जब घरेलु बजारलगायतका उत्पादन प्रणालीका पार्टपुर्जाहरू एउटा निश्चित वर्ग र तप्काको दलालको पन्जामा पर्छन्, गरिखाने वर्ग जो दलाली र दलालीकरणको दास बन्न चाहन्न वा सक्दैन स्वाभाविक रूपमै उक्त बजारमा पस्न वा जेनतेन पसे पनि टिक्न सक्दैन । ख्यातिप्राप्त अर्थशास्त्री समीर अमीनले भनेझैं, वैदेशिक रोजगारीका लागि स्वेच्छाले गरिने आप्रवासन आफैंमा गलत होइन, बरु त्यो त समाज रूपान्तरणको सहायक हुन सक्छ, आप्रवासनबाट आर्जित सीप र ज्ञानलाई राम्ररी उपयोग गरेका खण्डमा ।उसो त भूमण्डलीकरणको जालो हाम्रा चुलाचौकासम्म पुगिसकेको र हाम्रो राजनीतिक प्रणालीको चरित्र नवउदारवादको खाकाभित्रको भएका कारण पुँजीवादी उत्पादन प्रणालीले गरेको सस्तो श्रमको माग, प्राकृतिक स्रोतहरूको असीमित दोहन, कृषियोग्य भूमिको दोहन र यावत् परिस्थितिको मारमा गर्नुपर्ने रोजीरोटीको जोहोले गर्दा मानिस आफूलाई सस्तो श्रम बजारमा बिनासर्त समर्पण गर्न बाध्य हुन्छ । यसरी गरिने समर्पणमा अधिकारका कुरा हुँदैनन्, हुन्छन् त केवल जायजनाजायज जिम्मेवारीहरू । समीर अमीनको तर्कसँग हाम्रो श्रम व्यवस्थापनको अस्तव्यस्तता र विप्रेषणमूखी अर्थतन्त्रको सम्बन्धलाई जोडेर हेर्ने हो भने जुन चित्र आउँछ, त्यसलाई बुझ्न गाह्रो छैन । यो अवस्था नेपालको मात्र होइन । औपनिवेशिक कालदेखि दक्षिण एसियाको दक्ष, अर्धदक्ष र अदक्ष श्रमको शोषण त विभिन्न रूपमा भएकै थियो जुन फरक रूपमा आज पनि जारी छ । तर श्रम व्यवस्थापनको पक्षबाट हेर्दा राज्यको विभेदकारी श्रम ऐन, रणनीति आदि जेजस्ता नाम दिए पनि ती मूलरूपमा बजारलाई नाफा दिलाउने र निश्चित अवधिका लागि बाहिरिने आप्रवासी श्रमिकहरूलाई सकेसम्म चुस्ने हुन् । यो स्थिति दक्षिण एसियाको मात्र पनि होइन । मैले काम गरेका मध्यएसिया र पूर्वयुरोपका पूर्वसोभियत गणराज्यहरू र उत्तर अफ्रिकालगायतका मुलुकहरू एवं अध्ययन गरेका पूर्वएसिया र दक्षिण अमेरिकाका अधिकांश मुलुकको स्थिति करिब यस्तै छ । यद्यपि अल्पविकसित र विकासोन्मुख भनिएका मुलुकहरूमा श्रम निर्यात गरी अर्थतन्त्र थेग्ने प्रक्रिया विभिन्न कालखण्डमा सुरु भयो र यसका अनुभवहरू आआफ्नै चरित्रका होलान्, तथापि आप्रवासनलाई अर्थराजनीतिक दृष्टिकोणबाट विश्लेषण गर्नेहरू र समाजवादी चिन्तकहरूको मिल्दोजुल्दो तर्क के छ भने, मुलुकहरूबीच असमान व्यापारिक सम्बन्धहरू र तिनले सिर्जना गरेको असमान विकासले गरिब र धनी भनिएका वर्गहरूबीचको खाडल झन् गहिरो बनायो अनि गरिब भनिएका मुलुकहरूको अदक्ष श्रमशक्ति धनी भनिएका मुलुकहरूले आवश्यकताअनुसार आयात गरी आफूलाई अझ समृद्ध बनाउन थाले । उदाहरणका लागि, दक्षिण एसियाली श्रमिकले मध्यपूर्व, मलेसिया, दक्षिण कोरिया, इजरायललगायतलाई गन्तव्य बनाउनुÙ मेक्सिको र अन्य दक्षिण अमेरिकाका श्रमिकहरू संयुक्तराज्य अमेरिकातिर जानु अनि मध्यएसियाका श्रमिकहरू रुसतिर भौंतारिनुलाई लिन सकिन्छ । यसरी श्रम आप्रवासनको अर्थराजनीति र समाजको ठूलो तप्कामाथिको जनजीविकाको चुनौतीलाई हामीले खालि रेमिट्यान्स अंकगणितको साँघुरो दृष्टिकोणबाट मात्र बुझ्यौं भने न आफ्नो मानवस्रोतको क्षमता अभिवृद्धि गरेर भूमण्डलीकरणको शोषणको जालोबारे सचेत पार्न सक्छौं न त आप्रवासनबाट हाम्रा श्रमिकले आर्जन गरेको अनुभव, ज्ञान र सीप मुलुकको आर्थिक वृद्धि, सामाजिक विकास र सांस्कृतिक रूपान्तरणमा सदुपयोग नै गर्न सक्छौं । उसो त हाम्रा श्रमिकहरू मूलरूपमा अर्धदक्ष र अदक्ष नै हुने गर्छन्Ù यसको दोष उनीहरूलाई होइन, हाम्रो शिक्षा नीतिलाई जान्छ जसले मानिसलाई साक्षर त बनाउँछ तर सचेत र दक्ष बनाउँदैन । सचेत नभए शोषणको स्वरूप र श्रम दलालले गर्ने जालझेलबारे बुझ्न कठिन हुन्छ । दक्षता नहुँदा स्वाभाविकै रूपमा काम छनोट त कता हो कता, बरु कामका नाममा श्रमिक दासताको साङ्लोमा बाँधिन्छ । श्रम आप्रवासनभित्र फस्टाएको बेथिति र दलालीकरणले, आप्रवासनबारे अध्ययन गर्नेहरूले भनेझैं, अदक्ष श्रमिकलाई आप्रवासनको बहानामा गर्नेश्रमको शोषण र खास गरी महिला श्रमिकलाई गर्ने यौनशोषण आधुनिक दासताको पछिल्लो संस्करण हो । यो पक्षको छुट्टै विश्लेषण हुनुपर्छ । यहाँ जोड्न खोजिएको पक्षचाहिँ के हो भने, राज्यका श्रम व्यवस्थापनका खाकाहरूबाट वर्गीय, लैंगिक र गन्तव्यका आधारका श्रमिक आप्रवासीले पाउने भनेको हैरानी नै हो अनि फाइदा जति श्रम बजारलाई । यो नाफाको खेती कति फस्टाउँछ भन्ने तथ्य त हाम्रा आफ्नै घरेलु बजारमा फस्टाएका वैदेशिक रोजगार व्यवसायलाई हेरे पुग्छ । अर्धदक्ष र अदक्ष श्रमिक आप्रवासीलाई गन्तव्य मुलुकका दलालहरूलाई बुझाएबापत हुने आर्थिक लाभले राज्यले लाइसेन्स दिएका वैदेशिक रोजगार व्यवसायीहरूले अर्थ मात्र आर्जन गर्दैनन्, लाभको लहरोले सामाजिक, राजनीतिक र सांस्कृतिक पाटोलाई पनि प्रभाव पारेको नमीठो यथार्थ हाम्रा अगाडि असरल्लै छ । यसको सबैभन्दा पछिल्लो उदाहरण दाङका रोजगार दलाल र उनको तस्करी जालो हो, जसले आफ्नै छिमेकी युवालाई आर्थिक शोषण गरी कोलम्बियाको सागरमा डुबाइदियो । यस्ता उदाहरण हजारौं छन्, जसमा कति युवतीहरू यौन दासतामा धकेलिए, कति युवाहरूले जीवन गुमाए र कति अझै पनि विभिन्न देशका थुनुवा केन्द्रहरूमा कोचिएका छन् ! अनि लाखौं आप्रवासी युवायुवती श्रमिकका नाममा आर्थिक, भावनात्मक, यौन, श्रम र मानसिक शोषणको जाँतोमा आआफ्ना परिवारका सपना पिस्दै छन् । चाहे अफगानिस्तानका बन्दीगृहमा रहेका या पोल्यान्ड र अफ्रिकाका विभिन्न थुनुवा केन्द्रहरूमा वा मध्यपूर्वका जेलहरूमा कोचिएका होऊन् वा युरोप र अमेरिका यात्राको जालझेलमा बीचैमा बेचिएकाहरू, पिसाइ त आखिर श्रमिककै हुने हो । राज्य विप्रेषणको गणितीय लेखाजोखा गर्नमै केन्द्रित हुन्छ अनि श्रम व्यवस्थापनलाई आफूअनुकूल बनाउने र श्रमिक बेची नाफाको हिसाबकिताब गर्ने त वैदेशिक रोजगार व्यवसाय र त्यसका दलालहरू नै हुन्छन् । श्रम व्यवस्थापनलाई संयोजन गर्ने दलालहरूको सञ्जाल धेरै जटिल र व्यापक छ जसमा घरेलु दलालको सम्पर्कसूत्रका रूपमा राज्यद्वारा लाइसेन्सप्राप्त तस्करहरू वैदेशिक रोजगार व्यवसायीहरूको खोल ओढेर साझेदारी गरिरहेका हुन्छन् । जबसम्म श्रमिकको आप्रवासन प्रक्रियामा राज्य इमानदार र पारदर्शी हुँदैन, यो जालो र त्यसका घरेलु साझेदारहरूको हालीमुहाली रहिरहन्छ अनि थुप्रै आप्रवासी श्रमिकहरूले एन्जल बुढामगरको नियति भोगिरहनुपर्ने हुन्छ ।यहाँ प्रश्न उठ्छ के यी आप्रवासी श्रमिकलाई सहयोग गर्ने निकाय, संघ, संगठन, सञ्जाल छैनन् त ? नभएका होइनन्, सायद दर्जनौं छन् तर अधिकांश सहयोगी संघसंगठन विभाजित छन् र आफ्ना संगठनका वा नजिकका श्रमिकका लागि केही प्रयास गर्छन् । तर, कुनै राजनीतिक पार्टी वा जनवर्गीय मजदुर संगठनमा आबद्ध नभएका सर्वसाधारण श्रमिकका लागि कठिन छ । अप्ठ्यारो पर्दा खोजिने सहयोगको पार्टीकरण कति व्यापक छ, यसको भुक्तभोगी हामी सबै नै छौं । यस एउटा पछिल्लो उदाहरण यहाँ सान्दर्भिक होला । घरेलु मानवतस्करले पर्साका एक युवालाई इटाली पुर्याइदिने बहानामा लिबिया लगेर त्यहाँको तस्करलाई बेचिदिएछ । ती युवा ट्रिपोलीनजिकैको एउटा पेट्रोलियम कम्पनीमा साँझबिहान रोटी र दालको भरमा दिनहुँ अठार घण्टाकाममा घोटाइन थालेछन् । उनी बेचिएको केही समयपछि संयोगवश मेरो सरुवा लिबियामा भयो, संयुक्त राष्ट्रसंघ आप्रवासी संगठनको जागिरेका रूपमा । उनले नेपाल फर्कन चाहेको कुरा एउटा स्थानीय गैससका माध्यमबाट थाहा भयो । त्यसका लागि अनेक उपाय लगाउन थालियोÙ सम्बन्धित दूतावास, नेपालमा रहेका मजदुर संगठन, आप्रवासी अधिकारमा काम गर्ने भनिएका गैसससँग कुरा गरियो । ती युवालाई सहयोग गर्न नसक्नुका सबका आआफ्नै तर्क ! गैससको तर्क थियो दाताबाट लगानी गरिएको परियोजनाले ती युवालाई समेट्दैन ! अर्कातिर, ती युवा कुनै पार्टीका कार्यकर्ता थिएनन् र नेपालमा नाम चलेकामध्ये कुनै मजदुर संगठनहरूका सदस्य पनि रहेनछन् । उनी श्रम मन्त्रालयको श्रम स्वीकृतिबिना तर नेपालले रोजगारका लागि प्रतिबन्ध लगाएको मुलुकमा वैदेशिक रोजगार व्यवसायीद्वारा बेचिएका कारण आफ्नै दूतावासले पनि केही गर्न नसक्ने । उनको परिवारले फर्काउन सक्ने त कुनै सम्भावना थिएन किनकि उनी यो तस्करीको सञ्जालसँग जुझ्न र लड्न सक्ने वर्गमा पर्दैनथे । बल्लबल्ल ती युवालाई जिउँदै स्वदेश फर्काउन सकियो, अब फेरि तस्करको पछि नलाग्ने भन्दै उनी फर्किए । अर्को उदाहरण छ, कोरोना कहरमा भएको प्रायोजित उद्धारको । पोहोर यहीताका सरकारले घोषणा गरेको उद्धार कार्यक्रमबारे थाहा पाएर जब कैलालीका एक आप्रवासी श्रमिकले खाडीस्थित नेपाली दूतावासको डोरबेल थिचे, तर उनका लागि घण्टी बजेन । अनि उनले फोन गरे, उनैको विप्रेषण र मालपोतको हिस्साबाट तलब खाने दूतावासका कर्मचारीलाई । भित्रबाट जवाफ आयो काठमाडौंको फलाना एयरलाइन्सको फलाना एजेन्टलाई सम्पर्क गर्नू र टिकटको स्वीकृति लिनू, तिमी हाम्रो पार्टीको लेभी तिर्ने कार्यकर्ता हो भने । तर तीे श्रमिक त्यहाँ भनिएको पार्टीको कार्यकर्ता पनि थिएनन् र त्यो एजेन्टलाई फोन गरी त्यो दलालीकरणको जालो छिचोल्न सक्ने हैसियतका पनि परेनन् । त्यसैले उनी वृद्ध आमाबाबुको पेट भर्न जम्मा पारेको रकमले आफ्नो गुजारा चलाएर कम्पनी नखुलेसम्म खाडीको रापमा बेरोजगार भएर थन्किए ।हाम्रो आप्रवासनभित्रको दलालीकरण र बेथिति कसरी संस्थागत भइरहेको छ भनी देखाउने यी केही उदाहरण हुन् । जबसम्म यो प्रवृत्तिको वर्गीय र लैंगिक चिरफार गरी श्रम व्यवस्थापन र आप्रवासनको राष्ट्रिय रणनीति श्रमिक आप्रवासीको हित केन्द्रित गरी बनाइँदैन र इमानदारीका साथ लागू गरिँदैन, हाम्रा आप्रवासी श्रमिकको नियति यही हो जसले अझै धेरै एन्जल बुढामगरहरू जन्माउँछ ।"
स्थानीय सरकार : शक्तिले बढायो स्वेच्छाचारिता,"कर्तव्य पूरा नगर्ने प्रवृत्तिस्थानीय सरकारहरूले अधिकारको खोजी गर्ने तर कर्तव्य पूरा नगर्ने विकराल समस्या छ । उदाहरणका लागि, स्थानीय सरकारहरूले आधारभूत र माध्यमिक तहको अधिकार आफूलाई भएको दाबी गरेर संघीय सरकारको निर्देशन पालना गरिरहेका छैनन् । शिक्षकहरूको तलब, पाठ्यपुस्तकदेखि भौतिक संरचना निर्माणसमेत केन्द्रले नै गरिदिनुपर्ने तर संघले नियमन नै गर्न नपाउने भन्ने तर्क आफैंमा विरोधाभासपूर्ण छ । कुनै स्थानीय तहले विद्यालय तहको अन्तिम परीक्षा पनि आफैं लिन्छु भन्यो भने के हुन्छ ? कुनै स्थानीय तहले स्थायी शिक्षकको नियुक्ति पनि आफैंले गर्छु भन्यो भने के गर्ने ?आफ्नो स्थानीय तहमा आफ्नै पाठ्यक्रम लागू गर्छु भनेमा स्वीकार गर्ने कि नगर्ने ? स्थानीय तहले पाएका विद्यालय शिक्षासम्बन्धी अधिकार निरपेक्ष हुन् कि होइनन् ? शिक्षा तीन तहको साझा अधिकारक्षेत्रको विषय पनि हो भन्ने विषयलाई बेवास्ता गरिएको छ । अमेरिकाको सार्वजनिक शिक्षामा संघीय सरकारको योगदान ८ प्रतिशत मात्र छ भने नेपालका स्थानीय सरकारहरूले सार्वजनिक शिक्षामा स्रोतसाधनको जोहो गर्न सकेका छन् वा छैनन्, यो महत्त्वपूर्ण सवाल हो ।अन्त्यमा, संघीयताको मर्म भनेकै जुन काम स्थानीय मौलिकता, आवश्यकता र सामर्थ्यका आधारमा स्थानीयस्तरमै गर्न सकिन्छ, त्यसको जिम्मा तल्लोस्तरलाई नै दिनु होÙ केन्द्रीय निकायले सहायक र समन्वयकारी भूमिका मात्र निर्वाह गर्ने हो । स्थानीय तहको स्वतन्त्रता र स्वायत्तताको कुरा गर्दा स्थानीय सरकारको सामर्थ्यको प्रश्न पनि उत्तिकै महत्त्वपूर्ण छ । भावनामा बहकिएर प्रदेशलाई उपेक्षा गरी स्थानीय तहलाई यथार्थभन्दा अधिक अधिकार दिँदा अधिकारको दुरुपयोग बढ्दै गएको छ, जसका कारण नागरिकहरू संघीय प्रणालीप्रति असन्तुष्ट बन्दै गएका छन् ।संघीय प्रणाली अभ्यास गरिरहेको इन्डोनेसियाका एक सय जनाजति मेयर जेलमा छन् । विधि र प्रक्रिया नमिलाउनाले, कानुनी ढंग नपुर्याउनाले, लोभलालच राखेर काम गर्नाले उनीहरूको जेलको यात्रा तय भएको हो । कानुनी राज्यको अवधारणालाई प्रभावकारी रूपले लागू गर्ने हो भने नेपालमा पनि त्यो परिस्थितिको सिर्जना नहोला भन्न सकिँदैन ।ओली अधिवक्ता हुन् ।"
सेती थुन्ने आयोजनामाथि अख्तियारले थाल्यो छानबिन,"(पोखरा)  सेती नदी, सेती खोंच, डेभिज फल्स र फेवाताल ३५ देखि ४० वर्षसम्मका लागि निजी कम्पनीलाई भाडामा दिने तयारीको नागरिक समाज, संरक्षणसँग सम्बन्धित संस्था र राजनीतिक दलले विरोध गरेका छन् । सम्पदा सुम्पने बदनियत भन्दै विरोध हुन थालेपछि अख्तियार दुरुपयोग अनुसन्धान आयोगले पनि सम्बद्ध आयोजनाका प्रक्रियामाथि छानबिन थालेको छ । पोखरा उपत्यकाको जैविक विविधतामै प्रतिकूल असर पर्ने काम महानगरपालिकालाई गर्न नदिन पाँच दलले गण्डकी प्रदेशका मुख्यमन्त्री कृष्णचन्द्र नेपाली पोखरेललाई मंगलबार ध्यानाकर्षणपत्र बुझाएका छन् । कांग्रेस, माओवादी केन्द्र, जनता समाजवादी पार्टी (जसपा), एमाले (माधव समूह) र राष्ट्रिय जनमोर्चाले मुख्यमन्त्रीसहित आर्थिक मामिलामन्त्री रामजी बराललाई समेत ध्यानाकर्षणपत्र बुझाए । प्राकृतिक सम्पदा कौडीको मूल्यमा निजी क्षेत्रलाई भाडामा लगाउने षडयन्त्र भएको भन्दै तत्काल रोक्न उनीहरूले मुख्यमन्त्रीसँग माग गरे । विज्ञ समूहको सुझावसमेत बेवास्ता गरी विभिन्न कम्पनीसँग सम्झौता गर्ने दुष्प्रयास भएकाले यी योजना खारेज गर्नुपर्ने पाँच दलको माग छ । विज्ञद्वारा अध्ययन अनुसन्धान गरी बृहत् प्राकृतिक सम्पदा संरक्षणसम्बन्धी योजना ल्याउन आवश्यक पहल गरिदिन उनीहरूले मुख्यमन्त्री र अर्थमन्त्रीसँग माग गरे । कांग्रेसका महानगर सभापति बजिरमान श्रेष्ठ, माओवादी केन्द्रका सचिव विश्वप्रकाश लामिछाने, जसपाका अध्यक्ष टीकाराम पौडेल, एमाले (माधव समूह) का अध्यक्ष मुक्ति पौडेल र राष्ट्रिय जनमोर्चाका अध्यक्ष विष्णु पुरीले ध्यानाकर्षणपत्र बुझाएका हुन् । पोखरा महानगरपालिकाले रामघाट र मोरेखरे घाटमा कृत्रिम बाँध बनाएर सेती थुन्ने र ३५ वर्षसम्म ढुंगागिट्टी, बालुवा उत्खनन गर्ने गरी बतास अर्गनाइजेसनको बी रिभर माइनिङ प्रालि र विजय भट्टराईको मोरेखरे रिभर माइनिङ प्रालिलाई दिने तयारी गरेको छ । सेती खोंच र डेभिज फल्समा साहसिक पर्यटन गतिविधि सञ्चालन गर्ने गरी ४० वर्षका लागि भाडामा लिन कर्केनकुमार गुरुङको सेती क्यान्योन प्रालिले सम्पूर्ण प्रक्रिया पूरा गरी सम्झौताको तयारी गरेको छ । फेवातालमा वाटर स्पोटर््सका गतिविधि सञ्चालन गर्न मनसायपत्र आह्वान गरेकोमा दुई कम्पनीले प्रस्ताव बुझाएका छन् ।माओवादीका महानगर सचिव लामिछानेले नियमन गर्न माग गरेको बताए । फेवातालमा वाटर स्पोटर््स सञ्चालन गर्ने गरी भाडामा लगाउन लागिएकोमा समेत पाँच दलको असहमति रहेको उनले सुनाए । सेती संरक्षण, फेवाताल संरक्षणमा बजेट छुट्याउन ध्यानाकर्षण गरायौं, पोखरा नगर विकास समितिका पूर्वअध्यक्षसमेत रहेका उनले भने, पोखराको भविष्य नै संकटमा पार्ने गरी आएका आयोजना खारेजी गर्न जस्तोसुकै आन्दोलन गर्न पछि हट्दैनौं । पाँच दलसँगको भेटमा मुख्यमन्त्री पोखरेलले यस सम्बन्धमा थप अध्ययन गरी प्राकृतिक स्रोतसाधनको संरक्षणमा आवश्यक पहलकदमी लिने प्रतिक्रिया दिए । संरक्षणसँग सम्बन्धित संघसंस्था एवं नागरिक समाजले समेत महानगरको योजनाविरुद्ध आन्दोलनको तयारी गरेका छन् । राष्ट्रिय सम्पदा तथा जनअधिकारी संरक्षण समितिका अध्यक्ष विष्णुहरि अधिकारीले बुधबार महानगरमा ज्ञापनपत्र बुझाउने बताए । आफ्नै लयमा बगेको सेती नदीलाई रोक्न खोज्दा दीर्घकालीन वातावरणीय समस्या देखापर्छ, उनी भन्छन्, सेती डिल खस्ने र जमिन भासिने क्रम बढ्न सक्छ । सेती नदी धार्मिक आस्थासँग जोडिएको र लामो समयसम्म भाडामा दिन लागिएकाले महानगरलाई घाटा पर्ने गरी ठूलो आर्थिक हिनामिना हुने देखिएको उनको भनाइ छ । आफ्ना माग सम्बोधन नभए चरणबद्ध आन्दोलनका कार्यक्रम घोषणा गर्ने उनले बताए । सिटिजन्स जुरीका अध्यक्ष तिलक पराजुलीले ज्ञापनपत्र बुझाएपछि नागरिक अगुवाको संलग्नतामा धर्नासहितका आन्दोलनका कार्यक्रम सार्वजनिक गर्ने बताए । कुनै अध्ययनबिनै योजना बनाइएको छ, उनले भने । वातावरण सन्तुलन र जैविक विविधता संरक्षणको योजना ल्याउनुपर्नेमा झन् जोखिम बढाउने गरी निजी क्षेत्रलाई सम्पदा सुम्पनु गलत रहेको उनले बताए । नागरिक अगुवा एवं संरक्षणकर्मी रामबहादुर पौडेल यी आयोजना पोखरा र यहाँको नागरिकको हितमा नरहेको बताउँछन् । कुनै अध्ययनबिना, विज्ञसँग परामर्शसमेत नलिई आफूखुसी ठेक्कापट्टा लगाउने महानगरको कदमको विरोधमा नागरिक समाज उत्रने उनले बताए । अहिले हामी कानुनी परामर्शमा छौं, उनले भने, ज्ञापनपत्र बुझाउँछौं । कानुनी उपचारको बाटो रोजेर अदालत पनि जान्छौं । अख्तियार दुरुपयोग अनुसन्धान आयोगले समेत यी आयोजनाको छानबिन गरिरहेको छ । आयोगको पोखरा कार्यालयका सूचना अधिकारी मेघनाथ रिजालले रामघाट, सेती खोंच र डेभिज फल्सका सम्बन्धमा महानगरले बढाएको प्रक्रियाको छानबिन भइरहेको बताए । अख्तियारले यससम्बन्धमा महानगरसँग माग गरेको आवश्यक विवरण बुझाइसकेको सार्वजनिकनिजी साझेदारी समितिका फोकल व्यक्ति इन्जिनियर महेन्द्र गोदारले बताए । यसअघि सानिसा (पीपीपी) मोडलमै महानगरले फेवा तालमा मिसिने खोलामा निर्मित ४ वटा सिल्टेसन ड्यामबाट उत्खनन गर्न फेवा सिल्टेसन प्रालिलाई वार्षिक २ करोड ९३ लाख रुपैयाँ बुझाउने गरी २४ वर्षका लागि अनुमति दिएर जेठबाट काम सुरु भइसकेको छ । ड्याममा जम्मा हुने गेग्रान उत्खनन गर्न मात्रै अनुमति दिइए पनि त्यसभन्दा बाहिरबाट समेत उत्खनन गरेपछि पोखरा२३ का स्थानीय विरोधमै उत्रिएका थिए ।"
कोसी अस्पतालमा अक्सिजन उत्पादन,"मोरङ (कास) विराटनगरस्थित कोसी अस्पताल परिसरमा अक्सिजन उत्पादन सुरु गरेको छ । अमेरिकानेपाल फाउन्डेसनले १ करोड ७ लाखको लागतमा अक्सिजन प्लान्ट स्थापना गरेपछि उत्पादन सुरु भएको हो । ३ सय ५० शय्या क्षमताको कोसी अस्पताललाई सामान्य अवस्थामा यस प्लान्टबाट उत्पादन हुने अक्सिजन बिरामीका लागि पर्याप्त हुने अस्पतालका प्रमुख मेडिकल सुपरिन्टेन्डेन्ट डा चुमनलाल दासले बताए । अक्सिजन प्लान्टबाट २४ घण्टामा १ सय ठूलो सिलिन्डर अक्सिजन उत्पादन हुन्छ, उनले भने, कोरोना महामारी नहुँदाको अवस्थामा अक्सिजन प्लान्टमा हुने उत्पादनले बिरामीका लागि अक्सिजन पर्याप्त हुन्छ । डाइग्नोकमले परीक्षण उत्पादन गरेर हस्तान्तरण गरेको उनले सुनाए । अक्सिजन प्लान्टबाट सोझै अस्पतालका प्रत्येक वार्डको शय्यामा पुर्याउने पाइपलाइनिङ गरिएको दासले बताए । उनले खपत नभएका अक्सिजन सिलिन्डरमा भरेर राख्नेसमेत व्यवस्था गरिएको बताए । डा दासले कोरोना बिरामीका कारण अहिले अस्पतालमा दैनिक डेढ सय सिलिन्डर खपत भइरहेको बताए । कोरोना महामारीका बेला दैनिक ३ सयदेखि ४ सय सिलिन्डर खपत भइरहेको थियो, उनले भने, अस्पतालको स्तरोन्नति गरेर ५ सय शय्यामा पुर्याउन भवन निर्माणको काम सुरु भइसकेकाले सामान्य अवस्थामा पनि अहिले स्थापना भएको अक्सिजन प्लान्टले धान्दैन तर अहिलेलाई कोरोनाबाहेकका बिरामीलाई पर्याप्त हुन्छ । क्षमता विस्तार भएपछि अक्सिजनको माग बढ्ने भएकाले थप अर्को अक्सिजन प्लान्टका लागि नेपाल चिकित्सक संघ कोसीको सहकार्यमा सूची फाउन्डेसनसँग पहल भइरहेको डा दासले बताए । डाइग्नोकम इन्टरनेसनल काठमाडौंले अक्सिजन प्लान्टका लागि उपकरण आपूर्ति गरी जडान गरेको उनले बताए ।"
जित्न र जिताउन सदस्यता दिने गरिन्छ,"कांग्रेसमा यति ठूलो संख्यामा क्रियाशील सदस्य बढ्नुको कारण के हो ? अधिवेशनका मुखमा सदस्यता बाँड्नु नै मुख्य कारण हो । अधिवेशनको अंकगणित र नाफाघाटासँग तुलना गरेर सदस्यता बाँड्ने गरिन्छ । आफू बलियो हुनका लागि वडाबाटै अनुकूलका व्यक्तिलाई खोजीखोजी सदस्यता दिने गरिन्छ । हिजो पनि त्यही थियो, अहिले पनि त्यही चलन छ । कांग्रेसप्रति आकर्षण बढेर होइन ? केही हदमा आकर्षण पनि छ । तर अधिवेशनको मुखमा स्वस्फूर्त बनेका सदस्यभन्दा पनि आफू जित्न र कसैलाई जिताउन बनाइएका सदस्य बढी हुन्छन् । आफैंले मतदाता बनाएर भोट हाल्न लगाउने गरिन्छ । अरू पार्टीकालाई पनि सदस्यता दिइएको चर्चा छ नि ? अन्य पार्टीका संगठित कार्यकर्ता त आएका छैनन् । सामान्य मतदाताका रूपमा रहेकाहरू आएका होलान् । खासगरी अन्य राजनीतिक दलबाट कांग्रेसमा आएका नेता तथा कार्यकर्ताले त्यस्ता व्यक्तिलाई पार्टीको सदस्यता दिएको गुनासो छ । नयाँ सदस्यबाट पार्टीमा रूपान्तरण होला ? यो संख्याले मात्रै पार्टीको विचार र नेतृत्व नै परिवर्तन गर्ने सम्भावना देख्दिनँ । वडा तहदेखि केन्द्रसम्मकै नेतृत्वले एक दिन भोट हाल्न ल्याएका सदस्य धेरै छन् । नयाँ सदस्यबाट ८ देखि १० प्रतिशतसम्म क्षेत्रीय प्रतिनिधि आउलान् । २४ प्रतिशत महाधिवेशन प्रतिनिधि बन्लान् । त्यसबाट वैचारिक रूपमा पार्टी परिवर्तन होला भन्ने मलाई लाग्दैन । तलबाटै शेरबहादुर देउवा, रामचन्द्र पौडेल र कृष्णप्रसाद सिटौला भनेर आउने गर्छन् । पार्टीको छानबिन समिति पनि पार्टीको आन्तरिक सन्तुलन मिल्ने गरी बनाइन्छ । मिलाउने नाममा भागबन्डा हुन्छ । अहिले पनि विवादित ठाउँमा समितिले भागबन्डाकै आधारमा सहमति गरेको छ । यस्तो काम १३ औं महाधिवेशनमा पनि भएको थियो । परिवर्तनका लागि सदस्यता प्रणाली कस्तो बनाउनुपर्छ ? महाधिवेशन हुने वर्ष सदस्यता बाँड्नै हुन्न । अधिवेशनको मुखमा त सदस्यता वितरण ठप्प नै बनाउनुपर्छ । महाधिवेशनको वर्षबाहेक सदस्यता जति बेला पनि लिन पाइने गरी खुला गरिनुपर्छ । त्यसको अनुगमन गर्नुपर्छ । शेरबहादुर देउवाको पाँच वर्षको कार्यकालमा सदस्यता बाँडिएको भनेकै महाधिवेशनको मुखमा हो । यसले कसैका निम्ति सदस्यता बढाउने, कसैका निम्ति रोक्ने काम भयो । महाधिवेशनको मुखमा सदस्यता बाँड्दा जितहारसँग जोडिन्छ । यसले पार्टीभित्र द्वन्द्व बढाउँछ ।"
ढिलाइ गरे वित्तीय स्थायित्वमै खलल पुग्ने चिन्ता,"ढिलो गर्दा लक्ष्य पूरा गर्न सकिन्न ।गभर्नरले अर्थमन्त्रीसँग कुरा गरेर छिटो मौद्रिक नीति ल्याउनुपर्ने उनको सुझाव छ । मौद्रिक नीतिले सम्बोधन गर्न सक्ने अवस्थामा यो हुन्छ, नसक्ने कुरामा यो हुन्न भन्न सक्नुपर्यो, उनले थपे, सरकारले जेजे भन्छ, त्यही मान्दै जाने काम राष्ट्र बैंकको होइन । सरकारबाट आउने धेरै कार्यक्रम राजनीतिक उद्देश्य पूर्ति गर्ने खालका पनि हुने उनको भनाइ छ । त्यस्ता कार्यक्रम कार्यान्वयन गर्न राष्ट बैंकलाई अप्ठ्यारो हुने मात्र होइन, उद्देश्यविपरीतका पनि हुन सक्ने भट्टराईको भनाइ छ ।पूर्वगभर्नर दीपेन्द्रबहादुर क्षत्रीले भने मौद्रिक नीति सार्वजनिक गर्न केही दिन ढिलो हुँदा अर्थतन्त्रमा ठूलो असर परिनहाल्ने बताए । सरकारले बजेटमा परिमार्जन गर्ने नीतिगत व्यवस्थालाई सम्बोधन गर्नकै लागि मौद्रिक नीति जारी ढिलो भएको हुन सक्ने उनको भनाइ छ । बैंक तथा वित्तीय संस्थाको लाभांशसम्बन्धी व्यवस्था छिटो ल्याउनुपर्थ्यो, जुन सोमबार निर्देशनमार्फत आइसकेको छ, उनले भने, यसकारण तत्कालका लागि खासै असर पर्दैन । सरकार परिवर्तन हुनुअघि साउन पहिलो साता मौद्रिक नीति ल्याउने राष्ट्र बैंकको तयारी थियो । सोहीअनुरूप निर्धारित समयमा मौद्रिक नीति तयार पनि भएको थियो । त्यसैबीच सरकार परिवर्तन भएपछि मौद्रिक नीति सार्वजनिक गर्ने मिति अनिश्चित बनेको हो । नेपाल सरकारले बजेटका लागि प्रतिस्थापन विधेयक पेस गर्न लागेको छ । त्यसका आधारमा सरकारबाट नयाँ बजेट आउँछ, राष्ट्र बैंकका प्रवक्ता देवकुमार ढकालले भने, बजेटको आकार, आर्थिक वृद्धिदर आदिमा परिवर्तनको सम्भावना छ । ती सूचकका आधारमा मौद्रिक नीतिमा मुद्रा आपूर्ति, मूल्यवृद्धिदरलगायत दर तोक्नुपर्छ । यी विविध कारणले पनि सरकारले प्रतिस्थापन विधेयक ल्याएको बढीमा एक साताभित्र मौद्रिक नीति सार्वजनिक गरिने उनले जानकारी दिए ।"
परीक्षणकालमा फाइभजी निःशुल्क,"(काठमाडौं)  दूरसञ्चार सेवा प्रदायकहरूले फाइभजी परीक्षण गर्दा प्रयोगकर्ताबाट शुल्क लिन नपाइने प्रावधानसहित नेपाल दूरसञ्चार प्राधिकरणले कार्यविधि जारी गरेको छ । फाइभजी परीक्षणका लागि बढीमा एक वर्षसम्मका लागि सेवा प्रदायकलाई निःशुल्क फ्रिक्वेन्सी उपलब्ध गराउने प्रावधान पनि कार्यविधिमा राखिएको छ । सेवा प्रदायकले नयाँ प्रविधिको परीक्षणका रूपमा सञ्चालित सेवाबाट ग्राहकसँग कुनै पनि प्रकारको शुल्क लिन पाउने छैनन्, फाइभजीलगायत नयाँ प्रविधिको परीक्षणसम्बन्धी कार्यविधिमा भनिएको छ । परीक्षणका लागि सेवा प्रदायकलाई उपलब्ध गराइएको फ्रिक्वेन्सी परीक्षण अवधि सकिएपछि प्राधिकरणले फिर्ता लिने प्रावधान पनि कार्यविधिमा उल्लेख छ । फाइभजीसहितका नयाँ मोबाइल प्रविधि परीक्षण गर्न चाहने सेवा प्रदायकले परीक्षण गरिने स्थान, उपलब्ध गराइने सेवा, आवश्यक फ्रिक्वेन्सीको विवरण, नेटवर्क जडान र सञ्चालनको समय तालिकासहित प्राधिकरणमा निवेदन दिनुपर्ने व्यवस्था कार्यविधिमा छ ।प्राधिकरणबाट परीक्षण अनुमति स्वीकृत भएपछि मात्रै सेवा प्रदायकले हार्डवेयर र सफ्टवेयर जस्ता उपकरण किन्नुपर्नेछ । परीक्षणका लागि प्राधिकरणले स्वीकृति दिएको तीन महिनासम्म पनि उपकरण आयात र जडानको प्रगति नदेखिए प्राधिकरणले स्वीकृति फिर्ता लिन सक्ने प्रावधान कार्यविधिमा छ । फाइजी परीक्षणका लागि आवश्यक उपकरण जडान भएपछि मात्रै परीक्षणकालको समय सुरु हुने र यो बढीमा एक वर्षको हुने कार्यविधिमा उल्लेख छ । फाइभजी परीक्षणका लागि भित्र्याइएका उपकरण विद्यमान फोरजी प्रविधिमा प्रयोग गर्न सकिने भए प्राधिकरणबाट स्वीकृति लिनुपर्ने पनि भनिएको छ । विद्यमान सेवामा प्रयोग नहुने र तत्काल नयाँ सेवामा समेत प्रयोग नहुने उपकरण सम्बन्धित बिक्रेतालाई नै फिर्ता गरी प्राधिकरणलाई जानकारी गराउनुपर्नेछ, कार्यविधिमा भनिएको छ । दूरसञ्चार सेवा दिइरहेका दुई ठूला सेवा प्रदायक एनसेल र नेपाल टेलिकम दुवैले फाइभजी परीक्षणका लागि चासो देखाएको प्राधिकरणका अध्यक्ष पुरुषोत्तम खनालले जानकारी दिए । एनसेलले फाइभजी परीक्षणका लागि फ्रिक्वेन्सी माग गरी प्राधिकरणमा निवेदन दिइसकेको छ । नेपाल टेलिकमले पनि फोरजी विस्तारको काम सकिएलगत्तै फाइभजी परीक्षणको तयारी गरेको छ । फाइभजीका लागि दिइने फ्रिक्वेन्सी परीक्षण अवधिमा निःशुल्क हुने भनी कार्यविधिमा उल्लेख गरिए पनि कुन फ्रिक्वेन्सी दिने निर्णय नभइसकेको खनालले बताए । हामीले फ्रिक्वेन्सी विनियोजन गर्न रेडियो फ्रिक्वेन्सी नीति निर्धारण समितिलाई सिफारिस गर्छौं, उनले भने, फ्रिक्वेन्सीबारे समितिले निर्णय गर्न बाँकी भए पनि फाइभजी परीक्षणका लागि स्वीकृति दिने कानुनी आधार तय भएको छ । प्राधिकरणले फाइभजीका लागि फ्रिक्वेन्सी सिफारिस गर्न यसअघि नै समितिले गठन गरेको थियो । उक्त समितिले विभिन्न तीन तहमा फ्रिक्वेन्सी दिनुपर्ने सिफारिससहित प्राधिकरणलाई प्रतिवेदन बुझाएको छ । प्राधिकरणले गठन गरेको राष्ट्रिय फ्रिक्वेन्सी फोरमले फाइभजीका लागि ७ सय, ९ सय, २६ सय, ३३ सय मेगाहर्ज र २६ गिगाहर्ज ब्यान्डको फ्रिक्वेन्सी दिन सिफारिस गरेको थियो । उक्त सिफारिस प्राधिकरणले यसअघि नै सञ्चार तथा सूचना मन्त्रालयमा पठाइसकेको छ । राष्ट्रिय रेडियो फ्रिक्वेन्सी निर्धारण समितिमा सञ्चार तथा सूचना प्रविधिमन्त्री अध्यक्ष रहने व्यवस्था छ ।"
विभागले थपेन गोरखा दरबार पुनर्निर्माण समय,"(गोरखा)  गोरखा दरबार पुनर्निर्माणको जिम्मा पाएको निर्माण कम्पनीको ठेक्का समय गुज्रिएपछि पुरातत्त्व विभागले म्याद थपेको छैन । यससँगै नयाँ ठेक्का आह्वान गरी निर्माण सक्ने विभागको तयारी छ । दुई वर्षअघि निर्माण सक्नुपर्ने भए पनि दरबारले अझै पूर्णता पाएको थिएन । सम्झौता सकिएपछि पुनः म्याद नथपिएको गोरखा दरबार हेरचाह अड्डाका प्रमुख हरि भुसालले जानकारी दिए । पचली भैरव शिवाको जेभीले ४ करोड ३७ लाख लागतमा दरबार पुनर्निर्माण जिम्मा पाएको थियो । भूकम्पले क्षति पुर्याएको दरबारको ८५ प्रतिशत पुनर्निर्माण सकिएको छ । सम्झौताअनुसार ठेकेदारले प्लास्टरको काम गर्नुपर्थ्यो । छाना छाउने काम सकिएको छ, भुसालले भने, सम्झौता सकिएपछि समय थपेनौं । यो वर्षलाई बजेट विनियोजन भएको छ । तत्काल बाँकी कामको लागत इस्टिमेट निकालेर साउनभरिमा बोलपत्र आह्वान गर्छौं । तीन पटक म्याद थप्दा पनि काम नसकिएपछि ठेक्का अवधि नथपिएको अड्डाले जनाएको छ । २०७४ कात्तिक २९ मा ठेक्का सम्झौता गर्दा २०७६ मंसिर मसान्तभित्र दरबार ठड्याइसक्नुपर्ने सम्झौता छ । दुईवर्षे म्याद सकिँदासम्म ठेकेदारले पूर्णता नदिएपछि २०७६ पुस ४ मा पहिलो पटक ६ महिना म्याद थपिएको थियो । त्यो म्याद पनि २०७७ जेठ मसान्तमा सकिएको र दोस्रो पटक फेरि २०७७ मंसिर मसान्तसम्म म्याद थपियो । समयमा काम नसकेको ठेकेदार कम्पनीले २०७७ पुस १ पछि भने जरिवाना तिरेर काम गर्दै आएको थियो । ठेक्का सम्झौता रकमको दैनिक ००५ प्रतिशत जरिवाना तोक्दै गत जेठ मसान्तसम्म तेस्रो पटक म्याद थपिएको थियो । फिनिसिङको कामअन्तर्गत भुइँ प्लास्टर गरेर तेलिया इँटा बिछ्याउने काम पनि बाँकी छ । गारोको भित्री प्लास्टर, विभिन्न प्रयोजनका लागि प्रयोग हुँदै आएका कोठा विभाजन गर्ने र पुरानै स्वरूपमा सामग्री राख्ने काम पनि बाँकी रहेको भुसालले बताए । चुनासुर्की लगाउने तथा साविकको दरबारको तल्लो फ्लोरमा रहेको अँगेना, पृथ्वीनारायण शाहले नुहाउन प्रयोग गरेको भनिएको ढुंगा, राजगद्दीलगायत भित्री आवरणलाई पहिले जस्तै सुन्दर बनाइने उनको भनाइ छ । छानाको काम सकिएपछि ठूलो काम सकिन्छ, भित्री भागको फिनिसिङलाई समय लाग्दैन, उनले भने, अब बोलपत्र आह्वान गरेर दुईतीन महिनाभित्रै काम सक्ने लक्ष्य छ ।विभागीय निर्णयअनुसार नै सम्झौता अवधि नथपिएको विभागकी अधिकृत मञ्जुसिं भण्डारीले बताइन् । सम्झौतामा केही कुरा छुटेका थिए, सार्वजनिक खरिद नियमावलीअनुसार भेरिएसन गरेर यही ठेकेदारलाई लगाउन मिल्थ्यो, उनले भनिन्, तर भेरिएसन गरेर यही ठेकेदारलाई काममा लगाउँदा ढिलासुस्तीले अर्को लफडा हुन्थ्यो, यति समय ढिलासुस्ती भएपछि बिदा गरेर पठाउनु नै ठीक हुन्छ भनेर सम्झौता अवधि नथपेका हौं । यता पचली भैरव शिवाको जेभीका ठेकेदार सुशीलबाबु श्रेष्ठले भने सम्झौताअनुसार आफूले काम सकेको दाबी गरे । चुनासुर्कीले प्लास्टर गर्ने काम बाँकी हो, उनले भने, चुनासुर्की पनि पुर्याएका थियौं, चिसोले सेट हुँदैन भनेपछि त्यो काम हुन सकेन, अरू सबै काम सकेका छौं ।"
महँगियो यार्चा,"(रुकुम पूर्व)  बहुमूल्य जडीबुटी यार्चा यस वर्ष विगतका वर्षभन्दा दोब्बर मूल्यमा बिक्री भएको पाइएको छ । विगतमा बढी मूल्य हुँदा पनि ५ सय रुपैयाँमा एउटा यार्चा पाइन्थ्यो । यसपालि भने राम्रो गुणस्तरको एउटा यार्चाले १ हजार १ सय रुपैयाँसम्म मूल्य पाएको छ । कमसल यार्चा पनि डेढ सय रुपैयाँसम्ममा बिक्री भएको मैकोटका विकास पुन मगरले बताए । विगतका वर्षको तुलनामा यस वर्ष झन्डै दुई गुणा बढी नै मूल्य पाइयो, उनले भने, यार्चाको गुणस्तरअनुसारको मूल्य पाइएपछि संकलनकर्ता पनि खुसी छौं । पुथाउत्तरगंगा गाउँपालिका१ र २ का विभिन्न लेकाली क्षेत्रमा यार्चा पाइन्छ । हरेक वर्षको जेठ दोस्रो सातादेखि असार पहिलो सातासम्म यार्चा संकलन हुन्छ । यस वर्ष झन्डै एक महिना यार्चा संकलन भएको थियो । सुरुमा कोरोना महामारीका कारण यार्चा संकलनका लागि बुकी र पाटन खुला नगर्ने निर्णय भएको थियो ।जिल्ला विपद् व्यवस्थापन समिति तथा पुथाउत्तरगंगा गाउँपालिका दुवैले यार्चा संकलन गर्दा संक्रमण फैलने भन्दै यार्चा टिप्नका लागि बुकी खुला नगर्ने निर्णय गरेका थिए । पछि स्थानीयको दबाबपछि बुकी खुलाइएको थियो । र, स्थानीयले यार्चा संकलन गरेका थिए । यस वर्ष यार्चा संकलन गरेका प्रायःले संकलन गरेकै बेला बिक्री गरेका छन् । मध्यम खालको यार्चा ४ सय ५० देखि ६ सय रुपैयाँमा बिक्री भएको अर्का स्थानीय रजिन बुढा मगरले जानकारी दिए । यस वर्ष मात्रात्मक रूपमा यार्चा कम पाइयो भने मूल्य खोजे जस्तै पाइयो, बुढाले भने । गाउँमा किलोका हिसाबमा भन्दा गोटाकै रूपमा बिक्री भयो । तर किलोका रूपमा बिक्री हुँदा ९ देखि १८ लाख रुपैयाँमा बिक्री हुने अनुमान छ । कोरोनाकै कारण यार्चा संकलनका लागि यस वर्ष गाउँबाहिरका मान्छे आएनन् । स्थानीयले मात्रै यार्चा संकलन गरे । हरेक घरबाट यार्चा संकलन गर्नेहरू बुकी पुगेका थिए । यार्चाबाट कम आम्दानी गर्नेले पनि ५० हजार रुपैयाँसम्म र धेरै गर्नेले ५ लाख रुपैयाँभन्दा बढी कमाएको बताइएको छ । कोरोना महामारीबाट बचाउन भन्दै यो सिजनमा पहिल्यैदेखि गर्दै आएको भन्दा फरक तरिका अपनाएर यार्चा संकलन गरिएको थियो ।"
डेढ अर्ब लागतमा कागज उद्योग,"काठमाडौं (कास) महोत्तरीको गौशाला नगरपालिका१ रामनगरमा १ अर्ब ५० करोड रुपैयाँ लागतमा नयाँ कागज उद्योग स्थापना हुने भएको छ । उद्योग स्थापनाका लागि सोमबार आईएमई समूहका अध्यक्ष चन्द्र ढकालले नेपाल पल्स एन्ड पेपर इन्डस्ट्रिज प्रालिको शिलान्यास गरे । कागज उद्योगमा ढकाल, जनकपुरधामको सर्राफ समूह, उद्योगपति सुनीलगोपाल श्रेष्ठ, होमनाथ ज्ञवालीलगायतको लगानी छ । आईएमई समूहद्वारा प्रवर्द्धित उद्योगको आफ्नै ११ बिघा जमिनमा निर्माण हुने भवनमा कारखाना सञ्चालन हुनेछ । उद्योगलाई आवश्यक सबै उपकरण र यन्त्र जडानको काम एक वर्षभित्र सकेर उत्पादन सुरु हुने ढकालले जानकारी दिए । यस उद्योगले सञ्चालनमा आएपछि दैनिक ७५ टन कागज उत्पादन गर्नेछ । साथै एक हजार जनाले रोजगारी पाउने कम्पनीले बताएको छ । फिनिक्स प्रडक्ट उत्पादन दिने यो उद्योगबाट नेपालमा आयात हुने गरेको कागज प्रतिस्थापन गर्ने अपेक्षा राखिएको उद्योगले जनाएको छ ।"
एक वर्षभित्र स्याटेलाइट राख्न सम्झौता हुँदै,"(काठमाडौं)  सरकारले एक वर्षभित्र स्याटेलाइट स्थापना गर्न अन्तर्राष्ट्रिय कम्पनीसँग सम्झौताको तयारीसहित ७० करोड बजेट छुट्याएको छ । नेपाल दूरसञ्चार प्राधिकरणले आफ्नो वार्षिक कार्यक्रममा स्याटेलाइट स्थापनाका लागि आवश्यक स्याटेलाइट लन्चिङ गर्न र ग्राउन्ड स्टेसन बनाउन उक्त बजेट विनियोजन गरेको हो । यसअन्तर्गत २० करोड रुपैयाँ परामर्शदाता छनोटमा खर्च हुनेछ । चालु आर्थिक वर्षको अन्त्यसम्म स्याटेलाइट स्थापना गर्न सेवा प्रदायक छनोटको काम सक्ने प्राधिकरणको लक्ष्य रहेको अध्यक्ष पुरुषोत्तम खनालले बताए । स्याटेलाइट स्थापना गर्नुअघि आवश्यक कानुनी र व्यवस्थापक हेर्ने गरी परामर्शदाता नियुक्तिका लागि मागिएको आशयपत्र रद्द भएकाले स्याटेलाइट स्थापनाको प्रक्रिया केही ढिला हुने भएको हो । स्याटेलाइट स्थापना गर्न अन्तर्राष्ट्रिय टेलिकम्युनिकेसन युनियन (आईटीयू) बाट आवश्यक सबै स्वीकृतिका प्रक्रिया पूरा भइसकेको खनालले जानकारी दिए । आईटीयूबाट सबै प्रक्रिया पूरा भइसकेको छ, उनले भने, नेपालले राख्ने स्याटेलाइटलाई असर पार्न सक्ने अन्य स्याटेलाइटसँग पनि सबै खालको विवाद अन्त्य भइसकेको छ । नेपालले राख्ने स्याटेलाइटले आफ्नो देशको स्याटेलाइट प्रभावित हुने भन्दै लावसले आईटीयूमा निवेदन दिएको थियो । तर दुवै देश छलफलपछि सहमतिमा पुगिसकेका छन् ।प्राधिकरणले गत वर्ष स्याटेलाइट नियमन तथा सुरक्षा, व्यापार र सञ्चालन मोडालिटी, स्याटेलाइट स्थापनाका लागि बोलपत्र आह्वान गर्दा स्पेसिफिकेसन तयार पार्नुपर्ने, स्याटेलाइटको व्यावसायिक सम्भाव्यताको खोजी गर्नुपर्ने र स्याटेलाइट स्थापना भएपछिको नियमनको परामर्श सेवा पनि दिनुपर्ने प्रावधानसहित अन्तर्राष्ट्रिय कम्पनीहरूसँग आशयपत्र मागेको थियो । परामर्शदाताका रूपमा काम गर्न विभिन्न ९ कम्पनीले इच्छा देखाए पनि प्राविधिक रूपमा योग्य भन्दै ४ कम्पनीसँग प्राधिकरणले थप प्रस्ताव मागेको थियो । तर चारै अन्तर्राष्ट्रिय कम्पनीले पेस गरेको प्रस्ताव प्राविधिक रूपमा योग्य नभएपछि प्रक्रिया रद्द गरेको अध्यक्ष खनालले बताए । आशयपत्र पेस गर्नेमा चीनको बेइजिङ स्पेसकी टेक्नोलोजी, फ्रान्सको युरोकन्सल्ट, बेलायतको लन्डन इकोनमिक लिमिटेड, भारतको केपीएमजी एग्रो जेभी र अमेरिकाको स्पेस पार्टनरसिप इन्टरनेसनल थिए । यस्तै दुबईको एसथ्री टेल, बेलायतको किस्पेटिमको जेभी, सिंगापुरको सेलेस्टियल कन्सल्टिङ र जर्मनीको स्पेसटेक पार्टनर्सले पनि प्रस्ताव पेस गरेका थिए । प्राधिकरणले चार वर्षअघि पनि अन्तर्राष्ट्रिय कम्पनीबाट यस्तै खालका आशयपत्र मागेको थियो । तर पनि मंसिर २२ मा उक्त प्रक्रिया रद्द गर्दै पुस १ मा नयाँ प्रस्ताव आह्वान गरेको हो । प्छिल्लो पटक प्राधिकरणले मागेको नयाँ आशयपत्रमा ४० प्रतिशत योग्यता, ५० प्रतिशत अनुभव र १० प्रतिशत क्षमताका आधारमा कम्पनी छनोट गरिने उल्लेख छ । प्राधिकरणले यसअघि २०७३ मा आशयपत्र आह्वान गर्दा १२ देशका २२ कम्पनीले नेपालको स्याटेलाइट राख्न रुचि देखाएका थिए । अमेरिका, चीन, भारत, थाइल्यान्ड, सिंगापुर, क्यानाडा, फ्रान्स, जापान, कोरिया, साउदी अरेबिया, रसिया र इजरायललगायत देशका कम्पनीले नेपालका लागि स्याटेलाइट राखिदिने रुचिसहित प्रस्ताव गरेका थिए ।सरकारले गत वर्ष असार २ मा स्याटेलाइट नीति मन्त्रिपरिषद्बाट पारित गर्दै सन् २०२२ भित्र आफ्नै स्याटेलाइट स्थापना गर्ने लक्ष्य राखेको थियो । सरकारले पारित गरेको स्याटेलाइट नीतिमा स्याटेलाइट सञ्चालनका लागि अन्य निकाय गठन नभएसम्मका लागि प्राधिकरणले नै यसको जिम्मेवारी लिने प्रावधान छ । नीतिका लागि आवश्यक निर्देशन र समन्वय गर्न सञ्चार तथा सूचना प्रविधिमन्त्री वा राज्यमन्त्रीको अध्यक्षतामा निर्देशक समितिसमेत गठन हुने उल्लेख छ । समितिमा राष्ट्रिय योजना आयोगका सदस्य, सञ्चार तथा सूचना प्रविधि मन्त्रालयका सचिव, अर्थ मन्त्रालयका सचिव र शिक्षा मन्त्रालयका सचिव सदस्य रहनेछन् । रक्षा मन्त्रालयका सचिव, नेपाल विज्ञान तथा प्रविधि प्रज्ञा प्रतिष्ठानका उपकुलपति, दूरसञ्चार प्राधिकरणका अध्यक्ष र स्याटेलाइटसम्बन्धी दुई जना विज्ञ पनि सदस्य रहनेछन् ।नीति कार्यान्वयनका लागि पनि यस्तै खालको अर्को नीति कार्यान्वयन समिति रहने मन्त्रिपरिषद्बाट स्वीकृत स्याटेलाइटसम्बन्धी नीतिमा उल्लेख छ । नीतिमा स्याटेलाइट स्थापनाका लागि विभिन्न स्रोतसहित ग्रामीण दूरसञ्चार कोषमा रहेको रकम पनि परिचालन गर्न सकिने बताइएको छ । दूरसञ्चार सेवा प्रदायकले वार्षिक आयको २ प्रतिशत रकम यो कोषमा जम्मा गर्नुपर्ने प्रावधान छ ।"
परिसंघमा चुनिए सात उपाध्यक्ष,"काठमाडौं (कास) नेपाल उद्योग परिसंघमा सात जना उपाध्यक्ष चयन भएका हुन् । परिसंघको गभर्निङ काउन्सिलले विधानअनुसार सात जनालाई उपाध्यक्ष चुनेको हो । परिसंघका एमिरेट्स विनोद चौधरीले मंगलबार यी सात उपाध्यक्षको घोषणा गरेका हुन् । उपाध्यक्षमा निर्वाण चौधरी, कृष्णप्रसाद अधिकारी, राजेशकुमार अग्रवाल, वीरेन्द्रराज पाण्डे, राजबहादुर शाह, हेमराज ढकाल र रोहित गुप्ता चयन भएका हुन् । परिसंघको विधानअनुसार संस्थापक, प्रतिष्ठान र संस्थागत समूहबाट सात उपाध्यक्ष चुन्न मिल्छ । उपाध्यक्षहरूले देशको दिगो विकासमा अब्बल भूमिका खेल्ने परिसंघका अध्यक्ष विष्णुकुमार अग्रवालले बताए ।"
चिरायु अस्पतालमा अनलाइन अपोइन्टमेन्ट,काठमाडौं (कास) चिरायु राष्ट्रिय अस्पतालमा अनलाइनबाट अपोइन्मेन्ट सेवा लिन सकिने भएको छ । अस्पतालले ईसेवा र कोजेन्ट हेल्थको सहकार्यमा उक्त सेवा सुरु गरेको हो । यससँगै अस्पतालमा उपचार गर्न तथा डाक्टरसँगको परामर्शका लागि ईसेवा मोबाइल एप्लिकेसनमार्फत अनलाइन अपोइन्मेन्ट लिन सकिनेछ । नबिल बैंकमा अनलाइन कर्जा आवेदन काठमाडौं (कास) नबिल बैंकले कर्जाका लागि अनलाइनबाटै आवेदन गर्न मिल्ने व्यवस्था सुरु गरेको छ । यसका लागि ग्राहकले बैंकको वेबसाइटमा गई साना तथा मझौला कर्जामा अनलाइन आवेदन दिन सक्छन् । बैंकले आधिकारिक वेबसाइटमार्फत कर्जाका लागि आवेदन दिने सीमित ग्राहकलाई सेवा शुल्कमा छुटको व्यवस्थासमेत गरेको जनाएको छ ।
महरालाई उच्च अदालतले दियो सफाइ,"काठमाडौं (कास) पूर्वसभामुख कृष्णबहादुर महराले उच्च अदालत पाटनबाट पनि सफाइ पाएका छन् । उनीविरुद्ध सरकारले दायर गरेको पुनरावलोकन मुद्दाको सुनुवाइ गर्दै जिल्ला अदालतकै फैसला सदर गर्ने फैसला गरेको हो । सभामुख पदमा रहेका बेला संसद् सचिवालयकी एक कर्मचारीलाई जबर्जस्ती करणी उद्योग गरेको भन्दै महराविरुद्ध मुद्दा दायर भएको थियो । उक्त अभियोग लागेपछि २०७६ असोज १४ मा उनले पदबाट राजीनामा दिएका थिए । त्यसलगत्तै असोज १९ मा उनलाई सभामुखको सरकारी निवास बालुवाटारबाट पक्राउ गरिएको थियो । पुर्पक्षका लागि करिब ५ महिना थुनामा रहेका महरालाई काठमाडौं जिल्ला अदालतले २०७६ फागुन ५ मा सफाइ दिएको थियो । जिल्ला अदालतले सफाइ दिएपछि सरकारका तर्फबाट पुनरावलोकन मुद्दा उच्च अदालत पाटन पुगेको थियो । उच्चका न्यायाधीशद्वय माधवप्रसाद पोखरेल र विमल सुवेदीको इजलासले महराविरुद्धको मुद्दामा पुनरावलोकनमा सरकारको जिकिर नपुग्ने ठहर गर्दै काठमाडौं जिल्ला अदालतको फैसला सदर गरेको हो । पीडित भनिएकी महिलाले लेखाएको घटना विवरण, अदालतमा गरेको बकपत्र र प्रतिवादी महराले दिएको इन्कारी बयानका आधारमा न्यायाधीशद्वयको इजलासले सफाइ दिने फैसला गरेको उच्च अदालत पाटनकी प्रवक्ता अमृता शर्माले बताइन् ।"
परमादेशमाथि सदनमा जुहारी,"(काठमाडौं)  सर्वोच्च अदालतले शेरबहादुर देउवालाई प्रधानमन्त्री बनाउन दिएको परमादेशमाथि प्रतिनिधिसभामा छलफल गर्न प्रतिपक्षी दलका सांसदले माग गरेका छन् । उनीहरूले प्रतिनिधिसभा जनताको निर्वाचित थलो भएकाले अदालतको निर्णयमाथि छलफल नै गर्न नहुने बुझाइ गलत भएको दाबी गरे । सत्तापक्षका सांसदले भने उक्त मागको प्रतिवाद गर्दै संविधानको अन्तिम व्याख्या गर्ने अधिकार सर्वोच्चको भएकाले त्यसबारे संसद्मा छलफल गर्न नसकिने बताएका हुन् । सरकारमा रहँदा पनि संविधान र कानुन नमानेको भन्दै प्रतिपक्ष एमालेमा अहिले पनि सत्ता छाड्नुको कुण्ठा रहेको सत्तापक्षका सांसदको भनाइ छ । विशेष र शून्य समयमा बोल्दै सत्ता र प्रतिपक्ष सांसदले सर्वोच्चको निर्णयलाई आआफ्नै पक्षमा व्याख्या गरे । एमाले सांसद लालबाबु पण्डितले सर्वोच्च अदालतले शेरबहादुर देउवालाई प्रधानमन्त्री बनाउन दिएको परमादेशमाथि प्रतिनिधिसभामा छलफल हुनुपर्ने माग गरे । पूर्वमन्त्रीसमेत रहेका पण्डितले कार्यपालिका, न्यायपालिका र व्यवस्थापिकाले गरेको सबै निर्णय छलफल गर्ने अधिकार संसद्लाई हुने तर्क गरे । उनले भने, प्रतिनिधिसभाको बैठकमा हामीले देशमा उठेका, निर्णय भएका, कार्यपालिका वा व्यवस्थापिका वा न्यायपालिका जसले गरेका भए पनि सबै निर्णयमाथि जनतामा छलफल गर्ने अधिकार हुन्छ । अस्पताल र विद्यालय सञ्चालक उमेश श्रेष्ठलाई स्वास्थ्य तथा जनसंख्या राज्यमन्त्रीमा नियुक्त गरेको प्रसंगलाई अप्रत्यक्ष रूपमा जोड्दै उनले निजी क्षेत्रमा सफलता प्राप्त गरेका आधारमा देशले नै सफलता प्राप्त गर्छ भन्ने ठान्न नहुने बताए । एमाले सांसद पदम गिरीले देउवा सरकार निर्दलीय भएको दाबी गरे । उनले भने, विगतको सरकारले गरेका काम सबै रद्द गरेर प्रतिशोध साध्न खोजिएको छ ।कांग्रेस संसदीय दलकी सचेतक पुष्पा भुसाल गौतमले संविधानको धारा ७६ (५) बमोजिम सांसदले प्रधानमन्त्री चुन्न पाउने र प्रधानमन्त्री हुन पाउने संवैधानिक अधिकारको सर्वोच्चले रक्षा गरेको बताइन् । एमालेले संविधान र कानुन नमानेको भन्दै सत्ताबाट बाहिरिनुपरेको कुण्ठा पोखिरहेको उनले आरोप लगाइन् । संविधान र कानुन नमान्ने, अदालतको फैसला नपर्खने र विचाराधीन मुद्दालाई संसद्को बहसको विषय बनाउनु सत्ताबाट बहिरिँदाको कुण्ठा भएको उनले बताइन् । विगतको सरकारले कोरोना भाइरस न्यूनीकरणका लागि कुनै योजना नबनाएको उनको दाबी छ । कांग्रेसका देवीप्रसाद तिमिल्सिनाले एमालेले संविधानका प्रावधान मिचेको भन्दै अदालतको निर्णयलाई चुनौती दिएको बताए । सर्वोच्चको निर्णयले लोकतन्त्रको विजय भएको र मृत भएको संविधान पुनर्जीवित भएको उनले बताए । कांग्रेस सांसद डिला संग्रौलाले एमाले सरकारले संविधान र प्रतिनिधिसभामाथि पटकपटक प्रहार गरेको बताइन् । उनले सरकार परमादेशबाट बनेको भन्नु दृष्टिदोष भएको बताइन् । सांसद हरिराज अधिकारीले संविधानसम्मत, विधि र नीतिसम्मत ढंगले दिन गनेर सरकारको हिसाब हुने बताए । उनले जनता खोपको प्रतीक्षामा रहेको बताए । उनले भने, कोरोना समुदायमा फैलिएकाले सबै जनतालाई खोप लगाउने व्यवस्था गर्नुपर्छ । ॅसंसद्सँग सरकार डराउनुपर्छकांग्रेस सांसद गगनकुमार थापाले पुनःस्थापित संसद् र सांसदका प्रश्नहरूसँग सरकार डराउनुपर्ने बताए । शून्य समयमा बोल्दै सांसद थापाले बहिर्गमन भएको सरकारले विगतमा संसद्लाई हेपेको, अदालतलाई हप्काएको, विधि र विज्ञानलाई नमानेको भन्दै अहिलेको सरकारलाई त्यस्तो छुट नभएको बताए । निवर्तमान प्रधानमन्त्री केपी शर्मा ओली बाहिर सिंहजस्तो गर्जिएर भित्रभित्र लम्पसार परेको उनको आरोप छ । ओली सरकार यस्तै परिचय बनाएर बालुवाटारबाट बार्दलीमा पुगेको छ, उनले भने । प्रधानमन्त्री हटेपछि ओलीले आफू जनताबाट नभई अदालतको परमादेशबाट पदमुक्त भएको दाबी गरेका थिए । ओलीको अभिव्यक्ति स्मरण गराउँदै सांसद थापाले जनताको दुहाई दिएर आसेपासे पोसेको बताए । उनले बहिर्गमित सरकारको जस्तो अवस्था नहुन संसद्ले संकल्प गर्नुपर्ने बताए । न यो संसद्लाई बेवास्ता गर्न दिइने छ, न कामविहीन बनाउन, थापाले भने, संसद्लाई मानेमानी ढंगले स्थगित गर्न दिइने छैन । उनको भने, संसद् सरकारसँग डराउने होइन, सरकार यो संसद्सँग डराउनुपर्नेछ । उनले संविधानको धाराले संसद् पुनःस्थापना गरेको भन्दै सभामुख र हाम्रो कर्मले संसद्प्रति गुमेको जनविश्वासलाई पुनःस्थापना गर्नुपर्ने बताए ।"
समावेशी छैनन् प्रदेश सरकार,"(बुटवल)  लुम्बिनी प्रदेशसभामा १५ प्रतिशत जनसंख्या रहेको दलित समुदायबाट पाँच सदस्य छन् । कार्यकारी पद मानिने सरकारमा उनीहरूको उपस्थिति छैन । प्रदेशमै ६९ प्रतिशत जनसंख्या रहेको मुस्लिम समुदायबाट चार जना प्रदेशसभा सदस्य छन् । उनीहरूको समेत सरकारमा सहभागिता छैन । प्रदेशमा ५२४ प्रतिशत महिला छन् । प्रदेश सरकारले एक जना महिला मन्त्री पाएको छ । ९ सदस्यीय मन्त्रिपरिषद्मा कल्पना पाण्डे उद्योग, वन तथा वातावरणमन्त्री छन् । १२५ प्रतिशत जनसंख्या रहेको ब्राह्मण समुदायबाट तीन जना मन्त्री छन् । जनजातिबाट दुई र मधेसीबाट तीन जनाले मन्त्री बन्ने अवसर पाएका छन् । राष्ट्रिय राजनीतिमा समेत प्रभाव राख्ने मुख्यमन्त्री शंकर पोखरेल समावेशिताका सवालमा चुकेका छन् । सरकारका प्रवक्ता तथा आर्थिक मामिलामन्त्री बैजनाथ चौधरीले दल, क्षेत्र र ओहदा मिलाउँदा दलित र मुस्लिम समुदायलाई सरकार सञ्चालनमा सहभागी गराउन नसकिएको बताए । सीमित कोटामा सबै नअटिँदो रहेछ, उनले भने । संघीय लोकतान्त्रिक गणतन्त्रले लैंगिक समानता र सामाजिक समावेशीकरणलाई सुनिश्चित गरेको छ । संघीय लोकतान्त्रिक व्यवस्थाको जगमा बनेका प्रदेश सरकारहरू समावेशी छैनन् । कर्णालीबाहेक अन्य प्रदेश सरकारमा दलित मन्त्री छैनन् । झन्डै ५१ प्रतिशत जनसंख्या भएका महिलाले प्रदेशमा मुख्यमन्त्री पाउन सकेका छैनन् । महत्त्वपूर्ण मन्त्रालय र संख्यात्मक रूपमा सम्मानजनक उपस्थिति पनि महिलाको छैन । प्रदेश २ मा मधेसी समुदायको बाहुल्य रहेको लालबाबु राउत नेतृत्वको सरकारमा मधेसीलाई मात्रै सहभागी गराइएको छ । दलित र पहाडी समुदायको उपस्थिति छैन । १२ सदस्यीय मन्त्रिपरिषद्मा महिलाको भागमा जम्मा दुई राज्य मन्त्रालय परेको छ । प्रदेशसभा सदस्य मञ्जु यादवले प्रदेश सरकारको संरचनाले मधेसमा पहाडी समुदाय, दलित र महिलाको उपेक्षा गरेको बताइन् । राउतको समावेशिता मधेसमा मधेसी र पहाडमा पहाडी समुदाय मात्रै सरकारमा जानुपर्छ भन्ने हो जस्तो लाग्छ, उनले भनिन्, नत्र सरकारलाई समावेशी बनाउन लाग्थे ।भौगोलिक रूपमा आफूहरूलाई आरक्षण दाबी गरिरहने कर्णाली प्रदेश सरकारमा पनि लैंगिकता र सामाजिक समावेशीकरण नारामा मात्रै सीमित छ । महेन्द्रबहादुर शाही नेतृत्वको आठ सदस्यीय मन्त्रिपरिषद्मा ब्राह्मण र क्षेत्रीको एकाधिकार छ । दलित र महिलाका तर्फबाट सीता नेपाली एक जनालाई मात्र राखिएको छ । उनी आन्तरिक मामिला तथा कानुनमन्त्री हुन् । गण्डकी प्रदेशमा ११ सदस्यीय मन्त्रिपरिषद् छ । अहिले गण्डकीमा दलित मन्त्री छैनन् । महिलाबाट स्वास्थ्यमन्त्रीमा मधुमाया अधिकारी गुरुङ छन् भने जनजातिबाट भने चार मन्त्री छन् ।वाग्मती प्रदेशमा एकएक जना मन्त्री पद दिएर महिला र जनजाति कोटा समेटिएको छ । यहाँ पनि दलितको संख्या शून्य छ । मुख्यमन्त्री डोरमणि पौडेल नेतृत्वको ८ सदस्यीय मन्त्रिपरिषद्मा भूमि व्यवस्था, कृषि तथा सहकारी मन्त्रालयमा दावा दोर्जे लामा जनजाति र सामाजिक विकास मन्त्रालयमा सरस्वती बस्नेत महिलामन्त्री छन् । प्रदेश सरकार गठनका बेला अष्टलक्ष्मी शाक्य मुख्यमन्त्रीमा दाबेदार मानिएकी थिइन् । पौडेल मुख्यमन्त्री बने । अष्टलक्ष्मी आफू बाहिरिनुमा लैंगिकता र पार्टी गुट दुवैको प्रभाव मान्छिन् । पितृसत्ताले राजनीतिक दललाई समेत यसरी गाँजेको छ कि महिलाको नेतृत्व कागजमा भए पनि व्यवहारमा उतार्न सकस छ, शाक्यले भनिन् । प्रदेश १ को मन्त्रिपरिषद्मा जनजातिको बाहुल्य छ । मुख्यमन्त्री शेरधन राईको नौ सदस्यीय मन्त्रिपरिषद्मा ६ जना जनजाति मन्त्री छन् । मधेसी, क्षेत्री र ब्राह्मण समुदायबाट एकएक जना छन् । दुई जना महिलाले सरकारमा प्रतिनिधित्व गरेका छन् । उषाकला राई सामाजिक विकास मन्त्री र कला घले भूमि, व्यवस्था, कृषि तथा सहकारी राज्यमन्त्री छन् । यहाॅ पनि दलितको संख्या शून्य छ । सुदूरपश्चिम प्रदेशको ९ सदस्यीय मन्त्रिपरिषद् भने लैंगिक हिसाबले अब्बल छ । दुई मन्त्री र दुई राज्यमन्त्री गरी ४ महिलाले प्रदेश सरकार सञ्चालन प्रक्रियामा भाग लिएका छन् । जसमा प्रदेशको गृह मन्त्रालय अर्थात् आन्तरिक मामिला तथा कानुन मन्त्रालय पूर्णा जोशीले सम्हालेकी छन् । भूमि व्यवस्था, कृषि तथा सहकारी मन्त्रालयमा विनीतादेवी चौधरी छन् । राज्यमन्त्रीतर्फ चुनकुमारी चौधरीले भौतिक पूर्वाधार विकास राज्यमन्त्री र मनाकुमारी साउदले सामाजिक विकास राज्यमन्त्रीको जिम्मेवारी पाएका छन् । महिलामध्येका २ चौधरी मन्त्रीले जनजातिको सहभागितालाई शून्यमा झर्न दिएका छैनन् । सामाजिक वा सांस्कृतिक दृष्टिले पिछडिएका, उत्पत्ति, धर्म, वर्ण, जातजाति, लिंग, आर्थिक अवस्था, भाषा, क्षेत्र, वैचारिक आस्थाका आधारमा भोग्दै आएको असमान शक्ति सम्बन्धलाई सम्बोधन गर्ने अवधारणा लैंगिक समानता तथा सामाजिक समावेशीकरण हो । सामाजिक समूहबीचको असमान शक्ति सम्बन्धलाई सन्तुलनमा ल्याउन र आपसी खाडल घटाउन समावेशीकरण आवश्यक छ । पटकपटक भएका आन्दोलनको जगमा बनेका प्रदेश सरकारहरूले समेत त्यसलाई आत्मसात् नगर्नु दुःखद रहेको संविधान सभा सदस्य विनोद पहाडीले बताए । समावेशिताका नाराले सत्तामा पुगेका राजनीतिक दलको यस्तो चरित्रले समावेशी लोकतन्त्रको अभ्यास नै धरापमा परेको उनको दाबी छ ।"
स्वास्थ्य राज्यमन्त्रीलाई पदमुक्त गर्न डा केसीको माग,"काठमाडौं (कास) चिकित्सा शिक्षा सुधारका अभियानकर्मी डा गोविन्द केसीले मंगलबार प्रधानमन्त्री शेरबहादुर देउवालाई ६ बुँदे खबरदारी पत्र लेख्दै नवनियुक्त स्वास्थ्य राज्यमन्त्री उमेश श्रेष्ठलाई पदमुक्त गराउन माग गरेका छन् । बृहत् नागरिक आन्दोलनको भेलामा उनले खबरदारी पत्र पढेर सुनाएका थिए । नवनियुक्त स्वास्थ्य राज्यमन्त्रीले या त स्वास्थ्य र शिक्षा क्षेत्रमा रहेको आफ्नो सारा लगानीबाट तत्काल अलग हटेर स्वार्थको द्वन्द्व हुने अवस्था अन्त गरून्, नत्र भने उनलाई तत्काल पदमुक्त गरियोस्, डा केसीको विज्ञप्तिमा भनिएको छ, अबउप्रान्त व्यापारी वा व्यवसायीहरूले नेता, तिनका परिवारका सदस्यलाई चोर बाटोबाट सांसद र मन्त्री हुने, सार्वजनिक संस्थाहरू डुबाउने, आफ्नो व्यवसायको हित हुने गरी कानुन बनाएर नीतिगत भ्रष्टाचार गर्ने अवस्था कहिल्यै नआओस् । डा केसीले बीपी कोइराला स्वास्थ्य विज्ञान प्रतिष्ठान धरानको बेथितिविरुद्ध हाल चलिरहेको आन्दोलनका सबै माग पूरा गरेर संस्था सुधारलाई अघि बढाउनुको विकल्प नभएको बताए । त्यसका लागि जालसाजी र भ्रष्टाचार प्रमाणित भएका पदाधिकारीहरूलाई तत्काल पदमुक्त गर्नुपर्ने उनको माग छ । पूर्ववर्ती सरकारको संरक्षणमा रहेर चिकित्सा शिक्षा आयोगका पदाधिकारीहरूलाई धम्क्याउने, नाजायज हस्तक्षेप गर्न खोज्ने तथा अभियानका सदस्यलाई भौतिक आक्रमणको धम्की दिने गरेको उल्लेख गर्दै उनले त्यस्ता व्यक्तिलाई समेत कानुनअनुसार कारबाही गर्न माग गरेका छन् ।"
उत्तरी गोरखामा हेलिकप्टरकै भर,"(गोरखा)  कोरोना त्रासका बीच उत्तरी नाका दुई वर्षदेखि बन्द छन् । जिल्लाको तल्लो क्षेत्रबाट गाउँ पुग्ने बाटो एक महिनादेखि अवरुद्ध छ । दैनिक उपभोग्य सामग्री ढुवानी गर्ने खच्चडसमेत चल्न सकेका छैनन् । चिनियाँ सीमानजिक उत्तरी गोरखाका गाउँमा बर्खाका बेला खाद्य संकटको जोखिम बढेको छ । बिरामी उद्धार र यात्रु लिन पुगेका हेलिकप्टरले लगिदिने तेल, चामलले भरथेग पनि गर्न सकेको छैन । किन्छु भन्दा पनि चामल पाइन छाड्यो, चुमनुब्री गाउँपालिका७ छेकम्पारका वडाध्यक्ष पासाङ फुन्जो लामाले भने, स्टक चामलले कति धानोस्, रासन सकिँदै गएपछि टिमुरको तिउन र ढिडोले मात्र छाक टार्ने बढ्दै छन् ।उत्तरी गोरखामा धान फल्दैन । फल्ने बाली गहुँ, फापर र आलु हुन् । त्यसले ३ महिना पनि धान्दैन । चामल, तेल र चिनीलगायत दैनिक उपभोग्य सामग्री खरिदका लागी आरुघाटलगायत गोरखाको तल्लो बजार वा तिब्बती बजारको भर छ । कोरोनाअघि सामागाउँको रुइला नाका वर्षमा एक पटक र छेकम्पारको ङुइला नाका बाह्रै महिना खुल्थ्यो । यार्चागुम्बु संकलन गरेर बिक्रीपछि उपभोग्य सामग्री र लत्ताकपडा खरिद गर्न चौंरी र घोडा लिएर तिब्बतको बजारमा पुग्ने स्थानीयको लाम लाग्थ्यो । चीन सरकारले २ वर्षअघि दुवै नाका औपचारीक रूपमै बन्द गरेको छ । केही स्थानीयले गोरखाको तल्लो क्षेत्रबाट खच्चडमार्फत बर्खाअगावै खाद्यान्न ढुवानी गरेर स्टक राख्थे । किरा (यार्चा) टिपेर गाउँ फर्किएपछि बर्खा सुरु भयो, यारुबगरको बाटो खोलाले बगायो, नाका बन्द भएको दुई वर्ष भयो, लामाले भने, यार्चा बेच्न पनि जान सकिएन, केही सामान ल्याउन नपाउँदा समस्यामा पर्यौं । समस्या बल्झँदै गएपछि उत्तरको नाका खोल्न स्थानीयस्तरबाट पहल पनि नभएका होइनन् । नेताहरूलाई फोन गरेर नाका खोल्न पहल गरिदिन भनेका छौं, सोमबार पनि चाइनाको बोर्डरमा बस्ने सेक्युरिटीलाई फोन गरें, वडाध्यक्ष लामाले भने, हाम्रो पहलले हुँदैन, परराष्ट्र मन्त्रालयले चाइनिज दूतावासमार्फत पहल गरे हुन्थ्यो । मनास्लु पदमार्ग अवरुद्ध भएपछि असार तेस्रो साता खाद्य संस्थानको सदरमुकामस्थित गोदाममा रहेको १ सय ५० क्वीन्टल चामल चुमनुब्रीको केन्द्र फिलिममा हेलिकप्टरमार्फत पुर्याइएको थियो । चामल फिलिमबाट छेकम्पार र सामागाउँ पुर्याउन झनै कठिन देखिएको स्थानीय बताउँछन् । तिब्बत सीमा क्षेत्रका सामागाउँ र छेकम्पारका स्थानीयलाई फिलिम पुगेर फर्कन कम्तीमा पनि २ दिन लाग्छ । फिलिम पुग्ने बाटोमा पनि जोखिम छ, ठाउँठाउँमा पहिरो खसेका छन् । खच्चड पनि चलेको छैन, छेकम्पारका छिरिङ लामाले भने, वडावडामा त्यो बेला हेलिकप्टरबाटै चामल पुर्याएको भए हुन्थ्यो, अब बर्खाले बाटो झनै बिगारेको छ, फिलिमबाट चामल पुर्याउनै गाह्रो छ । खच्चडबाट पुग्ने उपभोग्य सामग्रीको पनि स्थानीले लागतभन्दा ३ गुणाभन्दा बढी ढुवानी मूल्य तिरेर उपभोग गर्दै आएका छन् । छेकम्पारका स्थानीयले २५ किलोको सोना मन्सुली चामल ४५ सयदेखि ५ हजारसम्म मूल्य तिर्छन्, सामागाउँमा ७ हजार पर्छ । उक्त चामल सुगममा भए १३ सय रुपैयाँ तिरे पुग्थ्यो । बर्खाअगावै साल्ट ट्रेडिङबाट नुन ढुवानी भइसकेकाले अभाव नदेखिएको स्थानीय बताउँछन् । दुई साताअघि सुत्केरी बेथाले च्यापेकी छेकम्पारकी एक महिलालाई एक गैरसरकारी संस्थाको सहयोगमा हेलिकप्टरबाट काठमाडौं लगियो । खुट्टामा समस्या आएपछि डेढ साताअघि चुमनुब्री३ पाङसिङकी लक्ष्मी गुरुङ ५० हजार हवाई भाडा तिरेर सदरमुकाम झरिन् । पदमार्ग अवरुद्धले महँगो शुल्क तिरेर उपचार गर्नुपर्ने बाध्यता रहेको पाङसिङका विकल गुरुङले बताए । आकस्मिक बिरामी परेर अस्पताल लैजान परे हेलिकप्टरबाहेक विकल्प छैन, उनले भने । असार महिनायता राहत र उद्धारका लागि उत्तरी गोरखामा हेलिकप्टरको उडान बढेको छ । पैदलमार्ग अवरुद्धपछि कोरोनाविरुद्धको खोप पनि हेलिकप्टरबाटै लगियो । सडक सञ्जालले नछोएको महँगो शुल्क हेलिकप्टरको चार्टर गर्नुको विकल्प नै नरहेको स्थानीय बताउँछन् । मनास्लु पदमार्गअन्तर्गत यारुबगरको क्यान्टिलिभर पुल (भीरमा खोपेर बनाइएको पुल) जोड्ने पदमार्ग बूढीगण्डकीले कटान गरेको छ । झन्डै एक सय मिटर पदमार्ग बगाएको छ । बूढीगण्डकीले कटान गरेको जगत खण्डको पैदल मार्ग भने हेलिकप्टरबाट तारजाली ढुवानी गरी मर्मत गरिएको छ । यारुबगरमा अवरुद्ध पदमार्ग मर्मत गरी सञ्चालनका लागि पहल भइरहेको चुमनुब्री गाउँपालिका अध्यक्ष धनबहादुर गुरुङले बताए । समस्या यारुबगरको हो, जनप्रतिनिधिसहितको टोलीले केही दिनअघि गण्डकीका मुख्यमन्त्रीलाई भेटेर पनि कुरा राखेका छन्, बाटो मर्मतका लागि नेपाली सेना र अन्य सम्बन्धित निकायमा आग्रह पनि गरेका छौं, उनले भने, क्यान्टिलिभर पुलसँगै कटान गरेको पदमार्ग होल खोपेर गल राखी बाटो बनाउनुपर्ने छ । खच्चड हिँड्न मिल्ने बाटो मर्मत गर्न सके मात्र पनि सहज हुने गुरुङले बताए । बेनिघाट, आरुघाट लार्के सडकको ट्र्याक तातोपानीसम्म खुलेसँगै हिउँदका बेला गाडी चल्न थालेको छ । चुमनुब्रीको घट्टेखोलासम्म भने ट्र्याकमात्र खुलेको छ । पदमार्ग अवरुद्धले धार्चे गाउँपालिकाको केही वडा र चुमनुब्रीको सिंगो गाउँपालिकाका स्थानीय समस्यामा परेका हुन् ।चुमनुब्री१ सामागाउँमा मात्रै चामल पुर्याउन हेलिकप्टरको २० फ्लाइटको अनुमति माग गरिएको वडाध्यक्ष वीरबहादुर लामाले बताए । बाटो बिग्रिएर चामललगायत अरू सामान हेलिकप्टरबाट ल्याउनुपरेको छ, उनले भने । हेलिकप्टरले एक पटकमा ५ क्वीन्टलसम्म चामल ढुवानी गरेको उनले बताए । आर्खेतबाट सामागाउँसम्मको एक फ्लाइटको भाडा एक लाख तिरेर पनि चामल ढुवानी भइरहेको उनले बताए । साउन १४ का लागि चुमनुब्री गाउँपालिकामा औषधि ढुवानीका लागि पनि हेलिकप्टरको उडान अनुमति माग भएको जिल्ला प्रशासन कार्यालयले जनाएको छ । उत्तरी गोरखाका बस्तीमा खाद्यान्न, औषधि तथा राहत सामग्री पुर्याउन हेलिकप्टर उडानको अनुमति माग्ने क्रम बढेको प्रमुख जिल्ला अधिकारी शालिग्राम शर्मा पौडेलले बताए । जेठ ३१ पछि बाटो छैन, विशेषगरी खाद्यान्न ढुवानी र राहत सामग्रीकै लागि उडान भइरहेको छ, उनले भने । बाटो मर्मतमा नेपाली सेना खटाउन पहलका लागि जिल्ला प्रशासन कार्यालयले गृह मन्त्रालयलाई असार २५ मा पत्र पठाएको थियो । त्यसको जवाफ जिल्ला प्रशासनले पाइसकेको छैन । चुमनुब्री गाउँपालिकामा करिब दुई हजार घरधुरी छन् । जनसंख्या नौ हजार दुई सय छ ।"
ओलम्पिक खेल्न वञ्चित पारा खेलाडीको पीडा,"(काठमाडौं)  टोकियो पारा ओलम्पिकका लागि संघको सिफारिसमा परेपछि सुनसरीकी सरिता थुलुङको झन्डै दशक लामो खेलजीवनले सार्थकता पाउँदै थियो । उनी उत्तिकै उत्साही थिइन् । कामै छाडेर तयारीमा लागिन् । अपांगता भएकामा हेयभाव राख्नेहरूलाई ओलम्पिक खेलेर उनी दह्रो जवाफ फर्काउन चाहन्थिन् । राष्ट्रिय पारा ओलम्पिक कमिटीले समयमै नाम दर्ता गरिदिएपछि उनी ठूलो अवसरबाट ठगिन पुगिन् । गोरखाका भूपू सैनिक भीमबहादुर कुमालले पनि ओलम्पिक खेल्ने सपना देख्न थालिसकेका थिए । तीन वर्षअघि जापानमै प्रशिक्षण गर्दाको पहुँच अनि पारा एसियाली खेलकुद र विश्व पारा पौडी च्याम्पियनसिपको अनुभवले उनी खारिएका थिए । सशस्त्र द्वन्द्वताका खुट्टा गुमाए पनि उनले खेलमा लागेर नयाँ जीवन देखेका थिए । ओलम्पिक उनको चरम सफलताको खुट्किलो थियो । त्यहाँ रोकिए । अरूका कारण ठूलो बज्रपात सहनुपर्यो ।जापानमा आउँदो अगस्ट २३ देखि टोकियो पारा ओलम्पिक सुरु हुँदै छ । राष्ट्रिय पारा ओलम्पिक कमिटीले समयमै नाम दर्ता गरिदिएको भए सरिता र भीम ओलम्पिक तयारीलाई पौडी पोखरीतिर व्यस्त रहन्थे । अन्तर्राष्ट्रिय समन्वयकर्ता निकायको चरम हेलचेक्र्याइँका कारण खेल नै छाड्नुपर्ने तहोइन भनेर उनीहरूले आफैंलाई प्रश्न गर्न थालेका छन् ।ओलम्पिकका लागि चार वर्षदेखिको तयारी थियो । विश्व च्याम्पियनसिप, एसियाली च्याम्पियनसिपलगायतका प्रतियोगिता खेलेर आफूलाई ओलम्पिक खेल्न योग्य बनाइरहेका थिए । कोरोना महामारीका कारण एक वर्ष पछाडि सरेको टोकियो पारा ओलम्पिकका लागि पारा पौडी संघले सरिता र भीमबहादुरको नाम सिफारिस गरेको थियो । बाइपरराइट कोटा मा आवेदन दिने अप्रिलसम्मको समयमा राष्ट्रिय पारा ओलम्पिक कमिटीले उनीहरूको नाम दर्ता गराएन । कमिटीका सचिव विश्वास बस्नेतले आफ्नो ल्यापटप बिग्रिएका कारण आवेदन दिन छुटेको हास्यास्पद तर्क गरेका थिए ।आफ्नो कमजोरीबाट नाम छुटे पनि खेलाडीलाई भने अन्तर्राष्ट्रिय पारा ओलम्पिक कमिटी (आईपीसी) बाटै नाम नआएको भनेर गुमराह मा राख्ने प्रयास गर्नुले यतिबेला कमिटीको नियतमाथि प्रश्न उठेको छ । अझ राष्ट्रिय पारा ओलम्पिक कमिटीका सदस्यसमेत रहेका पारा पौडी संघका अध्यक्ष सरोज श्रेष्ठले यो विषयमा धेरै हल्लाखल्ला गरे आगामी प्रतियोगिताहरूमा कमिटीले समन्वय नगरिदिने भन्दै खेलाडीलाई अप्रत्यक्ष धम्की दिएको पाइएको छ ।तीन वर्षकै उमेरमा पोलियो कारण अपांगता भएकी सरिता सन् २०१० देखि पारा खेलकुदमा लागेकी हुन् । उनले २०१७ यता पौडी खेल्न थालिन् । राष्ट्रिय प्रतियोगिताको पहिलो सहभागितामै स्वर्ण जितेपछि राष्ट्रिय टोलीमा परेकी उनले सिंगापुरमा सम्पन्न विश्व च्याम्पियनसिप सिरिज र त्यही वर्ष बेलायतमा भएको विश्व च्याम्पियनसिपमा सहभागिता जनाइन् । पारातर्फ एस९ क्याटगोरीकी सरिताले कान्तिपुरसँग भनिन्, महिला र त्यसमा पनि अपांगता भएकालाई परिवार र समाजले हेर्ने नजर फरक नै हुन्छ । परिवारले साथ दिए पनि समाजले राम्रो मानेको थिएन । यसपालि ओलम्पिक खेलेर आफ्नो सपना पूरा गर्ने र पारामार्फत देशलाई चिनाउने लक्ष्य एक व्यक्तिको लापरबाहीले पूरा हुन सकेन भन्दा विश्वास लागिरहेको छैन । योभन्दा ठूलो अन्याय के होला ?रिह्याबिलिटेसन थेरापिस्टको जागिर छाडेर खेलकुदमा लागेकी सरिताले सुरुमा फुटबल खेलिन् । अपांगता भएका महिलालाई जम्मा गर्दै मनोरन्जनका लागि खेलिएको फुटबल हुँदै ह्विलचियर बास्केटबल पनि खेलिन् । सन् २०१७ मा आयोजित अन्तर्राष्ट्रिय ह्विचलियर बास्केटबलमा नेपालले भारत, पाकिस्तानलाई हराउँदा उनी टिमकी सदस्य थिइन् । पावर लिफ्टिङमा उनी ६० केजी उमेर समूहकी च्याम्पियन हुन् ।हामी अपांगता भएकाले पौडी खेल्न सक्छौं भन्ने थाहा थिएन । चार वर्षअघि मात्रै हो मैले पौडी खेल्न थालेकी हुँ । तर पहिलो प्रतियोगितामै विजेता भएपछि दोस्रो हुनुपरेको छैन । पहिलो अन्तर्राष्ट्रिय प्रतियोगितामै राम्रो गरें, उनले भनिन्, हामीलाई यहाँसम्म ल्याएको पनि उहाँहरू (पाराका पदाधिकारी) ले नै हो । तर अहिले सबैभन्दा ठूलो प्रतियोगितामा यो हदसम्मको लापरबाहीले हाम्रो चित्त दुखेको छ । संघले आफूलाई सत्य कुरा जानकारी नगराएको र पत्रिका पढेर थाहा पाउनुपर्दा झनै निराशा बढेको उनले सुनाइन् ।अपांगता भएका खेलाडीमाथिको यो राजनीतिले भविष्यमा युवालाई खेलमा लाग्ने प्रेरणा नमिल्नेमा उनको चिन्ता थियो । खेलकुदकै लागि भनेर मैले जागिर छाडें, व्यवसाय छाडें । एकमात्र सपना देशको प्रतिनिधित्व गरेर प्रसिद्धि कमाउने थियो । पाँच वर्षदेखिको मिहिनेत खेर गयो । अर्कोपल्ट ओलम्पिक आउँदा मैले नै अवसर पाउँछु भन्ने छैन, उनको प्रतिप्रश्न छ, हाम्रो यो हालत देखेपछि हामीभन्दा पछिल्ला पुस्ताका खेलाडी के भनेर खेलकुदमा लाग्ने ?सीमित मान्छेको लापरबाहीले प्रतियोगिता खेल्न नपाएको भन्ने थाहा पाउँदा खेलप्रति नै वितृष्णा जागेको बताइन् । अघिल्लो वर्ष विश्व च्याम्यिनसिप खेल्न जाँदा छुटेको मास्टर्सको परीक्षा तयारीमा रहेकी सरिताले त्यसपछि खेललाई निरन्तरता दिनेनदिनेबारे निर्णय गर्नेछिन् । यस्तो अवस्था आएपछि खेलकुदलाई नै निरन्तरता दिने कि नदिने भन्नेबारे एकपल्ट सोच्न बाध्य भएको छु । अहिले नै केही निर्णय गरेकी छैन, श्रीमान् र छोरीसहित काठमाडौंमा बस्दै आएकी ३७ वर्षीया सरिताले भनिन् ।ओलम्पिक खेल्न नपाउने भएपछि नेपाली सेनाका पूर्वसिपाही भीमबहादुर पुर्ख्यौली घर गोरखा गएर बसेका छन् । द्वन्द्वताका भोजपुरमा एम्बुस परेर एउटा खुट्टा गुमाएका भीमबहादुर सेनाकै सहयोगमा खेलमार्फत अगाडि बढेका थिए । एक वर्षअघि मात्र पेन्सनमा निस्किएका उनले ओलम्पिक सहभागितालाई प्रतिष्ठा मानेर तयारी गरिरहेका थिए । यसपल्ट खेल्न पाइन्छ भनेर धेरै आस थियो । जापानमा प्रशिक्षण गर्दा पनि आन्तरिक छनोटका विधिहरूबारे थाहा भएको थियो । तर यस्तो लापरबाही भयो कि हामीले कहाँ उजुरी गर्ने ? उजुरी गरे पनि ओलम्पिक खेल्न पाइने होइन, भीमबहादुरले कान्तिपुरसँग भने ।पत्रिकामा छापिएपछि संघका अध्यक्ष (सरोज श्रेष्ठ) ले फोन गरेर सत्य कुरा बताएको भीमबहादुरले बताए । अध्यक्षसँगको कुराकानीमै हामीलाई यस्तो अन्याय भयो, यसको क्षतिपूर्ति के हुन्छ त भनेर सोधेको थिएँ, उनले थपे, उहाँले त झन् हल्लाखल्ला गरेर धेरै विरोध गर्नुहुँदैन । उनीहरूको विरोध गरिरह्यो भने अरू प्रतियोगितालाई पनि पठाइदिँदैन भन्नुभयो । त्यसपछि चुप लागेर बसें ।"
पारा ओलम्पिक मुभमेन्ट अन्योलग्रस्त बनाइदिए,"राजनीतिक पूर्वाग्रहका कारण यो विवाद सिर्जना भएको हो । पारा ओलम्पिक कमिटीको स्थापना २०५२ सालमा मेरै अध्यक्षतामा भएको हो । त्यसमा अपांगता भएकाहरू नेतृत्वमा थिए । राष्ट्रिय अपांग महासंघमा म एक्लो सल्लाहकार थिएँ । त्यसपछि मैले अपाङ्ग क्षेत्रको आवश्यकता के के छ भनेर बुझ्दै जाँदा खेलकुद क्षेत्र कसैले गरेको देखिनँ । त्यसैले मैले खेलकुदबाट अपाङ्ग क्षेत्रमा काम गर्न उचित सम्झें ।एउटा खेलकुदमा कसैले हात नै हालेका थिएनन् । अपांग भएकालाई अरूतिर भन्दा खेलकुद नै अति महत्त्वको विषय हो । खेलकुदसँगको गहिरो सम्बन्धले पनि मलाई यसमा काम गर्न प्रेरित गर्यो । देशको ओलम्पिक कमिटीले सिफारिस गरेपछि आईपीसीले नेपालको पारा ओलम्पिकलाई मान्यता दिन्छ । मैले विद्रोहको राजनीति गर्दा तत्कालीन नेपाल ओलम्पिक कमिटीका पदाधिकारीले मसँग प्रतिशोधको भावना लिँदै २०५२ सालमा दर्ता भएको नेपाल पारा ओलम्पिक कमिटीमाथि धावा बोल्यो । कहिल्यै राष्ट्रियस्तरमा कुनै काम नगरेको संस्थालाई उनीहरूले मान्यता दिएर अर्को ठूलो राजनीतिमात्र गरेनन्, पारा ओलम्पिक मुभमेन्टलाई अन्यौलग्रस्त बनाइदिए, जुन अहिलेसम्म कायम छ । जबकि पारा ओलम्पिक कमिटी स्थापना भएपछि २०५६ सालतिर जाइकाको सहयोगमा म ट्रेनर भएर आएँ । विभिन्न संघसंस्थाजस्तै नेत्रहीन टेबलटेनिस संघको स्थापना गरें । यसको सांगठनिक स्वरुप र राष्ट्रियस्तरमा मैले आफ्नै नेतृत्वमा विकासित गरें । यति हुँदाहुँदै पनि उनीहरूले कुन हिसाबमा पारा संगठन दर्ता गरे, यसको नियत बुझ्न गाह्रो छैन । दर्ता भएपछि उनीहरूले ८१० पटक त नाम नै परिवर्तन गरिसके । जिल्ला खेलकुद संघ र प्रशासनमा हेर्यो भने पनि त्यसको कारण थाहा हुन्छ । हामीले पाराहरूको राष्ट्रिय प्रतियोगिता गराएका छौं । विशेष खेलकुद पनि पारा ओलम्पिकमातहत गरिएको छ । पहिला विभिन्न संघले गराउँथ्यो । पारा ओलम्पिक कमिटीकी स्थापना हुनुअघि सुस्त मनस्थितिहरूले खेल्ने खेलमात्र थियो । उनीहरूले आफ्नो हिसाबले गराउँथ्यो । विद्यालयस्तरमा चाहिँ सबै खेलकुद हुन्थ्यो । शारीरिक अपांगताहरूको खेल अपाङ्ग संघ जोरपाटी, बहिराहरूको खेल बहिरा संघ, सुस्त मनस्थितिहरूको खेल सुस्त मनस्थिति कल्याण संस्था र नेत्रहीनको खेल नेत्रहीन कल्याण संस्थाले आयोजना गर्थे । पारा ओलम्पिक कमिटी स्थापना भएपछि सबैका लागि प्रतियोगिता सुरु भएको हो । एसिया प्यासिफिकमा अपांगता भएकाहरूको फेसपिक भन्ने प्रतियोगिता हुन्थ्यो । त्यसमा अपाङ्ग संघ जोरपाटीबाट सहभागिता हुन्थ्यो, त्यसमा शारीरिक अपांगताहरूले मात्र खेल्थे । उनीहरूले फेसपिकलाई आधार मानेर पारा ओलम्पिकको अर्को संस्था बनाए । जबकि अपाङ्ग संघ जोरपाटी विद्यालयमात्र हो । अहिले पनि अन्तर्राष्ट्रिय पारा ओलम्पिकले सबै किसिमको अपाङ्ग भएकालाई जोडेको छैन, नेत्रहीन र शारीरिकमात्र छ त्यसमा । हामीले सबै अपांगतालाई जोडेर खेलकुद आयोजना गर्दै आएका छौं । बलबहादुर केसी खेलकुदमन्त्री हुँदा टिप्पणी उठाएर नेपाल पारा ओलम्पिक खेलकुद स्थापना गरिएको हो । शरतसिंह भण्डारी खेलकुदमन्त्री हुँदा उहाँले आफूले पाउने भत्ता पारा ओलम्पिक संघलाई दिनुहुन्थ्यो । उनीहरू (राष्ट्रिय पारा ओलम्पिक) लाई राष्ट्रियस्तरमा केही मतलब छैन । केही इभेन्ट आयोजना गरेका पनि छैनन् । खालि उनीहरूलाई वैदेशिक भ्रमण र मानव तस्करीमै ध्यान छ । जबकि हाम्रो राष्ट्रिय खेलकुद परिषद्मै कार्यालय छ । स्थापना कालदेखिको सबै दस्ताबेज छ । तर चारैतिरबाट नेपाल पारा ओलम्पिक कमिटीमाथि आक्रमण भएपछि यसले गति लिन सकेको छैन । अपांगता भएकाहरूको प्रवर्द्धन गर्दैगर्दा चारैतिरको आक्रमणपछि म आफैं अपांगता हुने डर भयो । नेपाल पारा ओलम्पिक कमिटीलाई खासै आर्थिक सहयोग थिएन । यसलाई स्वतन्त्र संस्थाका रूपमा विकास गर्न खोजेका थियौं । किनभने धेरै अपांगता भएकालाई मेलै सक्षम देखेको थिएँ ।दुई समानन्तर पारा ओलम्पिक संघ मिलाउने प्रयास नभएको होइन । धेरै बदमासी युवा तथा खेलकुद मन्त्रालयको छ । सर्वोच्च अदालतले देशमा हामी नै रहेको पारा ओलम्पिक कमिटीलाई आधिकारिक मान्यता दिइसकेपछि खेलकुद मन्त्रालयले दलबलसहितको एकता बनाउने प्रयास गर्यो । जबकि गलत गर्नेलाई दण्ड गर्नुपर्थ्यो । एकताको जुन नौटंकी भयो, त्यसले अदालतको निर्णय अवज्ञा गर्यो । समस्याको गम्भीरता नबुझेको देखियो । अहिले अन्तर्राष्ट्रिय मान्यता पाएको पारा ओलम्पिक कमिटीमा व्यापारिक समूह र शक्तिशाली राजनीतिज्ञहरूको प्रभाव छ । केही अपांगता भएकाहरू छन्, त्यो खालि देखाउनका लागि मात्र छ । (नेपाल पारा ओलम्पिक कमिटीका संस्थापक अध्यक्ष खातीले कान्तिपुरका लागि विनोद पाण्डेसँग गरेको कुराकानीमा आधारित)"
नेपालकै प्रतिनिधित्व गरिरहने चाहना,"(टोकियो)  डेनिस आमा र नेपाली बुबाका सन्तान् हुन् अलेक्जेन्डर (एलेक्स) शाह । केही वर्षयता आमासँगै डेनमार्कमै बस्दै आएका उनी घरेलु प्रतियोगिताहरूमा सहभागी हुन नेपाल फर्किने गरेका छन् । विदेशमै तयारी गरेर टोकियो आइपुगेका उनले ३२ औं ग्रीष्मकालीन ओलम्पिकमा पुरुष १ सय मिटर फ्रिस्टाइलमा आफ्नै नामको राष्ट्रिय कीर्तिमान २८७ सेकेन्डले सुधार गरे । उनी नेपालको प्रतिनिधित्व गर्न पाएकोमा गर्व गर्छन् ।टोकियो अक्वाटिक्स सेन्टरमा कीर्तिमान सुधार गरेपछि एलेक्सले भने, यो (कीर्तिमान) निकै राम्रो भयो र यसमा धेरै खुसी छु । नेपालको प्रतिनिधित्व गर्दै ओलम्पिकमा प्रतिस्पर्धा गर्न पाउँदा सुपर ह्याप्पी छु । त्यो पनि रेकर्डसहित भयो । भविष्यमा नेपालकै प्रतिनिधित्व गरिरहन चाहन्छु । १८ वर्षीय उनले दुई वर्षअघि दक्षिण कोरियाको ग्वाङ्जुमा भएको १८ औं फिना वर्ल्ड च्याम्पियनसिप२०१९ मा बनाएको ५६२८ सेकेन्डको कीर्तिमान टोकियो ओलम्पिकमा सुधार गरेका हुन् । एलेक्सले यसै इभेन्टमा नेपालमै भएको १३ औं दक्षिण एसियाली खेलकुदमा योभन्दा राम्रो समय निकालेका थिए । उनले ५४३२ सेकेन्डमा दुरी पार गरेका हुन् । त्यो सर्ट कोर्स भएको कीर्तिमान थियो ।एलेक्स ओलम्पिकको आफ्नो हिट्समा पहिलो हुने गौरिका सिंह (रियो २०१६) पछि पहिलो खेलाडी भए । हिट्स १ मा छैटौं लेनमा पौडिएका उनले ५० मिटर दुरी २५८१ सेकेन्डमै पार गरेका थिए । उनी भुटान, माल्दिभ्स, कोसोभो, गुयना, प्यालेस्टाइन र सोलोमन आइल्यान्डका खेलाडीलाई उछिन्दै शीर्षस्थानमा रहे । तैपनि उनका लागि सेमिफाइनलमा स्थान भने धेरै टाढाको थियो । १०० मिटर ४८४४ सेकेन्डसम्म पार गरेका १६ खेलाडी सेमिफाइनलमा प्रवेश गरे । यसको फाइनल बुधबार हुनेछ । प्रारम्भिक चरणबाटै बाहिरिएका एलेक्स ७१ खेलाडीमध्ये ५९ औं स्थानमा रहे । बेलायतका एक खेलाडी अयोग्य घोषित भए ।मेरा लागि सिकाइको ठूलो अनुभव हो यो, ओलम्पिक छात्रवृत्तिमा रहेपछि विश्वव्यापी सहभागिता कोटामा टोकियोमा प्रतिस्पर्धा गर्ने अवसर पाएका एलेक्सले भने, अहिलेभन्दा धेरै राम्रो गर्न सक्छु । तर यसैमा पनि खुसी नै छु । यहाँ निकै रमाइलो रह्यो, राम्रो गरें । मैले अझै धेरै सिक्नु छ, गर्नु छ । धेरै समय सर्ट कोर्स (२५ मिटरको स्विमिङ पुल) मा अभ्यास गरेका उनले लङ कोर्स (५० मिटर) मा कीर्तिमान सुधार गरेका हुन् । उनले ५० मिटर र १ सय मिटर फ्रिस्टाइल आफ्नो फेवरेट स्पर्धा भएको सुनाए ।गौरिकाअघि नेपालको महिला पौडीमा वर्चस्व जमाएकी सोफिया शाहका भाइ हुन् एलेक्स । सोफिया रियो ओलम्पिकको छात्रवृत्ति पाएर पनि घरेलु प्रतियोगितामा लगातार गौरिकाभन्दा पछाडि परेपछि विश्व खेलकुदकै सर्वाधिक प्रतिष्ठित महाकुम्भमा सहभागी हुन पाएकी थिइनन् । ब्राजिली भूमिमा ५ वर्षअघिको रियो ओलम्पिकमा ११ हजार बढी खेलाडीमध्ये सबैभन्दा कम उमेरकी हुँदा गौरिका विश्वचर्चित भएकी थिइन् । १३ औं दक्षिण एसियाली खेलकुद (साग) २०१९ मा चार स्वर्ण, २ रजत र ३ कांस्यसहित ९ पदक जितेर सनसनी मच्चाएकी गौरिकाले लगातार दोस्रोपल्ट ओलम्पिकमा प्रतिस्पर्धा गर्दैछिन् । उनले टोकियो ओलम्पिकमा बुधबार महिला १ सय मिटर फ्रिस्टाइलमा चुनौती पेस गर्नेछिन् । उनले पनि राष्ट्रिय कीर्तिमान बनाउने अपेक्षा गरिएको छ । हिट्स १ मै रहेकी उनले नाइजेरिया, मोन्टेनेग्रो र ग्वामका खेलाडीसँगै प्रतिस्पर्धा गर्नेछिन् ।टोकियोले ५७ वर्षपछि ओलम्पिक आयोजना गर्दा नेपालबाट चार खेलमा ५ खेलाडी सहभागी भएका छन् । जुडोकी सोनिया भट्ट (महिला ४८ केजीमुनि) र सुटिङकी कल्पना परियार (महिला १० मिटर एयर राइफल) ले प्रतिस्पर्धा गरेका थिए । कल्पनाले ६१६८ स्कोर गर्दै आफ्नै नामको राष्ट्रिय कीर्तिमान सुधार गरिन् । सोनियालाई पहिलो चरणमै रुसकी इरिना डोल्गोभाले नकआउट (इप्पोन) गरेकी थिइन् । उनीहरू स्वदेश फर्किसकेका छन् । अर्का खेलाडी सरस्वती चौधरीले महिला १०० मिटर दौडमा शुक्रबार प्रतिस्पर्धा गर्नेछिन् ।"

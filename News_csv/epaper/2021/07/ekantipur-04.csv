शीर्षक,विवरण
तलेजुको लगतसमेत बेपत्ता,"ती सरसामान कता लगियो थाहा भएन, सामानको लगत भने गुठी संस्थानमा बुझाइएको थियो ।तलेजु भवानीको हार हराएको र यो अमेरिकामा भेटिएकोबारे समाचार आएपछि हामीले दुई सातायता २०२७ सालको लगत पहिल्याउने काम गर्यौं तर कतै फेला परेको छैन, केन्द्रीय लगत तथा अभिलेख शाखा कार्यालय, भद्रकालीका प्रमुख राजेन्द्र दाहालले कान्तिपुरसँग भने । दरबारकै आदेशमा बनेको उच्चस्तरीय छानबिन टोली भएकाले सायद संकलित सामान तथा लगत विवरण पनि त्यसबेला उतै लगिएको हुन सक्ने अनुमान उनले गरे । त्यसबेला निर्धारण भएको लगत तथा सामग्रीहरू गुठीमा बुझाइएकोबारे कुनै जानकारी पाउन सकिएन, उनले भने, दरबार मातहतमै ती सम्पदा रहेको हुन सक्नेबारे कहिल्यै खोजबिन नभएको हुन सक्छ ।२०४६ सालको राजनीतिक परिवर्तन र २०६३ साल वैशाखमा नेपालमा लोकतान्त्रिक गणतन्त्रको स्थापना भएपछि विगतमा राजदरबारमा रहेका भनिएका कागजात, सामग्री, विभूषण नेपाल सरकारलाई फिर्ता गरिएको थियो । केही अभिलेखसामग्री र सम्पदा भने नारायणहिटीमा स्थापित दरबार संग्रहालयमै राख्ने प्रबन्ध भइरहेको संग्रहालयका कार्यकारी निर्देशक भेषनारायण दाहालले बताए । दरबारमा रहेकामध्ये केही तमसुक, पुराना अभिलेख र पहाडे कागजमा लेखिएका लेखोटबारे अहिले पनि अभिलेखालयका विज्ञ कर्मचारीहरूले अध्ययनछानबिन गरिरहेकै छन्, उनले भने, त्यसमा तलेजु भवानीबारे लगत पाइएको अवस्था छैन । यसबारेमा सरोकार राख्दै कागजातको छानबिन गरिनेछ ।"
"पहाडमा पहिरो, तराईमा बाढी","हरिहरसिंह राठौर (धादिङ), अवधेशकुमार झा (राजविराज), शिव पुरी (रौतहट), शंकर आचार्य (पर्सा), सुवास बिडारी (मकवानपुर), डिल्लीराम खतिवडा (उदयपुर), सन्तोष सिंह (धनुषा) र हरिराम उप्रेती (गोरखा)"
संक्रमण दर अझै २०२२ प्रतिशत,"अहिले पनि समाजमा कोभिडको संक्रमण नराम्ररी फैलिसकेको इपिडिमियोलोजी तथा रोग नियन्त्रण महाशाखाका पूर्वनिर्देशक डाजीडी ठाकुरले बताए । दिनहुँ ६७ हजार परीक्षण गरेर वास्तविकता थाहा पाउन सकिन्न । निषेधाज्ञा खुकुलो भएपछि अहिले त सामान्य जनसंख्यामा व्यापक रूपमा परीक्षण हुनुपर्थ्यो, उनले भने । मुलुक तेस्रो लहरको उच्च जोखिममा रहेकाले तुरुन्त खोपको उपलब्धता हुनुपर्नेमा डा बीसीले जोड दिए । २३२८ थपिए, १९ को मृत्युपछिल्लो २४ घण्टामा १० हजार १ सय ३३ जनाको परीक्षण गर्दा २ हजार ३ सय २८ जनामा कोरोना संक्रमण पुष्टि भएको छ । सोही अवधिमा १९ जनाको मृत्यु र ३ हजार ६६ जना निको भएका छन् । हाल सक्रिय संक्रमित २९ हजार २ सय ७४ अर्थात् ४३१ प्रतिशत रहेको स्वास्थ्य मन्त्रालयले जनाएको छ ।"
"यार्चा घट्यो, मुस्किल बढ्यो","आजभोलि एउटा यहाँ पाइयो भने अर्को खोज्न पल्लोडाँडासम्म पुग्नुपर्छ । खोज्दा खोज्दा हातगोडा थाकिहाल्छन् । कहिलेकाहीं त दिनभरि एउटा पनि भेट्न सकिन्न, उनी भन्छन् । जीवनबुटीको नामले प्रख्यात मूल्यवान् यार्चागुम्बुको व्यापार सुरु हुँदा २०६० देखि २०७० सम्म बझाङका ग्रामीण भेगका स्थानीयको आम्दानीले पनि नयाँ जीवन पाएको थियो । पछिल्लो केही वर्षयता यसको उत्पादनमा प्रत्येक वर्ष गिरावट आउन थालेपछि गोविन्द जस्तै यसमै निर्भरको जीविकामा संकट आउन थालेको छ । सुर्मा गाउँपालिकाका गणेश बोहराको परिवार संख्या १७ जनाको छ । उनको घरमा १२ वर्ष पहिला खानलाउन मुस्किल थियो । आर्थिक विपन्नता यतिसम्म थियो कि स्कुलको शुल्क तिर्न नसकेर उनका ६ मध्ये ४ भाइले प्राथमिक कक्षामै विद्यालय छाडे । यार्चाको व्यापार हुन थालेपछि भने एकाएक उनको आर्थिक अवस्थामा चमत्कार भयो । यार्चाकै कमाइले उनले सदरमुकाम चैनपुरमा घडेरी जोडे, घर बनाए । गाउँमा रहेको पुरानो झुपडी भत्काएर पक्की घर हाले ।नपुग्दो भन्ने केही थिएन । जति धेरै मान्छे उति धेरै पैसा, उनले यार्चाको कमाइबारे भने, ठूलो परिवार भएकाले कुनै वर्ष त २० लाखसम्मको पनि टिप्यौं । खानलाउनलाई छेलोखेलो भइहाल्थ्यो । बचेको पैसाले घर बनाइयो । पाँच वर्षयता उनको परिवारले वर्षमा दुई लाखभन्दा बढीको यार्चा बटुल्न सकेको छैन । यति आम्दानीले खानलाउन पनि समस्या हुन थालेको छ । कुनै बेला ठूलो परिवार भएकोमा गर्व गर्ने बोहरा अहिले खर्च धान्न संकटमा छन् । भन्छन्, खाने मुख मात्र धेरै भए । पहिला जस्तो यार्चा पाइँदैन । अरू आम्दानी छैन ।२०५९ बाट व्यावसायिक संकलन सुरु भएको यार्चागुम्बुले बझाङको अर्थतन्त्रमा कायापलट नै गरेको थियो । जिल्लाकै अति विपन्नको बस्ती मानिएका साइपाल, सुर्मा, छब्बीस पाथीभेरा, तल्कोट, मस्टा गाउँपालिकाका बासिन्दाको जीवनस्तर यार्चाको व्यापार हुन थालेपछि एकाएक उकासिएको थियो । पूर्णरूपमा भारतको मजदुरीमा निर्भर रहेका यी स्थानीय तहका बासिन्दा नोकरी खोज्न सीमापारि जान लगभग बन्द भइसकेको थियो । तर यार्चा पाइन छाडेपछि पुनः यहाँका मानिसहरूको लर्को भारततिर लाग्न थालेको छ ।डिभिजन वन कार्यालयको तथ्यांकअनुसार २०६०७० को दशकमा प्रतिवर्ष ४ सय ५० केजीसम्म निकासी भइरहेको यार्चाको उत्पादन घटेर २०७६ मा आइपुग्दा १ सय ९५ केजीमा सीमित भएको छ । अत्यधिक संकलनका कारण १५ वर्षयता यार्चागुम्बुको उत्पादनमा ३० प्रतिशत गिरावटमा आएको भन्दै अन्तर्राष्ट्रिय प्रकृति संरक्षण संघ (आईयूसीएन) ले पनि यसलाई जोखिम उन्मुख प्रजातिको सूचीमा सूचीकृत गरेको छ ।२०२० को जुलाईमा सार्वजनिक गरेको रेडलिस्ट (रातो सूची) मा आईयूसीएनको एसएससी फंगल कन्जर्भेसन कमिटीका अध्यक्ष प्राध्यापक ग्रेगोरी मुएलरले भनेका छन्, अत्यधिक संकलनका कारण यार्चालगायत प्रजातिमध्ये संवेदनशील अवस्थामा पुगेको यो नै अहिलेसम्म रेकर्ड भएको केस हो । यार्चालाई आर्थिक वृद्धिको स्रोत बनाउने हो भने दिगो संकलनको विधिका कार्यक्रममा जोड दिनसमेत उनले सुझाएका छन् ।अत्यधिक संकलनका कारण यार्चाको उत्पादन घटेको अध्ययनले देखाए पनि यसमा अरू पनि कारण जिम्मेवार रहेको संकलकहरूको अनुभव छ । उनीहरू अत्यधिकभन्दा पनि मनपरी गरिएको संकलनका कारण यसको उत्पादन घटेको बताउँछन् ।संकलकका अनुभवमा यार्चाको उत्पादन घट्नुका पाँच कारण छन् । त्यसमध्ये पहिलो हो, जथाभावी खनेर निकाल्नु । बोलिचालीको भाषामा झाडु लाउने, चाड्ने भनिने यस विधिअनुसार संकलकहरूले यार्चा खोज्दा जमिनको सतहमा भएका घाँसपातहरू हात, कुटो वा अन्य औजार प्रयोग गरेर हटाउने र जमिनमुनिको माटोसमेत खन्ने गरेका कारण यसको उत्पादन घटेको हो ।जमिन छोपेको घाँसपात (खासगरी बुकी) सबै हटाएर माटो खन्दा यार्चाको रूप लिन सकेका जिउँदै लार्भाहरू पनि बाहिर आउँछन्, तल्कोट४ लोकन्डका जयबहादुर रोकाया भन्छन्, लार्भा नै माटो बाहिर आएपछि जुणी (टुप्पो) पलाउनै पाउँदैन । पछि यार्चा बन्ने किरा पहिल्यै निकालेर मारिदिएपछि अर्को जन्मिनै पाउँदैन । अघिल्लो वर्ष यसरी खनेको ठाउँमा पछिल्लो वर्ष यार्चा नपाइने गरेको उनले बताए । सधैं राम्रै किरा पाइने ठाउँमा खनेको रहेछ भने दुईतीन वर्षसम्म पनि नयाँ किरा पलाउँदैन । खन्नेहरूकै कारण किरा हराएका हुन्, उनले भने ।यार्चा मासिँदै जानुको अर्को कारण हो वनजंगल विनाश । बझाङका हिमाली भेगमा रहेका यार्चा संकलन क्षेत्रमा १० वर्षअघि र अहिलेको तुलना गर्दा वनजंगल फँडानीको अवस्था कहालीलाग्दो छ । पहिला आँखाले हेरी नभ्याउने जंगल भएको ठाउँमा अहिले कान कोट्याउने सिन्को पनि छैन । पुरै उजाड भएको छ, साइपाल गाउँपालिका२ धलौनका मिलन धामीले भने, जंगल हँॅदा धुपी, चिमालोका झ्याङमुनि प्रशस्त किरा भेटिन्थे । एक मिटरको क्षेत्रफलमा तीन सयसम्म मैले नै टिपेको छु । अहिले जंगलको पनि नामोनिसान मेटियो, किरा पनि हराए ।यार्चा तथा अन्य जडीबुटी संकलकहरूले दाउरा र भेडालाई खुवाउन रूखबिरुवा फँडानी गर्दा हिमाली क्षेत्रको वन सखाप भएको छ । गतवर्ष अन्तर्राष्ट्रिय एकीकृत पर्वतीय विकास केन्द्र (इसिमोड) ले गरेको अध्ययनले पनि यहाँको हिमाली वन व्यापक रूपमा विनाश भइरहेको देखाएको थियो । अध्ययनले यार्चा संकलनका दौरान प्रतिदिन, प्रतिपाल (सरदर ६ व्यक्ति) ले औसत १२ किलोग्राम दाउरा खपत गर्ने गरेको देखाएको थियो । प्रत्येक सिजनमा १५ हजारको हाराहारीको संख्यामा संकलक पाल हुने गरेको तथा एक सिजन (वैशाखअसार) मा १ करोड ६० लाख किलो दाउरा खपत हुने गरेको विभिन्न अध्ययनले देखाएको छ । जंगल फँडानी हुँदाको असर यार्चा उत्पादनमा परेको स्थानीय पनि अनुमान गर्छन् । फूल फुल्ने प्रजातिका बिरुवा भएको जंगल मासिँदा यसको असर पुतलीको जीवनचक्रमा परेको र यसको सोझो असर यार्चागुम्बु उत्पादनमा परेको कृषि प्राविधिकसमेत रहेका साइपालकै अर्का संकलक दीपक बोहराको भनाइ छ । पुतलीको लार्भाबाट यार्चागुम्बु बन्छ तर प्राकृतिक बासस्थान र फूल फुल्ने प्रजातिका बिरुवा नै नहुँदा पुतलीको जीवन चक्रमा असर पर्छ । लार्भा नै उत्पादन भएन भने यार्चा उत्पादन त्यसै घट्ने नै भयो, उनले भने ।यार्चा तथा अन्य जडीबुटी संकलनका समयमा पाटनमा डढेलो लगाउने चलनले पनि यसको उत्पादनमा गिरावट आएको संकलकहरू बताउँछन् । पछि यार्चा बन्ने पुतलीको लार्भा घाँस (बुकीलगायत हिमाली घाँस) को मुनि बस्ने र डढेलो लगाउँदा सुकेको बुकी जल्दा सतहमा भएका सबै थोक जल्ने भएकाले लार्भाहरू यार्चा बन्न नै नपाएर मर्ने गरेका कारण उत्पादन घटेको साइपाल गाउँपालिकाका अध्यक्ष राजेन्द्र धामीले बताए । कोही घाँस हट्यो भने यार्चा पाइएला भनेर आगो लाउँछन् । कोही दिनभरि खोज्दा पनि पाइएन भने रिसले आगो लाइदिन्छन्, उनले भने, आगलागी भएपछि यार्चा मात्रै होइन पाटनमा भएका अरू जडीबुटी र बोटबिरुवाहरू पनि नष्ट हुने गरेका छन् ।"
एमाले एकताको अध्याय समाप्त !,"(काठमाडौं)  सत्तारूढ एमालेमा आन्तरिक एकताको अध्याय अब करिब समाप्त भएको छ । दोस्रो तहका नेताहरूले केही दिनयता दौडधुप बढाएर एकताको अधिकतम प्रयास गरे पनि अध्यक्ष केपी शर्मा ओली र नेता माधवकुमार नेपाल आआफ्नो अडानबाट पछि हट्नुको सट्टा थप एकलौटी निर्णय गर्दै अघि बढेपछि एकता हुन नसक्ने देखिएको हो । केन्द्रीय कमिटी बैठकको दोस्रो दिन शनिबार अध्यक्ष ओलीले विपक्षी दलका नेतालाई प्रधानमन्त्री बनाउन गरेको हस्ताक्षर फिर्ता नलिनेहरू अब पार्टीमा रहन नसक्ने घोषणा गरेका छन् । हस्ताक्षर फिर्ता लिनका लागि सोमबार ५ बजेसम्मको अल्टिमेटम शुक्रबार नै दिइएको छ । नेपाल समूहका नेताहरू कुनै पनि हालतमा हस्ताक्षर फिर्ता नलिने अडानमा छन् ।अध्यक्ष ओलीले शनिबार बैठकमा कित्ताकाट भइसकेको उल्लेख गर्दै पार्टी कसैलाई पर्खेर नबस्ने, आफ्नो गतिमा चल्ने बताएका थिए । मुद्दाको फैसला हुँदासम्म नेकपा एमाले ढाल्ने र प्रमुख प्रतिपक्षको नेतृत्वमा वैकल्पिक सरकार बनाउने हस्ताक्षर जजसको कायम रहन्छ, ती पार्टीका कार्यकर्तासमेत रहँदैनन्, उनले भनेका थिए । बालुवाटारमा बसेको बैठकले नेपाल समूहलाई झन् पर धकेल्ने गरी विधान महाधिवेशनको मिति तय गरेको छ । पार्टीको आन्तरिक जीवनमा महत्त्वपूर्ण मानिने विधान महाधिवेशन साउन २५२७ मा गर्ने निर्णय छ । त्यसका लागि राजनीतिक प्रतिवेदन लेख्ने जिम्मा ओली, विधानका विषय संयोजन गर्ने जिम्मा उपमहासचिव विष्णु पौडेल, सांगठनिक विषयको तयारीका लागि महासचिव ईश्वर पोखरेल र व्यवस्थापनको जिम्मा रामबहादुर थापालाई दिइएको छ । पार्टीका सदस्यता नवीकरणलगायतका लागि पनि मिति तय गरिएको छ । आन्तरिक एकताका लागि सबै विषयमा सहमतिका साथ निर्णय गरेर अघि बढ्ने प्रस्ताववाई बेवास्ता गर्दै बालुवाटार बैठकले भटाभट निर्णय गरेपछि नेपाल समूह पनि अब एकता नहुने करिब निष्कर्षमा पुगेको छ । नेपालले अब यही अवस्थामा ओलीसँग मिल्न नसकिने भन्दै आफ्ना नेताहरूलाई शनिबारै ब्रिफिङ गरेका छन् । उनले ओली पार्टी विभाजनकै दिशामा गएको बताए । उहाँ (ओली) ले वातावरण झन् बिगार्नु भएको छ । उहाँमा दम्भ बढ्दै गएको छ । उहाँ पार्टी विभाजनतर्फ उद्यत हुनुहुन्छ, नेता नेपालले कान्तिपुरसँग भने ।शनिबारको बैठक रोक्नका लागि नेपाल समूहका नेताहरूले अधिकतम पहल गरेका थिए । दिउँसो ओली र नेपाल समूहका नेताहरूबीच छलफल पनि चलेको थियो । त्यही छलफलको बीचबाट नेपाल समूहका नेता घनश्याम भुसालले ओलीलाई फोन गरी नेता नेपालसँग संवादसमेत गराएका थिए । उक्त संवादमा ओलीले हस्ताक्षर फिर्ताको प्रस्ताव राखे भने नेपालले शनिबारको बैठक स्थगनको प्रस्ताव । ओली र नेपालबीच उही पुरानै विषयमा गलफती पर्यो । सहमति हुन सकेन । त्यसपछि दिउँसो बालुवाटार बैठकमा ओलीले नेपालसँग भएको संवादबारे ब्रिफिङ गरेका थिए । घनश्याम भुसालजीले फोन लगाउनुभयो । माधवजीसँगै छु, कुरा गरिहाल्नुहोस् भन्नुभयो । मैले हुन्छ भनेर कुरा गरें, बैठकमा उनले सुनाए, उहाँले बैठक रोक्नुहोस् भन्नुभयो, मैले एमालेको सरकार ढाल्ने विपक्षीको नेतृत्वमा सरकार बनाउने तपाईंहरूले हस्ताक्षर फिर्ता लिनुहोस् भनें । ओलीले संवादको बेलिविस्तार लगाउँदै नेपाल पार्टीलाई क्षतविक्षत बनाउने दिशामै रहेको उल्लेख गरेका थिए । उहाँ (नेपाल) ले अदालती प्रक्रिया आफ्नो ठाउँमा छँदै छ, त्यसमा नअल्झिनुहोस्, अदालतलाई फैसला गर्न दिनुहोस् तर बैठकचाहिँ रोक्नुहोस् भन्नुभयो, ओलीले भने, बैठक रोक्ने हुन्छ ? कति दिन पर्खिने ? पार्टी क्षतविक्षत हुन्जेल पर्खिने ? यो हुन सक्दैन । पार्टी आफ्नो वैचारिक सांगठनिक क्रियाकलापमा अघि बढिरहन्छ । ओलीले जेठ २ मा फर्किने नेपाल समूहको माग पूरा गरेको, पार्टीको कारबाही फिर्ता गरेको लगायतका उदाहरण दिँदै जे गर्दा पनि उनीहरू नमानेकाले अब पर्खेर नबस्ने घोषणा गरेका थिए । हामी जेठ २ मा गयौं । साथीहरूकै भनाइअनुसार बैठक ढिलो गरी बस्यौं । १६ गते बस्ने भनेको बैठक १८ गतेसम्म सार्यौं । आज पनि ३ बजेसम्म पर्खियौं तर भएन । सधैं एउटै कुरा, उही चर्खा घुमेको घुम्यै छ । यस खालको कुरामा पार्टी अल्झिनु हुन्न । अब अघि बढ्छ, ओलीले भनेका थिए, सुमसुम्याएर पनि के भयो ? सेकेर पनि के भयो र ? जति गर्दा पनि जस्ताको त्यस्तै छ त । ओली र नेपाल समूहका नेताहरू विवाद मिलाउनका लागि पछिल्लो समय दिनहुँ वार्तामा थिए । सकेसम्म दुवै पक्षलाई मिलाएर लैजाने भन्दै उनीहरूले सहमतिका न्यूनतम खाका पनि तयार गरेका थिए । तर ओली र नेपाल दुवै अडानबाट टसमस हुन चाहेनन् । सहमतिको कोसिस त्यही भएर सफल भएन । हामी लगभग सहमतिको अवस्थामा पुगेका थियौं तर ती सहमति कार्यान्वयनभन्दा पनि शंका, अविश्वास हुने खालका निर्णयहरू एकपछि अर्को रूपमा हुँदै गए, सहमतिको प्रयासमा खटिएका एमाले सचिव गोकर्ण विष्टले कान्तिपुरसँग भने, विभाजनकारीको मनोबल बढ्ने, एमाले विभाजन गर्न चाहने शक्तिलाई बल पुग्ने खालका काम भए । शीर्ष तहकै नेतृत्वमा एकताप्रतिको गम्भीरता देखिएन । वार्ताका क्रममा नेपाल समूहले ओली समूहसँग शनिबारको बैठक रोकेर सुरुमा जेठ २ मा कायम रहेको केन्द्रीय कमिटीको मात्र बैठक गर्ने, त्यसपछि माओवादी केन्द्रबाट आएका नेताहरूलाई केन्द्रीय कमिटीमा संलग्न गराउने प्रक्रियामा जाँदा धेरै कुरा मिल्ने दिशामा जाने भनेको थियो । तर यसमा ओली तयार भएनन् । यता नेता नेपाल पनि हस्ताक्षर फिर्ता पहिले गर्ने सर्तलाई मान्न नसकिने अडानबाट कुनै हालतमा पछि हट्न चाहेनन् । यही बीचमा शनिबार बालुवाटार बैठकबाट झन् ठूला निर्णय भएपछि एकताको ढोका लगभग बन्द भएको हो । दुवै पक्षका नेताहरूका अनुसार अब एकता हुनका लागि कि त ओलीले भनेअनुसार नेपाल खुरुखुरु मानेर पार्टीमा जोडिनुपर्छ कि त नेपालले भनेअनुसार हस्ताक्षर फिर्ता नलिने निर्णयमा ओलीले समर्थन गर्नुपर्छ । यी निर्णय गर्न दुवै नेता तयार छैनन् । त्यसैले अब पार्टी एक रहँदैन भन्ने स्पष्ट भयो, एक नेताले भने, दुवै नेताहरू आआफ्नो योजनाअनुसार अघि बढिसकेका छन् ।ॅसंघीयता र धर्मनिरपेक्षतामाथि समीक्षाको प्रस्तावबालुवाटारमा शनिबार भएको बैठकमा केन्द्रीय सदस्य महेश बस्नेतले संविधानको मूल विशेषता रहेको संघीयता र धर्मनिरपेक्षतामाथि समीक्षा प्रस्ताव पेस गरेका छन् । संघीयता र धर्मनिरपेक्षतामाथि विभिन्न कोणबाट प्रहार भइरहेका बेला ओलीनिकट नेताले पार्टीको बैठकमै यससम्बन्धी प्रस्ताव अघि सार्नुलाई अर्थपूर्ण रूपमा हेरिएको छ । बेलाबखत प्रधानमन्त्री ओलीले प्रदेशहरूमाथि गरेका टिप्पणी, धार्मिक विषयहरूमा बढ्दै गएको उनको रुचिलगायतले संघीयता र धर्मनिरपेक्षताप्रति उनको प्रतिबद्धता के हो भन्ने प्रश्न उठ्दै आएको छ । यही बेला उनीनिकट नेताले पार्टीको बैठकमै यो प्रस्ताव छिराएका हुन् । नेपालमा प्रत्येक १० र १५ वर्षमा परिवर्तनका उपलब्धिहरूको समीक्षा हुने गरेको छ, केन्द्रीय सदस्य बस्नेतले कान्तिपुरसँग भने, अहिलेको अभ्यास हेर्दा तीन तहको सरकार आवश्यक हो कि होइन ? धार्मिक, सांस्कृतिक पहिचानको विशिष्टतालाई पो सम्बोधन गर्नुपर्ने हो कि ? यो कुरा समीक्षा गर्न आवश्यक छ । त्यसैले मैले आफ्नो प्रस्ताव राखेको हुँ । बस्नेतले कतै ओलीसँगै सल्लाह गरेर प्रस्ताव ल्याएका हुन् कि भन्ने आशंका अरू नेताले गरेका छन् । उहाँ ओलीले गरेका निर्णयहरूलाई बोक्ने र ओलीको निर्देशनअनुसार चल्ने व्यक्ति हो, एक नेताले भने, त्यसैले यो विषयमा कस्तो प्रतिक्रिया आउँदो रहेछ भनेर हेर्नका लागि बस्नेतमार्फत एजेन्डा उठाइएको पनि हुन सक्छ । तर बस्नेतले त्यस्तो टिप्पणी र आशंका गलत भएको बताए । मैले विशुद्ध आफ्नो मूल्यांकनका आधारमा यी विषय अघि सारेको हुँ, प्रधानमन्त्री वा अन्य कुनै नेताहरूसँग सरसल्लाह गरेर ल्याएको होइन, उनले भने, बरु मैले प्रस्ताव राखेपछि चाहिँ धेरैले राम्रो प्रस्ताव ल्याउनुभयो भनेर प्रतिक्रिया दिनुभएको छ । बस्नेतले प्रत्यक्ष निर्वाचित कार्यकारीको व्यवस्था हुनुपर्ने, प्रधानमन्त्री र अध्यक्ष दुई कार्यकाल मात्र हुन पाइने, पदाधिकारीमा तीन कार्यकालभन्दा बढी बस्न नपाइने, युवाको ४० प्रतिशत प्रतिनिधित्व हुनुपर्नेलगायतका प्रस्ताव पनि राखेका छन् ।"
अघि बढे देउवा,"(काठमाडौं)  कांग्रेस सभापति शेरबहादुर देउवाले शनिबार बिहान आफूनिकट नेताहरूसँग हारजितसँग अब मलाई मतलब छैन तर महाधिवेशन गराएरै छाड्छु भनेर आफूमाथि महाधिवेशन नगराउन खोजेको आरोपको प्रतिवाद गरेका छन् भने अर्कातिर पार्टीभित्र जस्तोसुकै परिस्थिति खडा भए पनि आफू सभापतिको उम्मेदवार हो भन्ने सन्देश दिएका छन् ।कांग्रेसले भदौ १६१९ भित्र महाधिवेशन गराउनैपर्ने संवैधानिक बाध्यता छ । तर कोरोना महामारी र बाढीपहिरोका कारण देखाएर विकल्प खोज्नेतिर नेतृत्वपंक्ति जाने हो कि भन्ने आशंका चलिरहेको छ । देउवाले भने आफ्नो टिमलाई महाधिवेशन हुनेमा सुनिश्चित रहन भन्दै तयारी अघि बढाएका छन् । उनले केही दिनअघि सातै प्रदेशका संस्थापनपक्षीय पदाधिकारी र केन्द्रीय सदस्यहरूसँग आफूले एक पटकका लागि पुनः उम्मेदवारी दिने घोषणा गरेका थिए । त्यसलगत्तै सातै प्रदेशमा तयारी अघि बढाउन उनले आफ्ना विश्वासपात्रलाई थप जिम्मेवारी दिएका छन् । संस्थापन पक्षमा पनि देउवानिकट रहेका सहमहामन्त्री प्रकाशरण महतका अनुसार देउवाले नेतृत्व दोहोर्याउन चाहनुका पछि मुख्य दुई कारण छन् । संक्रमणकालीन अवस्थामा ग्रुजिरहेको राष्ट्रिय राजनीतिलाई सम्हाल्नुपर्ने दायित्व यतिबेला कांग्रेसमाथि आएको छ । देउवाको नेतृत्वमा पाँच राजनीतिक दल आबद्ध गठबन्धनसमेत बनेको छ । अर्कातर्फ २०७४ को निर्वाचनमा पार्टीले बेहोर्नुपरेको हारको चोट छ । पार्टीलाई पुनर्जीवन दिँदै बहुमतमा पुर्याउने अठोट देउवाको छ । पार्टीको विधानमा दुई कार्यकालभन्दा बढी सभापति हुन नपाउने व्यवस्था छ । देउवाका लागि पार्टी नेतृत्वभन्दा पनि आम निर्वाचनपछि सरकारको नेतृत्व गर्ने विषय मुख्य प्राथमिकता छ । पार्टी सभापति नभई प्रधानमन्त्री बन्ने सम्भावना कमजोर हुने भएकाले उनी आसन्न महाधिवेशनमा सभपातिको प्रत्याशी हुन लागेका हुन् । संस्थापनपक्षीय सदस्य श्याम घिमिरेका अनुसार जस्तोसुकै परिस्थिति र विकल्प देखापरे पनि देउवा उम्मेदवार हुने दाबी गर्छन् । हारजितसँग मतलब छैन, तर महाधिवेशन गराउँछु भन्नुका पछि पनि उहाँको उम्मेदवारी पक्का हो भन्नेमा दुई मत छैन, उनले भने, पार्टीभित्र जस्ता खालका समीकरण बने पनि उहाँ व्याक हुनुहुन्छ जस्तो मलाई लाग्दैन ।देउवाका लागि १३ औं महाधिवेशन जस्तो सहज भने यस पटक छैन । उनी त्यतिबेला नेतृत्वलाई पार्टी राम्रोसँग सञ्चालन गर्न नसकेको आरोप लगाउने ठाउँमा थिए अर्थात् उनी पार्टीभित्रको प्रतिपक्षमा थिए । संस्थापनपक्षमा आएको असन्तुष्टिको फाइदा पनि लिन पाए । संस्थापनपक्षबाटै पूर्वमहामन्त्री कृष्णप्रसाद सिटौला सभापति, गगन थापा महामन्त्री र उमाकान्त चौधरी कोषाध्यक्षका उम्मेदवार बनेर तेस्रो धार जन्माएका थिए । संस्थापनपक्षबाट अर्जुननरसिंह केसी, फरमुल्ला मन्सुर, पद्मनारायण चौधरीसहितका केही नेता देउवा समूहमा पुगेका थिए । देउवाका लागि परिस्थिति अहिले ठीक उल्टो बनेको छ । संस्थापनपक्षप्रति इतरपक्षले पार्टी राम्रोसँग चलाउन नसकेको, भ्रातृ तथा शुभेच्छुक संस्थाको अधिवेशन नगराई तदर्थबादमा चलाएको, आफ्नै नेतृत्वमा गराएको चुनावमा पार्टी पराजित भएको, समयमा पार्टी महाधिवेशन नगराई जोखिममा धकेलेको आरोप लगाउँदै आएको छ । देउवासामु सबैभन्दा ठूलो चुनौती लामो समय आफ्नो सहयोगी बनेर काम गरेका उपसभापति विमलेन्द्र निधिको उम्मदेवारी घोषणाले खडा गरेको छ । आफैं उम्मेदवार हुने घोषणा गरेर निधिले तयारी अघि बढाएपछि उनको देउवासँग सम्बन्ध टाढिएको छ । निधिनिकट नेताहरू उनी उम्मेदवार भइछाड्ने बताउँछन् । कुनै कारणवशले नभए पनि देउवालाई सहयोग गर्ने ठाउँमा अब नहुने उनीहरूको विश्लेषण छ । देउवाले पार्टी विभाजित गरेर कांग्रेस (प्रजातान्त्रिक) बनाउँदा लामो समय कार्यवाहक सभापति चलाएका गोपालमान श्रेष्ठ पनि यतिबेला देउवासँग छैनन् । देउवाले काँध फेर्ने बेला आएको भन्दै उनी आफैं सभापतिमा उठ्ने तयारीमा छन् । आफ्नो समूहमा पदाधिकारी व्यवस्थापन गर्न देउवाका लागि अर्को चुनौती खडा भएको छ । विधानले यस पटक कोषाध्यक्षबाहेकका सबै पदाधिकारी निर्वाचित हुने व्यवस्था गरेको छ । अघिल्लो पटक एक उपसभापति, एक महामन्त्री र एक सहमहामन्त्री मनोनयन गर्न पाउने सुविधा थियो । मनोनीत पदमा दुईतीन जनालाई आश्वासन दिएर व्यवस्थापन गर्ने मौका यस पटक उनलाई छैन । उपसभापतिका दुई पदमा विजयकुमार गच्छदार र महामन्त्री पूर्णबहादुर खड्कालाई प्रतिस्पर्धामा उतार्ने चर्चा छ । महामन्त्री र सहमहामन्त्रीका लागि भने देउवालाई समस्या छ । महामन्त्रीमा महत, ज्ञानेन्द्रबहादुर कार्की, बालकृष्ण खाँण, एनपी सावद, विश्वप्रकाश शर्मा चर्चामा छन् । यीमध्ये दुई जनालाई उम्मेदवार बनाउँदा अरू असन्तुष्ट हुन सक्ने र संस्थापनपक्षबाटै निधि नेतृत्वको प्यानलमा जान सक्ने जोखिम देउवालाई छ । देउवाले यतिबेला सर्वोच्च अदालतले के गर्ला भन्नेमा बढी चासो राख्ने गरेका उनी निकट नेताहरू बताउने गर्छन् । देउवालाई प्रधानमन्त्री नियुक्तिका लागि परमादेश दिनुपर्ने मागसहित तत्कालीन प्रतिनिधिसभाका १ सय ४६ जना सांसदले दिएको रिट सर्वोच्चमा विचाराधीन छ । सर्वोच्चको आदेशले प्रधानमन्त्री हुने अवसर देउवालाई जुरे उनको स्थिति थप मजबुत बन्ने देखिन्छ । पार्टीमा अवसर नपाउनेलाई मन्त्री बनाउन सक्ने विकल्प उनीसँग हुन्छ । अहिले उहाँलाई मुख्य चिन्ता नै सर्वोच्चले के गर्छ भन्नेमा देखिन्छ, देउवानिकट एक नेताले भने । देउवालाई संस्थापन इतरपक्षमा सभापतिका आकांक्षीहरूबीच चर्केको झगडाले लाभ मिल्न सक्ने अवसर भने छ । संस्थापन इतरपक्षमा अहिले वरिष्ठ नेता रामचन्द्र पौडेल, महामन्त्री शशांक कोइराला, पूर्वमहामन्त्रीद्वय प्रकाशमान सिंह र कृष्णप्रसाद सिटौला तथा नेता शेखर कोइराला उम्मेदवार बन्ने मुख्य प्रतिस्पर्धामा छन् । उनीहरूले आपसमा मिलेर एउटै उम्मेदवार तय गर्न नसक्दा आफूलाई लाभ पुग्ने अड्कल देउवाले गरिरहेका छन् । अर्कोतर्फ विभिन्न राजनीतिक दलबाट आएका नेता तथा कार्यकर्ताको समर्थन देउवातिर छ । देउवा सभापति बन्दा मात्रै पार्टीभित्र आफ्नो राजनीतिक भविष्य सुरक्षित हुने उनीहरूले ठानेका छन् । निधिको उम्मेदवारी र संस्थापन इतरपक्षमा एउटै उम्मेदवार भएको अवस्थामा भने देउवालाई चुनौती हुने देखिन्छ । अघिल्लो पटकको तुलनामा परिस्थिति चुनौतीपूर्ण जस्तो देखिए पनि पछिल्लो पटक राष्ट्रिय राजनीति र पार्टीभित्रै आलोचकहरूलाई सँगै मिलाएर जाने भूमिकाले सभापतिको उचाइ बढाएको महत बताउँछन् । अघिल्लो महाधिवेशनमा प्रतिनिधिको बहुमत थिएन । पार्टीभित्रै विपक्षीमा भएकाले आकर्षण थियो । संस्थापन पक्षको कमजोरीप्रति असन्तुष्टि थियो । त्यही असन्तुष्टिले संस्थापन पक्षमा बसेका साथीहरू पनि हामीतिर (देउवा) जोडिएका थिए । यसपाला संस्थापन पक्ष भएकाले असन्तुष्टि थिए, उनले भने, तर पछिल्लो पटक सुझबुझ पूर्ण रूपमा सभापतिजीले राष्ट्रिय राजनीतिमा जस्तो भूमिका खेल्नुभयो, त्यसले हाइट बढाएको छ । संकटका बेला बोल्नेभन्दा पनि दूरगामी परिस्थितिलाई ध्यानमा राखेर निर्णय गर्ने कुरा महत्त्वपूर्ण रहेछ । त्यो सुझबुझ सभापतिजीले निभाउनुभएको छ भन्ने कुरा पार्टी भित्र र बाहिरसमेत परेको छ । यसले उहाँको स्थितिलाई मजबुद बनाएको छ ।"
बाढीपहिरोले जताततै सडक क्षतविक्षत,"चार राजमार्गका १० ठाउँमा पहिरोअविरल वर्षाका कारण शुक्रबार राति हेटौंडाकाठमाडौं जोड्ने चार राजमार्गका विभिन्न १० स्थानमा पहिरो खसेको छ । मकवानपुर प्रहरीका अनुसार त्रिभुवन राजपथ, कुलेखानीसिस्नेरीकाठमाडौं सडक, कुलेखानीफाखेलकाठमाडौं छोटो मार्ग र कान्ति लोकपथका विभिन्न स्थानमा पहिरो खस्दा यातायात सेवा अवरुद्ध भएको थियो । त्रिभुवन राजपथअन्तर्गत भीमफेदी१ बाघझोरा, भैंसेपालुङनौबिसे सडक खण्डमा पर्ने भीमफेदी९ अघोर, थाहा६ खानीगाउँ र थाहा१२ गैरीगाउँमा पहिरो खसेको थियो । शनिबार साँझसम्म यी सबै स्थानको पहिरो हटाएर एकतर्फी आवागमन गराइएको जिल्ला प्रहरी प्रवक्ता देवेन्द्र दासले बताए । कुलेखानीसिस्नेरीकाठमाडौं छोटो मार्गको भीमफेदी२ पान्द्राङ, भीमफेदी६ देउराली, कुलेखानीफाखेलकाठमाडौं सडकअन्तर्गत इन्द्रसरोवर४ महालक्ष्मीखोला, इन्द्रसरोवर२ कुलेखानीमा पनि पहिरो जाँदा सडक आवागमन अवरुद्ध छ । यो सडकको स्तरोन्नतिको काम भइरहेका कारण पनि धेरै स्थानमा पहिरो खसेको हो, दासले भने । कान्ति लोकपथअन्तर्गत भीमफेदी८ गंगटेमा पहिरोले कालोपत्र बगाउँदा राजमार्ग नै पूर्णरूपमा बन्द भएको छ ।"
दुई दिनपछि घटनास्थल पुगे सुरक्षाकर्मी,"चितवन (कास) जिल्लाको उत्तरी पहाडी गाउँ लोथर पर्खालमा बिहीबार बिहान पहिरोले दुई घर पुर्दा एक जनाको शव भेटियो, तीन जना बेपत्ता छन् । गाउँ पुग्ने बाटोसमेत पहिरोले क्षतविक्षत बनाएकाले घटनास्थल पुग्न सुरक्षाकर्मीलाई दुई दिन लाग्यो । उक्त ठाउँ राप्ती नगरपालिका१२ मा पर्छ ।वडा सदस्य रेलबहादुर चेपाङका अनुसार पहिरो बिहीबार बिहान ६ बजे खसेको हो । त्यही दिन दिउँसो नै सुरक्षाकर्मीको टोली त्यसतर्फ हिँडेको इलाका प्रहरी कार्यालय भण्डाराका प्रहरी निरीक्षक राजीव गिरीले बताए । भण्डाराबाट ७ किलोमिटर पर आँपपानी भन्ने ठाउँमा पुगेपछि गाडी अगाडि बढ्नै नसक्ने गरी सडक भत्किएको पाएपछि टोली फर्किएको थियो । शुक्रबार बिहान साढे ५ बजे फेरि नेपाली सेनाका २२ जना र प्रहरीका ५ जनाको टोली घटनास्थलतर्फ लागेको थियो । शुक्रबार पनि हामी आँपपानी आएपछि गाडीमा जान सक्ने अवस्था रहेन । हिँड्दै अगाडि बढ्यौं । राति पौने ७ बजेतिर बाक्राङ स्कुल पुग्यौं । घटनास्थल त्यसैको पारि थियो । शनिबार बिहान ५ बजे गएर खोजतलास गर्दा एक जनाको शव फेला पर्यो, उद्धार टोलीमा रहेका प्रहरी जवान अर्जुन चेपाङले कान्तिपुरसँग भने । पहिरोले मोतीलाल चेपाङ र उनका छोरा कृष्णलाल चेपाङको घर पुरेको थियो । मोतीलालको शव घटनास्थलदेखि तल खोलामा थियो । त्यो शव उनका जेठा छोरा बखतबहादुर र माइलो छोरा अमरलाई जिम्मा लगायौं, अर्जुनले भने । पहिरोले घर पुरिएका कृष्ण, उनकी श्रीमती निसा र ११ महिनाकी छोरी एलिजा बेपत्ता भएको वडासदस्य रेलबहादुर चेपाङले जानकारी दिए । पहिरो निकै ठूलो गएको छ । भेटिने सम्भावना ज्यादै न्यून रहे पनि बेपत्ताको खोजीकार्य जारी राखिएको उनले बताए ।"
लगातारको पहिरोले सकस,"(चितवन)  नारायणगढमुग्लिङ सडक खण्डको ठाउँठाउँमा पहिरो खसेको ३ दिन भइसक्दा पनि पूर्ण रूपमा पहिरो पन्छाउन सकिएको छैन । जसका कारण यात्रु तथा मालवाहक सवारीसाधन सडकमै अलपत्र परेका छन् । शनिबार नयाँ पहिरो झरेन । तर शुक्रबार नै खसेका पहिरोहरू पूर्ण रूपमा सफा गर्न नभ्याइएको भरतपुरको डिभिजन सडक कार्यालयका सूचना अधिकारी इन्जिनियर शिव खनालले बताए । शनिबार जेनतन दोहोरो गाडी चल्न सुरु भएका छन् तर आइतबारलाई पनि पहिरो हटाउने काम बाँकी नै छ ।हिजो चारकिलोमा थप पहिरो खस्यो, भोर्ले सेती दोभानमा नयाँ पहिरो झर्यो । यी दुई ठाउँमा पहिरो सफा गर्दै जाँदा शनिबार दिउँसो १ बजे चारकिलो र साँझ ६ बजे भोर्लेबाट दोहोरो गाडी चल्न सक्ने भएको छ, खनालले भने । ७ मिटर चौडा सडक भए दोहोरो गाडी चल्न सक्छ । भोर्लेमा सडक झन्डै ११ मिटर र चारकिलोमा ९ मिटर चौडा छ । तर पहिरो सफा गर्न बाँकी रहेका कारण चारकिलोमा ८ मिटर र भोर्लेमा ६ मिटर चौडाइमा मात्रै सडक खुला छ । आइतबार पनि काम बाँकी नै रह्यो । सडकमा गाडीको चाप छ । फेरि साँझ परेपछि पानी पर्लाझैं भएको छ । पानी थपिए के थाहा पहिरो पनि थपिने हो कि ? खनालको आशंका छ । बिहीबार र शुक्रबार पानी पर्यो कि पहिरो झर्ने गरेको थियो । बिहीबार बिहान सबेरै मुग्लिनदेखि यता नारायणगढतर्फ पाँचकिलोमा पहिरो गयो । त्यो पहिरो सफा गरेर नभ्याउँदै केराबारीलगायतका ठाउँमा सानाठूला पहिरो झरेर बाटो थुनियो । साँझ जेनतेन सबै ठाउँको पहिरो सफा गरेर भ्याएलगत्तै नारायणगढदेखि मुग्लिनतर्फ चौधकिलोमा अजंगको ढुंगासहितको पहिरो झरेर बाटो बन्द भयो । बिहीबार साँझ नै चारकिलोमा पहिरो थपियो । शुक्रबार दिनभर चारकिलोको पहिरो सफा गरेर नभ्याउँदै नारायणगढदेखि २० किलोमिटर पर मुग्लिनतर्फ भोर्ले सेती दोभानमा ठूलो पहिरो गयो । राति चारकिलोमा फेरि पहिरो थपियो । शनिबार दिनभरमा पनि पूर्ण रूपमा यी दुई ठाउँका पहिरो सफा हुन सकेनन् । नारायणगढमुग्लिन सडक खण्डलाई एसियाली मापदण्डअनुरूपको दुई लेनको फराकिलो सडक बनाउन ठाउँठाउँमा पहाड काटिएको थियो । पहाड काटेको ठाउँमा पहिरो गएर बर्खायाममा सधैं समस्या हुने गरेको छ । सडक विस्तारका क्रममा जोखिम औंल्याइएका ३२ वटा ठूला पहिरो नियन्त्रणका कामहरू पनि नभएका होइनन् । पोहोर साल आउँदा दिनमा बर्खामा पनि पहिरोले दुःख नदेला कि भन्ने थियो तर त्यसो हुन सकेन, खनालले निराशा पोखे । उनका अनुसार यहाँ पुरानो पहिरोभन्दा नयाँ ठूला पहिरो खस्ने गरेका छन् । पहिरो नियन्त्रणको काम हुँदै गर्दा चारकिलोमा गत वर्ष ठूलो पहिरो गएको थियो । त्यही बेला पहिरो गएको ठाउँमा नै यो पटक पनि खस्न सुरु भएको छ । गत वर्ष काम हुँदै गर्दा नयाँ पहिरो आयो । पुरानो ठेक्काले कभर गरेन । नयाँ ठेक्का लागेको थिएन । चारकिलोको त्यही ठाउँमा फेरि पहिरो खसेको हो, यस सडक आयोजनाकी सूचना अधिकारी इन्जिनियर सविना रानाभाटले भनिन् ।चौधकिलोमा शाखा सडकका कारणले अचानक पहिरो आएको हुन सक्ने सडक कार्यालयका अधिकारीहरूको आशंका छ । तर उक्त क्षेत्र पर्ने भरतपुर२९ का अध्यक्ष मनबहादुर मगर भने त्यहाँबाट कुनै शाखा बाटो नगएको बताउँछन् ।"
हिंसापीडित महिलालाई कानुनी सेवा प्रभावकारी,"(काठमाडौं)  बिहे भएको केही दिनपछिबाटै श्रीमान्ले कुटपिट गर्न थाले । बिहे गरिपठाएको छोरीले दुःखसुख सहेर घर धान्नुपर्छ भन्दै माइतीले पनि उतै फर्काइदिए । निरन्तरको कुटपिट, परिवार र माइती पक्षको असहयोगले डिप्रेसनमा पुगिन् । बाँच्ने आशा हराउँथ्यो । काखमा च्यापेको नाबालक छोरीको मुहार देखेपछि झल्यास्स हुन्थिन् । ४ वर्षसम्म हिंसा व्यहोरेकी उनले अन्ततः श्रीमान्सँग सम्बन्धविच्छेद गर्ने निर्णयमा पुगिन् । तर पूर्णरूपमा परिवारमा निर्भर उनीसँग मुद्दामामिलाका लागि चाहिने कानुनी ज्ञान र खर्च थिएन । पागल सावित गरेपछि सम्पत्ति पनि दिन पर्दैन भन्दै श्रीमान्ले अत्याचार गर्न छोडेनन् । असह्य पीडाको भुंग्रोबाट मुक्ति पाउने आशा लगभग हराइसकेको थियो । जब उनलाई कसैले राष्ट्रिय महिला आयोगको बाटो देखायो, जीवनले नयाँ मोड लियो । आयोगबाट घरेलु हिंसा, मानाचामल, सम्बन्धविच्छेद मुद्दा लड्न निःशुल्क कानुनी र मनोसामाजिक सेवा पाइन् । आयोगकी मनोसामाजिक परामर्शकर्ता पार्वती सुवेदीका अनुसार यसभित्र कानुनी परामर्श तथा सहयोग, मुद्दाको प्रमाण जुटाउने र लेख्ने, पीडितको पक्षमा अन्तिमसम्म बहस गर्ने, पीडितलाई मनोसामाजिक परामर्श दिने, पुनःस्थापना तथा आर्थिक सहयोग दिने कुराहरू पर्छन् । आयोगले मुद्दा लड्न लगातार कानुनी सहायता र मनोसामाजिक परामर्श दिएपछि करिब डेढ वर्षपछि उनले मुद्दा जितिन् । त्यसपछि उनलाई परामर्शको पनि जरुरत पर्न छोड्यो । सरकारको संवैधानिक अंग राष्ट्रिय महिला आयोगले हिंसापीडित महिला तथा बालिकालाई निःशुल्क कानुनी र मनोसामाजिक परामर्श सेवा दिँदै आएको छ । उसले २०७४ मंसिरदेखि २०७८ जेठसम्ममा महिलाविरुद्धका हिंसापीडित ५ हजार ७ सय ९२ जनालाई कानुनी परामर्श, १ हजार ३ सय ७९ लाई कानुनी तथा अदालती सहयोग, ३ हजार ८ सय ४२ जनालाई मानसिक स्वास्थ्योपचार तथा मनोसामाजिक परामर्श दिइसकेको छ । अधिवक्ता मीरा ढुंगानाका अनुसार अधिकांश पीडित महिलाको आयस्रोत हुँदैन । आत्मनिर्भर महिलाले निजी वकिल राखेर मुद्दा लड्न सके पनि अधिकांशले त्यो सामर्थ्य राख्दैनन् । कतिपय मुद्दामा सरकारी वकिलहरू पीडितप्रति संवेदनशील भइदिँदैनन् । काठमाडौं उपत्यकामा रहेका पीडितहरूलाई स्थायी थलोमा गएर मुद्दा लड्न खर्चले धान्दैन । यहींबाट गर्नलाई अस्थायी बसाइँसराइका लागि पनि स्थानीय तहमा रकम तिर्नुपर्छ । आर्थिक कारणले नै धेरैजसो पीडितहरू पछि हट्न बाध्य हुने ढुंगाना बताउँछिन् । एकैचोटि कानुन बुझिँदैन, लेख्ने र बहस गर्ने कुराले पनि हारजितमा ठूलो महत्व राख्छ । यस कारण उनीहरूलाई निःशुल्क कानुनी र मनोसाजिक सेवा आवश्यक हुने उनको भनाइ छ । उनी कार्यरत महिला, कानुन र विकास मञ्चले पछिल्लो एक वर्षमा ७ सय ६८ जनालाई निःशुल्क कानुनी सहायता तथा मनोपरामर्श सेवा दिएको छ ।आयोगकै सहयोगमा वैदेशिक रोजगारीको नाममा खाडी मुलुकमा बेचिएकी एक महिलाले पनि मुद्दा जितिन् । सुरुमा आफ्नै बलबुताले पीडकविरुद्ध जिल्ला अदालत काठमाडौंमा मुद्दा दायर गरिन् । आर्थिक पहुँचयुक्त पीडकले उनीमाथि ज्यान लिनेसम्मको धम्की दिँदै दुःख दिन थाले । मुद्दा फिर्ता गर्न दबाब दिइरहे । विस्तारै आफू पक्षका वकिलबाट पनि अपेक्षाअनुसार सहयोग पाउन छाडिन् । मुद्दा प्रक्रियामा थप आर्थिक जोहो गर्न नसक्ने भइन् । अदालतमा पुग्दासमेत न्याय गुमाउने अवस्थामा पुगेपछि अन्ततः उनी आयोगको सम्पर्कमा पुगिन् । आयोगले उनलाई कानुनी सहायता र समन्वय गरिदियो । छोरीलाई पढाइदियो । मनोसामाजिक परामर्श दिइरह्यो । करिब एक वर्षपछि उनले मुद्दा जितिन् र अहिले आत्मनिर्भरको बाटोमा छिन् ।यायमा पहुँच बढाउन थालिएका यस्ता प्रयासले पीडितलाई राहत त पुर्याएको छ तर पर्याप्त नभएको स्वयं आयोगकी मनोपरामर्शकर्ता सुवेदी बताउँछिन् । निःशुल्क सेवा प्रभावकारी भएर पनि पर्याप्त छैन, सेवाग्राहीहरू बढिरहनुभएको छ, हाम्रा साथीहरूले कार्यालयमा मात्रै नभ्याएर घरमा राति अबेरसम्म बसेर मुद्दा लेख्ने, हेर्ने गर्नुहुन्छ, उनले भनिन् । अधिकारकर्मी सुशीला तामाङले राजधानी र सहरबजार केन्द्रित यस्ता सेवाले ग्रामीण र दूरदराजका पीडितलाई समेट्न नसकेको बताइन् । संवैधानिक रूपमै उल्लेख यो सेवा पाइन्छ भन्ने दूरदराजका हिंसापीडित महिलालाई थाहै छैन, उनले भनिन्, यस कारण कतिले मुद्दा हार्ने, कतिले बेलैमा न्याय प्रक्रियामा जान नसकेर विपक्षीले सम्पत्ति बेचिसक्ने र मुद्दा जिते पनि रित्तो हात फर्किनुपर्छ ।"
बजेट फेल गराउन विपक्षीको मोर्चाबन्दी,"(मकवानपुर)  मुख्यमन्त्री डोरमणि पौडेल नेतृत्वको सरकारले ल्याएको बजेट फेल गराउन विपक्षी दलहरू एउटै कित्तामा उभिएका छन् । आन्तरिक कलहका कारण सत्तारूढ एमालेभित्र चरम मतभेद सिर्जना भएको अवस्थामा विपक्षी दलहरू प्रदेश सरकारले असार १ मा सदनमा पेस गरेको बजेट फेल गराउन एउटै कित्तामा उभिएका हुन् । विपक्षी दलहरूले तीन दिनदेखि जारी आगामी आर्थिक वर्ष २०७८७९ को बजेटमाथिको छलफल सकिएसँगै सदन अवरुद्ध गरेका हुन् । शनिबार प्रदेशसभामा विनियोजन विधेयकमाथिको छलफल सुरु भएलगत्तै विपक्षी दलहरूले विभिन्न माग राख्दै संसद् बैठक अवरुद्ध गरेका थिए ।सरकारको बजेटले विपद् व्यवस्थापन गर्न नसक्ने, कोरोना महामारीलाई बेवास्ता गरेको र पक्षपाती ढंगले बजेट ल्याइएको, न्यायोचित ढंगले वितरण नगरिएको र प्रदेश सरकारले आफैं आमसञ्चार गृह सञ्चालन गर्ने विषय फिर्ता लिनुपर्ने भन्दै प्रतिपक्षी दलहरूले संसद् अवरुद्ध गरेका हुन् । प्रदेश सरकारले चौथोपटक सदनमा पेस गरेको पूर्ण बजेट लक्ष्यहीन, असन्तुलित र अमूर्त भन्दै प्रतिपक्षी दलहरू माओवादी केन्द्र, कांग्रेस, विवेकशील साझा, नेपाल मजदुर किसान पार्टी र राप्रपाले विरोध गरिरहेका छन् ।माओवादी संसदीय दलका नेता शालिकराम जम्मकट्टेलले स्थानीय तहमा जाने ससर्त अनुदान बजेटमा समेत पूर्वाग्रही ढंगले विनियोजन गरिएको भन्दै आपत्ति जनाए । ससर्त बजेटमा गरिएको विभेद नसच्याएसम्म बजेटको छलफल अगाडि बढ्दैन, उनले भने । उनले सुरुङ मार्ग र विद्युतीय बसबारे समेत असन्तुष्टि व्यक्त गर्दै बजेटबाट हटाउन माग गरे । ऐन नै नभएको अवस्था र देश आर्थिक रूपमा टाट पल्टने अवस्थामा प्रदेश सरकारले आफैं सञ्चारगृह चलाउने विषय फिर्ता लिनुपर्ने उनको माग थियो ।कांग्रेस संसदीय दलका नेता इन्द्रबहादुर बानियाँले बाढीपहिरोग्रस्त सिन्धुपाल्चोकलाई सरकारले झुक्याएको बताए । उनले पूर्वाग्रही ढंगले बजेट विनियोजन र कार्यान्वयन गरिरहेको बताए । सरकार संविधान र संघीय लोकतान्त्रिक गणतन्त्रलाई कमजोर बनाउन संघीय सरकारको इकाइको रूपमा अघि बढेको भन्दै आपत्ति जनाए । उनले बजेट पुस्तिका नै दुई ढंगको आउनु गलत भएको भन्दै एउटै पुस्तक बनाएर नआएसम्म संसद् अघि बढ्न नसक्ने बताए । विपद्मा परेका जिल्लालाई सरकारले व्यवस्था गर्न नसक्ने भए कांग्रेसले आफ्नो सेवा सुविधा जनताको राहतमा खर्चिन तयार छ । स्वतन्त्र सञ्चार गृह चलाउन सहयोग गर्नुभन्दा सरकार आफैंले सञ्चार गृह चलाएर नराम्रो कुरा पनि राम्रो भनेर प्रचार गर्न खोजेकाले बजेट फिर्ता लिनुपर्छ, उनले भने । उनले सरकारले विपक्षी दलहरूको माग सम्बोधन नगरेसम्म बैठक बस्न नसक्ने बताए ।वाग्मती प्रदेशको जारी बजेट अधिवेशनमा एउटा विधेयक पारित भएको छ । भौतिक पूर्वाधार विकास मन्त्रालयले ल्याएको प्रदेश सार्वजनिक सडक तथा परिवहन पूर्वाधारको सम्बन्धमा व्यवस्था गर्न बनेको विधेयक पारित भएको हो ।"
खोपको प्राथमिकता,"बल्लतल्लै सही, सरकारले चीनबाट ३० लाख मात्रा भेरोसेल खोप ल्याउन लागेको छ । सबैको आशाको नजर कोभिड१९ प्रतिरोधक खोपतर्फ नै तेर्सिएको बेला यो आफैंमा शुभ समाचार हो । कोरोनाको दोस्रो लहर जारी रहेको यो समयमा करिब ५ प्रतिशत नागरिकलाई दुवै मात्रा पुग्ने गरी आउन लागेको खोपले थोरै राहत अवश्य दिनेछ । तर बेलैमा धेरैभन्दा धेरै नागरिकलाई खोप लगाउन नसकेमा महाव्याधिको तेस्रो लहर आउन सक्ने चेतावनी विज्ञहरूले दिइरहेकाले सरकारले थप खोप ल्याउने पहल निरन्तर जारी राख्नुपर्छ । करिब चार महिनाअघि पहिलो मात्रा कोभिसिल्ड खोप लगाएकालाई दोस्रो मात्राको जोहो गर्न दिनप्रतिदिन ढिलाइ भइरहेको छ, यसको प्रबन्ध मिलाउन पनि सरकारले हरसम्भव कोसिस गर्नुपर्छ । र, तत्काल ल्याउन लागिएको चिनियाँ खोपलाई मुलुकभित्र समतामूलक वितरण गर्न पनि उत्तिकै ध्यान दिनुपर्छ । सरकारी अधिकारीले यही असार २५ देखि साउन ८ सम्म नेपाल वायु सेवा निगमका तीन उडानबाट भेरोसेल खोप ल्याउन लागिएको जनाएका छन्, जसका निम्ति बेइजिङस्थित सिनोफार्म कम्पनीसँग गोप्य सम्झौता गरिएको छ । एक मात्राको १४ डलरमा खरिद गरेको दाबी स्रोतको भए पनि यसबारे आधिकारिक जानकारी सार्वजनिक गरिएको छैन । वर्तमान समयमा खोप जीवनमरणको सवाल भएकाले यसको खरिद प्रक्रिया नै रोकिने गरी पारदर्शितालाई पहिलो र अनिवार्य सर्त बनाउनु निश्चय पनि उचित नहोला, तर पारदर्शिताका साथ खोप खरिद गर्न सक्ने अवस्था रहँदारहँदै गोप्य सम्झौता भने बिलकुलै गरिनु हुँदैन । नेपालले खोप खरिदको प्रस्ताव गर्दा चिनियाँ कम्पनीले मूल्य र खरिद गरिएको खोपको संख्यालगायतका विषय सार्वजनिक नगर्ने गरी ननडिस्क्लोजर एग्रिमेन्ट गर्नुपर्ने अडान राखेकाले सरकार गोप्य सम्झौता गर्न बाध्य भएको बताइएको छ । जसरी खोप नआएनआओस् तर पारदर्शिता अहिल्यै हुनुपर्छ भन्नु यतिबेला अनुपयुक्त हुन सक्छ, त्यसै गरी खोप आए भैहाल्यो नि पारदर्शिता किन चाहियो भनेर यो प्रश्नलाई दीर्घकालसम्म त्यसै पन्छाइरहन पनि मिल्दैन । त्यसैले हाललाई पारदर्शिताको अत्तो नथापी खोपको स्वागत गर्ने तर केही गरी गडबड भएको आशंका लागेमा भोलि राज्यका सम्बन्धित निकायहरूले अनिवार्य रूपमा यसमा ध्यानदृष्टि दिने नीति अंगीकार गर्नुपर्छ । र, यस्ता अन्य खरिद प्रक्रियामा सम्भव भएसम्म खुला सम्झौतामै जोड दिइनुपर्छ । ताकि जसरी पनि खोप ल्याउने नाममा अपारदर्शिता र अनियमितता नमौलाओस् । चीनबाट ल्याउने भनिएकोसहित नेपालमा उपलब्ध सबै खोप लगाउँदा करिब १० प्रतिशत नागरिकले मात्र पूरा मात्रामा खोप पाउने अवस्था हुन्छ । यसबाट महामारीको अर्को लहरको जोखिम टर्दैन । त्यसैले स्वास्थ्य मन्त्रालय यत्तिमै चुप लागेर बस्न मिल्दैन । खोप लगाउन थालेको सुरुका छ महिना त्यसै गुजारेको सरकारले अब पनि त्यस्तै ढिलासुस्ती दोहोर्याउनु हुन्न । भारत सरकारको सहजीकरणमा त्यहाँको सिरम इन्स्टिच्युटलाई पैसासमेत तिरिसकिएको १० लाख मात्रा खोप अझै आएको छैन, यसतर्फ पनि ध्यान दिनुपर्छ । कोभिसिल्ड खोपको दोस्रो मात्राको पर्खाइमा रहेका करिब १४ लाखका निम्ति जसरी पनि खोपको प्रबन्ध मिलाउनुपर्छ । यसअघि स्वास्थ्य मन्त्रालयले असार दोस्रो साताको मध्यसम्ममा कोभाक्स सुविधाको खोप आइसक्ने बताए पनि अहिलेसम्म परिणाम हात लागेको छैन । अस्ट्राजेनेकाको बेलायत, कोरिया, डेनमार्कलगायत मुलुकमा उत्पादित खोप उपलब्ध हुन सकेमा पहिलो मात्रा कोभिसिल्ड लगाएकाहरूलाई लगाउन मिल्ने बताइएको छ । त्यसैले सरकारले एकातिर सुविधामा प्राप्त हुने खोपका लागि पहल जारी राख्नुपर्छ भने अर्कातिर सक्दो धेरै नागरिकलाई खोप लगाउन उत्पादक मुलुक तथा कम्पनीहरूसित खरिदका निम्ति सार्थक प्रयास गर्नुपर्छ । अर्को महत्त्वपूर्ण सवाल, उपलब्ध खोपको दुरुपयोग नगरी समतामूलक ढंगबाट वितरण गर्न तथा जोखिमको स्तर र क्षेत्रअनुसार प्राथमिकता मिलाएर लगाइदिन पनि उत्तिकै आवश्यक छ । यसअघिजस्तो सहरतिर धेरैले लगाउने तर गाउँतिर खोपै नपुग्ने हुनु हुँदैन । जोखिम क्षेत्रका लक्षित उमेर तथा पेसागत समूहका नागरिक कोही पनि छुट्नु हुँदैन । अहिलेसम्म करिब २६ लाखले पहिलो मात्रा खोप लगाउँदा त्यसको एकतिहाइभन्दा बढी वाग्मती प्रदेशका मात्र छन् भने दोस्रो मात्रा लगाउनेमध्ये त झन् करिब ६० प्रतिशत नै यसै प्रदेशका छन्, यसबाटै खोपको समतामूलक वितरण नभएको तथ्य थाहा हुन्छ । अबका दिनमा यही प्रवृत्ति दोहोरिनु हुन्न । काठमाडौं उपत्यकामा १८ वर्षीय नागरिक खोपको लाइनमा उभिँदा उत्तिकै जोखिममा रहेका अरू जिल्लाका वृद्धवृद्धा त्यसै टुलुटुलु हेरेर बस्ने अवस्था आउनु हुँदैन । खोपका लागि सरकारले अनलाइनबाट फाराम भर्ने व्यवस्था मिलाएको छ, यसलाई अझ प्रभावकारी र व्यापक बनाउनुपर्छ तर सबै नेपालीले यस्तो विधिमा पहुँच नराख्ने भएकाले सरकार यसको मात्र भर पर्नु हुँदैन । र, सुरक्षाकर्मी परिचालन गरेर भए पनि खोप लगाउने स्थलमा स्वास्थ्य मापदण्डको पालना पनि गराइनुपर्छ, पहिलेजस्तो त्यहीँबाटै कोरोना सल्किएलाजस्तो अवस्था फेरि देखिनु हुन्न । जसरी हुन्छ, सरकारले थप खोप ल्याउन सार्थक पहल गर्ने र उपलब्ध मात्राको न्यायोचित रूपमा लगाइदिने कार्य एकसाथ गर्नुपर्छ ।"
सर्वोच्चको गरिमा,"न्यायाधीश तेजबहादुर केसीको मुद्दाबाट न्यायाधीश अलग्गिने अभ्यास लेख पढेपछि लागेको कुरा बुँदागत रूपमा राखेको छु ।१ जेठ ८, २०७८ मा मन्त्रिपरिषद्को निर्णय र प्रधानमन्त्री खड्गप्रसाद ओलीको सिफारिसमा राष्ट्रपतिद्वारा गरिएको संसद् विघटन र त्यसउपर परेका ३० रिट निवेदनमध्ये क्रमसंख्या ९ को उत्प्रेषण परमादेश मुद्दाको प्रारम्भिक सुनुवाइ मेरिट बेसमा प्रवेश नगर्दै उत्पन्न सवालले संवैधानिक इजलासबाट अलग पारिएका न्यायाधीशद्वय बमकुमार श्रेष्ठ र लेखक स्वयंको इजलासमै रहने अडान र स्पष्टोक्ति लिखित रूपमै व्यक्त भैसकेको छ । यसअघिका ८ वटाको सुनुवाइ पद्धतिअनुरूप नै भए पनि अर्थ रहेन र इजलास संरचना परिवर्तनसँगै दलको रिटबाहेक बाँकी २९ वटा रिटको सुनुवाइ नै नभई अनिश्चित बन्यो । कोरोना महामारीबीच निवेदकले विधिको शासन बचाउन न्यायालयमा गरेको अनुरोध र लगानी खेर नजाओस्, कम्तीमा यी पछाडि धकेलिएका मुद्दाको सुनुवाइ पनि समयमै गरियोस् ।२ प्रतिनिधिसभा विघटन गैरसंवैधानिक भएकाले पुनःस्थापनको माग गरिएका १४६ सांसदको रिट (जसमा देउवालाई प्रधानमन्त्री पदमा नियुक्त गरी पाऊँ भन्ने प्रमुख माग छ) समेत २६ वटा र महान्यायाधिवक्तालगायत सरकारी पक्षलाई मद्दत पुग्ने गरी ओलीलाई नै प्रधानमन्त्री नियुक्त गरी पाऊँ भन्ने मागसहितका ४ वटा रिट सरकारकै पृष्ठपोषण गर्ने खालका छन् ।३ यसअघिको संसद् विघटनसम्बन्धी मुद्दाको सुनुवाइजस्तै रोलक्रमको आधारमा सुनुवाइका लागि यदाकदा निवेदनको चर्चा चले पनि असार ९, २०७८ देखि द्रुत गतिमा मुद्दाको सुनुवाइ भैरहेछ । दर्ता सूचीको १ देखि ८ नम्बरसम्मका निवेदकले ९ नम्बरको मुद्दा सुनुवाइको अदालती प्रक्रिया स्विकारेपछि मजस्तो पछिल्लो नम्बरमा मुद्दा हुने निवेदकहरू मौन बसेका हुन् । यो आफैंमा अनौठो प्रयोग लागिरहेछ तथापि अदालतले कसैको हानि पुर्याउँदैन भन्ने मान्यतामा ढुक्क हुनैपर्छ ।४ आमनेपालीको प्रतिनिधिपात्रको हैसियतले दायर गरिने सार्वजनिक सरोकारको रिट र हकदैयाधारीले दर्ता गरेका रिटमध्ये कसले किन प्राथमिकता पाउने व्याख्या जरुरी छ । विघटित प्रतिनिधिसभा सदस्यहरूको रिटको अन्तिम निर्णयपछि मिसिल साथै राखी समान प्रकृतिका बाँकी २५ रिटको सुनुवाइको औचित्य छैन । साथै यी मुद्दाका निवेदकलाई साधारण तारिख पनि दिइएन भने असार २३ सम्म विपक्षीलाई लिखित जवाफ पेस गर्ने समय नै छ ।५ अतः न्यायसम्पादनमा अपनाइएको विधिले लम्बेतान बहसको अन्त्य गरे पनि समान प्रकृतिका मुद्दा सुनुवाइमा असमान व्यवहार, व्यक्तिविशेषले मुद्दा सुनुवाइमा प्राथमिकता पाउने गुनासोको सम्बोधन विधिवत् भएमा सर्वोच्च अदालतको गरिमा झनै बढ्नेछ । न्यायालयमा अन्याय कल्पनाबाहिरको कुरा हो । ज्ञानेन्द्रराज आरण, रामेछाप"
चीनको रफ्तार,"चीनको सयवर्षे उत्सव, सिङ्गो विश्व तरंगित समाचारमा सुशासनको पद्धति अँगालेको कम्युनिस्ट देशले विश्वलाई चकित बनाउने गरी विकासलाई चरम चुलीमा पुर्याउन सक्ने रहेछ भन्ने यथार्थ प्रस्तुत भएको छ । भन्नुपर्दा चीन यतिबेला भौतिक विकासमा मात्र सफल नभएर विश्वका कुन ैपनि शक्ति राष्ट्रलाई चुनौती दिन सक्षम देखिन्छ । हुन त, चीनको शासकीय पद्धतिलाई पश्चिमा देशहरूले आलोचना गर्दै आएका छन्, तर चीनले विकासको गति रोकेको छैन । चीनका लागि पूर्वराजदूत महेश मास्केले भनेका छन्, पुँजीवाद र पश्चिमेली लोकतन्त्रको विकल्प छैन भन्नेहरूलाई चीनले गतिलो जवाफ दिएजस्तो लाग्छ । उनको ठम्याइ सही छ । छिमेकी देशले छोटो समयमा चमत्कार गरेर देखाउँदा पनि हाम्रा कम्युनिस्ट नेताहरूको घैंटामा घाम लागेको छैन । कम्युनिस्टहरूको पछिल्लो झगडामा त झन् नेपाली राजनीतिको कुरूपताबाहेक केही भेटिँदैन । हाम्रोमा मनमोहन अधिकारीलाई मात्र कम्युनिस्ट विचारक र अभियन्ताको रूपमा चिनिने गरिन्छ । उनीपछि प्रधानमन्त्री बनेका झलनाथ खनाल, माधवकुमार नेपाल, बाबुराम भट्टराई, पुष्पकमल दाहाल र केपी शर्मा ओली सिद्धान्तविहीन बन्दै गएका कारण शासन पद्धति तहसनहस भएको हो । कम्युनिस्ट शासनमा नातावाद, कृपावादको छायासम्म नहुने, अनुशासन र समानताको सिद्धान्तबाट मुलुक अघि बढ्ने अपेक्षा सबै नेपालीमा थियो । तर, देशको जुन दुर्गति हेर्न हामी बाध्य छौं, त्यसबाट वर्तमान नेतृत्व एवं दोस्रो, तेस्रो पुस्ताका नेताले पनि दूरगामी दृष्टिकोण राखेर समृद्धि हासिल गर्न सक्लान् भन्ने आशा राख्न सकिँदैन । कम्युनिस्ट मात्र नभएर अन्य दलका शीर्ष नेताहरूले पनि झुटो सपना बाँड्नेबाहेक केही गर्न सकेनन््, जनतालाई मृगतृष्णामा भुलाउनबाहेक अरू काम जानेनन् । देखेर, भोगेर, सिकेर अघि बढ्न नचाहनेहरूबाट भविष्यमा केको आस गर्ने ? भुवनेश्वर शर्मा, चन्द्रागिरि२, काठमाडौं एकदलीय राजनीतिक प्रणाली अपनाएको चीनले विश्वलाई नै चकित बनाइरहेको छ । सत्तारूढ चिनियाँ कम्युनिस्ट पार्टी स्थापनाको शतवार्षिकीको तामझाम देखेर संसार छक्क पर्यो । कम्युनिस्ट सिद्धान्त अँगालेका अन्य राष्ट्रले चीनको सफलताबाट धेरै सिक्न सक्छन् । विकासका क्षेत्रमा चीनसँग हाम्रो तुलना हुन नसके पनि एउटा समानता के छ भने, हाम्रो सत्तारूढ पार्टी पनि कम्युनिस्ट नै हो । धेरथोर उतैबाट प्रभावित पनि छ । कम्युनिस्ट सिद्धान्त र नीतिलाई चीनले पालना गरेर संसारकै शक्तिशाली देश बन्न पुग्यो । हाम्रोमा भने कम्युनिस्ट सिद्धान्तलाई पाखा लगाउँदा अहिलेको राजनीति तथा राजनीतिक प्रणाली नै तहसनहस हुन पुगेको छ । २०४६ सालको परिवर्तनपछि देशले छ जना कम्युनिस्ट प्रधानमन्त्री पायो । तर, कम्युनिस्ट सिद्धान्त राज्यका नीति तथा कार्यक्रम कतै पनि प्रतिविम्बित भएन । पछिल्लो निर्वाचनमा वाम गठबन्धनले अत्यधिक मत पाए पनि उनीहरूले वाचा गरेजस्तो विकास र स्थिरता देशमा आएन । आफ्ना कार्यकर्तालाई खुसी पार्ने, आसेपासेलाई पोस्ने काममै लागे । नातावादकृपावादले कम्युनिस्ट सिद्धान्त छायामा पारिदियो । माओवादी केन्द्र र नेकपा एमाले मिलेर विशाल नेकपा बन्दा अबचाहिँ देशले काँचुली फेर्छ कि जस्तो लागेको थियो आमनागरिकलाई । तर, अहिले त्यो आशा टुक्राटुक्रा भएको छ । हाम्रा नेताहरूले चीनको कम्युनिस्ट सिद्धान्त घोके मात्र, त्यहाँ भएको विकासका अवधारण र योजना कार्यान्वयनको व्यावहारिक पाटोलाई वास्तै गरेनन् । आफू सत्तामा कसरी पुग्ने र त्यहाँ पुगेपछि आजीवन पुग्ने पैसा कसरी बटुल्ने भन्ने चिन्ता मात्र गरिरहे । उनीहरूलाई देश र जनताका लागि सोच्ने फुर्सदै भएन । प्रमोद पौडेल, पेप्सीकोला, काठमाडौं३२"
कृषि उकास्ने अवसर,"अघिल्लो लकडाउनमा सबैले कृषि क्षेत्रमा लगानी गर्नुपर्छ, यसले मात्र महामारीको असर कम गर्छ भन्ने बहस सर्वत्र चलेको थियो । यसपालि पनि उक्त बहसले निरन्तरता पाएको छ । तर, कृषिमा निर्भर जनसंख्याकेन्द्रित योजना बन्न सकेको छैन । अरू त अरू किसानका उब्जनीलाई बजारसम्म ल्याउने व्यवस्था पनि गर्न सकिएन । देशका थुप्रै ठाउँमा किसानका तरकारी बारीमै कुहिएको समाचार आएका छन् । कतिलाई ढुवानीकै समस्या छ । पालिकाहरूको बजेटमा पनि कृषिलाई प्राथमिकतामा त राखिएका छन्, तर किसानलाई महामारीका बेला तत्काल फाइदा दिने किसिमका योजनाहरू ल्याउन सकेका छैनन् । निषेधाज्ञा अलि खुकुलो भए पनि, किसानका आफ्ना साधन छैनन्, उनीहरूलाई बजारसम्म आइपुग्नै मुस्किल छ । अहिले किसानलाई बजारसम्म जोडेर उनीहरूलाई आफ्नो उब्जनीको न्यायसंगत मोल दिलाउन पालिकाहरूले ध्यान दिनुपर्छ । महामारीका कारण धेरै मजदुरले रोजगारी गुमाएका छन् । उनीहरूलाई तत्काल रोजगारीको वातावरण बनाउन पनि सकिन्न । गाउँका जग्गा बाँझो छन्, यस्तोमा कोही व्यावसायिक खेती गर्छु भनेर तम्सिए, उनीहरूलाई चाहिने उन्नत बीउ र तालिम दिने व्यवस्था पालिकाहरूले गर्दा तत्काल तिनले काम पाउन सक्छन् । यस्ता मसिना कार्यक्रमहरूलाई पालिकाहरूले प्राथमिकता दिनुपर्छ । अनि मात्र महामारीले थिलथिलो पारेको अर्थतन्त्रलाई उकास्न सकिन्छ । महामारीले हामीलाई कृषितर्फ फर्काइदिएको छ । आजको आवश्यकतालाई मध्यनजर गरी भोलिको रणनीति बनाउने अवसर पनि हो यो । त्यसैले कृषिलाई नयाँ तरिकाले विकास गर्ने कोसिसमा स्थानीय, प्रदेश तथा संघीय सरकार स्पष्ट खाकासहित अगाडि बढ्नुपर्छ । शिवप्रसाद भण्डारी, बानेश्वर"
बिदेसिने मजदुरको वेदना,"रोकियो वैदेशिक रोजगार, कैयौं अलपत्र समाचारले साउदी अरब, कतारलगायत देशमा खोप नलगाएका कारण मजदुरी गर्न वञ्चित भएकाहरूको वेदना प्रस्तुत गरेको छ । समाचारमा नूर मोहम्मद, विनोद दर्नाल, कुलबहादर खत्रीको पीडालाई ठाउँ दिइएको छ । यी त, प्रतिनिधि पात्र मात्र हुन्, हाम्रोमा उनीहरूजस्ता हजारौंका लागि स्वदेशमै काम गर्ने वातावरण छैन । सरकारले रोजगारी बढाउन सकेको छैन । दुई छाक खानका लागि बाध्य भएर बिदेसिनुपरेको छ । त्यसमाथि अहिले खोप नलगाएका कारण बिदेसिन नपाउनुले झनै पीडा थपेको छ । यो समस्या समाधान गर्न सरकार नै अघि सर्नुपर्छ, अरू कसैले सक्दैन । अन्य देशमा कोरोना खोपले पहिलो प्राथमिकता पाएको छ । हाम्रोमा भने कुल जनसंख्याको करिब २ प्रतिशतले मात्र खोप लगाएका छन् । जनसंख्याको करिब ६० प्रतिशतलाई खोप नलगाएसम्म महामारी नियन्त्रणमा आउँदैन भन्दै छन्, विज्ञहरू । अझ आफू बच्न मात्र होइन, काम गर्न बिदेसिनुपर्यो भने पनि खोप अनिवार्य लगाउनैपर्ने भएको छ । अहिलेसम्म अनुदानमा आएका खोप स्वास्थ्यकर्मी, सुरक्षाकर्मी तथा ज्येष्ठ नागरिकहरूले लगाउन पाए । खाडी मुलुक जानेहरू प्रायः युवा हुन्छन् र अब आउने खोपमा पनि उनीहरूलाई प्राथमिकतामा नराखिने प्रस्ट छ । यस समस्याबाट पार पाउन सरकारले भिसा लागेकाहरूलाई पनि खोप लगाइदिने प्रावधान बनाउनैपर्छ । होइन भने, सम्बन्धित देशहरूमा हाम्रा नागरिकलाई खोप लगाउन सकिएन, यसकै आधारमा उनीहरू कामबाट वञ्चित नहोऊन् भन्ने व्यहोराको चिठी कूटनीतिक माध्यमबाट पठाउनुपर्यो । यही महिनाबाट चीनबाट भेरोसेल खोप आउने चर्चा छ, उक्त खोप खाडी जान लागेकाहरूले पनि पाउनुपर्छ । तर, दिने कसरी भन्ने समस्या पर्न सक्छ । यसका लागि श्रम स्वीकृति गर्न आउँदा, त्यहीँ स्वास्थ्यकर्मी खटाएर खोप लगाइदिन सकिन्छ । केकसरी लगाउने भन्नेमा श्रम, रोजगार तथा सामाजिक सुरक्षा मन्त्रालयले छिटै अध्ययन गरेर, योजना बनाउनु अति आवश्यक छ । खोप बेलैमा ल्याउन नसक्ने सरकारको लापरबाही तथा ढिलासुस्तीको सजाय खाडीमा जाने मजदुरहरूले पाइरहेका छन् । र, यस्तो नहोस् भन्नेमा सरकार संवेदनशील हुनैपर्छ । मधु भट्टराई, अनामनगर काठमाडौं"
संवैधानिक बाटो र न्यायपालिका,"वैयक्तिक शक्ति आर्जन, ठहराव वा पुनर्प्राप्तिको प्रयोजनका लागि राजनीतिक दल वा शासकहरूले असंवैधानिक बाटो हिँड्न प्रयास गर्ने प्रचलन जबरजस्त रूपमा स्थापित छ, विशेषतः लोकतन्त्र परिपक्व भइनसकेका हाम्रैजस्ता मुलुकहरूमा । दक्षिण एसियाको कुरा गर्दा, सन् ७० को दशकमा इन्दिरा गान्धीले लोकसभा निर्वाचनमा आफू पराजित भए पनि जबरजस्ती गराएको विजय घोषणालाई अदालतले उल्टाइदिएपश्चात् लगाएको संकटकाल शक्ति आर्जनका लागि राजनीतिक कोर्स नै बदल्ने प्रयासको एउटा साधन थियो । शासकहरूले शक्ति आर्जनका लागि संवैधानिक मार्ग परिवर्तन गर्न खोजेका त्यस्ता प्रयासलाई न्यायपालिकाले आम रूपमा रोक्ने गरेकै छ । श्रीलंका, बंगलादेश, पाकिस्तानका एक दशकयताकै अनेक राजनीतिक आरोहअवरोहमा न्यायपालिकाको सक्रियताका कैयौं उदाहरणको विश्लेषण गर्दा पनि संवैधानिक बाटो बदल्ने शासकहरूको प्रयासलाई न्यायपालिकाले रोक्ने नै प्रयत्न गरेको देखिन्छ ।नेपालकै कुरा गर्दा पनि, २०४६ सालको परिवर्तनपश्चात् जारी नेपाल अधिराज्यको संविधान२०४७, अन्तरिम संविधान२०६३ र वर्तमान संविधानको कार्यावधिमा समेत संवैधानिक बाटो परिवर्तन गर्ने शासकहरूका असंवैधानिक प्रयासहरूमा न्यायपालिकाले अवरोध सृजना गरेका उदाहरण हाम्रो सामु जीवित छन् । तर यदाकदा संवैधानिक मार्ग परिवर्तनमा न्यायपालिका सहयोगी भएका दृष्टान्त पनि नभोगिएको होइन । राजा ज्ञानेन्द्रले असोज १८ हुँदै माघ १९ सम्म पुग्दा नेपाल अधिराज्यको संविधान२०४७ ले स्थापित गरेको बहुदलीय व्यवस्था र संवैधानिक राजतन्त्रको मार्ग परिवर्तन गरी राजतन्त्रको शक्ति बढाउन खोजेका थिए । त्यो कोर्स परिवर्तनका लागि उनले शक्तिशाली शाही आयोग बनाएर सबै राजनीतिक नेताहरूलाई त्यसमार्फत दोषी ठहर गराई शक्ति हातमा लिन खोजेका थिए । तर त्यसलाई सर्वोच्च अदालतले अवैध ठहर गरेपश्चात् जनआन्दोलन२ सफलताको उत्कर्षतर्फ लम्किएको थियो । यहाँनेर शासकको असंवैधानिक मार्ग परिवर्तनको प्रयासलाई न्यायपालिकाले अवरोध सृजना गरेर संविधानको संरक्षण गरेको थियो ।तर नेपाली जनताको चाहना त्यतिमा सीमित हुने थिएन र जनक्रान्तिका माध्यमद्वारा गणतन्त्रको स्थापना भई संविधानसभाद्वारा नयाँ संविधान जारी गर्ने प्रयोजनका लागि अन्तरिम संविधान२०६३ जारी गरियो । यो राजनीतिक तहबाट गरिएको मार्ग परिवर्तनको संवैधानिक र क्रान्तिकारी बाटो थियो, जसलाई सहज ग्रहण गर्न नसकेका घरेलु र बाह्य शक्तिहरूले जनक्रान्तिबाट सृजित संवैधानिक मार्गमा अवरोध ल्याउन अनेक प्रयास जारी राखे । त्यसको पछिल्लो पटाक्षेप थियो संविधानसभाको विघटन र खिलराजलोकमान प्रकरणको जन्म । २०६२६३ को जनक्रान्तिको उपलब्धिलाई निस्तेज पार्ने योजनाका साथ बनेको खिलराजलोकमान प्रकरणले किन सफलता प्राप्त गर्न सकेन भने, त्यस बखतसम्म त्यो क्रान्तिको राप र तापले पैदा गरेको जनताको आलोचनात्मक चेत शक्तिशाली नै थियो । दोस्रो संविधानसभाको निर्वाचनसँगै खिलराज प्रकरणको अन्त्य त भयो तर त्यसले न्यायपालिकालाई यति कमजोर बनायो, अहिले पनि शासकहरू त्यही प्रकरण सम्झेर यस्तो ठान्छन् मानौं न्यायपालिका कार्यपालिकाको आदेशपालक निकाय मात्र हो जसबाट आफूले चाहेजस्तो निर्णय गराउन कुनै आइतबार पर्खनुपर्दैन । खिलराज प्रकरणसँगै जन्मेको लोकमान प्रकरणको पनि उद्देश्य अख्तियारलाई शाही आयोग बनाउने नै थियो तर सुशीला कार्कीजस्ती निडर र साहसी प्रधानन्यायाधीशका कारण लोकमान प्रकरणले संवैधानिक मार्ग परिवर्तन गर्ने शक्तिहरूको इच्छा पूरा हुन सकेन । त्यो प्रकरणबाट थिलथिलो भएको अख्तियार अहिलेसम्म तंग्रिन सकेको छैन ।नेपालको संविधान जारी हुनै नदिने योजना बनाएको बाह्य शक्तिले नाकाबन्दीका माध्यमबाट त्यो संविधानलाई चल्नै नदिने गरी बनाएको अर्को योजनालाई मूलतः केपी ओली नेतृत्वको एमाले, स्वच्छ छवि भएका नेता सुशील कोइरालाको साथ र जनताको अपार समर्थनमा विफल बनाइएको थियो । तर, अहिले त्यही शक्ति यो संविधानले निर्माण गरेको संवैधानिक मार्ग परिवर्तनको ध्याउन्नमा लागेको तथ्य घामजत्तिकै छर्लंग छ । यो संविधानले स्थापित गरेका संघीयता, धर्मनिरपेक्षता र गणतन्त्रलाई परिवर्तन गरेर अर्को संवैधानिक मार्ग खडा गर्ने अथक प्रयासको बलियो हतियार थियो गत पुस ५ गतेको प्रतिनिधिसभाको विघटन । तर अदालतको सुझबुझपूर्ण निर्णयका कारण असंवैधानिक मार्ग परिवर्तनको बाटामा अवरोध सृजना भयो । तत्पश्चात् लागेको थियो तत्काललाई यो च्याप्टर क्लोज भयो तर त्यसको अन्तिम अस्त्रका रूपमा जेठ ७ गते मध्यरातमा पुनः प्रतिनिधिसभाको विघटन भयो । कल्पना गरौं त, पहिलो विघटन अदालतले बदर नभएको भए के हुने रहेछ ! वैशाखजेठमा चुनावको घोषणा गरिएको थियो, जति बेला कोरोना महामारीले गर्दा एउटै परिवारका सदस्यहरू पनि भेट हुने अवस्था थिएन, अस्पतालमा अक्सिजन र बेडको अभाव थियो, कडा लकडाउन थियो, युवा र अधबैंसे उमेरका समेत हजारौं नागरिक मरिरहेका थिए । त्यो निर्वाचन असम्भव थियो, त्यसपश्चात् ओली सरकारको वैधताको प्रश्न उठ्ने थियो र अर्को प्रधानमन्त्रीको खोजी अनिवार्य थियो तर प्रतिनिधिसभा नहुँदा सरकार जन्मन सक्दैनथ्यो । अनि असंवैधानिक मार्गमा जानुबाहेकको विकल्प मुलुकसँग रहने थिएन । त्यस्तो अवस्थामा त्यो शक्तिले यो संविधान सजिलै हिँडाइदिन्थ्यो । यसरी अदालतले त्यो प्रतिगमनकारी मार्गलाई अवरोध सृजना गरिदिनाले संविधान बच्यो ।गत जेठ ७ गते मध्यरातमा गरिएको प्रतिनिधिसभा विघटनपश्चात् घोषणा गरिएको अर्को निर्वाचनको समय कात्तिक र मंसिरमा पनि अवस्था उस्तै रहनेछ । न महामारी नियन्त्रणमा आइसकेको छ न त राजनीतिक शक्तिहरूले यो सरकार र निर्वाचनलाई स्वीकार नै गरेका छन् । यसर्थ पहिलो र दोस्रो प्रतिनिधिसभा विघटनमा राजनीतिक र संवैधानिक रूपमा कुनै तात्त्विक भिन्नता छैन, न त सरकारको स्वीकार्यता नै बढेको छ । यस्तो अवस्थामा असंवैधानिक ढंगले गर्न खोजिएको संवैधानिक मार्ग परिवर्तनका कारण दुर्घटना निम्तिने निश्चित नै छ ।असंवैधानिक मार्ग परिवर्तनको यो जबरजस्तीलाई नियन्त्रण नगर्ने हो भने निश्चित छ, यो संविधान जारी हुन र टिक्न नदिने शक्तिको विजय हुनेछ र मुलुक संविधान उत्पादन र परीक्षणको अर्को प्रयोगशालामा पस्नेछ । तर कुन रूपमा बाहिर निस्किएला, कसैको अनुमानभन्दा परको कुरा हो यो । यसर्थ यो संविधानको रक्षा, पालना र संरक्षण आजको पहिलो दायित्व र कर्तव्य हो । संविधान रह्यो भने राजनीति आफैं सङ्लिँदै जानेछ । राजनीति अहिले एउटा दुर्गन्धित खहरे भएको छ तर पानी निर्मलीकरणको सिद्धान्तजस्तै मार्ग परिवर्तन भएन भने निश्चित दूरी पार गरेपश्चात् राजनीति पनि आफैं सङ्लिन्छ, जसरी काठमाडौं उपत्यकाको वाग्मतीको पानी तराई पुगेपश्चात् स्नानयोग्य हुने गर्छ । संविधानको संरक्षण मात्र होइन, अन्तिम व्याख्या गर्ने संवैधानिक दायित्व बोकेको न्यायपालिकामाथि अनेक पटक अनेक प्रहार भएका छन् । यो संसारभरिकै आमचरित्र हो । अहिले पनि मानिसहरूलाई लागेको हुन सक्छ खिलराज प्रकरणको दोस्रो जन्म गराउने र आफ्नो शक्ति सुदृढ गराउने खेल चलिरहेको छ । तर त्यो सोचाइ व्यवहारमा किमार्थ लागू हुन सक्दैन । राजा ज्ञानेन्द्रको माघ १९ को कदम र राजनीतिक दलहरूको खिलराज प्रकरण जन्माउने कदम संविधानको बाधाअड्काउ फुकाउने अधिकारको दुरुपयोग गरेर जन्मेको थियो । तिनै प्रकरण र दुरुपयोगको पीडाबाट शिक्षा लिँदै अहिलेको संविधानमा अब बाधाअड्काउ फुकाउने अधिकारको च्याप्टर क्लोज भइसकेको छ । विगतको पीडादायी र असंवैधानिक अभ्यास अनि कतिपय अलोकतान्त्रिक संवैधानिक प्रावधानहरू सकेसम्म नराख्ने उद्देश्यका साथ यो संविधान बनेको हो । अब यही संविधानबाट माघ १९, खिलराज प्रकरण वा लोकमान प्रकरण जन्मन सम्भव छैन । यो संविधानको सुसञ्चालन र क्रियाशीलताबाटै राजनीति र संवैधानिक अभ्यासलाई थप सुदृढ बनाउने दायित्व सबैमा निहित छ । पात्रहरू अस्थायी हुन्, लोकतन्त्रको भट्टीमा तिनीहरू निरन्तर खारिनेछन् या पलायन हुनेछन्, तर संविधान र न्यायको दियो निरन्तर बलिरहनुपर्छ ।"
संवैधानिक सर्वोच्चताको जगेर्ना,"संसदीय व्यवस्थाप्रति धोकाधडीसबै राजनीतिक दललाई समान व्यवहार गर्ने, सरकार निर्माण र सञ्चालन लगायतमा दलहरूबीच दरार पैदा भएमा समन्वयकारी भूमिका निर्वाह गर्ने, संविधानलाई कोही र कसैबाट अलिकति पनि चोट पुर्याउन नदिने, कुनै व्यक्तिपार्टीको पक्षपोषणभन्दा पनि समग्र मुलुकको हितमा लागिपर्नेजस्ता कर्तव्यहरूमा राष्ट्रपति सुरुदेखि नै चुकेको पाइन्छ, उनका व्यवहारहरू पनि संविधान र मुलुकको दीर्घकालीन हितसँग पटक्कै मेल खाँदैनन् ।राष्ट्रपति कार्यकारीको सबभन्दा महत्त्वपूर्ण र जिम्मेवार अंग हो । कार्यकारी संसद्प्रति उत्तरदायी हुनुपर्छ । दलको अनुशासनवैधता, ह्वीप आदिको परीक्षण हुने स्थल संसद् हो । मनमौजी तरिकाले प्रतिनिधिसभा विघटन गर्नु संविधान र विधिको शासनप्रतिको अपमान त हुँदै हो, संसदीय व्यवस्थाप्रतिकै धोकाधडी पनि हो । सरकार परिवर्तन भए पनि संसद् बचाउनेतर्फ राष्ट्रपतिको ध्यान जानुपर्थ्यो । अन्तमा, धारा ७६(३) को नकआउट चरणबाटै असफल भएका प्रधानमन्त्री ओलीले पुनः धारा ७६(५) दाबी गर्न मिल्दैन । फेरि, दाबी पेस गर्ने दिनमै मैले बहुमत पुर्याउन सक्तिनँ, पदमा बस्नै मन छैन, थाकिसकें, अर्को सरकारका लागि बाटो सहज गरिदिएँ भनेर उनले सार्वजनिक रूपमै हात उठाएका थिए । यस्तो स्थितिमा, सरकार गठनको दाबी पेस गरेका माननीय देउवालाई प्रधानमन्त्रीमा नियुक्त गरेर परीक्षणका लागि राष्ट्रपतिले संसद्मा पठाउनुपर्थ्यो । प्रधानमन्त्रीका लागि दाबीप्रमाण पेस गर्दा पनि राष्ट्रपतिले नियुक्त नगरेपछि मुद्दा परेको हो । यस स्थितिमा सम्मानित सर्वोच्च अदालतले प्रतिनिधिसभा पुनःस्थापनासँगसँगै देउवालाई प्रधानमन्त्रीमा नियुक्तिका लागि आदेश दिन जरुरी छ । यहाँ विषय देउवालाई प्रधानमन्त्रीको पदमा नियुक्तिको हैन, संविधानको सर्वोच्चता जगेर्नाको हो ।"
कोभिडविरुद्ध हातेमालो,"सारा विश्व कोभिडसंकटबाट गुज्रिरहेकै छ । विश्वभरि १८ करोड ३९ लाख ४८ हजार संक्रमित भएका छन् भने, ३९ लाख ८२ हजारको मृत्यु भइसकेको छ । भारतमा ४ लाखभन्दा बढीको ज्यान लगिसक्यो । नेपालमा ६ लाख ४४ हजार संक्रमित भइसके, मृतकको संख्या पनि ९ हजार २ सय पुगिसक्यो । कोभिडको तेस्रो लहर देखा परिसकेको समाचार आइरहेको छ । तर, नेपाल सरकारले पछिल्लो निषेधाज्ञालाई अलि खुकुलो बनाउनुबाहेक महामारी रोकथामको पूर्वतयारी प्रभावकारी रूपमा गर्न सकेकै छैन । जनताको जीवनरक्षा कसरी गर्ने भन्ने चिन्ता हुनुपर्ने बेला राजनीतिक नेताहरू कुर्सीकै खेल लागिरहेकै छन् । यद्यपि यस्तो ठूलो महामारीसँग जुध्ने सामर्थ्य सरकार एक्लैले राख्न सक्दैन । त्यसैले सेवाप्रदायक संस्था, निजी क्षेत्र, नागरिक समाज, सञ्चारमाध्यम तथा सरोकारवाला सबैले आआफ्ना तहबाट सकेको गर्नुपर्छ ।सरकारी भूमिका ः विश्व स्वास्थ्य संगठनले कोरोना संक्रमण जति बेला पनि बढ्न सक्ने भएकाले सबै देश पूर्वतयारीमा रहनुपर्ने चेतावनी दिइरहेकै छ । नेपाललाई उसले उच्च जोखिमयुक्त मुलुकमा राखेको छ । पहिलो लहरमा कम क्षति बेहोरेको नेपालमा दोस्रो लहरले भने संक्रमित र मृतकको संख्या ह्वात्तै बढाइदियो । नेपाल भारतको भन्दा असामान्य स्थितिबाट गुज्रिनुपर्यो र स्थिति अझै सहज भइसकेको छैन । सरकार महामारी नियन्त्रणको दिशामा गम्भीर भइरहनैपर्छ, स्वास्थ्य सेवालाई चुस्त बनाउन र महामारीले अर्थतन्त्रमा पारेको असर कम गर्ने योजनामा लागिरहनैपर्छ । महामारीका बेला सरकारले आफू नागरिकको साथमा छु भन्ने जनविश्वास दिलाउन सके क्षति केही हदसम्म कम गर्न सकिन्छ । विपत्का बेला आपत्कालीन निर्णय गर्दा र साधनस्रोतको व्यवस्थापन गर्दा जिम्मेवार तहका व्यक्तित्वहरूले विज्ञहरूको राय सुझाव लिनुपर्छ । छिमेकी देशहरूसँगको सहकार्य, नागरिकका सास्तीको सम्बोधन र शीघ्र निर्णय गर्नुपर्छ । दैनिक मजदुरीका भरमा जीवन चलाइरहेकाहरूको सरोकार सम्बोधनका लागि पनि सरकारले योजना ल्याउनुपर्छ ।गैरसरकारी भूमिका ः महामारीका बेला अत्यावश्यक सेवाबाहेकका सबै संघसंस्था, व्यवसाय, कार्यालय बन्द भए, जसका कारण यस्ता संस्थाले निकै ठूलो संकटको सामना गर्नुपर्यो । अब लगानी र प्रतिफलको उचित प्रयोग गर्दै यस्ता संस्था जनसेवामा समर्पित हुने समय आएको छ । सेवा संख्यामा भन्दा पनि गुणात्मकतामा मापन गरिने भएकाले यस्ता संस्थाहरूले गुणात्मक सेवा दिई आफूलाई उदाहरणीय बनाउनुपर्छ । निजी लगानीका संघसंस्था वा व्यक्तिहरूले महामारीसँग सम्बन्धित काम हाम्रो होइन, सरकारको हो भन्ने नसोची विपत्को घडीमा मानवहितका लागि हातेमालो गरिरहनुपर्छ । सबै तह र तप्काबाट यस्तो जिम्मेवारीबोध हुन सके सरकारको आत्मबल बढ्नेछ । निजी अस्पतालहरू यो विपत्मा स्वस्फूर्त अगाडि सर्नुपर्छ । निजी क्षेत्र राज्यको बलियो खम्बा भएकाले राष्ट्रिय संकटको घडीमा निजी क्षेत्रको सकारात्मक पहलले निकै राहत पुग्न सक्छ । त्यस्तै, देशको चौथो अंग मानिने सञ्चार क्षेत्रले तथ्यपूर्ण समाचारहरूको प्रवाह गर्नुपर्छ । जनमानसमा भ्रम पैदा हुने, डर बढ्ने र मानसिक असर पर्ने खालका समाचार दिन हुन्न ।नागरिकको भूमिका ः यति बेला हामी दोस्रो विश्वयुद्धपछिकै त्रासद समयमा छौं । हामी अदृश्य भाइरसविरुद्ध लडिरहेका छौं । अमेरिका, अस्ट्रेलिया, जापान, चीनजस्ता विकसित देशलाई त साह्रै गाह्रो भइरहेका बेला अरूको सहयोग ताक्ने हाम्रो जस्तो कमजोर अर्थतन्त्रले कसरी यसको सामना गर्ला ? सरकार र नागरिकको अवस्था भोलिका दिनमा के हुने हो, थाहा छैन । आज सरकारले महामारी नियन्त्रणका लागि केकति काम गर्न सक्यो, के गरेन वा के गर्नुपर्थ्यो भन्नेमा धेरै जोड दिनुभन्दा पनि हामी स्वयं सचेत भई सरकारको पहलकदमीमा हातमा हात मिलाउनुपर्छ । कोरोनाविरुद्धको लडाइँमा विजय हासिल गर्न नागरिक स्तरबाटै पहल गर्नुको विकल्प छैन । भौतिक दूरी कायम गर्ने, मास्क लगाउने र साबुनपानीले हात धुनेजस्तो सामान्य क्रियाकलापका लागि नागरिक गम्भीर नभएसम्म महामारीको रोकथाम हुन्न । नागरिकले आआफ्ना क्षेत्रबाट सकेको सहयोग गरे कोभिडक्षतिलाई केही हदसम्म भए पनि कम गर्न सकिन्छ ।महामारी रोकथाममा लाग्नु हामी सबैको कर्तव्य हो । सम्भावित चुनौती सामना गर्ने दीर्घकालीन योजना, त्यसलाई कार्यान्वयन गर्ने इच्छाशक्ति र सबैको साथसहयोगले मात्र कोरोना भाइरसविरुद्ध विजय हासिल गर्न सकिनेछ । कोभिडले निम्त्याएको निराशालाई चिरेर जनमानसमा आशा जगाउन पनि सबैको हातेमालो हुनुपर्छ ।"
जातको मनोवैज्ञानिक हिंसा,"हिंसारहित समाजको बाटो नेपाली समाजलाई मनोवैज्ञानिक हिंसा र त्रासदीमा धकेल्ने मुख्य जड उचनीचपूर्ण जात व्यवस्था नै हो । यसर्थ जात व्यवस्थाको विघटन नगरीकन यो जटिल समस्याबाट पार पाउन असम्भव छ । विभिन्न राजनीतिक र सामाजिक आन्दोलन तथा विश्वव्यापीकरणको प्रभावले गर्दा जात व्यवस्थामा क्रमिक सुधारहरू नभएका होइनन् तर यसको मूल प्रवृत्तिमा खास बदलाव आउन सकिराखेको छैन । ३ हजार वर्षभन्दा अघिदेखिको जातीय संरचना भत्काउन त्यति सजिलो नभएकाले यो महान् अभियानमा समाजका सबै सचेत पक्षको सक्रिय र व्यापक संलग्नता जरुरी छ ।आज हामी सूचना र सञ्चारको युगमा छौं । सार्वजनिक वृत्तमा केकस्तो भाष्य निर्माण गर्ने भन्ने निर्धारण मिडियाले गरिरहेका छन् । यस हिसाबले जातीय हिंसा अन्त्य गर्न मिडियाको भूमिका अहं छ । अर्को, हाम्रा विद्यालय र विश्वविद्यालयहरूले जातीय संरचनालाई विनाश गर्ने गरी पाठ्यक्रम परिमार्जन गर्न बाँकी नै छ । थप कडा कानुन र त्यसको प्रभावकारी कार्यान्वयन आवश्यक छ । राज्यका सबै निकायमा दलित समुदायको समानुपातिक प्रतिनिधित्व हुन सके अपनत्व र मनोबल बढ्नेछ । भूमिहीन तथा सुकुम्बासी दलितलाई जमिन र आवासको ग्यारेन्टी गर्न सके भुइँतहका दलितहरू तंग्रिन सक्नेछन् । राज्यका सबै रोजगारी क्षेत्रमा दलितलाई पहिलो प्राथमिकता दिन सके लामो विभेदको शृंखलाबाट थलिएकाहरूले उठ्ने मौका पाउनेछन् । खासमा, जातको मुद्दा गैरदलितसँगै गाँसिएको हुँदा उनीहरूको सक्रिय सहभागिताले नै यसलाई टुंगोमा पुर्याउन सक्छ ।"
"सडक बग्यो, गोरेटो पनि रहेन","लमजुङमा ६ घरगोठ बगेलमजुङ लमजुङमा शुक्रबार रातिदेखिको बाढीपहिरोले ६ घरगोठ बगाएको छ । दुई घर उच्च जोखिममा छन् । बाढीपहिरोले ८ घरका ३३ जना पूर्ण रूपमा विस्थापित भएका छन् । बाढीपहिरोले सामुदायिक भवन, पसलसमेत पुरेको र सवारीसाधनहरू बगाएको जिल्ला प्रहरी निरीक्षक जगदीश रेग्मीले बताए ।वर्षाले बेंसीसहर नगरपालिका२ भकुन्डेस्थित धुपीचौर खोलाले ग८प १३७१ नं को मोटरसाइकल बगाएको छ । बेंसीसहर नगरपालिका१ उदीपुरको अँधेरी खोलाले ग१८प १०६३ नं को स्कुटर बगाएर बेपत्ता बनाएको छ ।प्रहरीका अनुसार बाढीपहिरोले मर्स्याङ्दी गाउँपालिका३ टोंपुमा डिलबहादुर सार्कीको घर पहिरोले बगाएको छ । पाँच जनाको परिवार जेठो छोराको घरमा बसेको छ । सुन्दरबजार नगरपालिका४ पुरानोडी बस्ने सन्तोष विकको घर र गोठ पुरिएको छ । सुन्दरबजार नगरपालिका९ फूलबारीका नवीन गुरुङको किराना पसलमा बाढी पस्दा ३ लाख ५० हजार रुपैयाँ बराबरको खाद्यान्न तथा अन्य सामग्री नष्ट भएको छ ।दोर्दी गाउँपालिका२ खाल्टेका अच्युत रेग्मीको घर पहिरोले क्षति पुर्याउँदा ४ जनाको परिवार दाइको घरमा बसेको छ । खाल्टेकै सुजन विकको घर पहिरोले पुरिँदा ८ जनाको परिवार आफन्तको घरमा विस्थापित भएको प्रहरीले जनाएको छ ।प्रहरीका अनुसार दोर्दी गाउँपालिका१ भारतेको महादेव त्रिवेणी आमा समूहको पक्की भवन बगाएको छ । भारतेकै भवानीदेवी अधिकारीको घर पहिरोले पुरिँदा एक परिवार नजिकै दीपेन्द्र ज्योति प्राविमा बसेको छ । भारतेकै सुकबहादुर गुरुङको घरलाई पहिरोले उच्च जोखिममा पारेपछि ५ जनाको परिवार पनि दीपेन्द्र ज्योति प्राविमा विस्थापित भएको छ ।बाढीपहिरोले मध्यनेपाल नगरपालिका३ चर्दीका श्यामकृष्ण श्रेष्ठको घर बगाउँदा ४ जनाको परिवार विस्थापित भएको छ । मध्यनेपाल नगरपालिका१ बगुवाका कृष्णहरि घिमिरेको घर पहिरोले पुरेको छ ।"
विस्थापित भन्छन् राहत र पालकै भरमा कतिन्जेल ?,"(सिन्धुपाल्चोक)  मध्यबर्खाको सिमसिमे पानी । घामपानीले मक्किसकेका लस्कर थोत्रो पालका टहरा । हुरीले उडाएर ह्वाङ बनाएको पालभित्र पानीले भिजाइहाल्छ । हिलो र जमेको पानी सोहोरेर फाल्दाफाल्दै हैरान भइरहँदा सर्प, भ्यागुता, जुँका ओछ्यानसम्मै आइपुग्छन् ।जुगल गाउँपालिका२ लिदी लामाटोलकी ३३ वर्षीया मनमाया दोङसहित १ सय ७० परिवारले सास्ती व्यहोरेको झन्डै १० महिना भयो । पहिराले बस्ती उठीबास लगाएपछि जुगल१ बासखर्कमा उनीहरू झुत्रा टेन्टको ओतमा छ । विस्थापित परिवारले यहाँ नै सुरक्षित बास या एकीकृत बस्ती बनाइने कुरा दर्जनौंपटक सभामुखदेखि नेता, मन्त्रीबाट अनेक आश्वासन सुनिरहे । लामो समयसम्म केही सहयोग नभएपछि अधिकांश परिवार लिदी लप्सेखर्क फर्किएका छन् । यहाँ कतिन्जेल यसरी बसिरहनुपर्ने हो थाहा छैन्, सबैको आश्वासन सुन्दासुन्दै थाकेपछि केही परिवार जीर्ण लिदी गाउँ नै फर्किन थालेका छन् । धेरैले लप्सेडाँडामा टहरा र पाल हालेर बसेका छन्, दोङले भनिन् । गत भदौ अन्तिम साताको पहिरोले लिदी गाउँ ध्वस्त बनाएको थियो । बासखर्कमा वर्षात्ले टेन्टमा निम्त्याएको समस्याबाहेक ठूलो संख्यामा भएको परिवार एउटै पालमा बस्नुपर्दा महिला र बालबालिकाले अनेक समस्या झेल्नुपरेको उनले बताइन् । बाह्रबिसे७ घुम्थाङ नागपुजेका कृष्ण श्रेष्ठको परिवारलाई पालमै मरिएला भन्ने लाग्न थालिसक्यो । बाह्रबिसेको जम्बु पहिरोमा सर्वस्व गुमाएका विस्थापित दुई दर्जन परिवार जम्बु क्षेत्र र केही पर अझै टेन्ट र पालमै छन् । सक्नेले टहरा हाले, घर बनाए । हामी नसक्ने यही टेन्ट र पालमा हावाबतास र वर्षा सहेर बसेका छौं । सरकारलाई कति गुहार्नु र हजुर, उनले भने । जनप्रतिनिधिले गैरसरकारी संस्थामार्फत पाएका टेन्ट र केही खाद्यान्नको मात्रै व्यवस्था गरेर छोडिदिएको उनले दुखेसो गरे । गत वर्षको बर्खा र पहिरोको घटनायता जुगल गाउँपालिका र बाह्रबिसे नगरका जनप्रतिनिधिले भने सुरक्षित बासको लागि पहल गरिरहेको दाबी गर्दै आएका छन् । अघिल्ला वर्षका विस्थापितको अवस्था नफेरिएको देखेर असार पहिलो साताको बाढीपहिरोले बिचल्लीमा परेका हेलम्बु, मेलम्चीदेखि पाँचपोखरी थाङपाल गाउँपालिका२ का विस्थापित परिवार झनै आत्तिएका छन् । गत असार १ गते हेलम्बु हुँदै उर्लिएको मेलम्ची खोलाको बाढीमा परेर हेलम्बुका स्थानीय र मेलम्ची खानेपानी आयोजनाका कर्मचारीसहित पाँच जनाको मृत्यु भएको छ । २० जना अझै बेपत्ता छन् । गत वर्ष बाह्रबिसे नगरको जम्बुका, जुगल२ लिदी र बाह्रबिसे७ घुम्थाङका ३५ जना अझै भेटिएका छैनन् । आफन्त र सम्पत्ति त गुमायौं, अब पहिलेकै पीडितको अवस्था बदलिएको छैन । हाम्रो हालत के होला ? विद्यालय र टेन्टमा बसेर कसरी गुजारा होला ?, हेलम्बु ६ चालिसे गाउँकी पार्वती भण्डारीले दुखेसो गरिन् ।असार १ को बाढीपहिरोले मात्रै मेलम्ची र बाह्रबिसे नगरपालिका, हेलम्बु, पाँचपोखरी थाङपाल र भोटेकोसी गाउँपालिकामा गरी सात सय परिवार विस्थापित भएका छन् । यी सबै स्थानीय तहमा झन्डै एक हजार परिवार जोखिममा छन् । यसअघि जिल्लाभर बाढीपहिरोले झन्डै १७ सय परिवार विस्थापित थिए । पुरानै बिस्थापितको दुरवस्था देखेर नयाँ विस्थापितहरू झन् चिन्तित छन् । जनप्रतिनिधिहरू भने तत्कालका लागि गाँसबासको व्यवस्था गरिएको र चाँडै एकीकृत बस्ती वा सुरक्षित आवासको प्रबन्ध गरिने आश्वासन दिँदै आएका छन् । सुरक्षित बासको लागि प्रबन्ध गर्दै छौं, माथिल्लो निकायले चासो नदिँदा काममा ढिलाइ भएको छ, सबैतिर बाढी पहिरोको समस्या देखिएकाले त्यता खट्दै छौं, जुगल गाउँपालिकाका अध्यक्ष होमनारायण श्रेष्ठले भने । बाह्रबिसे नगरकी उपप्रमुख सुशीला पाख्रिनले विस्थापतिलाई हालै पाल र खाद्यान्नको व्यवस्था गरेर भूर्गविद्को टिम ल्याएर जोखिम क्षेत्र पहिचान गरेर स्थानन्तरणमा जुटेको बताइन् । प्रमुख जिल्ला अधिकारी अरुण पोखरेलले विपद् व्यवस्थापन समितिलाई विभिन्न दाताले हस्तान्तरण गरेको जस्तापाता, फलामे ट्रस, पोलजस्ता सामग्रीबाट सुरक्षित आवासका लागि लाग्ने बताए । विपद् व्यस्थापन समितिले गत वर्ष पहिरोले विस्थापितको लागि एक सय टहरा बनाउने लक्ष्य राखे पनि पूरा गरेको छैन ।"
सतर्कता अपनाउन आग्रह,"काठमाडौं (कास) मनसुनी वायुको सक्रिय प्रभाव तथा तराई भूभाग नजिक मनसुनी न्यून चापीय रेखा रहेकाले देशका अधिकांश स्थानमा हल्कादेखि मध्यम वर्षा भइरहेको छ । जल तथा मौसम विज्ञान विभाग मौसम पूर्वानुमान महाशाखाले मध्यम र भारी वर्षाको सम्भावना देखिएका जिल्लामा सतर्कता अपनाउन सूचना जारी गरेको छ । महाशाखाका अनुसार अहिले प्रदेश १, २, वाग्मती, लुम्बिनी र गण्डकी प्रदेशका थोरै स्थान र बाँकी प्रदेशका एकदुई स्थानमा वर्षा भइरहेको छ ।आगामी २४ घण्टामा प्रदेश १, २, वाग्मती र गण्डकी प्रदेशका थोरै स्थानमा मेघ गर्जनसहित भारी वर्षाको सम्भावना छ । यस्तै प्रदेश २ र वाग्मती प्रदेशका एक दुई स्थानमा भारी वर्षाको सम्भावना रहेकाले उक्त प्रदेशका पहाडी भेगमा भूक्षय, पहिरोको जोखिम तथा नदीनाला र खहरे खोलामा पानीको सतह बढ्न सक्ने सूचना दिएको छ । महाशाखाले दैनिक जीवन, यातायात क्षेत्र प्रभावित हुन सक्ने भएकाले आवश्यक सचेतना अपनाउन सबैमा अनुरोध गरेको छ । रातिको समयमा पनि यही मौसमी प्रणाली कायम रहनेछ । काठमाडौं उपत्यकामा शनिबार बिहानैदैखि निरन्तर वर्षा भए पनि मध्याह्नपछि रोकिएको छ । महाशाखाले जारी गरेको आगामी तीन दिनको मौसम पूर्वानुमान बुलेटिनअनुसार प्रदेश १, २, वाग्मती र गण्डकी प्रदेशका थोरै स्थानका साथै लुम्बिनी, कर्णाली र सुदूरपश्चिम प्रदेशका थोरै स्थानमा हल्कादेखि मध्यम वर्षाको सम्भावना छ । कतिपय स्थानमा मेघगर्जनसहित भारी वर्षाको सम्भावना छ । शनिबार काठमाडौंको तापक्रम अधिकतम २३४ र न्यूनतम त १९४ डिग्री सेल्सियस रह्यो छ । शनिबार काठमाडौंमा ४६ मिलिमिटर वर्षा मापन भएको छ । यस्तै विराटनगरमा ८५, सिमरामा ५१, भैरहवामा ५७, ताप्लेजुङ ४५ र ओखलढुंगामा ४० मिलिमिटर पानी परेको छ ।"
फेरि संक्रमण फैलने डर,"एन्टिजेन परीक्षण सुरुरूपन्देहीको तिलोत्तमा नगरपालिकाले मुख्य सडक र चोकमा एन्टिजेन परीक्षण सुरु गरेको छ । निषेधाज्ञा खुकुलो भए पनि कोरोनाको जोखिम कायमै रहेको भन्दै संक्रमणको चेन ब्रेक गर्न परीक्षणलाई समुदायस्तरमा केन्द्रित गरिएको पालिकाले जनाएको छ । सडक एन्टिजेन टेस्टमा शुक्रबार १ सय ४० जनामा परीक्षण गर्दा ५ जनामा संक्रमण पुष्टि भएको थियो । बाटोमा ओहोरोदोहोर गर्ने कृषक, चालक, व्यवसायीमा समेत संक्रमण देखिएकाले परीक्षण गरिएको नगर प्रमुख वासुदेव घिमिरेले बताए । देवदह नगरपालिकाले प्राप्त गरेको ९ सय एन्टिजेन किटले परीक्षण गर्दा ९१ संक्रमित भेटिएको स्वास्थ्य शाखा प्रमुख काशीनाथ बन्जाडेले बताए । जेठको पहिलो सातासम्म किट पर्याप्त पाई परीक्षण गर्न पाएको भए समुदायको संक्रमण अवस्था पत्ता लगाउन सकिने उनको भनाइ छ । तर कामको व्यस्तता देखाएर परीक्षण गर्न आउन मान्दैनन् । १४ दिन आइसोलेसनमा बस्नुपर्ने झन्झट र मानसिक तनाव लिनै चाहन्नन्, उनले भने, मनोविज्ञानले प्रभाव पार्दा समस्या भइरहेको छ । जिल्लामा प्राप्त २७ हजार एन्टिजेन किटमध्ये १० हजार ६ सय ७५ किट बाँडिएको स्वास्थ्य कार्यालय रूपन्देहीका प्रमुख डा राजेन्द्र गिरीले बताए । लुम्बिनी प्रदेशमा हालसम्म गरिएको ५५ हजार ४ सय ६० एन्टिजेन परीक्षणमा १६ हजार ६ सय २६ संक्रमित फेला परेको स्वास्थ्य निर्देशनालय लुम्बिनी प्रदेशका तथ्यांक अधिकृत टुकराज पोखरेलले बताए । उनका अनुसार सबैभन्दा धेरै बर्दियामा ५ हजार ६ सय ६५ किट प्रयोग हुँदा २ हजार ४ सय ३३ जनामा संक्रमण देखिएको छ ।"
परीक्षण घटाउन निर्देशन,"(बैतडी)  रोजगारीका लागि भारत गइरहेका सातआठ जना युवाको समूह शुक्रबार दिउँसो कोरोना परीक्षणका लागि जिल्ला अस्पताल पुग्यो । उनीहरूले कोरोना परीक्षण गरिदिन स्वास्थ्यकर्मीलाई आग्रह गरिरहेका थिए । स्वास्थ्यकर्मी भने प्रशासनले परीक्षण नगर्नु भनेकाले हुन नसक्ने बताइरहेका थिए । एकैछिनमा उक्त समूह जिल्ला प्रशासन कार्यालयतर्फ लाग्यो । केही समयपछि फर्केर आएका उनीहरूले प्रशासनबाट अस्पताललाई फोन गरेर शनिबार परीक्षण गर्ने भनेर पठाएको स्वास्थ्यकर्मीहरूलाई सुनाए ।अचेल जिल्ला अस्पतालमा दिनभर यस्तै दृश्य देखिन्छन् । शुक्रबार बिहान पनि धेरै जना परीक्षण नभएपछि अस्पतालबाट जिल्ला प्रशासनतर्फ लागेका थिए । प्रशासनले भनेपछि मात्रै अस्पतालले उनीहरूको परीक्षण गरिदिएको थियो । केही दिनयता झुलाघाट सीमा नाकामा भारत जानेहरूको कोरोना संक्रमण नभएको रिपोर्ट अनिवार्य गरेपछि परीक्षणका लागि अस्पताल पुग्ने बढेका हुन् । अस्पतालले प्रायःको एन्टिजेन र केहीको पीसीआरबाट परीक्षण गर्दै आएको छ । गत साता पुर्चौडी नगरपालिकाबाट भारत हिँडेको १० जनाको समूह कोरोना परीक्षण रिपोर्ट नभएर झुलाघाट नाकाको पुलबाट फर्कनुपरेको दशरथचन्द नगरपालिका१० का उत्तम चन्दले बताए । पारि अनिवार्य रिपोर्ट माग्छ । वारि सहजै जाँच गर्ने व्यवस्था छैन, उनले भने, रोजगारीका लागि भारत जानेहरू यतिबेला मारमा परेका छन् । जिल्ला अस्पतालले परीक्षणका लागि आएका धेरै जनालाई फर्काउँदै आएको छ । जिल्ला प्रशासनले असार १५ गतेबाट आकस्मिकबाहेक भारत जानेको कोरोना परीक्षण नगर्न निर्देशन दिएको अस्पताल प्रशासनले जनाएको छ । प्रशासनले इमर्जेन्सीबाहेकलाई परीक्षण नगर्नू भनेपछि आफूहरूले गर्न नसक्ने अस्पतालका प्रमुख डा वसन्तराज जोशीले बताए । उनले भने, परीक्षणका लागि भारत जानेहरू नै बढी आउँछन् । प्रशासनले नगर्नू भनेपछि हामीले गर्न सक्ने अवस्था भएन । प्रशासनले भनेपछि गरिदिएका पनि छौं । प्रमुख जिल्ला अधिकारी राजेन्द्रदेव पाण्डेले भने परीक्षण नगर्ने नै नभनेको दाबी गरे । उनले भने, एकदुई दिन किट पनि कम छ । नगई नहुनेलाई चाहिँ गर्ने भन्ने छ । रोकेकै चाहिँ छैन । जिल्लामा भारत जानेको परीक्षण रोके पनि भारतबाट आउनेको परीक्षण भने अनिवार्य गरिएको छ । ३४ दिनयता दिनहुँ १ सयभन्दा बढी नेपाली झुलाघाट नाकाबाट भारत गइरहेका छन् । नेपालतर्फ फर्किनेको संख्या भने न्यून छ । परीक्षण नभइरहेको गुनासो बढेपछि शनिबारबाट जिल्ला प्रशासनले अवस्था हेरेर गर्नु भनेकाले केही सहज भएको अस्पतालले जनाएको छ ।"
अब ५५ वर्षमाथिलाई खोप,"(काठमाडौं)  चीनबाट खोप आउने निश्चित भएपछि सरकारले ५५ देखि ६२ वर्ष उमेर समूहका नागरिकलाई खोप लगाउने तयारी गरेको छ । यसअघि ६२ वर्षभन्दा माथिल्लो उमेर समूहलाई भारतबाट आएको कोभिसिल्ड र चीनको भेरोसेल खोप लगाइएको थियो । चीन सरकारले अनुदानमा दिएको १० लाख डोज खोप काठमाडौं उपत्यकामा ६० वर्षमाथिका र बाहिरी जिल्लामा ६२ भन्दामाथिका नागरिकलाई लगाइसकिएको छ । हिमाली जिल्ला र काठमाडौं उपत्यकामा १८ वर्षमाथिका केहीले पनि खोप लगाएका छन् । अबको चरणमा ५५ वर्षमाथिका सबैलाई पहिलो खोप लगाउने सूची केही दिनमा सार्वजनिक गर्दै छौं, स्वास्थ्य सेवा विभागको परिवार कल्याण महाशाखा प्रमुख डातारानाथ पोखरेलले भने । ५५ वर्षमाथिका ३७ लाखमध्ये करिब १७ लाखलाई खोप लगाइसकेको विभागले जनाएको छ । ५५ वर्षमाथिका २० लाखलाई खोप लगाउन बाँकी हुन सक्छ । चाँडै खोप लगाउने दिन तय गर्छौं, खोप शाखा प्रमुख डा झलक गौतमले भने । ६२ वर्षमाथिकालाई यसअघि खोप लगाइए पनि छुटेकालाई समावेश गराइने उनले बताए । सरकारले चीनबाट साउन पहिलो सातासम्म ३० लाख खोप ल्याउने तयारी गरेको छ । असार २५ मा पहिलोपटक १० लाख डोज ल्याउन लागिएको छ । खोप आउनेबित्तिकै खोप लगाउने उमेर समूहको निर्णय गरिने डा पोखरेलले बताए । खोप लगाउने लक्षित वर्गमा निश्चित पेसाव्यवसायभन्दा पनि उमेर समूहलाई प्राथमिकता दिइने उनको भनाइ छ । कृष्णगोपाल श्रेष्ठले स्वास्थ्य मन्त्रालयको जिम्मेवारी सम्हालेपछि बाढीपहिरो गएको सिन्धुपाल्चोक र मनाङमा तत्काल खोप कार्यक्रम सञ्चालन गर्ने निर्णय भइसकेको छ । खोप लगाउने लक्षित समूहको संख्या यकिन गर्ने काम भइरहेको पोखरेलले बताए । जिल्ला खोप समन्वय समिति सिन्धुपाल्चोकले जिल्लाका सबैलाई खोप लगाउने गरी तथ्यांक पठाएपछि बाढीपीडितको मात्रै तथ्यांक यकिन गरेर पठाउन आग्रह गरिएको विभागले जनाएको छ । सिन्धुपाल्चोकको हेलम्बु र पाँचपोखरी थाङपाल गाउँपालिका, मेलम्ची नगरपालिकामा बाढीले क्षति पुर्याएको छ । त्यहाँका बासिन्दालाई खोप लगाउन सरकारले प्राथमिकतामा राखेको छ । जिल्ला खोप समन्वय समितिले चीनसँग नाका जोडिएको भोटेकोसी र जुगल गाउँपालिकाका १८ वर्षभन्दा माथिका सबैलाई खोप लगाउन सिफारिस गरेको छ । जिल्ला जनस्वास्थ्य कार्यालय प्रमुख दुर्गादत्त चापागार्इंले ६७ हजार डोज खोप माग गरेको जानकारी दिए । सार्वजनिक यातायात व्यवसायी, चालक र सहचालकलाई पनि खोप लगाइदिन माग भएको छ । पेसागतमा जाँदा उमेर समूहलाई खोप लगाउन छुट्ने भएकाले पहिलो प्राथमिकता उमेरमा दिने पोखरेलले बताए । यसअघि काठमाडौं उपत्यकामा चालक र सहचालकलाई खोप लगाउन आह्वान गर्दा खासै चासो भएन, उनले भने, अब उहाँहरूले पनि उमेर समूह नै कुर्नुपर्ने हुन सक्छ । दोस्रो भेरिएन्टले निश्चित वर्गलाई मात्रै नभई सबै नागरिक जोखिममा रहेको देखाएको छ । वैदेशिक रोजगारीमा जानेले पनि खोपको माग गरेका छन् । केही देशले खोप नलगाएसम्म प्रवेशमा समेत रोक लगाएका छन् । उनीहरूको पहिचान गर्न गाह्रो हुने भएकाले उमेर समूहकै आधारमा खोप लगाइने डा पोखरेलले बताए ।"
क्यानडामा १३० डढेलो,"टोरन्टो (एजेन्सी) क्यानडाको पश्चिमी क्षेत्रमा चट्याङ पर्दा १ सय ३० भन्दा बढी क्षेत्रमा डढेलो सल्केको छ । क्यानडाको ब्रिटिस कोलम्बिया क्षेत्रमा एक सातायता निकै चर्को गर्मी भइरहेको छ । क्यानडाको संघीय सरकारले डढेलो नियन्त्रण र आकस्मिक सेवाका लागि ब्रिटिस कोलम्बियामा सैन्य जहाज पठाउने बताएको छ । यसै साताको सुरुमा उक्त प्रदेशको लिटन गाउँका मानिसहरू चर्को गर्मी र तातो हावाका कारण विस्थापित भएका थिए । लिटनमा गत मंगलबार क्यानडाको हालसम्मकै सबैभन्दा उच्च तापक्रम ४९६ डिग्री सेल्सियस रेकर्ड गरिएको थियो । पछि उक्त गाउँ आगलागीले ध्वस्त भयो । चर्को गर्मीका कारण उक्त क्षेत्रमा करिब २ सय ५० जनाको ज्यान गएको अधिकारीहरूले जनाएका छन् । प्रभावित सहर भ्यान्कोभर सहरबाट २ सय ६० किलोमिटर उत्तरपूर्वी भेगमा पर्छ । करिब १५ मिनेटको अवधिमा पूरै सहर आगोको लप्काले घेरियो, मेयर ज्यान पोल्डरम्यानले भने । शुक्रबार ब्रिटिस कोलम्बियाको डढेलो नियन्त्रण सेवासम्बन्धी निकायले प्रदेशभरि १ सय ३६ वटा डढेलो सक्रिय अवस्थामा रहेको बताएको थियो । निकायका अनुसार १२ हजार वटा चट्याङका घटना रेकर्ड गरिएको छ । निकायका प्रादेशिक सञ्चालन निर्देशक क्लिफ च्यापम्यानका अनुसार तीमध्ये निकै धेरै चट्याङहरू समुदाय वरपर खसेका थिए । उनले सयौं घरपरिवारलाई घर छाडेर सुरक्षित स्थानमा जान चेतावनी दिइसकिएको जनाएका छन् । क्यानडाका रक्षामन्त्री हरजित सज्जनले सरकारले आगलागी पीडितको सहायताका लागि सैन्य हेलिकप्टर र आवश्यक अन्य सामग्रीहरू पठाउने बताएका छन् ।आगलागी फैलिए पनि त्यस क्षेत्रका राजमार्गहरू बन्द भएका छन् । जनसुरक्षा मन्त्री बिल ब्लेयरले मौसम र डढेलोले ब्रिटिस कोलम्बियामा विध्वंसकारी र अप्रत्याशित असर परेको बताए । चिकित्सा परीक्षण कार्यालयले गत साता अप्रत्याशित रूपमा ७ सय १९ जनाको मृत्यु हुनुमा चर्को गर्मी र तातो हावाको असर प्रमुख भएको जनाएको छ । मृतकहरूको संख्या विगतका वर्षहरूको तुलनामा तीनगुणा बढी हो । गत साता मृत्यु भएकामा धेरैजसो कम भेन्टिलेसनयुक्त निजी घरमा एक्लै बस्ने ज्येष्ठ नागरिकहरू छन्, कार्यालयद्वारा जारी विज्ञप्तिमा उल्लेख छ । क्यानडाको तटीय क्षेत्रमा तापक्रममा कमी आइरहेको जनाइएको छ ।"
साइबर आक्रमणमा २०० कम्पनी प्रभावित,"न्युयोर्क (एजेन्सी) अमेरिकामा गरिएको शक्तिशाली साइबर आक्रमणमा कम्तीमा २ सयवटा व्यवसायहरू प्रभावित भएका छन् । प्रभावित हुनेमा अधिकांश सूचना प्रविधि कम्पनी छन् । साइबर सुरक्षा कम्पनी हन्ट्रेस ल्याब्स का अनुसार ह्याकरहरूले मायामीस्थित मुख्यालय रहेको प्रविधि कम्पनी कसेयालाई निसाना बनाएका हुन् । उक्त कम्पनीको तथ्यांकमाथि पहुँंच कायम गरेपछि ह्याकरहरूले कर्पोरेट सफ्टवेयर प्रणालीबाट अन्यमा आक्रमण गरेका हुन् । कसेयाले भीएसए नामक आफ्नो प्रविधिमा सम्भावित आक्रमण भएको हुन सक्ने भन्दै त्यसको अनुसन्धान गरिरहेको जनाएको छ । कम्पनीले आफ्ना ग्राहकहरूलाई सर्भरहरू बन्द गर्न आग्रह गरेको छ । फिरौती उठाउने साइबर आक्रमणकारीहरूको समूह रिचिलले आक्रमण गराएको दाबी अमेरिकी अधिकारीहरूले गरेका छन् । उक्त समूह रुसबाट उत्पत्ति भएको जनाइएको छ । यसअघि अमेरिकी अनुसन्धान निकाय एफबीर्आइले उक्त समूहले मासु प्याकिङ गर्ने प्रणाली ठप्प पारिदिएको आरोप लगाएको थियो । स्वतन्त्रता दिवसको सप्ताहान्तमा अमेरिकी कम्पनीहरूले आफ्नो व्यवसाय बन्द गर्ने तयारी गरिरहेका बेला उक्त आक्रमण गरिएको हो । अमेरिकाको साइबर सुरक्षा र पूर्वाधार एजेन्सीले एक विज्ञप्ति जारी गर्दै उक्त आक्रमणका विषयमा आवश्यक कदम चालिसकिएको जनाएको छ । कसेयाले आफ्नो कर्पोरेट सर्भर, डेस्कटप कम्प्युटर तथा नेटवर्किङका केही उपकरणहरू सञ्चालन गर्ने एक एपमा ह्याकरले पहुँच कायम गरेको देखिएको जनाएको छ । उसले केही त्यसबाट केही कम्पनीहरू मात्र प्रभावित भएको दाबी गरेको छ । तर हन्ट्रेस ल्याब्सले त्यस्ता कम्पनीहरूको संख्या २ सय पुगिसकेको र बढ्न सक्ने जनाएको छ । हालसम्म कुन कुन कम्पनीहरू प्रभावित भए भन्नेबारे केही उल्लेख गरिएको छैन । त्यसबारे कसेयाका अधिकारीले जानकारी दिन अस्वीकार गरेका बीबीसीले जनाएको छ । कसेयाका हाल विभिन्न १० देशमा १० हजारभन्दा बढी ग्राहक छन् । हन्ट्रेस ल्याब्सका वरिष्ठ सुरक्षा अनुसन्धानकर्ता जन हेमन्डले उक्त साइबर हमला भीषण भएको बताएका समाचार संस्था रोयटर्सले जनाएको छ । आक्रमणपछि स्वीडेनस्थित कोप सुपरमार्केटले आफ्ना ५ सयवटा स्टोर बन्द गरेको छ । साइबार आक्रमणसँगै बिल तिर्ने प्रणालीले काम गर्न छाडेको बीबीसीले जनाएको छ । कोपका स्वीडेनमा ८ सय स्टोर छन् । अमेरिका र रुसले एकअर्काका देशबाट साइबर आक्रमण हुने गरेका आरोप लगाउँदै आएका छन् । स्विट्जरल्यान्डको जेनेभामा गत महिना भएको शिखर बैठकपछि अमेरिकी राष्ट्रपति जो बाइडेनले रुसी राष्ट्रपति भ्लादिमिर पुटिनलाई त्यस्ता आक्रमण नियन्त्रण गर्नु उनको जिम्मेवारी भएको बताएको दाबी गरेका थिए । त्यसक्रममा बाइडेनले ऊर्जादेखि पानीलगायतका पूर्वाधारसम्बन्धी १६ वटा क्षेत्रमा कुनै पनि हालतमा साइबर हमला गर्न नहुने भन्दै पुटिनलाई सूची दिएका थिए । पछिल्लो साइबर हमलामा संलग्न ठानिएके रिभिल विश्वको सबैभन्दा बढी नाफा कमाउने साइबर अपराधीहरूको समूह हो ।उक्त समूहलाई सोडीनोकीबी पनि भनिन्छ । समूहले गएको महिनामा विश्वको सबैभन्दा ठूलो मासु आपूर्तिकर्ता जेबीएसको सञ्चालन ठप्प हुने गरी साइबर आक्रमण गरेको थियो । अमेरिकाको टेक्सासमा सन् २०१९ मा दुई दर्जन स्थानीय सरकारहरूमा भएका संगठित साइबर आक्रमणका लागि पनि उक्त समूह जिम्मेवार मानिन्छ ।"
"जापानमा बाढीपहिरो, २० जना बेपत्ता","टोकियो (एजेन्सी) मध्यजापानको सिजुको जिल्लामा शुक्रबार रातिदेखिको भारी वर्षाका कारण आएको बाढीमा परी कम्तीमा २० जना हराएका छन् । सिजुको जिल्लाको अतामी गाउँमा बाढीले एक दर्जन घर बगाएको जनाइएको छ । घर बगेपछि २० जना बेपत्ता भएका हुन् । अधिकारीहरूले शनिबार बिहानदेखि हराएका उनीहरूको खोजी कार्य जारी रहेको जनाएका छन् । प्रहरी अधिकारीले हराएकाहरूको खोजी भइरहेहको भए पनि उनीहरू जिउँदै भेटिने सम्भावना निकै नै कम रहेको बताएका छन् । सो क्षेत्रमा केही दिन यतादेखि भारी मात्रामा वर्षा भइरहेको छ । वर्षा तथा बाढीका कारण अतामीका साथै नजिकैका गाउँका हजारौं मानिस प्रभावित भएको जनाइएको छ । त्यस्तै, जापानको मध्यक्षेत्र सिजोओका प्रान्तमा ३५ हजारभन्दा बढी मानिस पहिरोको जोखिममा रहेको भन्दै उनीहरूलाई सुरक्षित स्थलमा सर्न प्रशासनले शनिबार आग्रह गरेको छ । पहिरो प्रभावित क्षेत्रमा पुनः पहिरो आउने खतरा रहेको स्थानीय प्रशासनलाई उद्धृत गरी जापानी सञ्चारमाध्यमले उल्लेख गरेको छन् ।"
१८ कम्पनीको पौने ६ अर्ब रुपैयाँको आईपीओ आउँदै,"(काठमाडौं)  प्राथमिक सेयर निष्कासन (आईपीओ) मा लगानी गरी राम्रो नाफा आर्जन गर्ने सोचमा हुनुहुन्छ भने पैसाको जोहो गर्नतिर लाग्नुस् । विभिन्न क्षेत्रका २० कम्पनीले सर्वसाधारणका लागि सेयर निष्कासन गर्दै छन् । तीमध्ये केहीले नियामक निकायबाट सेयर निष्कासन अनुमति पाइसकेका छन् । केही भने प्रक्रियामा छन् । २० कम्पनीमध्ये तेह्रथुम पावर कम्पनी र युनियन लाइफ इन्स्योरेन्सले धितोपत्र बोर्डबाट सञ्चालन अनुमति पाइसकेका छन् । तेह्रथुम पावर कम्पनीले स्थानीयका लागि १२ लाख कित्ता सेयर (१२ करोड रुपैयाँ) निष्कासन गर्न लागेको हो । युनियन लाइफले यही असार २४ देखि सर्वसाधारणका लागि ६४ लाख ५० हजार कित्ता (६४ करोड ५० लाख रुपैयाँ) सेयर निष्कासन गर्न लागेको हो । प्रतिकित्ता अंकित मूल्य १ सय रुपैयाँ रहेको यो कम्पनीको सेयरमा सर्वसाधारणले न्यूनतम १० देखि अधिकत ३२ हजार २ सय ५० कित्ता आवेदन दिन सक्छन् ।बाँकी १८ कम्पनीले प्राथमिक सेयर निष्कासनका लागि धितोपत्र बोर्डमा आवेदन दिएका छन् । सामान्यतः बोर्डबाट अनुमति पाएको दुई महिनाभित्र सेयर निष्कासन गरिसक्नुपर्ने कानुनी व्यवस्था छ । सेयर निष्कासनका लागि बोर्डमा आवेदन दिएका १८ कम्पनीले ५ अर्ब ७१ करोड ४० लाख रुपैयाँ बराबरको ५ करोड ७१ लाख ४० हजार कित्ता सेयर निष्कासन गर्न लागेका छन् । तीमध्ये १३ वटा जलविद्युत्, २ वटा लघुवित्त, २ वटा बिमा र एउटा अन्य समूहअन्तर्गतका कम्पनी छन् । जलविद्युत् कम्पनीमध्ये प्रायःले स्थानीय र बाँकीले सर्वसाधारणका लागि सेयर निष्कासन गर्न लागेको बोर्डले जनाएको छ ।आवेदन दिएका जलविद्युत् समूहका कम्पनीमध्ये सयपत्री हाइड्रोपावर, अपर सोलु हाइड्रो इलेक्ट्रिक कम्पनी, दोर्दी खोला जलविद्युत्, अपर हेवाखोला हाइड्रोपावर, ग्रिन भेन्चर, न्यादी हाइड्रोपावर, विन्ध्यवासिनी हाइड्रोपावर डेभलपमेन्ट कम्पनी, सामलिङ पावर कम्पनी, हिमालयन हाइड्रोपावर लिमिटेड, बलेफी हाइड्रोपावर, बुद्धभूमि नेपाल हाइड्रोपावर र साहस ऊर्जा लिमिटेडले स्थानीय तथा सर्वसाधारणका लागि गरेर दुवै खाले सेयर निष्कासन गर्न अनुमति मागेका छन् । मैलुङ खोला जलविद्युत्ले सर्वसाधारणका लागि मात्र सेयर निष्कासन गर्न लागेको हो । यो कम्पनीले स्थानीयका लागि सेयर निष्कासन गरिसकेको छ ।सानिमा लाइफ इन्स्योरेन्स र आईएमई लाइफ इन्स्योरेन्सले सर्वसाधारणका लागि सेयर निष्कासन गर्दै छन् । मानुषी लघुवित्त वित्तीय संस्था र नेस्डो समृद्ध लघुवित्त वित्तीय संस्थाले पनि आईपीओ निष्कासन अनुमतिका लागि बोर्डमा आवेदन दिएका छन् । जलविद्युत्, बिमा र लघुवित्तबाहेक डिस मिडिया नेटवर्क पनि बोर्डबाट सेयर निष्कासन अनुमतिको पर्खाइमा छ ।पछिल्ला दिनमा दोस्रो बजारमा सूचीकृत हुने नयाँ कम्पनीमा जलविद्युत् धेरै छन् । कम्पनी थपिएसँगै बजारमा जलविद्युत् क्षेत्रको बाहुल्य पनि बढ्दै गएको छ । हाल सेयर बजारमा ४० वटा जलविद्युत् कम्पनी सूचीकृत छन् । सेयर निष्कासनका लागि आवेदन दिएका संस्था जोड्दा ५३ हाराहारी पुग्ने देखिन्छ । सेयर निष्कासन गरिसके पनि सूचीकृत नभएका, निष्कासन तयारीमा रहेका र निष्कासन अनुमतिका लागि आवेदन दिएका कम्पनी संख्या हेर्दा आगामी एक दुई महिनाभित्रै सेयर बजारमा सूचीकृत कम्पनी पाँच दर्जनभन्दा बढी पुग्ने जानकारहरू बताउँछन् । निर्माणको चरणमा धेरै जलविद्युत् कम्पनी रहेकाले पनि पछिल्ला दिनमा सेयर जारी गर्नेमध्ये तिनै कम्पनी देखिएका छन् । सूचीकृत कम्पनी संख्या बढेपछि एकातिर कुल कारोबारमा जलविद्युत् समूहको हिस्सा थपिनेछ भने अर्कातिर लगानीकर्ताले लगानी विविधीकरण (पोर्टफोलियो म्यानेजमेन्ट) सुविधा पाउने बताइएको छ । जलविद्युत् कम्पनीले कम्तीमा १० प्रतिशत सेयर आयोजना प्रभावित स्थानीयलाई दिनुपर्ने कानुनी व्यवस्था छ ।दोस्रो बजारमा सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँंजीकरणको हिस्सा ६८३ प्रतिशत छ । जलविद्युत् कम्पनीको हिस्सा ८४, लगानी कम्पनीको ७८, उत्पादन तथा प्रशोधन उद्योगको हिस्सा ३९, होटलको हिस्सा १४, व्यापारिक संस्थाको हिस्सा ०६ तथा अन्य समूहका कम्पनीको हिस्सा ९६ प्रतिशत रहेको नेप्सेको तथ्यांक छ ।गत वैशाखमा नेपाल स्टक एक्सचेन्जमा सूचीकृत कम्पनीको संख्या २ सय २० पुगेको छ । सूचीकृत कम्पनीमध्ये १ सय ४५ बैंक तथा वित्तीय संस्था र बिमा कम्पनी छन् । ४० जलविद्युत् कम्पनी, १९ उत्पादन तथा प्रशोधन उद्योग, ५ होटल, ४ व्यापारिक संस्था, ४ लगानी कम्पनी र ३ अन्य समूहका कम्पनी सूचीकृत छन् । २०७७ असारमा सूचीकृत कम्पनी संख्या २ सय १२ थियो । गत वैशाखसम्ममा सूचीकृत ५ अर्ब ७० करोड सेयरको चुक्ता मूल्य ५ खर्ब ६० अर्ब ८८ करोड रुपैयाँ छ । चालु आर्थिक वर्षको १० महिनासम्ममा २ खर्ब १९ अर्ब ९५ करोड रुपैयाँ बराबरको विकास ऋणपत्र, ४१ अर्ब ३३ करोड रुपैयाँ बराबरको साधारण सेयर, ४३ अर्ब २० करोड रुपैयाँ बराबरको बोनस सेयर, १४ अर्ब ५५ करोड रुपैयाँ बराबरको डिबेन्चर, ५ अर्ब ५२ करोड रुपैयाँ बराबरको हकप्रद सेयर र २ अर्ब ८५ करोड रुपैयाँ बराबरको सामूहिक लगानी कोष गरी कुल ३ खर्ब २७ अर्ब ४० करोड रुपैयाँ बराबरको थप धितोपत्र सूचीकृत भएको बताइएको छ ।"
यसरी गरिँदै छ तामाकोसीको विद्युत् व्यवस्थापन,"(काठमाडौं)  अनुमान गरिएभन्दा दोब्बर समय लागेर राष्ट्रिय गौरवको माथिल्लो तामाकोसी जलविद्युत् आयोजना निर्माणको अन्तिम चरणमा आइपुगेको छ । आयोजनालाई आगामी आइतबार वा सोमबार उद्घाटन गरी पहिलो युनिटबाट ७६ मेगावाट विद्युत् परीक्षण उत्पादन सुरु गर्ने आयोजना व्यवस्थापनको तयारी छ ।पहिलो युनिटबाट परीक्षण उत्पादन सुरु भएलगत्तै हरेक साता थप अर्को युनिटबाट परीक्षण उत्पादन सुरु हुने आयोजनाको तयारी छ । ४ सय ५६ मेगावाट जडित क्षमता भएको आयोजनामा कुल ६ वटा विद्युत् उत्पादन युनिट छन् । यो आयोजना पूर्ण रूपमा सञ्चालनमा आएसँगै वर्षायाममा नेपाल विद्युत्मा आत्मनिर्भर बन्नेछ । नेपालका आन्तरिक जलविद्युत् आयोजना पूर्ण रूपमा सञ्चालन हुने वर्षायाममा पनि नेपाल विद्युत् प्राधिकरणले भारतबाट दैनिक २ सय मेगावाट विद्युत् आयात गरिरहेको छ ।माथिल्लो तामाकोसी आयोजनाका दुई वटा युनिटबाट उत्पादन हुने विद्युत् नेपालको आन्तरिक खपतका लागि उपयोग हुने प्राधिकरणका कार्यकारी निर्देशक एवम् माथिल्लो तामाकोसी जलविद्युत् आयोजनाका अध्यक्ष हितेन्द्रदेव शाक्य बताउँछन् । परीक्षण उत्पादनसँगै हरेक साता थप एउटा युनिटको परीक्षण उत्पादन सुरु हुन्छ, उनले भने, अहिले पनि भारतबाट विद्युत् आयात भइरहेकाले तामाकोसीका दुई वटा युनिटबाट उत्पादन सुरु भएसँगै आयात शून्यमा झर्ने हाम्रो अनुमान छ । माथिल्लो तामाकोसीबाट उत्पादित विद्युत् आन्तरिक खपत गर्दा बढी भए ढल्केबरमुजफ्फरपुर अन्तरदेशीय प्रसारण लाइनमार्फत भारत निर्यात गर्ने प्राधिकरणको तयारी छ । तर यसका लागि प्राधिकरणले हालसम्म भारतीय पक्षबाट अनुमति पाइनसकेको शाक्यले बताए । भारतको केन्द्रीय विद्युत् प्राधिकरणले केही महिनाअघि जारी गरेको अन्तरदेशीय विद्युत् व्यापार निर्देशिकाअनुसार प्राधिकरणले भारतको इनर्जी एक्सचेन्ज मार्केटमा पहुँच पाइसकेको छ । उक्त निर्देशिकामा भारतीय कम्पनीलाई प्रतिनिधि तोकेर भारतसँग ऊर्जा व्यापार सम्झौता भएका छिमेकी मुलुकले इनर्जी एक्सचेन्ज मार्केटबाट विद्युत् खरिद गर्न सक्ने प्रावधान छ । सोहीअनुसार प्राधिकरणले भारत सरकारको स्वामित्वमा रहेको एनभीभीएनलाई आफ्नो प्रतिनिधि तोकेर हरेक दिन प्रतिस्पर्धी दरमा विद्युत् खरिद गरिरहेको छ ।प्राधिकरणले माथिल्लो तामाकोसीसहित भोटेकोसी जलविद्युत् आयोजनाबाट उत्पादित विद्युत् निर्यातका लागि केही महिनाअघि नै आवेदन दिए पनि भारतीय पक्षले त्यसलाई स्वीकृत गरेको छैन । प्राधिकरणका कार्यकारी निर्देशक शाक्य भने केही सातामै भारतमा विद्युत् निर्यातका लागि अनुमति प्राप्त हुने दाबी गर्छन् ।"
निजी क्षेत्रको मनोबल उच्च राख्न आर्थिक पुनरुत्थान,काठमाडौं (कास) नेपाल चेम्बर अफ कमर्सले आगामी मौद्रिक नीतिमा निजी क्षेत्रको मनोबल उच्च राख्न आर्थिक पुनरुत्थानका लागि विभिन्न सुझाव दिएको छ । चेम्बरका अध्यक्ष राजेन्द्र मल्लसहितको टोलीले शुक्रबार नेपाल राष्ट्र बैंकका गभर्नर महाप्रसाद अधिकारीलाई भेटेर बैंकहरूको प्रमुख मुहान निजी क्षेत्र क्षतिग्रस्त भएकाले राज्य तथा नेपाल राष्ट्र बैंकको पहिलो प्राथमिकता त्यसको संरक्षण गर्नुपर्ने सुझाव दिएको हो । कोभिड१९ को पहिलो लहरमा अर्थतन्त्रले धेरै नोक्सानी बेहोरिसकेको अवस्थामा कोरोनाको दोस्रो लहरका कारण गत वैशाख १६ देखि जारी निषेधाज्ञाले झन् धेरै क्षति पुर्याइसकेको छ ।
२९ वर्षपछि डेनमार्क सेमिफाइनलमा,बाकु (एएफपी) पहिलो हाफमा गरेका दुई गोल मदतमा डेनमार्कले शनिबार युरो २०२० मा चेक गणतन्त्रलाई २१ ले हराएर सेमिफाइनल यात्रा तय गरेको छ । डेनमार्क सन् १९९२ को युरोको विजेता पनि हो । त्यसयता २९ वर्षको अन्तरमा डेनमार्क पहिलोपल्ट सेमिफाइनल पुग्न सफल रह्यो । थोमस डेलानीको गोलमा डेनमार्कले पाँचौं मिनेटमै अग्रता लिएको थियो । जेन्स स्टेगरको कर्नरमा अनमार्क रहेका डेलानीले हेडबाट गोल गरेका थिए । डेनमार्कको दोस्रो गोल कास्पर डोलबर्गको नाममा रह्यो । उनले जोकिम महेलेको क्रसलाई पोस्टका दिशा दिएका हुन् । चेक गणतन्त्रका लागि प्याट्रिक सिकले एक गोल फर्काए । उनले ४९ औं मिनेटमा भ्लादिमिर कोफलको क्रसलाई चलाखीपूर्ण ढंगले गोलमा परिणत गरेका थिए । यो उनको प्रतियोगितामा पाँचौं व्यक्तिगत गोल रह्यो । यससँगै उनी सर्वाधिक गोलकर्ता सूचीको शीर्षस्थानमा संयुक्त रूपमा रहेका छन् । पोर्चुगलका क्रिस्टियानो रोनाल्डोले पनि समान ५ गोल गरेका छन् । त्यसपछि दुवै टिमले केही सटिक आक्रमण बुने पनि गोल हुन सकेन । भाग्यमानी डेनमार्क लिगका सुरुआती दुई खेल गुमाएर पनि नकआउट चरण प्रवेश गरेको हो । यसक्रममा टिम यस्तो उपलब्धि हात पार्ने युरो इतिहासकै एकमात्र टिम रहेको छ । अन्तिम १६ मा भने डेनमार्कले वेल्सलाई ४० ले हराएको थियो । मैदानमै हृदयघात भएपछि टोलीका महत्वपूर्ण खेलाडी क्रिस्टियन एरिक्सनलाई पहिलो खेलमै गुमाएको डेनमार्कले त्यसपछि प्रभावशाली प्रदर्शन गर्दै आएको छ ।
कहाँसम्म पुग्छ त इटाली ?,"(म्युनिक)  युरो २०२० मा इटाली जत्तिको राम्रो अर्को टिम देखिएको छैन । बेल्जियमलाई हराएपछि इटाली उपाधिबाट दुई जितमात्र टाढा छ । प्रश्न हो, इटाली कहाँसम्म पुग्ने छ त ? निकोलो बरेल्ला र लोरेन्जो इन्सिग्नेको एकएक उत्कृष्ट गोल मदतमाले इटालीले अन्तिम आठमा बेल्जियमलाई २१ ले हराएको हो । इटालीले वेम्बलीमा हुने सेमिफाइनलमा स्पेनको सामना गर्नेछ । जर्मनीका योर्गन क्लिन्सम्यान मान्छन्, प्रतियोगिताको पहिलो दिनदेखि इटालीले देखाएको छ कि टिम उपाधि जित्न सक्षम छ । अबको यात्रामा टिममा त्यस्ता एक खेलाडी हुने छैनन्, जसले अहिलेसम्म सबैभन्दा राम्रो खेलेको छ । उनी हुन्, लियोनार्दो स्पिनजोला । चोटका कारण उनी मैदान छाड्न बाध्य रहे । यसक्रममा उनका आँखामा प्रतियोगिता गुमाउनुको पीडा स्पष्ट देखिएको थियो । सन् १९६८ यता इटालीले अहिलेसम्म युरो जितेको छैन । तर यही टिमले पछिल्ला तीन वर्षयता कुनै खेल पनि गुमाएको छैन । अहिले यो टिम गज्जबसँग लगातार ३२ खेलमा अपराजित छ । त्यसमध्ये १३ खेल लगातार जितेको छ । यो जितमा दुई अवसरमा मात्र विपक्षी टिमलाई गोल अवसर दिइएको छ । यसमा समस्या एउटै के थियो भने यी सफलता कुनै ठूला टिमविरुद्ध भने थिएन । क्रिस कर्टन भन्छन्, अरू धेरैले जसरी मैले पनि प्रतियोगिताअघि इटालीलाई धेरै महत्त्व दिएको थिइनँ, किनभने उसको सफलता साना प्रतिद्वन्द्वीविरुद्ध नै थियो । तर अब इटालीसामु खाली ठूला टिममात्र हुनेछ । हेरौं, टोलीको यात्रा कहाँसम्म पुग्नेछ । बेल्जियमलाई हराएर इटालीले आफूमाथि लागेको आरोपको एउटा उत्तर भने दिएको मान्नुपर्छ । इटालीबारे क्लिन्सम्यान भन्छन्, इटालीको आक्रमण अहिले निकै तिखारिएको छ । इटाली एकपछि अर्को पास निकाल्न र यसक्रममा बलमाथि पर्याप्त नियन्त्रण राख्न सक्षम छ । बेल्जियमलाई हराएपछि इटालीको फुटबल टिमले अहिले गरिरहेको अद्वितीय यात्राका खास साक्षी प्रशिक्षक रोबर्टो मान्चिनी पनि मान्छन्, पछिल्लो जितका लागि आफ्नो टिम पूर्णतः हकदार छ । उनले भनेका छन्, खेलको अन्तिम १० मिनेट बेल्जियमले हामीलाई दबाबमा राखेको पक्कै हो । यसको कारण छ, हाम्रा खेलाडी थाकेका थिए । हाम्रो दाबी के छ भने यसअगाडि नै हामीले थप केही गोल गरिसकेको हुनुपर्थ्यो । हामीले तय गर्नुपर्ने यात्रा अझै लामो छ । हाम्रो अगाडि दुई निकै महत्त्वपूर्ण खेल हुनसक्छ । अहिले तत्काल हामी बेल्जियममाथि प्राप्त जितमा खुसी हुन चाहन्छौं, त्यसपछि के गर्ने हो, त्यसबारे सोच्छौं । अहिले तत्काल म आफ्नो टिमलाई बधाई दिन चाहन्छु ।इटालीका लागि बेल्जियमविरुद्धको खेलको एकमात्र सबैभन्दा खराब पक्ष भनेको स्पिनजोलालाई गुमाउनु नै रह्यो । एएस रोमाका २८ वर्षीय डिफेन्डर यसपल्टको युरोको अहिलेसम्मकै सबैभन्दा उत्कृष्ट खेलाडी छन् । तर अहिले चोट बोकेपछि उनी कम्तीमा एक महिना मैदानबाहिर रहनेछन् । मान्चिनी पनि उनीप्रति सहानुभूति राख्छन् । उनी मान्छन्, स्पिनजोला युरो २०२० मा असाधारण खेल खेल्ने खेलाडीमा पर्छन् ।"
ऋणमा ओलम्पिक तयारी गर्दै थिएँ,"खेल संस्कार नै छैन ः राणाएथलेटिक्सका पूर्वमुख्य प्रशिक्षक सुशील नरसिंह राणा मागेको कुरामा रोज्न पाइँदैन भन्ने तथ्य खेलाडीलगायत सबैलाई प्रस्ट बुझाउन चुक्दा समस्या आएको बताउँछन् । ओलम्पिकको वाइल्ड कार्ड वा युनिभर्सिलिटी कार्ड भनेको माग्ने कुरा हो । माग्दा यही विधाको चाहिँ लेउ भन्न पाइँदैन । आयोजक कमिटीले आफूलाई सहज हुने ठाउँमै परिपूर्ति गर्न खोज्छ । यसबारे न संघलाई जानकारी थियो न त खेलाडीलाई गराइयो, राणाले भने, अन्तर्राष्ट्रिय मान्यता नै नभएको प्रतियोगितामार्फत खेलाडी छनोट गराइयो र ओलम्पिकको सपना देखाएर धोका दिइयो ।एथलेटिक्सका प्रशिक्षण प्रशिक्षक राणाले गोपीचन्द्रको क्वालिफिकेसन टाइमको लेखाजोखा नगरिकन ओलम्पिक छनोट गराउने एथलेटिक्स संघ र संघकै सिफारिसका आधारमा मात्र धमाधम नाम पठाउने नेपाल ओलम्पिक कमिटीको कमजोरीलाई गम्भीरतापूर्वक नलिने हो भने भविष्यमा यो समस्या दोहोरिन सक्ने दाबी गरे । ओलम्पिकको क्वालिफिकेसन टाइम एक वर्षअघि नै निर्धारण गरिएको हो । म्याराथनको पूर्ण कोटा र क्वालिफिकेसन टाइमिङमा अटाउने धावक विश्वमा कति छन् । हाम्रा खेलाडीको सम्भावना कति हुन्छ भनेर संघले लेखाजोखा गर्नुपर्दैन ?, राणाले प्रश्नहरू तेर्स्याए, यसले खेलाडीको मानसिकतामा कति असर परेको छ भन्ने अनुमान खेल नेतृत्वले लगाउन सक्छ ? गोपी अहिलेका स्टार खेलाडी हुन् । उनलाई प्रेरणा मानेर एथलेटिक्स खेल्न थालेका भाइबहिनीले आफ्नो करिअरलाई किन निरन्तरता दिने ? ट्र्याकभित्र खेलाडीमात्र होइन ट्र्याकबाहिर संघ र अन्य निकायहरू उत्तिकै चनाखो र सक्रिय हुनुपर्ने आशय उनको थियो । संघका पूर्व उपाध्यक्षसमेत रहेका राणाले छनोट प्रतियोगिता वा क्वालिफिकेसन टाइमिङबाट ओलम्पिक खेल्न दीर्घकालीन विकासको योजना तर्जुमा गरी कार्यान्वयन नगरेसम्म यही समस्याको पुनरावृत्ति भइरहने दाबी गरेका छन् ।"
मेसुके एनआरटीमा,"(काठमाडौं)  नेपाल सुपर लिग (एनएसएल) मा उत्कृष्ट प्रदर्शन गरेका मेसुके ओलोमाउ र स्टेफेन समिरलाई न्युरोड टिम (एनआरटी) ले सहिद स्मारक ए डिभिजन लिगका लागि अनुबन्ध गरेको छ । यी दुईकै उत्कृष्ट प्रदर्शनमा काठमाडौं रेजर्स एनएसएल च्याम्पियन भएको थियो ।एनआरटीका अध्यक्ष सुन्दर नरसिंह जोशीले शनिबारको कार्यक्रममा भने, एनएसएलमा उत्कृष्ट प्रदर्शन गरेका मेसुके र स्टेफेनलाई सन्तोषजनक रकममा बढीमा १० महिनाका लागि अनुबन्ध गरेका छौं । एरिक विष्ट, दर्शन गुरुङसहित १२ नेपाली खेलाडी लिइसकेका छौं । लिगमा हाम्रो लक्ष्य शीर्षस्थान हुनेछ । उनका अनुसार असोज ३ मा सुरु हुने राजधानीको ए डिभिजन लिगमा एनआरटीले १ करोड ५०६० लाख रुपैयाँ खर्च गर्नेछ । चारपल्टको ए डिभिजन लिग च्याम्पियन एनआरटी गत सिजन आठौं स्थानमा थियो । प्रशिक्षकमा राजुकाजी शाक्यलाई नै निरन्तरता दिएको छ ।ए डिभिजन लिगमा एउटा क्लबले विदेशी चार खेलाडी (एक दक्षिण एसियालीसहित) राख्न पाउनेछन् । अर्का दुई विदेशी खेलाडीका लागि पहल भइरहेको छ, अध्यक्ष जोशीले भने । मेसुके र स्टेफेन दुवै क्यामरुनी हुन् । र, दुवै २३ वर्षीय । गत वर्षको ए डिभिजन लिग मेसुकेले संकटा र स्टेफेनले हिमालयन शेर्पा क्लबबाट खेलेका थिए ।कोरोनाभाइरसको महामारीकै वीच १ जेठमा सम्पन्न एनएसएलमा काठमाडौं रेजर्सले नौ खेलमा १४ गोल गरेको थिथो । त्यसमध्ये ११ गोल मेसुके र स्टेफेनले गरेका थिए । एनएसएलकै सर्वाधिक ८ गोल गरेका मेसुकेले उत्कृष्ट मिडफिल्डरको अवार्ड पनि जितेका थिए । एनएसएलको पहिलो संस्करणको एकमात्र ह्याट्रिक गरेका उनले भने, एनआरटी र मेरो महत्त्वाकांक्षा मिल्यो र यो क्लबबाट खेल्ने निर्णय गरे । यसमा खुसी छु । म सधैं जितका लागि खेलिरहेको हुन्छु, हार्न चाहन्न । यो नयाँ चुनौती हो ।गत वर्ष मछिन्द्रलाई ए डिभिजन लिग च्याम्पियन बनाउने क्रममा उत्कृष्ट प्रदर्शन गरेका डिफेन्डर पिटर सेगुनलाई शीर्ष लिगको नवप्रवेशी क्लब सातदोबाटो युथले अनुबन्ध गरिसकेको छ ।"

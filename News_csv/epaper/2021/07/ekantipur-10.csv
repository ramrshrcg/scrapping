शीर्षक,विवरण
सम्पादकमा चौहान,"काठमाडौं (कास) कान्तिपुर दैनिकको सम्पादक पदमा उमेश चौहान नियुक्त भएका छन् । दुई दशकदेखि पत्रकारितामा संलग्न पत्रकार चौहानलाई शुक्रबार कान्तिपुर मिडिया ग्रुप (केएमजी) का अध्यक्ष तथा प्रबन्ध निर्देशक कैलाश सिरोहिया र कान्तिपुर दैनिकका प्रधान सम्पादक सुधीर शर्माले स्वागत गरे ।यसअघि नयाँ पत्रिका दैनिकको सम्पादक पदमा कार्यरत रहेका अर्घाखाँचीका चौहानले पूर्वाञ्चल विश्वविद्यालयबाट आमसञ्चार र पत्रकारिता विषयमा स्नातकोत्तर गरेका छन् । उनीसँग रेडियो र टीभीको पनि कार्यानुभव छ । चौहानले कान्तिपुर समाचार कक्षमा प्रधान सम्पादकको मातहत रही सम्पादकीय सामग्रीको संयोजन एवं उत्पादन गर्ने व्यवस्थापनले जनाएको छ । उनलाई स्वागत गर्दै केएमजीका अध्यक्ष तथा प्रबन्ध निर्देशक सिरोहियाले कान्तिपुरलाई समयसापेक्ष सुधार गर्दै थप उचाइमा पुर्याउन आवश्यक रहेको बताए । प्रधान सम्पादक शर्माले नेतृत्वदायी सहकर्मीका रूपमा चौहानलाई समाचार कक्षमा स्वागत गर्न पाउँदा खुसी लागेको बताए । नवनियुक्त सम्पादक चौहानले नेपाली पत्रकारितामा कान्तिपुरको आफ्नै विरासत, शैली र प्रभाव रहेकाले त्यसलाई थप समृद्ध बनाउन भूमिका खेल्ने प्रतिबद्धता जनाए ।"
अंशुवर्माकालीन पार्वती को मूर्ति अमेरिकामा फेला,"(काठमाडौं)  भक्तपुरको गोलमढीस्थित वीरभद्रेश्वर महादेव मन्दिरभित्रको कलात्मक पार्वती मूर्ति हराएको वर्षौंपछि अमेरिकाको येल विश्वविद्यालयमा भेटिएको छ । लिच्छवी राजा अंशुवर्माको कृति उजिल्याउने उक्त मूर्ति अमेरिकामा भेटिएकामा गोलमढीका श्रद्धालुजनले समेत आश्चर्य मानेका छन् । नेपालबाट चोरिएकाहराएका सम्पदाको खोजीनितीसम्बन्धी अन्तर्राष्ट्रिय अभियान लस्ट आर्ट्स अफ नेपाल ले गत साता सार्वजनिक गरेको सूचनाबाट गोलमढीको उक्त मूर्तिबारे थाहा भएको हो । लस्ट आटर््स अफ नेपालले सन् ८० को दशकमा वीरभद्रेश्वर मन्दिरबाट हराएको ताराको मूर्ति अमेरिकाको कनेटिकटस्थित येल युनिभर्सिटीको संग्रहालयमा रहेको उल्लेख गरेको छ । श्रद्धालुले भने उक्त मूर्ति ताराको नभई पार्वतीको रहेको बताएका छन् । गोलमढीका ८३ वर्षीय चन्द्रमान राजभण्डारीले आफ्नो खलकले वर्षौंदेखि पाठपूजा गर्दै आएको पार्वतीको मूर्ति २०३५ सालतिर हराएको सुनाए ।येल विश्वविद्यालयको वेबसाइटमा उक्त मूर्तिलाई बुद्धिस्ट गडेस तारा भनेर चर्चा गरिएको छ । वेबसाइटका अनुसार सन् १९७६ मा भक्तपुर, गोलमढीबाट प्राप्त उक्त मूर्ति सुरुमा स्पिन्क एन्ड सन लिमिटेड (लन्डन) ले देवीको मूर्ति भनेर कलासम्पदाका संग्रहकर्ता जेम्स एन्ड मार्लिन एल्सडर्फलाई बेचेको थियो । सन् १९८४ मा जेम्स दम्पतीले यो सम्पदा किनेका हुन् । मूर्ति सन् २००२ मा माइकल एन्ड जर्जियाले न्युयोर्कमा पुर्याएको देखिन्छ । येल विश्वविद्यालयमा भने सन् २०१५ मा यो सम्पदा पुगेको देखिन्छ । कसले उक्त विद्यालयमा बुझाएको हो भन्ने स्पष्ट खुलेको छैन । गोलमढीबाट हराएको कलात्मक मूर्ति अमेरिकाको प्रतिष्ठित विश्वविद्यालयको आर्ट ग्यालरीमा फेला परेको सूचना आएपछि विश्वविद्यालयकी आर्टक्युरेटर एन्टोनिया बर्तोलसँग जिज्ञासा राखिए पनि जवाफ आएको छैन ।वीरभद्रेश्वर महादेव मन्दिरका पुजारी कीर्तिनाथ मिश्रका अनुसार पार्वतीको मूर्ति एकाएक हराएपछि प्रतिलिपि मूर्ति बनाएर नित्यपूजा हुँदै आएको छ । इतिहासको अभिलेखमा स्वीस अध्येता उसर्लच भोन स्क्रोडरले समेत भक्तपुर भ्रमणका क्रममा गोलमढीस्थित पार्वतीको तस्बिर २०३३ सालमा खिचेका थिए । उनले उक्त मूर्तिसम्बन्धी विवरण नेप्लिज स्टोन स्कल्प्चर्स शीर्षक पुस्तकमा समेटेका छन् ।सम्पदाविद् रवीन्द्र पुरीका अनुसार गोलमढीस्थित वीरभद्रेश्वर महादेव परिसरकै शिलालेखमा उल्लेख भएअनुसार त्यहाँको शिवपार्वती मूर्ति अंशुवर्माकालीन रहेको प्रमाणित भएको छ । इतिहासविद् धनवज्र वज्राचार्यको लिच्छविकालका अभिलेख (२०३०) पुस्तकमा गोलमढी शिवदेव संवत् ५१६ मा अंशुवर्मा महासामन्त उपाधिबाट विभूषित भएपछि स्थापना गरिएको उल्लेख छ । अमेरिकी विश्वविद्यालय र अरू अध्येताले ताराको मूर्ति भनेर प्रचार गरे पनि यो पार्वतीकै मूर्ति रहेको स्पष्ट देखिन्छ, पुरीले भने । कलासम्पदा र सभ्यताको कुरा पढाउने अमेरिकी विश्वविद्यालयले नेपालबाट चोरिएको सम्पदा आफ्नो संग्रहालयमा राखेको भन्ने सूचना आफैंमा लाजमर्दो रहेको उनले बताए । युनेस्को अभिसन्धि र सम्पदा उत्पत्ति मुलुक को आधारलाई हेरेर पनि यो प्राचीन अंशुवर्माकालीन नेपालको सम्पदा तत्काल घर फर्काइनुपर्नेमा उनले जोड दिए ।सम्पदासम्बन्धी विज्ञ पुरुषोत्तमलोचन श्रेष्ठले भने धार्मिक र सांस्कृतिक सद्भाव रहेको समाजमा शिव मन्दिरभित्र तारा (बौद्धमार्गी) मूर्ति रहन सम्भव रहेको धारणा राख्दै यो सम्पदामा देवीको बसुधरा रूप देख्न सकिने बताए । यो एउटै मूर्तिलाई हिन्दुहरूले पार्वतीका रूपमा र बौद्धहरूले ताराका रूपमा मान्दै आएका हुन सक्छन्, उनले भने, हाम्रो समाजमा सम्प्रदाय गौण रहिआएको छ । यो मूर्तिमा देखिएको प्रतिमा लक्षणकै आधारमा पनि यो ताराकै मूर्ति हो कि भन्ने देखिएको छ । अमेरिकाको कनेटिकट राज्यको नेपाली मामलासमेत हेर्ने न्युयोर्कस्थित कार्यवाहक नेपाली महावाणिज्यदूत विष्णुप्रसाद गौतमले येल विश्वविद्यालयमा रहेको नेपाली सम्पदाबारे जानकारी पाएको उल्लेख गर्दै यसबारे छिट्टै पत्राचार प्रक्रिया अघि बढाउने बताए ।"
चीनबाट आएको खोप सिधै प्रदेशमा,"कतिले लगाए ?पहिलो मात्रा २६,११,८०७दुवै मात्रा प्रदेश १: ७५,८४०प्रदेश २: ५५,८५६वाग्मती: ५,६०,०७८गण्डकी: ५६,७५६लुम्बिनी: १,२१,३९९कर्णाली: ३३,१२५सुदूरपश्चिम: ६१,४५४ जम्मा : ९,६४,५०८"
माओवादी केन्द्रको वैधता परीक्षण गर्न माग,"(काठमाडौं)  माओवादी केन्द्र छाडेर एमाले प्रवेश गरेका नेताहरू पूर्वपार्टी अवैधानिक दाबी रहेको गर्दै दर्ता खारेजीका लागि निर्वाचन आयोग धाउन थालेका छन् । उनीहरूले शुक्रबार आयोगमा पुगेर माओवादी केन्द्रको वैधताको परीक्षण गर्न दबाब दिएका छन् । दुई दिनअघि उनीहरूका तर्फबाट अधिवक्ता सरोज बुढाथोकीले दुई दिनअघि लामो अवधिसम्म महाधिवेशन नै नगरेको भन्दै माओवादी केन्द्रको वैधतामा प्रश्न उठाउँदै आयोगमा निवेदन दिएका थिए । माओवादी केन्द्रले भने यसलाई पार्टीविरुद्ध दुष्प्रचार गर्ने प्रयत्न भनेर टिप्पणी गरेको छ ।माओवादी केन्द्रले २०६९ सालपछि महाधिवेशन नै नगरेको आधार देखाउँदै रामबहादुर थापा, लेखराज भट्ट, मणि थापा, टोपबहादुर रायमाझी र प्रभु साहलगायतका पूर्वमाओवादी नेताहरूले पार्टीको दर्ता खारेजीको माग गरेका हुन् । शुक्रबार रायमाझीको नेतृत्वमा पूर्वमाओवादी नेताहरू आयोग पुगेका थिए । संविधानमा राजनीतिक दलको महाधिवेशन ५ वर्षमा गर्नुपर्ने र विशेष परिस्थितिमा थप ६ महिनाभित्र गर्न सकिने व्यवस्था छ । साढे ५ वर्ष ननाघ्दै २०७५ जेठ ३ मा माओवादीले एमालेसँग एकता गरेको थियो । माओवादी केन्द्रले भने दर्ता खारेजीको मागलाई केही अवसरवादी, स्वार्थी, लालच र अनैतिक तत्त्वले पार्टीको बदनाम गराउने प्रयत्न भनेको छ । पार्टीका केन्द्रीय सचिव श्रीराम ढकालले शुक्रबार वक्तव्य निकालेर पार्टीसँग सरोकार नै नराख्ने व्यक्तिले संविधान, कानुन, विधि, विधानविपरीत दल दर्ता र खोरजीको सम्बन्धी सामान्य जानकारीसमेत नराखी हास्यास्पद काम गरेको टिप्पणी गरेका छन् । पार्टीका तर्फबाट निर्वाचन आयोगसँग सम्पर्कमा रहने माओवादी नेता लीलामणि पोखरेलले आफ्नो पार्टीलाई अवैधानिक भन्नु बेतुक रहेको दाबी गरे । पार्टी छाडेर अर्कोमा गइसकेका व्यक्तिहरूले अवैधानिकताको कुरा उठाउनुको के अर्थ हुन्छ ?, उनले भने, सबै सुविधा लिइन्जुल त्यो पार्टी वैधानिक हुने र अहिले सबै गुमेपछि अवैधानिकताको कुरा उठाउने ! सडकमा हिँड्ने जोसुकैले फलाना पार्टी अवैध हो भनेर हिँड्दा निर्वाचन आयोग त्यसको पछि लाग्न नमिल्ने उनको भनाइ छ । यो आयोगको कार्यक्षेत्रमा पर्ने विषय पनि होइन । त्यसका लागि पनि हकदैया लाग्ने सरोकारवाला व्यक्ति नै आयोगमा एक खालको मागदाबी लिएर पुग्नुपर्छ, उनले भने ।पूर्वमाओवादी नेता रायमाझीले साढे आठ वर्षसम्म महाधिवेशन नगरेको पार्टी कसरी वैधानिक हुनसक्छ भनेर आफूहरूको प्रश्न रहेको बताए । उनले महाधिवेशन नगरेर पटकपटक केन्द्रीय कमिटी विघटन र हेरफेरि गरिनु पनि अवैधानिक रहेको तर्क गरे । उनले राजनीतिक दल सबैको सरोकारको विषय हुने भन्दै आफूहरू झन् सरोकारवाला रहेकैले माओवादीको वैधानिकतामाथि प्रश्न उठाएको दाबी गरे । पार्टीमा रहँदा पनि त्यस विषयमा नबोलेको होइन तर प्रचण्डजी एक जना नेताले पार्टीलाई मनपरी ढंगले चलाउँदै आउनुभयो, उनले भने, राष्ट्रिय र सार्वजनिक सरोकारका विषयलाई सामान्य मानिसले उठाउन पाउँछन् । त्यसको निरूपण सम्बन्धित निकायले गर्नुपर्छ । उनले वैधानिक जनप्रतिनिधिलाई अवैधानिक पार्टीले कारबाही गर्न नमिल्ने र आफूहरूमाथि भएको कारबाहीले वैधता पाउन नसक्ने दाबी गरे । सर्वोच्च अदालतको आदेशबाट फागुन २३ मा एमाले र माओवादी केन्द्र ब्युँतिएपछि माओवादी केन्द्रबाट संघीय संसद्मा निर्वाचित रामबहादुर थापा, लेखराज भट्ट, टोपबहादुर रायमाझी, प्रभु साह, गौरीशंकर चौधरी र चन्द्रबहादुर खड्का एमालेमा लागेका थिए । त्यसपछि उनीहरूको सांसद पद नरहने गरी माओवादीले कारबाही गरेको थियो । साढे ३ महिनाअघिको उक्त कारबाहीविरुद्ध उनीहरू जुर्मराएका हुन् । यसअघि राजनीतिक रूपमै एमालेमा लागिसकेकाले उनीहरू माओवादीले गरेको कारबाहीलाई स्वीकार गरेर बसेका थिए । सांसद नरहेकाले मन्त्री पदसमेत गुमेका बेला एमालेभित्रैका दुई पक्षबीच संवादले गति लिन थालेपछि उनीहरू अस्तित्वको खोजीमा जुटेका हुन् । माओवादी नेता पोखरेल २०६९ सालमा हेटौंडामा भएको पार्टीको महाधिवेशनपछि २०७१ सालमा राष्ट्रिय सम्मेलन गरिएको बताउँछन् । महाधिवेशनप्रति उत्तरदायी भएर नेतृत्व, विधान, प्रतिवेदन, कार्यदिशा र कार्यक्रमको फेरबदल राष्ट्रिय सम्मेलनले गर्न पाउने अन्तर्राष्ट्रिय प्रचलन नै रहेको उनले तर्क गरे । तर पूर्वमाओवादी नेताले पार्टीको विधानले राष्ट्रिय सम्मेलनलाई महाधिवेशनको अधिकार नदिएको तर्क गरेका छन् । २०७३ सालमा रामबहादुर थापाकै नेकपा (क्रान्तिकारी) सहित विभिन्न दलसँगको एकीकरणपछि एकीकृत माओवादी केन्द्र विघटन भएर नेकपा (माओवादी केन्द्र) बनेको थियो । अरू दलसँग एकीकरण भएपछि माओवादीले नयाँ दलकै रूप ग्रहण गरेकाले महाधिवेशनलाई ५ वर्षको समय रहने पोखरेलले तर्क गरे । तर, पूर्वमाओवादी नेता रायमाझीले आयोगमा दर्ता नै रहेका दलसँग एकीकरण गरेर कानुनले दिएको सुविधा प्रयोग गर्न नमिल्ने बताउँछन् । २०६९ सालमा महाधिवेशन भएकाले अर्को महाधिवेशनको तयारी २०७४ साललाई थियो, त्यहीबीचमा विभिन्न पार्टीसँग एकीकरण भएपछि महाधिवेशन भएन, नेता पोखरेलले भने, त्यही बीचमा २०७५ मा एमालेसँग एकीकरण हुन पुग्यो । त्यसअनुसार २०८० मा महाधिवेशन गर्नुपर्ने हो । पार्टीको लक्ष्य त्यही छ । उनले विधि विधानअनुसारै चलेको पार्टीविरुद्ध संविधान र कानुनले दिँदै नदिएको राजनीतिक दल दर्ता खारेजीको कुरा उठाउनुले पार्टीमाथि प्रतिबन्ध लगाउने खेल त सुरु भएको होइन भन्ने प्रश्न उब्जिएको बताए ।"
खोप लगाएका सबैजसोमा एन्टिबडी तयार,"(काठमाडौं)  कोभिड१९ विरुद्घ खोप लगाएका व्यक्तिहरूको शरीरमा सुरक्षास्तर विकासबारे विस्तृत अध्ययन नभए पनि खोप जीवनरक्षक सावित भएको छ । राष्ट्रिय जनस्वास्थ्य प्रयोगशालाले गरेको परीक्षणमा खोप लगाएका व्यक्तिहरूमा एन्टिबडी तयार भएको र त्यसले भाइरसविरुद्ध लड्न बल पुर्याएको पाइएको छ । प्रयोगशालाले खोप लगाएका करिब ७० जना आफ्नै कर्मचारीको एन्टिबडी परीक्षण गरेको थियो । प्रयोगशालाकी निर्देशक डा रुना झाले खोप लगाएपछि बनेको एन्टिबडी कहिलेसम्म रहनेबारे अध्ययन हुन बाँकी रहेको बताइन् । कम मात्रामा यस्तो परीक्षण भए पनि खोप लगाएका सबैजसोमा एन्टिबडी बनेको पाइयो तर त्यो कहिलेसम्म रहन्छ भन्नेबारे थप परीक्षण भएको छैन, उनले भनिन्, अहिले परीक्षण गरिएकाहरूको एन्टिबडीको अवस्था ६ महिनापछि फेरि हेर्छौं । कोभिड संक्रमण भइसकेका कर्मचारीमा पहिलो मात्रा खोप लगाएपछि नै राम्रो स्तरमा एन्टिबडी बनेको थियो तर पहिले प्राकृतिक रूपमै संक्रमण नभएकामा भने दोस्रो मात्रा लगाएपछि मात्र एन्टिबडी राम्रोसँग बनेको डा झाले बताइन् । खोप लगाएपछि बन्ने एन्टिबडीबारे बृहत् वैज्ञानिक अध्ययन आवश्यक देखिएको छ । खोप लगाएका जनसंख्यामा कोभिडविरुद्घ कति समयसम्म सुरक्षा हुन्छ, अध्ययन आवश्यक छ, वरिष्ठ जनस्वास्थ्यविज्ञ डा राजेन्द्र बीसीले भने, यसले हाम्रा लागि कुन खोप उपयुक्त छ, यसको सुरक्षास्तर कहिलेसम्म रहन्छ, थप मात्राहरू कतिको आवश्यक छ भन्ने जानकारी पाउन सकिन्छ । सामान्यतः शरीरमा सुरक्षात्मकस्तरको एन्टिबडी कोभिडविरुद्घको पूर्ण मात्रा खोप लिएको दुई सातापछि विकसित हुन्छ । नेपालमा कोभिडको पूरै मात्रा खोप लगाएका व्यक्तिमा एन्टिबडी बनेकाले संक्रमणबाट मृत्यु हुने संख्या कम भएको स्वास्थ्य मन्त्रालयको भनाइ छ । आवर वर्ड इनको तथ्यांकअनुसार सार्क मुलुकमा भुटानले कोभिडविरुद्घ सबैभन्दा बढी जनसंख्यालाई खोप लगाएको छ । भुटानले हालसम्म ६२९० प्रतिशत जनसंख्यालाई खोप लगाएको छ । हालसम्म भुटानमा २ हजार २ सय ५२ जना संक्रमित भएकामा एक जनाको मात्र मृत्यु भएको छ ।स्वास्थ्य मन्त्रालय, परिवार कल्याण महाशाखाका निर्देशक डा तारानाथ पोख्रेलले कोभिडविरुद्घ खोप लगाएका र नलगाएकाहरूको शरीरमा प्रोटेक्सन लेभेल (सुरक्षास्तर) कस्तो छ भन्नेबारे सेरो सर्भिलेन्स अध्ययन सुरु गरेको जानकारी दिए । इपिडिमियोलोजी तथा रोग नियन्त्रण महाशाखाअन्तर्गतको उक्त अध्ययनका लागि दुईतीन महिना लाग्ने जनाउँदै डापोख्रेलले भने, यसबाट खोपको प्रभावकारिताबारेसमेत जानकारी पाउन सकिन्छ । कोभिडविरुद्घ खोप लगाएका कतिपय व्यक्तिको शरीरमा प्रतिरोधक क्षमता कम भए पनि रोगविरुद्घ लड्न नसक्ने भन्न हतार हुने विज्ञको भनाइ छ । कोभिडसँग लड्ने क्षमताबारे जानकारी कोषको मेमोरी सेलमा हुन्छ । यो बनाउन सके खोप लगाएपछि शरीरमा एन्टिबडी नदेखिए पनि मेमोरी सेलमा भएको सूचनाले गर्दा शरीरले चाहिएका बेला रोग प्रतिरोधक क्षमता निर्माण गर्न सक्छ, डा बीसीले भने, कसैकसैको शरीरले देखाएरै ६ महिना वा योभन्दा धेरै समयसम्म एन्टिबडी राख्न सक्छ तर कसैकसैको शरीरमा एकदुई महिनापछि नै एन्टिबडी नदेखिन सक्छ ।"
"२२३९ संक्रमित थपिए, २० को मृत्यु",काठमाडौं (कास) पछिल्लो २४ घण्टामा ११ हजार ३ सय १३ जनाको पीसीआर र एन्टिजेन परीक्षण गर्दा २ हजार २ सय ३९ जनामा कोरोना संक्रमण पुष्टि भएको छ । सोही अवधिमा २० जनाको मृत्यु र १ हजार ३ सय १६ जना निको भएका छन् । हाल सक्रिय संक्रमित २६ हजार ५ सय ९० अर्थात् ४०७ प्रतिशत रहेको स्वास्थ्य मन्त्रालयले जनाएको छ ।
बाढीपहिरोपीडित एक महिनादेखि जंगलमा,"(दोलखा)  बाढीपहिरोले घरमा क्षति गरेपछि भागेर ज्यान जोगाएकी ६ महिनाकी सुत्केरी रूपी थामी प्लास्टिकले बारेको टहरामा रात कटाइरहेकी छन् । पछिल्लो एक महिनादेखि ६ सन्तानलाई कसरी जोगाउने भन्ने चिन्ताले उनलाई पिरोलिरहन्छ । घट्टे खोलाको बाढीले घरमा क्षति गर्यो, थामीले भनिन्, खोलाले आसपासको क्षेत्र कटान गरेको छ । माथि र तल दुवैतर्फ पहिराले गाउँ घेरेको छ । गाउँमा त्रास छ ।असारयताकै बाढीपहिरोका कारण कालिञ्चोक गाउँपालिका५ लापिलाङका सयभन्दा बढी घरपरिवार विस्थापित भएका छन् । जसमध्ये २२ परिवारको घर पूर्णरूपमा क्षतिग्रस्त भएको हो । अन्य ८० परिवारले पहिराले गाउँ घेरिएपछि घर छाडेका छन् । विस्थापित स्थानीय जंगल, विद्यालय र सामुदायिक भवनमा रात काटिरहेका छन् । पहिराले विस्थापित धनमान थामी परिवार लिएर जंगलमा टहरा बनाएर बसिरहेका छन् । गाउँमा बाढीपहिरो पस्यो, परिवारका सबै जना माथिको जंगलमा बसिरहेका छौं । बालबच्चा, बूढापाका र सुत्केरीलाई सकस छ, उनले भने, यत्रो समयदेखि जंगलमा बास हुँदा पनि कसैले हेरेको छैन । बाढीले घर बगायो कि भनेर सबेरै हेर्न तल गाउँ झर्छु ।घट्टे खोलाको बाढीसहितको लेदो लापिलाङका धेरै घरमा पसेको थियो । सयौं रोपनी खेत बगाएको छ । खोलाले गहिरो कटान गर्दा बस्ती नै पहिरोको उच्च जोखिममा परेको छ । स्थानीय दिनभर गाउँमा बस्ने गरे पनि रात परेपछि जंगलतर्फ जाने गरेका छन् । लापिलाङभन्दा माथिल्लो क्षेत्रमा दुइटा भीषण पहिरो झरेको कालिञ्चोक५ का वडाध्यक्ष सुवास थामीले बताए । उक्त पहिरोको लेदो घट्टे खोलाको बाढीसँगै बस्तीमा पसेको उनले जनाए । घट्टे खोलाको बाढीले कटान गर्दार् गाउँ नै सक्न लागिसक्यो, उनले भने । उनका अनुसार खोलाले गाउँ ओहोरदोहोर गर्ने फड्के र साना पुलसमेत बगाएको छ । अहिले स्थानीय जोखिम मोलेरै बाढी र पहिरो गएको स्थानबाटै आउजाउ गरिरहेका छन् । असार पहिलो साता घट्टे खोलाको बाढी गाउँ पसेपछि मध्यरातमा भागेर ज्यान जोगाएको ८० वर्षीया धनकुमारी थामीले सुनाइन् । अहिलेसम्म यस्तो विपत्ति देखेको थिइनँ, बाँच्नका लागि भाग्नै पर्यो, जंगलमा गोठ बनाएर बसिरहेकी धनकुमारीले भनिन्, अहिले गाउँसम्म आउजाउ गर्न साह्रै गाह्रो छ । फड्केसमेत छैन ।गत वर्ष पहिरोले ९ घर बगाएको यो ठाउँमा यसपालि सयभन्दा बढी घर पहिरो र बाढीको चपेटामा परेको गाउँपालिका अध्यक्ष विनकुमार थामीले बताए । सबै स्थानीयलाई सुरक्षित स्थानमा सार्ने काम भइरहेको उनले बताए । संघीय र प्रदेश सरकारले कुनै सुनुवाइ नगर्दा विस्थापित हुनेको संख्या बढ्दै गएको उनको भनाइ छ । गत वर्ष बाढी र पहिरोको चपेटामा परेपछि गाउँ नै सुरक्षित स्थानमा सार्ने भनेर अनुगमनमा संघीय र प्रदेशमन्त्री आए, उनले भने, कतैबाट कार्यान्वयन भएन, अवस्था जटिल बन्दै गयो । बस्ती स्थानान्तरण गर्न स्थानीय सरकारको बलबुताले नभ्याउने उनले बताए । हाल अधिकांश विस्थापित परिवार जंगलमा गोठ बनाएर सरिरहेका छन् । कतिपय परिवार भने पहिरोमै रात काट्ने गरेका छन् । प्लास्टिकले बारेको टहरामा पानी चुहिएर चिसो लाग्दा बालबालिकाहरू बिरामी परिरहेको उत्तमकुमारी थामीले बताइन् । विस्थापित भएकाहरूलाई शौचालय र खानेपानीको समेत सुविधा छैन ।बाढीपहिरो गएको क्षेत्रमा स्थलगत अध्ययनका लागि टोली परिचालन भइसकेको प्रमुख जिल्ला अधिकारी वासुदेव पाठकले बताए । सबैको लगत संकलन गरेर उनीहरूलाई सुरक्षित स्थानमा लैजाने तयारी थालिएको छ, उनले भने ।"
भर्याङ चढेर पुल वारपार,"सिन्धुली (कास) पुलबाटै वाग्मती नदी वारपार गरिन् तर उनलाई पुलसम्म पुग्न भने भर्याङ चढ्नुपर्यो । वाग्मती नदीमा बाढी आएको छ, मकवानपुरको वाग्मती गाउँपालिका४ की आशा थिङले भनिन्, पुल त बन्यो तर वारपार गर्न भर्याङ चढ्ने र ओर्लने गर्नुपर्छ । मदन भण्डारी लोकमार्गअन्तर्गत सिन्धुलीको हरिहरपुरगढी गाउँपालिका४ र मकवानपुरको वाग्मती४ जोड्ने पुल निर्माण सुरु भएको १० वर्ष भइसक्दा पनि अझै पूरा भइसकेको छैन ।बाढीमै हेलिएर वाग्मती वारपार गर्दै आएका स्थानीय यतिखेर भर्याङ हुँदै पुलसम्म पुग्छन् र नदी पार गर्छन् । यहाँका धेरैजसो स्थानीयको खेती र पारिवारिक साइनो नदी वारिपारि छ । गत वर्ष उत्पादन भएको मकै नदीमै हेलिएर भित्र्याएको स्मरण गर्दै आशाले भनिन्, यसपालि पुलको भर्याङ अप्ठेरो हुँदा बोरामा हालेर बल्लतल्ल ल्याइयो, कहिले मोटर चल्ला र आनन्द होलाजस्तो भएको छ । पुल निर्माण भएपछि अब भेलले बगाउला भन्ने पीर भने हटेको उनले सुनाइन् ।पुल निर्माणको काम ९० प्रतिशतभन्दा बढी सकिएको छ । तर सवारीसाधन आउजाउ गर्न मिल्ने गरी पुलको दुवैतर्फको पहुँचमार्ग बनाइएको छैन । हरिहरपुरगढी गाउँपालिकाका अध्यक्ष कार्साङ लामाका अनुसार पुलको दुईतिर मुखमा दुइटा स्पान ढलान गर्न बाँकी छ । अझै तीन महिना गाडी गुड्न नसके पनि मानिस आवतजावत गर्न सक्ने बनाउने ठेकेदारले आश्वासन दिएको लामाले बताए । मदन भण्डारी लोकमार्ग पश्चिम खण्ड आयोजना कार्यालय हेटौंडाका अनुसार पुल २०६८ असार २९ मा स्वच्छन्द भैरव निर्माण सेवाले २१ करोड रुपैयाँमा ५ वर्षमा निर्माण सम्पन्न गर्ने गरी ठेक्का पाएको थियो ।"
अख्तयिारले थाल्यो छानबनि,"(काठमाडौं)  पशुपतिनाथ मन्दिरमा सुनको जलहरी राख्दा अनियमितता भएको शंकामा अख्तियार दुरुपयोग अनुसन्धान आयोगले छानबिन सुरु गरेको छ । अनियमितताबारे उजुरी आएपछि सुन खरिद गर्दाका मुचुल्कालगायत कागजात उपलब्ध गराउन पशुपति क्षेत्र विकास कोषलाई पत्र पठाएको अख्तियार स्रोतले जानकारी दियो । कोषका सदस्यसचिव प्रदीप ढकालले अख्तियारले पत्र पठाएको स्वीकार गरे । यो दुई कार्यालयबीचको मामिला हो । धेरै कुरा गर्न मिल्दैन, उनले भने, अख्तियारले मागेका विवरण बुझाउने तयारी गरिरहेका छौं । स्थानीय र सरोकारवालाको विवाद हुँदाहुँदै कोषले गत वर्ष शिवरात्रिमा सुनको जलहरी राखेको थियो । २०७० मै कोषले जलहरी राख्ने निर्णय गरे पनि विवाद उत्पन्न भएपछि काम अघि बढेको थिएन । प्रधानमन्त्री केपी शर्मा ओलीले गत माघ ११ गते पशुपतिनाथ दर्शन गर्न जाँदा तत्काल ३० करोड रुपैयाँ सरकारले उपलब्ध गराउने बताएपछि प्रक्रिया अघि बढेको थियो । प्रधानमन्त्रीले वचन दिएको पर्सिपल्टै कोष सञ्चालक परिषद्को बैठकले काम अघि बढाउने निर्णय गरेको थियो । सदस्यसचिव ढकालका अनुसार जलहरी राख्न ८० करोड रुपैयाँ खर्च भएको छ । कोषले १ सय ८ किलो राखेको भने पनि ९७ किलो मात्र राखेको मन्दिरका एक भण्डारीले दाबी गरेका छन् । जलहरी राख्दाराख्दै अदालतको आदेश आएकाले केही काम रोकिएको ढकालको भनाइ छ । अन्तरिम आदेश दिएकै दिन जलहरी राखिएको थियो । वाग्मती प्रदेशसभा सदस्य नरोत्तम वैद्य र अधिवक्ता निकिता ढुंगानाले सर्वोच्चमा छुट्टाछुट्टै रिट दिएका थिए । न्यायाधीश पुरुषोत्तम भण्डारीको एकल इजलासले जलहरी राख्ने काम रोकेर १५ दिनभित्रमा जलहरी राख्नुपर्ने कारण पेस गर्न आदेश दिएको थियो । रिटमा प्रधानमन्त्री तथा मन्त्रिपरिषद्को कार्यालय, पशुपति क्षेत्र विकास कोषका संरक्षक प्रधानमन्त्री ओली, तत्कालीन संस्कृति, पर्यटन तथा नागरिक उड्डयनमन्त्री भानुभक्त ढकाल, कोषका सदस्यसचिव प्रदीप ढकाल, कोषाध्यक्ष मिलनकुमार थापालाई विपक्षी बनाइएको छ । उक्त मुद्दाको किनारा भने लागेको छैन ।जलहरीमा किला ठोकेर मिलाउन बाँकी छ, उनले भने, अख्तियारले जलहरी उप्कायो भनेर बाहिर हल्ला भएको छ । त्यस्तो होइन । मन्दिरको ज्योतिर्लिङ्ग भट्टले बाहेक अरूले छुन पाउँदैनन् । ढकालका अनुसार ४ जना भट्टले जलहरी जोडेका थिए । ज्योतिर्लिङ्गमा ५ वटा मुख भएकाले सुनका पातालाई ५ टुक्रा बनाएर जोडिएको ढकालले बताए ।"
पर्यटकलाई असार मसान्तसम्म भिसा शुल्क छुट,"(काठमाडौं)  कोरोना महामारीका कारण स्वदेश फर्किन नपाएका विदेशी नागरिकलाई असार मसान्तसम्म लाग्ने पर्यटक भिसा शुल्क र जरिवाना छुट गरिएको छ । २०७८ वैशाख १५ सम्म भिसा नियमित गरेर पनि निषेधाज्ञाका कारण अन्तर्राष्ट्रिय उडान बन्दसँगै रोकिएका विदेशीले तिर्नुपर्ने दैनिक ३ अमेरिकी डलर बराबरको भिसा शुल्क र त्यस अवधिमा भिसा नियमित नहुँदा तिर्नुपर्ने जरिवानाबापतको दैनिक ५ डलर मिनाहा गरिएको हो ।अध्यागमन विभागका महानिर्देशक नारायणप्रसाद भट्टराईका अनुसार यो सुविधा वैशाख १५ अघिसम्म भिसा नियमित नगरेर ओभरस्टे भएका, प्रचलित कानुनको उल्लंघन गरेका र असार ३१ पछि पनि नेपालमै बस्न चाहेका विदेशीलाई भने लागू हुनेछैन । अन्तर्राष्ट्रिय उडानहरूको सीमित उपलब्धतालाई मध्यनजर गर्दै नेपालबाट प्रस्थान हुने विदेशीको भिसा शुल्क छुटका लागि वैशाख १५ सम्म नेपालको वैध भिसा भएका र असार ३१ गतेभित्र नेपालबाट प्रस्थान हुने विदेशीको हकमा निजहरूको प्रस्थानको समयमा नै अध्यागमन कार्यालय त्रिभुवन अन्तर्राष्ट्रिय विमानस्थलबाट निःशुल्क भिसा नियमित गरिने विभागको निर्णयमा भनिएको छ । महानिर्देशक भट्टराईले सामान्य अवस्थामा नेपालबाट दैनिक २ हजार हाराहारीमा पर्यटक फर्किने गरेकोमा महामारीका कारण यो चाप निकै कम भएको बताए । उनका अनुसार विदेशी नागरिक र केही कूटनीतिक नियोगबाट महामारीका बेलाको भिसा छुटका लागि आग्रह गरिएको छ ।नेपालबाट सामान्य अवस्थामा दैनिक अन्तर्राष्ट्रिय उडान ८० वटा हुने गरेकोमा महामारीका बेला चार्टर्ड फ्लाइट र पछिल्लो समय सीमित गन्तव्यका लागि मात्र उडान खुला छ । पछिल्लो पटक असार २१ को मन्त्रिपरिषद् बैठकले सबै अन्तर्राष्ट्रिय उडान खुलाउने निर्णय लिएको थियो । तर, उडान सहज नभएको भन्दै अझै एक सातासम्म स्वदेश फर्किन चाहेका विदेशी पर्यटकलाई शुल्क र जरिवानामा छुट दिइएको विभागले जनाएको छ । यसैगरी, विभागले एक वर्षमा विदेशी पर्यटकका लागि १ सय ५० दिनसम्मको भिसा जारी गर्न पाउने भए पनि निषेधाज्ञा अवधिको ६० दिनलाई समेत जोडेर भिसा पाउने अवधि यो वर्ष २ सय १० दिन गणना गरेको छ । साउन १ बाट भिसा लिने विदेशीको हकमा भने पूर्ववत् व्यवस्था १ सय ५० दिन नै कायम हुनेछ ।सरकारले आगामी असोजबाट हस्तलिखित भिसा विस्थापन गर्नेगरी देशभरका अध्यागमन कार्यालयमार्फत कम्प्युटर प्रणाली सिर्जित क्यूआर कोडसहितको भिसा जारी गर्न उपकरण खरिद र प्रविधि व्यवस्थापन प्रक्रिया अघि बढाएको छ । २०३२ सालमा विदेशीसम्बन्धी नियमावली जारी भएसँगै हस्तलिखित भिसा प्रयोगमा आएको थियो । ४६ वर्षपछि सरकारले हस्तलिखित भिसा प्रणालीबाट प्रविधिमा फड्को मारेको हो । गत असार १५ बाटै अध्यागमन विभागले नयाँ प्रविधिसहितको भिसा जारी गर्न थालेको थियो । त्रिभुवन अन्तर्राष्ट्रिय विमानस्थल र विभिन्न जिल्लाका अध्यागमन कार्यालयलाई २२ थान प्रिन्टर र आवश्यक मात्रामा खाली स्टिकर किन्न विभागले खरिद प्रक्रिया अघि बढाएको छ । प्रत्येकमा होलोग्रामसहित एउटा रोलमा १ हजार थान खाली स्टिकर रहने गरी भिसा स्टिकर ह्वाइटपेपर किन्न लागिएको विभागले जनाएको छ । यो प्रविधि प्रयोगमा आएपछि भिसावाहक विदेशीको सबै विवरण क्यूआर कोडमा समावेश गरिनेछ । विभागबाहेक त्रिभुवन अन्तर्राष्ट्रिय विमानस्थलसहित अन्य १३ स्थानमा अध्यागमन कार्यालय छन् । विदेशस्थित ३९ कूटनीतिक नियोगबाट पनि भिसा जारी गरिँदै आएको छ । हस्तलिखित भिसा जारी हुँदा आर्थिक हिसाबकिताब पारदर्शी नभएको सम्बन्धमा विदेशस्थित नेपाली नियोगका अधिकारीमाथि आर्थिक अपचलनको आरोपसमेत लाग्ने गरेको छ । अब विदेश वा नेपाल, जहाँबाट विदेशीले भिसा लिए पनि त्यसको रियल टाइम रेभेन्यु रिपोर्ट विभागबाट जुनसुकै बेला हेर्न सकिन्छ, महानिर्देशक भट्टराईले भने, कहाँबाट कति भिसा जारी भयो, कति आर्थिक कारोबार भयो भनेर विभागकै सफ्टवेयरले स्पष्ट रूपमा देखाउँछ, कसैले पनि प्रविधिलाई ढाँट्न सक्तैन ।उपप्रधान तथा गृहमन्त्री विष्णुप्रसाद पौडेलले असार १४ गते सिस्टम जेनेरेटेड प्रिन्टेड भिसा विथ क्यूआर कोडअनुसारको भिसा पोर्चुगलका नागरिक तेञ्जिङ नुर्बु लामालाई हस्तान्तरण गरी यो सेवा शुभारम्भ गरेका थिए । नयाँ भिसामा रहने होलोग्राममा नेपालको नक्सासहितको वाटरमार्क एवं क्यूआर कोडमा वैयक्तिक विवरण रहनेछ ।"
"पखालाले एकको मृत्यु, २५ बिरामी","राजविराज (कास) टाउको दुख्ने, ज्वरो आउने र पखाला लाग्ने समस्याले सप्तरीमा एक जनाको मृत्यु भएको छ । यस्तै लक्षण भएका दुई टोलका २५ जना बिरामी छन् । तीमध्ये ६ जनाको अवस्था गम्भीर छ । सप्तरीको महदेवा गाउँपालिका२ चकलाकी ४० वर्षीया सीतादेवी रजकको मृत्यु भएको हो । टाउको दुख्ने, ज्वरो आउने र पखाला लाग्ने भएपछि उनलाई परिवारले बिहीबार साँझ उपचारार्थ राजविराजको गजेन्द्रनारायण सिंह अस्पताल भर्ना गरेका थिए । रजकको राति साढे ९ बजे मृत्यु भएको मेडिकल सुपरिन्टेन्डेन्ट डा रञ्जितकुमार झाले बताए । उनका अनुसार फुड प्वाइजनिङ भई पखाला लागेको हुन सक्ने अनुमान गरिए पनि ज्वरोसमेत देखिएकाले कारणबारे परीक्षण भइरहेको छ । उस्तै लक्षण भएका कारण मृतककै परिवारका २० वर्षीय राजेश रजक, १८ वर्षीय कञ्चन र १२ वर्षीय रञ्जितलाई पनि गजेन्द्रनारायण सिंह अस्पतालमा भर्ना गरिएको थियो । उनीहरूलाई धरान रेफर गरिएको छ । यस्तै, महदेवा२ चकला टोलसँगै जोडिएको तिलाठी कोइलाडी८ तोपाको उतर टोलमा पनि यस्तै लक्षणका २१ जना बिरामी छन् । किसन साह, फेकु शर्मा, शिवराम मण्डल, पशुपति मण्डल, रामनाथ मण्डल, छ्तुहरू मण्डल, बिसुन मण्डल, सुन्दर मण्डललगायतकाको परिवारका सदस्यलाई टाउको दुख्ने, बान्ता हुने, ज्वरो आउने र पखाला लाग्ने समस्या देखिएको स्थानीय सत्यनारायण यादवले बताए । तीमध्ये भर्ना हुन आएका ८ वर्षीय कृष्णकुमार मण्डल, ३० वर्षीया प्रयागीदेवी खंग र ६ वर्षीय पारसकुमार मण्डललाई थप उपचारका लागि धरान रेफर गरिएको गजेन्द्रनारायण अस्पतालले जनाएको छ । अस्पताल नगएकाको स्थानीय मेडिकल र घरमै स्लाइन लगाएर उपचार भइरहेको छ ।महदेवा गाउँपालिकाका स्वास्थ्य शाखा प्रमुख ललित यादवका अनुसार शुक्रबार स्वास्थ्यकर्मीको टोली प्रभावित गाउँमा पुगेको छ । आफन्तको घरबाट आएको कोसेली खाएपछि बिरामी भए पनि मुख्य कारण यकिन हुन नसकेको यादवले बताए । तिलाठी कोइलाडीका स्वास्थ्य शाखा प्रमुख शैलेशकुमार मिश्रका अनुसार प्रारम्भिक जानकारी अनुसार छिमेकीको रोपाइँमा गएकामध्ये भुजा र केराउ खाएका केही बिरामी परेको खुलेको छ । स्वास्थ्यकर्मीको टोली पुगेर बिरामी थपिँदै जानुको कारण पत्ता लगाउन परीक्षण गरिरहेको मिश्रले जनाए ।"
सोलु करिडोरमा स्थानीयको अवरोध,"उदयपुर (कास) सोलु करिडोरले दिने मुआब्जा चित्तबुझ्दो नभएको भन्दै स्थानीयले बिहीबार कटारी नगरपालिकाको कार्यालयमा ताला लगाएका छन् । सोलु करिडोर विद्युत् प्रसारण लाइन विस्तार हुने क्षेत्रमा पर्ने ऐलानी र नम्बरी दुवै जग्गाको मुआब्जा नगरपालिकाले सिफारिस गरेअनुसारकै हुनुपर्ने स्थानीयको माग छ ।प्रसारण लाइन विस्तार हुने कटारी४ मरुवाका बासिन्दाले प्रसारण लाइनको रुट नै परिवर्तन गर्नुपर्ने र त्यसो गर्दा नगरपालिकाले सिफारिस गरेअनुसारको क्षतिपूर्ति पाउनुपर्ने माग राखेका छन् । नगरपालिको प्रतिकट्ठा ५० लाख रुपैयाँका दरले मुआब्जा सिफारिस गरेको छ । स्थानीयको अवरोधपछि मन्त्रिपरिषद्ले ऐलानी जग्गाको समेत मुआब्जा दिने निर्णय गरेको छ । तर मरुवा क्षेत्रका बासिन्दाले नमानेपछि दुई दिनयता प्रशासनले बल प्रयोग गरेर भए पनि काम अगाडि बढाउने प्रयास गरिरहेको छ । अवरोध भएको काम अघि बढाउन प्रशासनले त्यस क्षेत्रमा ठूलो संख्यामा सशस्त्र र नेपाल प्रहरी परिचालन गरेको छ । मन्त्रिपरिषद्ले गत मंसिर २५ मा सोलु करिडोरअन्तर्गत कटारीको नगरपालिका खण्डमा पर्ने ऐलानी जग्गाको मुआब्जा दिने निर्णय गरेको थियो । तर मन्त्रिपरिषद्को निर्णयपछि जिल्ला प्रशासन कार्यालय उदयपुरले निर्धारण गरेको मुआब्जा ऐलानी र नम्बरी जग्गाको फरकफरक भएको तालबन्दी गर्नेमध्येका स्थानीय घमण्डबहादुर खत्रीले बताए । पहिलो, प्रसारण लाइनको रुट परिवर्तन हुनुपर्ने, त्यसो नभए नगरपालिकाले सिफारिस गरेबमोजिम मुआब्जा ऐलानी र नम्बरी दुवैले एकै समयमा पाउनुपर्ने माग रहेको उनको भनाइ छ । पछिल्लो पटक निर्धारण गरिएको मुआब्जामा ऐलानीमा प्रतिकट्ठा १९ लाख ९५ हजार छ, नम्बरीमा त्योभन्दा कम कायम गरिएको छ । स्थानीयले मुआब्जा कम भएको भन्ने गुनासो जायज भएको नगरपालिका प्रमुख ज्ञानेन्द्र श्रेष्ठको भनाइ छ । माग जायज छ, श्रेष्ठले भने, उचित मुआब्जा दिएर समस्याको समाधान गर्नुपर्छ । तालबन्दीले नगरपालिकाको काम प्रभावित भएको उनले बताए । अढाई वर्षयता कटारीको मरुवा क्षेत्रमा स्थानीयले १० वटा टावर गाड्न रोकेका छन् । मरुवा क्षेत्रको ऐलानी जग्गाको पनि मुआब्जा दिइएको नगरप्रमुख श्रेष्ठले बताए । अन्यत्र ऐलानी जग्गाको क्षतिपूर्ति दिइएको छैन, उनले भने, यहाँ दिनु धेरै राम्रो कुरा हो तर सोचेजस्तो नपाएकाले समस्या भएको हो ।"
कांग्रेसमा संस्थापनइतर एउटै उम्मेदवार बनाउने प्रयत्न,"काठमाडौं (कास) पार्टी सभापतिको प्रतिस्पर्धाका लागि कांग्रेसको संस्थापनइतर खेमाबाट एउटै उम्मेदवार बनाउन कसरत सुरु भएको छ । कांग्रेस नेता अर्जुननरसिंह केसीको संयोजनमा शुक्रबार उम्मेदवारका आकांक्षीसहित संस्थापनइतर पक्षको बैठक बसेको थियो । सभापति शेरबहादुर देउवासँग प्रतिस्पर्धा गर्न एक जनाले मात्रै उम्मेदवार दिनुपर्नेमा आकांक्षीहरूबीच सहमति भए पनि कसले कसलाई छाड्ने भन्नेमा समझदारी हुन सकेको छैन ।इतर पक्षबाट वरिष्ठ नेता रामचन्द्र पौडेल, महामन्त्री शशांक कोइराला, नेताहरू प्रकाशशरण महत, कृष्णप्रसाद सिटौला र शेखर कोइराला आकांक्षी देखिएका छन् । नेता केसीले समझदारी जुटाउन प्रारम्भिक छलफल भएको बताए । एक मात्रै उम्मेदवार हुनुपर्छ भन्नेमा आकांक्षीबीच सैद्धान्तिक समझदारी बने पनि कसले कसलाई छाड्ने, कुन मोडालिटी र आधारमा समझदारी गर्ने भन्नेबारेमा प्रारम्भिक छलफल मात्रै भएको छ, उनले भने, जिल्ला सभापतिलगायत प्रतिनिधि साथीहरूको सल्लाहअनुसार हामी एउटै उम्मेदवार उठाउने प्रयत्न गर्छौं । संस्थापन पक्षबाट सभापति देउवा, उपसभापति विमलेन्द्र निधि र संगठन विभाग प्रमुख गोपालमान श्रेष्ठले सभापतिमा दाबी गरेका छन् ।"
मिसरी : कोरोनाकालीन झ्यालबाट हेर्दा,"कथा संक्षेप ः पल्लो घरको झ्याल मा मिसरीको मानसिक कुण्ठा र त्यसको पूर्तिको कथा छ । मिसरी तत्कालीन नेवार परिवारकी विवाहित युवती हो । उसको पति हरिभक्त अति सोझो छ । माइतीमा बस्दा पल्लो घरको झ्यालबाट निरन्तर हेरेर हीरामान नामको गुण्डाले मिसरीलाई हैरान पार्छ । व्यवहारमा मिसरी हीरामानबाट मुक्त हुन खोज्छे, तर उसको अचेतन मनले भने उसैलाई पछ्याइरहन्छ । यौनसुखमा चासो नराख्ने पतिबाट विरक्त भएकी हुन सक्ने मिसरीको मन हीरामानको शक्तिशाली पौरुषतिर आकर्षित भइरहन्छ र प्रबल इच्छा नहुँदा नहुँदै पनि ऊ अन्त्यमा गोल्सनको उक्साहटमा हीरामानसित हिँड्छे । यसरी पल्लो घरको झ्यालको विम्बमा देखिने मिसरीको मानसिक दोधार र द्वन्द्वले विचलित मनोदशामै भए पनि एउटा भौतिक निकास पाउँछ ।"
'पृथ्वी कोल्टो नभइदिएको भए विश्वइतिहास फरक हुनेरहेछ,"तपाईं आफैं पनि सर्वांगीण विकास अध्ययन केन्द्र (आईआईडीएस) लाईएउटा पोलिसी थिंकट्यांकका रूपमा विकास गर्दै हुनुहुन्छ । त्यहाँ किताब, पुस्तकालयसम्बन्धी केकस्ता व्यवस्था छन् ?४२ वर्षअघि नेपालीहरूले नै स्थापना गरेको इतिहास बोकेको संस्था हो यो । यसलाई बिस्तारै दक्षिण एसियाकै अग्रणी थिंकट्यांकहरूको लहरमा उभ्याउने मेरो चाहना छ । आर्थिकसामाजिक विकास, पर्यावरण, सुशासन र रणनीतिक विषयमा नीतिगत सुझाव दिन सक्ने सामर्थ्य बनाउने प्रयास छ । हामी गहिरो अनुसन्धान गरेर, विज्ञहरूबीच छलफल गराएर निचोड निकाल्ने काम गर्नेछौं । यस संस्थामा म दुई वर्षअघि अध्यक्ष भएको हुँ । त्यसमा एकै पटक तीन कुरा गर्नुपर्छ भन्ने मलाई लाग्यो । एउटा यो संस्था भएको ठाउँलाई भौतिक रूपमै आकर्षक बनाउनुछ । सरकारी अनुदान होइन, उल्लेख्य निजी सहयोगबाट हामीले पहिलो चरणको भौतिक संरचना विस्तार सम्पन्न गरेका छौं । दोस्रो मानव संसाधन । भवन मात्रै भएर हुँदैन, मुख्य प्राण भनेकै योग्य मान्छेहरूको उपलब्धता हो । त्यसैले सचिवालयमा डाइनामिक युवाहरू छान्दै, प्राज्ञिक र अनुभव भएका व्यक्तिलाई फेलोसिपको व्यवस्था गरेर संस्थामा अनौपचारिक रूपमा आबद्ध गराएका छौं । विदेशमा रहेका प्राज्ञिक नेपालीलाई पनि जोड्ने काम भइरहेको छ । तेस्रो वित्तीय अवस्था र साझेदारी । आर्थिक रूपले सम्पन्न हुन हामीले अक्षयकोष स्थापना गरेका छौं । योग्य संस्थाहरूसँग दीर्घकालीन साझेदारी पनि सुरु गरेका छौं । अमेरिकाको इन्टरनेसनल फुड पोलिसी रिसर्च इन्स्टिच्युट र दक्षिण एसियाका थिंकट्यांकहरूसँग सहकार्य सुरु भएको छ ।यो संस्थाको एउटा गहना पुस्तकालय पनि हो । तर, डिजिटल युगमा हामीले यसको प्रयोग फरक ढंगले गर्ने सोच बनाएका छौं । ठाउँ मात्रै ओगट्ने होइन, छरितो र प्रविधिमैत्री पनि बनाउनुछ । जोकोही गएर पुस्तकालयमा बस्न, पढ्न र निःशुल्क इन्टरनेट प्रयोग गर्न पाउने बनाउँछौं । अब जर्नलहरू सबै अनलाइन छन् । तर, ऐतिहासिक एवं कालजयी पुस्तक संग्रहहरूको छुट्टै अर्काइभल व्यवस्था गर्ने योजना छ । जस्तै ः महेशचन्द्र रेग्मी, यदुनाथ खनाल, विश्वेश्वरप्रसाद कोइराला, हर्क गुरुङ, सरदार भीमबहादुर पाँडे आदिका दुर्लभ कृति किनेरै भए पनि पुस्तकालयमा राख्ने सोच छ । निकै पुराना दस्ताबेज ल्याएर हामीलाई बुझाउने क्रम पनि सुरु भएको छ । अस्ति भर्खर अस्ट्रेलियामा कार्यरत अर्थशास्त्री डा प्रेमजंग थापाले २०३० सालताकाका पुराना रिपोर्ट दिनुभयो । यदुनाथ खनालका अप्रकाशित पाण्डुलिपि डा जयराज आचार्यले दिँदै हुनुहुन्छ । यसरी डिजिटल लाइब्रेरी र बहुमूल्य ऐतिहासिक संग्रहको द्वैध उद्देश्यबाट हामी निर्देशित हुनेछौं ।"
अझै खुलेन बारपाक सडक,"गोरखा (कास) वर्षाले अवरुद्ध बनेको बारपाक सडक खुलाउन मर्मत थालिएको छ । बारपाक सडक खण्डअन्तर्गत बालुवा बजारमा भत्किएको मोटरेबल पुल मर्मतको काम सुरु भएको छ । बिहीबारसम्म मर्मत सकेर गाडी ओहोरदोहोर गर्न मिल्ने बनाउने ११ किलोभालुस्वाँरा सडक कार्यालयका इन्जिनियर राजेश यादवले बताए । खोला डाइभर्ट गर्न लागेको स्थानीय मानेनन्, उनले भने, बाढीले कटान गरेको मोटरेबल पुल र सडकको १५ मिटर क्षेत्रमा फिलिङ गरेर गाडी चल्न मिल्ने बनाउँछौं । भेलले काटेको ठाउँमा ढुंगागिट्टी राखेर सवारी आवतजावत गर्न मिल्ने बनाउने उनले बताए । गत शुक्रबार दरौंदीको भेलले पुलसँग जोडिएको सडक कटान गर्दा बारपाक, लाप्राक, गुम्दा लगायतका उत्तरी क्षेत्रमा सडक मार्ग भएर आउजाउ जोखिम बनेको छ । वर्षाले राङरुङबारपाक सडक खण्डको पनि एक दर्जन ठाउँमा खसेको पहिरो पन्छाउने काम पनि जारी छ । बारपाक सडकअन्तर्गत नै बारपाक सुलिकोट गाउँपालिका२ मान्द्रेमा करिब ५० मिटर सडक भासिएको छ । राङरुङबाट सडकमा खसेको पहिरो पन्छाउँदै बारपाकतर्फ अघि बढेको इन्जिनियर यादवले बताए । सातआठ ठाउँमा पहिरो छ, तलबाट सफा गर्दै जान्छौं, उनले भने । उक्त सडक खण्डमा पहिरो र हिलोले समस्या परेको बारपाकका स्थानीय जित घलेले बताए । पुल वारिबाट बारपाकसम्म फाट्टफुट्ट जिप चलेको उनले बताए । बालुवासम्म गाडीमा आएकाहरू झोलुंगे पुलबाट वारि आउने गरेका छन्, उनले भने । पक्की पुलबाट आउजाउ ठप्प बनेपछि झोलुंगे गाउँ, बारपाक, लाप्राक र गुम्दाका स्थानीय समस्यामा परेका हुन् । बालुवामा मोटरेबल पुल भत्किएपछि नजिकै रहेको जीर्ण झोलुंगे पुलबाट पैदलयात्रीले दरौंदी पार गर्ने गरेको स्थानीय प्रदीप घलेले बताए । सात वर्षयता प्रयोगविहीन अवस्थामा रहेको बालुवाको झोलुंगे पुलमा स्थानीयले काठ बिछ्याएर हिँड्न मिल्ने बनाएका छन् । घरमा बाल्न राखेको दाउरा, दरौंदीले बगाएको काठ लगेर पुलमा बिछ्याएका छौं, घलेले भने, सामान्य मर्मत हो, सबै काठ फेर्न सकेनौं, खाली ठाउँमा काठ राखेर हिँड्न मिल्ने भएको छ । उक्त पुल निकै जीर्ण बनेकाले स्थायी रूपमै मर्मतको आवश्यकता रहेको उनले बताए । पुलको झोलुंगे गाउँतर्फको जिपलाई २०७२ वैशाख १२ को भूकम्पले क्षति पुर्याएको छ । लठ्ठाहरू पनि खिया लागेर जीर्ण बनेको घलेले बताए । पुलको त बिजोग नै छ, मेलापात, गाईलाई घाँस पराल गर्न वारिपारि नगरी सुखै छैन, अरू बाटो भएन, उनले भने, ठूलो दुर्घटना नहोस् भनेर हिँड्न मिल्ने मात्र बनाएका हौं ।"
कार्यदलको दौडधुप,"आइतबार ः बिहान ओलीपक्षीय नेताहरू विष्णु पौडेल, सुवास नेम्वाङ र शंकर पोखरेल छोटै भए पनि एकताको सन्देश जाने गरी संयुक्त (ओलीनेपाल) वक्तव्य जारी गर्ने प्रस्ताव लिएर नेपाल निवास पुगे । तर नेपालले यस्तो वक्तव्य कार्यदल सक्रिय बनाएर त्यहाँ सहमति जुटाएपछि मात्र जारी गर्न सकिने जवाफ दिए । त्यसै राति आफ्नो सरकारी निवासमा प्रधानमन्त्री ओलीले नेपालपक्षीय नेता भीम रावलसँग भेट गरे । नेताहरूका अनुसार यही भेटमा ओली कार्यदल ब्युँताउन तयार भए ।सोमबार ः डेढ महिनादेखि निष्क्रिय बनेको कार्यदलको बैठक सिंहदरबारमा बस्यो । कार्यदल सदस्यहरूले बैठकमा लामो समयदेखि अनौपचारिक तहमा भएका प्रयास र विषयवस्तुमा प्रारम्भिक छलफल गरे । कार्यदल सदस्यहरूले अनौपचारिक संवादमा गरेको सहमतिको प्रारम्भिक मस्यौदा बैठकमा औपचारिक रूपमा पेस गरियो । साँझ ओली र नेपालबीच फोन संवाद भयो । मंगलबार ः कार्यदलको दोस्रो बैठकमा सहमतिको प्रारम्भिक मस्यौदालाई एजेन्डा बनाएर छलफल सुरु भयो । सदस्यहरूले धारणा राखे पनि कुनै बुँदामा सहमति जुटेन । बुधबार ः सहमति जुटाउन कार्यदलको बैठक बस्यो । बैठकपछि नेताहरूले धेरै विषयमा सहमतिनजिक पुगेको र अर्को दिन अन्तिम रूप दिइने प्रतिक्रिया दिएका थिए । बैठकपूर्व कार्यदल सदस्यहरूले रावललाई दुई नेता (ओलीनेपाल) बीच भेटको वातावरण बनाउन जिम्मा दिएका थिए । त्यसैअनुसार उनले कोटेश्वरस्थित नेपाल निवास पुगेर ओलीसँग भेटका लागि कन्भिन्स गराए । साँझ ओली र नेपालबीच नक्सालस्थित एक होटलमा करिब एक घण्टा भेटवार्ता भयो । सुरुमा नेताहरू ईश्वर पोखरेल, भीम रावल, विष्णु पौडेल र सुरेन्द्र पाण्डेसहित वार्ता भयो जहाँ कार्यदल सदस्यहरूले आफूहरूको तहमा भएको प्रगतिको ब्रिफिङ गरेका थिए । पछि ओली र नेपाल एक्लाएक्लै वार्तामा बसे । त्यस दिन दुईपक्षीय नेताबीच सरकार र पार्टीमा शक्ति बाँडफाँटको विषयले प्रवेश पाए, सहमति जुट्न सकेन । बिहीबार ः नेताहरूले बुधबार दिएको प्रतिक्रियाका कारण यस दिनको बैठकलाई चासोपूवर्क हेरिएको थियो । बिहीबारको कार्यदल बैठकपूर्व नेपाल पक्षबाट कार्यदल संयोजक रावल र ओलीपक्षीय कार्यदल सदस्य विष्णु पौडेलबीच सिंहदरबारमा केहीबेर छलफल भयो । त्यसलगत्तै बसेको कार्यदल बैठक ठोस एजेन्डामा प्रवेश नगरी साँझसम्मका लागि स्थगित भयो । त्यसपछि ओलीपक्षीय सदस्यहरूले बालुवाटार र नेपालपक्षीय सदस्यहरूले सिंहदरबारमा छलफल गरेका थिए । आफ्नो समूहमा छलफलपछि कार्यदलको बैठकमा उनीहरू जुटे । तर पौडेल मन्त्रिपरिषद् बैठकमा गएपछि साँझको बैठक पनि एजेन्डामै प्रवेश नगरी टुंगियो । बैठकपछि कार्यदल सदस्य घनश्याम भुसालले दस दिनयता कार्यदलमा नयाँ केही प्रगति नभएको प्रतिक्रिया दिएका थिए । सहमतिलाई अन्तिम रूप दिने कोसिस भइरहेको दाबी भएकै बेला सदस्यहरूबाटै आएको फरकफरक प्रतिक्रियाले संशय पैदा गरेको थियो ।"
मनपरी भाडा असुल्दै उपत्यकाका सार्वजनिक सवारी,"(काठमाडौं)  बूढानीलकण्ठ नगरपालिका८ स्थित भंगालकी मञ्जु तामाङ बुधबार बिहान संयुक्त यातायात चढेर चाबहिल पुगिन् । त्यसबापत भाडा १५ रुपैयाँ बुझाइन् । दिउँसो फेरि चाबहिलबाट सोही रुटमा चल्ने संयुक्त यातायात चढेर घर फर्किइन् । बिहानझैं १५ रुपैयाँ बुझाउन लाग्दा सहचालकले २० रुपैयाँ भाडा मागे । १५ रुपैयाँले मानेनन् ।एकै ठाउँको भाडा बिहान एउटा र दिउँसो अर्को लिने भन्दै उनले सहचालकसँग प्रतिवाद गरिन् । तर सहचालकले तेल (पेट्रोलियम पदार्थ) को मूल्य बढेको भन्दै आफूले भनेकै भाडा दिनुपर्ने अडान लिइरहे । अन्ततः उनले २० रुपैयाँ नै भाडा तिरिन् । सहचालकले गाडीमा चाबहिलबाट चढेका अन्य १५ जनाभन्दा बढी यात्रुसँग त्यति नै भाडा असुलेको तामाङले बताइन् ।मनपरी भाडा असुल्नेलाई कसैले कारबाही गर्दैन, जसलाई जति मन लाग्यो, त्यति भाडा असुल्दा भएकै छ, तामाङले भनिन्, अघिपछि १५ रुपैयाँ नै भाडा तिरेर चाबहिल पुग्ने गरेकी थिएँ, निषेधाज्ञापछि सबै गाडी चल्न दिएसँगै मनपरी भाडा असुल्न थालिएको हो ।यो समस्या मञ्जुको मात्र होइन । अहिले उत्यकाका प्रायः रुटमा चल्ने सार्वजनिक सवारीले यात्रुसँग यसैगरी मनपरी भाडा असुलिरहेका छन् । असार २१ बाट जोरबिजोर प्रणाली हटाएर सबै सवारी सञ्चालन खुला गरिएको छ । सार्वजनिक सवारी सञ्चालनमा आएसँगै तेलको मूल्य बढेको भन्दै यातायात व्यवसायीले आफूखुसी भाडा लिने गरेका हुन् ।महानगरीय ट्राफिक प्रहरी महाशाखामा पनि केही दिनयता यातायात व्यवसायीले बढी भाडा लिने गरेका गुनासा आउने गरेका छन् । बुधबार मात्र यात्रुसँग बढी भाडा लिने १० जनालाई नयाँ बसपार्क र कलंकीबाट पक्राउ गरिएको छ । अहिले बढी भाडा लिएको भन्दै यात्रुका गुनासा आउने क्रम बढेको छ, महाशाखाका प्रवक्ता एसपी सञ्जीव शर्माले भने, सादा पोसाकमा ट्राफिक प्रहरी परिचालन गरेर पनि यात्रु ठग्ने गिरोहलाई नियन्त्रणमा लिने क्रम जारी छ । बिहीबार चार र शुक्रबार सात जनालार्ई पक्राउ गरिएको उनले बताए ।लामो दूरीका सवारी सञ्चालनमा नआए पनि अहिले उपत्यका भित्रिने र बाहिरिने निजी तथा भाडाका गाडीले यात्रुसँग दोब्बर भाडा असुलिरहेका छन् । तर यस विषयमा सम्बन्धित निकायको ध्यानाकर्षण हुन नसकेको यात्रुहरूको गुनासो छ ।एम्बुलेन्स चालकले समेत बार्गेनिङ गरी मनपरी रकम लिँदै यात्रु बोक्ने गरेको गुनासो पनि बढेको छ । उपत्यकाका भित्री रुटमा चल्ने सवारीसाधनले सिट क्षमताभन्दा बढी यात्रु कोचेर बोक्ने गरेका गुनासा पनि उत्तिकै आएका छन् । स्वास्थ्य मापदण्डअनुसार गाडीमा सेनिटाइजर अनिवार्य राख्न भनिए पनि कमै सवारीले मात्र नियम मान्ने गरेको बताइएको छ ।यता नेपाल यातायात व्यवसायी राष्ट्रिय महासंघका महासचिव सरोज सिटौलाले भने सवारी चालकलाई तोकिएभन्दा बढी भाडा नउठाउन आग्रह गरिएको दाबी गरे । यातायातको क्षेत्रमा चरम अन्याय भएको छ, यसमा दुईमत नै छैन, उनले भने, निषेधाज्ञाको समयमा पेट्रोलियम पदार्थको मूल्य वृद्धि गरेको गर्यै गरियो, यस्तो अवस्थामा गाडी चलाउन सक्ने अवस्था छैन । भाडा समायोजनका विषय पटकपटक उठाउँदा पनि अझै कार्यान्वयनमा आउन नसकेको उनको भनाइ छ ।कार्यालय समयमा यात्रुको चाप अघिपछिभन्दा केही बढी हुने गरेको छ । कुनै पनि गाडीमा भीड छ भने यात्रु त्यो गाडीमा नचढिदिनुस्, सिटौलाले भने, यस्ता कुरामा यात्रु आफैं पनि सचेत हुनुपर्छ । उनका अनुसार अहिले ५० प्रतिशत मात्र सार्वजनिक सवारी सञ्चालनमा छन् । निषेधाज्ञामा घर गएका चालक आउने क्रम सुरु भएको र विस्तारै सवारीको संख्या बढ्दै जाने उनको भनाइ छ ।भाडा समायोजनको निर्णय नभएकाले मनपरी भाडा कसैले पनि लिन नपाउने यातायात व्यवस्था विभागका महानिर्देशक नमराज घिमिरे बताउँछन् । अहिले तोकिएभन्दा बढी भाडा उठाउन पाइन्न, उनले भने, अनुगमन गर्दा मनपरी भाडा लिएको पाइए कारबाही गर्छौं । विभागले अनुगमन गरिरहेको उनको दाबी छ ।"
नेपालभारत रेल सेवा सम्झौता संशोधन नेपालको रेललाई भारतबाट कार्गो ढुवानी सुविधा,"(काठमाडौं)  झन्डै एक दशकपछिको प्रयासपछि नेपालभारत रेल सेवा सम्झौता संशोधन भएको छ । शुक्रबार भएको सम्झौताले नेपालको अन्तर्राष्ट्रिय व्यापार कार्गो ढुवानीलाई दीर्घकालीन रूपमा हित गर्ने उद्योग वाणिज्य तथा आपूर्ति मन्त्रालयले जनाएको छ । नेपाल भएर आउने कार्गो जुनसुकै कार्गो सेवा प्रदायक रेल सेवा कम्पनीबाट ल्याउन पाइने र नेपालको रेल सेवा प्रदायक संस्थाले पनि कार्गो ढुवानी गर्न पाउने सहमति भएको छ ।नेपालका तर्फबाट वाणिज्य तथा आपूर्ति सचिव दिनेश भट्टराई र भारतका तर्फबाट भारतीय रेल मन्त्रालयअन्तर्गतको परिचालन एवं व्यवसाय विकास विभागका सदस्य सञ्जयकुमार मोहान्तीको नेतृत्वमा आयोजित भर्चुअल समारोहमा कूटनीतिक पत्र तथा दुवै पक्षले हस्ताक्षर गरेको लेटर अफ एक्सचेन्ज आदानप्रदान गरियो ।१२ वर्षसम्मको छलफल एवं वार्तापछि नेपालभारत रेल सेवा सम्झौता संशोधन भएको छ । ५१ वटा विभिन्न प्रावधान संशोधन भएका छन् । केही प्राविधिक छन्, केही सामान्य, वाणिज्य तथा आपूर्ति सचिव भट्टराईले भने, यसले नेपालको अन्तर्राष्ट्रिय व्यापार र कार्गो ढुवानीलाई दीर्घकालीन रूपमा हित गर्नेछ । आयातनिर्यात व्यापारले पनि उचाइ लिनेछ । यो सम्झौता १० वर्षका लागि कायम हुनेछ ।तेस्रो मुलुकसँग हुने नेपालको व्यापारका लागि भारतीय रेल सेवा उपयोग गर्ने तथा भारतसँगको द्विपक्षीय व्यापारमा रेलबाट हुने ढुवानीलाई व्यवस्थित गरिएको जनाइएको छ । भारतका निजी रेल सेवा प्रदायकहरूले नेपालका लागि रेलबाट हुने ढुवानी सेवा दिन सक्ने व्यवस्थासमेत गरिएको छ ।यसअघि निश्चत रेल सेवाबाट मात्रै आयात गर्न पाउने प्रावधान थियो । संशोधनले नेपाल भएर आउने कार्गो जुनसुकै कार्गो सेवा प्रदायक रेल सेवा कम्पनीबाट ल्याउन पाइनेछ, सचिव भट्टराईले भने, यसले प्रतिस्पर्धा बढ्नेछ । सामान समयमै नेपाल आइपुग्दा लागत कम हुनेछ । लागत कम हुँदा सर्वसाधारणले पनि उचित मूल्यमा वस्तु खरिद गर्न सक्नेछन् । स्वदेशी व्यवसायीहरूका लागि पनि यो राम्रो अवसर हुने मन्त्रालयले जनाएको छ । नेपाल लक्षित पारवहन कार्गो ढुवानीका लागि नेपाल रेलवे कम्पनीको स्वामित्वमा रहने रेल तथा वागनले वीरगन्ज र विराटनगरदेखि कोलकाता हल्दियासम्म रेल सेवा दिन सक्ने गरी सम्झौता संशोधन भएको छ । हाल नेपालको वीरगन्जसम्म रेल सेवा उपलब्ध भएकोमा विराटनगर, भैरहवा र इनरवामा रेलसम्बद्ध पूर्वाधार तयार भएपछि रेल सेवा विस्तार गर्दै जाने पनि सहमति भएको छ ।नेपाल आउने कार्गो भारतको भन्सारमा एक पटक परीक्षण गरिएको लक लागेपछि सोझै नेपाल आउन पाउनेछ । यसले आयातलाई थप सहज बनाउने अपेक्षा छ, भट्टराईले भने । अहिलेको परिमार्जनले सूचित आदेश जारी गरेपछि नयाँ भन्सार बिन्दुबाट ढुवानी गर्न सक्ने प्रक्रियागत सहजीकरणसमेत हुनेछ । भारतीय भन्सारबाट नेपाल आउने सामान छुटाउन साबिकमा भारतमै गएर शुल्क बुझाउनुपर्ने व्यवस्था थियो । अब नेपालकै वाणिज्य बैकबाट सोझै भुक्तानी गर्न पाउने व्यवस्था गरिएको मन्त्रालयले जनाएको छ । यस संशोधनले दुवै देशबीचको व्यापार तथा पारवहन सम्बन्ध थप सुदृढ हुने विश्वास छ, भट्टराईले भने ।पूर्ववाणिज्य सहसचिव रवि सैंजूले पनि नेपालभारत रेल सेवा सम्झौता संशोधन नेपालका लागि माइलस्टोन भएको दाबी गरे । अहिलेको संशोधनले प्रतिस्पर्धी बनाउन सहयोग पुग्नेउनको भनाइ छ । रेलवे सञ्चालन, पेमेन्ट, कार्गोलगायतमा धेरै सहजीकरण हुनेछ, उनले भने, तर सुविधा लिन सरकार त्यहीअनुसार तयार हुनुपर्यो । सरकारले आन्तरिक क्षमता बिस्तार गर्नुपर्यो, नभए चीनको रुट खोलेजस्तो मात्रै हुनेछ ।यसैबीच, नेपाल चेम्बर अर्फ कमर्सले पनि नेपालभारत रेलवे एग्रिमेन्टको स्वागत गरेको छ । सम्झौताले नेपालको वैदेशिक व्यापारमा ठूलो सघाउ पुग्ने जनाउँदै नेपालको पारवहन लागतमा भएको अत्यधिक व्ययभारले नेपालको वैदेशिक व्यापार प्रभावित हुने गरेकोमा अब केही कटौती हुने चेम्बरको विश्वास छ । यसले नेपाली उत्पादनका मालवस्तु प्रतिस्पर्धी हुने विश्वास लिएका छौं, मालवाहकको ढुवानीमा सहजता आउने भएकाले नेपालको व्यावसायिक लागत कमी हुन जानेछ, चेम्बरले भनेको छ, यसबाट नेपालको निकासी व्यापार बढ्ने र आयातमा समेत सहजता भई उपभोक्तालाई राहत हुनेछ ।"
बाढीबाट क्षतिबापत दुई अर्ब बिमा दाबी,"काठमाडौं (कास) मुलुकभर गएको बाढीपहिरोले पुर्याएको क्षतिबापत करिब २ अर्ब रुपैयाँ बराबरको बिमा दाबी परेको छ । यो अविरल वर्षा सुरु भएदेखि यही असारसम्मको तथ्यांक हो । यो अवधिमा २० वटै निर्जीवन बिमा कम्पनीमा परेको दाबी हो ।बिमा समितिका अनुसार सो अवधिमा कुल १ अर्ब ९२ करोड ३ लाख ४८ हजार रुपैयाँ बराबरको बिमा दाबी भएको छ । सो अवधिमा सम्पत्ति बिमा, मोटर बिमा, कृषि तथा पशुपन्छी, इन्जिनियरिङ र विविध बिमाअन्तर्गत बिमितबाट ३ सय ३१ वटा दाबी परेका छन् ।सबै निर्जीवन बिमा कम्पनीमा परेका कुल दाबीमध्ये १ सय ४१ वटा सम्पत्ति बिमाका छन् । ती दाबी उपर ६९ करोड ३६ लाख ४६ हजार रुपैयाँ बिमा दाबी भएको छ । मोटर बिमाका ३३ वटा दाबीमा ४ करोड ७५ लाख ८९ हजार, सामुद्रिक बिमाका ५ वटा दाबीमा १९ लाख ८१ हजार, कृषि बिमाका ६ वटा दाबीमा १ करोड ६२ लाख ५१ हजार, पशुपन्छी बिमाका ५ वटा दाबीमा २ करोड ३८ लाख ५९ हजार रुपैयाँ र विविधतर्फका २ वटा दाबीमा १ करोड ५५ लाख ५१ हजार रुपैयाँ माग भएको समितिले जनाएको छ ।सोही अवधिमा इन्जिनियरिङ बिमाअन्तर्गत १ सय ७ वटा दाबी परेका छन् । यसमध्ये निर्माणाधीन आयोजना बिमाको मागदाबी ९० करोड ७ लाख ३४ हजार, निर्माण सम्पन्न आयोजनाको ११ करोड ७० लाख, हेभी इक्विपमेन्ट बिमाको ८ करोड ८४ लाख ३६ हजार र अन्य शीर्षकमा १ करोड ५३ लाख ३ हजार रुपैयाँ बराबरको बिमा दाबी परेको समितिको तथ्यांक छ ।"
सेयर कारोबार शुल्क फेरि घटाइँदै,"(काठमाडौं)  सेयर कारोबार गर्दा लगानीकर्ताले ब्रोकरलाई तिर्नुपर्ने शुल्क बढी भएको भन्दै फेरि घटाउने तयारी भएको छ । यसबारे नेपाल धितोपत्र बोर्डले अध्ययन थालेको छ । बजारमा कारोबार रकम बढेको अवस्थामा हालको ब्रोकर शुल्क महँगो भएकाले कसरी कम गर्न सकिन्छ भन्नेबारे अध्ययन भइरहेको धितोपत्र बोर्डका अध्यक्ष भीष्मराज ढुंगानाले बताए । यसअघि कारोबार रकममा पनि उल्लेख्य सुधार भएका बेला त्यसबारे अध्ययन थालिएको हो, उनले भने, पछिल्ला केही दिनयता कारोबार रकममा कमी आएको छ । सोही कारण कारोबारको अवस्था हेर्दै छौं । बोर्डले शुक्रबार आगामी आर्थिक वर्षको नीति तथा कार्यक्रममा सरोकारवालाहरूसँग सुझाव संकलन गरेको छ । सोही क्रममा लगानीकर्ताले ब्रोकर कमिसन घटाउन सुझाएका छन् । सात महिनाअघि गत पुस ११ मा धितोपत्र बोर्डले सेयर किनबेच गर्दा ब्रोकरलाई तिर्नुपर्ने कमिसन करिब ३३ प्रतिशत घटाएको थियो । अन्य राष्ट्रको तुलनामा नेपालमा सेयर कारोबार शुल्क महँगो भएको भन्दै लगानीकर्ताले घटाउन माग गरेपछि अर्थमन्त्री विष्णु पौडेलले धितोपत्र बोर्डलाई निर्देशन दिएका थिए । सोही निर्देशनपछि बोर्डले शुल्क घटाएको थियो । त्यसपछि बजारमा कारोबार रकम धेरैले बढ्न थालेपछि फेरि कमिसन घटाउने गृहकार्य सुरु भएको हो । पछिल्लो समय सेयर बजारमा ८५ देखि ९० प्रतिशतसम्म कारोबार अनलाइनमार्फत हुने गरेको, दैनिक कारोबार परिमाणमा बढोत्तरी हुँदै गएकोलगायत कारण धितोपत्र दलाल व्यवसायीले लिने सेवा शुल्कमा पुनरावलोकन गरी समसामयिक बनाइनुपर्ने अध्यक्ष ढुंगानाले बताए ।हाल सेयर खरिदबिक्री गर्दा लगानीकर्ताले कारोबार रकमको ०२७ देखि ०४ प्रतिशत रकम ब्रोकरलाई शुल्क तिर्नुपर्छ । यसअघि ०४ देखि ०६ प्रतिशतसम्म शुल्क लाग्ने व्यवस्था थियो । संगठित संस्थाको सेयर कारोबारमा ब्रोकरले ५० हजारसम्मको कारोबारमा ०४०, ५० हजारदेखि ५ लाखसम्मको कारोबारमा ०३७, ५ लाखदेखि २० लाखसम्मको कारोबारमा ०३४, २० लाखदेखि १ करोडसम्मको कारोबारमा ०३० र एक करोड रुपैयाँभन्दा माथिका सबै कारोबारमा ०२७ प्रतिशत शुल्क लाग्छ ।सरकार वा सरकारको जमानत वा पूर्ण सुरक्षित हुने गरी सरकारी संस्था वा नेपाल राष्ट्र बैंकले जारी गरेको ऋणपत्र तथा संस्थागत ऋणपत्रको खरिदबिक्री कारोबारमा पनि शुल्क तोकिएको छ । यसअनुसार ५ लाख रुपैयाँसम्मको कारोबारमा ०१०, ५ लाखदेखि ५० लाखसम्म ००५ र ५० लाखभन्दा माथिका सबै कारोबारमा ००२ प्रतिशत शुल्क लिन पाउने व्यवस्था छ ।सेयर कारोबार शुल्क घटाउने विषय बोर्डको आगामी आर्थिक वर्षको नीति तथा कार्यक्रममा पनि उल्लेख छ । यस्तै अक्सन मार्केट विकास तथा सञ्चालन, ऋणपत्र बजारको बजारको एकीकृत विकास तथा विस्तार, केन्द्रीय निक्षेप कम्पनी र राफसाफ गर्ने निकाय छट्टै रहने व्यवस्थाबारे पनि अध्ययन गर्ने बोर्डको योजना छ । वित्तीय तथा अर्थतन्त्रसँग सम्बन्धित नीति निर्माण अनुसन्धान गर्ने संस्था तथा विश्वविद्यालयसँग सम्बन्ध विकास गरी धितोपत्र बजार तथा वस्तु विनिमय बजार नियमन तथा सुधार सम्बन्धमा नीतिगत अध्ययन अनुसन्धान गर्ने, बोर्डले भनेको छ ।संस्थागत सुशासन, पारदर्शिता तथा परिपालना तथा नियमन क्षमता सबलीकरण र पुँजी बजारसम्बन्धी केन्द्रीय तथ्याक बैंकको विकास तथा सुदृढ व्यवस्थापन गर्ने योजना पनि बोर्डले अघि बढाउने भएको छ । बोर्डको प्रादेशिक कार्यालय सञ्चालनमा ल्याउने सम्बन्धमा सम्भाव्यता अध्ययन गरी प्रादेशिक कार्यालय सञ्चालनमा ल्याउने र बोर्डको लेखा प्रणाली तथा अभ्यासलाई अन्तर्राष्ट्रियस्तरको बनाउन बोर्डको लेखा निर्देशिका तयार गर्ने पनि बोर्डको योजना छ ।"
शिक्षा र स्वास्थ्य सुधार गर्न विश्व बैंकको साढे ११ अर्ब,काठमाडौं (कास) नेपालको शिक्षा र स्वास्थ्य क्षेत्रको सुधारका लागि विश्व बैंकको सञ्चालक समितिले करिब साढे ११ अर्ब रुपैयाँ (१० करोड अमेरिकी डलर) लगानी स्वीकृत गरेको छ । सरकारको विद्यालय क्षेत्र विकास कार्यक्रम र नेपालको स्वास्थ्य क्षेत्रमा सार्वजनिक स्रोत व्यवस्थापन कार्यदक्षता अभिवृद्धिका लागि ५५ करोड अमेरिकी डलर स्वीकृत गरेको विश्व बैंकले जनाएको छ ।
बजारमा सामसङ ग्यालेक्सी एम ३२,"काठमाडौं (कास) सामसङले हालै नेपाली बजारमा एम सिरिजअन्तर्गतको ग्यालेक्सी एम ३२ सार्वजनिक गरेको छ । कम्पनीले सार्वजनिक गरेको उक्त स्मार्टफोनमा ९० हर्ज रिफ्रेस रेट छ । साथै ग्यालेक्सी एम ३२ मा ६४ इन्चको एफएचडी डिस्प्ले, ६ हजार एमएएचको ब्याट्री, २५ वाटको चार्जिङलगायत विशेषता छन् । यो स्मार्टफोन खरिदमा १५ वाटको छिटो गतिमा चार्ज हुने चार्जर प्रदान गरिने कम्पनीले जनाएको छ । यसमा थप ६४ मेगापिक्सेल ब्याक र २० मेगापिक्सेलको फ्रन्ट क्यामेरा छ । ग्यालेक्सी एम ३२ दुई भेरिएन्टमा उपलब्ध छन् । ४ जीबी र्यामको २४ हजार ९ सय ९९ र ६ जीबी र्यामको २७ हजार ९ सय ९९ रुपैयाँ रहेको कम्पनीले जानकारी दिएको छ ।"
सामसङ ग्यालेक्सी ए २२ पनि सार्वजनिक,"यसैबीच सामसङले आफ्नो नयाँ उत्पादन सामसङ ग्यालेक्सी ए २२ स्मार्टफोन सार्वजनिक गरेको छ । सामसङले ए सिरिजअन्तर्गत ए २२ बजारमा ल्याएको हो । ए २२ मा ४८ मेगा पिक्सेल क्यावड क्यामेरा, ९० हर्ज रिफ्रेस रेट र ६४ इन्चको अल्ट्रा डिस्प्ले नवीन विशेषता छन् । साथै यसमा ५ हजार एमएएच ब्याट्री, १५ वाटको फास्ट चार्जिङ, ६ जीबी र्याम र १२८ जीबी इन्टरनल स्टोरेज छ । यसको बजार मूल्य २७ हजार ९ सय ९९ रुपैयाँ तोकिएको कम्पनीले जानकारी दिएको छ ।"
'स्वर्णिम जुम्ल्याहा जोडी,"(लन्डन)  रोबर्टो मान्चिनी र जियानलुका भियालीलाई अझै पनि स्वर्णिम जुम्ल्याहा भन्ने गरिन्छ । यो खेलाडी बेलाको कुरा भयो । अब दुवै प्रशिक्षक भइसके, त्यो पनि इटालियन राष्ट्रिय टिमको । उनीहरूको साझेदारी अझै उत्तिकै जमिरहेको छ । जतिबेला वेम्बलीमा भएको युरो २०२० को सेमिफाइनलमा इटालीले स्पेनलाई हरायो, मान्चिनीले भियालीलाई अँगालो मार्न बिर्सेनन् । मान्चिनी इटालीको राष्ट्रिय टिमका प्रमुख प्रशिक्षक हुन् । उनकै नेतृत्वमा टिमको पुनर्जागरण चलिरहेको छ ।उनी भन्छन्, भियाली र मेरो चिनजान अहिलेको होइन, धेरै पुरानो छ । त्यसैले यो सम्बन्ध अरूभन्दा फरक छ । हामी सँगसँगै केटाकेटीमा हुर्केजस्तै हो त भन्दिनँ तर, हाम्रो सम्बन्ध लगभग त्यस्तै हो । हामीले धेरै वर्ष सँगै बिताएका छौं, त्यसैले यो सम्बन्ध खाली साथीसाथीको मात्र हो भन्ने होइन, त्योभन्दा बढी हो । उनी मेरा लागि दाजुभाइजस्तै हुन् । वेम्बलीमै यी दुई प्रशिक्षकले आफ्नो जीवनको उतारचढाव दुवै देखेका छन् ।सन् १९९२ बार्सिलोनाले युरोपेली च्याम्पियन्स लिग फाइनलमा साम्पडोरियालाई हराउँदा खेल वेम्बलीमै भएको थियो । मान्चिनी र भियाली दुवै साम्पडोरियाका खेलाडी थिए । इटालियन यस क्लबका लागि उनीहरूले सँगसँगै ८ वर्ष खेले । त्यो फाइनल उनीहरूको साम्पडोरियाका लागि अन्तिम खेल रह्यो । उनीहरू साम्पडोरियाको बसाइका क्रममा एक लिग उपाधि, चार इटालियन कप र एक विनर्स कप जिते । यो सफलताकै समय रह्यो ।पछि वेम्बलीमै उनीहरूले सफलता चाखे । भियालीले सन् २००० मा चेल्सी व्यवस्थापकका रूपमा एफए कप जिते । सन् २०११ मा मान्चिनीले यही उपाधि म्यानचेस्टर सिटीका लागि जिते । सन् २०१९ मा यो जोडी फेरि एकै स्थानमा आइपुगे, जतिबेला मान्चिनीले भियालीलाई इटालीको टिमका प्रमुख प्रतिनिधि नियुक्त गरे । त्यसको ठीकअगाडि मात्र भियालीले आफूले क्यान्सरविरुद्धको युद्ध जितेको घोषणा गरेका थिए ।उनीहरूबीच केही असमानता छन् । जस्तो, भियाली प्रायः चुपचाप र शान्त रहन्छन् । मान्चिनीले पनि कहिलेकाहीं एकाएक आफ्नो उग्र रूपमा देखाउने गर्छन् । इटालीका लागि दुवै एकै स्थानमा आएपछि त्यसले खेलाडी, प्रशिक्षक र सहयोगी सबैलाई फाइदा नै गरेको छ । यस कारण यी दुई विपरीत स्वभावको प्राकृतिक मिश्रण नै हो । उनीहरू जतिबेला सँगै हुन्छन्, त्यतिबेला हरदम काम गरिरहेकै हुन्छन् । सन् २०१८ को विश्वकपमा इटाली छनोट हुन नै सकेन । यो इटाली जत्तिको फुटबल देशका लागि सहनै नसकिने प्रदर्शन हो । केही सञ्चारमाध्यमले त्यसलाई इटालीको इतिहासमै आएको प्रलयसमेत भनेका छन् । आखिरमा इटाली चारपल्ट विश्वकप जितेको टिम हो । इटालीले प्रत्येकपल्ट विश्वकप वा कुनै ठूलो प्रतियोगिता खेल्छ भने प्रत्येकपल्ट यो उपाधिका लागि प्रत्याशी हुन्छ । विश्वकप छनोटको पीडादायी असफलता पाएको तीन वर्ष पनि भएको छैन, मान्चिनी र भियालीको जोडीले इटालीलाई युरो २०२० को फाइनल पुर्याएका छन् ।यति कम समयमै इटाली फेरि आफ्नो पुरानो छविमा फर्केको छ । यो पुरानो लय समातेको प्रमाण हो । इटालीले सेमिफाइनलमा स्पेनलाई टाइब्रेकरमा पराजित गरेको हो । मंगलबार रातिको त्यो खेललगत्तै मान्चिनी र भियालीले जुन अँगालो मार्ने काम गरे, त्यो अँगालोमात्र थिएन । यो खुसीयाली साटासाट गर्ने काममात्र पनि थिएन । यो एक खेल जितेपछि प्राप्त खुसीयालीमात्र होइन । यसको अर्थ त धेरैधेरै छ ।"
भविष्यप्रति स्पेन ढुक्क,"एपी (म्याड्रिड)  ठूलो प्रतियोगिताको ठूला खेलमा पराजित भएपछि कुनै पनि देशको फुटबल भविष्यलाई लिएर प्रश्न उठ्ने गर्छ । तर स्पेनी फुटबलले सायद जवाफ पाएको छ, पेड्री गोन्जालेजका रूपमा । उनी भर्खर १८ वर्षका भए । युरो २०२० मा उनी स्पेनी टिमको लगभग केन्द्रमै रहे । प्रत्येक खेलमा उनले सुरुदेखि खेल्न पाए । रक्षापंक्ति र अग्रपंक्तिलाई जोड्ने काम उनले मज्जाले गरे । उनको खेल स्तरीय थियो नै । उनमा नेतृत्व गर्नसक्ने गुण पनि देखिएको छ ।यस्तो तिनै किशोर खेलाडीको प्रदर्शनमा लगभग टिकेर स्पेन युरो २०२० को सेमिफाइनल पुग्यो । स्पेनी प्रशिक्षक लुइस एनरिके पनि पेड्रीको प्रदर्शनबाट खुसी छन् । भन्छन्, मैले उनको जत्तिको खेल अरूबाट देखिनँ । उनी भर्खर १८ वर्षका भए, तर युरो जत्तिको ठूला प्रतियोगितामा उनको प्रदर्शन अब्बल दर्जाको रह्यो । अब त उनको तुलना सुरु भएको छ । त्यो अरू कोही होइन, आन्द्रेस इनिस्टासँग । यी इनिस्टा पनि कम्तीमा त थिएनन् ।इनिस्टाकै खेल मदतमा त हो, स्पेनले सन् २००८ र २०१२ को युरोमात्र जितेन, २०१० को विश्वकप पनि जितेको थियो । एनरिकेले यतिसम्म भनेका छन्, इनिस्टाको भन्दा पनि पेड्रीको खेल राम्रो लाग्यो । पेड्री प्रायः शान्त देखिनछन्, आफ्नै खेलमा खुसी देखिन्छन् । स्पेनी मध्यपंक्तिलाई गति दिन उनको खेल खुबै सुहाउँछ । बुधबारसम्म पहिलो सेमिफाइनलअगाडिको खेल आधार मान्ने हो भने उनी युरो २०२० मा सबैभन्दा बढी दूरी तय गर्ने खेलाडी हुन् ।उनको पासको सटिक पन उत्तिकै छ । त्यसैले त उनले इटालीविरुद्ध ठ्याक्कै मिलेको ६५ पास खेले । यसमा उनको सफलता प्रतिशत थियो ६५ प्रतिशत । उनलाई मैदानमा सहयोग गर्ने अर्का एक खेलाडी छन् । ती हुन्, २३ वर्षीय डानी ओल्मो । त्यो त इटालीविरुद्ध टाइब्रेकरमा उनी चुके, त्यसैले स्पेन ४० ले पराजित रह्यो । तर स्पेनले तय गरेको सेमिफाइनल यात्राका सबैभन्दा मुख्य खेलाडीमा उनी पनि थिए ।गोलका लागि प्रयास गर्ने खेलाडीमा उनी समग्रमै अगाडि छन् । अनि गोलमा सहयोगी भूमिका खेल्नेमा दोस्रो स्थानमा पर्छन् । स्पेनका लागि गतिलो खेल्नेमध्ये एक फेरान टोरेस पनि रहे । उनी २१ वर्षका मात्र भए, उनले यही प्रतियोगितामा स्पेनका लागि दुई गोल गरे । युरो २०२० खेल्न मैदानमा उत्रँदा स्पेनमाथि चर्को दबाब थियो । अझभन्दा स्पेनले यत्तिको गर्न सक्छ भन्दा प्रश्न गर्ने उत्तिकै थिए । धेरैलाई टिममाथि शंका थियो ।यसमा आधार थियो, आखिरमा स्पेन सन् २०१२ को युरोयता ठूला प्रतियोगिताको अन्तिम १६ को माथि पुगेको थिएन । त्यो युरो संस्करण त्यही थियो, जसमा इनिस्टासँगै जाभी हर्नान्डेज जस्ता खेलाडी थिए । अब स्पेनले सन् २०२२ को विश्वकपमा नजर लगाउन सक्छ, यिनै युवा खेलाडीको भर परे । प्रशिक्षक एनरिकेले त्यसैले ठीक भनेका छन्, युरो २०२० मा हामीले जे जत्ति गर्न सक्यौं, त्यसमा खुसी मनाएकै राम्रो ।उनले थपेका छन्, हामीसँग धेरै युवा खेलाडी छन् र तिनले अहिलेको युरो २०२० मा गतिलो योगदान दिएका छन् । उनीहरूको खेल हेर्दा कोही कसैले किन खेलाडीको उमेरबारे हिसाब गर्छन् जस्तो लाग्छ । पक्कै युरोको अन्त्यमा हामी प्रतियोगिताबारे खुसी हुनुपर्छ । युरो खेलेका ६ खेलाडी टोकियो ओलम्पिक खेल्न टिममा छन् । यस्तोमा भन्न कर लाग्छ, भविष्यलाई लिएर स्पेन ढुक्क भए हुन्छ, धेरै चिन्ता लिइरहनुपर्दैन ।"
प्लेयर्स टु वाच,"लुक श, इंग्ल्यान्डम्यानचेस्टर युनाइटेडका लेफ्टब्याक लुक शको प्रदर्शन पनि युरो २०२० मा उत्कृष्ट रहेको छ । उनले ५ खेलमा ४५५ मिनेट मैदानमा रहेर २० पल्ट बल रिकोभर गरेका छन् । आठपल्ट ट्याकल गरेका उनले कठिन अवस्थामा पाँचपल्ट बल क्लियर गरेका छन् भने एकपल्ट ब्लक गरे । प्रतिघण्टा ३१ किमिसम्म दौडिएका उनको ८५ प्रतिशत पास सफल भएको छ । २५ वर्षीय उन सन् २०१४ मै इंग्ल्यान्डको राष्ट्रिय टिममा छनोट भए पनि हालसम्म १५ खेलमात्रै खेलेका छन् ।"

शीर्षक,विवरण
प्रतिपक्षलाई पेलेरै अध्यादेश पेस,"बजेट अध्यादेश के हुन्छ ? संसद्को नवौं अधिवेशनको पहिलो दिन नै प्रमुख प्रतिपक्ष एमालेले विरोध गरेपछि अघिल्लो अधिवेशनमा पेस भएका बजेटसहितका १५ अध्यादेशबारे अनिश्चित भएको छ । यी अध्यादेशलाई संसद्ले स्वीकार गर्नै बाँकी छ । संसद् सचिवालयले बुधबारको बैठकमा १५ अध्यादेशलाई स्वीकार गर्ने कार्यसूची बनाएको थियो । बजेटसम्बन्धी (आर्थिक, ऋण, विनियोजन), यौनहिंसाविरुद्धका केही ऐनलाई संशोधन गर्ने अध्यादेश, तेजाब तथा अन्य घातक रासायनिक पदार्थ (नियमन) अध्यादेश, नेपाल नागरिकता (पहिलो संशोधन) अध्यादेश, कोभिड१९ संकट व्यवस्थापन अध्यादेश, औषधि (तेस्रो संशोधन) अध्यादेश, स्वास्थ्यकर्मी तथा स्वास्थ्य संस्थाको सुरक्षालगायत अध्यादेशको प्रतिस्थापन विधेयक भदौ ३० सम्ममा ल्याउनुपर्नेछ । नत्र ती अध्यादेश खारेज हुनेछन् । प्रतिस्थापन विधेयक भदौ ३० सम्म नआए बजेटका लागि सरकारसँग दुई विकल्प रहनेछन् । एउटा बाटो संसद् अधिवेशन अन्त्य गरेर फेरि अध्यादेशबाट बजेट ल्याउने र दोस्रो बाटो पेस्की बजेट ल्याउने । सत्ता गठबन्धन अधिवेशन अन्त्य गर्ने पक्षमा नरहेको एक नेताले बताए । हामीले त अध्यादेशलाई संसद्बाट स्वीकार गरेर प्रतिस्थापन विधेयक ल्याउने प्रक्रिया अघि बढाउन चाहेका थियौं, उनले भने, एमालेको विरोधले प्रतिस्थापन विधेयक ल्याउन नसक्ने भएपछि पेस्की बजेटबाट देश चलाउन छलफल सुरु गरेका छौं । पेस्की बजेटलाई समस्या लाग्दा कर्मचारीले तलब खान मात्रै केही ढिला हुने ती नेताले बताए । एमालेले जारी गरेको बजेटको अध्यादेश ल्याउन उसैले असहयोग गरेको सत्ता गठबन्धनको आरोप छ । एमालेका प्रमुख सचेतक भट्टराईले सरकारले संसद्को आठौं अधिवेशनमा अध्यादेश पेस गर्न नचाहेको बताए । १५ वटा अध्यादेशमा कुनै चर्चा गर्न सरकार र संसद्ले आवश्यक नै ठानेनन्, उनले भने, बजेटसहितको अध्यादेशको प्रतिस्थापन विधेयक ल्याउनुको सट्टा संसद् अधिवेशन नै अन्त्य गरियो । यसबाट थाहा हुन्छ सरकारले नै अध्यादेश खारेज गर्न चाहेको थियो । कानुन, न्याय तथा संसदीय मामिलामन्त्री ज्ञानेन्द्रबहादुर कार्कीले प्रमुख प्रतिपक्षसँग छलफल गरेर संसद् बैठकलाई प्रभावकारी बनाइने बताए । विगतको सिकाइका आधारमा सरकारले अध्यादेश र विधेयक अघि बढाउँछ । संसद्लाई प्रभावकारीसमेत बनाउँछ, उनले भने, प्रतिपक्षसँग पनि निरन्तर छलफल गर्छौं । संसद्लाई जनताको विश्वासको धरोहरका रूपमा स्थापित गर्नु सबै दलको दायित्व पनि हो ।"
सरकारका आपत्तिजनक प्रश्न,"पूर्वसचिव मधुरमण आचार्यले नेपालको सार्वभौमिकता वा कानुनअनुकूल छ कि छैन भनेर अमेरिकालाई सोध्ने नभई नेपालले आफैं थाहा पाउने विषय भएको बताए । नेपालको राष्ट्रिय हितमा छ कि छैन र सार्वभौमिकता वा कानुनको प्रतिकूल हुन्छ वा हुँदैन भन्ने विषयमा अन्यलाई सोध्ने होइन, आफैंले थाहा पाउने विषय हो, उनले भने, यो कस्तो कूटनीति हो ?अन्तर्राष्ट्रिय सम्बन्ध समितिका सदस्य रहेका सांसद दीपकप्रकाश भट्टले एमसीसीले राष्ट्रिय हित गर्छ वा गर्दैन वा नेपालको सार्वभौमिकतालाई प्रतिकूल असर पार्छ कि पार्दैन भनेर आफैंले बुझ्नुपर्ने विषय भएको बताए । यो विषयमा अध्ययन गरिरहेका अन्तर्राष्ट्रिय कानुनको जानकार वा पार्टीको जिम्मेवार तहमा रहेका समूहलाई विभिन्न विषयमा प्रश्न उठे त्यो राष्ट्रिय हितअनुकूल छ कि छैन भनेर सोध्ने हो, सांसद भट्टले भने, यस प्रकारको अनुदान लिँदा त्यो मुलुकको हितमा छ कि छैन ? उनीहरूको सर्त जायज छ कि छैन भनेर आफूले अध्ययन गर्ने हो, अमेरिकालाई सोध्ने होइन । उसले तिमीहरूको प्रतिकूल छ भनेर कसरी भन्छ ? दीर्घकालमा के असर पार्छ, आफूले अध्ययन गर्ने हो ।गत साता अर्थ मन्त्रालयले एमसीसीलाई पत्र लेख्दै सम्झौताको विषयमा ११ बुँदे प्रश्न सोधेको थियो । जसको एमसीसीको उपाध्यक्ष फातिमा सुमारले अर्थमन्त्री जनार्दन शर्मालाई सम्बोधन गर्दै जवाफ दिएकी छन् । सुमार बिहीबार नेपाल आउँदै छिन् ।"
सभापतिकै जिल्लामाचर्कियो सदस्यता विवाद,"(काठमाडौं)  कांग्रेस सभापतिसमेत रहेका प्रधानमन्त्री शेरबहादुर देउवाले छोरा जयवीरसिंहलाई पार्टी राजनीतिमा ल्याएर उत्तराधिकारी खडा गर्न लागेको चर्चा चलिरहेकै बेला उनकै जिल्ला डडेलधुराको सदस्यता विवादले केन्द्रलाई समेत तताएको छ । पार्टीको वडा तहको अधिवेशनलाई प्रभावित पार्ने गरी संस्थापन पक्षले प्रक्रियाविपरीत सदस्यता बाँडेको आरोप अर्को पक्षका नेताहरूले लगाएका छन् । पार्टी उपसभापति विमलेन्द्र निधिले त देउवालाई पत्र लेखेर तत्काल विवाद समाधान गर्न आग्रह गरेका छन् । प्रक्रियासम्मत रूपमा पठाइएका करिब ५ सय सदस्यको नाम हटाएर संस्थापनले वडा अधिवेशन प्रभावित पार्न आफूअनुकूलका ३ सयभन्दा बढी सदस्यको अन्तिम सूची बाहिरबाटै पठाएको भन्दै संस्थापनइतर पक्षीय नेताहरूले विरोध गरेका छन् । वरिष्ठ नेता रामचन्द्र पौडेलले सभापतिको गृह जिल्लाबाटै महाधिवेशन निष्पक्ष नहुने आशंका बढेको बताए । पुराना र निष्ठावान कांग्रेसलाई पाखा लगाएर नयाँ मान्छेहरू ल्याउने काम भएको छ, त्यसको पछिल्लो उदाहरण डडेलधुरा बनेको छ, उनले भने, यसलाई सभापतिजीले तत्काल सच्याउनुपर्छ । भदौ १८ मा हुनुपर्ने वडा अधिवेशन डडेलधुरामा २५ गतेलाई राखिएको छ । सदस्यता विवाद नमिलाई अधिवेशन नगराउन उपसभापति निधिसहित संस्थापनइतरपक्षीय नेताहरूले माग गरेका छन् । देउवालाई सम्बोधन गरेर पठाइएको पत्रमा निधिले सदस्यता विवाद गम्भीर रहेकाले त्यसलाई नसच्याई वडा अधिवेशन नगराउन नेतृत्वको ध्यानाकर्षण गराएका छन् । सम्पूर्ण प्रक्रिया पुर्याएर तलबाट आएको नामावलीमा केही नाम हटाएर माथिबाट सोझै अर्को नामावली थप गरेको र जिल्ला कार्यसमितिको सहयोग र समन्वयबिनै निर्वाचन अधिकृतले भदौ २५ लाई अधिवेशनको मिति तोकिदिएको भनी जिल्ला सभापति कर्णबहादुर मल्लद्वारा जिल्ला कार्यसमितिको निर्णयसहितको विज्ञप्ति आएको छ, निधिले देउवालाई पठाएको पत्रमा भनेका छन्, यस्तो गम्भीर विवाद समाधान नगरी अधिवेशन र निर्वाचन गराउनु सर्वथा अनुचित देखिने हुँदा तत्काल क्रियाशील सदस्यतासम्बन्धी विवाद समाधान गरेर मात्रै अधिवेशन र निर्वाचनको कार्य सम्पन्न गर्नगराउन सरोकारवालाहरूलाई मार्गदर्शन वा निर्देशनका लागि विनम्र अनुरोध गर्दछु ।कांग्रेस नेता शेखर कोइरालाले प्रक्रियासम्मत ४ सय ६० जनाको क्रियाशील सदस्यता हटाएर बाहिरबाट ३ सय १२ जनाको सदस्यता थपिएको भन्दै आपत्ति जनाएका छन् । यो लोकतान्त्रिक प्रक्रिया हुन सक्दैन, यसले पार्टी कसरी चलाइँदै छ भन्ने प्रमाण दिन्छ, यस सम्बन्धमा जिल्ला कार्यसमितिले केन्द्रबाट खटिएका निर्वाचन अधिकृतका रोहबरमा क्रियाशील सदस्यता नसच्याई वडा अधिवेशन अघि बढ्न सक्दैन, उनले भनेका छन् । संस्थापन पक्षले भने डडेलधुरामा गएका सबै सदस्यता प्रक्रियासम्मत रहेको दाबी गरेको छ । पार्टी केन्द्रीय कार्यालयका मुख्यसचिव कृष्ण पौडेलका अनुसार सदस्यता छानबिन समितिले प्रक्रियासम्मत रहेको जानकारी गराएको बताए । स्थानीय तहमा उठेको विवाद मिलाउनकै लागि माओवादीबाट कांग्रेस प्रवेश गरेका नेता जनकराज कलौनीमार्फत गएको ११ सय ७ मध्ये सदस्यता फाराममा ८ सयजति कटौती भएको प्रसंगसमेत पौडेलले उठाए । समितिले प्रक्रियाभन्दा बाहिर छैन भनेर भनिसकेको छ, यसमा विवाद गर्नुपर्ने कारण छ जस्तो लाग्दैन, उनले भने ।उपसभापति निधिले पार्टी कार्यकर्ता तथा नेताहरूको कारबाही फिर्ता र १४ औं महाधिवेशनमा समावेशी समूहको प्रतिनिधित्व सुनिश्चित हुनुपर्ने माग उठाएका छन् । तनहुँका नेता गोविन्दराज जोशी र कैलालीका पुष्कर ओझालगायत नेताकार्यकर्तामाथि भएको अनुशासन कारबाही फुकुवा गर्न उनले माग गरेका हुन् । वरिष्ठ नेता रामचन्द्र पौडेलविरुद्ध बागी उम्मेदवार दिएको र सभापति देउवापत्नी आरजु राणालाई चुनाव हराउन भूमिका खेलेको भन्दै दुई नेतालाई अनुशासनको कारबाही गरिएको थियो । यो महाधिवेशनलाई आसन्न तीनवटै तहका राष्ट्रिय निर्वाचनसँग जोडेर तयारी गर्नुपर्ने हुन्छ, रूख चिह्नलाई जिताउन पार्टीसँग जनता र मतदातालाई जोड्दै जानुपर्छ, उनले भनेका छन्, यस सन्दर्भमा तनहुँका गोविन्दराज जोशी, कैलालीका पुष्कर ओझालगायत देशभरिका साथीहरूमाथि गरिएको कारबाही फिर्ता लिनुपर्छ । निधिले निर्वाचन निर्देशिकाको व्यवस्थालाई निलम्बन गरी हरेक निर्वाचन क्षेत्रबाट समावेशी समूहको कम्तीमा एक जनाको प्रतिनिधित्व हुने व्यवस्था गर्न आग्रह गरेका छन् ।"
"देउवाका छोरा राजनीतिमा, लिए क्रियाशील सदस्यता","(काठमाडौं)  प्रधानमन्त्री शेरबहादुर देउवाका छोरा जयवीरसिंह कांग्रेसको राजनीतिमा प्रवेश गरेका छन् । बेलायतको युनिभर्सिटी अफ न्युयोर्कबाट राजनीतिशास्त्रमा स्नातकोत्तर गरेका जयवीरले डडेलधुराबाट कांग्रेसको क्रियाशील सदस्यता पाएका छन् । उनी सदस्यता पाउनयोग्य भए पनि पार्टी सभापति एवं प्रधानमन्त्री शेरबहादुर देउवाका छोरा भएका कारण विभिन्न टीकाटिप्पणी सुरु भएको छ । राजनीतिक परिवारको छोरा भएपछि पार्टीको सदस्यता पाउनु कुनै अनौठो होइन तर धेरै मान्छेलाई उनी राजनीतिमा आउन लागेकामा डर छ, बालुवाटारमै बस्ने उनका एक नातेदारले भने, बुबाआमाको कारण राजनीति गर्न नपाउने कुरा भएन ।जयवीरको उमेर (२६ वर्ष) मा उनका बुबा (२०२८ सालमा) नेपाल विद्यार्थी संघको केन्द्रीय अध्यक्ष थिए । उनले बुबाको पदचाप पछ्याउँदै राजनीतिक यात्रा सुरु गरेका छन् । राजनीतिमा सक्रिय भएर क्रियाशील सदस्यता पाइदिएको भए प्रश्न उठ्थेन कि ? कांग्रेस राजनीतिबारे जानकार वरिष्ठ पत्रकार किशोर नेपालले भने, तर नेपालमा मात्र होइन, दक्षिण एसियामै विरासतको राजनीतिले नराम्ररी गाँजेको छ । राजनीतिमा विरासतको डोरी ले नेताका सन्तानलाई अस्वाभाविक रूपमा अघि बढाउने र क्षमतावान् तथा लामो लगानी भएका व्यक्तिलाई पछि पार्ने उनले बताए ।कांग्रेसको राजनीतिमा विरासतको फेरो समातेर स्थापित भएका नेताहरूको कमी छैन । २०४६ सालपछि सक्रिय राजनीतिमा आएकी सुजाता कोइरालालाई तत्कालीन सभापति गिरिजाप्रसाद कोइरालाले २०६६ सालमा उपप्रधानमन्त्री बनाउन खोज्दा पार्टीभित्र विवाद भयो । यद्यपि कोइरालाले उनलाई उपप्रधानमन्त्री बनाइछाडे । त्यसपछि उनी राष्ट्रिय राजनीतिमा स्थापित भइन् । राजनीतिक विश्लेषक पुरञ्जन आचार्यले कांग्रेसभित्र पारिवारिक विरासत प्रथाको रूपमा स्थापित भएको बताए । लोकतन्त्रका लागि पारिवारिक विरासत घातक हो, गणतन्त्रमा त यसको कल्पना गर्नै सकिँदैन, उनले भने, तर जन्मको आधारमा भाग्य निर्धारण हुने हाम्रो समाजमा यसले गहिरो जरा गाडेको छ ।आचार्यको विचारमा दक्षिण एसिया र नेपालमा प्रजातन्त्रका लागि लामो संघर्ष र त्याग गरेका नेतालाई स्यालुट गर्ने चलन छ । संघर्षमा होमिएको परिवारलाई आन्दोलनको संस्थाकै रूपमा लिने गरिन्छ । कांग्रेसमा विशेषगरी कोइराला परिवार लोकतान्त्रिक आन्दोलनको संस्थाको रूपमा स्थापित भयो, त्यसैले परिवारका सदस्यहरूले राजनीतिमा प्रशस्त लाभ लिइरहेका छन्, उनले भने, यसरी परिवार हाबी हुँदा संस्थाहरू कमजोर हुन्छन्, छायामा पर्छन् ।पछिल्लो समय कांग्रेसमा पारिवारिक विरासतको लाभ लिने नेतामा बीपीपुत्र महामन्त्री डा शशांक कोइरालाको नाम पनि आउने गर्छ । सरकारी चिकित्सकको जागिर छाडेर राजनीतिमा आएका कोइराला २०६२ मा पार्टीको ११ औं महाधिवेशनबाट केन्द्रीय सदस्य भए । १३ औं महाधिवेशनमा महामन्त्री भए । उहाँ (शशांक) बीपी कोइरालाको पोलिटिकल भन्दा बढी बायोलोजिकल छोरा हुनुहुन्छ तर कार्यकर्ताले बीपीको अनुहार हेरेर नेतृत्वमा स्थापित गरे, आचार्यले भने, पारिवारिक विरासतको लाभ योभन्दा बढी के हुन सक्छ ? शेखर कोइराला पनि कोइराला परिवारबाटै राजनीतिमा आएका हुन् । जयवीरसिंहको हकमा पनि गृहजिल्ला डडेलधुरामा विरासतको प्रभाव अधिक छ । देउवानिकट एक नेताका अनुसार उनलाई क्षेत्रीय प्रतिनिधि हुँदै स्थापित गर्ने योजनासहित राजनीतिमा प्रवेश गराइएको हो । यसमा कार्यकर्ताको खुलेर विरोध पनि देखिँदैन । बुबा (देउवा) को कारण कार्यकर्ताले खुसीले होस् वा बाध्यताले, राजनीतिमा उनलाई अस्वीकार गर्न सक्ने अवस्था छैन, ती नेताले भने, पार्टीमा उनले सिनियरभन्दा छिटो अवसर पाउने निश्चित छ । विद्यार्थी राजनीतिबाटै संघर्ष गरेर स्थापित भए पनि विमलेन्द्र निधि र प्रकाशमान सिंहको राजनीतिक जीवनमा पनि पारिवारिक विरासत जोडिने गरेको छैन ।"
गठबन्धनमा खटपट !,आशंकाका आधारएमसीसी सम्झौता अनुमोदनमा प्रधानमन्त्री र साझेदार दलहरुबीच असहमतिमन्त्रिपरिषद् विस्तारमा ढिलाइ तुइन र हेलिकोप्टर प्रकरणमा प्रधानमन्त्रीको उदार नीतिप्रति अन्य दलको असन्तुष्टिप्रधानमन्त्री सरकारको काममा भन्दा पार्टी महाधिवेशनमा केन्द्रित भएको गुनासो साझा न्यूनतम कार्यक्रमअनुसार सरकारको काम प्रभावकारी नहुनु
शक्तिशाली अड्डाका उपेक्षित कर्मचारी,"(काठमाडौं)  सरकारले १८ औं निजामती सेवा दिवसको सन्दर्भमा मंगलबार निजामती सेवा पुरस्कार प्राप्त गर्ने ४० कर्मचारीको सूची सार्वजनिक गर्यो । सूचीको अन्तिममा एउटा नाम छ पूर्णप्रसाद अगस्ती । उनी प्रधानमन्त्री तथा मन्त्रिपरिषद् कार्यालयका कार्यालय सहयोगी हुन् । कार्यालय समयभित्रै मध्याह्न प्रधानमन्त्री कार्यालयमा भेट्न पुग्दा सहायक प्रवक्ता गोकुल खड्काले उनलाई बोलाए । किन होला हजुर ? छिनभरमै आइपुगेर उनी खड्का अघिल्तिर उभिए । पहिले बस्नुस् अनि कुरा गरौंला । तर, उनी बस्न मानेनन् । किन होला हजुर अगस्तीले खड्कालाई फेरि सोधे ।खड्काले तेस्रोपटक बस्नुस् न भनेपछि बल्ल उनी अप्ठ्यारो मान्दै कुर्सीमा बसे । हाकिमका अघिल्तिर कुर्सीमा बस्न उनले अप्ठ्यारो माने । उहाँहरू पत्रकार हो । तपाईंसँग कुरा गर्न आउनुभएको, खड्काले यति भन्न नपाउँदै अगस्तीले अत्तालिँदै भने, मैले के जान्नु र ?अगस्ती सुरुमा बोल्नै तयार भएनन् । तर, खड्काले पनि केही हुन्न, तपाईंलाई लागेको कुरा भन्नुस् भनेपछि बल्ल उनी बोल्न तयार भए ।त्यसपछि अर्को गोप्य कोठामा छिरियो । तपाईंलाई पुरस्कार पाउँदा कस्तो लाग्यो ? गोप्य कोठामा छिर्नेबित्तिकै गरिएको प्रश्नमा उनले जवाफ दिए, मैले पुरस्कार पाउँला भनेर त काम गरेको होइन । मलाई आएको कामको जिम्मेवारी पूरा गर्नुपर्छ । नत्र त्यो ठाउँ ओगटेर बसिरहनु हुँदैन भन्ने लाग्छ । म इमानदारीपूर्वक आफ्नो जिम्मेवारी पूरा गर्छु । यो त्यसैको मूल्यांकन हो जस्तो लाग्छ ।मुलुकको प्रशासकीय केन्द्र हो, सिंहदरबार । त्यहाँको पनि मुख्य कार्यालय प्रधानमन्त्री तथा मन्त्रिपरिषद् कार्यालय हो । अगस्ती त्यही कार्यालयमा ९ वर्षदेखि सहयोगीको भूमिकामा छन् । उनी यही कार्यालयमा सहयोगी हुँदाहुँदै धेरै पटक प्रधानमन्त्री फेरिए । उनी यहाँ धाउँदाधाउँदै पाँच जना मुख्यसचिवले त सेवाबाटै बिदा लिए । उनका अरू हाकिमहरू पनि फेरिइरहन्छन् । तर, उनको दैनिकी सधैं एउटै छ ।उनी हाकिमभन्दा पहिल्यै कार्यालय पुग्छन् र पछि मात्रै निस्किन्छन् । ढोका खोलेपछि बन्द गर्नेसम्मका जिम्मेवारी निभाएका छन्, उनले । भुइँमा भ्याकुम लगाउने, भाँडाहरू धुने, पानी भर्ने र सरसफाइ गर्ने उनका दैनिक काम हुन् । यी काम उनी कि कार्यालय समय सुरु नहुँदै गरिसक्छन् कि कार्यालय समय सकिएपछि । दिउँसो सबै आइसकेपछि उनको काम फाइलहरू व्यवस्थापन र एउटा टेबुलबाट अर्कोमा पुर्याउने हुन्छ । यही बीचमा चियाखाजा पुर्याउने काम पनि उनकै जिम्मेवारीभित्र पर्छ ।कहिले बिहान सातै बजे आउनुपर्छ । कहिले ९ बजे पनि आइन्छ । तर, साढे ९ बजेचाहिँ आइसक्नुपर्छ । त्योभन्दा ढिलो त अहिलेसम्म भएको छैन, अगस्तीले भने, बेलुका ढोका बन्द गरेर जाने हो । मन्त्रिपरिषद् कार्यालयका सबैजसो शाखामहाशाखाका र्याक उनले छोइसकेका छन् । त्यहाँका हरेक कोठा, दराज र झ्यालढोकाहरूसँग उनको साइनो छ । अहिले उनी मुख्यसचिवको सचिवालयमा कार्यरत छन् ।कार्यालय सहयोगी सरकारी कार्यालयका सबैभन्दा तल्लो तहका कर्मचारी हुन् । तिनले पाउने सुविधा थोरै हुन्छ तर श्रम सबैभन्दा धेरै गर्नुपर्छ । कर्मचारीतन्त्रभित्र सहयोगीलाई गर्ने व्यवहार झनै विभेदपूर्ण छ । तर, अगस्ती ती सबै कुरामा अभ्यस्त छन् ।मलाई जुन ठाउँमा भए पनि काम गर्न पाए पुग्छ । काममा इमानदार छु । नेपाल सरकारको काम गर्ने मान्छे हुँ । सकेको, जानेको काम म सधैं मिहिनेत गरेर गर्छु, उनले भने । उनको इमानदारी र मिहिनेतको मूल्यांकन यसअघि उद्योग मन्त्रालयले पनि गरेको थियो । मन्त्रिपरिषद् कार्यालयभन्दा पहिले उनले उद्योग मन्त्रालयमा ६ वर्ष काम गरे । त्यो बेला पनि मन्त्रालयले दस हजार रुपैयाँसहित पुरस्कृत गरेको थियो ।५३ वर्षीय अगस्ती, कार्यालय सहयोगीकै रूपमा ३३ वर्षदेखि सेवारत छन् । त्यसो त उनको यो लामो जागिर यात्रा कम पीडादायी भने छैन । रसुवाको धैबुङमा सामान्य परिवारमा जन्मेका उनले राम्रो लेखपढ गर्न पाएनन् । त्यसबेला गाउँमा भर्खर स्कुल खुल्दै थियो । गाउँमा खेतीपाती थियो, बाँदर धपाउन जानुपर्थ्यो, उनी भन्छन्, स्कुल त थिए तर त्यसबेला पढ्नुपर्छ भन्ने थाहै भएन, पढिएन ।उनले ७ कक्षासम्म मात्रै पढे । तर, अक्षरचाहिँ राम्रोसँग चिने । त्यही कारण धेरै नपढे पनि उनले सरकारी सेवा गर्ने मौका पाए । २० वर्षसम्म स्वास्थ्य संस्था र अस्पतालमा काम गरे । हाकिमले औषधि लेख्थे । मैले औषधि दिन्थें । गाउँमा बिरामी आउँदा धेरैलाई इन्जेक्सन दिने, औषधि दिने जस्ता काम गरेको छु, अगस्ती सुनाउँछन् ।उनी जागिरमा भर्ना हुँदा सहयोगीका लागि पढाइभन्दा इमानदारी हेरिन्थ्यो । त्यो बेला सज्जन छ, इमानदार छ भनेर कसैले भनसुन गरिदियो भने जागिर पाइन्थ्यो, अगस्ती भन्छन्, म त्यसैगरी भर्ना भएँ ।केशवकृष्ण भुर्तेल त्यो बेला रसुवामा जनस्वास्थ्य प्रमुख थिए । उनैले अगस्तीलाई स्वास्थ्य चौकीमा सहयोगीको काममा लगाए, २०४३ सालमा । पूर्वदेखि पश्चिम महाकालीसम्म जहाँ पनि जानुपर्ने हुन सक्छ, के तिमी जान्छौ ?, उनले जागिर खाने बेला खेपेको प्रश्न थियो त्यो । जान्न भन्दा जागिर नै नपाइने, जागिर नखाए घर नचल्ने । मलाई काम गर्ने इच्छा छ, सरकारी काम गर्न म जहाँ पनि जान्छु, उनले जवाफ दिएका थिए ।उनले मेचीमहाकाली नै त डुल्नु परेन । तर, रसुवाका दुर्गम गाउँ भने मज्जैले छिचोले । कहिले खोप बोकेर गाउँ पुग्नुपर्थ्यो, त कहिले औषधिको भारी । उनको कामबाट हाकिम खुसी नै भए । उनी २०४६ सालमै स्थायी पनि भए ।रसुवाका यार्सा, थुम्मनलगायत हिमाली गाउँसम्म पुगेर उनले करिब १५ वर्ष बिताए । गाउँमा बाटो थिएन । गाडी पनि थिएनन् त्यसबेला । सबै काम पैदलै हिँडेर, भारी बोकेर गर्नुपर्थ्यो, उनी भन्छन्, तलब ६ सय रुपैयाँ थियो । चामल घरदेखि नै लैजान्थ्यौं । नुन र तेल किन्दा पुगिहाल्थ्यो ।मैले जागिर खाँदा मेरो तलब ३९० रुपैयाँ थियो । स्थायी भएपछि ४५० रुपैयाँ पुग्यो, अगस्ती भन्छन्, घरमा कमाउने म मात्रै थिएँ । आफूले खाँदा अरू भोकै पर्लान् भनेर डराउनुपर्थ्यो । तलब थोरै हुँदा खाजा नखाने बानी नै पर्यो ।२०६४ सालमा छोरालाई पढाउने सिलसिलामा उनले जिल्ला अस्पतालबाट वीर अस्पतालमा सरुवा मागे । तर, त्यहाँ जान पाएनन् । पछि उद्योग मन्त्रालयले उनको सरुवाका लागि स्वीकृति दियो ।बबरमहलमा एउटा कोठा लिएर उनले छोरो पढाउन थाले । कमाइ उति नै थियो । तर, खर्च बढेको थियो, उनी भन्छन्, खर्च गर्न जानेन भने आज कमाएर त्यही दिन खाइसक्ने अवस्था हुन्छ । तर, म सम्हालिएँ ।उनले काठमाडौंमा गाउँघरको भन्दा अलग्गै प्रकारको संघर्ष गर्नुपर्यो । काठमाडौंमा एक्लै बस्दा उनको घर चलेन । उनले श्रीमती र अर्को छोरालाई पनि यतै ल्याए । श्रीमतीलाई उद्योग मन्त्रालयमै करारमा जागिर लगाए । गाउँको जायजेथा बेचे । ऋण लिए र काठमाडौंमै जग्गा किने ।अहिले छोराहरू दुवै जना जागिर गर्छन् । बुहारी पनि जागिरे छिन्, श्रीमती पनि जागिरे । अहिले तारकेश्वरको लोलाङ हाइटमा घर बनाएका छन्, उनले । भन्छन्, अब त मलाई सजिलो छ । पहिलेको दुःख सम्झिँदा पनि डर लाग्छ । तर, काठमाडौं आएपछि जीउ बिग्रिने रहेछ । अब शरीर स्वस्थ हुन्जेल सरकारकै सेवा गर्छु ।सरकारले तलबमानै वृद्धि गर्दा अरू कर्मचारीसँगै कार्यालय सहयोगीको पनि बढाउन थाल्यो । अहिले उनले मासिक तीस हजार कमाउँछन् । तर, खाजा नखाने बानी अहिले पनि छुटेको छैन । बिहान खाना खान्छु र अफिस आउँछु । त्यसपछि एकैचोटि बेलुका मात्रै खाने हो । दिउँसो खाजा खाने बानी नै भएन, उनी भन्छन्, त्यसबेला खान त मन लाग्थ्यो तर कमाउने कोही थिएन । घरमा सबैको भर मैप्रति थियो । नत्र पेट मारेर को बस्छ र ? अहिले पनि त्यस्तै बानी लागेको छ ।आफ्नो जागिरे जीवनप्रति उनी खुसी छन् । तर, कार्यालय सहयोगी भनेर गर्ने कतिपय हेय व्यवहारले उनी उत्तिकै निराश पनि हुन्छन् । धेरै पढ्न पाएको भए, राम्रै हुन्थ्यो होला । पढ्न सकिएन । यस्तै काम गरियो, दुःख भोगियो, अगस्ती भन्छन्, अब म नेपाल सरकारको काम गर्ने मान्छे हुँ । जीउ रहुन्जेल सकेको, जानेको काम मिहिनेत गरेरै गर्छु । इमानदार भएर गर्छु ।उनले ५० हजार रुपैयाँको निजामती सेवा पुरस्कार पाएका छन् । तर, पैसाभन्दा ठूलो कुरा आफ्नो मूल्यांकन भएकामा खुसी लागेको छ उनलाई । मान्छे सन्तुष्ट हुन सक्नुपर्छ । जीवन चल्ने रहेछ, आफ्नो संघर्षपूर्ण जीवनको कथा सुनाएपछि उनी भन्छन्, खासमा खर्च गर्नचाहिँ जान्नुपर्ने रहेछ । नत्र जति कमाए पनि पुग्दैन ।"
नयाँ सेना प्रमुखको मुख्य चुनौती : थ्री प्लस वान,"(काठमाडौं)  प्रभुराम शर्मा नेपालको सबैभन्दा ठूलो सुरक्षा संगठन नेपाली सेनाको कमान्डर बन्दै छन् । नेपाली सेनाका परमाधिपति राष्ट्रपति विद्यादेवी भण्डारीबाट शर्माले बिहीबार शीतलनिवासमा पद तथा गोपनीयताको शपथ लिँदै छन् ।झन्डै एक लाख सैनिकको प्रमुख भएर तीन वर्ष संस्था हाँक्ने अवसर पाएका शर्माका सामु प्रशस्त चुनौती छन् । उनी २०८१ भदौ २४ सम्म प्रधानसेनापति रहने छन् । उनले पूर्वप्रधानसेनापतिहरू पूर्णचन्द्र थापा र राजेन्द्र क्षत्रीकै कार्यकालदेखि संगठनलाई माथिल्लो तहमा बसेर बुझ्ने अवसर पाएका छन् । शर्माका सामु मुख्य चुनौती भनेको निवर्तमान प्रधानसेनापति थापाले आफ्नो कार्यकालको अन्तिममा अघि बढाएको नयाँ सैनिक संरचना थ्री प्लस वान (तीन जोड एक) लाई कार्यान्वयनमा लैजानु हो । सेनाको सिफारिसमा सरकारले साउन १ मा नयाँ सैनिक संरचना स्वीकृत गरेको थियो । नयाँ संरचना लागू गर्नु शर्माका लागि अवसर पनि हो तर संरचनाअनुसार कानुनी र नीतिगत रूपमा व्यवस्था मिलाउनुपर्ने हुन्छ । संरचनालाई नै टेकेर केन्द्रदेखि स्थानीय तहसम्म कार्यान्वयनमा जानु सहज छैन ।निवर्तमान सेनापति थापाले पाएको लोकप्रियताका कारण पनि शर्मालाई केही राम्रो काम गरेर देखाउनुपर्ने चुनौती रहेको सुरक्षा जानकार इन्द्र अधिकारीले बताइन् । हुन त तीन वर्षे कार्यकालमा धेरै काम गर्न सक्ने अवस्था हुन्न तर थापाले अन्य प्रधानसेनापति जस्तै गरी भाषण गरे, केही काम गरेर पनि देखाए र अरूभन्दा लोकप्रिय भए, उनले भनिन् । उनले नयाँ सगठनको संरचना निर्माण गर्दा शर्मा पनि एक सदस्य भएका कारण त्यसको अपनत्व लिएर काम गर्नुपर्ने बताइन् ।अवकाश प्राप्त उपरथी विनोज बस्न्यातले नयाँ सेनापतिले संगठनका सबै नेतृत्वकर्ता वा विभागका प्रमुखलाई सामूहिक रूपमा लान सक्नुपर्ने बताए । जसरी अहिले पूर्णचन्द्र थापा बाहिरिए, उनले संगठनलाई दाउमा राखेर आफू चर्चित भए, बस्न्यातले भने, व्यक्तिले जित्ने र संगठनले हार्ने प्रवृत्तिलाई अबको नेतृत्वले हटाउनुपर्छ । उनले नयाँ संरचनाअनुसारै विभागीय प्रमुखहरूलाई शक्ति विकेन्द्रीकरण गरेर जानुपर्ने बताए । सेनामा एक जनामा मात्र शक्तिकेन्द्रित छ । त्यसलाई ध्यानमा राखेर शक्तिको विकेन्द्रीकरण गर्नुपर्छ । नयाँ संरचना मात्र बनाएर हुन्न, त्यहीअनुसार ऐन र कानुनहरूलाई पनि संशोधन गरेर अघि बढ्नुपर्छ, उनले थपे । शर्माको अर्को चुनौती राष्ट्रिय सुरक्षाको दायित्व अवलम्बन गर्नु हो । सेनाले राष्ट्र प्रमुख र सरकार प्रमुखलाई राष्ट्रिय सुरक्षाको सवालमा सही सल्लाह दिने र सहयोग गर्ने काम गर्नुपर्छ । अघिल्लो कार्यकालमा राष्ट्रपति भण्डारीले सुरक्षा सल्लाहकारका रूपमा नेत्र थापालाई राखेकी थिइन् । त्यसपछि उक्त पद खाली छ । सरकार प्रमुख प्रधानमन्त्रीले नेपालमा सुरक्षा सल्लाहकार विरलै राख्छन् किनकि सेना प्रमुखले नै राष्ट्रिय सुरक्षाको सवालमा सरकार प्रमुख र राष्ट्र प्रमुखलाई सही सूचना र सल्लाह दिने बुझाइ छ । हाम्रोमा राष्ट्रिय सुरक्षाको सवालमा सुरक्षा निकायहरूको मुख्य नेतृत्वकर्ता सेनाले सरकार प्रमुख र राष्ट्र प्रमुखलाई सल्लाह दिएको पाइन्न । अबको प्रधानसेनापतिले हामी उत्तरदायी र जिम्मेवार छौं भन्ने प्रस्ट पार्न आवश्यक छ, उनले भने ।शर्माले ध्यान दिनुपर्ने अर्को पक्ष नागरिकसैनिक सम्बन्ध हो । रक्षा मन्त्रालय, प्रधानमन्त्री कार्यालय र राष्ट्रपति कार्यालयसँग जंगी अड्डाको सम्बन्ध कस्तो हुन्छ भन्ने कुराले नागरिकसैनिक सम्बन्धलाई अर्थ राख्छ । सरकारले सेनालाई अपनत्वमा लिनुपर्छ भने सेनाले पनि नागरिक सर्वोच्चताको सम्मान गरेर काम गर्न आवश्यक छ, अवकाश प्राप्त अर्का एक उपरथीले भने ।सेनाले गर्दै आएका खरिद प्रक्रियामा पनि शर्माले ध्यान दिन आवश्यक छ । भारत, अमेरिकाजस्ता मुलुकमा सेनालाई आवश्यक पर्ने सामग्री सम्बन्धित मन्त्रालयले उपलब्ध गराउँछन् । कम मूल्यका धेरै सामग्री आवश्यक परेमात्र सेनाले किन्न सक्छ । हातहतियार, विमानलगायत बढी रकम खर्च हुने सामग्री सरकारले खरिद गरेर सेनालाई उपलब्ध गराउनुपर्छ । खरिदका विषयमा जनताले सरकारलाई प्रश्न गर्न सक्छन् । साथमा खरिदका कारण सेना विवादमा फस्ने सम्भावना हुन्न, ती उपरथीले भने ।सेनालाई विकासनिर्माणको क्षेत्रमा अर्को सडक विभाग भनेर पनि चिनिन्छ । पूर्वाधार विकासका लागि सरकारी निकाय हुँदाहुँदै सरकारले सेनालाई जिम्मेवारी सुम्पने गरेको छ । जसका कारण सैनिक नेतृत्व बेलाबेला विवादमा तानिने गरेको छ । निवर्तमान प्रधानसेनापति थापाले भ्रष्टाचार, अनियमितता र पारदर्शिताका सवालमा धेरै काम गरे पनि सेनालाई खरिद, ठेक्कापट्टा र व्यापारव्यवसायको सवालमा पुरानै व्यवहारलाई निरन्तरता दिए । थापाको कार्यकालमा सेनाले चीनबाट स्वास्थ्य सामग्री खरिद गरेर ल्याउने, सडक निर्माणलाई निरन्तरता दिने र सैनिक कल्याणकारी कोषको रकमलाई लगानी प्रवर्द्धनको रूपमा अघि बढाउन खोज्नु ठीक थिएन, जसलाई शर्माले परिवर्तन गर्न सक्नुपर्छ, अधिकारीले भनिन् ।सेनालाई प्रविधियुक्त बनाउनुपर्ने चुनौती पनि शर्मासामु छ । नेपाली सेनासँग अन्य मुलुकको जस्तो प्रविधियुक्त हातहतियार छैनन् । सुरक्षा विज्ञहरूले प्रविधिमा बढी जोड दिँदै सैनिक संख्यालाई डाउन साइजिङ गर्न सुझाइरहेका छन् तर यस विषयमा कुनै अनुसन्धान भएको छैन । सेनाले भने डाउन साइजिङ होइन राइट साइजिङ हुनुपर्ने उल्लेख गर्दै आएको छ ।शर्माको कार्यकालमा क्षेत्रीय सुरक्षामा बढी ध्यान दिनुपर्ने हुन्छ । शीतयुद्धमा अमेरिका र तत्कालीन सोभियत युनियनको टक्करजस्तै परिस्थिति अहिले अमेरिका र चीनबीच उत्पन्न हुन लागेको छ । नेपालका दुवै छिमेकी चीन र भारतबीच पनि पटकपटक सीमा क्षेत्रमा हिंसात्मक घटना भएका छन् । दुवै मुलुक एकले अर्कोलाई पछि पार्न अग्रसर छन् । यस्तो परिस्थितिमा नेपालले नजिकबाट घटनालाई हेरेर काम गर्नुपर्ने हुन्छ । विकसित भूराजनीतिक अवस्थाका विषयहरूमा सैनिक नेतृत्वले सतर्क भएर हेर्नुपर्ने हुन्छ, सुरक्षा जानकार अधिकारीले भनिन् ।शर्माले झन्डै ६० अर्ब रुपैयाँको सैनिक कल्याणकारी कोषलाई व्यापार र व्यवसायमा लगाउनुभन्दा सैनिक परिवार र उनीहरूकै आश्रितको हकहितमा बढीभन्दा बढी प्रयोग गर्न आवश्यक हुन्छ । सेनालाई कर्पोरेट सेना को ट्याग लाग्ने गरेको छ । शर्माले त्यस्तो ट्याग हटाउन सक्नुपर्छ । शर्माका सामु कोभिड१९ को कारण अवरुद्ध सैनिक कूटनीति र तालिमहरूलाई पनि निरन्तरता दिनुपर्ने चुनौती छन् । भारतसँगको संयुक्त सैनिक अभ्यास सूर्यकिरण सुरु हुन लागेको छ भने अमेरिका र चीनसँगको संयुक्त सैनिक अभ्यास कहिलेबाट सुरु हुन्छ भन्ने अहिलेसम्म मिति सार्वजनिक भएको छैन । कोभिड१९ को प्रोटोकलका कारण पूर्णरूपमा सैनिक अभ्यास भएका छैनन् । त्यसलाई पूर्ण रूपमा सञ्चालन गर्न शर्माले ध्यान दिनुपर्ने हुन्छ ।"
अष्टलक्ष्मीले थपिन् ६ मन्त्री र ४ राज्यमन्त्री,"(मकवानपुर)  अल्पमतमा परिसकेको वाग्मती प्रदेश सरकारकी मुख्यमन्त्री अष्टलक्ष्मी शाक्यले मन्त्रिपरिषद् विस्तार गरेकी छन् । शाक्यले बुधबार ६ मन्त्री र ४ राज्यमन्त्री थप गरेकी हुन् । विस्तारसँगै वाग्मतीको मन्त्रिपरिषद् १२ सदस्यीय भएको छ । विस्तारित मन्त्रिपरिषद्मा रचना खड्का आर्थिक मामिला तथा योजना, विजय सुवेदी सामाजिक विकास, शान्तिप्रसाद पौडेल उद्योग, पर्यटन, वन तथा वातावरण, प्रदीपकुमार कटुवाल क्षत्री स्वास्थ्य, डा अजयक्रान्ति शाक्य आन्तरिक मामिला तथा कानुन, चन्द्र लामा भूमि, व्यवस्था, कृषि तथा सहकारीमन्त्रीमा नियुक्त भएका छन् । यसअघि आन्तरिक मामिलामन्त्री रहेका केशवराज पाण्डेलाई भौतिक पूर्वाधार मन्त्रालयको जिम्मेवारी दिइएको छ । शाक्यले सामाजिक विकास मन्त्रालयलाई फुटाएर स्वास्थ्य मन्त्रालय थप गरेकी हुन् । मुख्यमन्त्री बनेको २२ औं दिनमा शाक्यले मन्त्रिपरिषद्लाई पूर्णता दिएकी हुन् । नवनियुक्त मन्त्रीहरूलाई प्रदेश प्रमुख यादवचन्द्र शर्माले पद तथा गोपनीयताको शपथ गराए । उनले जीवन खड्का भौतिक पूर्वाधार विकास, जुनेली श्रेष्ठ सामाजिक विकास, बद्री मैनाली भूमि, व्यवस्था, कृषि तथा सहकारी र सरस्वती बाटी उद्योग, पर्यटन, वन तथा वातावरण राज्यमन्त्री नियुक्त गरेकी छन् । उनीहरूलाई मुख्यमन्त्री शाक्यले शपथ ग्रहण गराइन् । मन्त्री तथा राज्यमन्त्री भएका अधिकांश तत्कालीन एमाले वरिष्ठ नेता माधव नेपाल पक्षधर हुन् ।नेकपा एमाले विभाजनसँगै गठन भएको नेकपा (एकीकृत समाजवादी) मा आफ्नो पार्टीका १३ सांसद आबद्ध भएसँगै शाक्य नेतृत्वको सरकार अल्पमतमा परिसकेको छ । मुख्यमन्त्रीको शपथ लिएसँगै दुई सदस्यीय मन्त्रिपरिषद् विस्तार गरेकी थिइन् । तीमध्ये सामाजिक विकासमन्त्री बनेका कृष्ण खनालले नेकपा (एस) रोज्दै पदबाट राजीनामा दिएका थिए ।शाक्यले मुख्यमन्त्रीको शपथ लिइरहँदा एमालेका ५६ सांसद शाक्यको पक्षमा थिए । बहुमत प्राप्त दलको हैसियतमा उनले शपथ लिएकी थिइन् । १३ सांसद समाजवादीमा गएपछि अब शाक्यको पक्षमा ४३ जना मात्र छन् । १ सय ९ सदस्यीय प्रदेशसभामा सरकार गठनका लागि ५५ सिट आवश्यक पर्छ । प्रदेशसभामा माओवादी केन्द्रका २३, कांग्रेसका २२, नेपाल मजदुर किसान पार्टीका ३, विवेकशील साझा पार्टीका ३, राप्रपाका २ र एक स्वतन्त्र सांसद छन् ।सदन नबोलाउने, विश्वासको मत नलिनेसंविधानको धारा १६८ (१) बमोजिम मुख्यमन्त्री नियुक्त शाक्यले पार्टी विभाजन भएकाले अब प्रदेशसभामा विश्वासको मत लिनैपर्ने बाध्यता सिर्जना भएको छ । तर, सत्तापक्ष तत्काल विश्वासको मत लिने पक्षमा छैन । एकल बहुमतबाट सरकार बनेकाले मुख्यमन्त्रीले राजीनामा दिनुपर्ने र विश्वासको मत लिनुपर्ने कुनै कारण छैन । संवैधानिक प्रक्रिया फेस गर्दै हामी अगाडि बढ्छौं, एमाले मुख्य सचेतक दीपक निरौलाले भने, विश्वासको मत होस् वा अविश्वासको प्रस्ताव हामी सामना गर्न तयार छौं । प्रदेशसभामा नेकपा (एस) दर्ता भएको औपचारिक पत्र प्राप्त भएको ३० दिनभित्र सदनबाट विश्वासको मत लिनुपर्ने व्यवस्था छ ।"
सम्पदा पुनर्निर्माण साह्रै सुस्त,"भूकम्प गएको छ वर्ष बितिसक्दा पनि आधाजसो सम्पदा बन्न बाँकी नै रहनुले हाम्रो पुनर्निर्माणको होस्ल्याङे पारा झल्काउँछ । सम्पदा पुनर्निर्माणमा समन्वय गर्दै आएको राष्ट्रिय पुनर्निर्माण प्राधिकरणको कार्यकाल आउँदो पुसमा सकिँदै छ, तर भूकम्पमा क्षति पुगेका ९ सय २० सम्पदामध्ये ४ सय २५ अझै बन्न बाँकी छन् । कतै प्राचीन स्मारक संरक्षण ऐनविपरीत काम गर्दा त कतै स्थानीय सरकारसँग समन्वय नहुँदा कामको गति अघि बढेको छैन । कारण जे भए पनि यसको सन्देश भनेको सम्पदा संरक्षण तथा संवर्द्धनमा हाम्रा सम्बन्धित निकायहरू गम्भीर छैनन् भन्ने नै हो । नत्र, भूकम्पले क्षति पुगेको ७६ महिना बितिसक्दा पनि यति धेरै सम्पदाको कुनै काम अघि नबढ्ने हुँदैनथ्यो, एकदुईबाहेक अहिलेसम्म सबैजसो धरोहर बनिसकेका हुन्थे । त्यसैले सम्पदा पुनर्निर्माणका बाँकी काम सम्पन्न गर्न सम्बद्ध निकायहरूले इच्छाशक्ति देखाउनैपर्छ ।यसबीचमा, कतिपय सम्पदाको निर्माण नभएको होइन । धेरैका लागि आकर्षणको केन्द्र रहेको रानीपोखरीको पुनर्निर्माण भयो, विसं १९९० को भूकम्पले भत्काउनुभन्दा पनि अघिको स्वरूपमा त्यहाँको बालगोपालेश्वर मन्दिर बन्यो । भूकम्पको पहिचानजस्तो बनेको धरहरा ठडियो । काठमाडौं सहरको परिचयसितै साइनो जोडिएको, आम मानिसको नजरमा अलि ओझेलमै रहे पनि ऐतिहासिक दृष्टिले अति महत्त्वपूर्ण काष्ठमण्डपको समेत पुनर्निर्माण हुँदै छ । अहिलेसम्म ४ सय ९५ सम्पदा बनिसकेको बताइएको छ । यी सम्पदाहरूको पुनर्निर्माणले खुसीको सञ्चार गरे पनि बन्न बाँकी सम्पदाहरू पनि त्यत्तिकै छन् ।कति क्षतिग्रस्त सम्पदाको त पुनर्निर्माणको सुरसारसम्म गरिएको छैन । पशुपति क्षेत्रको मुख्य मन्दिरमध्येमा पर्ने विश्वरूपको पुनर्निर्माण अझै थालिएको छैन भत्किएर भग्नावशेषमा परिणत भैसकेको मन्दिरको मूलढोकाबाहिरै नित्य पूजा भैरहेको छ । पशुपति क्षेत्रकै पञ्चदेवलदेवि वज्रघरसम्म पुनर्निर्माणकै पर्खाइमा छन् । सम्पदा पुनर्निर्माणमा प्राधिकरणबाहेक पुरातत्त्व विभाग, स्थानीय सरकार, दातृ निकाय, स्थानीय समितिसमेत संलग्न छन् । पशुपति क्षेत्रभित्रका ६२ वटा, भारतीय अनुदानमा २८, एसियाली विकास बैंकको सहयोगमा २०, चीन सरकारको सहयोगमा २, जापान सरकारको सहयोगमा २, श्रीलंकाको सहयोगमा २, युनेस्कोको सहयोगमा २ वटा सम्पदा निर्माणाधीन छन् । काठमाडौं भ्याली प्रिजरभेसन ट्रस्टले १५ वटा सम्पदा निर्माण गरिरहेको छ ।विश्वसम्पदा क्षेत्रकै एकतिहाइभन्दा बढी अर्थात् ६० सम्पदा बन्न बाँकी रहनु हेलचेक्य्राइँको हद हो । मुलुकका निम्ति अन्तर्राष्ट्रिय सानका रूपमा रहेका यी निधिहरू बन्न विलम्ब भएकै कारण भोलि कतै विश्वसम्पदाकै हैसियतमा तलमाथि भए के हुन्छ भन्नेबारे विचार गरिएको पाइँदैन । विश्वसम्पदा क्षेत्रको पुनर्निर्माण छिटो सम्पन्न गर्न युनेस्कोले पटकपटक दबाब दिइसकेको तथ्यबोध सम्बन्धित सबैले गर्नुपर्छ । समयमा सम्पन्न नगरे ती सम्पदालाई खतराको सूचीमा राख्ने उसको चेतावनीलाई ख्यालख्याल ठानिनु हुन्न । यस्ता सम्पदाको प्रचारप्रसार गरेर पर्याप्त पर्यटकीय लाभ लिन नसकेको सरकारले यिनको यथोचित संरक्षण, संवर्द्धन गर्न पनि नसक्नु उदेकलाग्दो छ । विश्वसम्पदामा सूचीकृत क्षेत्रमा ४९ वटा सम्पदा पुनर्निर्माण हुँदै छन् भने ११ वटाको त निर्माण नै थालिएको छैन । यस्तै उपत्यकाबाहिरका ३ सय ४४ सम्पदामध्ये १ सय ३९ वटाको पुनर्निर्माण थालिएकै छैन ।निजी घरहरूका तुलनामा सम्पदा निर्माण पक्कै पनि चुनौतीपूर्ण छ, यिनको मौलिक पक्ष जोगाउन तथा कायम राख्न सम्पूर्ण मापदण्ड पूरा गर्नुपर्छ । प्राचीन शैलीसम्बन्धी ज्ञान भएको जनशक्ति चाहिन्छ, निर्माण सामग्री र प्रविधि पनि त्यहीअनुरूप हुनुपर्छ । तर यिनै कारणले मात्र यति धेरै ढिलाइ हुनुको औचित्य पुष्टि हुन सक्दैन । त्यसैले जहाँजहाँ जेजे कारणले ढिलाइ भएको हो, तत्तत् समस्या यथाशीघ्र सल्टाएर अघि बढ्नुपर्छ । स्थानीय स्तरमा भएका विवादहरूको हल खोजिनुपर्छ । प्राचीन स्मारक संरक्षण ऐनविपरीत पुनर्निर्माण गर्न खोज्दा विरोध भएर काम रोकिएको हो भने नियमसम्मत हिसाबले नै कार्य थाल्नुपर्छ । स्वामित्वसम्बन्धी विवाद आपसी संवाद र सहमतिमा टुंग्याइनुपर्छ । सम्बन्धित सबैको इच्छाशक्ति भएमा सबै अड्चन पन्छाएर कार्यगति बढाउन सकिन्छ ।राष्ट्रिय पुनर्निर्माण प्राधिकरणको कार्यकाल सकिएपछि उसले सम्पादन गर्दै आएका बाँकी काम सम्बन्धित मन्त्रालय, विभाग र निकायमा हस्तान्तरण हुने भएका छन् । यही जिम्मेवारी हस्तान्तरण प्रक्रियाको बहानामा पछि फेरि अनावश्यक अलमल हुनु हुन्न । यससम्बन्धी सम्पूर्ण प्रक्रिया समयअगावै टुंग्याइनुपर्छ । जसरी हुन्छ, बन्न बाँकी सम्पूर्ण सम्पदा समयमै बनाउनुपर्छ, ताकि पुर्खाले हामीलाई छाडिदिएको इतिहासको नासो हामीले पनि दुरुस्तै भावी सन्ततिका लागि हस्तान्तरण गर्न सकौं ।"
एमसीसीमा गाँठो परेको कूटनीति,"३४ वर्षदेखि पत्रपत्रिका, रेडयो, टेलिभिजन, सडक र सदन जताततै एमसीसी बारे विभिन्न कोणबाट चर्चापरिचर्चा चलिरहेको छ । राजनीतिक दलहरू यस विषयमा एकमत छैनन् । दलभित्रका कतिपय व्यक्ति एमसीसी जसरी पनि पास गराउन लागिपरेका छन्, कोही भने कुनै हालतमा पास गर्न नदिने भनी कम्मर कसिरहेका छन् । एमसीसी हाम्रा लागि कति फाइदाजनक भनी जनतालाई न सरकारले बुझाउन सकेको छ, न त दलहरूले नै । केही विज्ञले यसका कतिपय बुँदा परिमार्जन गरेर पास गर्न सके राम्रो हुने बताइरहँदा कैयौंले यो राष्ट्रघाती भएको व्याख्या गरिरहेका छन् । को झुठा हुन् को सही सोझासाझा नागरिकले थाहा पाउन सकेका छैनन् । नेकपाको बहुमतको सरकार हुँदाहुँदै त्यसमा विभाजन ल्याएर अमेरिका र पश्चिमाहरूले यो सम्झौता सदनबाट पास गराउन गठबन्धनको कम्फर्टेवल सरकार बनाएको आरोप पनि छ । अमेरिकाले एमसीसीमार्फत लगानी गर्ने चाहनाअनुरूप जतिसक्दो चाँडो लागू गराउन अग्रसर छ भने त्यसको ठीक विपरीत चीन रोक्न जोडबल गरिरहेको छ, भनिन्छ । नेताहरूको असफल कूटनीति र अकर्मण्यताका कारण यी दुई शक्तिसम्पन्न राष्ट्रको चेपुवामा परिन्छ कि भन्ने सन्त्रास पनि बढ्दो छ । करिब साढे १६ खर्बको बजेट पस्केको, कैयौं संस्थाले अर्बौं कर नतिरेको र ५६ खर्ब बेरुजु बर्सेनि देखिँदै गएको देशमा ५५६० अर्बको एमसीसी धेरै ठूलो परियोजना होइन पनि भनिन्छ । यो कुनै सहयोग नभएर विशुद्ध व्यापारिक लगानी भएकाले नाफाको सुनिश्चितता दिनुपर्ने हुन्छ । व्यापारमा घाटानाफाको सामान्य अर्थशास्त्रीय सिद्धान्त हुने भए पनि यो कम्पनीले घाटा नसहने अप्राकृतिक सोच बनाएको देखिन्छ । बुझेर होस् या नबुझेर नागरिकहरू एमसीसीलाई राष्ट्रघाती सन्धि भनिरहेका छन् । र यसको घोर विरोध गरिरहेका छन् । आर्थिक परियोजनाको मोडलमा नगई छुट्टै एमसीए नेपाल गठन गरेर नेपालको संविधान र कानुनभन्दा माथि अमेरिकाको एउटा कम्पनी हुनु देश हितमा नभएको भनाइ पनि छ । केही नेताले आफ्नो स्वार्थका लागि छिमेकी देशलाई चिढ्याएर एमसीसी भित्र्याउनु देशका लागि फलिफाप नहोला । यदि एमसीसी नेपालको हितमा छ र यसले दीर्घकालीन फाइदा हुन्छ भने सरकार र यसका हिमायती दलहरूले जनतालाई बुझाएर अघि बढे राम्रो हुने थियो । रोशन भट्टराई, इनरुवा३, सुनसरी"
दलहरूको आम्दानीखर्च अपारदर्शी,"राजनीतिक दलले चन्दा असुल्छन्, हिसाबमा देखाउँदैनन् समाचारले उठाएको प्रश्नको उत्तर दिने हैसियत नेपाली दलहरूले किन राख्दैनन् ? त्यत्रा दलहरू सञ्चालन गर्ने पैसा कहाँबाट आउँछ ? चन्दादाताहरू कोको हुन् ? चन्दा लिँदा नेपालको कानुनलाई आत्मसात् गर्नुपर्छ कि पर्दैन ? खराब माहुतेले हात्तीलाई सही बाटोमा हिँडाउन सक्दैन । हात्तीलाई सही मार्गमा हिँडाउन माहुते विवेकशील र संस्कारी हुनैपर्छ । यो दलहरूको हकमा पनि हुबहु लागू हुन्छ ।नेपाली राजनीतिभित्र भित्रिएको विकृति र विसंगतिको कारक भनेकै दलको आन्तरिक अपारदर्शिता हो । राजनीतिमा मौलाएको गुन्डागर्दी र विचलनलाई सरसर्ती हेर्ने हो भने, यिनै अपारदर्शी आर्थिक क्रियाकलाप देखिन्छ, जसले राजनीतिक संस्कारलाई ध्वस्तप्रायः बनाएको छ । दलहरू बिलासी बन्दै गैरहेका छन्, सञ्चलान खर्च आकासिँदो छ । दल सञ्चलानमा अकुत पैसा चाहिन्छ, तर आम्दानीका स्रोतहरू पारदर्शी छैनन् । त्यसैले राजनीतिक दलहरूबीच विविध कुरामा असहमतिमाझ पनि अख्तियारको नियुक्ति प्रक्रियामा भने सहमति जुट्छ, त्यहाँका नियुक्ति एकआपसमा बाँडिन्छन् । विभिन्न व्यक्ति तथा व्यापारीहरूबाट दलहरूमाथि गरिने लगानीको औचित्य पुष्टि गर्न नेताहरू असमर्थ छन् । त्यस्ता व्यक्तिहरूबाट लिएको पैसा वा चन्दाका बदलामा उनीहरूलाई छुट दिने नीति बन्छन्, उनीहरूकै स्वार्थअनुसार दलहरू चल्छन् । फलत राज्यसत्तामा यस्ता व्यक्तिहरूको हालीमुहाली बढ्छ । आमनागरिकका हकहित किनारा लाग्छन् । राजनीतिक संस्कारको अर्थ, सुशासन र पारदर्शिता नै हो । जहाँ बारम्बार सत्ताको साँचो सम्हाल्ने राजनीतिक दलहरूमै सुशासन भनेको एकादेशको कथाका रूपमा अनुवाद भैरहँदा भ्रष्टाचारबाट मुक्त समाजको परिकल्पना यो पुस्ताका लागि आकाशको फलका रूपमा रहेको स्पष्ट छ । नीतिगत रूपमा दुई ध्रुवमा विभाजित भएको नेपालको राजनीति भ्रष्टाचारको मामलामा एकै ठाउँमा उभिएका अनेक उदाहरण हामीसँग छन् । राजनीतिलाई व्यवसायका रूपमा अनुवाद गरिरहेको वर्तमान राजनीतिक संस्कारबाट नेपाली जनताले सिक्नेचाहिँ के होला ? उत्तम पुडासैनी, जोरपाटी, काठमाडौं"
त्रिचन्द्रलाई भग्नावशेष नबनाऔं,"नेपालकै पुरानो कलेज, त्रिचन्द्र भग्नावशेषमा परिणत हुँदै छ । २०७२ वैशाख १२ को भूकम्पले कलेजको घन्टाघरतर्फको भवन जीर्ण बनायो । इतिहास बोकेको कलेजको दुरवस्था देख्दा, त्यहीँको विद्यार्थीको हैसियतले मन दुख्छ । यस कलेजका धेरै विद्यार्थी देशको उच्च ओहोदामा पुगेका छन् । यस कलेजले विभिन्न क्षेत्रका लागि ठूलठूला व्यक्तित्वहरू उत्पादन गरेको छ । तर अहिलेसम्म कसैले पनि कलेजको भवन मर्मत एवम् पुनर्निर्माण गर्न सम्बन्धित निकायमा कुरा पुर्याउन पहल गर्नेतर्फ ध्यान दिएका छैनन् । भूकम्पले क्षति पुर्याएको कलेजसँगैको रानीपोखरीको पुनर्निर्माण भैसकेको छ । तर, कलेजको मर्मत तथा पुनर्निर्माण गर्नेतर्फ अहिलेसम्म सम्बन्धित निकायले ध्यान दिएको छैन । यसर्थ सम्बन्धित निकायले यसतर्फ यथाशीघ्र पहल गर्नु अति जरुरी भैसकेको छ । अन्यथा यो भवन जतिखेर पनि भत्कन सक्छ, जसले गर्दा मानवीय क्षति पनि हुन सक्छ । अच्युतमानसिंह प्रधान, बालुवाटार, काठमाडौं"
जलहरीले जुराइदिएको घोटाला,"पशुपतिको जलहारीमा ११ केजी सुन घोटाला !समाचारले नेपालमा भ्रष्टाचार नहुने क्षेत्र भेट्न निकै मुस्किल छ भन्ने प्रस्ट पारेको छ । सिटामोलदेखि जलहारीसम्म घोटाला हुन्छन्, यहाँ । आर्थिक अनियमितताको बाछिटाले नभेटेका नेताहरू पाउन निकै कठिन हुँदै छ । यस्तै भइरहने हो भने, देशको ढिकुटी रितिन्न के बेर ? आर्थिक अनियमिता यसरी झांगिरहेको छ, यस्तोमा नागरिकले विकास र उन्नतिको अपेक्षा गरेर मात्र के गर्ने ? कोभिडले अत्याइरहेको बेला मलर सदाहरूको भोकलाई बेवास्ता गरेर तत्कालीन प्रधानमन्त्री केपी शर्मा ओलीले राज्यको ढिकुटीबाट करोडौं खर्च गरेर पशुपतिमा सुनको जलहरी राख्ने निर्णय गरेका थिए । भोका नागरिकको पेट सुनको जलहरीमा पूजा गरेर भरिन्न भन्ने हेक्का ओलीलाई त्यसबेला भएन । महामारीमा अनावश्यक निर्णय गरेर ओलीले नै ११ केजी सुन घोटाला गर्ने अवसर जुराइदिएका हुन् । पशुपतिमा सुनको जलहरी राख्ने निर्णय गलत थियो, त्यसको व्यापक विरोध भयो तर उक्त निर्णय फिर्ता भएन । अहिले त्यसलाई कार्यान्वयन गर्ने जिम्मा पाएका पशुपति क्षेत्र विकास कोषका पदाधिकारीहरूले गरेको घोटाला सार्वजनिक भएसँगै सर्वत्र विरोध भइरहेको छ । अख्तियार दुरुपयोग अनुसन्धान आयोगले यसको छानबिन पनि थालेको छ । अबको केही समयमा सत्यतथ्य बाहिर आउला नै, दोषनिर्दोष आयोगले पत्ता लगाउँछ नै । अनियमितताको बानी परेकाहरू जहिल्यै मौका कुरेर बसेका हुन्छन् । उनीहरूलाई न नैतिकता नासिएर असर पर्छ, न त इमानदारीमा प्रश्न उठ्दा नै । यस्ता मौका छोपेर बसेकाहरूप्रति राज्य कठोर बन्नैपर्छ । राज्यले कुनै पनि बहानामा यस्ता अनियमिततामा संलग्न हुनेहरूलाई उम्किन दिनुहुन्न । आर्थिक अनुशासन उल्लंघन गरेर राज्यको दोहन गर्नेहरूको ठूलो भीडको हालीमुहाली छ देशमा । उनीहरूलाई कारबाही नगरेसम्म हुँदा खाने जनताले महसुस गर्ने गरी समृद्धि ल्याउन सकिन्न । सत्ता पाउनेहरूले कुनै न कुनै रूपबाट भ्रष्टाचारको दानवी रूप प्रदर्शन गरिहाल्छन् । राजनीतिक दलहरूमा इमानदार नेताहरूको खडेरी परेकाले पनि यसो भएको हो । घोटाला गर्नेहरूले सागरबाट एक लोटा पानी निकाल्दा कुनै असर देखिँदैन भन्ने सोचेका हुन्छन् । तर, त्यही सागर बन्नका लागि थोपाथोपा पानी जम्मा हुनपर्छ भन्ने ख्याल उनीहरूलाई हुँदैन । त्यसकारण घोटाला गर्न दिलोज्यान दिएर लाग्ने गर्छन् । यस्तो प्रवृत्तिको अन्त्यको सुरुआती कदम हुन सक्छ, जलहरी घोटालामा दोषी देखिएका समूहलाई कडाभन्दा कडा कारबाही । गोविन्द विक, बूढानीलकण्ठ१२, काठमाडौं"
सुराज्यको बीपीसपना,"बीपी कोइरालाको निधन भएको करिब चार दशकपश्चात् उनको १०८ औं जन्मजयन्ती उनले स्थापना गरेको पार्टी नेपाली कांग्रेसको आन्तरिक मामिला मात्रै रहेन । कुनै पनि देशले विशेष दिनहरूमा आफ्नो आत्मालाई खोज्ने र पक्रने कोसिस गर्छ । अरू देशका हकमा स्वतन्त्रता दिवस त्यस्तो खास दिन रहे पनि नेपालका लागि प्रजातन्त्र दिवस, लोकतन्त्र दिवस, गणतन्त्र दिवस त्यस्ता अवसर हुन् । बीपी जयन्तीलाई पनि त्यही हाराहारी राख्न सकिन्छ । बीपीले २००३ सालदेखि २०३९ सालसम्म नेपाली राजनीतिलाई निरन्तर रूपमा सत्तापक्ष होस् वा प्रतिपक्ष नेताका रूपमा एकछत्र नेतृत्व गरेका थिए ।आफू जन्मिँदाको पारिवारिक स्थितिका बारेमा बीपीले बडो मार्मिक शैलीमा लेखेका छन्, जन्मिने बखतमा मैले आफ्नो मुखमा ल्याएका दुई चम्चामध्ये चाँदीको भने केही कालभित्रै लोप भइहाल्यो । तर राजनीतिको फलामे चम्चाचाहिँ अद्यापि मेरो पैतृक सम्पत्तिका रूपमा बाँकी नै छ । उनले राजनीतिलाई फलामे चम्चाको संज्ञा दिएका थिए र त्यही फलामे चम्चाले उनलाई कालान्तरमा नेपाली लोकतन्त्रको उन्नायक बनायो ।कुनै पनि इतिहासपुरुष अनेक घटना र परिस्थितिको उपज हुन्छ । त्योभन्दा पर उसले धेरै घटना र परिस्थितिलाई समेत प्रभावित पारेको हुन्छ । इतिहासकार कार्लाइलका अनुसार घटनाहरू इतिहासपुरुषका माध्यमबाट भएका हुन्छन् वा उसको वरिपरि हुन्छन्, उसका विचार र निर्णयहरू इतिहासको पानामा अंकित हुन्छन् । कठिन परिस्थितिमा ऊ घटनाको नायक बन्न पुग्छ, जुन सामान्य अवस्थामा सम्भव हुँदैन । बीपी त्यस्तै असामान्य परिस्थितिमा निर्माण भएका थिए । उनले भनेजस्तै पारिवारिक विरासतका रूपमा प्राप्त राजनीतिको फलामे चम्चाले उनलाई आजीवन छाडेन ।बीपी नेपाली लोकतन्त्रको सुरुआती चरणमा त्यो संघर्षमय गोरेटोलाई सुरम्य राजमार्ग बनाउने अभियानमा लागेर जनताले निर्वाचित गर्ने सर्वोच्च पदमा आसीन हुन पुगेका थिए । त्यो लक्ष्यमा पुग्न अरू बाटा पनि उपलब्ध थिए तर उनलाई ती मञ्जुर थिएनन् । पुनश्च, तानाशाही धक्काका कारण उनी लोकतन्त्र पक्षधरहरूको आस्थाको पुञ्जमा रूपान्तरित भए । जेल र निर्वासनमा भएको कष्टलाई उनले सहर्ष स्वीकार गरे तर सर्तसहितको कथित लोकतन्त्र उनलाई कदापि स्वीकार्य थिएन । जेलमुक्त भएपछि उनले राजालाई बारम्बार भने, म एउटा व्यक्ति प्रधानमन्त्री बन्ने कुरा ठूलो होइन, तर कसरी र कुन पद्धतिबाट शासन व्यवस्था चलाउने, योचाहिँ महत्त्वपूर्ण हो । राजा संसद् अधीनस्थ हुनुपर्छ । प्रजातान्त्रिक राजतन्त्र स्वीकार्य छ तर तानाशाही वृत्तिको राजा स्वीकार्य छैन । शीतयुद्धको उत्कर्षकालमा विशिष्ट भूराजनीतिक घटनाका कारण राजसंस्थाका बारेमा दिएको वक्तव्यलाई लिएर एकांगी बुद्धिजीवीहरू बीपीलाई राजावादी देखाउन कम्मर कसेर लागिपरिरहेका छन् । इतिहासप्रति उनीहरूको योभन्दा ठूलो मूढाग्रह अर्को हुन सक्दैन ।अहिले आधुनिक लोकतन्त्रका लागि आवश्यक संस्थाहरू बनिसकेका छन् । पञ्चायतले नै लोकतन्त्रका लागि आवश्यक संस्थाहरूको निर्माणमा बाधा पुर्याइरहेको थियो । राजसंस्था संक्रमणकालीन समाजहरूमा नयाँनयाँ संरचनाको आधार बन्दै गर्दा परम्परागत शक्तिलाई हटाउनु हुन्न भन्ने बीपीको निष्कर्ष राजनीतिशास्त्री सामुयल पी हन्टिङ्टनको निष्कर्षसँग मेल खान्छ । बहुदलको पुनःस्थापनापछि त्यस्ता आधुनिक संस्थाहरूको बढोत्तरी हुँदै गयो र त्यो वस्तुगत यथार्थलाई अनदेखा गर्ने काम सुरु भएर २०१७ सालको गल्ती दोहोरियो । २०५९ सालको गल्तीले गर्दा २०६५ सालमा पुगेर राजसंस्था इतिहासमा सीमित बन्यो । आत्मवृत्तान्त को प्रकाशनसँगै ओझेलमा परेजस्तो भएको आत्मकथा आफ्नो कथा मा बीपीले लेखेका छन् हिन्दुस्तानमा निर्वासित जीवन बिताउनुपरेका नेपालीहरूका लागि र हिन्दुस्तानी नेपालीहरूका लागि पनि स्वाभाविक स्थिति यो थियो कि उनीहरूले हिन्दुस्तानको आजादी (स्वराज्य) र नेपालको प्रजातन्त्र ( सुराज्य) को पृथक्पृथक् लक्ष्यका बीच अन्तरसम्बन्धको अनुभव गरून् । मेरो विचारमा स्वतन्त्रता र प्रजातन्त्रप्रतिको आस्थाले बौद्धिक क्षेत्रभन्दा तल पुगेर मानिसको मनोवैज्ञानिक भूमिमा जरो हाल्छ । यस दृष्टिले प्रजातन्त्र त्यस्तो राजनीतिक व्यवस्था मात्र होइन जो कुनैलाई कुनै संविधानमा आधारित गरेर त्यसप्रतिको जवाफदेही समाप्त हुन्छ । बीपीले प्रजातन्त्र शब्दलाई सुराज्य शब्दसँग समानान्तर रूपमा उभ्याएका छन् । (सुराज्य शब्द नेपाली शब्दकोशमा नभए पनि र ढिलो प्रवेश पाएकाले होला, त्यति चलनचल्तीमा भने छैन ।) प्रजातन्त्रको समानार्थी शब्दका रूपमा सुराज्यजस्तो उपयुक्त शब्द अर्को सायद नहोला । बीपीलाई सूक्ष्म रूपमा अध्ययन गर्नेहरूले समेत सुराज्य शब्दको खास चर्चा गरेको पाइँदैन । राजनीतिक रस्साकस्सी र ऊहापोहमा लागेकालाई सुराज्य शब्दको हेक्का नहुनु आश्चर्यको विषय होइन । सुशासन शब्द चल्तीमा भए पनि सुराज्य शब्द अबका विमर्शहरूमा आउनुपर्छ । कुनै पनि कुरालाई राम्रो भन्नका लागि सु उपसर्ग शब्दको अघिल्तिर जोड्ने नेपाली भाषाको स्थापित मान्यता नै हो । सुराज्य भनेको राम्रो, सुन्दर अथवा उत्तम राज्य । के २०४६ सालयताका परिवर्तनपछिका सरकारहरूले सुराज्यको प्रत्याभूति गर्न सकेका छन् त ! सुराज्य शब्दलाई लोकतन्त्रका प्रत्येक सत्तासञ्चालकले मनमस्तिष्कमा सजाएर मात्र पुग्दैन, व्यवहारतः कार्यान्वयन गर्न सक्नुपर्छ । २००७ सालको क्रान्ति प्रजातन्त्रका नाममा लडिएको थियो भने २०४६ सालको आन्दोलन बहुदल र २०६२६३ सालको आन्दोलन लोकतन्त्रगणतन्त्रका नाममा लडिएको थियो । यसले के देखाउँछ भने, खासखास क्रान्तिआन्दोलनलाई व्याख्या गर्ने, प्रतिविम्बित गर्ने शब्द हुन्छन् । प्रजातन्त्र भने पनि, बहुदल भने पनि वा लोकतन्त्र वा गणतन्त्र जे भने पनि राजनीतिक उपलब्धिसँगै त्यो राजनीतिक व्यवस्था बीपीले इंगित गरेजस्तो सुराज्य बन्न सकेन भने त्यसले आम जनतामा कुनै माने राख्दैन । शेरबहादुर देउवाको पाँचौं सत्तारोहण गणतान्त्रिक संविधान आएयताको पहिलो आम निर्वाचनपछि खास परिस्थितिका कारण सम्भव भएको छ । जीवनका आखिरी वर्षहरूमा बीपीले लोकतन्त्र र राष्ट्रियताका बारेमा नयाँनयाँ कुरा भनिरहेका थिए । भारतमा इन्दिरा गान्धीले संकटकाल लगाएपश्चात् बीपीले नेपालको संसद्भित्रैबाट जर्मनीभन्दा बाहिर पनि हिटलरजस्तो तानाशाह जन्मिन सक्नेतर्फ संकेत गरेका थिए । दुई महिनाअगाडि मात्र पदच्युत हुन पुगेका केपी ओली त्यस्तै निर्वाचित तानाशाहीको अभ्यास गरिरहेका थिए । तर के केपी ओलीलाई बरखास्त गरेर बनेको नेपाली कांग्रेसका नेता शेरबहादुर देउवाको लोकतान्त्रिक सरकारले अभिव्यक्ति स्वतन्त्रता र राष्ट्रियताका बारेमा ठीकठाक अडान लिएको छ त ? फाँटवाला मन्त्रालयका शुष्क वक्तव्यहरूले निको संकेत गरेका छैनन् । कांग्रेस केन्द्रीय कार्य समिति बैठकमा यी विषयमा प्रश्न उठेका छन् । बीपी कोइरालाको डायरी, २००८२०१४ हेर्ने हो भने यस्ता समस्याको समधान गर्न उनले देखाएको तत्परता, वैचारिक स्पष्टता र अडानका बारेमा प्रस्ट हुन सकिन्छ ।बीपीले प्रजातन्त्र र राष्ट्रियताका बारेमा कसैसँग पनि सम्झौता गर्न हुन्न भनेका थिए । २०७२ सालको नाकाबन्दीपश्चात् नेपाली कांग्रेसले देखाएको अन्योल र केपी ओलीको दोस्रो कार्यकालमा तानाशाही वृत्तिप्रति गरेको अनदेखाले नेपाली कांग्रेसको ऐतिहासिक चरित्रमा क्षय भएको थियो । ओलिको दोस्रो पटकको संसद् भंगपश्चात् मात्रै वर्तमान कांग्रेस नेतृत्वले लोकतन्त्रमाथिको खतरालाई ठ्याक्क पहिचान गर्न सक्यो । अहिले सरकारको नेतृत्वमा पुगेपछि पुराना गल्तीलाई सुधार गरेर अगाडि बढ्नुपर्नेमा झन् पुरानै गल्तीलाई निरन्तरता दिनु निश्चय पनि राम्रो होइन ।कुनै बेला थियो, नेहरूले भारतीय संसद्मा नेपालमाथिको आक्रमणलाई भारतमाथिको आक्रमण ठान्ने र त्यसको प्रतिकार गर्ने वक्तव्य दिएपछि बीपीले नेपाल सार्वभौम देश भएकाले आफ्नो सीमा आफैं रक्षा गर्न सक्षम रहेको बताए । उनले नेहरूको टिप्पणीको आलोचना र खण्डन गरेÙ नेहरूले बीपीको वक्तव्यको समर्थन गरे र आफ्ना शब्द फिर्ता लिए । गलत टिप्पणी गर्न पुगेको भन्दै नेहरूले माफीसमेत मागे । बीपी त्यति बेला प्रधानमन्त्री थिए । यसरी बीपीले भारतीय विदेशनीतिका निर्माता मानिने नेहरूलाई समेत माफी मगाउनुबाट राष्ट्रियताका सवालमा उनको स्पष्ट अडान झल्कन्छ ।त्यस्तै अर्को घटना बीपी प्रधानमन्त्री भएका बखत चीनसँग भएको थियो । नेपाली सरहदभित्र आएर चिनियाँ सेनाले नेपाली नागरिकको ज्यान लिएको थियो । त्यस कार्यका बारेमा बीपीले चीन सरकारलाई माफी मात्र मगाएनन्, क्षतिपूर्तिसमेत तिर्न बाध्य पारे । यसरी हेर्दा बीपी दुई विशाल हात्तीमाथि सवार माहुते साबित भएका थिए । पृथ्वीनारायण शाहले संकेत गरेको दुई ढुंगाबीचको तरुल छिमेकी हात्तीहरूलाई शान्तिपूर्ण रूपमा तह लगाउने माहुते भएको बीपीले पुष्टि गरेका थिए । त्यो नेपाली कूटनीतिक इतिहासको दुर्लभ माहुते क्षण थियो । बीपीले नेपाल राष्ट्रको वैचारिकी निर्माणमा समेत सकारात्मक र सार्थक हस्तक्षेप गरे । उनले विकास निर्माण र राष्ट्र निर्माण गर्दा जनतालाई केन्द्रमा राख्न भनेका थिए, जुन आजका विकास अर्थशास्त्री र राष्ट्र निर्माण गर्ने कार्यमा लागेकाहरूका लागि प्रस्थानविन्दु हुन सक्छ ।"
समाजवादको बाटो र नेपाली राजनीति,"नेपाली राजनीति र अबको कांग्रेसनेपाली कांग्रेसको छैटौं महाधिवेशनले समाजवादका निम्न कार्यदिशा पहिल्याएको थियो लोकतन्त्रवादका आधारमा समाजवाद र प्रजातन्त्रको सुदृढ गठबन्धनबाट समाजवादी समाजको निर्माणÙ सामाजिक न्यायका आधारमा आर्थिक समृद्धिका लागि भूमिसुधार र औद्योगिकीकरणÙ धार्मिक, जातीय, वर्गीय र लैंगिक निरपेक्षताका आधारमा प्रजातान्त्रिक समाजवादको स्थापनाÙ सामाजिक रूपान्तरणका लागि विकेन्द्रीकरण कार्यक्रमÙ यथाशीघ्र संविधानसभाको निर्वाचनÙ एसियाली समाजवादी सम्मेलनको सदस्यता ग्रहण र समाजवादी समाज निर्माणका लागि राष्ट्रिय योजना समितिको निर्माण । यही महाधिवेशनबाट नेपाली कांग्रेसले प्रजातान्त्रिक समाजवाद को सिद्धान्तलाई संस्थागत गर्यो । यो महाधिवेशनले भनेको थियो, नेपाली कांग्रेस प्रजातन्त्र र अध्यात्मको हत्या गरेर समाजवाद स्थापना गर्न चाहने कार्यको विरोधी छ, समाजवाद ल्याउनका लागि प्रजातन्त्रको विनाश गर्नु आवश्यक छैन भन्ने यसको विश्वास छ । यसले समाजवाद र प्रजातन्त्रको गठबन्धनबाटै सच्चा समाजवादी समाजको निर्माण गर्न सक्छ भन्ने विश्वास गर्छ । अतः शान्तिपूर्ण र लोकतान्त्रिक उपायबाट समाजवादको स्थापना गर्न चाहन्छ । लोकतान्त्रिक समाजवाद वा सामाजिक लोकतन्त्र १९ औं शताब्दीको अन्त्यतिर समाजवादी आन्दोलनले जन्माएको राजनीतिक विचारधारा हो, जसमा पुँजीवादलाई लोकतान्त्रिक मूल्य र पद्धतिअनुरूप राज्यले नियमन गरी सामाजिक, आर्थिक सुधार गर्दै अगाडि बढिन्छ । विकेन्द्रित शासन पद्धति, लोकतान्त्रिक मूल्य पद्धति, सामाजिक न्याय र आर्थिक समानता (अवसर र वितरण), पुँजीको विकास र त्यसको न्यायोचित वितरण, कानुनी राज्य र शक्तिपृथकीकरण, स्वतन्त्र न्यायपालिका, प्रेस स्वतन्त्रता, आवधिक निर्वाचन र बहुलवाद लोकतान्त्रिक समाजवादका बलिया आधार हुन् । लोकतान्त्रिक समाजवाद लोकतान्त्रिक मूल्य पद्धतिमा आधारित भएर गरिबलाई न्यायोचित रूपमा माथि उकास्दै लैजाने राजनीतिक, आर्थिक व्यवस्था हो । नेपालमा समाजवादलाई बीपीले सन् १९५० को दशकमा राजनीतिक, आर्थिक अवधारणाका रूपमा विकास गरेका हुन् । बीपीले देश विकासका योजना हलो जोत्ने किसानको तस्बिर हेरेर बनाउनुपर्छ भने । हरेक नेपालीसँग एउटा घर, एउटा दुहुनो गाई, एक हल गोरु भएको सपना देखे । एक गाँस खानै नपाएर, औषधि उपचार नपाएर कोही मर्न नपरोस् भन्ने समाजवादी चिन्तनबाट नेपाली समाजलाई रूपान्तरण गर्न प्रजातान्त्रिक समाजवादको माटो सुहाउँदो व्याख्या गरे । बीपीको प्रजातान्त्रिक समाजवाद गान्धीवाद, मार्क्सवाद र यथार्थवादको समिश्रण हो, र हो युग सुहाउँदो र दूरदर्शी क्रान्तिÙ कम्युनिस्टमा हुने अन्तर्निहित निरंकुशता र तानाशाही होइन । सरकारले धनीलाई जतिसक्यो धेरै कर लगाएर त्यसको लाभांश गरिबलाई बाँड्नु नै समाजवादको सपना हो । जनताहरू जतिजति धनी हुँदै जान्छन्, प्रगतिशील करको दरमा त्यतित्यति वृद्धि हुँदै जान्छ र त्यही कर निम्न आय भएका वर्गको हितमै खर्च गर्दै जानुपर्ने हुन्छ । यसबाट असमानताको खाडल कम हुँदै जान्छ । लोकतान्त्रिक समाजवादमा राजनीतिक स्वतन्त्रता वा व्यक्तिगत स्वतन्त्रतासहित आर्थिक समानता ल्याउन सरकारी नीति तथा कार्यक्रमहरू सोहीअनुरूप तय गर्नुपर्छ । कुनै बेला साम्यवाद को अभीष्ट बोकेर नेपाली जनतालाई भ्रमित गरेका कम्युनिस्टहरूको पतन अहिलेको राजनीतिक यथार्थ हो । साम्यवादको त्यो गन्तव्य न कहिल्यै भेटिन्थ्यो न त नेपाली कम्युनिस्टको नियत नै त्यो गन्तव्यको प्राप्ति थियो । उनीहरूको नियत शासन गर्ने मात्रै थियो । बीपीले त्यो युगमा जन्माएको समाजवाद आज नेपाली कांग्रेसको मात्र होइन, हरेक राजनीतिक दलको आदर्श बन्न थालेको छ । कम्युनिस्टहरूले त्यही समाजवादको बाटोमा आफ्ना एजेन्डा मिसाउन थालेका छन् । आयातित सिद्धान्त र अमुक अभीष्टले न देश समृद्ध हुन्छ न त जनताले नै केही पाउँछन् । हरेक राजनीतिक दलले यो कुरा बुझिसकेको छ । राजनीतिक इतिहासको अति नै चुनौतीपूर्ण यस घडीमा फेरि पनि देश हाँक्ने जिम्मेवारी नेपाली कांग्रेसको काँधमा आइपरेको छ । देशीय राजनीतिको बाटो नै समाजवाद तिर मोडिएको यो क्षण नेपाली कांग्रेसका लागि अझ धेरै चुनौतीपूर्ण छ । अबको नेपाली कांग्रेस समाजवाद को नेतृत्वकर्ता पनि हुनुपर्नेछ । सुरु भइसकेको १४ औं महाधिवेशनले यस्तै कांग्रेसको परिकल्पना गर्नैपर्छ । अनि नेतृत्वले त्यो सपनालाई डोर्याउनुपर्छ । र, आगामी निर्वाचनमा नेपाली कांग्रेस समाजवादी मार्गको अगुवा पार्टी हुनुपर्छ । अनि मात्रै बीपीप्रति सच्चा सम्मान हुनेछ ।"
मैले किन माफी माग्ने ?,"त्यो वर्ष म तीज मनाउन मामुसँगै मामाघर गएकी थिएँ । सानो उमेर, दर खान र हाँसोठट्टा गर्नमै रमाएँ । तीजको पर्सिपल्ट हजुरआमाले बिहानै उठाएर नुहाउने आदेश दिनुभयो । जाँगर नलागीनलागी, निद्राकै सुरमा म नुहाउन गएँ । बिहान पाँच बजेतिर सबै जना पूजामा बस्नुभयो र त्यो वर्षचाहिँ मलाई पनि सँगै बस्न भन्नुभयो । अनि मात्र मैले थाहा पाएँ, महिनावारी भएकाहरूले पञ्चमी अर्थात् सप्तऋषिको पूजा गर्नुपर्ने रहेछ । पूजा सुरु भयो ।पूजाको विधि लामो भएकाले म बस्दाबस्दै थाकिसकेकी थिएँ । पूजा कहिले सकिएला भन्नेतिर ध्यान केन्द्रित थियो । बल्लबल्ल पूजा समापन हुने तरखर भएपछि पुरेत बाजेले सबैलाई भन्नुभयो, अब दुई हात जोड्नुहोस् र आफू पर सरेको बेला छुन नहुने कुरा छोएको भए आफूलाई माफ गर्दिनका लागि भगवान्सँग प्रार्थना गर्नुहोस् । अनि थप्नुभयो, तपार्इंहरूले पर सरेको बेला छुन नहुने कुरा छोएको भए अब भगवान्ले माफ गर्छन् । पुरेत बाजेका कुरा सुनेर म अलमल्ल भएँ, आश्चर्यमा परें । मनमा विद्रोहको भाव पैदा भयो तर संघर्ष गर्ने क्षमता थिएन, यसर्थ चुपचाप बसें । भर्खर तेह्र वर्षकी भए पनि त्यस घटनाले गर्दा म पहिलो पटक जीवनका बारेमा सोच्न बाध्य भएँ । आफू छोरी हुनुको बोध जीवनसँग जोड्दै सोचें, छोरी भएर जिउन त गाह्रो हुन्छ कि क्या हो ? आफ्नै इच्छाले महिनावारी भएको हो र मैले भगवान्सँग माफी माग्ने ? मलाई नरमाइलो लागिरह्यो ।त्यस दिन हामी साँझ घर फर्कियौं । घर पुग्नेबित्तिकै मैले बिहानदेखिको उकुसमुकुस मामु र पापासामु ओकलें । मामुले मलाई अनौठो दृष्टिले हेर्दै भन्नुभयो, नानु, जीवनमा मन नपरे पनि ठूलो मान्छेले गर भनेका, परम्पराबाट चलेर आएका कतिपय कुरा गर्नैपर्छ । वर्षको एकचोटि त हो नि ! म चुप लागें । चुप लगाइएँ । मुख चुप हुँदैमा मन कहाँ चुप हुन्छ र ? त्यो कुराले मभित्र खलबली मच्चाइरह्यो । कहिले पुरेत बाजे सम्झेर रिस उठ्थ्यो, कहिले घरका ठूला मान्छे सम्झेर नराम्रो लाग्थ्यो । कहिले मामुले भनेको कुरा सम्झिन्थें अनि लाग्थ्यो साँच्चै मैले ठूला मान्छेले भनेको मानेर भगवान्सँग माफी माग्नुपर्छ त ? वर्षको एक पटक ?अनि तुरुन्तै मनमा अर्को विचार आउँथ्यो म अपराधी हुँ र ? महिनावारी मैले गराएकी हो र भगवान्सँग माफी माग्नलाई ? माग्दिनँ माफीसाफी ! त्यसपछि पनि म घरका ठूला मान्छेले केही भन्लान् कि भनेर, मन मारेर ऋषिपञ्चमीको पूजामा बस्दै गएँ । समय लम्कँदै गयो, म ठूली हुँदै गएँ तर ती पुरेत बाजेको कुरा बिर्सन सकिनँ । मलाई लाग्थ्यो तीज भनेको मामाघर जाने, मीठोमीठो खाने, राम्रा लुगा लगाउने, नाचगान गर्ने चाड हो । तर महिलाहरू पानीसम्म नपिउने, पुरुषहरूले चाहिँ मजाले खाने गरेको देख्दा के चाड होला यस्तो भन्ने लाग्थ्यो । चाड त सबैका लागि उत्तिकै रमाइलो हुनुपर्ने होइन र ?प्राकृतिक र सृष्टिका लागि अपरिहार्य रहेको महिनावारीलाई अपराधसरह मान्ने सामाजिक दृष्टिकोणप्रति घृणा लाग्थ्यो । पञ्चमी पूजा नगर्ने बहाना प्रत्येक वर्ष खोज्थें, तर सबैको दबाबले गर्दा आत्माले स्वीकार नगरेको काम गर्न बाध्य भइरहन्थें ।एक दिन मामुसँग सोधें, महिनाबारी हुनु राम्रो होइन ? राम्रो स्वास्थ्यको प्रतीक होइन र ? यो कुनै अपराध वा गलत कार्य हो त ? मामुले भन्नुभयो, होइन । मेरो प्रतिप्रश्न थियो, यदि यो गल्ती वा अपराध होइन भने हामीले किन माफी माग्नुपर्ने ? मभित्रको यो द्वन्द्व त्यति बेला मात्रै शान्त भयो, जब मैले स्पष्ट रूपमा यो प्राकृतिक कुरा हो, यसमा पापधर्म जोडिँदैन भनेर थाहा पाएँ र ऋषिपञ्चमीको पूजामा बस्न छोडें । अनि, बालापनबाट खट्किएको विद्रोही भावना झन् सबल बन्दै गयो र महिनावारी पनि बार्न छाडें ।म पहिलोपल्ट महिनावारी हुँदा तीज आउन झन्डै दुई महिना बाँकी थियो । घरमा मामु, पापा, भाइ र म मात्र थियौं । पहिलोचोटि महिनाबारी हुँदा घरभित्रै लुक्नुपर्ने परम्परा ! मैले पनि त्यही रीति अनुसरण गर्दै अब कति दिन कोठामा एक्लै थुनिनुपर्ने हो भन्ने सम्झेर खिस्रिक्क परें । तर मामुपापाले परम्परा पनि मान्ने र एकान्तवासलाई पनि कष्टपूर्ण नबनाउने मध्यमार्गी उपाय अपनाउने भन्नुभयो । त्यसअनुसार, म सामान्य अवस्थामा रहने तर घरमा कोही पाहुना वा नातेदार आएका बेला कोठाबाट ननिस्किने सल्लाह भयो । यस्तो हुनाले मलाई खासै गाह्रो भएन । यस्तो बेला केटाहरूलाई हेर्न हुन्न भन्थे आउनेहरू । भाइ बरन्डामा बस्थ्यो, पापा लुकेर के छ ? भन्दै सोध्न आइरहनुहुन्थ्यो । छोरी ठूली भई भनेर घर र मामाघरबाट कोसेली लिएर धेरै जना भेट्न आउनुभयो । चारपाँच दिनपछि म स्कुल जान थालें, घर फर्केपछि त्यही कोठामा बस्ने गर्न थालें । बाह्र दिनमा पूजा गरियो । चाडपर्वजस्तो थियो माहोल, मैले धेरै राम्राराम्रा उपहार पाएँ, आफू महत्त्वपूर्ण भएको महसुस पनि भयो तर खुसी भने हुन सकिनँ । दोस्रो पटक महिनावारी हुँदा मलाई सात दिन लुकाउने कुरा भयो । तर पापाले स्कुल अब नछुटाउने, घरमा हामी त हौं, लुक्नुपर्दैन भन्नुभयो, लुकिनँ । घरका ठूला मान्छेले के गर्ने के नगर्ने भनी सिकाउनुभयो, गर्न नहुने धेरै रहेछ भनेर डरका कारण मानें । तर, उमेरसँगै महिनावारीका सम्बन्धमा धेरै बुझ्न थालेपछि र परिवार पनि समझदार भएका कारण मलाई निकै सजिलो हुँदै गयो । अहिले म महिनावारी भएको समयमा पनि हामी सामान्य अवस्थामा झैं सँगै बस्ने, खाने गर्छौं । पूजा गरिहाल्ने आँट भने मैले अझै जुटाउन सकेकी छैन । तर यसमा पनि बिस्तारै परिवर्तन आउने अपेक्षा राखेकी छु । मैले महिनावारी नबारे पनि पुराना पुस्ताका ठूलाबडालाई यस विषयमा बडो चासो रहने गरेका कारण कहिलेकाहीँ अप्ठ्यारो परिस्थिति निम्तिने गरेकै छ । अझ घरका सदस्यभन्दा बाहिर टोल, छिमेक, नाता, कुटुम्बलाई नै यस विषयमा बढी चिन्ता र खोजीनिती हुने गर्छ । सायद पहिल्यैदेखि चलिआएको चलन भएर होला, परिवर्तनको चाहना राख्ने आमाहरूले पनि आफ्ना छोरीहरूलाई महिनावारी नबार न त भनिहाल्न सकेको पाइँदैन । अचम्म लाग्छ, महिलालाई महिनावारी नभए यो संसार, यो सृष्टि रोकिन्छ तर पनि किन हाम्रा लागि यो समय यस्तो कठिन ! कतै जान र केही गर्न मन हुन्छ, कसैले केही भन्ला कि भन्ने चिन्ता ! हामीले आफ्नो संस्कृति र परम्परा जोगाउनु त पर्छ तर आफूलाई सम्मान नगर्ने परम्परामा म किन सहभागी हुनु ? प्रकृतिले मलाई सृष्टि चलाउन दिएको अमूल्य जिम्मेवारीका लागि मैले किन माफी माग्नु ?"
नेपालको प्रश्न एमसीसीको जवाफ,"प्रश्न १ ः एमसीसीसँग सम्झौताको पछाडि नितान्त निःस्वार्थ सहयोग रहेको थियो भन्ने आधार के छ ? जवाफ एमसीसीको उद्देश्य आर्थिक वृद्धिमार्फत गरिबी न्यूनीकरण गर्नु हो । नेपालमा एमसीसीको लक्ष्य नेपाली नागरिकको जीवनस्तर तीव्र गतिमा सुधार गर्नु रहेको छ । एमसीसी नेपाल कम्प्याक्ट, नेपाल सरकारले नै देशको आर्थिक वृद्धिका लागि महत्त्वपूर्ण ठहर्याई चयन गरेका विद्युत् प्रसारण र सडक मर्मतसम्भार परियोजनाहरू सम्पन्न गर्नका निम्ति नेपाललाई उपलब्ध गराएको अनुदान हो । कम्प्याक्टका सर्तहरूको उल्लंघन हुने गरी अनुदान रकमको दुरुपयोग नभएमा यो रकम फिर्ता गर्नु पर्दैन । प्रश्न २ ः नेपाल प्राथमिकतामा पर्नुको कारण सैन्य रणनीतिअन्तर्गत होइन भन्ने आधार के छ ? जवाफ प्रथमतः एमसीसीलाई लागू हुने अमेरिकी कानुन (मिलेनियम च्यालेन्ज ऐन२००३) ले कुनै पनि सैन्य प्रयोजनका निम्ति अनुदान कोषको प्रयोग गर्नबाट एमसीसीलाई निषेध गरेको छ । यस कानुनी बन्देजका बारेमा कम्प्याक्टमा स्पष्ट छ । तसर्थ, यस कम्प्याक्ट र कुनै सैन्य गठबन्धन वा सुरक्षा रणनीतिका बीचमा कुनै सम्बन्ध छैन । एमसीसीको सञ्चालक समितिबाट कुनै पनि देश छनोटका लागि योग्य हुन (१) विश्व बैंकद्वारा न्यूनमध्यम आय भएको देशका रूपमा वर्गीकृत भएको हुनुपर्छ र (२) न्यायसंगत र लोकतान्त्रिक शासन, जनतामा लगानी र आर्थिक स्वतन्त्रतामा आधारित एमसीसीको वार्षिक सूचकांकको स्कोरकार्डमा उत्तीर्ण हुनुपर्दछ । प्रश्न ३ ः एमसीसीसँग सम्झौता नेपालको आफ्नो आवश्यकता र नेपालकै मागबमोजिम भएको हो ? जवाफ नेपालको आफ्नै प्रसारण लाइन गुरुयोजना सन् २०१५ को दस्ताबेजले पहिचान गरेको तथा पछि प्रसारण लाइन विकास योजना सन् २०१७ ले समेत आवश्यकताका रूपमा पुनः पुष्टि गरेको प्रसारण लाइनलाई नै एमसीसी नेपाल कम्प्याक्टमा समावेश गरिएको थियो । नेपालको विकासमा उक्त परियोजनाको महत्त्वलाई स्वीकार गर्दै एमसीसी नेपाल कम्प्याक्ट विद्युत् प्रसारण परियोजनालाई नेपाल सरकारले राष्ट्रिय गौरवको आयोजना घोषणा गरेको हो । प्रश्न ४ ः अमेरिकाले दिने नेपालले लिने सामान्य प्रकारको अनुदानलाई ॅअन्तर्राष्ट्रिय सम्झौता भन्नुपर्ने आवश्यकता किन पर्यो ? तर, अन्तर्राष्ट्रिय सम्झौता भनी एमसीसी सम्झौता समावेश गरी नेपालको संविधान र कानुनलाई कमजोर पार्न खोजेको देखिन्छ । सम्झौताको दफा नम्बर ७१ अनुसार त्यो होइन भन्ने आधार के छ ? जवाफ नेपालको संविधान एमसीसी नेपाल कम्प्याक्टभन्दा माथि छ । सबै एमसीसी साझेदार देशहरूसँग सम्पन्न भएका एमसीसी कम्प्याक्ट अन्तर्राष्ट्रिय कानुनका सिद्धान्तद्वारा निर्देशित अन्तर्राष्ट्रिय सम्झौता हुन् । कम्प्याक्टलाई अन्तर्राष्ट्रिय सम्झौताको स्तरमा राखिनुको प्रभाव भनेको स्थानीय कानुनको कुनै निश्चित प्रावधानसँग बाझिने विरलै अवस्थामा बाहेक, कम्प्याक्ट परियोजनाहरूको कार्यान्वयन नेपालको कानुनअनुसार अगाडि बढ्ने भन्ने हुन्छ । त्यस्तो विरलै अवस्थामा कम्प्याक्ट परियोजनहरू कम्प्याक्टमा भएका आपसी सहमतिका सर्तहरू र नेपालको संविधानबमोजिम कार्यान्वयन हुन्छन् ।प्रश्न ५ ः कैयन् विकास निर्माण तथा लगानीसम्बन्धी सम्झौताहरू संसदीय अनुमोदनका लागि आवश्यक देखिएनन् । यो सम्झौतालाई अनुमोदन किन आवश्यक पर्यो ? जवाफ नेपाल सरकारले कानुन, न्याय तथा संसदीय मामिला मन्त्रालयमार्फत कम्प्याक्ट अन्तर्राष्ट्रिय सम्झौता हुनका लागि नेपाल कानुनअनुसार संसदीय अनुमोदन आवश्यक छ भन्ने निष्कर्ष निकालेको थियो । प्रश्न ६ ः सम्झौताको संसदीय अनुमोदन भएपछि सम्झौताका अंश वा परियोजनामा हुने संशोधनलाई संसदीय अनुमोदन किन आवश्यक नपर्ने हो ? जवाफ एमसीसी नेपाल कम्प्याक्ट, एमसीसी र नेपाल सरकार अन्य निकायलगायत कानुन, न्याय तथा संसदीय मामिला मन्त्रालयसहितको बृहत् छलफलपश्चात् सन् २०१७ को सेप्टेम्बर (२०७४ भदौ) मा सम्पन्न भएको हो । हस्ताक्षर सम्पन्न भइसकेको एमसीसी नेपाल कम्प्याक्टलाई अहिले संशोधन गर्न सकिँदैन । प्रश्न ७ ः के एमसीसी आईपीएसको मातहत छ ? जवाफ होइन, एमसीसी नेपाल कम्प्याक्ट हिन्दप्रशान्त रणनीति मातहतको सम्झौता होइन । एमसीसी कम्प्याक्टहरू एमसीसी र साझेदार सरकारबीचका सम्झौता हुन् । अमेरिका र नेपालबीचको बलियो सम्बन्ध हिन्दप्रशान्त रणनीतिभन्दा धेरै अघिदेखिको हो । प्रश्न ८ ः के नेपाल आईपीएसको सदस्य भएको छ वा सदस्य हुन मिल्छ ? जवाफ एमसीसी नेपाल कम्प्याक्ट हिन्दप्रशान्त रणनीति मातहतको सम्झौता होइन । एमसीसी कम्प्याक्टहरू एमसीसी र साझेदार सरकारबीचका सम्झौता हुन् । हिन्दप्रशान्त रणनीतिको सम्बन्धमा नेपालको कुनै पनि निर्णय एमसीसी नेपाल कम्प्याक्टबाट अलग र स्वतन्त्र रहन्छ । प्रश्न ९ ः एमसीसी सन् २००४ मा बनेको तर आईपीएस सन् २०१७ मा बनेको कसरी मातहत हुन सम्भव छ ? जवाफ एमसीसीको स्थापना सन् २००४ मा कानुनी शासन, जनतामाथि लगानी र आर्थिक स्वतन्त्रता जस्ता लोकप्रिय मूल्यप्रति कटिबद्ध देशहरूको आर्थिक वृद्धिमार्फत गरिबी न्यूनीकरण केन्द्रित रहने गरी भएको हो । एमसीसी नेपाल कम्प्याक्ट हिन्दप्रशान्त रणनीति मातहतको सम्झौता होइन, न त यो अमेरिकाको कुनै सैन्य रणनीतिको हिस्सा नै हो । प्रश्न १० ः एमसीसी कम्प्याक्टपछि गरिएका सम्झौताहरू किन सार्वजनिक नभएका हुन् ?जवाफ एमसीएनेपालको सञ्चालन नेपाली सरकारी अधिकारीहरू तथा नेपालको निजी क्षेत्र, नागरिक समाज र सामुदायिक नेतृत्वका सदस्यहरू सम्मिलित सञ्चालक समितिबाट हुन्छ । सन् २०१९ सेप्टेम्बर २९ मा हस्ताक्षर गरिएको कार्यक्रम कार्यान्वयन सम्झौता हस्ताक्षर भएको मितिदेखि नै एमसीएनेपालको वेबसाइटलगायतमा सार्वजनिक रूपमा उपलब्ध छ । प्रश्न ११ ः सम्झौतामा भएका निम्न दफावार विवादित विषयलाई कसरी प्रस्ट पार्नुपर्छ ? िसम्झौताको दफा २८ अनुसार विदेशीस्तरको पारिश्रमिक सुविधा प्राप्त गर्ने आयोजनामा काम गर्ने कसैलाई पनि कुनै पनि प्रकारको करबाट मुक्त गर्नु कति न्यायोचित मान्न सकिन्छ ? जवाफ अनुदानको ५० करोड अमेरिकी डलर रकम नेपाली जनताको हितमा परियोजनाहरूको कार्यान्वयन गर्नका लागि उपलब्ध गराउन कम्प्याक्टको कर छुटसम्बन्धी प्रावधानले सुनिश्चित गर्दछ । ि२६ प्रतिशत लगानी नेपालको पनि हुने तर त्यसबाट हुने बौद्धिक ज्ञान सम्पूर्ण रूपमा एमसीसीको हुने कुराले नेपालको सम्प्रभुतामा आँच पुर्याउँदैन र ? जवाफ कम्प्याक्ट कार्यक्रमका सम्बन्धमा सिर्जित भएको सम्पूर्ण बौद्धिक सम्पत्तिमा नेपाल सरकारको स्वामित्व हुन्छ । यस्तो बौद्धिक सम्पत्तिमा एमसीसीको कुनै पनि स्वामित्वको हक हुँदैन । िअमेरिकाको वर्तमानमा भएको कानुन र भविष्यमा बन्ने नीतिको उल्लंघन भएका सम्झौता अन्त्य गर्ने भन्ने प्रावधानले नेपालको आफ्नो अस्तित्व, सार्वभौम अधिकार नै अमेरिकी नियन्त्रणमा परेको देखिनाले सम्प्रभुतामाथि आँच आएको देखिँदैन ? जवाफ अमेरिकाका कानुन वा नीतिको उल्लंघन गर्ने कुनै पनि कार्यका लागि एमसीसीको अनुदान प्रयोग गर्न पाइँदैन भन्ने कुरा दफा ५१ (ख) (३) ले जोड दिएको छ । उक्त दफाको उद्देश्य एमसीसी अनुदानको उपयोगको सन्दर्भमा सीमित गर्नु मात्रै हो तर एमसीसीबाहेकका अन्य सहायताको हकमा नेपाल सरकारको सार्वभौमिकतामाथि कुनै बाध्यता वा सीमितता सो दफाले सिर्जना गर्दैन । िनेपालको प्रशासन व्यवस्था र अनुगमन प्रणालीको कमजोरीलाई लिएर नेपालको कानुन, शासन व्यवस्था र सार्वभौमिकतालाई नै असर गर्ने गरी सो सम्झौतालाई अन्तर्राष्ट्रिय कानुन भन्नुको पछाडिका कारण के हुन् ?जवाफ नेपालको संविधान एमसीसी नेपाल कम्प्याक्टभन्दा माथि छ । कम्प्याक्टलाई अन्तर्राष्ट्रिय सम्झौताको स्तरमा राखिनुको प्रभाव भनेको स्थानीय कानुन कुनै निश्चित प्रावधानसँग बाझिने विरलै अवस्थामा बाहेक, कम्प्याक्ट परियोजनाहरूको कार्यान्वयन नेपालको कानुनअनुसार अगाडि बढ्ने भन्ने हुन्छ । त्यस्तो विरलै अवस्थामा कम्प्याक्ट परियोजनाहरू कम्प्याक्ट भएका आपसी सहमतिका सर्तहरू र नेपालको संविधानबमोजिम कार्यान्वयन हुन्छन् । िसम्झौताको दफा ७१ अनुसार सम्झौतासँग नेपालको कानुन बाझिएको हदसम्म नेपालका कानुन अमान्य हुने व्यवस्थाले हाम्रो सार्वभौमिकतामा के असर पर्छ ? जवाफ नेपालको संविधान एमसीसी नेपालको कम्प्याक्टभन्दा सधैं माथि हुन्छ । यसका अतिरिक्त नेपाल सरकारले कानुन, न्याय तथा संसदीय मामिला मन्त्रालयमार्फत एमसीसी नेपाल कम्प्याक्ट दफा ७१ लगायत सबै प्रावधानहरूको समीक्षा गरी कम्प्याक्टका प्रावधानहरू नेपालको कानुनसँग बाझिएका छैनन् भन्ने निष्कर्ष निकालेको छ ।"
ऐन अस्पष्ट हुँदा पीडितले पाएनन् न्याय,"(काठमाडौं)  कार्यस्थलमा हुने यौनजन्य दुर्व्यवहारसम्बन्धी उजुरी महिला आयोगमा बर्सेनि १० देखि १५ वटा पर्छन् । जागिर गुम्ने डरले त्यस्ता कतिपय उजुरीमा पीडितले नै पीडकको नाम उल्लेख गर्दैनन् । यस्ता उजुरीको कारबाही प्रक्रिया प्रस्ट नहुँदा अनुसन्धानमा ढिलाइ र पीडितले न्याय पाउन सकेका छैनन् । यस्तै एउटा बेनामे उजुरीका कारण आयोग, महिला, बालबालिका तथा ज्येष्ठ नागरिक मन्त्रालय र प्रहरीसमेत अलमलमा छ । यौनजन्य दुर्व्यवहारको आरोप लागेका एक सार्वजनिक संस्थानका पदाधिकारीविरुद्ध मन्त्रालयमा २०७७ फागुन ५ मा बेनामे उजुरी परेको थियो । मन्त्रालयले उक्त उजुरी फागुन १० मा दर्ता गर्यो । त्यसबारे अनुसन्धान गर्न राष्ट्रिय महिला आयोग र सम्बन्धित संस्थानलाई पत्र पठाइयो । प्रहरीको समेत जानकारीमा रहेको उजुरीमाथि ७ महिनासम्म अनुसन्धान हुन सकेको छैन । पीडक, पीडितको नाम र प्रमाण नखुलाइएको हुँदा उजुरीको अनुसन्धानमा जटिलता भएको सरकारी निकायले बताएका छन् । सहसचिव रोशनीकुमारी श्रेष्ठले महिला मन्त्रालयले उक्त संस्थानको कार्यालयमा औपचारिक र अनौपचारिक रूपमा बुझेको बताइन् । त्यहाँका हाई लेभल महिला कर्मचारीसँग बुझ्दा त्यस्तो भएको थाहा छैन भन्नुभयो, महिला आयोगले उजुरीमा नाम नखुलेका कारण ट्रेसिङ गर्न गाह्रो भएको जवाफ पठाएको छ, उनले भनिन् । नाम नतोकिएको कारण सोधपुछ गर्न नसकिएको मन्त्रालयबाट जानकारी आएको उनले बताइन् । उजुरीमा सबै पीडित महिला कर्मचारी लेखिएको छ । केस गोप्य राखेर अनुसन्धान गर्न सकिन्थ्यो, फोन सम्पर्कसमेत नहुँदा केका आधारमा गर्ने ? श्रेष्ठले भनिन्, प्रमाणै नदिएपछि र बुझ्न जाँदा कसैले बताउनै नचाहेपछि कसैमाथि आरोप लगाउन खोजिएको हो भन्ने पनि अर्थ लाग्छ । उजुरीको छानबिन कसरी गर्ने भन्नेमा महिला आयोग यतिबेला अलमलमा छ । केही न केही त भएकै होला, तर पीडकको नाम तोकिएको छैन, कतै पीडित कर्मचारी त कतै सबै महिला कर्मचारी लेखिएको छ, उजुरी नै गोलमोटोल छ, आयोगका एक कर्मचारीले भने, अनुसन्धान गर्ने भन्ने छलफल हुँदाहुँदै निषेधाज्ञा भयो । सूक्ष्म अनुसन्धान गर्नुपर्ने देखिएको भए पनि कसरी गर्ने भन्नेमा आयोग टुंगोमा पुग्न सकेको छैन । आयोग अध्यक्ष कमला पराजुली भन्छिन्, कुनै प्रमाण नआईकन सबै कर्मचारीको तर्फबाट बनेर दिएको उजुरीमा केस गरिहाल्न मिलेको छैन, के कसरी हेर्न सकिन्छ हामी फलोअप गर्छौं । स्रोतका अनुसार प्रहरी काठमाडौं नेपाल मा बोधार्थ दिइएको उक्त उजुरीका सम्बन्धमा अनुसन्धान गर्न प्रहरी प्रधान कार्यालयले महानगरीय प्रहरी परिसर टेकुलाई निर्देशन दिएको थियो । तर, परिसरका प्रहरी उपरीक्षक रमेश बस्नेतले यसबारे जानकारी नआएको बताए । पीडक, पीडितको नाम भए फाइल भेरिफाई गर्न सकिन्थ्यो । बेनामे भन्नुभएको छ, हामी त्यस्तोमा इन्टरटेन पनि गर्दैनौं, उनले भने । कार्यस्थलमा हुने यौनजन्य दुर्व्यवहार (निवारण) ऐन लागू भएको ७ वर्ष पुग्दा पनि त्यसको कार्यान्वयन पक्ष कमजोर रहेको पछिल्लो उदाहरण हो यो । महिलाविरुद्ध हुने सबै प्रकारका भेदभाव उन्मूलन गर्ने महासन्धि (सिड) नेपालको छैटौं आवधिक प्रतिवेदनमा सिड समितिले यौनजन्य दुर्व्यवहारका घटनाहरूको उजुरी न्यून भएको र कार्यस्थलमा हुने यौनजन्य दुर्व्यवहार (नियन्त्रण) ऐनको कार्यान्वयन अपर्याप्त रहेको टिप्पणी गरेको थियो । बेनामे उजुरीले मुद्दा फितलो बनाउने गरेको महिला आयोगकी उजुरी व्यवस्थापक विमला खड्काले बताइन् । ऐन आयो तर बेनामे उजुरीको हकमा कसरी कारबाही बढाउने भन्नेमा स्पष्ट व्यवस्था छैन, यसले गर्दा ऐनको कार्यान्वयनमै समस्या भएको छ, उनले भनिन् । उनका अनुसार महिला आयोगमा बर्सेनि यस्ता बेनामे उजुरी १० देखि १५ वटासम्म आउने गर्छन् । अधिवक्ता सविन श्रेष्ठले मुद्दाजन्य कानुन बने पनि कार्यान्वयन निराशाजनक भएको बताए । ऐन कार्यान्वयन गर्न चाहिने नियमावली र आचारसंहिता अझै नबन्दा समग्रमा ऐन कार्यान्वयनमा समस्या छ, उनले भने, दफा २२ बमोजिम ऐन कार्यान्वयन गर्न सरकारले आवश्यक नियम बनाउनुपर्ने हुन्छ । ऐनको दफा २१ अनुसार यौनजन्य दुर्व्यवहारको निवारण गर्ने सम्बन्धमा नेपाल सरकारले आवश्यक आचार संहिता बनाई लागू गर्नुपर्ने हुन्छ । उक्त आचारसंहिताको अधीनमा रही प्रत्येक व्यवस्थापकले कार्यस्थलको प्रकृतिअनुसार छुट्टै आचार संहिता बनाई लागू गर्नुपर्ने हुन्छ । ऐन आउनुमा करिब २० वर्षअघिको घटनालाई पृष्ठभूमिका रूपमा लिन सकिन्छ । काठमाडौंको होटल याक एन्ड यती रोयल क्यासिनोमा काम गर्ने युवतीले पुरुष सहकर्मीविरुद्ध श्रम अदालत काठमाडौंमा कार्यस्थलमा यौन दुराचारको आरोपमा उजुरी गरिन् । पुरुष सहकर्मीले उनको नाइटोमा औंला घुसार्दै कस्ती राम्री ! भनेको आरोप थियो । तर, श्रम अदालत काठमाडौंले श्रम ऐन २०४८ बमोजिम त्यो घटना खराब आचरणभित्र नपरेको निर्णय गरेपछि दोषीले उन्मुक्ति पाए । कामको सिलसिलामा कार्यस्थलमा हुने यौन दुराचारबाट पीडित भई मानसिक यातना भोग्नुपरेको र उपयुक्त कानुनी व्यवस्थाको अभावमा प्रभावकारी कानुनी उपचारबाट वञ्चित हुनुपरेको भन्दै पीडित र विभिन्न सामाजिक संस्थाले सर्वोच्च अदालतमा मुद्दा दायर गरे । उक्त रिटमाथि सुनुवाइ गर्दै न्यायाधीश दिलीपकुमार पौडेल र खिलराज रेग्मीको संयुक्त इजलासले २०६० फागुनमा यौनजन्य दुर्व्यवहारसम्बन्धी कानुन निर्माण गर्न आवश्यक भएको महत्त्वपूर्ण आदेश (परमादेशसमेत) जारी गर्यो । आदेशबमोजिम २०७१ मा ऐन बन्यो, अझै कार्यान्वयन निराशाजनक छ । ऐन कार्यान्वयन नहुनुमा नियमावली र आचारसंहिता नबन्नु मात्रै कारण होइनन् । सरोकारवालाहरू ऐनमा रहेको कार्यस्थलको परिभाषामै खोट देख्छन् । ऐनमा कार्यस्थल भन्नाले सरकारी निकाय, सरकारको पूर्ण वा आंशिक स्वामित्व भएको, प्रचलित कानुनबमोजिम स्थापना भएको, व्यवसाय, कारोबार वा सेवा प्रदान गर्ने उद्देश्यले प्रचलित कानुनबमोजिम अनुमति प्राप्त गरेको वा दर्ता भएको फर्म, निकाय वा संगठित संस्था उल्लेख छ । यसले अनौपचारिक क्षेत्रमा हुने कार्यस्थलको दुर्व्यवहारलाई समेट्दैन । जहाँ दुर्व्यवहारको अधिक जोखिम मोलेर महिलाहरू काम गर्न बाध्य छन् । उजुरी जिल्ला प्रशासन कार्यालयमा दिनुपर्ने व्यवस्थाले पनि थप समस्या निम्त्याएको अधिवक्ता सविन श्रेष्ठको बुझाइ छ । सीडीओमा उजुरी गर्न जानुपर्ने, त्यो नै समस्या छ, उनले भने, अदालतमा भए जान्थे होला, सीडीओको प्रकृति नै फरक हो । अधिवक्ता सुविन मुल्मी पनि कानुनी अस्पष्टता र सामाजिक संरचनालाई कानुन कार्यान्वयनको बाधक ठान्छन् । पश्चिमा देशमा अलि राम्रो कार्यान्वयन भएको छ, हाम्रोतिर यो कानुन आउनु २५ वर्ष पहिल्यै अमेरिकामा मुभमेन्ट सुरु भएको हो, उनले भने । कार्यस्थलमा यौनजन्य दुर्व्यवहारको ऐन कार्यान्वयन नभएकै कारण नेपालमा मीटू मुभमेन्ट सतहमा आएको उनको अनुभव छ । त्यो पनि अहिले हराइसक्यो, कानुन कार्यान्वयन गर्न समय लाग्छ, थुप्रै बहसहरू हुनुपर्ने तर भइरहेको छैन, उनले थपे । सहसचिव श्रेष्ठले महिला, बालबालिका तथा ज्येष्ठ नागरिक मन्त्रालयले आफ्नो कार्यालय र मातहतका लागि कार्यस्थलमा हुने यौनजन्य दुर्व्यवहार नियन्त्रण आचारसंहिता, २०७४ तयार पारेको बताइन् । मन्त्रालयले सामाजिक संघसंस्थामा आचारसंहिता बनाउन परिपत्रसमेत गरिसकेको छ । कतिपय महिलालाई आफूले भोगिरहेको त्यस्ता समस्या यौन दुर्व्यवहार हो भन्ने थाहा नहुँदो रहेछ, उनले भनिन्, सचेतना नपुगेकैले उजुरी कम र कार्यान्वयन नहुनु हो । ऐनमा भने सरकारी मूल आचारसंहिता बनाउनुपर्ने र त्यसअन्तर्गत कार्यालयपिच्छे आचारसंहिता बनाउनुपर्ने व्यवस्था गरिएको छ । श्रेष्ठ नियमावली बनाउने विषय महिला मन्त्रालयको क्षेत्रमा नपर्ने बताउँछिन् । ऐन, कानुन मन्त्रालयअन्तर्गत बनेको भएकाले हाम्रो कार्यक्षेत्रमा परेन, उनले भनिन् । यसबारे कानुन मन्त्रालयका प्रवक्ता फणीन्द्र गौतमले महिला र यौनजन्य मुद्दा महिला मन्त्रालयको क्षेत्रमा पर्ने हुँदा सम्बन्धित नभएको बताए ।"
काठमाडौंमा पेपरलेस जनगणना,काठमाडौं (कास) केन्द्रीय तथ्यांक विभागले १२ औं राष्ट्रिय जनगणनाको नयाँ कार्यतालिका बुधबार सार्वजनिक गरेको छ । कोभिडका कारण गत वैशाख १६ गतेबाट निषेधाज्ञा जारी भएपछि जनगणना कार्य स्थगित भएको थियो । स्थिति सहज बन्दै गएकाले कार्यतालिका सार्वजनिक गरेको विभागका महानिर्देशक नेबिनलाल श्रेष्ठले पत्रकार सम्मेलनमा जानकारी गराए । उनका अनुसार आगामी कात्तिक २५ देखि मंसिर ९ भित्र देशभर एकसाथ मूल जनगणना सम्पन्न हुनेछ । पुसबाट डाटा इन्ट्री सुरु हुने र प्रारम्भिक नतिजा फागुनभित्र आउने विभागले जनाएको छ । ८ हजार ५ सय सुपरिवेक्षक भदौ ३० गतेबाट असोज १८ गतेभित्र घर तथा परिवार सूचीकरणमा खटिनेछन् । राष्ट्रिय योजना आयोगका सचिव केवलप्रसाद भण्डारीले काठमाडौंमा पहिलोपटक पेपरलेस जनगणना गरिने जानकारी दिए । प्रश्नावली भर्न ट्याब्लेट प्रयोग गर्ने विभागले निर्णय गरेको हो ।
'जवाफ नआए बैठक चल्न दिँदैनौं,"संसद्को नवौं अधिवेशनको पहिलो दिन त तपाईंहरूले अवरोध गर्नुभयो, आगामी दिनको बैठकमा के गर्नुहुन्छ ? हामीले संसद्मा उठाएको प्रश्नको तार्किक र समाधानमुखी जवाफ नआएसम्म वर्तमान सभामुखको नेतृत्वमा संसद् चल्न दिँदैनौं । एमालेको आगामी रणनीति के हुन्छ ? हामीमाथि निर्वाचन आयोग, सभामुख र राज्यका अन्य निकायबाट भएका विभेद र अन्यायविरुद्ध संसद् र सडक सबैतिर सशक्त रूपमा प्रस्तुत हुन्छौं । भन्डाफोर गर्दै जनमत सिर्जना गर्छौं । तपाईंहरूको यो एजेन्डा फितलो भएन ? संसद्मा सभामुखको गरिमामय आसनबाट निष्पक्ष हुनुपर्ने पदबाटै पूर्वाग्रह व्यवहार भएको छ । सभामुखले एमालेलाई विभाजन गर्ने मतियारको भूमिका खेल्नुभएको छ । त्यसलाई नसच्याएसम्म अभियान जारी रहन्छ । यसरी संसद् चल्न नदिँदा तपाईंहरूको सरकारले जारी गरेको अध्यादेश पनि खारेज हुने भयो नि ? संसद्को आठौं अधिवेशन २९ दिन चलेको थियो । सरकार र संसद्ले अध्यादेश र अन्य कानुनमा छलफल गर्ने चेष्टा गरेन । संसदीय व्यवस्था र प्रचलित थ्रेस होल्ड हटाएर एमाले विभाजन गर्न हठात् बन्द गरिएको संसद्को आठौं अधिवेशनले कुनै पनि विषयमा सकारात्मक नरहेको संकेत गर्छ । त्यसबेला केही नगरेर अहिले छोटो अवधिमा पेस गर्नॅ बहानाबाजी मात्रै हो ।"
बहराइनमा नेपाली श्रमिक आन्दोलित,"काठमाडौं (कास) बहराइनको प्रमुख तेलग्यास प्रशोधन आयोजनामा सयौं नेपालीसहित विदेशी श्रमिक सुरक्षाको उचित प्रबन्धको माग गर्दै आन्दोलनमा उत्रिएका छन् । बहराइन पेट्रोलियम कम्पनी (बाप्को) अन्तर्गतको प्रशोधन केन्द्रमा मंगलबार एक श्रमिकले समयमा उपचार नपाउँदा ज्यान गुमाएपछि उनीहरूले आन्दोलन थालेका हुन् । उक्त प्रशोधन केन्द्रमा नासिर सिड अल हाजरी कर्पोरेसनअन्तर्गत ७ सय नेपालीसहित झन्डै ६ हजार श्रमिक कार्यरत छन् ।प्रशोधन केन्द्रमा मंगलबार मध्याह्न खाना खाइरहेका बेला एक श्रमिक अचानक ढलेपछि अरूले तुरुन्तै अस्पताल लैजान माग गरेका थिए । अस्पताल तत्काल नलगिँदा ती श्रमिकको मृत्यु भएको थियो । उनी कुन देशका हुन् भन्ने खुलाइएको छैन । हामी कामबाट फर्कंदा साथीहरू हाँस्दै मेसमा खाना खाइरहेका थिए । अचानक एक जना साथी ढले, संखुवासभा घर भएका पासाङ शेर्पाले भने, उनले समयमा उपचार पाएनन् । साथीको मृत्यु भएपछि कम्पनीमा रहेका सबै कामदार आन्दोलनमा उत्रिएको उनले बताए । उनले घामको रापमा काम गर्नुपर्ने, श्रमिकले खाना खाने ठाउँ पनि हपहपी गर्मी हुने खालकै रहेको सुनाए । भोलि हाम्रो हालत पनि यस्तै हुन्छ भन्ने भयो, स्वस्फूर्त आन्दोलनमा उत्रियौं, उनले भने ।बहराइनको कानुनअनुसार रोजगारदाताले तलबभत्ता दिने भए पनि खाना, आवास र कार्यस्थलको सुरक्षालगायत मापदण्ड पालना भएनभएको सुनिश्चित गर्ने जिम्मेवारी त्यहाँको सरकारको हो । तर पछिल्लो घटनाले बहराइन सरकारले ठूला कम्पनीको अनुगमनमा लापरबाही भएको देखाउँछ । कामदारको भनाइमा पछिल्लो एक महिनामा मात्रै कार्यस्थल र क्याम्पमा गरी कम्पनीका १८ जनाको मृत्यु भइसकेको छ । कम्पनीले श्रमिक राख्ने नोडाक्याम्प प्लान्टको बीचमा रहेकाले श्रमिकको स्वास्थ्य जोखिममा छ । मान्छे मरेको थाहै नै हुन्न । राति ग्यास र तेलको चर्को गन्ध आउँछ । टाउको त्यत्तिकै दुख्छ । ग्यासको चुहावट भइरहन्छ, गोरखा घर भएका सञ्जीव बरालले टेलिफोनमा भने । उनले श्रमिकको खाना र बस्ने व्यवस्था अत्यन्त खराब रहेको जानकारी दिए । सिन्धुलीका प्रदिप थारूले आफूहरू स्वदेश फर्कन चाहेका बताए ।"
नेटवर्किङ धन्दा गर्ने थप ५ कम्पनीका कागजात जफत,"(काठमाडौं)  वाणिज्य आपूर्ति तथा उपभोक्ता हित संरक्षण विभागले नेटवर्किङ कारोबार गरिरहेका थप ५ कम्पनीको कागजात जफत गरेको छ । विभागको अनुसन्धान टोलीले बुधबार आइबोस ग्लोबल लाइफ इन्टरनेसनल प्रालि, केयर माटर््स इन्टरप्राइजेज प्रालि, यु टर्न इन्टरनेसनल प्रालि, अपि लाइफ इन्टरनेसनल प्रालि र केयर नेसन इन्टरनेसनल प्रालिको कार्यालयमा छापा मारी कागजात नियन्त्रणमा लिएको हो । कम्पनीहरूले बिक्री गरेका वस्तुको खाता, बैंक स्टेटमेन्ट, बिक्री गर्न तयार राखिएका केही नमुनासमेत जफत गरिएको विभागले जनाएको छ । यसअघि विभागले गत भदौ १७ मा नेचर हर्ब्स इन्टरनेसनल प्रालि, न्यु विवेक इन्टरप्राइजेज प्रालि, हेल्दी लिभिङ नेपाल प्रालि र ग्लोबल ओरियन्स प्रालिबाट पनि कागजात जफत गरेको थियो ।इजाजत लिने क्रममा पेश गरिएका वस्तु, ती वस्तुहरूको मूल्य तलमाथि गरेनगरेको हेर्दै छौं, विभागका एक अधिकारीले भने, करलगायतका विषयमा पनि अध्ययन भइरहेको छ । सबै विश्लेषण गर्न दुईतीन दिन लाग्न सक्छ । तर यी कम्पनीलाई विभाग आफैंले वस्तुको प्रत्यक्ष बिक्री (व्यवस्थापन तथा नियमन गर्ने) ऐन २०७४ तथा नियमावली २०७६ कार्यान्वयन गरेको भन्दै पर्याप्त अध्ययनबिनै इजाजत दिएको थियो ।विगतमा युनिटी, हर्बो, गोल्डक्वेस्टलगायतले विभिन्न प्रकृतिका नेटवर्किङ व्यवसायका माध्यमबाट सर्वसाधारणलाई ठगी गर्दै आएका थिए । यी कम्पनीबाट ठगिएको भन्दै हजारौंले क्षतिपूर्तिवापत् ५ करोड रुपैयाँ माग्दै तत्कालीन वाणिज्य तथा आपूर्ति व्यवस्थापन विभागमा मागदाबी गरेका थिए । नेटवर्किङ कम्पनीको पुँजीभन्दा क्षतिपूर्ति मागदाबी बढी भएपछि यससम्बन्धी उजुरी नै गुपचुप पारिएको छ । फेरि तिनै कम्पनीहरूमा संलग्न व्यक्तिले नै आफ्नो वा परिवारका नामबाट नयाँ कम्पनी दर्ताको निवेदन दिएका थिए । तर त्यसको छानबिनबिनै इजाजत दिइएको यसअघि नै खुलिसकेको छ । इजाजत पाएका यस्ता कम्पनीमा विगतमा नेटवर्किङ धन्दामा संलग्न व्यक्ति रहेको आलोचनापछि संसदीय समितिले यसमा चासो देखाएको थियो । समितिले नियमावली संशोधनसहित १८ सुझाव सिफारिस गरेको थियो । तर इजाजत पाएका कम्पनीहरू विगतमा नेटवर्किङ धन्दामा संलग्न भएनभएको अध्ययन भएन । पछिल्लो समय विभागको जिम्मेवारी प्रकाश पौडेलले सम्हालेपछि अनुसन्धान सुरु भएको छ । विभागका अनुसार हालसम्म कागजात जफत गरिएका ९ कम्पनीमध्ये केहीले बिक्री मूल्य उपलब्ध गराए पनि खरिद मूल्य दिएका छैनन् । ती कम्पनीहरूलाई बिहीबार उपलब्ध गराउन टेलिफोनमार्फत जानकारी गराइने विभागका एक उच्च अधिकारीले बताए । अवज्ञा गरे २३ दिनभित्रै उपलब्ध गराउन पत्रचारसमेत गरिने उनको भनाइ छ ।अनुसन्धान टोलीले बुधबार आइबोस ग्लोबल लाइफ इन्टरनेसनल प्रालिबाट कागजात नियन्त्रणमा लिएको हो । आइबोसमा ३ जना सञ्चालक छन् । विगतमा ग्रिन बुटी ब्रान्डको नाममा कारोबार गरेका राज दंगालले श्रीमती सरिता गुनीको नाममा आइबोस ग्लोबल इन्टरनेसनलको इजाजत लिएका छन् । दंगाल करिब ५ वर्षअघि गैरकानुनी नेटवर्किङ व्यवसायमा आवद्ध रहेको भन्दै पक्राउ परेका थिए । प्रहरी सेवाबाट अवकाश पाएपछि सञ्चालकको रुपमा हेमन्तबहादुर पाल पनि आइबोसमा देखिएका छन् । उनी पूर्वएआईजी हुन् । आइबोसका अर्का सञ्चालक श्रीबल्लभ नेपाल हुन् । उनले हर्बोमा रहँदा सबैभन्दा बढी ग्राहक ठगी गरेको स्रोतको दाबी छ ।यसैगरी, कागजात जफत गरिएको अर्को कम्पनी केयर मार्ट्स इन्टरप्राइजेजमा ४ जना सञ्चालक छन् । जसमा पासाङ लामा, सरला लामा, दिनेशप्रसाद अधिकारी र दलबहादुर सारु छन् । सञ्चालक पासाङ लामा पुरानै कम्पनीमा काम गरिरहेका नेटवर्क लिडर हुन् । यु टर्न इन्टरनेसनल प्रालिमा सञ्चालक बलराम सुवेदी, सुवास केसी र अर्जुन गिरी छन् । ईएमआई (नेटवर्क) भनिने पुरानै कम्पनीको टिमले नै यु टर्नको नाममा नयाँ कम्पनी दर्ता गरेको हो । अपि लाइफ इन्टरनेसनल प्रालिका सञ्चालकमा रामबहादुर बिसी, उपबहादुर पाइजा पुन, लेपबहादुर पुर्जा पुन र सन्देश खड्का छन् ।केयर नेसन इन्टरनेसनल प्रालिबाट पनि केही कागजात जफत गरिएको छ । जसका सञ्चालक बिनिता गुरुङ, रुद्रबहादुर न्यौपाने, फणीराज लोहनी, कैरव अधिकारी, खगेन्द्र दाहाल र विष्णुप्रसाद काफ्ले हुन् । स्रोतका अनुसार लोहनी युनिटीमा लिडर थिए । प्रारम्भिक अनुसन्धानमा यी कम्पनीहरूमा राजनीतिक नेतादेखि प्रहरी र प्रशासनका पूर्वअधिकारी समेत रहेको पाइएको छ । अनुसन्धानमा सांसदहरूले समेत चासो दिएका छन् । यसरी कारबाही गरिदिनु भएन भन्दै बारम्बार फोनसमेत गरिरहेका छन्, विभागका एक उच्च अधिकारीले भने, केही कम्पनीहरूले ऐनविपरीत काम गरेका छन् । प्रज्ञापनपत्र र सामग्रीको मूल्य हेर्दा कालोबजारी ऐन आकर्षित हुन्छ ।"
नाफामूलक संस्थामा ऐनविपरीत राष्ट्र बैंकको लगानी,"केही कम्पनीको सेयर बिक्रीका लागि टेन्डर आह्वान गर्दा पनि खरिदकर्ता भेटिएन, उनले भने, नेप्सेमा रहेको सबै सेयर बिक्री गर्न खोज्दा २० प्रतिशतको मात्र खरिदकर्ता भेटिए । यही कारण नेप्सेमा अझै झन्डै १५ प्रतिशत सेयर बाँकी छ । राष्ट्र बैंकको लगानी रहेका केही कम्पनी सञ्चालनमा छैनन् । ती कम्पनीको सेयर जति प्रयास गर्दा पनि बिक्री गर्न नसकिने अवस्था रहेको उनले बताए । १० प्रतिशतभन्दा धेरै लगानी रहेका सबै कम्पनीमा २०५८ सालअघि लगानी गरिएको हो, उनले थपे, राष्ट्र बैंक ऐन २०५८ जारी भएपछि कुनै पनि संस्थामा त्यस्तो लगानी भएको छैन । यद्यपि विभिन्न कम्पनीमा रहेको सेयर लगानी ऐनको व्यवस्थाबमोजिम १० प्रतिशतभन्दा तल झार्न चरणबद्ध रूपमा काम भइरहेको उनले दाबी गरे । विभिन्न संस्थामा रहेको सेयर विनिवेश गर्ने सम्बन्धमा यसअघि राष्ट्र बैंकले अध्ययन गरेको थियो । तत्कालीन डेपुटी गभर्नर चिन्तामणि सिवाकोटीको संयोजकत्वमा गठित उक्त समितिले सबै संस्थामा रहेको सेयर विनिवेश गर्न तत्काल सम्भव नदेखिएको निष्कर्ष निकालेको थियो । केही संस्थाहरूमा हकप्रद सेयरका लागि पुँजी थपिएको छ, ती संस्थाको सेयर अहिले बेच्न सकिँदैन, उक्त समितिमा रहेका एक सदस्यले भने, यसको अर्थ ती संस्थाको सेयर बिक्री नगर्ने भन्ने होइन । हकप्रद सेयरमा लगानी भएका संस्थाको सेयर पनि उपयुक्त समय आएपछि बिक्री गर्दै जाने सुझाव दिएका थियौं । यस्तै, ऐनविपरीत एक वित्तीय संस्थालाई कुल पुँजीको १० प्रतिशतभन्दा बढी ऋण प्रदान गरिएको पनि महालेखाको प्रतिवेदनले औंल्याएको छ । राष्ट्र बैंक ऐन २०५८ को दफा ७ (२) क ले बैंकलाई आफ्नो काम कारबाही वा दायित्व पूरा गर्न सहयोग हुने काम कारबाही गर्ने संस्थाको कुल पुँजीको १० प्रतिशतभन्दा बढी ऋण प्रदान गर्न वा त्यस्ता संस्थाको सेयरमा लगानी गर्न रोक लगाइएको छ, प्रतिवेदनमा भनिएको छ, एक लघुवित्त वित्तीय संस्थालाई कुल पुँजीको १० प्रतिशतभन्दा बढी ऋण दिइएको पाइयो । २०७७ असारसम्म उक्त संस्थाको चुक्ता पुँजी १ अर्ब रहेको र बैंकको उक्त संस्थामा ३१ करोड ४० लाख रुपैयाँ ऋण नै रहेको हुँदा उक्त ऋण लगानी कुल पुँजीको १० प्रतिशतभन्दा बढी भएको पाइएको प्रतिवेदनमा उल्लेख छ ।"
यामाहाको 'रेस फर द एस अफर,काठमाडौं (कास) नेपालमा यामाहा मोटरसाइकल तथा स्कुटरको आधिकारिक वितरक एमएडब्लु इन्टरप्राइजेजले दसैंतिहार लक्षित विशेष उपभोक्ता योजना रेस फर द एस अफर सुरु गरेको छ । यो योजना भदौ १६ देखि यामाहाका मोटरसाइकल तथा स्कुटरको खरिदमा लागू हुनेछ । योजनाअन्तर्गत उपभोक्ताहरूले यामाहा मोटरसाइकल खरीद गर्दा तत्कालै स्योर सट उपहारमा ८ हजारदेखि १ लाख रुपैयाँसम्म नगद पाउन सक्नेछन् । हरेक साता लक्की ड्रमार्फत एक जनाले ४ तोला सुनको एक्का तास जित्न सक्ने कम्पनीले जनाएको छ । बम्पर पुरस्कारअन्तर्गत १२ तोला सुनको एक्का तास जित्ने मौकासमेत रहेको एमएडब्लूका बजार प्रबन्धक राजु क्षत्रीले बताए ।
दराज जेम्स एप सार्वजनिक,"काठमाडौं (कास) अनलाइन बजार दराजले आफ्नो नवीनतम एप सुविधा दराज जेम्स सार्वजनिक गरेको छ । यसमार्फत ग्राहकहरूले भौचर कमाउने मौका प्राप्त गर्नेछन् । जेम्स भनेको दराज एप नियमित ग्राहकहरूका लागि उपलब्ध गराइएको एक इनाम प्रणाली हो । ग्राहकहरूले जेम्स कलेक्ट गरी भौचरका लागि रिडिम गर्न सक्नेछन् र त्यो भौचर सामान खरिद गर्दा छुट पाउन प्रयोग गर्न सक्ने जनाइएको छ । यो एपमा हरेक दिन लग इन गरी, दराजबाट सामान खरिद गरी वा एड टु कार्ट, फलो द स्टोरबाट यस्तो जेम्स पाउन सकिनेछ ।"
सामसङको एयर कन्डिसनर बजारमा,"काठमाडौं (कास) सामसङले आफ्नो २०२१ संस्करणअन्तर्गत कन्भर्टिबल ५ इन वान एयर कन्डिसनर सार्वजनिक गरेको छ । यसमा एसीका साथै एन्टी डस्ट, ब्याक्टेरियल प्रोटेक्टर र डिजिटल इन्भर्टर प्रविधिको प्रयोग गरिएको छ । यसमा स्वच्छ हावा, कम बिजुली खपत, सहज कस्टमाइज कुलिङ र हिटिङजस्ता विशेषता छन् । डिजिटल इन्भर्टर कम्प्रेसरमा १० वर्ष तथा कपर कन्डेन्सरमा एक वर्षको बिमा रहेको कम्पनीले जनाएको छ । सामसङका एसीहरू एक र दुई टन गरी दुई किसिमका छन् । यसको सुरुवाती मूल्य ८९ हजार ९ सय ९० रुपैयाँ रहेको सामसङले जनाएको छ ।"
"कसैलाई सिटामोल अभाव, कसैलाई विदेशमा उपचार","यी मिर्गौलासम्बन्धी समस्याबाट ग्रसित र मृत्यु भएका केही प्रतिनिधि घटना हुन् । बर्सेनि दुर्गमका बासिन्दाले गरिबीका कारण सामान्य रोगको उपचार र औषधिसमेत नपाएर अकालमै ज्यान गुमाउनुपरेका घटना धेरै सुनिन्छन् । स्वास्थ्य मन्त्रालयको तथ्यांकअनुसार वार्षिक ९ हजार ८ सय जना झाडापखालाको उपचार नपाएर ज्यान गुमाउँछन् । कुल बालबालिकामध्ये ०३२ प्रतिशत कुपोषणका कारण मृत्युवरण गर्छन् । मुलुकमा अस्पताल र औषधि नै नदेखी मृत्यु हुने एकथरी छन् भने अर्कोतर्फ पहुँच हुनेहरूले राज्यको सम्पत्ति दोहन गरेर विदेशका महँगा अस्पतालमा उपचार गराउने क्रम पनि उत्तिकै छ । पछिल्लो समय पूर्वप्रधानमन्त्री झलनाथ खनालको भारतको नयाँदिल्लीस्थित एपोलो अस्पतालमा मिर्गौला प्रत्यारोपण भयो । सबै खर्च सरकारले व्यहोर्यो । ७६ दिनको अस्पताल बसाइँमा सरकारी ढुकुटीबाट ८१ लाख रुपैयाँ खर्च भएको छ । तत्कालीन प्रधानमन्त्री केपी शर्मा ओलीले कानुन मिचेर असार ७ मा उनको सबै उपचार खर्च व्यहोर्ने निर्णय गरेका थिए ।जबकि जनस्वास्थ्य ऐन २०७५ अनुसार कुनै पनि व्यक्तिलाई वैदेशिक उपचारबापत खर्च उपलब्ध गराउन मिल्दैन । ऐनको दफा ३० मा प्रचलित कानुनमा जुनसुकै कुरा लेखिएको भए तापनि विदेशमा उपचार गर्नुपर्ने भएमा सोको लागि लाग्ने खर्च नेपाल सरकारबाट उपलब्ध गराइने छैन भनिएको छ । कानुनमा स्पष्ट व्यवस्था हुँदाहुँदै पनि प्रधानमन्त्री शेरबहादुर देउवा नेतृत्वको मन्त्रिपरिषद्ले पनि खनालको उपचारमा लाग्ने थप रकम व्यहोर्ने निर्णय गरिसकेको छ ।सामान्यतया स्वास्थ्य उपचारसम्बन्धी रकम निकासा स्वास्थ्य मन्त्रालयमार्फत हुन्छ । तर मन्त्रालयका अधिकारीहरूले टिप्पणी उठाउन नमानेपछि खनाललाई अर्थबाट सिधै परराष्ट्र मन्त्रालय हुँदै नयाँ दिल्लीस्थित नेपाली दूतावासमार्फत भुक्तानी गरिएको छ । सत्तापक्षकै सांसद गगन थापाले कानुन मिचेर गरिएको निर्णयबारे सरकारले जवाफ दिनुपर्ने बताउँछन् । पहिला नैतिक हिसाबले मात्र राज्य कोषको रकमबाट विदेशमा उपचारमा जान मिल्दैन भन्ने थियो । २०७५ देखि त नीतिगत रूपमै बन्देज छ, थापाले भने, कानुनका पालकले नै मिचेर निर्णय गर्छ भने त्यसको जवाफ उनीहरूले नै दिनुपर्छ । नेता खनालको हकमा व्यक्ति विशेषभन्दा पनि निर्णय गर्ने पक्ष नै दोषी रहेको उनको भनाइ छ । नेताहरूले राज्यकोष दोहन गर्ने क्रम नरोकिएपछि थापा स्वास्थ्यमन्त्री भएकै बेला यसबारे कानुनी रूपमै बन्देज लगाइएको थियो ।अर्थ मन्त्रालयका प्रवक्ता महेश आचार्यले मन्त्रिपरिषद्को निर्णय कार्यान्वयन मात्र गरेको बताए । प्रधानमन्त्रीको कार्यालयले दिएको निर्देशन पालना नगर्न पनि भएन, उनले भने, रकम दिन मिल्नेनमिल्नेबारे जवाफ मन्त्रिपरिषद्को कार्यालयबाट बुझ्नुस् । परराष्ट्र मन्त्रालयकी प्रवक्ता सेवा लम्सालले पनि आचार्यकै जस्तो जवाफ दिइन् । प्रधानमन्त्री तथा मन्त्रिपरिषद् कार्यालयका प्रवक्ता कृष्णबहादुर राउतले भने यसबारेमा केही प्रतिक्रिया दिन चाहेनन् । पूर्वप्रधानमन्त्रीज्यूलाई रकम निकासा गरिएको बारेमा जानकारी छैन, स्वास्थ्य मन्त्रालयका सहप्रवक्ता समीरकुमार अधिकारीले भने ।त्यसो त राज्य कोषबाट उपचार खर्च लिने खनाल एक्ला राजनीतिज्ञ होइनन् । यसअघि पूर्वप्रधानमन्त्री ओली, पूर्वराष्ट्रपति डा रामवरण यादव, पूर्वउपराष्ट्रपति परमानन्द झा, पूर्वप्रधानमन्त्री लोकेन्द्रबहादुर चन्द तथा नेताहरू गोविन्दराज जोशी, देवेन्द्रराज कँडेल, महेन्द्र राय यादव, सुजाता कोइराला, नारायणकाजी श्रेष्ठलगायतले पनि विदेशमा उपचारबापत लाखौं रुपैयाँ राज्य कोषबाट लिइसकेका छन् ।आर्थिक रूपमा सबल भए पनि उच्च पदस्थ व्यक्तिलाई पहुँचकै भरमा मन्त्रिपरिषद् र सरकारी अधिकारीहरूले उपचारका नाममा रकम छुट्याउने गरेकोमा त्यसको सर्वत्र विरोध हुने गरेको छ । कतिपयले त अख्तियारको दुरुपयोग गरी मुलुकलाई हानिनोक्सानी पुर्याएको समेत टिप्पणी गर्ने गरेका छन् । अधिवक्ता सरोज बुढाथोकीले कानुन कार्यान्वयनमा अग्रणी हुनुपर्नेमा प्रधानमन्त्री र मन्त्रीहरूले नै उल्लंघन गरेको बताए । संविधानको धारा १८ (१) मा सबै नागरिक कानुनको दृष्टिमा समान हुनेछन् भनिएको छ । धारा १८ (३) मा राज्यले नागरिकहरूबीच धर्म, जात, जाति, लिंग, स्वास्थ्य स्थिति वा अरू कुनै आधारमा भेदभाव गर्नर् ेछैन भनी उल्लेख छ । धारा ३५ (३) ले प्रत्येक नागरिकलाई स्वास्थ्य सेवामा समान पहुँचको हक हुने व्यवस्था छ ।नेता खनाललाई विदेशमा उपचार गर्नका लागि संविधानको मर्म र भावनाविपरीत निर्णय गरेको भन्दै अधिवक्ता विमल पोखरेलले सर्वोच्च अदालतमा रिटसमेत दायर गरेका थिए । रिटमा सुनुवाइ गर्दै सर्वोच्चले सरकारका नाममा कारण देखाऊ आदेश जारी गरेको छ । सर्वोच्चका न्यायाधीश ईश्वरप्रसाद खतिवडाको एकल इजलासले बुधबार विदेशमा उपचार गराएका खनाललाई सरकारले खर्च दिनुको आधार र कारणसहित लिखित जवाफ दिन भनेको छ ।चिकित्सकहरूसमेत विदेशमा उपचारबापत भएको खर्च स्वदेशमै सुविधासम्पन्न अस्पताल खोल्न सकिने बताउँछन् । मिर्गौला रोग विशेषज्ञ डा पुकार श्रेष्ठ भन्छन्, मिर्गौला प्रत्यारोपणजस्ता जटिल रोगको उपचार नेपालमा पनि सम्भव छ । राज्यले लगानी गर्ने हो भने विदेशबाट नेपालमा उपचारका लागि आउने वातावरण बनाउन सकिन्छ । उनले विदेशी अस्पतालमा कार्यरत धेरै नेपाली चिकित्सकलाई स्वदेश फर्काउन सरकारले वातावरण बनाउनुपर्नेमा समेत जोड दिए ।"
साम्बाबिना खेल्दै छ नेपाल,"बलियो भएर फर्कने वाचासाम्बालाई सातदोबाटोस्थित एन्फा कम्प्लेक्समा भएको राष्ट्रिय लिगमा पुलिसविरुद्धको खेलमा (३ फागुन, २०७७) बल प्रहार गरेपछि ल्यान्डिङ गर्ने क्रममा सन्तुलन नमिल्दा दायाँ घुँडामा चोट लागेको थियो । उनले एसीएल र मिडियल मिनस्कसको शल्यक्रिया दोहास्थित अस्पेटरमा असार ३१ मा गराइन् । अस्पेटरमै रिह्याबिलिटेसन गरिरहेकी उनले भनिन्, सोचेजस्तो रिकोभर भइरहेको छ । मैदानमा ६ महिनामा फर्कनसक्ने भनेका छन् । तर, प्रतिस्पर्धालाई तयार हुन अझै समय लाग्न सक्छ ।हामी बंगलादेशविरुद्ध अपराजित छौं । म नहुँदा पनि हाम्रो टिमले जितेको थियो, हामी हुँदा जितेकै छौं । त्यसैले हाम्रो टिमको मनोबल उच्च छ, २४ वर्षीया साम्बाले भनिन्, विदेशी कोच, नयाँ रणनीति र युवा टिमको परीक्षा हुँदै छ । पुरुष टिमलाई जस्तै दशरथ रंगशालामा हौसला प्रदान गर्यो भने अझै राम्रो हुनेछ । राम्रो नतिजा ल्याउँछ जस्तो लाग्छ । उनले थपिन्, बहिनीहरूसँग (जुनियर खेलाडी) नियमित कुरा हुँदा हामी राम्रो टिम हो, राम्रो कोच छन्, सही टिममा छौ, खेल जित्नुपर्छ भन्ने गर्छु । आफ्नै क्षमताले नयाँ सात खेलाडी टिममा परेका छन् । दिदीहरूले गरिरहेको बेला उनीहरूमा पनि केही गर्नुपर्छ भन्ने भोकोपन छ । त्यसैले यो टिमले राम्रो गर्नेछ ।राष्ट्रिय महिला टिम पहिलोपल्ट दशरथ रंगशालामा खेल्दा र पहिलोपल्ट एसियन कप छनोट खेल्दा नै टिममा नहुनुको पीडा पनि उनले पोखिन्, जो कोही नेपाली खेलाडीको पनि दशरथ रंगशालामा खेल्ने सपना हुन्छ नेपाली समर्थकमाझ । यसपालि पूरा हुन सकेन मेरो त्यो सपना । यो आफ्नै ठाउँमा छ । एसियन छनोटमा हामी पनि दाबेदार छौं है भनेर देखाउने अवसर थियो । त्यो पनि मिस गर्दै छु । दुःखका साथ मिस गर्दैछु भनेजस्तो भइरहेको छ । तर, चार ह्याट्रिकसमेत गरेकी उनले अझै बलियो भएरमा मैदानमा फर्किने वाचा गरिन् ।"
रोकियो रंगशालाको काम,"(गुल्मी)  पहाडी जिल्ला गुल्मीको ग्रामीण भेगमा बन्न लागेको अन्तर्राष्ट्रिय स्तरको रंगशालाको काम बजेट अभावमा अलपत्र परेको छ । इस्मा गाउँपालिका६ रामडलचौरमा नेपालका प्रथम सहिद लखन थापाको नाममा १ सय ५ मिटर लम्बाइ र ६८ मिटर चौडाइको रंगशालाको फिल्ड निर्माण र वाल उठाउने काम सम्पन्न गरी दुबो रोपिएको छ । प्यारापिट निर्माणलगायत दोस्रो चरणको काम मन्त्रालयबाट बजेट स्वीकृत नहुँदा मंसिरदेखि ठप्प छ ।पहिलो चरणमा गत आर्थिक वर्षमा ५ करोड रुपैयाँ लगानीमा फिल्ड सम्याउने र वाल उठाउने काम सकिएको थियो । त्यसपछि बजेट विनियोजन नहुँदा प्यारापिट निर्माणसहित अन्य भौतिक संरचना निर्माणको काम अगाडि बढ्न सकेको छैन । फिल्डमा नाली बनाउने, फिल्ड घेरबार गर्ने, ट्वाइलेट ब्लक र गार्ड रूम निर्माण गर्न १ करोड ५५ लाख रुपैयाँको ठेक्का सुनकोसी अभियान जेभीलाई परेको छ । ठेक्का परेको एक वर्ष भइसक्यो तर सम्झौता नभएकाले काम अगाडि बढ्न नसकेको सुनकोसीका सञ्चालक गणेश आचार्यले बताए । ठेक्का भयो तर सम्झौता नभएर अड्किएको छ, उनले भने, खेलकुद मन्त्रालयबाट सम्झौता हुन सकेको छैन । पहिला भएन, अहिले मन्त्री नभएकाले फाइल अगाडि बढेन । मन्त्रालय जति धाए पनि बजेट नभएको भन्दै फर्काइदिएको उनले सुनाए । तम्घासदेखि २० किमि दूरीमा निर्माणाधीन उक्त रंगशालामा ७ हजार दर्शक क्षमताको बनाउने लक्ष्य छ । पहिलो चरणको काम सकिएलगत्तै दोस्रो चरणमा प्यारापिट निर्माण गर्ने लक्ष्य भए पनि मन्त्रालयले बजेट उपलब्ध नगराउँदा रंगशालाको काम १० महिनादेखि ठप्पै छ । पहिलो चरणको काम मंसिरमा सकिए पनि पुरानो सरकारले बजेट दिएन । अहिले नयाँ सरकार गठन भएपछि खेलकुदमन्त्री नहुँदा रंगशालाको काम अलपत्र परेको हो । प्यारापिट निर्माणको काम गर्न सुरुमा ६० करोड रुपैयाँ लाग्ने इस्टमेट गरिएको थियो ।धेरै रंगशाला ठूला सहरमा निर्माण भएका छन् । पूर्वमन्त्री गोकर्ण विष्टको पहलमा गाउँमा रंगशाला निर्माण हुने भएपछि खेलाडीसहित जिल्लावासीमा खुसीयाली छाएको थियो । अन्तर्राष्ट्रियस्तरको रंगशाला निर्माण सुरु भएपछि निरन्तर काम गरेर छिट्टै निर्माण सम्पन्न गर्ने लक्ष्य थियो । दोस्रो चरणको कामका लागि बजेट नआएपछि अहिले काम ठप्पै भएको इस्मा गाउँपालिका६ का वडाध्यक्ष हीराबहादुर जीसीले बताए । ग्रामीण भेगमा निर्माण हुन लागेको रंगशालालाई संघीय सरकारले बजेट रोक्नुहुँदैन, उनले भने, कतै अलपत्र पर्ने हो कि भन्ने चिन्ता लागेको छ । रंगशाला निर्माण सम्पन्न भएपछि खेल प्रतियोगिता सञ्चालनले यस क्षेत्रको आर्थिक गतिविधिमा परिर्वतन हुने आशा स्थानीयको छ । सुन्दर, हरियाली र रमणीय प्राकृतिक मनोरम दृश्यसँगै रंगशालामा खेल गतिविधि सञ्चालन गर्ने र ठूलो खेल प्रतियोगिता आयोजना गर्ने लक्ष्य राखेर निर्माण सुरु गरिएको हो । ठूला खेल प्रतियोगितामा आउने खेलाडी र दर्शकलाई खान र बस्नका लागि स्थानीय सरकारले गाउँमा होमस्टे निर्माण गरी गरिब तथा विपन्न परिवारको आर्थिक स्थिति सुधार्ने योजना बनाएको वडाध्यक्ष जीसीले सुनाए । संघ सरकारले रंगशाला निर्माण गरिदिए, घरैपिच्छे होमस्टे, स्थानीय खानाका परिकारका लागि कोदोलगायत बाली उत्पादनमा वृद्धि ल्याउने तयारीमा छौं, इस्मा गाउँपालिका अध्यक्ष लक्ष्मणबहादुर विष्टले भने, यहाँ भएको दहमा ठूलो ताल निर्माण गर्ने र खेलसँगै पर्यटकीय हब बनाउने लक्ष्य हो ।गुल्मीमा पहिलो अन्तर्राष्ट्रिय मापदण्डअनुसार रंगशाला निर्माण हुन लागेको राष्ट्रिय खेलकुद परिषद्का प्राविधिक माधव देवकोटाले बताए । यस रंगशालामा अन्तर्राष्ट्रिय स्तरका सबै खेल हुने उनले बताए । ग्रामीण बस्तीका बेरोजगार युवाहरू कृषि उत्पादन, खसीबोका, रैथाने कुखुरालगायत पशुपालन, होटल तथा होमस्टेबाट र खेल पर्यटनबाट स्वरोजगार बन्ने आशा गरिएको छ । रंगशाला निर्माणको दोस्रो चरणको कामका लागि अर्थ मन्त्रालयले बजेट रोकिदिएको युवा तथा खेलकुद मन्त्रालयका प्रवक्ता डा कमलप्रसाद पोखरेलले बताए । अहिले बजेट अर्थ मन्त्रालयले रोकेको छ, उनले भने, नयाँ सरकार गठनपछि योजनाका काम अगाडि बढेको छैन । बजेटको छिनोफानो भएपछि रंगशाला निर्माणका लागि बजेट उपलब्ध हुने र बजेटका कारण रोकिएको रंगशालाको काम अगाडि बढ्नेछ ।"
ईपीएललाई ललितपुर तयार,"ललितपुर टिम ः ज्ञानेन्द्र मल्ल (कप्तान), सन्दीप जोरा, रशिद खान, पवन सर्राफ, कुशल भुर्तेल, सोनु तामाङ, योगेन्द्रसिंह कार्की, कमल खत्री, रिजन ढकाल, शंकर राना, नारायण जोशी, सूर्य तामाङ, विभत्सु थापा र अरियो पौडेल । विदेशी खेलाडीमा मिक्यो दोर्जी (भुटान), आजमतुल्लाह ओमरजाई (अफगानिस्तान), एलेक्स ब्लेक (इंग्ल्यान्ड, आउने अनिश्चित) र अर्का एक जना अनुबन्ध गर्न बाँकी ।"
किरण प्रिमियरको स्पोर्ट्स एम्बासडर,राष्ट्रिय फुटबल टिम (पुरुष) का कप्तान एवं गोलकिपर किरण चेम्जोङलाई प्रिमियर इन्टरनेसनल आइबी वर्ल्ड स्कुलले बुधबार स्पोर्ट्स एम्बासडर नियुक्त गरेको छ । स्कुलका प्रबन्ध निर्देशक वसन्त थापाका अनुसार किरणलाई तीनवर्षका लागि स्पोर्ट्स एम्बासडर बनाइएको हो । सम्झौताअनुसार किरण स्कुलका खेलकुद गतिविधिमा उपस्थिति हुनेछन् । उनी भारतविरुद्ध २१ ले पराजित भएको आइतबारका खेलमा दशरथ रंगशालामा उत्रिदै सर्वाधिक अन्तर्राष्ट्रिय खेल खेल्ने नेपाली भएका थिए । उनले ७४ खेल खेलेका छन् ।
विराटनगरमा पठान,काठमाडौं (कास) एभरेस्ट प्रिमियर लिग (ईपीएल) को फ्रेन्चाइज टिम विराटनगर वारियर्सले विदेशी खेलाडीको कोटाअन्तर्गत क्यानडाका रेयानखान पठानलाई अनुबन्ध गरेको छ । क्यानडाका लागि उमेर समूह र सिनियर टोलीबाट अन्तर्राष्ट्रिय क्रिकेट खेलिसकेका पठानले तीव्र गतिका बलर र पुछारक्रममा रहेर ब्याटिङमा योगदान दिन सक्ने वारियर्सले जानकारी दिएको छ । चौथो सिजनका लागि दोस्रा विदेशी खेलाडीका रूपमा अनुबन्धित पठानको सहयोगमा विराटनगरले दोस्रोपल्ट उपाधि जित्ने लक्ष्य लिएको छ । विराटनगरले आफ्नो पूर्ण टिम सार्वजनिक गर्न बाँकी छ । विराटनगरले पहिलो विदेशी खेलाडीका रूपमा जिम्बावेका सिकन्दर राजालाई अनुबन्ध गरिसकेको छ ।
कराते खेलाडी बासेलतिर,काठमाडौं (कास) एघारौं बसेल ओपन मास्टर्स कराते प्रतियोगितामा नेपालका दुई खेलाडीले प्रतिस्पर्धा गर्ने भएका छन् । उनीहरू बिहीबार स्विट्जरल्यान्डको बसेल जाँदै छन् । सेप्टेम्बर १११२ मा हुने प्रतियोगितामा सुमन तिमिल्सिना र सरोज कार्कीले प्रतिस्पर्धा गर्नेछन् । सुमनले सिनियर एकल काता र सरोजले ८५ केजीमुनि तौलसमूहमा प्रतिस्पर्धा गर्नेछन् । अफिसियलमा प्रज्ज्वल प्रतीक क्षेत्री छन् । सहभागीले ७२ घण्टाको पीसीआर रिपोर्ट पेस गर्नुपर्ने हुन्छ ।
हरेराम स्मृति टेटे हुने,"काठमाडौं (कास) हरेराम जोशी स्मृति प्रतिष्ठानको आयोजनामा १५ औं हरेराम जोशी स्मृति टेबलटेनिस प्रतियोगिता शनिबार हुने भएको छ । प्रतियोगितामा २ सयभन्दा बढी खेलाडीले भाग लिने संयोजक राजेन्द्र कपालीले जनाएका छन् । ६ स्पर्धामा प्रतिस्पर्धा हुनेछ । पुरुषमहिला सिंगल्स, पुरुष भेट्रान ४० वर्ष, ५० वर्ष र ६० वर्षमाथि तथा महिला भेट्रान खुला स्पर्धामा खेल हुनेछन् । एकदिने प्रतियोगिताका खेल लैनचौरस्थित राष्ट्रिय टेबलटेनिस प्रशिक्षण केन्द्र हुनेछ ।"
सात खेलाडी अगाडि,"काठमाडौं (कास) नेपाल बुद्धिचाल संघका पूर्वअध्यक्ष राजेशहरि जोशी स्मृति फिडे रेटिङ बुद्धिचाल प्रतियोगिता सुरु भएको छ । कुमारीपाटीस्थित अग्नि पार्टी प्यालेसमा राष्ट्रिय सहकारी बैंकका अध्यक्ष केवी उप्रेतीले प्रतियोगिताको उदघाटन गरे । तेस्रो चरण समाप्तिपछि ७ खेलाडी संयुक्त अगाडि रहेका छन् । एसियन एमेच्योर च्याम्पियन हेटौंडाका कृष्ण थापा, फिडे मास्टर रुपेश जैसवाल, क्षितिज भण्डारी, पूर्व नेपाल च्याम्पियन नवीन तण्डुकार, काठमाडौंका प्रेमकृष्ण महर्जन, ललितपुरका सजिन महर्जन, भक्तपुरका निकेन कुसाथा र दमकका राजन सुवेदी छन् । उनीहरूले समान ३ अंक जोडेका छन् । ललितपुर स्पोर्ट्स क्लबद्वारा आयोजित प्रतियोगितामा स्विस लिगअनुसार ९ चरण हुनेछ । विजेताले ५० हजार, दोस्रोले ३० हजार, तेस्रो हुनेले २० हजार रुपैयाँ पुरस्कार प्राप्त गर्नेछन् । ३३ खेलाडीले ३ लाख १० हजार पुरस्कार पाउनेछन् ।"

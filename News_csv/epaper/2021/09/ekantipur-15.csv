शीर्षक,विवरण
अक्षमताको अर्को कीर्तिमान : बजेट होलिडे,"दोषी को ?पूर्वअर्थ सचिव खनाल नागरिकसँग कर उठाउन पाइने तर त्यही करको उपयोग गर्दै नागरिकको हितका लागि खर्च गर्न नपाउने अवस्थालाई लोकतन्त्रविरुद्धको कदम बताउँछन् । आजको दिनमा यसको एकमात्र दोषी एमाले हो, उनले भने, लामो समय सरकारमा बसेको हुनाले राज्य सञ्चालनको हरेक विषय एमालेले बुझेको छ । तर पछिल्लो समय बजेटमाथि जुन हर्कत गरिरहेको छ, त्यो एमालेका लागि शोभनीय भएन । एमाले नेतृत्वको सरकारले नै गत जेठ १५ मा संसद्मा बजेट पेस गर्नुपर्ने संवैधानिक व्यवस्थाबारे थाहा हुँदाहुँदै प्रतिनिधिसभा विघटन गरिदिएको खनालले बताए । अध्यादेशबाट ल्याएको त्यस बजेटलाई वैधता दिन संसद्मा अर्थमन्त्री जनार्दन शर्माले प्रतिस्थापन विधेयक पेस गर्न खोज्दा पनि एमालेले अवरोध गरेको उनले बताए । प्रतिस्थापन विधेयक पेस गरिसकेपछि त्यसलाई पास गर्न नदिएर मुलुकलाई अप्ठ्यारोमा पार्ने, लोकतन्त्रलाई नै कमजोर पार्ने काम कुनै हालतमा गर्नु हुँदैन थियो, खनालले भने, एमालेले संयमता गुमायो । संसद् बैठक हुने दिन आगामी ४ गते एमालेले यो बजेट पास गर्ने गरी समन्वय गर्नुपर्छ । एमालेलाई संसदम मर्का परेको भए कानुनी लडाइँ लड्ने हो । सभामुखलाई अरू हिसाबले दबाब दिने हो । पार्टीको झगडाका कारण राज्यको प्रणालीलाई समस्यामा पारिएको खनालको आरोप छ ।आफ्ना १४ सांसदलाई कारबाही गरेको उल्लेख गर्दै पदमुक्त गर्न संसद् सचिवालयमा सिफारिस गरेकामा सभामुख अग्निप्रसाद सापकोटाले कार्यान्वयन नगरेको भन्दै एमालेले प्रतिनिधिसभा निरन्तर अवरोध गरिरहेको छ । सभामुखबाट पक्षपातपूर्ण व्यवहार भएको जिकिर गर्दै एमालेले हाल एकीकृत समाजवादीमा रहेका ती १४ सांसदलाई पदमुक्त गर्न माग गरिरहेको छ । एमालेका उपमहासचिव तथा पूर्वअर्थमन्त्री विष्णु पौडेलले सरकारले समस्या सिर्जना गरेको दाबी गर्दै त्यसको जिम्मेवारी सरकारले नै लिनुपर्ने बताए । बजेटमा सिर्जना भएको समस्या सरकारले सोच्ने विषय हो । हामी त संसद् र सरकार राम्रोसँग चलून् भन्ने नै चाहन्छौं । संविधान र कानुनबमोजिम चलून् भन्ने हो, उनले भने, प्रतिपक्ष दल पनि इग्नोर गर्नुपर्ने फोर्स होइन, हेपिहाल्नु पर्दैन । संसद् अवरोध रहर नभएको उनले बताए । सभामुखले संसद्को कामकारबाही प्रतिनिधिसभा नियमावलीको व्यवस्थाका आधारमा चलाउने हो । कुन दलका संसद्लाई निष्कासन गर्ने, कुन दलका सांसदलाई अर्को दलमा राखिदिने अधिकार उहाँलाई छैन, पौडेलले भने, एमाले फुटाउन सभामुखले पदीय हैसियत दुरुपयोग गर्नुभयो । त्यसको प्रश्न हामीले गर्न नपाउने ? बजेट संसदीय प्रक्रियाबाट पारित होस् भन्ने चाहना राखेको उनले बताए । तर अहिले कोको सांसद हुन्, कोको होइनन् भन्ने निश्चित भएको छैन, उनले भने, गैरसांसदलाई बजेटको निर्णय प्रक्रियामा सहभागी गराएर पास गर्नॅ भएन । यति स्पष्ट भन्दाभन्दै यो अवस्था किन सिर्जना गरेको हो ? हामी अचम्ममा छौं । उनले समस्या सभामुखले सिर्जना गरेको पौडेलको आरोप छ । उहाँले मैले गरेको ठीक हो भन्न सक्नुपर्यो, नत्र नियमावलीको आधारमा चल्नुपर्यो, उनले भने ।"
१० अध्यादेश निष्क्रिय खोप आयातमा अड्चन,"पूर्वस्वास्थ्यमन्त्री हृदयेश त्रिपाठीले अध्यादेश निष्क्रिय भएसँगै नेपालीले लगाएको खोपसमेत अवैध हुने बताए । खोप खरिद, आयात र ट्रायलका कामसमेत अध्यादेश खारेजीसँगै अवैध हुनेछन्, अब लगाएको खोप विष समान हुन्छ, उनले भने । ध्यादेश खारेजी हुने भएसँगै सरकारले अघि बढाएको खोपको क्लिनिकल ट्रायल प्रक्रियासमेत रोकिन सक्छ । औषधि ऐन २०३५ मा नयाँ औषधिको क्लिनिकल ट्रायल गर्न औषधि व्यवस्था विभागबाट अनुमति लिनुपर्ने व्यवस्था थियो । अध्यादेशमा भने खोपको पनि क्लिनिकल ट्रायल गर्न सकिने व्यवस्था थियो । अब यो प्रक्रियाका लागि कानुनी अड्चन आउनेछ । सरकारले कोरोना भाइरस रोकथाम र नियन्त्रणका लागि कोभिड१९ संकट व्यवस्थापन अध्यादेश पनि जारी गरेको थियो । यही अध्यादेशअनुसार कोरोना उपचारका लागि युनिफाइड अस्पताल सञ्चालन गरी एकीकृत उपचार प्रणालीको संरचनासमेत बनिसकेको छ । नेपाली सेनाका पूर्वरथी बालानन्द शर्माको नेतृत्वमा कोभिड १९ संकट व्यवस्थापन केन्द्र रहेको छ । कोरोना नियन्त्रण गर्न बनाइएको संयन्त्रसमेत अध्यादेशसँगै निष्क्रिय हुनेछन् । तेजाब आक्रमण गर्नेलाई २० वर्षसम्म कैद, पीडितलाई १० लाखसम्म क्षतिपूर्ति र रोजगारीको प्रत्याभूति गर्ने व्यवस्थासहितको अध्यादेश पनि बिहीबारदेखि निष्क्रिय हुँदै छ । सरकारले तेजाब तथा अन्य घातक रासायनिक पदार्थ (नियमन) अध्यादेश, २०७८ साउन ३ मा संसद्मा पेस गरे पनि स्वीकृत नगराउँदा स्वतः खारेज हुन लागेको हो । केपी ओली नेतृत्वको सरकारले ०७७ असोज १२ मा जारी गरेको यो अध्यादेश ल्याएपछि तेजाबपीडित ८ जनाले रोजगारी पाएका थिए । अध्यादेशमा राखिएको प्रावधानअनुसार धनुषाका एक आक्रमणकारीलाई अदालतले दोषी ठहर गरिसकेको छ । अध्यादेश नै खारेज हुने भएपछि पीडितले न्याय र यस्ता सुविधा पाउने बाटो बन्द हुने भएको हो । सरकारले साउन ३ को संसद्को बैठकमा फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने, यौन हिंसाविरुद्धका केही ऐनलाई संशोधन गर्ने, नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय (पहिलो संशोधन), सामाजिक सुरक्षा (पहिलो संशोधन), नेपाल नागरिकता (पहिलो संशोधन), कोभिड१९ संकट व्यवस्थापन, औषधि (तेस्रो संशोधन), स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन), रेलवे र शपथसम्बन्धी अध्यादेश संसद्मा दर्ता गरेको थियो । यसमध्ये नेपाल नागरिकता (पहिलो संशोधन) अध्यादेश भने सर्वोच्च अदालतले खारेज गरिसकेको छ । प्रमुख प्रतिपक्ष एमालेले संसद्मा विरोध गरेकै कारण अध्यादेश अघि बढाउन नपाएको सरकारका प्रवक्ता ज्ञानेन्द्रबहादुर कार्कीले बताए । यी अध्यादेशलाई संसद्बाट स्वीकृत गराउन कार्यसूचीसमेत तय भएको थियो, उनले भने, एमालेको विरोधकै कारण अघि बढाउन सकिएन । संसद्मा तेजाब तथा अन्य घातक रासायनिक पदार्थ (नियमन) अध्यादेशसहित १४ अध्यादेश पेस भएको थियो । तर, सरकारले बजेटसम्बन्धी तीन अध्यादेश मात्रै संसद्बाट स्वीकृत गराएर प्रतिस्थापन विधेयक पेस गरेको छ । संसद्मा पेस नभएपछि सरकारले दोस्रोपटक अध्यादेश जारी गरेर सक्रिय बनाएको थियो । संसद्को सातौं अधिवेशनको पहिलो बैठकमा कांग्रेसले विरोध गरेपछि तेजाबसहित नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय, पहिलो संशोधन), सामाजिक सुरक्षा (पहिलो संशोधन), औषधि (तेस्रो संशोधन), फौजदारी कसुर तथा फौजदारी कार्यविधिसम्बन्धी केही ऐन संशोधन, यौन हिंसाविरुद्धका केही ऐन संशोधन, बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग (तेस्रो संशोधन) अध्यादेश पेस हुनै पाएन । तत्कालीन कानुनमन्त्री लीलानाथ श्रेष्ठले संवैधानिक परिषद्सम्बन्धी अध्यादेश मात्रै पेस गरे । संसद् भंग भएपछि ओली सरकारले यी अध्यादेशलाई निष्क्रिय हुन नदिन वैशाख २१ मा फेरि ब्युँताएको थियो । सर्वोच्च अदालतले प्रतिनिधिसभा ब्युँताएपछि साउन ३ मा सरकारले सबै अध्यादेश संसद्मा पेस गरेको थियो ।बजेटसम्बन्धी तीन अध्यादेशको प्रतिस्थापन विधेयक मात्रै सरकारले शुक्रबार प्रतिनिधिसभामा पेस गरेको छ । यही विधेयक मंगलबारको बैठकले स्वीकारसमेत गरिसकेको छ । अध्यादेश निष्क्रिय भए पनि प्रतिस्थापन विधेयक भने यथावत् नै हुनेछ । विधेयक संसद्ले स्वीकार गरिसकेकाले लगत कट्टाको सम्भावना हुँदैन । अध्यादेश निष्क्रिय भएसँगै शुक्रबार पेस भएको प्रतिस्थापन विधेयक पनि निष्क्रिय हुने कतिपय सांसदको बुझाइ छ । प्रतिनिधिसभा नियमावलीको नियम १२४ मा संसद्ले अस्वीकृत गरेमा, सरकारले नै फिर्ता लिएमा मात्रै विधेयकलाई लगतबाट कट्टा गर्न सकिन्छ । सरकारले पेस गरेको विधेयक संसद्ले स्वीकार गरिसकेकाले अर्थमन्त्रीले शुक्रबार पेस गरेको तीनवटा विधेयक यथावत् रहने भएको हो ।"
जनगणना आजदेखि,"काठमाडौं (कास) १२ औं राष्ट्रिय जनगणनाको पहिलो चरणअन्तर्गत बुधबार घर तथा परिवार सूचीकरण सुरु हुँदै छ । त्यसका लागि केन्द्रीय तथ्यांक विभागले ८ हजार ५ सय सुपरिवेक्षक खटाएको छ । सूचीकरणमा घरपरिवारमा अक्सर बसोबास गर्ने सदस्य महिला, पुरुष र यौनिक तथा लैंगिक अल्पसंख्यकको संख्यासमेत भरिनेछ । ७७ जिल्लामा एकसाथ घर तथा घरपरिवारको सूचीकरण हुनेछ, विभागका निर्देशक ढुण्डीराज लामिछानेले भने, सुपरिवेक्षकले प्रत्येक घरमा विवरण भर्नेछन् । घरपरिवारको बैंक खाता रहेनरहेको, ऋणमा पहुँच, व्यावसायिक तालिम लिएनलिएको विवरण लिइनेछ । व्यक्तिगत घरको प्रकार, घरको संख्या, तला र घर प्रयोजन खुलाइनुका साथै प्रत्येक घरपरिवारले पालेका पशु र पन्छीको संख्यासमेत उतारिनेछ । त्यसैगरी, सरकारी अनुदानमा बनेका घर, सामुदायिक भवन, त्यसको प्रयोजन, सरकारी कार्यालय भवन, व्यावसायिक तथा प्राविधिक शिक्षा तालिम, मन्दिर, वित्तीय संस्था, उद्योग, कलकारखानाको समेत विवरण लिइनेछ ।सूचीकरण असोज १८ भित्र सकिने विभागले जनाएको छ । निर्धारित तालिकाअनुसार मूल जनगणना कात्तिक २५ देखि मंसिर ९ सम्म हुनेछ । त्यतिखेर ३९ हजार गणकले प्रत्येक घरपरिवारमा मूल प्रश्नावली सोध्ने छन् भने सुपरिवेक्षकले प्रत्येक वडा कार्यालयमा गई सामुदायिक प्रश्नावली भर्नेछन् ।"
"राष्ट्रसंघीय महासभा सुरु, नेपाली टोलीको टुंगो छैन","कूटनीतिज्ञ सिम्खडा अहिलेको अवस्थामा राष्ट्रसंघको महासभा अत्यन्तै महत्त्वपूर्ण भएको मान्छन् । विश्वमा तीन जल्दाबल्दा विषय छन् जलवायु परिवर्तन, कोभिड१९ र अफगानिस्तानको समस्या, उनले भने, अफगानिस्तानमा तालिवानलाई हटाउनकै लागि २० वर्ष धन, जन र समयको खर्च भए पनि फेरि तालिवान नै फर्केपछि राष्ट्रसंघमाथि समेत प्रश्न उठेको छ । विश्वमा नयाँ अर्थराजनीति चाहिन्छ, मान्छेमान्छेमा र संस्थागत रुपमा राज्यराज्यको सम्बन्धमा जानुपर्छ भनेर राष्ट्रसंघ स्थापना गरिएको उनले बताए । राष्ट्रसंघको पहिलो उद्देश्य शान्ति र सुरक्षा हो । दोस्रो उद्देश्य, आर्थिक रूपान्तरणका लागि सहयोग हो । तेस्रो उद्देश्य मानवअधिकार हो, उनले भने, राष्ट्रसंघले आफ्नो आधारभूत उद्देश्यमा ध्यान दिनुपर्छ । कोभिड१९ का कारण राष्ट्रसंघीय महासभा गत वर्ष पहिलो पटक भर्चुअल रूपमा भएको थियो । कोभिडविरुद्धको खोप आउनुअघि नेपालसहित विश्वमै भर्चुअल कूटनीति को थियो । कोभिडविरुद्धको खोप आए पनि अझै यसको संक्रमणको अवस्था रहेको निचोड निकाल्दै राष्ट्रसंघले यसपटक हरेक मुलुकबाट सानो टिमको उपस्थिति गराउँदै छ र अन्यलाई भर्चुअल रूपमै सहभागिता गराउने निर्णय गरेको छ । सभामा केही व्यक्ति भौतिक रूपमा र केही भर्चुअल रूपमा सहभागी हुने भएकाले यसलाई हाइब्रिड महासभा भनिएको छ । राष्ट्रसंघको महासभा हरेक वर्ष हुने गर्छ । ७६ औं महासभामा जाने प्रतिनिधिले कोभिडविरुद्धको खोप लगाएको हुनुपर्छ । राष्ट्रसंघका महासचिव एन्टोनियो गुटेरेसका प्रवक्ता स्टेफन डुजारिचका अनुसार महासभामा भाग लिन न्युयोर्क पुगेका प्रतिनिधिले होटल र रेस्टुरेन्टमा बस्दा र खाँदासमेत कोभिडको खोप लगाएको कार्ड देखाउनुपर्ने प्रस्ट पारेका छन् ।राष्ट्रसंघको महासभाअन्तर्गत हुने साइडलाइन वार्तामध्ये दक्षिण एसियाली क्षेत्रीय सहयोग संगठन (सार्क) को परराष्ट्रमन्त्रीस्तरीय वार्ता पनि पर्छ । उक्त वार्तामा सार्क अध्यक्षको हैसियतमा नेपालको परराष्ट्रमन्त्रीले नेतृत्व गर्नुपर्छ । गत वर्ष तत्कालीन परराष्ट्रमन्त्री प्रदीपकुमार ज्ञवालीले भर्चुअल रूपमै वार्ताको आयोजना गरेका थिए, जसमा सबै सदस्य मुलुकका प्रतिनिधिले सहभागिता जनाएका थिए । नेपालले नेतृत्व गर्नुपर्ने उक्त वार्तामा कसले नेतृत्व गर्छ भन्ने टुंगो लागिसकेको छैन । सार्क मन्त्रीस्तरीय साइडलाइन वार्तालाई भारत र पाकिस्तानको द्वन्द्वले असर पार्दै आएको छ । यस पटक भने उक्त वार्तामा भारत र पाकिस्तानभन्दा पनि अफगानिस्तानलाई लिएर समस्या हुने देखिन्छ । अफगानिस्तानबाट यसपालिको सहभागी हुन्छन् भन्ने टुंगो लागेको छैन । नेपालले अफगानिस्तानलाई त्यस वार्ता आमन्त्रण गर्छ कि गर्दैन भन्ने नै पनि चासोको विषय छ । नेपालले यसअघि नै परराष्ट्र मन्त्रालयमार्फत विज्ञप्ति जारी गर्दै अफगानिस्तानमा भइरहेको घटनालाई नजिकबाट नियालिरहेको उल्लेख गरेको थियो । नेपालले तालिवान सरकारलाई मान्यता दिइसकेको छैन । तालिवानसँग नेपाल सरकारले सहकार्य गर्दै जानुपर्ने तर उनीहरूलाई मान्यता भने दिन नहुने कूटनीतिज्ञ भट्टराई बताउँछन् । राष्ट्रसंघका लागि अफगानिस्तानका राजदूत गुलाम एम इसाकजाईलाई तालिवान सरकार आए पनि फिर्ता गरिएको छैन । इसाकजाईले अफगानिस्तानका तर्फबाट महासभामा सहभागिता जनाउनेछन् ।"
खुकुरीको धारमा वाचाकसम,"सभाले तय गरेको कानुनविपरीत काम गरेमा गाउँलेलाई जरिवाना लाग्छ । यो चलन क्व्होलासोंथर४ भुजुङमा परम्परा हो । कोरोना संक्रमण जोखिमलाई ध्यानमा राख्दै यसपटक भौतिक दूरी कायम गरेर सभा गरिएको उनले सुनाए । पोहोर र अहिले कोरोनाको डरका बीच हामीले भदौ सभा गर्यौं । छिटोछिटो सक्नुपर्ने बाध्यता थियो । ४ दिनको सभामा अन्तिम दिन हामी समिति मात्रै बस्यौं र ३ दिनसम्मको छलफलमा उठेका कुरालाई निचोड निकाल्यौं, उनले भने ।गुरुङ जातिको आदिम थलो क्व्होलासोंथर पतनपछि छरिएका गुरुङ १ हजार २ सय वर्षअघि भुजुङ आएको मानिन्छ । हामी जहिलेदेखि (तमु) गुरुङ कहलियौं । हाम्रो पुर्खाले समाज र गाउँलाई एकतामा बाँध्न सभा सुरु गरे । त्यसैलाई निरन्तरता दिएका हौं, उनले भने, १ हजार २ सय वर्षअघि ६० कुरिया घर बसाएको बेलादेखि सभा हँॅदै आएको छ । वडाध्यक्ष खिमबहादुर गुरुङका अनुसार लमजुङका दशथर, नौथर, बाह्रथर, चौथर, पाँचगाउँ, छगाउँ (मादीदेखि लमजुङतर्फको कास्की) मा आआफ्नै नालसभा हुन्थ्यो । हामीले आगामी वर्षका लागि कानुन र नीतिनियम बनाएका छौं । मानापाथी, शेरधार्नी (नापतौल) को मूल्य तोकेका छौं । चोरीडकैती तथा अरूमाथि पापको काम नगर्ने नियम बनाएका छौं, उनले भने, नियम उल्लंघन गरेमा कारबाही हुन्छ । कुनै विशेष निर्णय गर्नुपरेमा समितिमात्रै बसेर निर्णय गर्न सक्ने उनले बताए । साविक भुजुङ गाविसका अध्यक्ष नारायणबहादुर गुरुङका अनुसार गाउँले सबैको सहभागितामा नीतिनियम बनाइएको हुन्छ । सभामा सहभागी नहुनेलाई जरिवाना गरिन्छ । यो नितान्त आन्तरिक मामिला हो । राज्यको कानुन, संविधानसँग हाम्रो समाजको कानुन बाझ्दैन । हामी व्यावहारिक पक्षलाई बढी ध्यान दिन्छौं, उनले भने । उनका अनुसार कानुन संशोधन वा परिवर्तन गर्नुपरेमा समिति र बुद्धिजीवीको भेला डाकेर निर्णय लिनुपर्छ । गाउँमा हुने धान, मकै, कोदोलगायत खाद्यान्न बालीको भाउ, कामदारको दैनिक ज्याला, घिउ, महको मूल्य, चोया तथा ऊनद्वारा निर्मित विभिन्न हस्तकलाका सामग्रीको मूल्य सभाले तोक्छ । सभाले पहिलोपटक ब्रोइलर कुखुराको मासु प्रतिशेर १ सय ८० रुपैयाँ तोकेको छ । गत वर्षसम्म तोकेको थिएन । लोकल कुखुराको प्रतिशेर २ सय तोकेको छ । गत वर्ष १ सय ५० थियो । गत वर्ष ७० रुपैयाँ रहेको लोकल रक्सी प्रतिबोतल १ सय पुर्याइएको छ । राँगाको मासु प्रतिधार्नी (८ शेर) को ६ सय रुपैयाँ, भैंसीको ५ सय ५०, खसीको १ हजार १ सय, भेडाबाख्रा प्रतिधार्नी १ हजार ५० रुपैयाँ तोकेको छ । ज्यामी (दक्ष) को प्रतिदिन ६ सय ५० रुपैयाँ, अर्धदक्ष ६ सय, ढुंगा, माटो बोक्न खट्नेलाई ५ सय ज्याला तोकिएको छ । गोरुसहित जोत्नेको १ हजार, असारे पर्म खाजासहित ४ सय, हिउँदे पर्म ३ सय, अन्न (धान, मकै, कोदो) प्रतिपाथी २ सय, पराल प्रतिभारी २ सय तोकिएको छ । गुरुङको मृत्यु संस्कारमा अर्घुं गर्दा घ्याब्रे गुरुको समूहलाई पगरीबापत ५ हजार, पच्यु गुरुहरूलाई पगरीबापत ४ हजार रुपैयाँ कायम गरिएको छ । ठूलो छोरासँग पुटपुटे नाच्दा गाउँ कोषमा ५ हजार र पुटपुटे नाचका गुरु समूहलाई १० हजार रुपैयाँ तोकेको छ । दसैं र तिहारमा एक टोलले अर्को टोललाई भैंसी उपलब्ध गराउँदा जरिवाना गर्न नपाउने नियम बनाइएको छ ।गाउँका अगुवा बृजबहादुर गुरुङका अनुसार यो वर्ष ५१ हजार १ सय ७५ रुपैया जरिवाना संकलन भएको छ । बन्देज लगाएको ठाउँमा चौपाया गएको, बाली नष्ट गरेको, व्यक्तिले कसैको चोरी गरेको, अटेरी गरी सभामा उपस्थित नभएकाको जरिवाना लिइएको हो । जरिवाना रकम गाउँको कोषमा जम्मा हुन्छ । यो पैसा विकास निर्माण र गाउँमा गरिने पूजापाठमा खर्च हुन्छ, उनले भने ।"
कांग्रेस नेतृत्वमा हस्तक्षेप गर्न तत्पर नयाँ पुस्ता,"(काठमाडौं)  कांग्रेस पार्टी २००३ सालमा स्थापना गर्दा संस्थापक नेता बीपी कोइरालाको उमेर ३३ वर्षको थियो । स्थापना भएकै वर्षको माघ १२ र १३ मा कोलकताको भावनीपुरस्थित खालसा हाइस्कुलमा भएको पार्टीको पहिलो महाविधेशनबाट टंकप्रसाद आचार्य सभापति र बीपी कोइराला कार्यवाहक सभापति निर्वाचित भए । ६ वर्षपछि २००९ सालमा भएको पाँचौं महाधिवेशनमा बीपी कोइराला सभापतिमा निर्वाचित हुँदा ३८ वर्ष पुगेका थिए । तीनै बीपी ४५ वर्षको उमेरमा २०१६ जेठ १३ मा दुईतिहाइ जनमतका साथ पहिलो जननिर्वाचित प्रधानमन्त्री बने । बीपीजस्ता युवा नेताहरूले जन्माएको कांग्रेस हुर्काउँदा पनि उनका समवयीहरू नै सक्रिय थिए । तर, ७५ वर्षीय कांग्रेसको नेतृत्व अहिले भने ७६ वर्षीय शेरबहादुर देउवाले गरिरहेका छन् । पार्टी मात्रै होइन, यतिबेला राज्यसत्ताकै नेतृत्व सम्हालिरहेका देउवा मंसिरमा हुने १४ औं महाधिवेशनमार्फत सभापति बन्ने र आम निर्वाचनपछि छैटौंपटक प्रधानमन्त्री बन्ने मार्गचित्रमा छन् । बीपी प्रधानमन्त्री भएकै उमेरवरिपरि रहेका युवा नेताहरू विश्वप्रकाश शर्मा, गगन थापा र प्रदीप पौडेल नेतृत्वमा हस्तक्षेप गर्न अघि सरेका छन् । ३१ वर्षको उमेरमा पहिलोपटक सांसद बनेका गगन थापा ४५ वर्ष पुग्दा एकपटक मन्त्री भए, तर पार्टीमा केन्द्रीय सदस्यभन्दा माथि उक्लन सकेका छैनन् । अघिल्लो महाधिवेशनमा महामन्त्रीमा पराजित भएका थापा यसपटक पनि उही पदका बलिया प्रत्याशी हुन् । यसपटक महामन्त्री र अर्कोपटक सभापति बन्ने उनको योजना छ । भदौ २४ गते बीपी जयन्तीकै अवसर पारेर अर्का युवा नेता विश्वप्रकाश शर्माले पनि महामन्त्रीमा प्रतिस्पर्धा गर्ने घोषणा गरे । पार्टी प्रवक्ता शर्माले पनि यसपालि महामन्त्री नबने शीर्षस्थ स्थानमा पुग्न ढिला हुने निष्कर्ष निकालेका छन् । युवा नेता प्रदीप पौडेल पनि महामन्त्रीका प्रत्याशी हुन् । थापा र शर्माले औपचारिक कार्यक्रममार्फत घोषणा गरिसके भने पौडेल घोषणाको तयारी गर्दै छन् । तेस्रो पुस्ताबाट ५१ वर्षीय कल्याण गुरुङले सभापतिमै प्रतिस्पर्धा गर्ने आँट गरेका छन्, तर पनि समकालीन नेताहरूले समेत उनलाई साथ दिएका छैनन् । पार्टीमा पदाधिकारीको आकांक्षा राखेर हिँड्ने अरू पनि धेरै युवा छन् । नेतृत्वमा पुग्ने आकांक्षा त अरू युवा नेतामा पनि छ, तर धेरैजसोले हार्ने जोखिम लिन खोजेका छैनन् । त्यसैले सभापतिमा फेरि पनि पुराना नेताहरूबीच नै टक्कर हुँदै छ । पार्टी सभापतिसमेत रहेका प्रधानमन्त्री देउवा र वरिष्ठ नेता रामचन्द्र पौडेल दुवैले फेरि नेतृत्वमा प्रतिस्पर्धाको दाबी गर्दै आएका छन् । देउवा आफ्नो टिममा निर्विवाद उम्मेदवार देखिएका छन् । तर, पौडेल भने समस्यामा छन् । यद्यपि वर्तमान उपसभापति विमलेन्द्र निधिले सभापति दाबी गरेपछि देउवाको जित चुनौतीपूर्ण बनेको छ । कांग्रेसका संस्थापकमध्येका बीपी, गणेशमान र महेन्द्रनारायण निधिका कान्छा सुपुत्रहरू क्रमशः शशांक, प्रकाशमान र निधिबीच नै नेतृत्वको प्रतिस्पर्धा छ । कोइराला परिवारबाटै शशांक र दाजु शेखर कोइराला (बीपीका भाइका छोरा) बीच प्रतिस्पर्धा छ । नेतृत्व हस्तान्तरण हुनुपर्ने मुद्दामा एकमत उनीहरू कसले लिने भन्नेमा भने सहमत हुन सकेका छैनन् । शशांक, निधि र प्रकाशमानबीच समझदारी बनाएर एउटै उम्मेदवार दिने पहलकदमी पनि केही समय चल्यो । तर सहमति नजुटेपछि निधिले सम्पर्क कार्यालय खोलेर तयारी अघि बढाएका छन् ।प्रकाशमान पनि नेतृत्व हस्तान्तरणको पक्षमा बलियोसँग उभिएका छन् । तपाईं (देउवा) को नेतृत्वमा पार्टी पुगेपछि समयमै महाधिवेशन पनि हुन सकेन । संगठन चलायमान भएन । कांग्रेसकै नेतृत्वमा संविधान जारी गर्ने ऐतिहासिक उपलब्धि हासिल गर्दा पनि ०७४ को निर्वाचनमा पार्टीले लज्जास्पद हार बेहोर्नुपर्यो । अब तपाईंले पार्टी चलाउन सक्नुहुन्न भनेर मैले सभापतिजीलाई भनेको छु, सिंहले कान्तिपुरसँग भने, ठीक त्यसैगरी रामचन्द्र दाइलाई पनि मैले आम कार्यकर्ताहरूको चाहना पनि नेतृत्व हस्तान्तरण हुनुपर्छ भन्ने छ । यसलाई मनन गरेर दोस्रो पुस्ताका नेताहरूलाई अघि बढाउनुहोस् भनेको छु । शशांक, शेखर र निधिले पनि देउवा र पौडेललाई यस्तै सन्देश दिँदै आएका छन् । बाहिरी ढोकाबाट गरिने प्रतिस्पर्धाले नेतृत्वमा नपुगिने देखेपछि युवा नेताहरू पनि देउवा र पौडेललाई विस्थापित गर्न दोस्रो पुस्ताका आकांक्षीहरूकै साथ खोजेका छन् । यसपटक दोस्रो पुस्तामा नेतृत्व ल्याउन सकिए अर्को १५ औं महाधिवेशनमा नेतृत्व लिन सहज हुने बुझाइ गगन पुस्ताका नेताहरूमा देखिन्छ । त्यही मनस्थितिअनुसार नै उनीहरूले दोस्रो पुस्ताका आकांक्षीलाई नेतृत्व लिन मैदान खाली छाडिदिएका छन् । देउवा र पौडेलको आकांक्षा समाजको गति र युवाहरूको चाहनाबीच कतै मेल नखाने युवा नेताहरूको दाबी छ । अघिल्लो महाधिवेशनमा क्रियाशील सदस्य ४ लाख ७० हजार थिए भने अहिले यो संख्या ९ लाख पुगिसकेको छ । जसमा १६ देखि ४० वर्ष उमेर समूहका ३३ प्रतिशत छन् । ४१ वर्षदेखि ६० वर्षका ३७ प्रतिशत छन् । यसरी ६० वर्षमुनिका कार्यकर्ताको संख्या ७० प्रतिशत छ । कांग्रेसका नौ लाख कार्यकर्ताको भावनाबाट चल्ने नेतृत्व आउनुपर्ने युवाहरूको माग छ । तर परम्परागत पार्टीको गुट र सिन्डिकेट छिचोलेर बाहिरबाट नेतृत्वमा उदाउन कांग्रेसमा असम्भवप्रायः रहेको कांग्रेस युवा नेता प्रदीप पौडेल बताउँछन् । थापा, शर्मा र पौडेलले महामन्त्री घोषणा गर्दा पनि कुनै न कुनै टिममा लामबद्ध हुने तयारी छ । थापा पौडेल समूहबाट उम्मेदवार हुने पक्काजस्तै भएको छ । शर्मा र पौडेलले कुन टिममा जाने खुलाएका छैनन् । युवापंक्तिको उम्मेदवारी घोषणाले एकैपटक देउवा र पौडेललाई दबाब दिइरहेको छ, कांग्रेसका एक नेताले भने । ०७४ को निर्वाचनपछि नै नेतृत्वको हस्तान्तरणको मुद्दा उठाउँदै थापा, चन्द्र भण्डारी, धनराज गुरुङ, कमला पन्त, रत्न शेरचन, बद्री पाण्डे, जीवन परियार, गुरुराज घिमिरे, प्रदीप पौडेल, कल्याण गुरुङ, रामकृष्ण यादव र किरण यादवले पार्टीमा संयुक्त दस्ताबेजसमेत प्रस्तुत गरेका थिए । ०४८ सालयता जसरी विचार र संगठनका ढोका बन्द भए, त्यसरी नै नेतृत्वमा रहेका पुराना मान्छेको स्वाभाविक बहिर्गमन र नयाँ मान्छेको आगमन नहुनाले एजेन्डा, विचार र क्षमताका दृष्टिले पार्टी जमेको पोखरीजस्तो भएको छ, उनीहरूको दस्ताबेजमा उल्लेख छ, पार्टीको चुस्त संगठन चलाउन प्रस्ट सैद्धान्तिक खाका त कोर्यौं, तर त्यसलाई चलाउने नेतृत्व गतिशील छैन, यथास्थितिवादी छ भने संगठन कसरी चलायमान हुन्छ ? पार्टीलाई गतिशील बनाउने र यथास्थितिबाट माथि उठाउने भने पनि वर्तमान दोस्रो पुस्ताका नेताहरूका ठोस योजना, दृष्टिकोण र कार्यक्रमको अभाव देखिएको छ । नेतृत्वको आकांक्षा राख्ने दोस्रो पुस्ताका नेताहरूमा विमलेन्द्र निधि, कृष्णप्रसाद सिटौला, शशांक कोइराला, प्रकाशमान सिंह, गोपालमान श्रेष्ठ, शेखर कोइराला छन् । सिटौला, श्रेष्ठ र शेखर ७० काटिसकेका छन् । शशांक ६३, निधि ६५ र सिंह ६६ वर्षका छन् । १४ औं महाधिवेशनमा पुग्दा उनीहरूको उमेर पनि ७० कट्छ । यसैपटक नेतृत्वमा आउन नसकिए अर्को महाधिवेशनमा गगन पुस्ता नेतृत्वमा पुग्ने भय उनीहरूमा छ । सिंह भने उमेरको दबाबभन्दा पनि आम कार्यकर्ताको चाहनाअनुसार पहिलो पुस्ताले सम्मानजनक बिदाइ लिनुपर्ने बताउँछन् । उमेरभन्दा पनि दृष्टिकोण र क्रियाशीलताको कुरा हो । ७० वर्षको उमेर पुगे पनि समाजको मुद्दा र युवाहरूको भावना बुझ्न सक्ने नेतृत्व भयो भने खासै फरक पर्दैन, उनी भन्छन्््, मेरो हकमा पनि त्यही हो ।प्रतिस्पर्धीहरूका लागि सबैभन्दा बढी चुनौती पार्टी र राज्यसत्ताको केन्द्रमा देउवा छन् । २० वर्षसम्म कोइरालाविरोधी संगठन निर्माण गरेर बलियो गुट बनाएका देउवा १३ औं महाधिवेशनबाट सभापति बनेपछि झनै बलियो बने । देउवाका लागि आफ्नो टिम जोगाउने चुनौती छ । दुईपटकभन्दा बढी पार्टी सभापति बन्न नपाइने विधानको व्यवस्थाका कारण देउवाका लागि पनि यो अन्तिम मौका हो । देउवाका समकालीन साथी र स्थायी प्रतिद्वन्द्वी ७७ वर्षीय पौडेल आफ्नै टिमबाट सर्वसम्मत उम्मेदवार बन्न धौधौ छ । उनलाई शशांक, प्रकाशमान र शेखर तीनै जनाले अभिभावक बन्न सम्झाइरहेका छन् । तर, यी तीनै जना आपसमा मिल्न नसक्दा आफू सर्वसम्मत हुने पौडेलको अपेक्षा छ । एउटै उम्मेदवार बनाउन नसक्दा वडा अधिवेशन सुरु हुने अघिल्लो दिन भदौ १७ मा पौडेलसहितका चारै आकांक्षी सँगै बसेर एउटै टिम खडा गर्ने प्रतिबद्धता जनाएका थिए । कार्यकर्तालाई आशा जगाउन प्रतिबद्धता व्यक्त भए पनि चारै जनाले पछि नहट्ने संकेत गरिरहेका छन् । चार दिनअघि शशांकले आफ्नो निर्वाचन क्षेत्र नवलपरासी पुगेर आफू सभापतिको उम्मेदवार बन्ने अनौपचारिक घोषणा गरे । देउवा भने संस्थापनइतर पक्षमा भइरहेको नेतृत्वको भिडन्तलाई नियालिरहेका छन् । प्रतिद्वन्द्वी खेमाबाट एउटाभन्दा बढी उम्मदेवार हुँदा त्यसको लाभ आफूलाई मिल्ने आकलन उनको छ । तर, उनी आफैंलाई पनि पहिलाजस्तो सहज छैन । पार्टीको संगठन विभाग प्रमुखसमेत रहेका गोपालमान श्रेष्ठले पनि सभापतिमा प्रतिस्पर्धा गर्ने घोषणा गरिसकेका छन् । उमेर र सरकारको व्यस्तताले देउवाबाट पार्टी चल्न नसक्ने ठम्याइ श्रेष्ठको छ । पछिल्लोपटक प्रवक्ता शर्माले समेत आफ्नै विवेकमा उम्मेदवारी घोषणा गरेकाले देउवा दबाबमा छन् । अब आफ्नै पक्षबाट पनि महामन्त्रीका लागि दाबेदार बढी भएकाले व्यवस्थापन गर्न असहज छ । महामन्त्रीका लागि बालकृष्ण खाँण, प्रकाशरण महत, ज्ञानेन्द्रबहादुर कार्की, एनपी साउद र रमेश लेखकको दाबी छ । व्यवस्थापन हुन नसक्ने खालको समस्या सभापतिका लागि छैन, सहमहामन्त्रीसमेत रहेका महतले भने, सेटल गर्न सकिने प्रशस्त ठाउँ छन् । ०४८ सालको आम निर्वाचनपछि तत्कालीन गिरिजाप्रसाद कोइराला नेतृत्वको सरकारमा गृहमन्त्री भएका देउवा ०५२ सालमा पहिलोपल्ट प्रधानमन्त्री भए । प्रधानमन्त्री छँदा उनी ४९ वर्षका थिए । अहिले पाँचौंपटक प्रधानमन्त्री बनेका छन् । विभाजन भएको बेला कांग्रेस (प्रजातान्त्रिक) र एकीकृत भएपछि नेपाली कांग्रेसकै सभापति भए । देउवासँगै पौडेल पनि ०४८ सालदेखि नै निरन्तर राज्य सत्तामा सामेल छन् । देउवा पहिलोपल्ट प्रधानमन्त्री छँदा उनी सभामुख बने । पटकपटक मन्त्री भएका पौडेल पार्टीमा सुशील कोइरालाको निधनपछि छोटो समय कार्यवाहक सभापति भए । ०४८ सालदेखि निरन्तर पार्टीको केन्द्रमा रहेका देउवा र पौडेलमध्ये एकले नेतृत्व लिएमा कांग्रेसको युवा पंक्तिमा निराशा थपिने निश्चित छ ।"
फोहोरबाट मोहर कहिले ?,काठमाडौं नारायणटारस्थित शंकरापुर अस्पतालअघि फोहोरको थुप्रो । बर्खा लागेसँगै नुवाकोटको सिसडोल ल्यान्डफिल साइटसम्म पुग्ने सडक बिग्रिएको र स्थानीयले फोहोर व्यवस्थापन गर्न अवरोध गरेको भन्दै उपत्यकाको फोहोर नियमित रूपमा उठ्न सकेको छैन । जसका कारण टेकु ट्रान्सफर स्टेसन भरिभराउ छ भने सडक किनार र चोकचोकमा फोहोरको डंगुर छ । बन्चरेडाँडास्थित निर्माणाधीन ल्यान्डफिल साइटमा फोहोर फाल्ने घोषणा गरिए पनि सहरी विकास मन्त्रालय र महानगरबीच समन्वय नहुँदा काम अघि बढेको छैन । तस्बिर ः प्रकाशचन्द्र तिमिल्सिनाकान्तिपुर
अविश्वास प्रस्ताव एक साता धकेलियो,"(मकवानपुर)  वाग्मती प्रदेशमा नयाँ सरकार गठनका लागि विपक्षी गठबन्धनले एक साता कुर्ने भएको छ । एकल बहुमत रहेको एमाले विभाजन भएसँगै अष्टलक्ष्मी शाक्य नेतृत्वको प्रदेश सरकारलाई सदनबाट विश्वासको मत लिनुपर्ने बाध्यात्यमक अवस्था सिर्जना भएको छ । विपक्षी गठबन्धनको बैठकले मुख्यमन्त्री शाक्यलाई विश्वासको मत लिनका लागि एक साताको समय दिने सहमति गरेको हो ।राजनीतिमा इमानदारिता हुन्छ । हामीले मुख्यमन्त्रीलाई विश्वासको मत दिन एक साताको समय दिएका छौं । यस अवधिमा सदन बोलाएर विश्वासको मत लिने वातावरण बनेन भने हामी सरकार फेर्ने प्रक्रियामा अगाडि बढ्छौं, माओवादी केन्द्र संसदीय दलका नेता शालिकराम जम्मकट्टेलले भने । उनले मुख्यमन्त्रीले एक साताभित्र विश्वासको मत लिने प्रक्रिया अगाडि नबढाए अविश्वास प्रस्ताव दर्ता गरेर अगाडि बढ्ने सहमति विपक्षी दलहरूबीच भएको बताए ।उनका अनुसार अविश्वासको प्रस्ताव दर्ता भएको बढीमा साता दिनभित्रमा प्रदेश सरकार फेर्ने गरी विपक्षी गठबन्धनले तयारी अगाडि बढाइसकेको छ । विपक्षी गठबन्धनलाई भावी मुख्यमन्त्रीको नाम छिनोफानो नहुँदा अविश्वासको प्रस्ताव अगाडि बढाउन समस्या भइरहेको छ । प्रदेशमा नयाँ सरकार गठनका लागि सदनमा ५५ मत आवश्यक पर्छ । माओवादी केन्द्रको २३, कांग्रेसको २२ र नेकपा (एकीकृत समाजवादी) को १३ गरी विपक्षी गठबन्धनसँग ५८ मत छ । यस्तो अवस्थामा विपक्षीको सरकार बन्ने निश्चित छ ।बैठकमा विवेकशील साझा पार्टीलाई पनि सरकारमा ल्याउन पहल गर्ने सहमति भएको छ । सरकार फेर्न विवेकशील तयार देखिएको छ । तर सरकारमा जाने विषयमा निर्णय गरेको छैन । हामीले उहाँहरूलाई सरकारमा पनि ल्याउन पहल गर्नेछौं, जम्मकट्टेलले भने । उनले सरकारको नेतृत्व र समयको विषय भने टुंगिएको बताए । आधाआधा कार्यकाल सरकारको नेतृत्व गर्ने लगभग निश्चित छ । कुन दलले पहिला भन्ने हो, उनले भने ।सरकारको नेतृत्व आधाआधा कार्यकाल गर्ने विषयमा कांग्रेस र माओवादी एक मत छन् भने एकीकृत समाजवादीको फरक मत छ । सरकारको नेतृत्व र समयको विषयमा छलफल गरे पनि सहमति भएन । गठबन्धनमा रहेका दलको शीर्ष तहबाटै टुंग्याएर अगाडि बढ्ने गरी छलफल सकिएको छ, बैठकमा सहभागी एक नेताले भने । ती नेताका अनुसार एकीकृत समाजवादीले पूरै कार्यकाल सरकारको नेतृत्व आफूले गर्न पाउनुपर्ने दाबी गरिरहेको छ । मुख्यमन्त्रीको दौडमा कांग्रेस नेता इन्द्रबहादुर बानियाँ र एकीकृत समाजवादीका नेता राजेन्द्र पाण्डे छन् । नेतृत्व हत्याउन दुवैले आआफ्नो लबिइङ गरिरहेका छन् ।"
"सभाहल खाली, महानगरका कार्यक्रम होटलमा","(काठमाडौं)  गत वर्षको असार २६ मा रविभवनस्थित होटल क्राउन इम्पेरियलमा काठमाडौं महानगरपालिकाले सेमिनार गर्यो । सेमिनारबापत होटललाई १ लाख २ हजार पाँच सय ४८ रुपैयाँ भाडा बुझाइयो ।गत माघ २१ मा सिनामंगलको एयरपोर्ट होटलमा अर्को एउटा सेमिनार आयोजना भयो । त्यसका लागि पनि महानगरले ६ लाख ३६ हजार ४ सय १६ रुपैयाँ खर्च गर्यो । यी दुवै दिन महानगरमातहतको राष्ट्रिय सभागृहमा भने कुनै कार्यक्रम हुने तय थिएन । कार्यक्रमका लागि सभागृह उपलब्ध हुँदाहुँदै महानगरले ठूलो रकम खर्च गरेर होटलमा कार्यक्रम गरेको हो ।यस्तो घटना पहिलोपटक भएको भने होइन । महानगरले ०७६७७ मा १६ वटा (१६ दिन) अभिमुखीकरणलगायत कार्यक्रमहरू विभिन्न होटलमा गरेको देखिन्छ । त्यसमध्ये २ दिन मात्र सभागृहको हल अन्य कार्यक्रमका लागि लिइएको थियो । ब्रिटिस गोर्खा सैनिक संगठन र रसुवागढी हाइड्रोपावरले ती दुई दिन सभागृहमा कार्यक्रम गरेका थिए । तर महानगरले १६ दिन होटल तथा रिसोर्टमा कार्यक्रम गरेबापत ७६ लाख २ हजार ८ सय १२ रुपैयाँ खर्चेको छ । जबकि सरकारले २०७५ सालमै सार्वजनिक खर्चमा मितव्ययिता कायम गर्न भन्दै मार्गदर्शन नै जारी गरेको थियो । तत्कालीन अर्थमन्त्री युवराज खतिवडाले सार्वजनिक खर्चमा मितव्ययिता र प्रभावकारिता कायम गर्नेसम्बन्धी नीतिगत मार्गदर्शन २०७५ जारी गरेका थिए । उक्त मार्गदर्शनको बुँदा नं ११ मा सरकारी खर्चमा सभा, सम्मेलन, गोष्ठी, सेमिनार, अन्तरक्रियाजस्ता कार्यक्रम सञ्चालन गर्दा सरकारी निकायकै सभाहल प्रयोग गर्नुपर्ने उल्लेख छ । खतिवडापछिका अर्थमन्त्री विष्णु पौडेलले पनि कोरोना महामारीका कारण राज्यको ढुकुटीमा दबाब परिरहेको भन्दै सार्वजनिक खर्चमा मितव्ययिता कायम गर्नेसम्बन्धी मापदण्ड २०७७ जारी गरेका थिए । तर काठमाडौं महानगरले खर्चमा मितव्ययिता अपनाउनु त परको कुरा, भएको स्रोतसाधन प्रयोग नगरी अनावश्यक व्ययभार बढाउने काम गरेको छ । महानगरको यो प्रवृत्तिलाई महालेखा परीक्षकको कार्यालयले पनि औंल्याएको छ । महालेखाको ५८ औं लेखापरीक्षण प्रतिवेदन (आव ०७६७७) ले पनि काठमाडौं महानगरले १६ वटा सेमिनारबापत ७६ लाख २ हजार ८ सय १२ रुपैयाँ खर्च गरेको जनाएको छ ।महानगरमातहत २ वटा सभाहल छन् । महानगरको कार्यालय रहेको सुन्धारास्थित जेडिए भवनमा ४० जनासम्म अटाउने हल छ । त्यस्तै, राष्ट्रिय सभागृहमा ५ सय जनाभन्दा बढी क्षमताको सभाहल छ । आफ्नै हल हुँदा पनि महानगरले राजधानीका विभिन्न होटलमा गएर सेमिनार, अभिमुखीकरणलगायत विभिन्न कार्यक्रम आयोजना गरेको हो । महानगर प्रवक्ता ईश्वरमान डंगोलले होटलमा मात्र नभएर आफ्नै हलमा धेरै कार्यक्रम तथा सेमिनार आयोजना गरेको दाबी गरे । समीक्षा, विभागीय कार्यक्रम, जनचेतनालगायत धेरै कार्यक्रम राष्ट्रिय सभा गृहमै गरेका छौं, उनले भने, होटलमै गएर गर्नुपर्ने कार्यक्रम मात्र बाहिर गरेका छौं । शान्त वातावरणमा र ध्यान केन्द्रित गर्नुपर्ने, योजना बनाउने कार्यक्रम मात्र बाहिर गरेको उनको दाबी छ । सातामा दुईदेखि तीनवटा कार्यक्रम गर्नुपर्छ, त्यो राष्ट्रिय सभागृहमै हुन्छ, उनले भने, लामो छलफल गरेर निचोड निकाल्नुपर्ने कार्यक्रम तथा सेमिनारचाहिँ बाहिर गरेको हो ।पूर्वसचिव गोपीनाथ मैनाली भने बाध्यात्मक अवस्थाबाहेक होटलमा सेमिनार तथा कार्यक्रम गर्न नहुने बताउँछन् । स्थानीय तहले मितव्ययी सोच राखेर काम गर्नुपर्ने उनको भनाइ छ । आफ्नो सभाकक्ष, सभाहल छ भने बाहिर होटलमा सेमिनार गर्नु राम्रो हुँदैन, उनले भने, कोरोना महामारीको अवस्थामा बाहिर जमघट गर्ने तथा खर्च गर्ने काम कम गर्नुपर्छ । संघीय सरकारले जारी गरेको मितव्ययी मार्गदर्शनको उल्लंघन गर्न नहुने उनले बताए । जनताको पैसा भएकाले जनताकै पसिना पुछ्नका लागि मात्र खर्च गर्नुपर्छ, उनले भने ।"
बुहारीहरूको शंकास्पद मृत्यु शृंखला,"(काठमाडौं)  रूपन्देहीको तिलोत्तमा नगरपालिका५ की २७ वर्षीया सीता भण्डारी पौड्याल भदौ २० मा घरभित्रै मृत फेला परिन् । प्रहरीले सीताका श्रीमान् टीका र आमाजू विष्णुलाई पक्राउ गरेर आत्महत्या दुरुत्साहनमा मुद्दा चलायो । तर, सीताको मृत्यु शंकास्पद भन्दै फेसबुकमा जस्टिस फर सीता भण्डारी ह्यासट्याग चलिरहेको छ । महिला अधिकारकर्मी र माइती पक्षले सीताको न्यायका निम्ति धर्ना र जुलुस जारी राखेका छन् । सीताको जस्तै घटना चार महिनाअघि चितवनमा पनि भएको थियो । २८ वर्षीया सविता भण्डारी वैशाख ४ मा चितवनको शारदानगरस्थित घरमा मृत भेटिइन् । बाबु रामचन्द्र भण्डारीले छोरीको मृत्युमा ज्वाइँ योगेन्द्र र उनका परिवारका सदस्य जिम्मेवार रहेको भन्दै चितवन प्रहरीमा जाहेरी दिए । वैशाख १७ मा योगेन्द्र पक्राउ परे । जेठ ११ गते योगेन्द्रसहित ससुरा रमेश र दिदी भावाविरुद्ध सरकारी वकिलको कार्यालयले चितवन जिल्ला अदालतमा आत्महत्या दुरुत्साहनको अभियोगपत्र दर्ता गर्यो । जेठ १४ मा योगेन्द्र र रमेशलाई एकएक लाख र भावनालाई २५ हजार रुपैयाँ धरौटीमा छाड्न अदालतले आदेश दियो । करिब डेढ सय किलोमिटरको दूरीमा भएका यी दुई घटनाको प्रकृति मात्रै मिल्दैन, दुवै घटनापछि उब्जिएका शंका र न्यायको माग गर्दै सामाजिक सञ्जाल र सडकमा उर्लिएका स्वर पनि उस्तै सुनिन्छन् । दुवै घटनामा दृश्यमा देखिने समानता भनेको दुवै बुहारीको मृत्यु घरभित्रै हुनु, माइतीले हत्याको दाबी गर्नु र प्रहरीले आत्महत्या दुरुत्साहनको किटानी जाहेरी दिनुमा मात्रै सीमित छैन । पहिलो श्रीमतीसँग सम्बन्धविच्छेद भएपछि योगेन्द्रले सवितासँग बिहे गरेका थिए । सीताको घटनामा पनि यस्तै खालका समानता देखिन्छ । पहिलो पत्नीसँग सम्बन्धविच्छेद भएपछि टीकाले २ वर्षअघि सीतालाई भित्र्याएका थिए । दुवै घटनामा माइती पक्षले आफ्नो छोरीको मृत्युमा श्रीमान् र परिवारका सदस्यलाई कारक ठानिरहेका छन् । बुहारीहरूको शंकास्पद मृत्युको फेहरिस्त बुटवल र चितवनमा मात्रै सीमित छैन । उस्तै प्रकृतिका शृखलाबद्ध घटनाले नेपाली समाज बुहारीका निम्ति असुरक्षित बन्दै जान थालेको हो कि भन्ने पेचिलो प्रश्न पनि तेर्स्याएको छ । असार १७ मा नुवाकोट सूर्यगढी गाउँपालिका५ की २३ वर्षीया सुष्मा तामाङ घरनजिकै रूखमा पासो लगाएर झुन्डिएको अवस्थामा फेला परिन् । छोरीको मृत्यु ज्वाइँ दीपेन्द्र ढकाललगायत परिवारकै सदस्यका कारण भएको भन्दै सुष्माका बाबु चन्द्रबहादुर तामाङले प्रहरीमा आत्महत्या दुरुत्साहन ऐनअन्तर्गत कारबाही हुनुपर्ने भन्दै किटानी जाहेरी दिए । दीपेन्द्रले घरमा जेठी श्रीमती नम्रता राई ढकाल हुँदाहुँदै सुष्मासँग दोस्रो बिहे गरेका थिए । विवाहको तीन वर्ष बित्दा नबित्दै सम्बन्धमा दरार आयो । घटनाको अघिल्लो रात आफूसँग सामान्य विषयमा झगडा भएको दीपेन्द्रले प्रहरी बयानमा बताएका छन् । सुष्माको मृत्युको कारण पहिचान गर्न साउन ५ गते केन्द्रीय विधि विज्ञान प्रयोगशालामा भिसेरा पठाइएको थियो । बुहारीहरूको शंकास्पद मृत्युमा श्रीमान् र परिवारबाटै हुने यातनासँगै सम्पत्तिको लोभ पनि जोडिने गरेको देखिन्छ । २०७७ असार २ मा हेटौंडाकी २२ वर्षीया सुस्मिता थापाको शव घरमै फेला पर्यो । ससुरा प्रकाश थापा र नन्द सीता थापा पक्राउ परे । घटनाको ६ महिनाअघि सुस्मिताका पतिको सवारी दुर्घटनामा मृत्यु भएको थियो । प्रहरी अनुसन्धानले छोराको मृत्युपछि प्राप्त हुने बिमा रकमको लोभमा परिवारका सदस्यले सुस्मिताको हत्या गरेको देखाएको छ । धेरैजसो घटनामा श्रीमान्को अनुपस्थिति वा श्रीमान्को असहयोगी व्यवहार मुख्य कारक देखिँदै आएको छ । यसरी मृत्युवरण गरेकामध्ये धेरैजसो घरभित्रकै काममा सीमित हुनुपर्ने, स्वतन्त्रताको अभ्यास गर्न नपाउने र आर्थिक रूपमा अरूको मुख ताक्नुपर्ने परिबन्दमा परेका बुहारीहरू देखिन्छन् । रौतहट गुजरा नगरपालिका८ मा २०७५ माघ दोस्रो साता १८ वर्षीया राहनी खातुनको रहस्यमय मृत्यु भयो । परिवारका सदस्य नै भागेपछि माइती पक्षले उनीहरूले नै हत्या गरेर फरार भएको आरोप लगायो । उनका श्रीमान् अजहरुद्दिन एक वर्षदेखि वैदेशिक रोजगारीका क्रममा कतारमा थिए । राहनीको मृत्युपछि उनका माइतीले ससुरा सोहेब मिया दर्जी र सासू सेरातुन खातुनले शारीरिक र मानसिक यातना दिएर हत्या गरेको आरोप लगाए । यस्तै, घटना २०७५ वैशाख १९ मा काभ्रेको चौरी देउरालीमा पनि देखियो । १८ वर्षीया विपना ढकालको मृत्यु आफ्नै ससुरा पदमलाल चौलागाईंले हानेको चिर्पटका कारण भयो । घर झगडा चर्कंदै गएका बेला ससुरा उनीमाथि जाइलागेका थिए । घटनाका बेला विपनाका श्रीमान् घरमा थिएनन् । यस्ता शंकास्पद मृत्युका घटनामा माईती पक्षले देखाएर आत्महत्या दुरुत्साहनको घटनामा मुद्दा दर्ता गर्ने क्रम भने बढेको छ । यस्तो सक्रियताले बुहारीले घरभित्र भोगिरहेका अनेक घटनालाई सतहमा ल्याएको छ । शंकास्पद मृत्युका घटनालाई कानुनी अनुसन्धानको दायरामा पनि खिचेको छ । महान्यायाधिवक्ता कार्यालयको वार्षिक प्रतिवेदन २०७६७७ का अनुसार यो आर्थिक वर्षमा अघिल्लो वर्षबाट सरेर आएका ७३ र नयाँ दर्ता भएका १७७ गरी २ सय ५० वटा आत्महत्या दुरुत्साहनको मुद्दा अदालतमा पुगेको छ । जसमध्ये यो आबमा ९२ मुद्दामा फैसला भएको थियो । जसमा २५ वटा आत्महत्या दुरुत्साहनको घटनामा अदालतले दोषी ठहर गरेको थियो । सहन्यायाधिवक्ता सञ्जीवराज रेग्मी दाइजो प्रथा, घरेलु हिंसा र बुहारीलाई सताएपछि हुने घटनालाई केन्द्रमा राखेर यो कानुन निर्माण गरिएको बताउँछन् । उनको भनाइले पनि आत्महत्या दुरुत्साहनका अधिकांश मुद्दामा बुहारीको शंकास्पद मृत्युको घटना जोडिएको देखिन्छ । मुलुकी अपराध संहिता २०७४ को दफा १८५ मा आत्महत्या गर्न दुरुत्साहन दिन नहुने उल्लेख छ । सोही दफाको उपदफा १ मा यस्तो कसुर गर्ने व्यक्तिलाई पाँच वर्षसम्म कैद र ५० हजार रुपैयाँसम्म जरिवाना हुने उल्लेख छ । नेपाल प्रहरीका प्रवक्ता एसएसपी वसन्तबहादुर कुँवरले बुहारीहरूको मृत्युका अधिकांश घटनामा घरेलु हिंसाको कारण जोडिने गरेको बताए । शंका, डिप्रेसन, श्रीमान्सँगको सम्बन्धमा देखिने उचारचढाव पनि बुहारीहरूको मृत्युको कारण बन्ने गरेको छ, उनले भने, पहिलेजस्तो बुहारीको मृत्युका घटना गुपचुप नहुने बरु कथित इज्जत र प्रतिष्ठा नभनी न्यायका निम्ति प्रहरीकहाँ पुग्ने प्रवृत्ति भने बढेको छ । बुहारी मृत्युका धेरैजसो घटनामा सामाजिक सञ्जाल, युट्युब र सडकबाट दबाब दिने प्रवृत्ति पनि देखिन थालेको उनको भनाइ छ । विवाद नहोस् भनेरै हामीले बुहारीको मृत्युका घटनाको प्रारम्भिक अनुसन्धानदेखि नै माइती पक्षलाई अनिवार्य बोलाउन थालेका छौं, उनले भने । त्रिचन्द्र कलेजकी उपप्राध्यापक समाजशास्त्री मीना उप्रेती परिवारभित्र बुहारीहरूको स्थान सबैभन्दा पुछारमा रहेको बताउँछिन् । बुहारीलाई पनि काम गर्दा थकाइ लाग्छ, उसका पनि रहरहरू छन् भनेर बुझ्ने पारिवारिक संरचना नभएसम्म यस्ता घटनामा कमी आउँदैन, बुहारीसँग जोडिएका सामाजिक मूल्य र मान्यता अत्यन्तै कठोर छन्, उनले भनिन् ।"
माइतीबाट फर्केकै दिन रहस्यमय मृत्यु,"(बुटवल)  मंगलबार चर्को घाममा छाता ओढेर दर्जनौं महिला सिद्धार्थ राजमार्गको मणिग्राम क्षेत्रमा देखिए । उनीहरू सबैजसोका हातमा प्लेकार्ड थियो भने जुलुसको अगाडि देखिएका महिलाले बोकेको ब्यानरमा लेखिएको थियो, जस्टिस फर सीता भण्डारी । सीताको न्यायका लागि एकजुट हौं । भदौ २० गते आफ्नै घरको कोठामा मृत भेटिएकी तिलोत्तमा५ की सीता भण्डारी पौड्यालको न्यायका लागि उनीहरू जुटेका थिए । जारी अनुसन्धानमा पीडित परिवार आश्वस्त हुन नसकेकैले सीताको शव नौ दिनयता लुम्बिनी प्रादेशिक अस्पताल बुटवलमै छ । आफूहरूले हत्यामा किटानी जाहेरी दिए पनि आत्महत्या दुरुत्साहनमा मुद्दा चलाइएको भन्दै माइती पक्ष आन्दोलित छ । उनीहरूले कहिले इलाका प्रहरी कार्यालय, कहिले तिलोत्तमा नगरपालिका त कहिले पीडकको घर घेराउ गरिरहेका छन् । प्रत्यक्षदर्शीका अनुसार मुखबाट रगत बगेको, गलामा चुन्नीले कसिएको र भुइँमा लडेको अवस्थामा सीता कोठामा मृत भेटिएकी थिइन् । उनका बाबु हरिप्रसाद भण्डारीले छोरीको हत्या नै भएको दाबीसहित इलाका प्रहरी कार्यालयमा किटानी जाहेरी दिए । तर प्रहरीले जाहेरी लिन मानेन । पति टीका र आमाजू विष्णु पक्राउ परेपछि मात्रै प्रहरीले भदौ २३ मा आत्महत्या दुरुत्साहनमा जाहेरी दर्ता गर्यो । अहिले प्रहरीले दुवैमाथि म्याद थप गरेर अनुसन्धान जारी राखेको छ । रूपन्देही प्रहरी प्रमुख प्रहरी उपरीक्षक मनोज केसीले जाहेरीकर्ताले हत्याको दाबी गरे पनि प्रमाण नपुगेकाले आत्महत्या दुरुत्साहनमा मुद्दा चलाएको बताए । टीका पाल्पा तानसेनको होलाङ्दी जाने बाटोमा दि दरबार कटेज एन्ड रिसोर्ट सञ्चालन गर्थे । दुवै जना भदौ ६ गते पाल्पाबाट तिलोत्तमास्थित घर आएका थिए । एक दिन घर बसेपछि तीज मानेर फर्किने योजनासहित सीता भोलिपल्ट तिलोत्तमा८ स्थित माइतीघर गएकी थिइन् । पाल्पा भएका टीकाले भदौ १९ मा सीतालाई फोन गरेर घरमा दिदीका छोरा भतिजको बर्थडे पार्टी छ भन्दै बोलाए । पतिको वचन हार्न नसकेपछि उनी दिउँसो २ बजेतिर घर पुगिन् । तर श्रीमान्ले भनेजस्तो घरमा बर्थडे पार्टी थिएन । तीज मान्न आएकी छोरी हतारहतार फर्केपछि सीताका माइतीले उनलाई रातिसम्म फोन गरिरहे । तर फोन उठेन । सीता घर फर्केको भोलिपल्ट बिहानै ५ बजेतिर टीकाले काम छ भनी माइती परिवारलाई घर बोलाए । सीताका बुबाआमा हुर्रिंदै त्यहाँ पुग्दा छोरीको मृत्यु भइसकेको थियो । बुबा हरिप्रसादले भने, हत्या गर्नकै लागि छोरीलाई योजनाबद्ध तरिकाले बोलाएका रहेछन् । छिमेकीका अनुसार सीता र टीकाबीच १५ वर्ष उमेर अन्तर थियो । ४० वर्षिय टीका र २५ वर्षीया सीताको २ वर्षअघि बिहे भएको थियो । पहिलो पत्नीसँग सम्बन्धबिच्छेद भएपछि टीकाले सीतासँग बिहे गरेका थिए । पछिल्लो समय उनीहरूबीच राम्रो सम्बन्ध थिएन । रक्सी खाएपछि पतिले मनपरी बोल्ने र कुटपिट गर्ने गरेको गुनासो सीताले गरिरहन्थिन् । सीता घर पुगेको दिन सासू, ससुरा, आमाजू, जेठाजु, जेठानीलगायत त्यहीं रहेको प्रहरी अनुसन्धानले देखाएको छ । राति ११ बजेसम्म परिवारसँगै रहे पनि त्यसपछि थाहा नभएको आमाजू विष्णुले प्रहरी बयानमा दाबी गरेकी छन् । प्रहरीका अनुसार घटनाको दिन पनि टीकाले मदिरा सेवन गरेका थिए । परिवारका अन्य सदस्य भने यसबारे बेखबर थिए । माइती पक्ष पुगेपछि मात्रै उनीहरू घटनास्थल अर्थात् सीताको कोठामा गएका थिए । इप्रका बुटवलका प्रहरी नायब उपरीक्षक मदन कुँवरले सीताको पोस्टमार्टम गर्दा ह्यांगिङ देखिएको बताए ।"
आफ्नैबाट असुरक्षा,"(काँकडभिट्टा)  दमक३ स्थित भुटानी शरणार्थी शिविर बस्ने २७ वर्षीया मुना राई (तामाङ) लाई ३५ वर्षीय श्रीमान् सनमान तामाङले गत साउन ३ मा कुटपिटपछि हत्या गरे । उस्तै प्रकृतिको घटना २०७७ भदौ ८ मा झापा गाउँपालिका३ कामाटोलीमा भयो । बब्बु भन्ने सुनिल टुडूले मादक पदार्थ सेवन गरी कुटपिट गर्दा ७० वर्षीय बुवा साइला टुडुको ज्यान गयो । ०७७ भदौ २८ मा कमल गाउँपालिका७ ठूलो बाह्रघरेका २३ वर्षीय दिनेश ऋषिदेवले ४५ वर्षीया आमा मीरा ऋषिदेवलाई बन्चरो प्रहार गरी हत्या गरे । परिवारभित्र सबभन्दा बढी विश्वास गरिने श्रीमान् र सन्तानबाटै कति धेरै असुरक्षा छ भन्ने बुझाउन यी हत्या शृंखला हेरे पुग्छ । पति या छोराहरूवाट महिलाले असुरक्षित महसुस गर्न थाल्नु सिंगो समाजकै लागि गम्भीर कुरा हो, अधिकारकर्मी कविता शर्मा भन्छिन्, पितृसत्ता र उसको दम्भका कारण महिलाहरूले अनाहकमा मारिनुपरेको हो । जिल्ला प्रहरी कार्यालय झापाका अनुसार वर्ष दिनयता १४ जनाको हत्या श्रीमान्, छोरा या साथीबाट भयो । अघिल्लो वर्ष आफन्तबाट हत्या हुनेको संख्या १२ मात्रै थियो । १० जनाको त श्रीमान्बाटै हत्या भएको थियो । एक घटनामा छोराद्वारा बुबा र अर्को घटनामा छोराबाट आमा मारिनुपर्यो । दुई घटना नजिकका नातेदारबाट भयो । यो वर्षको साउनमा मात्रै दुई महिलाको हत्या श्रीमान्बाटै भएको छ । महिला हत्याका प्रायः घटनामा श्रीमान्कै संलग्नता पाइएको छ, झापाका प्रहरी प्रवक्ता डीएसपी राके थापा भन्छन्, अधिकांश घटनाको कारक मादक पदार्थ पाइएको छ । प्रहरीका अनुसार धेरैजसो हत्यामा धारिलो हतियार प्रयोग गरिएको देखिन्छ । श्रीमान् रक्सी पिएर आउने, विवाद हुने अनि आवेगमा हत्या गर्ने पाइएको छ, डीएसपी थापा भन्छन्, आफ्ना मान्छेहरूबाटै आफ्नाको हत्या बढ्नु दुःखद कुरा हो । पछिल्लो समय महिलाको शंकास्पद मृत्युका घटना पनि ह्वात्तै बढेको छ । बिर्तामोडकी २५ वर्षीया युवती सिर्जना बस्नेत, इलाम घर भई दमकमा नर्सिङ पढ्दै गरेकी एक किशोरीको पनि शंकास्पद मृत्यु भएको छ । ती घटनामा नजिककै आफन्त संलग्न हुन सक्ने प्रहरी अनुमान छ । भदौ १४ मा अर्जुनधारा१० मा एक महिला डेरा नजिकै मृत फेला परिन् । भदौ २० मा बिरिङ खोलामा छोरासहित ३८ वर्षीय उमा विकको शव भेटियो । त्यही दिन अपराह्न भद्रपुर७ देउनिया खोलामा ३६ वर्षीया मेनुका बानियाँ मृत भेटिइन् । भदौ २५ मा झापा गाउँपालिका५ सन्थाल बस्तीकी ५५ वर्षीया मञ्जु टुडू र झापा१ सालमारा सानो माइखोलामा एक महिलाको बेवारिसे शव भेटियो । यी सबै घटनाको प्रहरीले अनुसन्धान गरिरहे पनि सुराक फेला पारेको छैन । महिला हिंसाका अधिकांश घटनामा मादक पदार्थ कारक बन्ने गरेको पाइएको छ । तर, उनीहरूमाथिको हिंसाको कारण त्यो मात्रै भने हैन । वैदेशिक रोजगारीलगायतका अन्य घरायसी समस्या पनि रहेको कानुन व्यवसायी लक्ष्मी खनाल बताउँछिन् । वैदेशिक रोजगारीले झन् गम्भीर अवस्था सिर्जना गरेको पाइयो, उनले भने, पतिपत्नीबीच उत्पन्न असमझदारी बढ्दै जाँदा हत्या गर्ने अवस्थासम्म पुगेको देखिन्छ । विदेशमा पति भएका पत्नीको परपुरुष सम्बन्ध र विदेशमा पत्नी भएका महिलाको स्त्रीगमन प्रवृत्तिका कारण समेत महिला हिंसा र हत्यासम्मको घटना निम्तिएको प्रहरी अनुसन्धानले देखाएको छ ।"
बोक्सी हटाउने भन्दै निर्घात कुटपिट,"काठमाडौं (कास) शरीरमा बोक्सी सल्किएको भन्दै राजधानीमै एक महिलालाई पतिलगायत परिवारका सदस्यले निर्घात कुटपिट गरी यातना दिएका छन् ।पेट दुख्यो भनेर उपचारका लागि उनले पतिसँग हारगुहार गरेकी थिइन् । ३० वर्षीया ती महिलालाई शरीरमा बोक्सी सल्किएको र त्यसलाई हटाउन भन्दै पति, ससुरा, मामा ससुरा र अर्का एक चिनेजानेका व्यक्तिले यातना दिएका हुन् । अपराधमा संलग्न चारै जनालाई पीडितको जाहेरीका आधारमा प्रहरीले पक्राउ गरेको छ । महानगरीय प्रहरी परिसर काठमाडौंका डीएसपी नरेन्द्र चन्दका अनुसार पीडित महिलाका पति ३३ वर्षीय जितेन्द्र महर्जन, ४० वर्षीय ससुरा दीपेन्द्रकुमार थिङ, ५२ वर्षीय मामा ससुरा दक्षनारायण महर्जन र ३३ वर्षीय जनार्दन पाण्डे पक्राउ परेका छन् । पाण्डे ट्याक्सी चालक हुन् । घटना एक साताअघि भएको हो । डीएसपी चन्दका अनुसार महिलाले भदौ २० मा पेट दुख्यो भनेर उपचारका लागि पतिसँग हारगुहार गरेकी थिइन् । अस्पताल नलगी पत्नीलाई जितेन्द्रले झारफुक गरे ठीक हुन्छ भन्दै मामा ससुरा दक्षनारायणको सहयोगमा स्वयम्भूस्थित धामीझाँक्रीको कोठामा पुर्याए । महिलासहित तीनै जनालाई ट्याक्सी चालक पाण्डेले पुर्याएका थिए । पीडितका ससुरा दीपेन्द्र झारफुक गर्छन् । उनको स्वयम्भूठूलोभर्याङमा कोठा छ । त्यही क्रममा जोखाना हेरेपछि बुहारीमाथि दीपेन्द्रले शरीरमा बोक्सी सल्किएको भन्दै कुटपिट गर्न थाले । त्यहाँ उपस्थित अरूले पनि महिलामाथि बोक्सी धपाउन भन्दै निर्घात कुटपिट गरे । कुटपिटबाट महिलाको शरीरका विभिन्न भागका नीलडाम छ । त्यस क्रममा मलमूत्र नै खुवाउने प्रयास नै भएको डीएसपी चन्दले बताए । यातनापूर्ण झारफुकपछि कोठामा पुर्याएका बिरामी पत्नीलाई जितेन्द्रले आराम गर्न भन्दै त्यही दिन माइती पठाए । त्यसको भोलिपल्ट पीडितले माइतीको सहयोगमा प्रहरीमा जाहेरी दिएकी थिइन् । लगत्तै चारै जनालाई पक्राउ गरी अनुसन्धान थालिएको डीएसपी चन्दले बताए । घटनाको उजुरीलगत्तै आरोपित चारै जना पक्राउ परे, अहिले म्याद थप गरी अनुसन्धान अघि बढेको छ, उनले भने । प्रहरी प्रधान कार्यालयका अनुसार झारफुक र बोक्साबोक्सीलगायत कुरीतिमा यातना दिएका घटना धेरै छन् । सबैभन्दा बढी घटना तराई क्षेत्रमा देखिएको प्रहरीको तथ्यांकमा उल्लेख छ । अपराध तथ्यांकअनुसार पछिल्लो ८ वर्षमा बोक्साबोक्सीका नाममा भएका अमानवीय अपराधका करिब साढे ३ सय घटना छन् । त्यसमध्ये २०७०७१ मा ३९, २०७१७२ मा ४३, २०७२७३ मा ३०, २०७३७४ मा २४, २०७४७५ मा ४८, २०७५७६ मा ४३, २०७६७७ मा ५४ र गएको आव २०७७७८ मा ६१ वटा घटना बोक्साबोक्सीका नाममा भएका छन् ।"
फासफुस नपारियोस् बालुवाटार जग्गा प्रकरण,"बालुवाटारस्थित ललिता निवास परिसरको सरकारी जग्गा हिनामिना गर्नेमाथि किर्ते कसुर मा मुद्दा चलाउन सरकार बाधक देखिनु चिन्ताको विषय हो । नेपाल प्रहरीको केन्द्रीय अनुसन्धान ब्युरो (सीआईबी) ले डेढ वर्षदेखि गरेको अनुसन्धान टुंगोमा पुगे पनि आरोपितउपर मुद्दा दर्ता प्रक्रिया नथालिनु रहस्यमय छ । सरकारकै अनिच्छाका कारण विलम्व भइरहेकाले कतै यो सम्पूर्ण काण्डलाई त्यसै फासफुस पार्न खोजिएको त होइन भन्ने आशंका उब्जिएको छ । कानुनतः अब यो कसुरमा मुद्दा दर्ता गर्ने म्याद करिब ४ महिना मात्रै बाँकी रहेकाले पनि यस्तो आशंकाले बल पाएको हो । लिखतसम्बन्धी कसुरमा अपराध थाहा पाएको मितिले २ वर्ष र ठगीमा १ वर्षभित्र मुद्दाको अनुसन्धान गरी अदालतमा आरोपपत्र दर्ता गरिसक्नुपर्ने व्यवस्था छ । त्यसैले सरकारले यदि मुलुकमा सत्ता र शक्तिसित पहुँच भएकाहरूले सरकारी सम्पत्तिको जतिसुकै हिनामिना गर्दा पनि कारबाही नहुने गलत नजिर स्थापित गर्न चाहेको होइन भने यससम्बन्धी मुद्दा प्रक्रिया अविलम्ब अघि बढाउनुपर्छ । पूर्वसचिव शारदाप्रसाद त्रितालको संयोजकत्वमा गठित छानबिन समितिको प्रतिवेदनका आधारमा मन्त्रिपरिषद् बैठकले २०७५ माघमा ललिता निवासको जग्गा हिनामिना गर्नेमाथि थप अनुसन्धान र कारबाही गर्न अख्तियारलाई पत्र पठाएको थियो । एक वर्ष अनुसन्धान गरेर २०७६ माघ २२ मा अख्तियारले ६५ जनाविरुद्ध जग्गा फिर्ता प्रयोजन र पूर्वउपप्रधानमन्त्री विजयकुमार गच्छदार, भूमाफियाहरू, अख्तियारकै पूर्वप्रमुख आयुक्त दीप बस्न्यातसहित १ सय १० जनाविरुद्ध कैद, बिगो र जरिवानाको मागदाबीसहित विशेष अदालतमा मुद्दा दायर गर्यो, जुन विचाराधीन छ । सोही प्रकरणमा सरकारले अख्तियारबाहेक किर्ते र ठगीको छानबिन गर्न सीआईबीलाई निर्देशन दिएको थियो । एक वर्षको अनुसन्धानपछि सीआईबीले २०७७ माघमै गृह मन्त्रालयलाई प्रतिवेदन बुझाउँदै सरकारी कागजात किर्ते र सार्वजनिक सम्पत्ति ठगी गरेर जग्गा हत्याएको भन्ने निष्कर्ष निकालिसक्दा पनि यससम्बन्धी केही प्रक्रिया अगाडि नबढाइनु आश्चर्यजनक छ । गृह मन्त्रालयअन्तर्गतकै समरजंग कम्पनीका कार्यालय प्रमुख मुकुन्दप्रसाद पन्तले २०७६ माघ २७ मा दिएको ललिता निवासका आरोपितविरुद्ध किर्ते र ठगीमा अनुसन्धान गर्न सीआईबीमा जाहेरी दिँदा जग्गा हिनामिनाबारे पुस २८ मा थाहा पाएको उल्लेख गरेका छन्, त्यसअनुसार मुद्दा दर्ता गरिसक्नुपर्ने मिति घर्किंदो छ । आरोपित जोगाउने सरकारी चलखेल र अनुसन्धानमा भएको हस्तक्षेपकै कारण ठगीको जाहेरी हदम्याद २०७७ पुसमै सकिएको छ । उक्त कारण यो प्रकरणमा आरोपितविरुद्ध ठगीमा मुद्दै चल्न सकेन । अब किर्तेमा मुद्दा चल्ने हदम्याद पनि आगामी पुस २८ सम्म मात्रै छ । यसअघि २०७७ माघमै आरोपितविरुद्ध पक्राउ पुर्जी जारी गरी अदालतबाट म्याद लिएर मुद्दा दर्ता प्रक्रियामा जान सीआईबीले प्रयास गर्दा माथिको आदेश ले रोकिएको बताइन्छ । सरकारी सम्पत्ति हिनामिनालाई सघाउने गरी माथिको यस्तो अनुचित चलखेल अब रोकिनुपर्छ । सीआईबीले उक्त जग्गमाध्ये करिब १० रोपनी प्रधानमन्त्री निवासलगायत विशिष्ट व्यक्तिका संरचना निर्माण, बाटो विस्तारलगायतमा परेकाले बाँकी १ सय २६ रोपनी ३ आना २ पैसा १ दाम जग्गा फिर्ता ल्याउनुपर्ने प्रतिवेदनमा जनाएको छ । तत्कालीन प्रधानमन्त्रीहरू माधवकुमार नेपाल र बाबुराम भट्टराईमाथि पनि अनुसन्धान गर्न सकिने निष्कर्ष निकालेको सीआईबीले करिब ४ सय आरोपितमाथि कारबाही गर्न सिफारिस गरेको छ । अख्तियारले मन्त्रिपरिषद्का नीतिगत निर्णय मा क्षेत्राधिकार नपर्ने भन्दै पूर्वप्रधानमन्त्रीद्वय माधवकुमार नेपाल, बाबुराम भट्टराईलगायत केही नेतालाई मुद्दै नचलाए पनि सीआईबीले भने आरोपितको बयानबाट खुलेअनुसार नेपाल र भट्टराईमाथि पनि अनुसन्धान गर्न सकिने निष्कर्ष निकालेको हो । पूर्वप्रधानमन्त्रीहरूउपर मुद्दा चलाउन सकिन्छसकिन्न भन्नेबारेमा आवश्यक परेमा सरकार थप अनुसन्धान गरेर अघि बढ्न सक्छ । तर वर्तमान सत्ता गठबन्धनका शीर्ष नेता पनि तानिने भयले सरकारले किर्ते मुद्दा अघि बढाउन रोकेको हो भने, कानुनी शासनका लागि त्यो निकै ठूलो घात हुनेछ । त्यसैले समय घर्काउने नियतले सरकारले अनावश्यक बियाँलो गर्न मिल्दैन । कुनै पनि कारणले सम्पूर्ण मुद्दालाई नै त्यसै भासभुस तुल्याउन पाइँदैन । पूर्ववर्ती केपी शर्मा ओली सरकारले ठगीको मुद्दाको हदम्याद कटाएझैं यो सरकारले पनि किर्ते मुद्दा चलाउन नचाहनु स्वयंमा उदेकलाग्दो छ । यसबाट अनियमिततामा संलग्न भएकाहरूलाई जोगाउन जुनसुकै राजनीतिक दल र नेतृत्व उत्तिकै लागिपरेका छन् भन्ने देखिन्छ, अहिले नेपालमा चलिरहेको (कु) शासनको विद्रूप चित्र यही हो । सरकार मुद्दा चलाउन उदासीन हुँदै जाँदा उपलब्ध प्रमाणहरू पनि लोप हुँदै जान सक्छन् । प्रकरणका आरोपितमध्येका केहीको देहान्त भइसकेको छ, तीमध्ये एक ललिता निवास जग्गाका तत्कालीन भोगाधिकारी रुक्मशमशेर राणाको यही भदौ २५ मा निधन भएको छ । त्यसैले जग्गा फर्काउनका लागि सरकारले अब कुनै किसिमको अलमल गर्नु हुन्न । प्रमाण पुगेका आरोपितहरूउपर अविलम्ब मुद्दा चलाएमा मात्र यो प्रकरणलाई फासफुस हुनबाट बचाउन सकिन्छ । किर्तेसम्बन्धी यो हदम्यादभित्र पनि आरोपपत्र दायर हुन सकेन भने ललिता निवासको सरकारी जग्गा हिनामिना गरी राज्यलाई अर्बौंको नोक्सान गर्नेविरुद्ध किर्तेसम्बन्धी कारबाही गर्ने कानुनी वैधता र आधार नै सकिनेछ । यदि त्यसो भयो भने यस प्रकरणका दोषीले त उन्मुक्ति पाउने नै छन्, भोलिका दिनमा भूमाफिया, कर्मचारी र राजनीतिक सेटिङमा हडपिनेहडपिएका अरू सरकारी जग्गा फिर्ता ल्याउनसमेत मुस्किल पर्नेछ ।"
एमसीसीका अँध्याराउज्याला पक्षहरू,"एमसीसी, जति छलफल, उति अलमल समाचार पढेपछि लामो समयदेखि नेपालका राजनीतिज्ञबीच अन्योलग्रस्त बनेको सो मामिला किनारा लाग्न सक्ने अपेक्षा गर्न सकिन्छ । एमसीसीका उच्च अधिकारीहरू नेपालको संसद्बाट सम्झौता अनुमोदन गराउने कसरतमा जुटेका छन् भने नेपाल सरकारको प्रश्नमाथि लिखित जवाफ पनि आइसकेको छ । एमसीसीका अधिकारीहरू राजनीतिक दलका शीर्ष नेतासँग छुट्टाछुट्टै भेटेर लबिइङ गरिरहेका बेला एमसीसी उपाध्यक्ष फातिमा सुमार टोलीसहित काठमाडौं आइपुगेकी थिइन् । चारदिने भ्रमणमा आएको सुमारको टोलीले शीर्ष नेतृत्वसँग भेट्ने कार्यक्रम तय भयो । यताको परिदृश्य भने टीठलाग्दो देखिन्छ, एमसीसी र सरकारबीच सन् २०१६ मा हस्ताक्षर भए पनि दलहरूबीच सहमति हुन नसक्नु, नेताहरू आआफ्नै डम्फु बजाउँदै हिँड्नु, पूर्वप्रधानमन्त्रीहरू किंकर्तव्यविमूढको स्थितिमा पुग्नु, ५५ अर्ब रुपैयाँ बराबरको सानो अनुदान सहयोगबारे एकजुट भई अन्तर्राष्ट्रिय क्षेत्रसामु राष्ट्रको सिंगो बोली निकाल्न नसक्नु, दलीय बेमेलको गाईजात्रा देखाएर दुनियाँ हँसाउनु, आन्तरिक मनमुटावको छिद्र खोलेर विदेशीलाई छुट्टाछुट्टै भेटघाटको अवसर दिनुजस्ता राष्ट्रहितविपरीतका काम खेदजनक छन् । दुःखका साथ भन्नुपर्छ, महत्त्वपूर्ण अन्तर्राष्ट्रिय परियोजनालाई निकासा दिन एकजुट भई एउटै दृष्टिकोण, एउटै आवाज निकाल्नुपर्ने हेक्कासम्म नभएकालाई हामी नेता भन्न बाध्य छौं । टुक्रेविचार बोकेर भित्रभित्रै मुर्मुरिइरहने नेताबाट मुलुकको भलो हुन पनि सक्दैन । एमसीसीबारे दलहरूबीच गहन छलफल हुनुपर्ने केही सन्दर्भ छन्, मसलाको व्यापार गर्ने निहुँमा स्पेनिस, डच, पोर्चुगिजले भारतका विभिन्न सहर कब्जा गरेका, पछि बेलायतले विकास गर्ने बहानामा इस्ट इन्डिया कम्पनी खोलेर सलह पसेझैं भारतमा प्रभुत्व जमाएको तीतो यथार्थ हामीले बिर्सनु हुँदैन । अमेरिकावरिपरिका धेरै मुलुक असफलताको भुमरीमा कावा खाइरहँदा हामीमाथि उसको दया कसरी पलाएको होला ? अनुदान सहयोग संसद्बाटै अनुमोदन गराउन किन लागिपरेको होला ? यी र यस्तै संवेदनशील विषयमा दलहरूबीच गहन छलफल हुनु जरुरी छ । एमसीसीका जिम्मेवार पदाधिकारीलाई नेताहरूलाई छुट्टाछुट्टै भेट्नेभन्दा पनि दलहरूको निचोड अघि सारेर मामिलाको छिनोफानो गरिनु श्रेयस्कर हुन्छ । भुवनेश्वर शर्मा, चन्द्रागिरि२, काठमाडौं"
बन्धक बन्यो संसद्,"संसद्लाई इबीको बन्धक नबनाऊ सम्पादकीय सबै पार्टीका नेताहरूका लागि मननयोग्य छ । अझ विशेष त, एमाले अध्यक्ष केपी शर्मा ओली र सभामुख अग्नि सापकोटाका लागि बढी सान्दर्भिक छ । दुई जनाको इगो टकरावले पूरै संसद्लाई बन्धक बनाउनु कुनै हालतमा पनि उचित र शोभनीय छैन । संसद् बन्धक बनाउनु भनेको देशै बन्धक बनाउनु हो । यो डेडलक अन्त गर्न संसद्को नेता मानिएका प्रधानमन्त्री आफैं अघि सर्नुपर्छ र ओलीले पनि बुझनुपर्छ अल्पमतको पार्टीले बहुमतको सत्तालाई अगाडि बढ्नबाट रोक्न मिल्दैन भनेर । संसद्लाई अवरुद्ध गर्दा पूरै संसदीय व्यवस्था नै असफल हुन्छ कि भन्ने गलत सन्देश गइरहेको छ । एकताका उग्रवामपन्थीहरू संसद् खसीको टाउको देखाएर, कुकुरको मासु बेच्ने थलो हो भन्थे । अहिले पनि संसदीय व्यवस्थालाई त्यो दृष्टिले हेर्ने धेरै छन् । उनीहरू संसदीय व्यवस्था भनेको दलाल पुँजीपतिहरूको व्यवस्था हो, यसले आमजनताको भलाइ गर्दैन भन्छन्, यस्तो भन्नलाई अहिले संसद्मा भइरहेको गतिविधिले झनै उक्साएको छ । प्रधानमन्त्री शेरबहादुर देउवालाई संसद् कहिलेदेखि सुचारु हुन्छ भनेर सोध्दा ओलीलाई सोध भन्छन् । ओली सभामुखलाई सोध भन्छन् । यस्तो अवस्था आएपछि कसरी यो संसदीय व्यवस्था सफल हुन्छ ? एकताका माओवादीहरू ढाडमा टेकेर टाउकोमा हान्ने कुरा गर्थे । तर, अहिले एमालेका सांसदहरू मर्यादापालकको ढाडमा कुल्चेर सभामुखको टाउको फुटाइदिने कुरा गर्दै छन् । के यस्तो चालले संसदीय व्यवस्था सफल हुन्छ भन्ने प्रश्न सर्वत्र उठेको छ, मुख्यतः एमालेमाथि । गोपाल देवकोटा, गोकर्णेश्वर ८, काठमाडौं"
ललिता निवास प्रकरणमा शंकास्पद उदासीनता,"ललिता निवास जग्गा प्रकरणमा देखापरिरहेको सरकारी उदासीनताले नेपालमा मौलाउँदो राजनीतिक उन्मुक्तिलाई अरू मजबुत बनाइरहेको आभास हुन्छ । ललिता निवास जग्गा हिनामिनामा संलग्न उच्च सरकारी अधिकारी र नेताहरूमाथि मुद्दा चलाउन सरकारै बाधक बनेको समाचार पढेपछि कर्मचारीतन्त्रनेताहरूको मिलेमतोमा भ्रष्टाचार संस्थागत हुँदै गरेको अनुमान लगाउन सहज भयो । भ्रष्टाचारविरुद्ध शून्य सहनशीलता, दलका घोषणापत्रमा सीमित छ । यहाँ राजनीति व्यवसायमा अनुवाद भइरहेको छ । यसबीच सेक्युरिटी प्रेस खरिद, वाइडबडी र स्वास्थ्य सामग्री खरिद प्रकरण मेलम्ची आयोजनाका अनियमितता राजदूत नियुक्तिमा भएका आर्थिक लेनदेनलगायत तथ्यहरू गुमनाम भइरहँदा बहुचर्चित ललिता निवास जग्गा प्रकरणका दोषीहरूले उन्मुक्ति पाउने अवस्था सृजना भएको छ । राजनीतिमा इच्छाशक्ति सबैभन्दा प्रमुख अस्त्र हो । र यो आफैंमा सेवा हो, पेसा होइन । राजनीति हमेसा इमान र उच्च नैतिकताको धरातलमा उभिनुपर्छ । जब राजनीतिलाई कमाइ खाने भाँडोका रूपमा अघि बढाइन्छ, तब जनस्तरमा राजनीतिप्रति वितृष्णा मात्र बढ्दैन, व्यवस्थाप्रति नै प्रश्न खडा हुने गर्छ । ललिता निवास प्रकरणमा दोषी देखिएकाहरू सत्तारूढ पार्टीको नेतृत्वमा रहेका तथा प्रतिपक्ष पार्टीका हस्तीहरू भएकै कारण यदि यो मुद्दा दर्ता गर्न सरकारले इच्छाशक्ति देखाउँदैन भने यस्ता सरकारहरू जनताका सरकार ठहरिँदैनन् । भ्रष्टाचार हाम्रो मुलुकको सबैभन्दा ठूलो चुनौती हो । हरेक नयाँ सरकारको अर्जुनदृष्टि भनेकै कमाऊ र खाऊ हो भने नेपाली जनताको धैर्यको बाँध टुट्न धेरै कुर्नु पर्दैन । अबको ४ महिनामा ललिता निवास जग्गा किर्ते प्रकरणको मुद्दा दर्ता गर्ने म्याद बाँकी रहँदै गर्दा अभियुक्तहरूमाथि मुद्दा लगाउन वर्तमान सरकारले कुनै कसर बाँकी नराखोस् । नेपाल भ्रष्टहरूका लागि उर्वर थलो होइन । भ्रष्ट प्रवृत्तिलाई जनताले कुनै पनि अर्थमा स्विकार्दैनन् । ललिता निवासका लालचीहरूले उन्मुक्तिको उपभोग गर्दै शिर उठाउन पाउनुहुन्न । उत्तम पुडासैनी, जोरपाटी, काठमाडौं"
विदेशी ऋण : भारी वा जिम्मेवारी ?,"ग्रीसबाट सिको सरकारले घाटा बजेटका लागि बजारबाट ऋण लिने क्रम बढाउँदै जाने हो भने विस्तारवादी वित्तीय नीतिले नसोचेको परिणाम पनि ल्याउन सक्छ । ग्रीस यसको राम्रो उदाहरण हुन सक्छ । त्यहाँको आर्थिक संकट सन् २००८ को विश्व आर्थिक संकटसँगै सुरु भएको थियो । त्यस बेला धेरै युरोपेली सरकारहरू ठूलो ऋणमा डुबेका थिए । ग्रीसको हालत सबैभन्दा खराब थियो । कर संकलनबाट हुने आम्दानीभन्दा धेरै बढी ऋण उसले लियो । बीबीसीले २० अगस्ट २०१८ मा प्रकाशित गरेको एउटा लेखअनुसार सन् २०१० मा उसको बजेट घाटा निकै अकासियो । बन्ड मार्केटबाट बाहिरिनुपर्यो । अर्थतन्त्रको यो असर सबैभन्दा बढी युवाहरूमा पर्यो । सरकारले खर्च र तलबपेन्सनमा कटौती गर्दा, उच्च कर लगाउँदा जनतामा आक्रोश पैदा भयो । सडकमा जुलुस र दंगा भए । युरोपेली युनियन र अन्तर्राष्ट्रिय मुद्रा कोषले आर्थिक संकटबाट उद्धार गर्न सहयोगको प्रस्ताव गरे । तीन चरणमा भएका उद्धार योजनामा आपत्कालीन ऋण समावेश थियो । डुब्न लागेको अर्थतन्त्र बचाउन तीन प्याकेज समेटिए । तर, ती निकै कडा सर्तका साथ आए । बेरोजगारी दर सन् २०१३ मा मात्रै साढे २७ प्रतिशत बढ्यो । अझ २५ वर्षमुनिमा बेरोजगारी ५८ प्रतिशत थियो । त्यो वर्ष ४ लाख मानिसले देश छोडे । उक्त संकट सुरु भएयता अहिले त्यहाँको अर्थतन्त्रको आकार २५ प्रतिशतले खुम्चिएको छ । सन् २०२० मा यहाँको सरकारी ऋण जीडीपीको २१० प्रतिशत पुगेको छ । यो सबै तिर्न दशकौं लाग्ने अनुमान छ । यद्यपि एक दशकपछि ग्रीसको अर्थतन्त्रले बिस्तारै लय समात्दै छ । राष्ट्रिय ऋणको सदुपयोग आर्थिक संकट र मन्दीको समयमा अर्थतन्त्रलाई स्थिरता दिन सार्वजनिक ऋणको महत्त्व हुन्छ । तर, जब अर्थतन्त्र राम्रो अवस्थामा हुँदा पनि सरकारले अनावश्यक ऋण लिएर खर्च बढाउने र कर घटाउने गर्छ, त्यसले मुलुकलाई समस्यामा पार्छ । अर्को जोखिम हो क्राउडिङ इफेक्ट । राज्यले ऋण लिएर खर्च बढाउँदै जाँदा निजी क्षेत्रको खर्च गर्ने क्षमतामा नकारात्मक असर पुग्छ । किनकि सरकारले खर्च गर्न सार्वजनिक ऋण लिन्छ, यसले ऋण कोषहरूको माग बढाउँछ र वास्तविक ब्याजदर वृद्धि गराई उद्योगव्यवसायलाई पुँजी लगानी गर्न निरुत्साहित गर्न सक्छ । कर कटौती वा उच्च सरकारी खर्चले दीर्घकालमा मुद्रास्फीति पनि बढाउन सक्छ । यस्तो दुई कारणले हुन्छ बढ्दो रोजगारीको अवसर र कर कटौती । सरकारले कर कटौती गर्दा उपभोक्तासँग खर्च गर्नका लागि बढी पैसा उपलब्ध हुन्छ । उपभोक्ताले वस्तु तथा सेवाको बढी माग गर्न थालेपछि मुद्रास्फीति बढ्न थाल्छ । नेपालका सन्दर्भमा अहिलेको अवस्थामा ऋण लिँदै लिन्नँ भन्न पनि सम्भव छैन । राष्ट्रिय आवश्यकता, पुँजी निर्माण र उच्च प्रतिफल दिने उत्पादनशील क्षेत्रमा लगाउन सके पक्कै पनि सार्वजनिक ऋणले राम्रै गर्छ । जसै देशको अर्थतन्त्र सुध्रिन थाल्छ, त्यसलाई घटाउन सकिन्छ । विदेशी ऋण लिँदा ऋणदाताले तेर्स्याउने सर्तहरू पनि अर्को महत्त्वपूर्ण पक्ष हो । कहिलेकाहीँ ती सर्त देशको हित र आवश्यकताअनुकूल नहुन सक्छन् । त्यसतर्फ भने चनाखो रहनुपर्छ । सार्वजनिक ऋणको सदुपयोग भएको छ कि छैन ? त्यसले जनताको जीवनमा र देशको समग्र विकासमा देखिने परिवर्तन ल्याएको छ कि छैन ? यस्तो कुराले पनि फरक पार्छ । सामान्य अवस्थामा आम्दानीभन्दा खर्च नबढाउने र विशेष अवस्थामा ऋण वा अन्य सहयोग लिएर पनि खर्च बढाउनुपर्ने हुन्छ । यसका लागि संघीय बजेटमा मजबुत र स्वचालित संयन्त्र स्थापना गर्न सकिन्छ । सस्तो लोकप्रियता वा विरोधका आधारमा वैदेशिक ऋणप्रतिको धारणा बनाउनुभन्दा तथ्य र प्रमाणको विश्लेषण गरी सरकारी सार्वजनिक ऋण लिने र खर्च गर्ने नीति बनाउन आवश्यक छ ।"
एउटा मोबाइल दुईतीन विद्यार्थी,"सरसफाइको काम गर्ने चिनजानकी एक दिदीले हालै मलाई भनिन्, मेरा तीन सन्तान छन्, उनीहरूको अनलाइन कक्षा एकै समयमा हुन्छ तर मसँग एउटा मात्र मोबाइल छ । उनले इन्टरनेटको व्यवस्था जसोतसो मिलाएकी रहिछन् । एउटै मोबाइल भएकाले उनका छोराछोरीले पढाइलाई निरन्तरता दिन पाएका रहेनछन् । उनले फेरि भनिन्, तपाईंका छोराछोरी कहिल्यै अनलाइन कक्षामा आउँदैनन् भनेर दिनदिनै स्कुलबाट फोन आउँछ । मेरो घरनजिकै आलु चिप्स र डुनोट बनाएर गुजारा गर्ने अर्की दिदीको कथा पनि यस्तै छ । मोबाइलको अभावले छोराछोरीले अनलाइन कक्षालाई निरन्तरता दिन नपाएको मर्का उनी बेलाबेला मलाई पोख्छिन् । सहरका निम्न वा मध्यम वर्ग तथा श्रमिकहरूले हरेक छोराछोरीका लागि मोबाइल किनिदिनु आकाशको फलजस्तै हो । ल्यापटप त झन् हुने कुरै भएन । कोभिडले अनलाइन पठनपाठनमा जान बाध्य पारे पनि, धेरैलाई यस्तो समस्या परेको छ । विद्यालयलाई सुनायो भने तिमीसँग मोबाइल नहुनु हाम्रो समस्या होइन भन्छ अन्त कहाँ सुनाउनु ? यो समस्या अझ दुर्गम क्षेत्रमा बढी छ । पछिल्ला दुई शैक्षिक सत्रका पठनपाठन कोभिडले नराम्रोसँग प्रभावित भए । विद्यालय नै नगई बालबालिकाले कक्षा फड्को मारिरहेका छन् । भौतिक कक्षाको विकल्पका रूपमा आएको अनलाइन कक्षामा पनि विविध कारणले सबै विद्यार्थी जोडिन सकेका छैनन् । यसबीच अभिभावकबाट विद्यालयले भने शुल्क उठाएकै छन्, तर विद्यार्थीको सिकाइमा अनलाइन कक्षाले सहयोग गरेको छ कि छैन भन्नेमा कतैबाट कुरा उठेको छैन । अनलाइन कक्षामा जसोतसो हाजिर जनाउने विद्यार्थीको पढाइ पनि अपेक्षा गरेअनुरूपको भइरहेको छैन । शिक्षकहरू भन्छन्, सबै विद्यार्थीको पढाइसिकाइलाई ध्यान दिन विद्यालयमै हुँदा त गाह्रो हुन्थ्यो, अहिले झन् ४५ मिनेटको अनलाइन कक्षामा कसरी गर्नु ? कोभिड महामारीले सबैभन्दा धेरै असर सम्भवतः शिक्षा क्षेत्रलाई नै गरेको छ । यति लामो समयसम्म गतिलो गरी पठनपाठन नहुँदा विद्यार्थीहरूको भविष्य अन्योलग्रस्त बनिरहेको छ । विकसित देशहरूमा अनलाइन शिक्षा प्रभावकारी भए पनि हाम्रोजस्तो विकासशील मुलुकमा यसले काम गरेन । मोबाइल मात्र होइन, सबै भेगमा विद्युत् पुगेको छैन, इन्टरनेटको सञ्जाल त झन् सहरी क्षेत्रमा मात्र सीमित छ । यो रातारात बन्ने पनि देखिँदैन । यस्ता पूर्वाधारबिना अनलाइन कक्षा चलाइयो, अझै चलाइएकै छ । यसले कतिको काम गर्यो भन्नेमा कसैको ध्यान गएको छैन । अनलाइन कक्षा विकल्प मात्र थियो, यसले पठनपाठनलाई खासै अघि बढाउन सकेन । के कति कारण बालबालिका अनलाइन कक्षामा सहभागी हुन सकेनन् भन्नेमा शिक्षकमाझ चर्चा हुन सकेन । कोरोनाविरुद्धको खोप बालबालिकाका लागि नआइसकेकाले अझै केही महिना अनलाइन कक्षालाई नै निरन्तरता दिनुपर्ने हुन सक्छ । तर, यतिको लामो कोभिडकालमा पनि हामीले अनलाइन कक्षाका लागि चाहिने पूर्वाधार बनाउन सकेनौं । परीक्षाहरू पनि भर्चुअल भएनन् । काठमाडौंका स्थापित विद्यालयहरूका विद्यार्थीको परीक्षा र शिक्षण सिकाइ अनलाइनबाट भए पनि, मैले कुरा गरेका दिदीहरूजस्ता धेरै अभिभावकलाई यसले थप तनाव दिएको छ, कतिलाई त आर्थिक बोझ पनि थपिदिएको छ । ती दिदीहरूलाई यतिका कष्ट सहँदा पनि अनलाइन सिकाइ प्रभावकारी नहुनाले झनै दुःखी बनाएको छ । सरकारले बत्ति, इन्टरनेट र मोबाइल वा कम्प्युटर विद्यार्थीहरूसँग छ कि छैन भन्ने नबुझी अनलाइन कक्षा चलाउँदाको परिणाम हो यो । इन्टरनेटको सुविधा नभएका ठाउँमा सरकारले यसको व्यवस्था गरिदिन सक्थ्यो । दूर शिक्षालाई प्रभावकारी बनाउन राज्यशिक्षकअभिभावक सबै उत्तरदायी हुन्छन् । तर, हाम्रोमा यी तिनै पक्षले यसका लागि पर्याप्त काम गरेनन् ।"
कृषिभूमिमा जलवायु परिवर्तनको असर,"गत साउन २८ को कान्तिपुरमा जलवायु परिवर्तन र सन्निकट संकट शीर्षकको सम्पादकीय छापिएको थियो । बढ्दो भूमण्डलीय तापक्रमको असरबारे जलवायु परिवर्तनसम्बन्धी अन्तरसरकारी प्यानल (आईपीसीसी) को मूल्यांकन प्रतिवेदनमा आधारित भई उठाइएका विषय ज्यादै गहन थिए । आईपीसीसीको प्रतिवेदनबारे संघीय संसद्मा कुरा उठ्ला कि भनेर सोचेको थिएँ । तर कसैको ध्यान पुगेको देखिएन । पछि कान्तिपुरमै बेलायती राजदूत र उत्तमबाबु श्रेष्ठले जलवायु परिवर्तनबारे लेखेर विषयवस्तुको संवेदनशीलता प्रस्ट्याउनुभएको छ । यो संवेदनशील विषयमा आमरूपमा बहस आवश्यक छ । जलवायु परिवर्तनको प्रभाव केही वर्षयता बढी नै महसुस भए पनि यति चाँडै यो हदको असर भोग्नुपर्ला भन्ने फिटिक्कै लागेको थिएन । नेपाल र विश्वभर नै जलवायु परिवर्तनले पारेको असर आजको प्रमुख चुनौती हुन पुगेको छ । जलवायु परिवर्तनको हिसाबले नेपाललाई चौथो जोखिमयुक्त देशका रूपमा लिइन्छ । भूमण्डलीय औसत तापक्रम अनुमान गरेभन्दा तीव्र ढंगले बढिरहेको छ । अझ हिमालहरू तात्ने क्रम औसत तापक्रमको दोब्बरजस्तै छ । वैज्ञानिकका अनुसार, विगत ४० वर्षमा हिउँ पग्लने क्रम नसोचेको गतिमा बढिरहेको छ । यसो भएकाले हिमालैहिमालले ढाकेको नेपालले आगामी दिनमा अनपेक्षित प्रकोपहरू भोग्नुपर्ने जानकारको चेतावनी अस्वाभाविक छैन । संसारकै कम प्रतिव्यक्ति कार्बन उत्सर्जन गर्ने देश नेपालले जलवायु परिवर्तनको असर भने सबैभन्दा बढी भोग्नुपर्ने अवस्था विडम्बनापूर्ण छ । नेपालमा कृषि, खाद्य सुरक्षा, जल, ऊर्जा, स्वास्थ्य एवं पूर्वाधार निर्माणमा जलवायु परिवर्तनका ठूला असर देखिन थालिसकेका छन् । यस लेखमा भने भूमि र कृषि क्षेत्रमा जलवायु परिवर्तनले पारिरहेका र सम्भावित असर हेर्न खोजिएको छ ।नेपालमा भूउपयोग परिवर्तनका मुख्यतया तीन प्रमुख आयाम देखिएका छन् । पहिलो, तीव्र सहरीकरणका कारण कृषियोग्य भूमि मासिँदै गएको छ । पुराना सहरवरिपरिका खेतीयोग्य भूमिसमेत आवास क्षेत्रमा बदलिएका छन् । मुख्य सहरभित्रका खुला ठाउँहरू मासिँदै गएका छन् । र, ती ठाउँमा व्यावसायिक भवन ठडिएका छन् । यो प्रवृत्ति बढ्दो छ । दोस्रो, धेरै पूर्वाधार आयोजना (जस्तै सडक, भवन, जलविद्युत् आयोजना, विमानस्थल आदि) निर्माण भइरहेका छन् । यी आयोजना निर्माणका क्रममा पनि मूलतः कृषिका लागि प्रयोग भइरहेका जमिन नै उपयोग गरिएका छन् । तेस्रो आयामचाहिँ विपत्सँग सम्बन्धित छ । पहिरो, बाढी, डुबानजस्ता प्रकोपबाट जमिनको नोक्सानीका साथै उर्वराशक्तिमा समेत ह्रास भइरहेको छ । उदाहरणका लागि, मेलम्ची नदीमा आएको बाढीले नदी आसपासको हजारौं रोपनी जमिन बगाएको छ । केही जमिन पुरिएको छ । यसरी सहरीकरण, पूर्वाधार विकास र ठूला प्रकोपका कारण नेपालको भूउपयोगमा तीव्र परिवर्तन भइरहेको छ । जलवायु परिवर्तनले भूमिको उपयोगमा परिवर्तन आउने र भूमि उपयोगमा आएको परिवर्तनले फेरि जलवायु परिवर्तनको नकारात्मक असरलाई तीव्र बनाउन भूमिका खेलिरहेको छ । जलवायु परिवर्तन र सामाजिकआर्थिक विकासको अन्तरक्रियाले भूमि उपयोग परिवर्तनलाई धेरै प्रभावित तुल्याउँछ । जलवायुजन्य प्रकोप बाढी, डुबान र पहिरोले जग्गाको क्षति र माटोको उर्वरा शक्तिमा ह्रासजस्ता प्रत्यक्ष असर पार्छ । बर्सेनिको बाढी र त्यसले ल्याउने थेग्रिनका कारण नदी किनारको सयौं हेक्टर जमिन बगरमा परिणत हुँदै गएको छ । पहिरोले पहाडमा रहेको जमिनको ठूलो हिस्सा बगाइरहेको छ । उपयोगका विविधताले पनि भूमि क्षयीकरणमा भिन्नभिन्न असर गर्छ । कृषि, वन र वनस्पतिले ढाकेको जमिनले भूमिको गुणस्तर कायम राखिराख्न सघाउँछ भने सहरी बस्ती र सोको विस्तारले भूमिको क्षयीकरण बढाउँछ । नेपालमा जलवायु परिवर्तनका कारण बढी असर परेकोमध्ये कृषि प्रमुख क्षेत्र हो । कृषि भूमि कम हुँदै जाँदा कृषिमा सीधा असर पुग्ने नै भयो । नेपालको कृषि आजसम्म पनि धेरैजसो आकाशे पानीमा निर्भर छ । पानीको स्रोत घट्दै गएकाले कुलोबाट सिँचाइ हुने जमिनमा पनि पानी पाउन मुस्किल हुँदै गएको छ । जलवायु परिवर्तनका कारण कहिले अचाक्ली वर्षा हुन त कहिले लामो समयसम्म खडेरी पर्न थालेको छ । पछिल्लो पटक छोटो समयको वर्षाले २० वर्षयताकै उच्च वर्षा को रेकर्ड राख्नु यसको ज्वलन्त प्रमाण हो । उपत्यकामै ३८५ घर डुबानमा पर्नुले यस्ता अप्रत्याशित घटनाले पार्न सक्ने क्षतिको आयतन अनुमान गर्न सघाउँछन् । उच्च तापक्रमका कारण बालीनालीमा लाग्ने कीरा र पशुजन्य रोग बढिरहेका छन् । यसले उत्पादकत्व घटाउँदै छ । पानीको अभाव, असन्तुलित वर्षा र बाढीले कृषिमा नराम्रो क्षति पुर्याएको छ । पहिलेपहिले किसानले बर्खाको समय अनुमान गरेर खेतीपातीको तयारी गर्न सक्थे । अहिले त्यस्तो अनुमानले काम गर्न छाडेको छ । कृषिको घट्दो उत्पादकत्वले खाद्य सुरक्षामा पनि गम्भीर चुनौती थपिदिएको छ । प्राकृतिक प्रकोपको तीव्रताले मानिसको जीविकोपार्जन र स्वास्थ्यमा प्रतिकूल असर पार्नुका साथै उनीहरूको प्रकोप सामना गर्ने क्षमतालाई झनै कमजोर बनाउँछ । भूमि र कृषिका क्षेत्रमा जलवायु परिवर्तनको असर कम गर्नेतर्फ सोचिएन भने यसले भोकमरीको गम्भीर संकट निम्त्याउनेछ । यसका लागि भूउपयोग योजना तर्जुमा गरी कृषि, वन, सिमसार आदि क्षेत्रको जमिनलाई अन्य उपयोगमा जानबाट रोक्नु नितान्त जरुरी छ । यसले जथाभावी रूपमा भएका विकासनिर्माणलाई व्यवस्थित गर्न पनि सघाउँछ । खाली र खेर गइरहेको जमिनमा खेती वा वृक्षरोपण गर्न सकिन्छ । भूउपयोगबिना जसलाई जे मन लाग्यो त्यही गर्दै जाने हो भने हाम्रो सम्पूर्ण खेतीयोग्य भूमि मासिन समय लाग्नेछैन । भूउपयोग नीति, भूउपयोग ऐन तर्जुमा भइसकेको हुँदा भूउपयोग नियमावली तर्जुमा गरी भूउपयोग योजनालाई राष्ट्रिय अभियानका रूपमा लागू गर्न आवश्यक छ । भूउपयोग योजनामा प्रकोप जोखिम क्षेत्र पहिचान हुने हुँदा त्यस क्षेत्रबाट मानिसलाई सुरक्षित स्थानमा स्थानान्तरण गर्न सकिने अनि सुरक्षित र आवास क्षेत्रमा मात्र मानिसको बसोबास गराउन सकिने हुँदा बर्सेनि प्रकोपबाट भइरहेका मानवीय र अन्य आर्थिक क्षतिलाई पनि कम गर्न सकिन्छ । भूउपयोगमा आउने परिवर्तनले हुने जलवायु परिवर्तनलाई कम गर्न पनि सघाउँछ । भूउपयोग योजना तर्जुमा र सोको कार्यान्वयनका लागि स्थानीय सरकार हाम्रा लागि महत्त्वपूर्ण अवसर हो । सङ्घीय, प्रदेश र स्थानीय तहको भूउपयोग योजना तर्जुमा गर्न किञ्चित् ढिला गरिनु हुन्न । आर्थिक विकासका नाममा वातावरणीय विनाश र जलवायु जोखिम बढाउने काम भइरहेको छ । सडक, भवन, जलविद्युत् र विमानस्थलजस्ता आधारभूत पूर्वाधारहरूको विस्तार विकासको आधार हो तर यसका लागि पनि जमिनको उपयोग हुन्छ र यसले भूमिको दोहन बढेर जान्छ । यसो हुँदा त्यस्ता विकास गतिविधिलाई न्यूनतम पर्यावरणीय क्षति हुने गरी व्यवस्थित वा निर्माण गर्नुपर्छ । अनुसन्धानहरूले जलवायु परिवर्तनको प्रभाव न्यूनीकरण र जैविक विविधता संरक्षणलाई सँगसँगै लैजान सकिने देखाएका छन् । जस्तै, बाँझो जमिनमा रोपिने बहुउपयोगी वनस्पतिले मानिसलाई खाद्यान्न र औषधिलगायतका वातावरणीय सेवा दिन्छ । जीवजन्तुलाई आश्रयस्थल दिन्छ । जलवायु परिवर्तनको कारक कार्बनलाई निषेचन गर्छ र पहिरोजस्ता जोखिमबाट पनि बचाउँछ । कृषि वन, कृषि पर्यावरण, पर्यापर्यटनले आम्दानीमा विविधता र वृद्घि ल्याउँछ । जमिनको अनुकूल क्षमता निर्माण र जलवायु परिवर्तनलाई उत्थानशील बनाउनका लागि भूउपयोय योजनामार्फत दिगो भूमि व्यवस्थापन महत्त्वपूर्ण रणनीति हो । यसले पर्यावरणीय सेवा र जीविकोपार्जनलाई कायम राख्दै बढ्दो खाद्य वस्तुको माग पूर्तिका लागि जमिन, पानी, जैविक विविधता र वातावरणीय चासोहरूलाई एकीकृत गर्न मद्दत पुर्याउँछ । जलवायु परिवर्तनलाई न्यूनीकरण गर्ने आफ्नो सबैभन्दा महत्त्वाकांक्षी प्रयासमा नेपालले राष्ट्रिय जलवायु परिवर्तन नीति, २०७६ लागू गरेको छ । तर यो रणनीतिमा जलवायु परिवर्तनले भूमिमा केकस्तो असर पुर्याउँछ र भूउपयोग परिवर्तनले जलवायु परिवर्तनका असर बढाउन कसरी भूमिका खेल्छ भन्नेबारे खासै उल्लेख छैन । प्रकोपबाट हुने क्षतिमा भूमिलाई गणना गरिने व्यवस्थित परिपाटी पनि छैन । त्यसैले आगामी दिनमा जलवायु परिवर्तनको रणनीति बनाउँदा भूमि उपयोगको विषयलाई पनि केन्द्रमा राख्नु जरुरी छ ।"
चुमनुब्रीमा बाटो न खाद्यान्न,"(काठमाडौं)  पहिरोको उच्च जोखिममा रहेका उत्तरी गोरखाको चुमनुब्री गाउँपालिकामा बस्ती सुरक्षित ठाउँमा सार्ने व्यवस्था मिलाइदिन स्थानीय बासिन्दाले संघीय सरकारको ध्यानाकर्षण गराएका छन् । गत असारको पहिरोका कारण बस्तीहरू जोखिममा छन् भने घोडेटोसमेत पुरिएका छन् । चुमनुब्री गाउँपालिकाका प्रतिनिधिहरूले अर्थमन्त्री जनार्दन शर्मा र ऊर्जामन्त्री पम्फा भुसाललगायतलाई भेटेर जोखिमका बस्ती सुरक्षित ठाउँमा सार्न बजेटको व्यवस्था, नदी नियन्त्रण र खाद्यान्नको व्यवस्था गरिदिन ध्यानाकर्षण गराएका हुन् । चुम उपत्यकाका राजनीतिकर्मी निमा लामाका अनुसार पहिरोले ७ वटा वडा बढी प्रभावित छन् । सिर्दिबासको सल्लेरी, जगत, नाक्चेत गाउँ, घट्टेखोला, पातीगाउँ, देवालगाउँ पहिरोबाट जोखिममा छन्, अन्य वडाका बस्ती पनि समस्यामा छन्, उनले कान्तिपुरसित भने, ती बस्तीहरूलाई सुरक्षित स्थानमा सार्न र पहिरोका कारण क्षतविक्षत भएको गोरेटोघोडेटो बाटो बनाउनका लागि हामीले केन्द्र र प्रदेश सरकारको ध्यानाकर्षण गराएका छौं । सडक सञ्जालले नछोएको उक्त गाउँपालिका आउजाउ गर्न झोलुंगे पुलमा समेत पहिरोले क्षति पुगेपछि स्थानीयलाई मुस्किल परेको छ । सदरमुकाम आउजाउ जोखिमपूर्ण भएको छ । चुमनुब्रीको जनसंख्या ९ हजार २ सय ८९ छ । वडा १ को सामा गाउँ, लोक्पा क्षेत्र, वडा ७ को छुले गाउँ र वडा ४ को नामरुङ गाउँको पहिरो नियन्त्रणका लागि समेत प्रतिनिधिमण्डलले संघीय सरकारको ध्यानाकर्षण गराएको छ । ३ हजार मिटरमाथि आरिघोप्टे वर्षा हुँदा गत असार पहिलो साता चुमनुब्रीका धेरै ठाउँमा पहिरो गएको थियो । उच्च भूभागमा एकैपटक धेरै ठाउँ पहिरो गएपछि राष्ट्रिय विपद् जोखिम न्यूनीकरण तथा व्यवस्थापन प्राधिकरणले अध्ययनका लागि भूगर्भविद् र अन्य विज्ञहरूको टोली खटाएको थियो । गोरखाका ११ स्थानीय तहमध्ये सडकले नछोएको चुमनुब्री गाउँपालिका मात्र हो । चीनको तिब्बतसँग जोडिएको उक्त गाउँपालिकामा साबिकका ७ वटा गाविस पर्छन् । यो क्षेत्र मनास्लु संरक्षण क्षेत्र आयोजनाभित्र पर्छ । आरुघाटमाथिको धार्चे गाउँपालिकाका विभिन्न स्थानमा आएको पहिरोले उत्तरी क्षेत्र जोड्ने गोरेटो र घोडेटो बाटो बगाएपछि चुमनुब्रीसँगको सम्पर्क टुटेको लामाले बताए । धार्चे गाउँपालिकाको तातोपानीसम्म भने सडक सञ्जालले छोएको छ । त्यहाँभन्दामाथिको एक मात्र विकल्प गोरेडोघोडेटो बाटो हो । पहिरोले बाटो क्षतविक्षत पारेपछि उत्तरी क्षेत्रमा खाद्यान्न संकट भएको उनले बताए । नेपाली सेनाको हेलिकोप्टरमार्फत खाद्यान्न ढुवानीको तयारी भइरहेको जानकारी हामीले पाएका छौं, उनले भने, हामीले खच्चड हिँड्ने बाटो जतिसक्दो चाँडो निर्माणका लागि ध्यानाकर्षण गराएका छौं । जनप्रतिनिधिहरूले केही दिनअघि गण्डकी प्रदेशका मुख्यमन्त्री कृष्णचन्द्र नेपालीलाई समेत भेटेर उत्तरी गोरखाको समस्याबारे जानकारी गराएका थिए ।चुमनुब्री गाउँपालिकाका अध्यक्ष धनबहादुर गुरुङले मनसुनपछिको पहिरोले १, ३ र ७ नम्बर वडाका बस्तीमा सबभन्दा बढी असर गरेको बताए । पहिरोले झोलुंगे र काठे पुल बगाएको छ, उनले भने, घोडेटो बाटोसमेत नहुँदा आउजाउ त रोकियो, खाद्यान्न ढुवानी पनि ठप्प छ । तिब्बत सीमासँग जोड्न सेनाले चुमनुब्रीतिर खनिरहेको बाटोसमेत कैयौं स्थानमा पहिरोले अवरुद्ध पारेको छ । प्राधिकरणका कार्यकारी अध्यक्ष अनिल पोखरेलका अनुसार भारी वर्षाले उत्तरी गोरखाका विगतमा क्षति नभएका स्थिर भागसमेत यसपटक बगाएको देखिन्छ । रूखबिरुवा भएको क्षेत्रसमेत पहिरोले कोतर्नुका साथै धूपी र अन्य प्रजातिका रूखबिरुवा भएको क्षेत्रमा समेत चुरेमा जस्तो माटो बगेको छ । जनप्रतिनिधिहरूले तिब्बत जोड्ने बेनिघाटलार्के सडकलाई प्राथमिकता दिन र सिर्दिबास, छेकम्पार हुँदै ङुईला भञ्ज्याङ जोड्न बजेटको व्यवस्था गर्नसमेत अर्थमन्त्री शर्माको ध्यानाकर्षण गराएका छन् । लार्के जोड्ने बाटो नेपाली सेनाले खनिरहेको छ ।"
सांसद् पाण्डे र भट्टलाई कारबाही नगर्न आदेश,"काठमाडौं (कास) सर्वोच्च अदालतले एमालेका संघीय सांसद सोमप्रसाद पाण्डे र शारदादेवी भट्टलाई एकीकृत समाजवादीमा आबद्ध हुने गरी निर्वाचन आयोगमा निवेदन दिएकै आधारमा कारबाही नगर्न अन्तरिम आदेश जारी गरेको छ । न्यायाधीश ईश्वरप्रसाद खतिवडा र नहकुल सुवेदीको इजलासले निवेदनको अन्तिम किनारा नलागेसम्म कारबाही नगर्न नगराउन मंगलबार आदेश दिएको हो । आदेशमा उल्लेख नगरिए पनि यो एमालेबाट हुन सक्ने कारबाहीप्रति लक्षित छ किनभने कानुनी रूपमा एमालेमा आबद्ध रहेका उनीहरूलाई अन्य कुनै दल वा निकायले कारबाही गर्न पाउने अवस्था हुँदैन । एमालेमा आबद्ध सांसद र केन्द्रीय सदस्यले नयाँ दल दर्ताका लागि भदौ ४ मा निर्वाचन आयोगमा निवेदन दिँदा पाण्डे र भट्टको नाम समावेश थिएन । उनीहरूले भदौ ८ मा एकीकृत समाजवादीमा सनाखत गराइपाऊँ भन्दै आयोगमा निवेदन दिएका थिए । आयोगले दल दर्ताका लागि भदौ ४ मा दिएको निवेदनमा नाम नभएको भन्दै भदौ ९ मा सांसदद्वयको सनाखत अस्वीकार गरेको थियो । जसका कारण उनीहरू कानुनी रूपमा एमालेमै छन् । एकीकृत समाजवादी दल दर्ताका लागि दिइएको निवेदनमा अर्का सांसद झलनाथ खनालको पनि हस्ताक्षर थिएन । उनी उपचारका क्रममा भारतको नयाँदिल्लीमा रहेका थिए । आयोगले उनलाई भने नेपाली दूतावासमार्फत सनाखत गराएको थियो । सांसद पाण्डे र भट्टले नयाँ दलमा सनाखत हुन नपाएपछि सर्वोच्च अदालतमा निवेदन दिएका थिए । सर्वोच्चले दल दर्तासम्बन्धी निर्णय नहुँदै निवेदनसहित आयोगमा उपस्थित भएका पाण्डे र भट्टबारे कुनै निर्णय नै नगर्नु राजनीतिक दलसम्बन्धी ऐनको दफा ३३ विपरीत हुने आदेशमा उल्लेख गरेको छ । एमालेनिकट कानुन व्यवसायीले भने सर्वोच्चले आफूहरूलाई सुनुवाइको मौका नै नदिएको बताएका छन् । एमाले अध्यक्ष केपी शर्मा ओली प्रधानमन्त्री रहेका बखत उनका कानुनी सल्लाहकार रहेका अधिवक्ता बाबुराम दाहालले स्वच्छ सुनुवाइ हुन नपाएको बताए । उनले एमाले विभाजन गरी नयाँ दल दर्ता गर्दा निर्वाचन आयोगले पनि आफूहरूलाई सुनुवाइको मौका नदिएको उल्लेख गरे । सर्वोच्चका प्रवक्ता बाबुराम दाहालले भने मर्का पर्यो भन्ने पक्षले सुनुवाइमा संलग्न हुन पाऊँ भनेर निवेदन लिएर आउन सक्ने बाटो खुल्लै रहेको बताए । मुद्दाको पक्ष कायम गरिपाऊँ भनेर उहाँहरू निवेदनसहित आउनुभयो भने पेसीका दिन इजलासमा पेस गरिन्छ । त्यसमा इजलासले विचार गर्न सक्छ र उहाँहरूका कुरा सुन्न सक्छ, उनले भने ।"
पूर्वमुख्यमन्त्री पोखरेलविरुद्ध अपहरण आरोपमा जाहेरी,"(बुटवल)  लुम्बिनी प्रदेशका पूर्वमुख्यमन्त्री शंकर पोखरेलसहित चार जनाविरुद्ध अपहरण तथा शरीर बन्धकसम्बन्धी किटानी जाहेरी परेको छ । प्रदेश सांसद विमलाकुमारी खत्री वलीले तत्कालीन मुख्यमन्त्री पोखरेलसहितले साउन १५ गतेदेखि ५ दिनसम्म आफूलाई दाङबाट ल्याएर बन्धक बनाएको जिकिर गर्दै जाहेरी दिएकी हुन् । उनले पोखरेलका साथै एमालेका प्रदेश प्रमुख सचेतक भूमिश्वर ढकाल, तत्कालीन मुख्यमन्त्रीको सचिवालयमा कार्यरत तिरण गौतम र एमाले दाङका नेता मानबहादुर रावतलाई पनि कारबाहीको माग गरेकी छन् । जिल्ला प्रहरी कार्यालय रुपन्देहीका प्रमुख मनोज केसीले सांसद वलीको जाहेरी आए पनि घटनास्थल कार्यक्षेत्र पर्ने दाङ प्रहरीमार्फत अगाडि बढाउन सुझाव दिएको बताए । हामीले उहाँको जाहेरी लिएर राखेका छौं । जाहेरी यहाँको साटो दाङबाट अगाडि बढाउँदा अनुसन्धानलगायतमा सहज हुने भएकाले उतैबाट मुद्दा प्रक्रिया अगाडि बढाउने योजनामा छौं, उनले भने । उक्त जाहेरी मंगलबार साझसम्म दाङ पठाइएको छैन । माओवादी केन्द्रका प्रमुख सचेतक तुलाराम घर्तीले सांसद वलीले अपहरण तथा शरीर बन्धकविरुद्ध इलाका प्रहरी कार्यालय बुटवलका प्रमुख प्रहरी नायब उपरीक्षक मदन कुँवरलाई सोमबार किटानी जाहेरी बुझाएको बताए । यसअघि सांसद वलीले पत्रकार सम्मेलन गरेर एमालेका प्रमुख सचेतक ढकाल र एमाले नेता बस्नेतले दाङको तुल्सीपुरस्थित आफ्नै घरमै गएर साउन १५ गते दिउसो ११ बजे गाडीमा चढाएको र उपचारका लागि नेपालगन्ज जाने भने पनि बुटवलमा ल्याएर मुख्यमन्त्री पोखरेलको निवासमा राखेको बताएकी थिइन् । तत्कालीन मुख्यमन्त्री पोखरेल र कर्मचारी गौतमले आफूले रोजेको दल माओवादी केन्द्र छाडेर एमालेमा लाग्न दबाव दिएको उनको आरोप थियो । साउन २० गते दिउसो शौचालय जाने चप्पल लगाई भागेर माओवादी केन्द्रको सम्पर्कमा पुगेको उनको भनाइ थियो । एमालेले भने पत्रकार सम्मेलन गरेरै सांसद वली राजीखुसीमै मुख्यमन्त्री कार्यालयमा आएको दाबी गरेको थियो । एमालेबाट निर्वाचित सांसद उत्तरकुमार वलीको दुर्घटनामा निधन भएपछिको उपनिर्वाचनमा उनकी पत्नी वली लुम्बिनी प्रदेशसभा सदस्यमा दाङ निर्वाचन क्षेत्र ३ (ख) बाट निर्वाचित भएकी थिइन् । मुलुकी अपराधसंहिता २०७४ अनुसार अपहरण तथा शरीर बन्धकमा पीडितले ६ महिनासम्म जाहेरी दिन सक्छन् । वलीको उजुरीअनुसार अदालतले कसुर ठहर गरे पोखरेलसहित ४ जनालाई ७ वर्षदेखि १० वर्षसम्म कैद र ७० हजारदेखि १ लाख रुपैयाँसम्म जरिवाना हुन सक्छ ।"
एमसीसीको विरोध दुर्भाग्यपूर्ण,"सिन्धुली (कास) पूर्वप्रधानमन्त्री तथा जनता समाजवादी पार्टी (जसपा) का संघीय परिषद् अध्यक्ष बाबुराम भट्टराईले प्रमुख दलहरूबीच सहमति जुटाएर संसद्बाट एमसीसी सम्झौता तत्काल अनुमोदन गर्नुपर्ने बताएका छन् । मंगलबार पार्टीको संगठन सुदृढीकरण तथा जनजागरण अभियानका क्रममा सिन्धुली आएका भट्टराईले एमसीसी सम्झौताबारे राष्ट्रिय सहमति नजुटे प्रमुख दलबीच समझदारी बनाएर अनुमोदन गरिनुपर्ने बताए । आफू प्रधानमन्त्री भएका बेला एमसीसी सम्झौताको प्रक्रिया सुरु भएको र त्यसपछि बनेका सबै सरकारले यसलाई अगाडि बढाएको भन्दै पूर्वप्रधानमन्त्री भट्टराईले अहिले आएरविवाद गर्नु दुर्भाग्यपूर्ण भएको टिप्पणी गरे । हामीकहाँ त सबै थोकमा विरोध गर्ने चलन छ, उनले भने, एमसीसीलाई लिएर यति धेरै बहस र विवाद गर्नु आवश्यक छैन । संविधानअनुसार यस्ता अनुदान सहयोग हुन्छन्, त्यसका निम्ति संसद्बाट अनुमोदन गर्ने आवश्यकता थिएन ।"
टिकटक बनाउँदा सेतीमा खसेर बेपत्ता,तनहुँ (कास) टिकटक बनाउने क्रममा शुक्लागण्डकी नगरपालिका८ पुलचोकस्थित सेती नदी (रक गार्डेन) मा खस्दा नवदुलही बेपत्ता भएकी छन् । बेपत्ता हुनेमा लालिम माइत भएकी १९ वर्षीया पवित्रा लम्साल रहेकी इलाका प्रहरी कार्यालय बेलचौताराले जनाएको छ । पाँच दिनअघि विवाह गरेकी लम्साल माइत आएकी थिइन् । मंगलबार दिउँसो दुई साथीहरूसँग घुम्न पुलचोक गएकी उनी टिकटक बनाउने क्रममा चिप्लिएर नदीमा खसेकी हुन् । माथिल्लो काठको पुल छेउमा रहेको ढुंगामा उभिएका बेला चिप्लिएर खसेपछि उनी बेपत्ता भएकी उनका साथीहरूले बताएका प्रहरी निरीक्षक ज्ञानबहादुर खड्काले बताए । नदीमा खसेपछि उनका साथीहरूले प्रहरीलाई खबर गरेका थिए । लम्सालको खोजी भइरहेको प्रहरीले जनाएको छ ।
शिक्षकको हत्या,दैलेख (कास) विद्यालयमै एक शिक्षकको शव फेला परेको छ । गुराँस गाउँपालिका८ का ४२ वर्षीय नगेन्द्रबहादुर बीसीको शव मालिका माध्यमिक विद्यालयको बरन्डामा मंगलबार बिहान घाँटी रेटेको अवस्थामा फेला परेको जिल्ला प्रहरी कार्यालयले जनाएको छ । शिक्षक बीसीको घरदेखि विद्यालयको दूरी झन्डै ४ सय मिटर छ । उनका छोराछोरी र बाबु नेपालगन्जमा बस्दै आएका छन् भने पत्नी दैलेख सदरमुकाम आएकी थिइन् । प्रहरीका अनुसार सोमबार राति बीसी घरमा एक्लै थिए । घटनामा संलग्न भएको आरोपमा ५ जनालाई पक्राउ गरिएको प्रहरी निरीक्षक इन्द्रजित सुनारले बताए । घटनास्थलमा मोबाइल र एक जोर चप्पल भेटिएको छ । बीसी १३ वर्षदेखि राहत कोटामा कार्यरत थिए ।
५३४ कैदी रिहा हुँदै,"काठमाडौं (कास) गृह मन्त्रालयले विभिन्न अपराधमा सजाय भोगिरहेका ५ सय ३४ जना कैदीलाई बाकी सजाय मिनाह र ७ जनालाई आममाफी दिन सिफारिस गरेको छ । संविधान दिवसको अवसर पारेर गृहले उनीहरूलाई जेलमुक्त गर्न सिफारिस गरेको हो । स्रोतका अनुसार असल चालचलन भएका र त्यसमध्ये ५० प्रतिशत कैद भुक्तान गरिसकेका ५ सय ३४ कैदीलाई बाँकी सजाय मिनाहाका लागि सिफारिस गरिएको हो । त्यस्तै, ७ जनालाई आममाफी दिन सिफारिस गरिएको छ । सिफारिस अनुसार संविधान दिवस (असोज ३) मा बाँकी सजाय मिनाहा र आममाफी पाएका कैदीको विवरण सार्वजनिक गरिनेछ । यी दुवै विषय मन्त्रिपरिषद्को निर्णयका आधारमा राष्ट्रपतिबाट प्रमाणित भएपछि कार्यान्वयनमा जानेछ ।"
बस र ट्रक ठोकिँदा ३ को मृत्यु,"पूर्वी नवलपरासी (कास) पूर्वपश्चिम राजमार्गको गैंडाकोट१० स्मृति पुलनजिक मंगलबार बिहान बस र ट्रक ठोकिँदा तीन जनाको मृत्यु भएको छ । २७ जना घाइते छन् । इलाका प्रहरी कार्यालय गैंडाकोटका अनुसार बर्दिया बाँसबारी नगरपालिका८ का ७० वर्षीया योगमाया सुवेदी, कञ्चनपुरका रंगी तिरुवा र कृष्ण रानाको मृत्यु भएको हो । घाइते २७ जनाको चितवन भरतपुरमा उपचार भइरहेको छ । तीमध्ये तीन जनाको अवस्था गम्भीर छ । ग्राभेल र खाल्टैखाल्टा भएको सडकमा तीव्र गतिका कारण दुर्घटना भएको प्रहरीको भनाई छ । काँकडभिट्टाबाट महेन्द्रनगर जाँदै गरेको बस र विपरीत दिशाबाट आइरहेको ट्रका ठोकिएका हुन् । यसैबीच, जाजरकोटको बारेकोटबाट खलंगा आउँदै गरेको भे१ज ९८७ नम्बरको जिप नलगाड५ स्थित गेरेनीभीरमा मंगलबार दिउँसो दुर्घटना हुँदा २ जनाको मृत्यु भएको छ । दुर्घटनामा ५ जना घाइते छन् । खारागेरेनी सडक खण्डको गेरेनीमा भएको दुर्घटनामा बारेकोट२ की ३२ वर्षीया शान्ति रोकाय र जुम्लाका ५५ वर्षीय मंगल महताराको मृत्यु भएको प्रहरीले जनाएको छ । घाइतेको इलाका स्वास्थ्य कार्यालय दल्लीमा उपचार भइरहेको छ । घाइते ५ मध्ये ४ जनाको अवस्था गम्भीर रहेको जिल्ला प्रहरी प्रमुख डीएसपी मधुकुमार थापाले बताए ।"
बढ्दै ब्याजदर,"(काठमाडौं)  बैंक तथा वित्तीय संस्थाले आउँदो असोज १ देखि लागू हुने गरी ब्याजदर बढाउने तयारी थालेका छन् । अपेक्षित रूपमा निक्षेप बढ्न नसकेको तर कर्जा प्रवाह बढिरहेकाले नयाँ बचत आकर्षित गर्न र पुरानोलाई टिकाइराख्न पनि ब्याजदर बढाउनुको विकल्प नभएको बैंकरहरूले बताएका छन् । गत आर्थिक वर्षको अन्तिम दुई महिनादेखि वित्तीय प्रणालीमा तरलता सहज छैन । नियामक निकायबाट निर्देशित तरलता कायम गर्न पनि बैंकहरूलाई अप्ठ्यारो छ । सोही कारण बैंक तथा वित्तीय संस्थाले अन्तरबैंक सापटी, राष्ट्र बैंकबाट स्थायी तरलता सुविधा (एसएलएफ) र रिपो सुविधामार्फत तरलता व्यवस्थापन गर्दै आएका छन् । बैंकहरूबीच निक्षेप खोसाखोसको युद्ध नै चलेको छ, स्रोतले भन्यो, नयाँ निक्षेप आओस्, नआओस् । तर पुरानै जोगाउन पनि ब्याज बढाउनुपर्ने अवस्था छ । अन्यथा आफूसँग भएको निक्षेप पनि अरू बैंकले खोसिदिने जोखिम छ । सरकारले प्रतिस्थापन बजेट ल्याइसकेकाले अब रोकिएका सरकारी भुक्तानी हुने, दसैं र तिहारका कारण रेमिट्यान्स बढ्ने, चाडपर्वमा उपभोग खर्च बढ्नेलगायत कारण आउँदा केही महिना वित्तीय प्रणाली निक्षेप बढ्ने देखिन्छ । तर पछिल्ला चार महिना (जेठदेखि भदौसम्म) मा तरलता, आयात र कर्जा प्रवाहको अवस्था हेर्दा थपिने निक्षेपले तरलता सहज होला भन्नेमा बैंकहरू आश्वस्त हुने अवस्था छैन । यही कारण अपवादबाहेक धेरैजसो बैंकले असोजदेखि ब्याज बढाउने गरी नयाँ ब्याजदरको खाका तयार पारिसकेको एक बैंकका प्रमुख कार्यकारी अधिकृतले बताए । निक्षेपमा डेढदेखि २ प्रतिशत ब्याजदर बढ्दा कर्जाको ब्याजदर २ देखि ३ प्रतिशत बढ्छ । यसो हुँदा आश्चर्य मान्नुहुँदैन । केही बैंकले यही भदौदेखि नै ब्याज बढाइसकेका छन् । बाँकीले असोजदेखि बढाउन लागेका हुन् । बैंकहरूबाट ब्याजदर बढेको पत्र आइसकेको उद्योगी व्यवसायीले पनि बताएका छन् । आधार दर (बेस रेट) घटेको अवस्थामा बैंकहरूले पुराना ऋणीको पनि ब्याजदर बढाएको उनीहरूको गुनासो छ । राष्ट्र बैंकको निर्देशनअनुसार आधारदरमा आएको परिवर्तनका आधारमा बैंकहरूले कर्जाका ब्याजदर परिमार्जन गर्नुपर्ने हो, उद्योग वाणिज्य महासंघका पूर्वअध्यक्ष पशुपति मुरारकाले भने, बैंकहरूको आधारदर घटेको अवस्थामा पनि प्रिमियम कसरी बढ्न सक्छ । कर्जाको ब्याज बढेको पत्र आफूले पनि पाइसकेको उनको भनाइ छ । बैंकबाट जानकारी आइसकेको छ, उनले भने, तर के कारणले बढाइएको हो भन्ने उल्लेख छैन । कर्जाको ब्याजदर निर्धारण गर्ने आधारभुत औजार (टुल्स) हो, आधारदर । यही गणनाका आधारमा बैंकहरूलाई कर्जाको ब्याजदर निर्धारण गर्न राष्ट्र बैंकले निर्देशन दिएको छ । बैंकहरूले प्रकाशन गरेको वित्तीय विवरणअनुसार गत चैतको तुलनामा गत असारमा वाणिज्य बैंकहरूको आधार दर औसतमा १६२ प्रतिशत घटेको छ । गत चैतमा तिनको आधार दर औसत ८५० प्रतिशत रहेकोमा असारमा घटेर औसत ६८९ प्रतिशतमा झरेको छ । आधार दरमा आएको कमीअनुसार बैंक तथा वित्तीय संस्थाले नयाँपुराना सबै ऋणीको कर्जाको ब्याज घटाउनुपर्ने हो । आधार दर घटेको लाभ ग्राहकले पाएनन्, एक व्यापारीले भने, बैंकहरू अवसरवादी भए, उनीहरूको ध्याउन्न स्रोत कसरी व्यवस्थापन गर्नेभन्दा पनि कतिबेला ब्याज बढाउने भन्नेमा रह्यो । यस्तो बेलामा पनि राष्ट्र बैंक के हेरेर बसेको छ ?स्रोत व्यवस्थापन (कर्जा र निक्षेप) गर्नकै लागि बैंकहरूले ब्याजदर वृद्धिको तयारी गरेको बैंकर्स संघका अध्यक्ष भुवन दाहालले स्विकारे । आफ्नो निक्षेप जोगाउन पनि बैंकहरूलाई ब्याजदर बढाउनुपरेको छ, उनले भने, बैंकर साथीहरूसँग कुरा गर्दा ०५ देखि १ प्रतिशतसम्म ब्याजदर बढ्ने कुरा सुनेको छु । नयाँ सरकारले प्रतिस्थापन बजेट ल्याइसकेकाले अब सरकारी खर्च बढ्ने, दसैंतिहारका लागि भदौ र असोजमा रेमिट्यान्स बढ्नेलगायत कारण केही समय निक्षेप वृद्धि हुने देखिन्छ । यद्यपि बैंकहरूलाई तरलता व्यवस्थापन गर्न अप्ठ्यारो परिरहेको छ । यहीकारण बैंकहरूले निक्षेपको ब्याज बढाउने र त्यसका आधारमा नयाँ कर्जाको ब्याज पनि वृद्धि हुने सम्भावना रहेको दाहालले बताए । बैंकहरूको मुद्दती निक्षेप ८ देखि ९ प्रतिशत पुग्ने देखिन्छ, उनले भने, त्यसका आधारमा कर्जाको ब्याजदर दोहोरो अंक माथि पुग्ला । गत वर्षजस्तो यस वर्ष एकल अंकमा कर्जा पाउने सम्भावना नरहेको उनले बताए । असोजदेखि निक्षेप र नयाँ कर्जाको ब्याज बढे पनि पुराना ऋणीको भने कात्तिकदेखि नै बढ्ने अवस्था देखिएको उनको भनाइ छ । तर धेरैजसो बैंक असोजदेखि नै पुराना ऋणीको ब्याजदर बढाउने तयारीमा छन् । कर्जा प्रवाहको तुलनामा निक्षेप संकलन नहुँदा केही बैंकले ब्याजदर बढाउन थालेको बैंकर्स संघका उपाध्याक्ष अनिलकुमार उपाध्यायले बताए । अब पनि सरकारी खर्च नबढे बैंकहरूमा तरलता अभाव चरम अवस्थामा पुग्ने उनको भनाइ छ । अन्तरबैंक सापटी पाउन गाह्रो छ भने यसको ब्याजदर पनि ५ प्रतिशत नजिक पुगेको छ । यही कारण बैंकहरूले रिपो र एसएलएफमार्फत तरलता व्यवस्थापन गरिरहेका छन्, उनले भने, आर्थिक वर्षको सुरुको अवधिमा पनि बैंकहरूको कर्जा प्रवाह राम्रो छ । तर सो अनुसार निक्षेप बढ्न सकेको छैन । गत साउन र भदौमा करिब सवा १ खर्ब रुपैयाँ कर्जा प्रवाह भइसकेको छ । सोही अवधिमा ६५ अर्ब हाराहारीमा मात्र निक्षेप संकलन भएको छ । यसरी हेर्दा कर्जा प्रवाहभन्दा निक्षेप संकलन ५५ देखि ६० अर्ब रुपैयाँ कम छ । यसकारण बैंकहरूले निक्षेपको ब्याजदर बढाउने तयारी गरेको उपाध्यायले बताए । राष्ट्र बैंकले मौद्रिक नीतिमार्फत कर्जा निक्षेप र पुँजी (सीसीडी) अनुपात खारेज गरेर कर्जा निक्षेप अनुपात (सीडी) लागू गरेको छ । पुरानो व्यवस्थाअनुसार कुल निक्षेप र पुँजीको ८५ प्रतिशतसम्म कर्जा लगानी गर्न पाइन्थ्यो । अब पुँजी गणना गर्न पाइँदैन । सीडी अनुपात लागु भएपछि कुल निक्षेपको ९० प्रतिशतसम्म मात्र लगानी गर्न पाइन्छ । हालै बैंकको सीडी अनुपात औसतमा ८९ प्रतिशत छ, उनले भने, यसकारण पनि बैंकहरूलाई दबाब छ । राष्ट्र बैंकको तथ्यांक हेर्दा पनि वित्तीय प्रणालीमा तरलता अभाव देखिन थालेको छ । केही दिनयता बैंक तथा वित्तीय संस्थाले अन्तरबैंक सापटी लिन पाउन छाडेका छन् भने त्यसको ब्याजदर पनि ५ प्रतिशत हाराहारीमा छ । अन्तरबैंक सापटी पाउन छोडेपछि बैंकहरूले स्थाथी तरलता सुविधा (एसएलएफ) र रिपो लिन थालेका छन् । सोमबारसम्म बैंक तथा वित्तीय प्रणालीमा करिब १६ अर्ब रुपैयाँ मात्र अधिक तरलता रहेको राष्ट्र बैंकका प्रवक्ता देवकुमार ढकालले जानकारी दिए ।"
वालेटमा कारोबार सीमा बढ्यो,"काठमाडौं (कास) अब बैंक खाताबाट वालेटमा प्रतिकारोबार ५० हजार र प्रतिमहिना १० लाख रुपैयाँसम्म कारोबार गर्न पाइने भएको छ । राष्ट्र बैंक भुक्तानी विभागले जारी गरेको एकीकृत निर्देशन २०७८ मार्फत राष्ट्र बैंकले उक्त कारोबार सीमा बढाएको हो । यसअघि बैंक खाताबाट वालेटमा प्रतिकारोबार २५ हजार र प्रतिमहिना ५ लाख रुपैयाँसम्म कारोबार गर्न पाइन्थ्यो । यस्तो कारोबारमा प्रतिदिन एक लाख रुपैयाँसम्मको कारोबार सीमा भने यथावत् राखिएको छ ।राष्ट्र बैंकले वालेटबाट अन्य बैंक खातामा रकम स्थानान्तरण गर्दाको सीमा पनि बढाएर प्रतिकारोबार ५० हजार र प्रतिमहिना १० लाख रुपैयाँ पुर्याएको छ । यसअघि यस्तो कारोबारमा पनि प्रतिकारोबार २५ हजार र प्रतिमहिना ५ लाख रुपैयाँसम्म कारोबार गर्न पाइन्थ्यो । वालेटमा अधिकतम ५० हजारभन्दा बढी मौज्दात राख्न पाइने छैन । उक्त सीमाभन्दा बढी रकम अनिवार्य रूपमा ग्राहकको सम्बन्धित बैंक खातामा जम्मा हुने व्यवस्था मिलाउनुपर्नेछ । यसअघि यस्तो सीमा २५ हजार रुपैयाँ थियो । संस्थागत ग्राहक र एजेन्टबाहेक प्राकृतिक व्यक्तिको वालेटमा एक दिनमा बढीमा १० पटकसम्म मात्र रकम जम्मा गर्न सकिनेछ, निर्देशनमा भनिएको छ । एटीएम कार्ड, मोबाइल बैकिङ र इन्टरनेट बैकिङमा भने कारोबार सीमा परिवर्तन गरिएको छैन ।"
नेपालबंगलादेश डेडिकेटेड प्रसारण लाइन बनाउन सहमति,"काठमाडौं (कास) नेपाल र बंगलादेशबीच विद्युत् व्यापार तथा आदानप्रदानका लागि डेडिकेटेड प्रसारण लाइन बनाउन सहमति भएको छ । मंगलबार सम्पन्न दुई देशका ऊर्जा सचिवस्तरीय संयुक्त कार्यकारिणी समिति (जोइन्ट स्टेयरिङ कमिटी) बैठकले दीर्घकालीन रूपमा विद्युत् व्यापार गर्न डेडिकेटेड प्रसारण लाइन निर्माण गर्ने र त्यसका लागि भारतलाई समेत राखेर त्रिपक्षीय रूपमा छलफल गर्ने सहमति गरेको हो । बैठकले सुनकोसी३ जलविद्युत् आयोजनामा संयुक्त लगानी गर्ने विषयमा सहमति जुटेको ऊर्जा, जलस्रोत तथा सिँचाइ मन्त्रालयले जनाएको छ । जलविद्युत् क्षेत्रमा सहकार्यका लागि नेपालबाट प्रस्तावित सम्भावित पाँच जलविद्युत् आयोजनामध्ये पहिलो चरणमा सुनकोसी३ लाई अगाडि बढाउन डिसेम्बरमा स्थलगत अध्ययन गर्ने सहमति भएको छ, बैठकपछि मन्त्रालयले जारी गरेको प्रेस विज्ञप्तिमा भनिएको छ । बैठकले नेपाल र बंगलादेश विद्युत् व्यापारको तयारीका लागि नेपालका तर्फबाट नेपाल विद्युत् प्राधिकरण र बंगलादेशका तर्फबाट बंगलादेश पावर डेभलपमेन्ट बोर्डलाई जिम्मेवारी तोकिदिएको छ । बैठकमा दुई देशबीचको विद्युत् व्यापार, नेपालको जलविद्युत् विकासमा बंगलादेशको सरकारी तथा निजी लगानी, अन्तरदेशीय प्रसारण लाइन निर्माण, माथिल्लो कर्णाली जलविद्युत् आयोजनाबाट बंगलादेशले आयात गर्ने भनेको ५ सय मेगावाट बिजुली खरिदका लागि भएको प्रगति र नवीकरणीय ऊर्जाका क्षेत्रमा सहयोग आदानप्रदानका लागि छलफल भएको जनाइएको छ । नवीकरणीय ऊर्जाको प्रवर्द्धन, सोलार होम सिस्टम र ऊर्जा दक्षताका क्षेत्रमा नेपालको वैकल्पिक ऊर्जा प्रवर्द्धन केन्द्र र बंगलादेशको सस्टनेबल एन्ड रिन्युएबल इनर्जी डेभलपमेन्ट अथोरिटीबीच प्रविधि तथा सीप आदानप्रदान गर्ने सम्बन्धमा पनि सहमति भएको छ ।"
स्वदेशमै डन्डी उत्पादनलाई प्रोत्साहन गर्ने व्यवस्था,"काठमाडौं (कास) सरकारले ल्याएको प्रतिस्थापन विधेयकले स्वदेशभित्रै डन्डी उत्पादनलाई प्रोत्साहन गर्ने व्यवस्था रहेको नेपाल स्टिल रोलिङ मिल्स एसोसिएसनका अध्यक्ष शाहिल अग्रवालले बताएका छन् । सरकारले ल्याएको नयाँ प्रावधानले स्वदेशी उत्पादन बढाउन सहयोग गर्ने उनको भनाइ छ । एसोसिएसनले सरकारको उक्त कदम स्वागतयोग्य रहेको तर्क गर्दै सोमबार विज्ञप्तिसमेत जारी गरेको छ । यसबाट ६ अर्ब रुपैयाँ बराबरको लगानी थपिनेछ । थप ३ हजारले रोजगारी पाउनेछन्, विज्ञप्तिमा भनिएको छ, लगानी थपिएसँगै उद्योगको क्षमता विस्तार हुने र तत्कालै २२० मेगावाट विद्युत् खपत हुनेछ । बिलेट उत्पादन गर्ने ठूला उद्योगले तत्काल उत्पादन क्षमता बढाउनेसमेत एसोसिएसनले विज्ञप्तिमा भनेको छ । सरकारको उक्त व्यवस्था लागू भए डन्डीको मूल्य प्रतिकिलो तत्काल ३ रुपैयाँसम्म घट्न सक्ने एसोसिएसनले बताएको छ । विधेयकमा आएका नयाँ व्यवस्थाले स्वदेशी पुँजी र सीपमार्फत देशभित्र थप ६ अर्ब लगानी रोलिङ मिल्स तथा डन्डी उद्योगमा थपिने देखिन्छ, अग्रवालले भने, यसले यहाँ उत्पादन भइरहेको विद्युत्को खपतलाई पनि सघाउँछ । आउने दिनमा यस्ता उद्योगले नयाँ आयोजनाबाट उत्पादन हुने तीन हजार मेगावाट बिजुली खपत गर्न सहयोग पुर्याउने उनले सुनाए । अर्थमन्त्री जनार्दन शर्माले गत शुक्रबार संसद्मा पेस गरेको अध्यादेशको बजेटलाई प्रतिस्थापन गर्न बनेको विधेयकमा पत्रु (स्कार्प) पगालेर फलामे छड उत्पादन गर्ने र सोमा मिसाउन चाहिने कच्चा पदार्थ स्पञ्ज आइरन आयात गर्दा शून्य प्रतिशत भन्सार र अन्तःशुल्क लाग्ने व्यवस्था गरिएको छ । यो व्यवस्थाले सोझै विलेट आयात गर्दा भने ४७५ प्रतिशत भन्सार लाग्ने हुँदा प्रतिटन १ हजार ६ सय ५० बाट बढेर २ हजार ५ सय रुपैयाँ लाग्ने भएको छ । एसोसिएसनकै सदस्यहरूले भने सोमबार पत्रकार सम्मोलन गर्दै सरकारको यस्तो व्यवस्थाले बिलेट आयात गरी फलामको डन्डी उत्पादन गर्ने उद्योग बन्द हुने बताइसकेका छन् । पञ्चकन्या स्टिल प्रालिका प्रदीपकुमार श्रेष्ठ, साःख स्टिल इन्डस्ट्रिजका किरण साःख, हामा आइरन एन्ड स्टिल इन्डस्ट्रिज प्रालिका बालकृष्ण श्रेष्ठ, प्रिमियर स्टिल प्रालिका अनुपम राठी, हिमाल आइरन एन्ड स्टिल इन्डस्ट्रिज प्रालिका अभिक ज्योति, सिद्धिलक्ष्मी स्टिल प्रालिका अञ्जन श्रेष्ठ, प्रिमियर स्टिल प्रालिका शिवरतन शारडा र जगदम्बा इन्टरप्राइजेज प्रालिका अनिलकुमार रुंगटाले सरकारको नयाँ निर्णयको विरोध गरेका छन् ।"
बोइङबारे निगमसँग स्पष्टीकरण,"(काठमाडौं)  अख्तियार दुरुपयोग अनुसन्धान आयोगले बोइङ जहाज लिलाम भइसकेपछि स्पेनमा भेटिएको इन्जिनलगायत ४५ करोड रुपैयाँ बराबरका पार्टपुर्जाबारे नेपाल वायु सेवा निगमका दुई पदाधिकारीलाई मंगलबार स्पष्टीकरण सोधेको छ । निगमका महाप्रबन्धक डिमप्रसाद पौडेल र इन्जिनियरिङ तथा मर्मत विभागका प्रमुख तथा नायब महाप्रबन्धक कर्णबहादुर थापालाई अख्तियारमा बोलाएरै स्पष्टीकरण सोधिएको हो । अख्तियारका आयुक्तहरू किशोरकुमार सिलवाल, जयबहादुर चन्द, सचिव तोयम रायाले निगमले केही साताअघि अमेरिकी कम्पनीलाई लिलाम बढाबढ प्रक्रियाबाट बिक्री गरिएको दोस्रो बोइङ (गण्डकी) का छुटाइएका पार्टपुर्जा र इन्जिनबारे पौडेल र थापाबाट जानकारी लिएका थिए । कान्तिपुरमा प्रकाशित बोइङ लिलाम भइसकेपछि भेटियो इन्जिन भन्ने समाचारबारे महाप्रबन्धक र मलाई के भएको हो भनी सोधियो, नायब महाप्रबन्धक थापाले कान्तिपुरसँग भने । निगमका महाप्रबन्धक पौडेल र नायब महाप्रबन्धक थापाले स्पेनमा इन्जिन मर्मत गर्न पठाइएको जानकारी दिँदै तीन वर्षको सम्झौता सकिएपछि इन्जिन मर्मत पनि हुन नसकेको र लिलाम गर्दा छुटाइएको बताएका थिए । यो घटना के हो भनेर सोध्यौं, अख्तियार स्रोतले भन्यो, निगममा भद्रगोल रहेछ, बोइङका छुटाइएका इन्जिन र पार्टपुर्जाबारे विस्तृत लेखेर पठाउन भनेका छौं । ८९ हजार घण्टा उडिसकेको ३० वर्षको बोइङसहित पार्टपुर्जा निगमले लकडाउनका बेला बढाबढ प्रक्रियाबाट अमेरिकी कम्पनी सीएसडीएसलाई ६७ करोड रुपैयाँमा लिलाम गरेको थियो । त्यही जहाजको ३९ करोड रुपैयाँ बराबरको इन्जिन स्पेनको मड्रिड सहरस्थित आइबेरिया एयरलाइन्सको मर्मत केन्द्रमा भेटिएको थियो । त्यस्तै त्रिभुवन अन्तर्राष्ट्रिय विमानस्थलस्थित निगमको ह्यांगरमा ४ करोड रुपैयाँ बराबरका एकपटक मात्रै प्रयोग गर्न सकिने पार्टपुर्जा, जहाजलाई विद्युतीय ऊर्जा र एयर कन्डिसन उपलब्ध गराउने ७२ लाख रुपैयाँ बराबरको एक्जिलरी पावर युनिट (एपीयू), ९६ लाख रुपैयाँ बराबरका पुनः प्रयोग गर्न मिल्ने उपकरणलगायतका पार्टपुर्जा जहाज लिलाम प्रक्रिया सकिएपछि भेटिएका थिए । निगमले यी सामान बिक्री गर्न लकडाउनकै बीच दुईपटक छुट्टाछुट्टै ग्लोबल टेन्डर आह्वान गरेको थियो । तर दुवै पटक कुनै पनि वायु सेवा तथा एमआरओ (मेन्टिनेन्स, रिपेयर, ओभरहल) एजेन्ट ४५ करोडका इन्जिनसहितका सामान खरिद गर्न इच्छुक भएन । निगम व्यवस्थापन यी सामानको सबैभन्दा न्यूनतम मूल्यलाई आधार मानेर लिलामी गर्ने तयारीमा छ । तर निगममा ७० दिनदेखि जारी ट्रेड युनियनको आन्दोलनले लिलामी प्रक्रिया अवरुद्ध छ । आइबेरियाले त्यहाँ रहेको इन्जिनमा खिया लागिसकेको उल्लेख गर्दै मर्मत नगरिएको इन्जिनको भाडा भुक्तानी गरेर लैजान बारम्बार इमेल ताकेता गरिरहेको छ ।"
हेभल जोलियन गाडी सार्वजनिक,"काठमाडौं (कास) जीडब्लूएम नेपालले सोमबार नयाँ विशेषतासहितको हेभल जोलियन गाडी सार्वजनिक गरेको छ । यसमा १८ इन्चको आल्मुनियम एली विल्स, ७३ प्रतिशतको उच्च स्ट्रेन्थ स्टिल बडी, ६वे इलेक्ट्रिक एडजस्टेबल ड्राइभर सिटलगायत विशेषता छन् । हेभल जोलियन १५ लिटरको पेट्रोल टर्बो इन्जिन र ६ ओम्नी डिरेक्सनल एयर ब्याग रहेको कम्पनीले जानकारी दिएको छ ।"
दुहानको थ्री ह्विलर स्मार्ट इलेक्ट्रिक स्कुटर,"काठमाडौं (कास) क्यालिबर अटोमोबाइल कम्पनीले दुहानको थ्री ह्विलर स्मार्ट इलेक्ट्रिक स्कुटर भित्र्याएको छ । यो स्कुटर चीनबाट भित्र्याइएको हो । नेपाली बजारमा यसका क्लासिक अर्वान स्कुटर सेगमेन्टमा युरेसन र ईस्वान गरी दुई मोडल उपलब्ध छन् । यी स्कुटर २ लाख ३१ हजार ९ सय र ३ लाख ६९ हजार ९ सय रुपैयाँसम्म उपलब्ध हुने कम्पनीले जानकारी दिएको छ । यी स्कुटरमा हाइड्रोलिक ब्रेक सुविधा छ । यी स्कुटरमा डुअल फ्रन्ट ह्विल टेक्नोलोजी, १५ सय वाटको मोटर, ४५७० किलोमिटरसम्म माइलेज दिनेलगायत विशेषता छन् ।"
टीसीएलको क्यासब्याक र बम्पर उपहार,"काठमाडौं (कास) इलेक्ट्रोनिक्स ब्रान्ड टीसीएलले दसैं र तिहारलाई लक्ष्य गर्दै यस दसैंतिहार, टीसीएलमा क्यासब्याक र बम्पर उपहार योजना ल्याएको छ । योजना अन्तर्गत टीसीएल ब्रान्डका कुनै पनि सामान किन्दा आकर्षक क्यासब्याक तथा बम्पर उपहार प्राप्त गर्न सकिने कम्पनीले जनाएको छ । ५८ हजास ७ सय रुपैयाँसम्मको क्यासब्याक प्राप्त गर्न सकिने योजनामा बम्पर उपहारअन्तर्गत दुई जना भाग्यशाली ग्राहकले ५५ इन्चको टीसीएल कर्भ स्मार्ट एलईडी टीभीसमेत जित्न सकिने व्यवस्था छ ।"
एभरेस्ट बैंकको उत्सवमय अफर,"काठमाडौं (कास) एभरेस्ट बैंकले एभरेस्ट उत्सवमय अफर योजना सार्वजनिक गरेको छ । बैंकले नजिकिँदै गरेका चाडपर्वलाई लक्ष्य गर्दै उक्त योजना ल्याएको हो । यसअन्तर्गत घर कर्जा, साना तथा मझौला उद्योग कर्जा, गाडी तथा मोटरसाइकल कर्जा र व्यक्तिगत कर्जा छन् । यो योजनामा घर कर्जा ७४८५, साना तथा मझौला उद्योग कर्जा ७२४५, गाडी कर्जा ६८८५, मोटरसाइकल कर्जा ७९९५ तथा व्यक्तिगत कर्जा ७९९ ५ ब्याजदरमा उपलब्ध हुने बैंकले जानकारी दिएको छ ।"
बजारमा लिभोनको ठूलो स्याम्पु प्याक,काठमाडौं (कास) लिभोन नेपालले बजारमा आफ्नो नयाँ उत्पादन ६ सय ५० एमएलको ठूलो स्याम्पुको प्याक उपलब्ध गराएको छ । यसको मूल्य ७ सय ४९ रहे पनि अफरअन्तर्गत ६ सय ९९ रुपैयाँमै पाइने कम्पनीले जानकारी दिएको छ । यो सल्फेट र पाराबेनरहित स्याम्पु रहेको कम्पनीले जनाएको छ ।
सानिका ग्राहकलाई ईएमआईमा सामसङ किन्ने सुविधा,काठमाडौं (कास) सानिमा बैंकको ग्राहकले शून्य प्रतिशतमा मासिक किस्ता (ईएमआई) गरी सामसङ फ्ल्यागसिप स्मार्टफोन खरिद गर्न सक्ने भएका छन् । बैंक र नेपालस्थित सामसङ मोबाइल फोनको आधिकारिक विक्रेता आईएमएस नेपाल तथा हिम इलेक्ट्रोनिक्सबीच भएको सम्झौताअनुसार ग्राहकले ईएमआईमा सामसङको फ्ल्यागसिप मोबाइल किन्न सक्ने भएका हुन् । सम्झौताअनुसार ग्राहकले सामसङको जेड फोल्ड थ्री र जेड फ्लिप थ्री स्मार्टफोन एमआईमा खरिद गर्न सक्छन् ।
ओमानसँग सहजै पराजित,"(काठमाडौं)  जतिन्दर सिंहको आक्रामक शतकसँगै ओमानले आईसीसी विश्वकप लिग २ क्रिकेटमा मंगलबार नेपाललाई ५ विकेटले सजिलै पराजित गरेको छ । नेपालले दिएको १ सय ९७ रनको लक्ष्य ओमानले ३११ ओभरमै २ सय रन बनाउँदै पूरा गर्यो । टस जितेर ब्याटिङमा आएको नेपाल ४७४ ओभर खेल्दै १ सय ९६ रनमा अलआउट भएको थियो । ओपनिङ ब्याट्सम्यान जतिन्दर सिंहले ६० बलमै शतक बनाएपछि ओमानले सजिलै लक्ष्य पार गरेको थियो । जतिन्दरले कुल ६२ बलमा १ सय ७ रन बनाउँदा १२ चौका र ६ छक्का प्रहार गरेका थिए । उनले नेपालका बलर सोमपाल कामीलाई एकै ओभरमा ३ चौका र ३ छक्का प्रहार गरेका थिए । पाँचौं ओभरमा जतिन्दरले यो आक्रामक स्वरुप देखाएपछि नै खेल नेपालको हातबाट निस्किसकेको थियो । आठौं ओभरमा उनले करण केसीलाई लगातार बलमा एक छक्का र तीन चौका प्रहार गरे । एसोसिएट राष्ट्रका खेलाडीले तीव्र गतिमा बनाएको यो दोस्रो शतक हो । आयरल्यान्डका केभिन ओब्राइनले सन् २०११ को विश्वकपमा इंग्ल्यान्डविरुद्ध ५० बलमै शतक पूरा गरेका थिए । सोएब खान ७, अयान खान १८, कप्तान जिसान मक्सुद ४ र सुरज कुमार २० रनमा आउट भए । जतिन्दरले अयानसँग दोस्रो विकेटमा ९८ रनको साझेदारी गरे । २६ औं ओभरको पहिलो बलमा कुशल मल्लको बलमा चौका प्रहार गर्दै उनले शतक पूरा गरेका थिए । दोस्रो बलमा पनि उनले अर्को चौका प्रहार गरे । तर तेस्रो बलमा लङअनमै रोहित पौडेलले दोस्रो प्रयासमा सानदार क्याच लिँदै जतिन्दरलाई पेभेलियन पठाएका थिए । विक्रम सोबको बलमा विजयी छक्का प्रहार गरेका मोहम्मद नदिम ६५ बलमा २ चौका र १ छक्का प्रहार गर्दै ३८ रनमा अविजित रहे । फिल्डिङका क्रममा घाइते भएपछि नेपाली लेग स्पिनर सन्दीप लामिछानेले बलिङ गरेनन् । करण र कुशल मल्लले २२ तथा सुसन भारीले १ विकेट लिए । कुशलले १० ओभरमा ३८ रनमात्र दिए पनि करण ५ ओभरमा ५२ रन खर्चिन पुगे । सन्दीपको अनुपस्थितिमा कुशल र सुसनले लगातार १० ओभर बलिङ गरेका थिए । सुसनले १० ओभरमा १ मेडन राख्दै ४० रन खर्चे । सोमपालले ४ ओभरमा ३८ र विक्रमले २१ ओभरमा २९ रन खर्चे । ओमानको मस्कटस्थित एमेरात क्रिकेट मैदानमा यसअघि नेपालबाट आसिफ शेखले सर्वाधिक ९० रन बनाए । १ सय १२ बल खेलेका उनले ७ चौका र १ छक्का प्रहार गरेका थिए । एकदिवसीय अन्तर्राष्ट्रियमा नेपाली ब्याट्सम्यानको यो दोस्रो उच्च स्कोर हो । यसअघि पारस खड्काले सन् २०१९ मा यूएईविरुद्ध दुबईमा १ सय १५ रन बनाएका थिए । आसिफको स्कोर नेपाली ओपनिङ ब्याट्सम्यानको एकदिवसीय अन्तर्राष्ट्रियमा उच्च स्कोर हो । नेपालले अघिल्लो दिन अमेरिकाविरुद्ध ५ विकेटको विजय हात पार्दा ८४ रन बनाई म्यान अफ द म्याचमा चुनिएका कुशल भुर्तेल खेलको दोस्रो ओभरमै शून्यमा आउट भए । कप्तान ज्ञानेन्द्र मल्लले २१ रन बनाए । उनले ३३ बल खेली १ चौका प्रहार गरे । अमेरिकाविरुद्ध अविजित ६२ रन बनाएका रोहित पौडेल २० रनमै आउट भए । मध्यक्रमका नेपाली ब्याट्सम्यान कसैले गतिलो योगदान दिन सकेनन् । विनोद भण्डारी ६, सोमपाल कामी ७, कुशल मल्ल ४ र विक्रम सोब २ रनमा आउट भए । सन्दीप लामिछानेले १० बल खेली १ चौका र १ छक्कासहित १६ रन बनाए । सन्दीप र सोमपाल रनआउट भए । आउट हुने अन्तिम खेलाडी करण थिए । उनले १ चौका र १ छक्कासहित ४८ बलमा २१ रन बनाए । ओमानका विलाल खानले १० ओभरमा १ मेडन राख्दै ४७ रन खर्चेर ४ विकेट लिए । कुशल मल्ल, आसिफ शेख र विक्रमलाई बोल्ड गरेका उनले नै कुशल भुर्तेलको विकेट पनि लिएका थिए । नेस्टोर धम्बाले २ र मोहम्मद नदिमले १ विकेट लिए । हारपछि नेपालले चौथो स्थानमा उक्लने मौका गुमाएको छ । नेपाल ६ अंकसहित छैटौं स्थानमै यथावत छ । १० खेलमा १६ अंक बोकेको घरेलु टोली ओमान शीर्षस्थानमा छ । लिग २ विश्वकप छनोटका आधार हो, जहाँ एक टोलीले ९ शृंखलासहित ३६ खेल खेल्नेछ । शीर्ष तीन राष्ट्र २०२३ को जुलाईमा जिम्बावेमा हुने विश्वकप छनोटमा पुग्नेछन् । नेपालले अब अर्को खेल शुक्रबार अमेरिकासँग खेल्नेछ ।"

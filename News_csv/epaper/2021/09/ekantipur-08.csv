शीर्षक,विवरण
एसएसबीको संलग्नता किटान गर्दै भारतलाई पत्र,"यस्तो घटना भविष्यमा हुन नदिन भारतको ध्यानाकर्षण पनि गराइएको छ । अनुमति नलिई तथा समन्वय नगरी भारतीय गैरसैनिक हेलिकोप्टर नेपालको दार्चुलास्थित गुरु गोरख गुल्मको मुख्यालय खलंगा ब्यारेकमाथिको आकाशमा नियमित रूपमा उडाइएको विषयमा नेपाल सरकारका सरोकारवाला निकायद्वारा चासो व्यक्त भएकाले नेपाल सरकार, परराष्ट्र मन्त्रालय काठमाडौंस्थित भारतीय दूतावासलाई जानकारी गराउँदछ, नोटमा भनिएको छ, त्यसैले, भारत सरकारको सम्बद्ध निकायलाई यसबारे जानकारी गराउन र नेपालीे आकाश प्रयोग गर्नुअघि आवश्यक अनुमति लिन सुझाव दिन भारतीय दूतावासलाई परराष्ट्र मन्त्रालय आग्रह गर्दछ ।महाकाली नदी वारि नेपालको दार्चुलाका पाँच वटा गाउँपालिका हँॅदै भारतीय हेलिकोप्टर निरन्तर उड्न थालेपछि सेनाले आपत्ति जनाउँदै रोक्ने गरी पहल गर्न दार्चुला प्रशासनलाई पत्र लेखेको थियो । गृहमा पत्रको बोधार्थ दिइए पनि गृह मन्त्रालयबाट कूटनीतिक पहल नै भएन । बरु, भारतीय हेलिकोप्टर खलंगास्थित गुरु गोरख गुल्म हेडक्वार्टरमाथिको आकाशबाट उड्ने क्रम नरोकिएपछि जिल्ला प्रशासनले पिथौरागढलाई आपत्ति जनाउँदै पत्र पठाएको थियो । त्यसको बोधार्थ गृहमा पठाइयो । नेपाली आकाशमा हेलिकोप्टर उडेको भिडियो र तस्बिरसहित शुक्रबार कान्तिपुरले समाचार प्रकाशित गर्यो । सोही दिन गृहले परराष्ट्रमा पत्र पठाएको थियो । त्यसकै आधारमा परराष्ट्रले भदौ २० मा नेपालस्थित दूतावासमार्फत भारतलाई पठाएको हो ।"
संसद् अधिवेशन आजबाट,"विपक्षसहित सबै दलसँग परामर्श गरेपछि बैठक अघि बढाउँदा सभामुखलाई सहज हुन्थ्यो, संसद् सचिवालयका एक कर्मचारीले भने, यसअघि पनि कार्य व्यवस्थाको बैठकबिनै सभामुखको एकलौटी निर्णयले बैठक सञ्चालन गर्दा समस्या भोग्नुपर्यो । १४ सांसदलाई सभामुखले कारबाही नगरेपछि एमाले र सभामुखबीच मनमुटाव चर्को छ । एमाले अध्यक्ष एवं पूर्वप्रधानमन्त्री ओलीले नै सभामुखविरुद्ध अभिव्यक्ति दिइरहेका छन् । राष्ट्रिय सभाका अध्यक्ष गणेश तिमल्सिनाले भने बुधबार बिहान कार्य व्यवस्था परामर्श समितिको बैठक बोलाएका छन् । बैठकले तय गरेको कार्यसूचीलाई अघि बढाइने अध्यक्षको सचिवालयले जनाएको छ । प्रतिनिधिसभाको बुधबारको कार्यसूचीमा राष्ट्रपति कार्यालयबाट अधिवेशन आह्वानसम्बन्धी पत्र पढेर सुनाउने र बैठकको अध्यक्षता गर्ने सदस्यहरूको मनोनयन गर्ने भनिएको छ । त्यसपछि गृहमन्त्री बालकृष्ण खाँणले राजनीतिक दलसम्बन्धी दोस्रो संशोधन अध्यादेश २०७८ पेस गर्ने कार्यसूची छ । एमालेसँग छलफलबिनै दल टुक्र्याउने अध्यादेश टेबल गरे संसद् अवरोध हुने संसद् सचिवालयले आकलन गरेको छ । सभामुखले विरोधका बीच संसद् बैठक अघि बढाउने वा एमालेलाई बोल्न दिने दुईमध्ये एक विकल्प रोज्नुपर्ने हुन्छ । एमालेलाई बोल्न दिँदा आफूप्रति हुने विरोधको सभामुखले निरीह भएर सुन्नुपर्ने हुन सक्छ । एमालेले सदन चल्न दियो भने साउन ३ मा दर्ता भएका अध्यादेश स्वीकारको प्रक्रिया अघि बढ्नेछ ।"
पशुपतिको जलहरी परीक्षण गर्दै अख्तियार,"यसरी पगालेपछि २२ क्यारेटको सुन बन्छ । सोहीअनुसार १ सय ८ केजीको जलहरी बनाइएको विवरण अख्तियारले बरामद गरेको कोषको कागजातमा उल्लेख छ । जलहरी भने ९६ केजी ८ सय २२ ग्रामको मात्रै राखिएको पाइएको छ । बाँकी करिब ११ केजी सुन कसले गायब पार्यो भन्ने विषयमा अख्तियारको अनुसन्धान केन्द्रित छ ।त्यस्तै, तोकिएभन्दा बढी चाँदी र तामा मिसाएर सुन हिनामिना गरेको विषय पनि अनुसन्धानको प्राथमिकतामा परेको छ । यसका लागि अख्तियारले जलहरी निर्माणमा संलग्न कालिगडलाई समेत बोलाएर बयान लिने तयारी गरेको स्रोतले जनाएको छ । जलहरीबाहेक पनि अख्तियारले दानबाट प्राप्त नगद तथा जिन्सी सामानको हिसाबकिताबमाथि पनि अनुसन्धान गरिरहेको छ । सीसीटीभी जडान गर्दा पनि ठूलो रकम अनियमितता भएको अनुसन्धानबाट खुलेको स्रोत बताउँछ । दानबाट प्राप्त नगद र जिन्सीलाई आम्दानीको अभिलेखमा नराखी अनियमितता गरेको उजुरी केही महिनाअघि मात्रै अख्तियारमा परेको थियो ।भगवान्का लागि बनाइएको जलहरीमा त के भ्रष्टाचार भयो होला भनेर सूक्ष्म रूपमा सोचेका पनि थिएनौं । तर अनुसन्धान गर्दै जाँदा त भगवान् नै भ्रष्टाचारीबाट पीडित भएको पाइयो, यो त हिन्दु धर्मावलम्बीप्रति आस्था राख्नेकै लागि चोट पुग्ने गरी आर्थिक हिनामिना गरिएको रहेछ, अख्तियार स्रोतले भन्यो । अनियमिततामा जुनसुकै तहका कर्मचारी भेटिए पनि अनुसन्धानमा कठोर बनेर सत्यतथ्य बाहिर ल्याइने अख्तियारको भनाइ छ ।"
प्रदेशमा ११ भाषा सिफारिस,"अब १३१ भाषा, १५ लिपिजनगणना २०६८ को तथ्यांकअनुसार मुलुकमा १ सय २३ भाषा रहेका छन् । भाषा आयोगको अनुसन्धानले थप ८ वटा भाषा पहिचान गरेको छ । आयोगका अध्यक्ष अवस्थीले थपिएको भाषाको सत्यापन (पुनर्पुष्टि) कार्य आसन्न २०७८ को राष्ट्रिय जनगणनाले गर्ने बताए । भाषाशास्त्रीका अनुसार यी भाषाहरू भारोपेली, भोटबर्मेली, आग्नेय र द्रविड भाषा परिवारका हुन् भने कुसुन्डा भाषाको भाषा परिवार पहिचान भएको छैन । आयोगले १५ वटा लिपि प्रचलनमा रहेको जनाएको छ । सबैभन्दा बढी देवनागरी चलाएको पाइन्छ । यसैगरी लेप्चा भाषा रोङ लिपिमा लेख्ने गरिएको छ । लिम्बू र अन्य किराँती भाषामा किराँत सिरिजंगा लिपि प्रयोग गरेको पाइन्छ । तामाङ, शेर्पालगायत हिमाली भाषामा सम्भोटाउ छेनतामयिग लिपि चलाएको पाइन्छ । नेपालभाषामा रञ्जनानेवा लिपि प्रयोग गरिन्छ । सन्थाल भाषा ओलचिकी लिपिमा लेख्ने गरेको पाइन्छ । मैथिली, भोजपुरी बज्जिकालगायत भाषा मिथिलाक्षर लिपि र कैथी लिपिमा लेखिन्छ । गुरुङ भाषा खेमा लिपि, मगर भाषा अक्खा लिपि, सुनुवार भाषा कोइँचब्लेअ्से, धिमाल भाषामा धेमालाई लिपि प्रयोग गरिन्छ । भाषाशास्त्री बन्धुले भाषा र लिपि फरक विषय भएको बताए । कति भाषाका लिपि छैनन्, अरूकै लिपि अँगालेका छन्, उनले भने, प्रचलनमा रहेकै लिपि प्रयोग गरेर भाषाको विकास सोच्न जरुरी छ । तर अहिले लिपिलाई भावनात्मक पहिचान जोडिएकाले नकार्न सक्ने स्थिति छैन ।"
टिमबिनै देउवा दौड,"स्वकीय सचिवालय पनि अपूर्णप्रधानमन्त्रीले उपसचिवदेखि मन्त्रीसम्मको सेवासुविधा पाउने गरी ४८ जनासम्मको स्वकीय सचिवालय टिम बनाउन सक्ने प्रावधान छ । उक्त टिममा सल्लाहकार र विषयगत विज्ञ नियुक्त गर्न सक्ने प्रावधान छ । राजनीतिक, आर्थिक, प्रशासनिक, परराष्ट्र र सूचनाप्रविधि, प्रेसलगायत क्षेत्रमा सल्लाहकार र विज्ञ नियुक्त गर्न सक्छन् । तर प्रधानमन्त्री देउवाले आफ्नो स्वकीय सचिवालय पनि बनाउन सकेका छैनन् । प्रमुख स्वकीय सचिव भानु देउवा प्रधानमन्त्रीको स्वकीय सचिवालयका एक्लो सदस्य हुन् ।प्रधानमन्त्रीको सचिवालयमा अनौपचारिक रूपमा कार्यरत एक कार्यकर्ता भन्छन्, कम्तीमा विज्ञ र सल्लाहकार नियुक्त भइदिएको भए मन्त्रालयका काममा प्रधानमन्त्रीको कार्यबोझ कम हुन्थ्यो, तर सहजै हुने नियुक्तिमा पनि बेवास्ता हुँदा प्रधानमन्त्रीलाई समस्या भएको छ । औपचारिक नियुक्ति नहुँदा सचिवालयका तर्फबाट काम गर्न खोज्दा पनि असहज हुने गरेको उनले बताए ।प्रधानमन्त्रीलाई राजनीतिक रूपमा मूलतः पार्टी महामन्त्री पूर्णबहादुर खड्का र सहमहामन्त्री प्रकाशशरण महतले सघाइरहेका छन् । गृहमन्त्री खाँण र कानुन, न्याय तथा संसदीय मामिलामन्त्री कार्की पनि देउवाको सत्ताका सारथि हुन् । उक्त टिमले महत्त्वपूर्ण राजनीतिक मुद्दामा आवश्यक सहयोग गरे पनि मन्त्रालयको कार्यसञ्चालनमा भने भूमिका खेल्दैन ।पार्टीको धपेडी उस्तैप्रधानमन्त्री देउवा मन्त्रालयहरूको बोझले मात्र थिचिएका छैनन्, पार्टीको जिम्मेवारीले पनि उत्तिकै धपेडीमा छन् । मंसिर ९ देखि १३ सम्म हुने १४ औं महाधिवेन सम्पन्न गर्ने मूल जिम्मेवारी उनको काँधमा छ । भदौ १८ मा वडा अधिवेशन सुरु भए पनि २० जिल्लाको क्रियाशील सदस्यता विवाद टुंगिएको छैन । त्यसमाथि उनी आफैं सभापतिका उम्मेदवार छन् । पार्टी केन्द्रीय सदस्य प्रदीप पौडेल मन्त्रिपरिषद्को अपूर्णताले प्रधानमन्त्रीलाई कार्यबोझ हुनेभन्दा पनि कतै सरकार असफल भएर त्यसको अपजस पार्टीले बोक्नुपर्ने हो कि भन्ने चिन्ता थपिएको बताउँछन् । पार्टी महाधिवेशन प्रक्रिया त उत्साहजनक रूपमा अघि बढिरहेको छ, तर सरकारको कामले सही गति लिन नसक्दा पार्टी जीवनमा असर पर्छ कि भन्ने हाम्रो चिन्ता हो, उनले भने, सरकारको कामको मूल्यांकन गर्ने समय आइसकेको नभए पनि बेलैमा नेतृत्व गम्भीर बन्नुपर्छ ।"
मन्त्रिपरिषद् विस्तारमा अर्को उल्झन,"(काठमाडौं)  विभाजित एमाले र जसपाका प्रदेश सांसद र स्थानीय तहका जनप्रतिनिधिले दल रोज्न पाउने समयसीमा मंगलबार सकिए पनि तत्काल मन्त्रिपरिषद् विस्तार हुन सक्ने देखिएको छैन । एमाले विभाजित भई बनेको एकीकृत समाजवादीका अध्यक्ष माधवकुमार नेपालले दल रोज्न पाउने समयसीमा कुर्न आग्रह गरेपछि मन्त्रिपरिषद् विस्तार रोकिएको थियो । तर पाँच सांसदले नै पार्टी विभाजन गर्न सक्ने अवस्थाले जनता समाजवादी पार्टी (जसपा) ले तत्काल सरकारमा जाने कि नजाने भन्ने निर्णय गर्न नसक्दा मन्त्रिपरिषद् विस्तारमा अर्को उल्झन थपिएको हो । प्रधानमन्त्री शेरबहादुर देउवानिकट स्रोतका अनुसार जसपा नेताहरूले सत्ता गठबन्धनको बैठकमा राजनीतिक दल विभाजनसम्बन्धी अध्यादेशका कारण आफूहरूलाई तत्काल सरकारमा जान अप्ठ्यारो भएको बताएका छन् । अध्यादेश निष्क्रिय नगरिए पार्टी पुनः विभाजन हुन सक्ने डर जसपा नेताहरूमा छ । साउन ३२ गते संसद् अधिवेशन हठात् अन्त्य गरेर प्रधानमन्त्री देउवाले एमाले र जसपा विभाजनलाई सहज बनाउन राजनीतिक दलसम्बन्धी अध्यादेश ल्याएका थिए । अध्यादेशमार्फत केन्द्रीय समिति र संसदीय दलमध्ये कुनै एकमा २० प्रतिशत संख्या भए दल विभाजन गर्न सकिने गरी कानुन संशोधन गरिएको छ । जनप्रतिनिधिले नयाँ दल रोज्ने सीमा सकिएपछि अध्यादेशलाई कुनै प्रक्रियाबाट निष्क्रिय बनाउनुपर्ने दबाब जसपा नेताहरूको छ । तर एमाले नेता केपी शर्मा ओलीले एमाले विभाजन गरेर एकीकृत समाजवादी गठन गर्ने गरी भएको निर्णय खारेज हुनुपर्ने माग राखेर अदालतमा दिएको रिटको अन्तिम टुंगो नलागुन्जेल अध्यादेश निष्क्रिय बनाउन नहुने माग नेपालपक्षीय नेताहरूले राखेका छन् । अध्यादेश निष्क्रिय बनाइँदा अदालतको निर्णयमा प्रभाव पर्न सक्ने भय नेपाल पक्षका नेताहरूमा छ । जसपा नेता रामसायप्रसाद यादव भने पार्टी विभाजनको जोखिम नभएको बताउँछन् । उनले पार्टी केन्द्रीय कार्यकारिणी समिति बसेर अब तत्काल सरकारमा जाने निर्णय गर्ने बताए । बाहिर आएजस्तो जसपा फेरि विभाजन हुने अवस्था छैन । पार्टीको निर्णयलाई सबै नेताले मानेर अघि बढ्नुहुन्छ, उनले कान्तिपुरसँग भने, अब हामीलाई सरकारमा जान कुनै समस्या छैन । उनले त्यसो भने पनि गठबन्धन दलको बैठकमा नेता राजेन्द्र श्रेष्ठले अध्यादेशका कारण आफ्नो दललाई समस्या परेको गुनासो राखेको स्रोतको भनाइ छ ।संघीय संसद्मा जसपाका सांसद २२ जना (प्रतिनिधिसभा २० र राष्ट्रिय सभा २) छन् । तीमध्ये प्रतिनिधिसभाका एक सदस्य निलम्बनमा छन् । मन्त्री बन्नका लागि कांग्रेस, माओवादी केन्द्र, एकीकृत समाजवादी र जसपामा हारालुछ छ । नयाँ दल एकीकृत समाजवादी अबको पाँच वर्षसम्म कानुनी रूपमा विभाजन हुन मिल्दैन । कांग्रेस र माओवादी केन्द्रमा मन्त्री हुन नपाएकै कारण पार्टी विभाजन हुने जोखिम कम छ । तर जसपामा त्यस्तो खतरा बढी छ । पार्टी विभाजनअघि देउवालाई प्रधानमन्त्री बनाउन राष्ट्रपति कार्यालयमा हस्ताक्षर बुझाउँदा जसपा अध्यक्ष उपेन्द्र यादवका पक्षमा प्रतिनिधिसभाका जम्मा १२ (निलम्बनबाहेक) सांसद देखिएका थिए । अर्का नेता महन्थ ठाकुर पक्षमा लाग्ने सांसदको संख्या भने २० थियो । त्यतिबेला ठाकुर ओली नेतृत्वको सरकार बचाउन लागेका थिए । पछि ओली नेतृत्वकै सरकारमा ११ मन्त्री लिएर ठाकुर पक्ष सरकारमा सहभागी भएको थियो । अदालतको परमादेशबाट असार २९ गते देउवा प्रधानमन्त्री भएपछि ठाकुर पक्षमा लागेका सात सांसद फेरि यादव पक्षतिर लागेका छन् । ओली नेतृत्वको सरकारमा उद्योग, वाणिज्य तथा आपूर्तिमन्त्री भएका राजकिशोर यादव र महिला बालबालिका तथा ज्येष्ठ नागरिक राज्यमन्त्री रेणुका गुरुङ पनि अहिले यादव नेतृत्वको जसपामा छन् । सांसदहरू अमृता अग्रहरी, प्रमोद शाह, रानी मण्डल, नरमाया ढकाल र रुहीनाथ पनि ठाकुर पक्ष छाडेर जसपामा लागेका छन् । विगतमा पनि खासगरी मधेसकेन्द्रित दलमा सत्ताको छिनाझपटीमा परेर पार्टी विभाजन गर्दै जाने रोग थियो । अहिले पनि नहोला भन्न सकिन्न । अध्यादेश फिर्ता नहुने हो मन्त्री बन्न नपाएको झोंकमा २० प्रतिशत संख्या पुर्याएर फेरि अर्को पार्टी बनाउन सक्छन्, पार्टीका एक नेताले भने, पार्टीभित्र चित्त बुझाउने गरी निर्णय गर्न सकिएन भने तत्काल जसपा सरकारमा नजान पनि सक्छ । प्रधानमन्त्री देउवालाई भने जसपा तत्काल सरकारमा नआए पनि उसको भागमा पर्ने मन्त्रालय छाडेर मन्त्रिपरिषद् विस्तार गर्नुपर्ने दबाब पार्टीभित्रै बढेको छ । पार्टीका नेताहरूले प्रधानमन्त्रीलाई भेटेर मन्त्रिपरिषद् विस्तारमा ढिलाइ हुँदा सरकारको प्रभावकारिता देखिन नसकेको बताउने गरेका छन् । यस्ता ढिलासुस्तीले अन्ततः पार्टीको छवि नै बिग्रन थालेको छ, कांग्रेसका एक पदाधिकारीले भने, अब मन्त्रिपरिषद् विस्तारमा अर्को बहानाबाजी गर्ने काम छैन । प्रधानमन्त्रीनिकट स्रोतले भने मन्त्रालयको बाँडफाँट नै नटुंगिएका कारण मन्त्रिपरिषद् विस्तारमा अझै केही दिन ढिलाइ हुने जनाएको छ । विश्वासको मत दिएकाले ठाकुर नेतृत्वको लोसपालाई समेत सरकारमा सहभागी गराउने चाहना प्रधानमन्त्री देउवामा देखिएको छ । तर जसपा अध्यक्ष यादव त्यसको पक्षमा छैनन् । तत्कालीन प्रधानमन्त्री ओलीका असंवैधानिक कदमलाई साथ दिएकाले ठाकुर पक्षलाई सरकारमा सहभागी गराउन नहुने जोड यादवको छ ।"
हत्या मुद्दा सैनिक अदालतलाई सुम्पने अदालतमाथि प्रश्न,"(काठमाडौं)  चितवन जिल्ला अदालतले सैनिक हतियार चोरी र हत्या मुद्दामा आफ्नो आदेशको प्रतिरक्षा गरेको छ । पाटन उच्च अदालतको हेटौंडा इजलासमा कैफियत प्रतिवेदन पठाउँदै हत्या मुद्दालाई पनि सैनिक अदालतलाई बुझाउने आफ्नो आदेशको जिल्ला अदालतले प्रतिरक्षा गरेको हो । गत भदौ १ मा जिल्ला अदालतले हतियार चोरी र हत्या मुद्दाका अभियुक्त गंगाधर ढकाललाई सैनिक अदालतको जिम्मा लगाउने आदेश गरेको थियो । सैनिक ऐनले नै हत्या मुद्दा सैनिक अदालतको क्षेत्राधिकारमा नपर्ने भनी गरेको व्यवस्थाविपरीत जिल्ला अदालतले आदेश गरेको भन्दै उच्च सरकारी वकिलको कार्यालयले हेटौंडा इजलासमा निवेदन दिएको थियो । त्यसमा सुनुवाइ गर्दै भदौ १७ मा उच्च अदालत हेटौंडा इजलासकी न्यायाधीश मेरिना श्रेष्ठले जिल्ला अदालतबाट कैफियत प्रतिवेदन मगाउने आदेश गरेकी थिइन् । कैफियत प्रतिवेदनमा मुद्दासँग सम्बन्धित विवरण, अभियुक्त ढकाललाई सैनिक अदालतमा पठाउँदा लिइएका आधार र आदेश समावेश गरिएको हुन्छ । चितवन जिल्ला अदालतका स्रेस्तेदार ईश्वर आचार्यले उच्च अदालतको आदेशबमोजिम मंगलबार आफूहरूले कैफियत प्रतिवेदन बुझाएको बताए । नेपाली सेनाको दि फेमस महिन्द्र दल गण शिवपुरीमा जवान पदमा कार्यरत गंगाधर ढकालले तीन वर्षपहिले कालीबहादुर गण भरतपुर ब्यारेकबाट एसएमजी चोरी गरेका थिए । त्यही हतियारको प्रयोग गरी उनले गत साउन ७ गते आफ्नै गणका हुद्दा भरत गुरुङलाई कन्चटमा गोली प्रहार गरी हत्या गरेका थिए । प्रहरी र अदालतमा गरेको बयानमा ढकालले उनीमाथिको सम्पूर्ण अभियोग स्वीकार गरेका थिए । सैनिक ब्यारेकबाट हतियार चोरी गरेको कसुर सैनिक ऐनको दफा ५१ अनुसार सैनिक अदालतको क्षेत्राधिकारमा पर्छ । तर, सैनिक ऐनकै दफा ६६ (१) ले हत्या, बलात्कार, यातना र अपहरण गरी चार प्रकारका कसुरलाई सैनिक अदालतको क्षेत्राधिकारमा नपर्ने भनेर स्पष्ट रूपमा उल्लेख गरेको छ । जिल्ला सरकारी वकिलको कार्यालयले सैनिक गण वा ब्यारेकभन्दा बाहिर घटना भएको, घटना सैन्य गतिविधिको सिलसिलामा नभएको, सैनिक ऐनले नै हत्या मुद्दा नियमित अदालतमा चल्नुपर्ने व्यवस्था गरेको जस्ता कारण देखाउँदै जिल्ला अदालतमा मुद्दा दायर गरेको थियो । हतियार चोरीकै अभियोगमा सेनाका अमलदार लवकुमार गुरुङ र सिपाही सरोज तामाङ साढे दुई वर्षदेखि सैनिक अदालतको आदेशबमोजिम थुनामा थिए । उक्त हतियार ढकालले चोरेको पुष्टि भएपछि उनीहरू दुवै जना छुटिसकेका छन् । जिल्ला अदालतले कैफियत प्रतिवेदनमा सेनाको हतियार चोरी गरेको घटनामा पर्याप्त अनुसन्धान र अभियोजन हुन नसकेको भन्दै प्रहरी र सरकारी वकिलको आलोचनासमेत गरेको छ । यी प्रतिवादी (गंगाधर ढकाल) ले सैनिक ब्यारेकबाट तीन वर्षपहिले चोरी गरेको हतियार र त्यस विषयमा सम्बन्धित सैनिक गणमा के अनुसन्धान भयो ? हतियार चोरीमा यीबाहेक अन्य सैनिक गैरसैनिक कोको व्यक्ति संलग्न थिए ? बरामद भएको हतियार मात्रै चोरी भएको थियो वा अरू पनि हतियारहरू ब्यारेकबाट चोरी भएका थिए ? सो हतियार चोरीको अपराधमा सैनिक ऐनबमोजिम को कसलाई के कस्तो सजाय भएको छ वा छैन ? भन्ने विषयमा प्रस्तुत मुद्दाको अनुसन्धानको क्रममा सैनिक गणसँग आवश्यक समन्वय भएको देखिएन, कैफियत प्रतिवेदनमा उल्लेख छ । जिल्ला अदालतले सेनाको ब्यारेकबाट हतियार चोरी गरेको विषयलाई पनि सरकारी वकिलले व्यक्तिगत स्वामित्वको सम्पत्ति चोरी गर्दा आकर्षित हुने कानुन लगाएको जनाएको छ । बहालवाला सैनिकले ब्यारेकबाट हतियार चोरी गरेको विषयमा सामान्य कानुनको सजाय माग भएको सन्दर्भले पनि सेनाको हतियार चोरीको गम्भीर विषयमा प्रस्तुत मुद्दाको अनुसन्धानले पर्याप्त गम्भीरताको बोध गरेको देखिएन, जिल्ला अदालतले भनेको छ, हतियारका गोली खोकाहरू अन्य व्यक्तिको घरबाट बरामद भएको देखिन्छ । अवैध हतियारका गोली खोका बरामद भएका व्यक्ति चोरीको सामान राख्ने मतियार हुन वा होइनन् भन्ने सम्बन्धमा पनि अनुसन्धान र अभियोजनले पर्याप्त ध्यान दिएको देखिँदैन । गंगाधर ढकालले आफूले तीन वर्षपहिले हतियार चोरी गरेको र त्यसैले भरत गुरुङको हत्या गरेको भनी स्वीकार गरेको विषयबाहेक अनुसन्धानबाट अन्य तथ्य खोजी नगरिएको पनि जिल्ला अदालतले औंल्याएको छ । अदालतले त्यस्तो विषयमाथि आफूले सुनुवाइ गर्दा ब्यारेकबाट हतियार चोरी गरेको विषयमा सैनिक संगठनले पर्याप्त अनुसन्धान गर्न नपाउने र हतियार चोरीमा संलग्न व्यक्तिको पहिचान गरी सजाय गर्ने सैनिक अदालतको कार्यक्षेत्र प्रभावित हुन सक्ने चिन्ता जनाएको छ । कैफियत प्रतिवेदन अध्ययन गर्दा चितवन जिल्ला अदालतले यो मुद्दा सम्पूर्ण रूपमा हतियार चोरीको भएको धारणा राखेको पाइन्छ । जबकि सरकारी वकिलले यो मुद्दाको मुख्य विषय हतियार चोरीबारे नभएर हत्याबारे भएको दाबी लिएको छ । भदौ १६ मा उच्च अदालतमा दर्ता गराएको निवेदनमा सरकारी वकिलले लेखेका छन्, यो मुद्दालाई सैनिक अदालतमा पठाउने गरी जिल्ला अदालतले आदेश गर्दा प्रतिवादीले सेनाको हतियार अवैध रूपमा चोरी गरी त्यही हतियारबाट कर्तव्य ज्यानसम्बन्धी कसुर गरेको देखिँदा हतियार चोरीको विषय समावेश भएकाले सैनिक अदालत पठाउने भनी उल्लेख गरेको पाइन्छ । प्रस्तुत मुद्दाको मुख्य विषय सेनाको ब्यारेकबाट हातहतियार चोरी गरेको सम्बन्धमा नभई प्रतिवादी गंगाधर ढकालले भरत गुरुङको ज्यान मारेको विषय हो । पाटन उच्च अदालत हेटौंडा इजलासका सूचना अधिकारी केशवराज कौशिकले जिल्ला अदालतले पठाएको कैफियत प्रतिवेदन बुधबार दर्ता हुने बताए । त्यसपछि यो मुद्दामा हेटौंडा इजलासले बिहीबार सुनुवाइ गर्नेछ । जबकि उच्च अदालतले जिल्ला अदालतलाई यो मुद्दा सैनिक अदालतसमक्ष पठाउने आदेशसहित कैफियत प्रतिवेदन माग गरेकै दिन नेपाली सेनाको समरी जनरल सैनिक अदालतले ढकाललाई भविष्यमा सरकारी सेवाका लागि अयोग्य हुने गरी २५ वर्ष कैद फैसला गरेर कारागार पठाइसकेको छ ।"
जसका लागि तीज र माइती कहिल्यै आउँदैनन्,"(काठमाडौं)  तीजको रौनक सुरु भएपछि सुर्खेतकी राजकुमारी शाहीको मनमा उदासीको बादल डम्म लाग्न थालिहाल्छ । ११ वर्षयता कुनै तीजमा मन खुसी बनाएर नाचेको उनलाई सम्झना छैन । विवाहपछिको कुनै यस्तो तीज छैन, जहाँ माइतीको आँगनमा सुखदुःख साट्ने परम्पराको हिस्सा बनेकी हुन् । २०६८ भदौ १३ गते । तीज आउनुभन्दा ठ्याक्कै १० दिन अगाडि अप्रत्याशित घटना भयो । माइती परिवारै उल्टेर दैलेखको तोलीस्थित उनको घरमा मध्यरातमा हमला गर्न आइपुगे । त्यो आक्रमणमा राजकुमारीका ससुरा सेते दमाईमाथि खुकुरी बज्रियो । भोलिपल्टै उपचारका निम्ति सुर्खेत क्षेत्रीय अस्पताल पुर्याइए पनि उनले प्राण त्यागे । श्रीमान् सन्तबहादुर दमाईले राजकुमारीका माइतीविरुद्ध प्रहरीमा किटानी जाहेरी दिए । जिल्ला अदालत दैलेखले ९ महिनापछि २०६९ जेठ ३० मा मुख्य योजनाकार बिन्दकला शाही, खुकुरी प्रहार गर्ने जीवन शाही र कृष्ण खत्रीलाई जनही २० वर्ष कैद सजाय सुनायो । घटनामा संलग्न अन्य तीनलाई भने जनही ५ वर्षको सजाय सुनाइयो । कथित तल्लो जातको केटासँग भागेर विवाह गरेपछि परिवारसँग सुरु भएको इबी हत्याको अवस्थासम्मै पुग्ला भनेर राजकुमारीले सोचेकी थिइनन् । त्यसपछि त उनका निम्ति माइतीको ढोका सधैंका लागि बन्द भयो । २०६८ साउन २८ मा भागेर सन्तबहादुरसँग बिहे गरेपछिका प्रत्येक वर्ष राजकुमारीलाई तीज असाध्यै बिझाउँछ । कान्तिपुरसँगको टेलिफोन कुराकानीमा उनले भनिन्, सबैजना माइती जान्छन्, आमाले पकाएको खान्छन्, रमाउँछन् । तर मेरो भाग्यमा त्यस्तो रमाइलो लेखेकै रैनछ । उनलाई त यो चाडै नआइदिए हुन्थ्यो जस्तो लाग्छ । आफ्नो विगत थाहा नपाएका साथीसंगीले माइत जान्नौ भनेर सोध्दा उनको मन चिरिन्छ । अरू तीजमा रमाइरहेका बेला म भने रोएरै दिन बिताउँछु, उनले भनिन् । विष्णु माझीले गाएको पछिल्लो तीज गीत जेलैमा हो जेलैमा सुन्नेबित्तिकै उनलाई भक्कानो छुट्दो रहेछ । जतिपल्ट यो गीत सुन्छु, त्यतिपल्ट रुन्छु । चरी जेलैमा भन्दा म पनि जेलैमा छु भनेजस्तो हुन्छ, राजकुमारीले भनिन् । उनका श्रीमान् सन्तबहादुर अहिले गुल्मीतिर मजदुरी गर्छन् । उनी भने ९ र ५ वर्षका छोरा हुर्काएर एककोठे डेरामा गुजारा चलाइरहेकी छन् । राजकुमारीले तीजपछि आउने सबै चाड खल्लो लाग्ने गरेको अनुभव साटिन् । ११ वर्ष नै भयो भाइको हातबाट टीका नलगाएको । त्यति नै वर्ष भयो माइतीमा गएर दसैं नमनाएको, उनले सुनाइन् । सुरुसुरुमा छोराहरूले पनि चाडबाडमा मामाघर जाम् भनेर हैरान पार्थे । त्यतिबेला राजकुमारीले हाम्रो मामाघर नै छैन बाबु भन्दै सम्झाउँथिन् । उनले भनिन्, अहिले त हाम्रा बाबुआमाले अन्तरजातीय विवाह गरेका हुन् भन्ने उनीहरूले बुझेजस्तो लाग्छ । माछापोखरीमा बस्ने अन्नपूर्ण केसीसँग पनि राजकुमारीको जस्तै वर्षौंदेखि माइतीको आँगन नटेकेको तीतो अनुभव छ । २०५६ सालमा आफूले रोजेको केटासँग बिहा गरेपछि उनका निम्ति माइतीको आँगन सधैंका निम्ति बन्द भयो । अनेक रंगीन रहर र सपना सँगालेर उनले बिहे गरिन् तर जीवन सोचेजस्तो भएन । विवाहकै कारण माइतीबाट टाढिएकी अन्नपूर्णको सम्बन्ध श्रीमान्सँग पनि राम्रो रहेन । सात वर्षयता दुई छोराछोरी सम्हालेर बसिरहेकी उनले तीजका बेला ढोका थुनेरै बस्ने गरेको सुनाइन् । तीजका गीत सुन्दा झनै रुन मन लागेर आउँछ, उनले भनिन्, तीजको गीतमा माइती जाने, मिठोमिठो दर खाने भन्ने प्रसंग जब आउँछ, मेरा आँखा भरिन्छन्, उनले भनिन्, कतिलाई आमा नभएको पीडा छ । तर मलाई त आमा भएर पनि नभएजस्तो छ । माइती भएर पनि नभएजस्तो भएको छ ।परिवारको सहमतिबिना अन्तरजातीय विवाह गरेका धेरै हिन्दु महिला माइतीबाट परित्यक्त भएका छन् । दलित अध्येता शिवहरि ज्ञवाली जात व्यवस्थाको मुख्य अवयव भनेकै महिलामाथिको नियन्त्रण रहेको बताउँछन् । जात व्यवस्था र महिलामाथिको शोषण अन्तरसम्बन्धित छ, उनले भने, परिवारको सहमतिबेगर र अन्तरजातीय विवाह गरेका महिलाहरूलाई माइतीले प्रतिबन्ध नै लगाएर सजाय दिइरहेका छन् । यस्तो अवस्थामा माइतीले छोरी मरी भनेर किरिया नै गरेको घटना पनि उनले सुनेका छन् । हिन्दु समाजमा परिवारसँग बसेर मनाउने तीजजस्ता चाडबाडमा महिलालाई निषेध गरेर वर्षौंसम्म सजाय दिने अभ्यास कायमै छ, उनले भने, जन्म दिने बाबुआमा नै आफ्नी छोरीको खुसी खोस्न वर्षौंसम्म तम्तयार देखिने अभ्यासले जात व्यवस्था कति कठोर र महिलाद्वेषी रहेछ भनेर बुझाउँछ । अध्येता ज्ञवालीले भनेजस्तै कथा बालाजुमा बस्ने सुनिता श्रेष्ठको पनि छ । उनले परिवारले खोजेकै केटासँग मागी विवाह गरिन् । तर विवाहको केही वर्षपछि उनी घरेलु हिंसामा परिन् । बिहेपछिका केही वर्ष श्रीमान्ले माइती जान दिएनन् । जब हिंसा भएका कुरा बाहिर ल्याएँ तब माइतीले श्रीमान्कै पक्ष लिएर मलाई बहिष्कार गरे, उनले सुनाइन् । करिब १३ वर्षयता उनले माइतीको आँगन टेकेकी छैनन् । अहिले उनको सम्बन्धविच्छेदको मुद्दा काठमाडौं जिल्ला अदालतमा चलिरहेको छ । हिंसा भोगेका महिलालाई सेल्टर दिने संस्था रक्षा नेपाल चलाएर बसेकी मेनुका थापाले तीजका बेला रोएर दिन कटाउने कैयौं महिला देखेकी छन् । तीजको धार्मिक र सांस्कृतिक एउटा पाटो होला तर यसको बेग्लै सामाजिक पक्ष पनि छ, उनले भनिन्, परिवारसँग विद्रोह गरेका महिलालाई माइतीले अस्वीकार गर्ने र चाडबाडमा ढोका थुन्ने गरेको पनि देखिन्छ । तीजको रमझम सुरु भएपछि एक महिलाले टिकटकमार्फत आफूले माइतीघर टेकेर तीजको दर नखाएको १३ वर्ष भएको कथा सुनाएकी छन् । उनले लेखेकी छन्, मैले आफूखुसी बिहे गरें । त्यो पनि अन्तरजातीय । मेरो बिहेपछि मम्मीबुबाहरू काठमाडौं आएर बस्नुभयो । हामी तीन दिदीबहिनी हौं । तर मम्मीले मेरो २ वटा छोरीहरू मात्रै हो भन्नुहुन्छ रे । टिकटकमा ती महिलाले राखेको यस्तो कथामा सयौं महिलाले प्रतिक्रिया व्यक्त गरे । जसमा केही यस्ता महिला पनि थिए, जसको कथा उनैको जस्तो थियो । कान्तिपुरले टिकटकमार्फत उनीसँग सम्पर्क गरे पनि उनले माइतीको इज्जत जाने भन्दै सबै कथा सार्वजनिक गर्न नसक्ने बताइन् । बुद्धशान्ति नेपाल नामक संस्थामार्फत सक्रिय महिला अभियन्ता बेसमाया लामाले आफ्नै छोरीचेली माइत आए इज्जत जान्छ भन्ने बाबुआमाको हठ पनि देखेकी छन् । तल्लो जातसँग बिहे गरेर मात्रै होइन, हुनेखाने परिवारका छोरी गरिबसँग बिहे गरेपछि माइतीले सधैंका लागि ढोका बन्द गरिदिएका छन्, उनले भनिन्, चाडबाडमा रुने महिलाहरू पनि माइतीको इज्जत जान्छ भनेर बोल्छ डराउँछन् । विवाहको समाजशास्त्रबारे दिल्लीस्थित साउथ एसियन युनिभर्सिटीमा विद्यावारिधि शोधरत सीपी अर्याल विवाह समाजनिर्मित संस्था भएकाले यसभित्रका अन्तरसम्बन्धित पाटा पनि समाजले नै निर्धारण गर्ने बताउँछन् । हिन्दु वर्ण व्यवस्थामा विवाहलाई जात व्यवस्थाले थप जटिल बनाएको उनको बुझाइ छ । सामाजिक पुँजी अर्थात् सोसियल क्यापिटल राम्रो भएको कट्टर हिन्दुवादी परिवारलाई अन्तरजातीय बिहे स्वीकार्न अति गाह्रो हुन्छ, उनले भने, यसको विपरीत प्रतिष्ठा, मान वा इज्जतजस्ता सामाजिक पुँजी मनग्य भएका परिवार तल्ला जात को भए त्यहाँ अन्तरजातीय विवाह टिक्ने गरेको र परिवारले पनि सहजै स्वीकार्ने गरेको अनुसन्धानहरूले देखाएका छन् ।"
पहिरोको जोखिममा विद्यालय,"(दोबङ, सिन्धुपाल्चोक)  मुसलधारे वर्षा, दुवै छेउबाट पहिरो गइरहेछ, बीचमा छन् दुई विद्यालय भवन । आइतबार जुगल गाउँपालिका५ बराम्ची दोबङस्थित दोबङ आधारभूत विद्यालय पुग्दा विद्यार्थी र शिक्षक कक्षाकोठाको झ्यालबाट बाहिर नियाल्दै गरेका भेटिए । कारण हो बाहिर झमझम पानी परिरहेको थियो । १७९ विद्यार्थी पढ्ने विद्यालयकी निमित्त प्रधानध्यापक रञ्जिता रायमाझी पहिरो खस्दै गरेको देखेपछि पढाउनु कि नपढाउनु भन्ने अलमलमा थिइन् । यो पहिरो हाम्रा लागि विष बन्यो, उनले भनिन्, भवन यहीं बन्यो । अब कहाँ लगेर पढाउनु ? साह्रै डर लाग्ने अवस्था बन्यो ।कोरोना संक्रमणको जोखिमबारे सचेत देखिए पनि पहिरोको त्रासकै कारण अभिभावकले बालबालिका विद्यालय पठाउनै छाडेको उनले बताइन् । उनका अनुसार २०७२ को भूकम्पले कमजोर बनाएको भूबनोटलाई बेवास्ता गरिएकाले जमिन भासिने र पहिरो जान थालेको हो । जमिन भासिने र पहिरो जाने क्रम बढ्दै गएर विद्यालय उच्च जोखिममा परेको छ, उनले भनिन्, वडादेखि गाउँपालिकासम्म गुहार्न बाँकी राखेका छैनौं तर सुनुवाइ भएको छैन । कक्षा ७ मा पढिरहेकी घिचेकी १२ वर्षीया सुस्मिता तामाङले पहिरो हेर्दै पढ्दै गर्ने बानी नै लागेको बताइन् । बर्खा लागेपछि पानी परेको परै छ । जमिन भासिएर खसिरहन्छ । पहिरो हेरेर डराइडराइ पढ्ने बानी बनिसकेको छ तर पहिरोले मान्छे मरेको र बेपत्ता भएको सुन्दा खुब डर लाग्छ, तामाङले भनिन् । विद्यालयसम्म पुग्न झन्डै डेढ घण्टा लाग्ने र दुई वटा ठाडो खोला तरेर जानुपर्ने भएकाले यहाँका अभिभावकले छोराछोरीलाई पढ्न पठाउन नसकेका झिर्गाउँका ज्यान दोर्जे लामाले बताए । केही स्थानमा सडक भासिएको र पहिरो पनि गएको छ । विद्यालयमा पहिरोको त्रास छ । यस्तो अवस्थामा कसले जोखिम लेला र ?, उनले भने । विद्यालय नगएका अधिकांश बालबालिका घरायसी काममा व्यस्त हुने गरेका उनले सुनाए ।जुगल५ का अध्यक्ष सनत अधिकारीले विद्यालयको अप्ठेरोबारे थाहा पाएलगत्तै पहिरो रोकथामको प्रयास गरिरहेको दाबी गरे । गत असार १ मा आएको मेलम्ची र इन्द्रावतीको बाढीले ८ वटा विद्यालयलाई उच्च जोखिममा पारेको शिक्षा विकास तथा समन्वय इकाइको तथ्यांक छ । जिल्लाभर बाढीपहिरोको जोखिममा परेका विद्यालयका बालबालिकाले सहजै अध्ययन गर्न पाएका छैनन् । यसको विकल्पबारे छलफल हुँदै छ, इकाइ प्रमुख कृष्ण सुवेदीले भने । बाढीपहिरोको जोखिममा रहेका विद्यालय, सम्पूर्ण क्षतिबारेको विवरण माथिल्लो निकायमा पठाइसकेको उनले जनाए ।"
४ वर्षसम्म बनेन काञ्जी हाउस,"उपत्यकामा हुने सडक दुर्घटनाका प्रमुख कारणमै पर्छन् छाडा पशुचौपाया । कतिपय दुर्घटनामा चालक तथा यात्रुको अंगभंग र ज्यानै समेत गएको पाइन्छ । कतिपयमा चौपायासमेत मारिने गरेका छन् । महानगरीय ट्राफिक प्रहरी महाशाखाका अनुसार गत आर्थिक वर्ष ०७७७८ मा उपत्यकामा ९ हजार ५ सय ४५ दुर्घटना हुँदा ७ वटा पशुचौपाया मरे । १४ वटा घाइते भए । त्यस्तै, ०७६७७ मा १० हजार ३० वटा दुर्घटना भए । जसमा १३ चौपाया मरे भने ३ वटा घाइते भए । ०७५७६ मा ८ हजार ५ सय ११ दुर्घटनामा ६ चौपाया मरेको देखिन्छ । छाडा पशुचौपायाका कारण सडकमा जाम हुने समस्या पनि व्याप्त छ । चौपायाबाट हुने दुर्घटना न्यूनीकरणका लागि विभिन्न उपाय अपनाइरहेको महाशाखाको भनाइ छ । असार तेस्रो साता ६५ वटा छाडा चौपायाको घाँटीमा रिफ्लेक्टर बाधिदिएको महाशाखा प्रवक्ता सञ्जीवकुमार दासले बताए । राति सडकमा चौपाया देखिँदैनन्, त्यसैले दुर्घटनाको जोखिम अधिक हुन्छ, दासले भने, त्यस्ता दुर्घटनामा कतै मान्छे घाइते, कतै चौपाया घाइते र मृत्यु नै पनि हुन्छ । यसलाई कम गर्न यस्तो अभियान अघि बढाएका हौं ।दुर्घटना न्यूनीकरणभन्दा पनि छाडा पशुचौपायालाई सडकमै आउन नदिनु पर्ने हो । जसको व्यवस्थापनका लागि काञ्जी हाउस निर्माण गर्ने भन्दै काठमाडौं महानगरपालिकाले २०७४ देखि बर्सेनि बजेट छुट्याउँदै आएको छ । तर अझै निर्माण त परको कुरा जग्गासमेत महानगरले खोज्न सकेको छैन । निर्माणबारे महानगर प्रवक्ता ईश्वरमान डंगोल नै बेखबर छन् । बर्सेनि बजेट छुट्याउँदै आएका छौं तर काञ्जी हाउसको निर्माण कहाँ पुग्यो भन्ने मलाई जानकारी भएन, उनले भने । उनका अनुसार चालु आर्थिक वर्ष ०७८७९ मा ५ करोड रुपैयाँ छुट्याइएको छ । यसअघि ०७४७५ मा २ लाख, ०७५७६ मा १ करोड, ०७६७७ मा १५ लाख र ०७७७८ मा १ करोड २५ लाख रुपैयाँ विनियोजन भएको थियो ।जग्गा प्राप्ति ऐनअनुसार जग्गा किन्ने कि भाडा वा लिजमा लिने भन्ने अझै यकिन नभएको बताउँछन् काठामाडौं महानगरको पशु सेवा महाशाखा प्रमुख डा अवधेश झाले बताए । पहिलो वर्ष अन्य नगरपालिकाभित्र रहेका सरकारी जग्गामा बनाउने योजना थियो तर पैसाको अभावका कारण बनाउन सकेनौं, डा झाले भने, केही नगरहरूसँग समन्वय भए पनि खोजे जस्तो जग्गा पाएनौं । केही नगरसँग समन्वय नै हुन सकेन ।कान्जी हाउस निर्माणमा प्रगति नभएपछि महानगरले अस्थायी कान्जी हाउस सञ्चालनमा ल्याएको छ । गतवर्षदेखि टेकु ट्रान्सफर स्टेसनभित्रको खोलाछेउको भवनमा अस्थायी काञ्जी हाउस बनाइएको हो । तर त्यहाँ सामुदायिक कुकुर मात्र छन् । अन्य छाडा चौपाया राख्नका लागि ठाउँ नै छैन । गत असार ४ मा वार्षिक नीति तथा कार्यक्रम प्रस्तुत गर्ने क्रममा महानगर प्रमुख विद्यासुन्दर शाक्यले भने अस्थायी रूपमा कान्जी हाउस निर्माण गरी करिब ५ सय वटा घाइते, रोगी, सामुदायिक पशुहरूको उपचार तथा व्यवस्थापन गरेको दाबी गरेका थिए । ललितपुर महानगरपालिकाले पनि छाडा पशुचौपायालाई व्यवस्थापन गर्न काञ्जी हाउस निर्माण गर्न सकेको छैन । गत वर्ष भैंसेपाटीस्थित वाग्मती नदी किनारमा अस्थायी कान्जी हाउस निर्माण गरे पनि त्यसले निरन्तरता पाएन । गत वर्ष २० लाख रुपैयाँ छुट्याइएको थियो, उक्त बजेटबाट अस्थायी कान्जी हाउस पनि बनाइएको हो तर व्यवस्थापन गर्न बजेट, जनशक्ति छैन, महानगर पशु सेवा महाशाखा प्रमुख डा अजय रायले भने, यस वर्ष त बजेट नै परेन ।ललितपुर महानगर आफैंले काञ्जी हाउस सञ्चालन नगरे पनि गैरसरकारी संस्थाले खोलेका काञ्जी हाउसलाई भने अनुदान दिँदै आएको छ । महानगरले ०७६ मा स्नेह केयरलाई कान्जी हाउस व्यवस्थापनका लागि १२ लाख रुपैयाँ दिएको थियो । त्यस्तै, कोरोना महामारीको पहिलो लहरमा छाडा चौपायालाई खाना खुवाउन भन्दै महानगरले २ लाख रुपैयाँ दिएको केयरकी संस्थापक स्नेह श्रेष्ठले बताइन् । केयरको कान्जी हाउसमा एक सय ७० सामुदायिक कुकुर र ७० भन्दा बढी गाईगोरु, सुंगुर, भैंसी र बाख्रा छन् ।भक्तपुर नगर प्रमुख सुनिल प्रजापतिले छाडा चौपायाको व्यवस्थापनका लागि कुनै व्यवस्था गर्न नसकिएको स्विकारे । सामुदायिक कुकुरलाई रेबिज खोप दिने र बन्ध्याकरण गरिन्छ । अन्य चौपायाका लागि कुनै व्यवस्था छैन । भक्तपुरमा आवश्यक पनि छैन, प्रजापतिले भने ।"
"एमसीसी : अनुमोदन जटिल, पन्छाउन कठिन","(काठमाडौं)  चार वर्षदेखि थाती रहेको अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँगको सम्झौता सत्ता गठबन्धनका लागि निल्नु न ओकल्नु भएको छ । संसद्बाट अनुमोदन गर्दा राजनीतिक र जनस्तरमा हुन सक्ने विरोध र पारित नगर्दा अमेरिकासँगको सम्बन्धमा देखिन सक्ने समस्याका कारण सरकार अप्ठेरोमा परेको हो ।नेपालको संविधान र स्वाधीनताविपरीत एमसीसी छैन भन्ने सुनिश्चिततापछि मात्र सरकार यसलाई संसद्बाट अनुमोदन गराउने योजनामा छ । भदौ २३ बाट संसद् अधिवेशन सुरु भएलगत्तै एमसीसीलाई संसद्बाट अनुमोदन गराउने प्रधानमन्त्री शेरबहादुर देउवाको तयारी छ । सकेसम्म संसद्मा रहेका दलहरूबीच सहमति र त्यो हुन नसके गठबन्धनमा रहेका दलबीच सहमति खोजेर एमसीसी अगाडि बढाउने पक्षमा उनी छन् । यो सम्झौता मुलुकको हितमा छ । राष्ट्रको विकाससँग जोडिएको महत्त्वपूर्ण परियोजनालाई फिर्ता लैजाने वातावरण बनाउनुहुन्न, कानुनमन्त्री ज्ञानेन्द्रबहादुर कार्कीको भनाइ छ । प्रधानमन्त्री सम्झौता अनुमोदन गराउन दृढ छन् । तर, गठबन्धन घटकहरूको विश्वास लिन उनलाई सकस भइरहेको छ । राजनीतिक दलका नेता, नागरिक समाज र विश्लेषकहरूको बुझाइमा पनि एमसीसी सरकारका लागि एउटा असहज मुद्दा हो । अमेरिकासँगको सम्बन्ध दाउमा राखेर यसलाई अस्वीकार गर्ने र जनस्तरमा उठेको आवाज नजरअन्दाज गरेर जसरी पनि अनुमोदन गर्ने दुवै विकल्प उनका लागि जटिल छन् । एमसीसी अगाडि बढाउने विषयमा वामपन्थी दलभित्रै पनि एकमत छैन । तत्कालीन नेकपाका वरिष्ठ नेता झलनाथ खनाल नेतृत्वको कार्यदलले सम्झौतामा संशोधन, सुधार र परिमार्जन भए मात्र अगाडि बढाउन सकिने सुझाव दिएको थियो । तर, खनालसँगै एमसीसीको विरोधमा उत्रिएका भीम रावल र प्रतिवेदनमा फरक मत लेख्ने प्रदीप ज्ञवाली एमालेमै छन् । तत्कालीन प्रधानमन्त्री केपी शर्मा ओलीले भने एमसीसी आफ्नै पालामा अनुमोदन गराउन पहल गरेका थिए । तर, पछिल्लो समय भने ओली खुलेर बोलेका छैनन् । एमाले सांसद गोकुल बाँस्कोटाको भनाइ छ, सत्तारूढ दलले एमसीसी सम्झौताको विषयमा आफ्नो अडान, दृष्टिकोण र निर्णय सार्वजनिक गर्नुपर्छ । त्यसपछि एमालेले उपयुक्त समयमा उपयुक्त निर्णय लिन्छ । खनाल कार्यदलले एमसीसी अमेरिकाको इन्डोप्यासिफिक स्ट्राटेजीसँग सम्बन्धित भएको भन्दै त्यस्तो सम्बन्ध नहुने सुनिश्चित हुने गरी नेपाल र अमेरिकाबीच औपचारिक पत्राचारद्वारा प्रस्ट पार्न कार्यदलको सुझाव दिएको थियो । एमाले विभाजनसँगै नेता खनाल अहिले नेकपा एकीकृत समाजवादीमा छन् । हामीले जे प्रतिवेदन दिएका छौं त्यो विल्कुलै वस्तुवादी र वैज्ञानिक छ । त्यसमा धेरै हाइफाई गरिरहनुपर्ने जरुरी छैन । दुई देशको बीचमा वार्ता गर्नुपर्छ । नेपालको राष्ट्रिय हितको ग्यारेन्टी हुने गरी टुंगोमा पुर्याउनुपर्छ, खनालले कान्तिपुरसँग भने । उनको दल एकीकृत समाजवादी (एस) को भ्रातृ संगठन अनेरास्ववियुले पछिल्ला दिनमा एमसीसी खारेजीको माग गर्दै सडकमा प्रदर्शन गरिरहेका छन् । एस पार्टीका प्रवक्ता जगन्नाथ खतिवडाले पनि खनाल नेतृत्वको कार्यदलले बुझाएको प्रतिवेदनअनुसार धेरै विषयलाई सम्बोधन गर्ने गरी सम्झौता परिमार्जन भयो भने मात्रै स्वीकार गर्न सकिने बताए ।माओवादी केन्द्रभित्र पनि एमसीसीबारे एकमत छैन । यसको विरोधमा रहेका जनार्दन शर्मा र पम्फा भुसाल सम्मिलित सरकारले एससीसी पारित गराउने पक्षमा छ । तर, देव गुरुङ र लीलामणि पोखरेललगायत नेताहरू एमसीसीप्रति आशंका व्यक्त गर्छन् । एमसीसी अगाडि बढाउँदा पार्टीभित्र विवाद बढ्न सक्ने देखिएको छ । तत्कालीन नेकपाले झलनाथ खनाल नेतृत्वमा गठन गरेको कार्यदलले धेरै बुँदाहरूमा संशोधन गर्नुपर्छ भनेर प्रतिवेदन दिएको थियो । हामी अहिले पनि त्यसमा नै यथावत् छौं । पत्राचारले मात्रै हुँदैन । कार्यदलले दिएको सुझावअनुसार संशोधन हुनुपर्छ, गुरुङले भने, संशोधन गर्न दुईपक्षीय वार्ता गरेर कति दिने कति छोड्ने टुंगो हुनुपर्यो । त्यो सम्झौता भएपछि पनि सर्वदलीय सहमति हुनुपर्छ । यी सबै प्रक्रिया बाँकी छन् । नेता गुरुङले अहिलेसम्म प्रधानमन्त्रीले गठबन्धनको बैठकमा एमसीसीका विषयमा कुनै प्रस्ताव नल्याएको बताए । माओवादी अध्यक्ष पुष्पकमल दाहाल एमसीसी परिमार्जनसहित पारित हुनुपर्ने पक्षमा छन् । कुनै पनि देशले गर्ने सहयोग ससर्त हुन नहुने तर्क गर्दै एमसीसीबारे उठेका आशंका मेटाउनुपर्ने धारणा राख्ने गरेका छन् । कुनै पनि सहयोग ससर्त हुनुहुँदैन, दाहालले मंगलबार वाईसीएलको कार्यक्रममा भने, परिमार्जन नभएसम्म एमसीसी अनुमोदन हुँदैन । समाज र गठबन्धनलाई विश्वासमा लिन सरकारले ११ प्रश्नसहित एमसीसी मुख्यालयलाई पत्राचार गरेको छ । जनता समाजवादी पार्टी (जसपा) मा भने एमसीसीको विषयमा ठूलो विवाद छैन । सम्झौता राष्ट्रिय हितको अनुकूल हुनुपर्छ । सरकारले पत्र लेखेको छ । त्यसको जवाफ आएपछि समष्टिगत रूपमा पार्टीको बैठक बसेर आफ्नो धारणा तय गर्छौं । अहिले धारणा बनाउन हतार गरेका छैनौं, अध्यक्ष उपेन्द्र यादवले भने । जसपा संघीय परिषद् अध्यक्ष बाबुराम भट्टराईले आइतबार ट्वीटमार्फत अमेरिकासँग चिठी आदानप्रदानसहित एमसीसी सम्झौता कार्यान्वयन गर्ने धारणा सार्वजनिक गरेका थिए । लोकतान्त्रिक समाजवादी पार्टीले भने एमसीसीबारे सत्तारूढ पार्टीको धारणा कुरेर बसेको छ ।सत्ता गठबन्धनमा रहेको राष्ट्रिय जनमोर्चाले एमसीसी पारित गर्नै नहुने धारणा सार्वजनिक गरेको छ । उसले यसविरुद्ध आन्दोलनसमेत घोषणा गरेको छ । सरकारले पत्र लेखे पनि नेपालको हित हुने गरी उनीहरूले जवाफ दिन्नन् । तत्कालीन नेकपाले राखेको सर्त पनि उनीहरूले मान्नेवाला छैनन् । नेपालको हितमा एमसीसी लागू गरेर उनीहरूको हित हुन्न, राजमो अध्यक्ष चित्रबहादुर केसीले भने, शक्तिराष्ट्रहरूले हाम्रो भूमि प्रयोग गरेर नेपालको सार्वभौमिकता, राष्ट्रिय अखण्डतामा आँच आउने गरेर चलखेल गर्न दिनु हुँदैन । कोही रिसाउँछन् भनेर देशको अस्तित्व दाउमा राखेर सरकारले आत्मसमर्पण गर्न मिल्छ ?एससीसी उपाध्यक्ष फातेमा सुमार र सहायक उपाध्यक्ष जोनाथन ब्रुक्स यसै साता नेपाल आएर सरकारले राखेको चासो सम्बोधन गर्ने प्रयास गर्नेछन् । त्यसपछि एमसीसीलाई अगाडि बढाउन सहज हुने सरकारको बुझाइ छ । यसअघि साउन १२ मा अमेरिकी विदेशमन्त्री एन्टोनी ब्लिन्केनले प्रधानमन्त्री देउवालाई टेलिफोन गरी एमसीसीबारे छलफल गरेका थिए । नेपालका विकास प्राथमिकता, अमेरिकाको सहायता तथा एमसीसीबारे उनीहरूबीच कुराकानी भएको परराष्ट्र मन्त्रालयले विज्ञप्तिमार्फत जनाएको थियो ।नेपालले ऊर्जा र सडक पूर्वाधार निर्माण गर्न पाँच सय मिलियन अमेरिकी डलर (करिब ५५ अर्ब) अनुदान पाउने गरी नेपाल सरकार र अमेरिकी एमसीसीबीच २०७४ भदौ २९ मा सम्झौता भएको थियो । यसलाई कार्यान्वयनपूर्व संसद्बाट अनुमोदन गराउनुपर्ने व्यवस्था छ । तर, दलहरूबीच सहमति नभएकाले एमसीसी संसद्मा टेबुल हुन सकेको छैन । चार वर्ष पुग्नै लाग्दा पनि एमसीसीसँगको सम्झौता कार्यान्वयन नभएको भन्दै अमेरिकाले असन्तुष्टि व्यक्त गरेको छ । अमेरिकी विदेश मन्त्रालयले सार्वजनिक गरेको २०२१ इन्भेस्टमेन्ट क्लाइमेट स्टेटमेन्ट्स ः नेपाल प्रतिवेदनमा सम्झौता संसद्बाट अनुमोदन गर्न ढिलाइ हुनु सम्भाव्य लगानीकर्ताका लागि राम्रो संकेत नभएको उल्लेख गरेको छ ।"
'अघि बढाउनुपर्छ,"काठमाडौं (कास) प्रधानमन्त्री शेरबहादुर देउवाले एमसीसी सम्झौताका नाममा अनावश्यक राजनीति भएको बताएका छन् । उनले निश्चित कानुनी प्रक्रिया पूरा गरेर प्रतिस्पर्धाबाट नेपालले अनुदान प्राप्त गरेको उल्लेख गर्दै सम्झौता कार्यान्वयनलाई अघि बढाउनुपर्नेमा जोड दिए । हामीले विश्व बैंक र एसियन बैंकबाट ब्याजमै मोटो रकम ऋण लिइरहेका छौं । तर एमसीसी अनुदान हो । यो विकासका लागि दिइएको अनुदान हो । यसमा धेरै राजनीति गर्न खोजियो । त्यो आवश्यक छैन, कांग्रेस संसदीय दलको बैठकमा मंगलबार देउवाले भने । बैठकमा सांसदहरूले एमसीसी सम्झौताले गर्ने असरबारे ध्यानाकर्षण गराएपछि पार्टी सभापतिसमेत रहेका प्रधानमन्त्री देउवाले जवाफ दिएका थिए । उनले एमसीसीको अनुदानमार्फत नेपालमा विद्युत् प्रसारण लाइन र सडक स्तरोन्नति गरिने जानकारी दिए । नेपालको विकासका लागि एमसीसी एकाएक आएको होइन । निश्चित कानुनी प्रक्रिया पूरा गरेर प्रतिस्पर्धाबाट सरकारले अनुदान प्राप्त गरेको हो । यो एउटा लोकतान्त्रिक मुलुकसँगको सम्बन्धको कुरा हो । अघिल्ला सरकारहरूले एमसीसीका कानुनी प्रक्रियाहरूलाई क्रमशः निरन्तरता दिँदै आजको यो रूपमा पुर्याएका हुन्, देउवालाई उद्धृत गर्दै सचेतक पुष्पा भुसालले भनिन् । देउवाले एमसीसी सम्झौता अनुमोदनका लागि संसद्मा प्रतिनिधित्व गर्ने दलहरूसँग छलफल गर्ने बताए । कांग्रेसका कतिपय सांसदले एमसीसी सम्झौताका केही व्यवस्थालाई परिवर्तन नगरी पास गर्न नसकिने विषयमा समेत देउवाको ध्यानाकर्षण गराएका थिए । सांसद देवप्रसाद तिमल्सिनाले एमसीसी सम्झौता अनुमोदन नै गर्न खोजेको हो कि के हो भन्दै प्रश्न उठाएका थिए । दुई महिनासम्म मन्त्रिपरिषद्ले पूर्णता पाएको छैन । यसमा प्रश्न सोध्नेलाई के जवाफ दिने ? सबैको कुरा सुन्ने र अगाडि बढ्ने पद्धति बसालौं । ओलीको पालामा बोल्न पाइएन भन्ने थियो, कम्तीमा हाम्रो प्रधानमन्त्री हुँदा बोल्न पाइयोस्, उनले भनेका थिए । सांसद अत्तहर कमाल मुसलमानले एमसीसी सम्झौतालाई अघि बढाउँदा त्यसले आगामी चुनावमा पार्न सक्ने प्रभावका विषयमा समेत ध्यान पुर्याउनुपर्ने बताए । सांसद मीन विश्वकर्माले एमसीसीका नाममा सरकार फस्न नहुने उल्लेख गरे ।"
अभिव्यक्ति स्वतन्त्रतामा अंकुश,"देश संघीय लोकतान्त्रिक गणतन्त्रमा छ । तर, सरकार भने नागरिकलाई योयो विषयमा बोल्नलेख्न पाइँदैन भनेर विज्ञप्ति निकाल्छ । योजस्तो अमिल्दो कुरा अरू के हुन सक्छ र ? हिजो केपी शर्मा ओली सरकारले लोकतान्त्रिक अधिकार छिन्यो भन्दै आएका अहिलेका प्रधानमन्त्री आफैं निरंकुश बनिरहेका छन् । संसद् बन्द गरेर अध्यादेश ल्याए । एमसीसी पास गर्न अनेक दाउपेचमा तत्लीन सरकारले अहिले नागरिकले यसबारे स्वतन्त्र रूपमा बोल्न पाइँदैन, बोले कारबाही हुन्छ भन्नुको तात्पर्य के हो ? कम्युनिस्टको सरकार आयो भने लेख्नबोल्न पाइँदैन भन्ने देउवा आफैं नागरिकको अधिकार हनन गर्दै छन् । भारतीय सीमा सुरक्षा बलले तुइन काटेर हत्या गरेको जयसिंह धामीको खोजी खबर गर्न नसक्ने सरकार नागरिकको आवाज दबाउन लागिपरेको छ । लेख्नेबोल्ने स्वतन्त्रताका लागि लोकतन्त्र ल्याइयो । तर, लोकतान्त्रिक सरकार भने बोले कारबाही गरिन्छ भन्छ, योजस्तो दुःखान्त अरू के हुन सक्छ र ? अनि चौतर्फी विरोध भइरहेको एमसीसी पास गर्न सरकार किन मरिहत्ते गरिरहेको छ ? पुरुषोत्तम घिमिरे, जोरपाटी, काठमाडौं िििगृह मन्त्रालयले अभिव्यक्ति स्वतन्त्रताको मर्मलाई तेजोबोध गर्दै लगातार दुइटा विज्ञप्ति निकालेपछि त्यसको तीव्र विरोध भइरहेको छ । मन्त्रालयले मित्र राष्ट्र र दातृ निकायहरूलाई मर्का पर्ने गरी सभाजुलुस निकाल्न, उनीहरूको पुत्ला जलाउन नपाउनेलगायतका विषय समेटेर विज्ञप्ति निकालेको थियो । जसलाई नागरिक समाज र मानवअधिकारकर्मीहरूले अभिव्यक्ति स्वतन्त्रतामाथिको हमला भन्दै विरोध गरिरहेका छन् । उता सोही विज्ञप्तिलाई लिएर नेपाल बारले समेत विरोध गरेको छ । उक्त विज्ञप्ति गृहमन्त्री बालकृष्ण खाँणले प्रधानमन्त्री शेरबहादुर देउवा, गठबन्धनका सहयात्री दलहरू र आफ्नो दलभित्र छलफल गरेर निकालेका हुन् कि आफ्नो सनकको भरमा ? के कांग्रेसजस्तो लोकतन्त्रको हिमायती दलसँग त्यस्तो विज्ञप्तिको आशय र भावना मिल्छ ? उक्त विज्ञप्ति लोकतन्त्रको मूल्यमान्यताअनुरूप छ वा छैन ? यो खाँणले होइन, देउवा र कांग्रेसले आमजनतासमक्ष स्पष्ट पार्नुपर्छ । अन्यथा सरकार र पार्टीको छवि घुमिल हुन सक्छ र त्यसको असर आउने चुनावमा परी पहिलेजस्तै गरी कांग्रेस पराजित हुन सक्छ । विगत ५५ दिनदेखिको सरकारको काम हेर्दा खासै उत्साहजनक देखिँदैन । त्यसमाथि यस्तो हर्कतले आगोमा घ्यू थप्ने काम गरेको छ । के हिजोको दिनमा सभाजुलुस, पुत्ला दहन भएका थिएनन् र ? थिए भने, आज प्रतिबन्ध लाउने कारण के पर्यो ? यस्तो कार्यले कांग्रेसको प्रजातान्त्रिक छविमा आँच पुग्छ कि पुग्दैन ? खोइ यस विषयमा कांग्रेसका युवा भनिने नेताहरूले बोलेको ? आफैंले उस्तै काम गरेपछि कसरी हिजोको ओली सरकारलाई तानाशाही भन्ने नैतिक हैसियत रहन्छ ? हिजो ओलीले थुप्रै अनैतिक, असंवैधानिक र अलोकतान्त्रिक काम गरे । पार्टीलाई लोकतान्त्रिक तरिकाले चलाएनन्, संसद् दुईदुई पटकसम्म विघटन गरे, उनले बिगारेको राजनीति सपार्न नै नयाँ सरकार आएको हो । तर यसले पनि आशा जगाउन सकेन । उल्टै बृहत् छलफल नगरी यस्ता विज्ञप्ति निकाल्न थाल्यो, यसले सरकारको छवि धुमिलिँदै छ । गोपाल देवकोटा, जोरपाटी, काठमाडौं"
अमेरिकी उपेक्षाको आशंका,"अधिप्रचारको होडबाजीबेलायतका राजनीतिज्ञ लर्ड पामर्स्टनले त्यहाँको संसद्मा गरेको भाषणको अंश अन्तर्राष्ट्रिय सम्बन्धको सूत्र वाक्य रहँदै आएको छ, हाम्रा अनन्त सहयोगीहरू छैनन् । हाम्रा स्थायी शत्रुहरू पनि छैनन् । केवल हाम्रा रुचि एवं हित अनन्त तथा शाश्वत छन् । र, त्यस्ता स्वार्थहरू निरन्तर पछ्याइरहनु हाम्रो परम कर्तव्य हो । नेपालमा अमेरिकाको स्वार्थलाई वासिङ्टनको भारतीय रणनीति वा चिनियाँ महत्त्वाकांक्षाबाट छुट्याएर हेर्न मिल्दैन । कुनै बेला नयाँदिल्ली सोभियत संघको हितचिन्तक हुने गर्थ्यो । तिनताक अमेरिकी राजप्रतिनिधि (एम्बासडरएटलार्ज) एल्सवर्थ एफ बंकर काठमाडौंलाई आफ्नो आश्रयस्थल बनाएर भियतनाममा युद्ध सञ्चालनको रेखदेख गर्ने गर्थे । राजा महेन्द्रले उनलाई अरू देशको राजपरिवारका सदस्यसरह मर्यादाक्रम दिएका थिए । भारतीय बाह्य गुप्तचर संस्था रअका संयुक्त सचिव रविन्दर सिंह अमेरिकी सम्पर्कसूत्र थिए । आफ्नो आवरण च्यातिएपछि उनी काठमाडौं भएर पलायन भएका हुन् । काठमाडौंमा दशकौंदेखि कायम रहेको अमेरिकामैत्री वातावरण बिथोल्नेमा भारत र चीनको स्वार्थ मिल्छ । भारतीयहरू देखिने गरी अमेरीकाको विरोध गर्न चाँहदैनन् । अमेरीकाविरोधी अधिप्रचारमा चीनको प्रत्यक्ष संलग्नता साबित गर्न कठिन भए पनि एमसीसीका उग्र विपक्षीहरू नेपाल र नेपालीको हित मात्र सोचेर यति विघ्न अतिसक्रिय भएका हुन् भनी पत्याउन गाह्रो छ । शीतयुद्धताका अमेरिकाको प्रचार संयन्त्र बेजोड मानिन्थ्यो । चीनसँगको प्रचार संघर्षमा अमेरिकीहरू भने कमजोर देखिँदै छन् ।पारदर्शी प्रचार विधि अंगीकार गर्दै नेपालस्थित अमेरिकी दूतावासले तथ्यमा आधारित सार्वजनिक छलफल र अभिव्यक्तिको स्वतन्त्रताको दृढ समर्थक भएको जनाएको छ । रामशरण महतजस्ता आफ्ना सदाबहार महिमामण्डकलाई विचार निर्माणको अभियानमा परिचालन गरेको छ । समस्या के भइदियो भने, तथ्यपरक तर्क एवं वस्तुपरक विचार प्रस्तुत गर्नेहरूको सामान्यजनमा पहुँच संकुचित हुँदै गएको छ । नीतिनिर्माणमा राजनीतिकर्मीका कोठाचोटा चहार्ने व्यापारी एवं तिनका बिचौलियाहरूको प्रभाव अपेक्षाकृत बढी छ । परम्परागत मिडियाको सूचना प्रवाहले अब नपुग्ने भइसकेको छ । धारणा व्यवस्थापन (पर्सेप्सन म्यानेजमेन्ट) खेलमा जानिफकारका तार्किक व्याख्याभन्दा चतुर मध्यस्थहरूको परिचालन क्षमता निर्णायक ठहरिन थालेको छ । त्यस्तो स्पर्धामा चिनियाँहरू अगाडि छन् ।नेपालको नाफादार समुद्रपार व्यापारमा चीनसँग कारोबार गर्ने स्थानीय व्यापारीहरूको एकाधिकार छ । निर्माण एवं ठेक्कापट्टा व्यवसायमा संलग्न चिनियाँ उपक्रमका स्थानीय एजेन्टहरू सन् २०१५ पछि नेपाली राजनीतिका प्रभावशाली खेलाडी भएर स्थापित भएका छन् । तिनीहरू आफ्नो स्वार्थसिद्ध गर्न स्वाभाविक रूपमा अमेरिकाको विपक्षमा उभिन्छन् । युरोपको चीननीति अमेरिकाको प्रभावबाट मुक्त रहनुपर्ने धारणाले गर्दा नेपालको साधनसम्पन्न गैरसरकारी उद्यम अधिप्रचार स्पर्धाबाट निरपेक्ष रहँदै आएको छ । अमेरिकाको पारदर्शी वर्चस्व प्रवर्द्धनका तुलनामा चिनियाँहरूको गगनभेदी कानेखुसी (डेफनिङ ह्विस्पर) एवं दम्भी गर्जन (सेल्फ राइचस रोर) मिश्रित अधिप्रचार नीति नेपालमा मात्र नभएर तथ्य र तर्कको साटो कच्चा आवेगबाट चल्ने तेस्रो विश्वका धेरै कुण्ठित समाजहरूमा बढी प्रभावकारी ठहरिएको छ ।एमसीसी परियोजनाको विरोध गर्ने सैद्धान्तिक आधारहरू धेरै छन्, तीमध्ये देशबेचुवा आरोप भने सबभन्दा खोक्रो हो । ठूला योजनाहरू नेपालको व्यवस्थापकीय भारवहन क्षमताले थेग्न सक्दैन । अनुदानले उपल्लो तहमा भ्रष्टाचार बढाउन सघाउँछ । वैदेशिक सहयोगको परोक्ष लाभ सबैले पाए पनि प्रत्यक्ष एवं तात्कालिक रूपमा सबभन्दा बढी फाइदा वर्चस्वशाली समुदायले उठाउँछ । महँगा आयोजनाहरूले असमानता बढाउँछन् । अमेरिकी सहयोग अधिकांश मधेसीका लागि कागलाई बेल पाके जस्तै हो हर्ष न विस्मात् । यस्ता परियोजनाले सामाजिक रूपान्तरणका मुद्दाहरूलाई ओझेलमा पार्छन् । ठूलो अनुदान योजनाको अनुपयुक्तताका बहसहरू नयाँ होइनन् । त्यस्तै, नेपालको भूराजनीतिक अवस्थितिका बाध्यताहरू पनि पुरानै हुन् । अमेरिकी कूटनीतिका दिग्गज रणनीतिकार हेनरी किसिन्जरले ठट्टैठट्टामा एकपटक भनेका थिए अरे, अमेरिकाको दुश्मन हुनु खतरनाक हुन सक्छ, तर साथी बन्नु घातक हुन्छ । उनले भन्न छुटाएको के हो भने, समसामायिक विश्वमा अमेरिकी बेवास्तामा पर्नु भनेको उत्तर कोरिया, भेनेजुएला वा हाइटीको नियति भोग्न बाध्य हुनु हो । भारतजस्तो विशाल एवं चीनजस्तो महान् छिमेकी भएपछि मन नपराए पनि अमेरिकी अनुदानको अर्घेलो स्वीकार गर्नु नेपालको बाध्यता हो । त्यति स्वतः स्पष्ट कुरा बुझाउनसमेत एमसीसीका उच्चाधिकारीलाई निम्त्याउनुपर्ने अवस्थाले काठमाडौंको सार्वजनिक वृत्तको खोक्रोपनलाई पुनः एकपटक उजागर गरिदिएको छ ।"
शिक्षा क्षेत्रको सुधार,"निजी क्षेत्रको सहभागितासहितको शिक्षा प्रणाली शिक्षा क्षेत्रलाई पूर्णरूपले सार्वजनिक गर्नुपर्छ भन्ने अभिव्यक्ति बेलाबेला राजनीतिक वृत्तबाट आउने गर्छ । यस्तो वकालत गर्नु भनेको शैक्षिक क्षेत्रलाई थप राजनीतीकरण गर्नु अनि समाज र देशलाई पछाडि धकेल्नु हो । अहिलेकै संरचनालाई प्रभावकारी ढंगले कार्यान्वयन गर्न नसकेको अवस्थामा सरकारले शिक्षा क्षेत्रमा थप जिम्मेवारी लिनु युक्तिसंगत हुँदैन । कोरोना महामारीमा देखिएको अत्यन्त कमजोर व्यवस्थापनले हाम्रो शासन प्रणालीको क्षमता देखाइसकेको छ ।केही निजी विद्यालयको अनुचित शुल्क र अभ्यासका कारण सम्पूर्ण निजी विद्यालय बदनाम छन् । अस्वाभाविक नाफा कमाउने तथा बर्सेनि नयाँ लगानी गर्ने चक्करमा ती विद्यालयले विद्यार्थीबाट चर्को शुल्क उठाउँदै आएका छन् । त्यतिले पनि आफ्नो आवश्यकता पूरा नभए विभिन्न कार्यक्रम तथा देशविदेश भ्रमणका नाममा अस्वाभाविक अतिरिक्त शुल्क उठाउने गरेको पाइन्छ । शिक्षित भनाउँदा सम्पन्न अभिभावकहरू पनि यस्तो प्रवृत्तिको प्रतिकार गर्नुको साटो आफ्ना बालबालिकालाई विदेश भ्रमण गराउन होडबाजी नै गर्छन् । राज्यले यस्ता बेथितिको नियमन गर्न आवश्यक छ ।तर अधिकांश निजी विद्यालयको शैक्षिक शुल्क अनुचित छैन । तिनले आफ्ना पूर्वाधार र सुविधाअनुसार शुल्क निर्धारण गरेका छन् । राज्यले अभिभावकहरूलाई आफ्ना सन्तानको शिक्षाका लागि गच्छेअनुसार विद्यालय छनोट गर्ने अधिकार सुनिश्चित गर्नुपर्छ । अनिवार्य रूपले सार्वजनिक शैक्षिक संस्थामै अध्ययन गर्नुपर्छ भनेर बलजफ्ती गर्ने अधिकार सरकारसंग छैन । शिक्षा क्षेत्रको विकासका लागि सार्वजनिक तथा निजी दुवै शैक्षिक संस्था अपरिहार्य छन् र स्वस्थ प्रतिस्पर्धाको सिद्धान्तअनुरूप यी दुवै प्रकृतिका संस्थाहरू सञ्चालन गर्ने वातावारण राज्यले बनाइदिनुपर्छ ।२०७५७६ को आँकडा अनुसार देशमा १२ कक्षासम्म पढ्ने करिब ७२ लाख विद्यार्थी छन् । तीमध्ये करिब ७३ प्रतिशत सार्वजनिक विद्यालयमा अध्ययनरत छन् भने बाँकी निजीमा । निजी विद्यालयमा १० कक्षासम्म अध्ययनरत विद्यार्थी २४ प्रतिशत रहे पनि ११ र १२ कक्षामा भने ४५ प्रतिशतसम्म छन् । प्रतिस्पर्धाका कारण नेपालमा सबैभन्दा सस्तो विद्यालय शुल्क ११ र १२ कक्षामा छ । ११ र १२ कक्षामा विद्यार्थी प्रायः निजी विद्यालयमै भर्ना हुने गरेकाले सहरी क्षेत्रमा समेत सार्वजनिक विद्यालयको अस्तित्व नै संकटमा पर्न थालेको छ । कुल ३५ हजार विद्यालयमध्ये ७९ प्रतिशत अर्थात् करिब २८ हजार सरकारद्वारा सञ्चालित छन् ।शिक्षकसहित सबैभन्दा धेरै सरकारी कर्मचारी भएको क्षेत्र नै शिक्षा हो । यसैले राज्यको सबैभन्दा धेरै स्रोत सरकारी शिक्षकको तलब तथा सुविधामा खर्च हुने गरेको छ । यति ठूलो स्रोत शिक्षामा लगानी हुँदाहुँदै पनि सार्वजनिक शिक्षाको अवस्था नाजुक छ । अधिकांश सार्वजनिक विद्यालयको व्यवस्थापन र शिक्षक अयोग्य हुँदा हाम्रो शिक्षाको गुणस्तर दयनीय छ । अधिकांश शिक्षक सरकारी तलब खाँदै आफ्नै व्यवसाय चलाउँछन्, राजनीतिक पार्टीको झन्डा बोकेर खुलेआम राजनीति गर्छन् । यसरी शिक्षाजस्तो पवित्र क्षेत्रमा समाजको शिक्षित वर्ग र सम्मानित पेसाबाट राज्यको स्रोतको व्यापक दुरुपयोग भएको छ ।करिब २८ हजार सरकारी विद्यालयमध्ये एकदुई राम्रो हुनु अनौठो भएन । त्यस्तै, १४७ लाख सरकारी शिक्षकमा दुईचार जना राम्रो हुनु पनि आश्चर्यको विषय होइन । देशको शिक्षा क्षेत्रको गुणस्तरीय विकास र उत्थानमा निजी क्षेत्रले साझेदार र सकारात्मक प्रतिस्पर्धीको भूमिका निर्वाह गर्न अत्यावश्यक छ । सहअस्तित्व तथा स्वस्थ प्रतिस्पर्धी सिद्धान्तअनुरूप सार्वजनिक तथा निजी शैक्षिक संस्थाहरूले एकअर्काको पूरकका रूपमा सहकार्य गर्नुपर्छ । काठमाडौंको बूढानीलकण्ठ तथा पोखराको गण्डकी आवासीय स्कुलको मोडललाई विस्तार गर्दै सातै प्रदेशमा यस्ता सार्वजनिक विद्यालयहरू स्थापित गर्नुपर्छ । यसका अलावा प्रत्येक प्रदेशमा सरकारी स्वामित्वमा एक मेडिकल कलेज र एक आईटी कलेज पनि स्थापना गर्नुपर्छ । देशभर स्वास्थ्य जनशक्ति आपूर्ति गर्न मेडिकल कलेज र मुलुकलाई विश्व मूल्य अभिवृद्धि शृंखला (ग्लोबल भ्यालु चेन) सँग जोड्न चाहिने जनशक्ति आपूर्ति गर्न आईटी कलेज अत्यावश्यक छन् । यी अध्ययन संस्थानमा केन्द्र र प्रदेशको सहस्वामित्व हुनुपर्छ । यी तीन शैक्षिक संस्था हरेक प्रदेशको फरक स्थानमा स्थापना गर्नुपर्छ । तर स्थान छनोट खुला प्रतिस्पर्धाका आधारमा हुनुपर्छ जसले गर्दा स्थानीय तहको योगदान, सहयोग र भूमिका सुनिश्चित हुन सकोस् । ५० प्रतिशत पिछडिएका वर्ग तथा गरिब विद्यार्थी निःशुल्क पढ्न पाउने र बाँकी ५० प्रतिशत विद्यार्थी आफ्नै स्रोतमा अध्ययन गर्ने व्यवस्था गरेर आर्थिक हिसाबले आत्मनिर्भर र दिगो हुने वित्तीय मोडलअनुरूप एक स्वायत्त निकायबाट यी सबै सार्वजनिक अध्ययन संस्थानहरूको व्यवस्थापन प्रभावकारी ढंगबाट गर्न सकिन्छ । यी तीनै प्रकारका अध्ययन संस्थान भारत तथा अन्य राष्ट्रका प्रख्यात शैक्षिक संस्थासँग सहकार्य गरी सञ्चालन गर्न सकिन्छ ।यी संस्थाहरूले निजी क्षेत्रका अन्य शैक्षिक संस्थासँग स्वस्थ प्रतिस्पर्धा गर्नेछन् र आफ्नो अस्तित्व स्थापित गर्न गुणस्तरीय शिक्षा प्रदान गर्नमा केन्द्रित हुनेछन् । अहिले पनि गुणस्तरीय शिक्षाका कारण बूढानीलकण्ठ र गण्डकी आवासीय स्कुल अभिभावक र विद्यार्थीहरूको पहिलो रोजाइमा पर्छन् । अबको शिक्षा नीति यस्ता स्थापित अभ्यासबाट निर्देशित हुन आवश्यक छ ।भारतको दिल्लीमा केजरीवाल सरकारले शिक्षा, स्वास्थ्य, खानेपानी र बिजुलीजस्ता आधारभूत सेवामा गरेको रूपान्तरकारी व्यवस्था र परिवर्तनले दिल्ली राज्यका जनताको मन जित्न सफल भई पुनः सत्तामा आउन सफल भएको थियो । शिक्षा क्षेत्रमा परिवर्तन ल्याउन केजरीवालले एउटा पनि निजी विद्यालय बन्द गराएनन् । बरु निजी विद्यालयको सहअस्तित्वको आवश्यकतालाई बुझेर सार्वजनिक विद्यालयलाई प्रतिस्पर्धी बनाउन विद्यार्थीहरूलाई निःशुल्क विशेष तयारी कक्षामा राखी भारतका आईआईटी, एम्सजस्ता प्रतिष्ठित शैक्षिक संस्थाहरूमा सयौं जेहनदार तथा गरिब विद्यार्थीलाई छात्रवृत्तिसहित भर्ना हुन सफल बनाएका छन् । शिक्षा र स्वास्थ्य क्षेत्र प्रादेशिक क्षेत्राधिकारमा पर्ने भएकाले प्रदेश सरकारकै नेतृत्वमा गुणस्तरीय शिक्षामा लगानी बढाउनुपर्छ । जुनजुन प्रदेशले आफ्ना नागरिकको शिक्षा र स्वास्थ्यमा गुणात्मक परिवर्तन ल्याउन सक्छन्, तिनीहरू नै दीर्घकालमा मानव विकासको सूचकांकमा अन्य प्रदेशभन्दा अगाडि बढ्नेछन् ।गौचन आईआईडीएसका कार्यकारी निर्देशक हुन् ।"
प्लास्टिकले बेरिएका हामी,"दुई दशकअघि मलाई सिक्किमको गान्तोक सहर घुम्ने अवसर जुर्यो । मलाई त्यहाँको रमणीय दृश्यले मात्र तानेन, पूरै सहर प्लास्टिकमुक्त देख्दा अचम्मै परेँ । फोहोर संकलन गर्ने गाडीले बिहानबिहान सिटी बजाएपछि सबैले आआफ्नो फोहोर लिई घरअगाडि उभिनुपर्ने नियम गज्जबै लाग्यो । बाटोछेउ खानेकुरा बेच्न नपाइने रहेछ । बजारक्षेत्रको पसलबाहिर हामीकहाँ जस्तो सामानहरू असरल्ल झुन्ड्याउन पनि बन्देज लगाइएको रहेछ ।एक दशकअघि सपरिवार दार्जिलिङ घुम्न जाँदा पनि त्यस्तै अनुभव गर्न पाएँ । दार्जिलिङमा श्रीमान्ले स्कुल र मैले कलेज पढेको भएकाले पनि हामी छोराछोरीसँग धेरैपटक त्यता पुगेका छौं । पछिल्लोपटक जाँदा भने, चोकबजार र चौरस्तामा झुन्डिएका कपडाका तुलहरूले कौतूहल जगाए । दार्जिलिङलाई प्लास्टिकमुक्त सहर बनाउने अभियानअन्तर्गत राखिएका ती तुलहरूमा लेखिएका वातावरण संरक्षणसम्बन्धी सन्देशहरूले सबैको ध्यान खिच्थे, तिनले पर्यटकलाई समेत सहर प्लास्टिकमुक्त बनाउन प्रेरित गर्थे ।प्लास्टिकको झोला पूर्णरूपले प्रतिबन्ध गर्ने सरकारी नियम दार्जिलिङमा कडाइका साथ पालना भएको थियो । दार्जिलिङवासीका हातमा कपडाका झोला मात्रै देखिन्थे । त्यस्ता झोला जुनसुकै पसलमा पर्यटकले मात्र नभई स्थानीय बासिन्दाले पनि किन्दा रहेछन् । फर्कंदा मैले केही थान त्यस्ता झोलाहरू कोसेली ल्याएँ र छिमेकीसहित विराटनगर महानगरपालिकाका वातावरण शाखाका कर्मचारी बहिनीहरूलाई दिएँ पनि । उनीहरूका लागि ती झोलाहरू कोसेली भए पनि मेरा लागि प्लास्टिकमुक्त घरपरिवार बनाउने माध्यम थिए । त्यसयता मैले पनि सधैं कपडाकै झोला बोक्ने गरेकी छु । कमभन्दा कम प्लास्टिकजन्य सामग्री उपयोग गर्छु, नचाहँदाचाहँदै भित्रिएका प्लास्टिकका झोलाहरू पुनः प्रयोग गर्ने कोसिस गर्छु । सिक्किमवासी र दार्जिलिङवासीको यो काम हाम्रा लागि पनि उत्तिकै अनुकरणीय छ । त्यसो त हामीकहाँ प्लास्टिकमुक्त सहर बनाउन सरकारले पटकपटक नियमकानुनहरू बनायो । तर सम्बन्धित निकायका पदाधिकारीहरूको प्राथमिकतामा यो विषय नपरेकाले ती कार्यान्वयन हुन सकिरहेका छैनन् ।हाम्रो दैनिकी प्लास्टिकजन्य सामग्रीसँग नराम्ररी गाँसिएको छ । प्लास्टिकले मानवलगायत सम्पूर्ण प्राणीको स्वास्थ्यमा असर मात्र गर्दैन, हाम्रो जल, जमिन र माटोलाई प्रदूषित गर्छ भन्न थालिएको धेरै भयो । तर प्लास्टिकको झोलाको अचाक्ली उपयोगले मानव स्वास्थ्य र वातावरणमा पार्ने दुष्प्रभावबारे हाम्रा जनप्रतिनिधि र व्यवसायीहरू पूर्णतया अनभिज्ञ छन् । सरकारले २०७१ वैशाख १ देखि नै ४० माइक्रोनभन्दा कमका प्लास्टिकका झोलाको उपयोगमा प्रतिबन्ध लगायो तर कार्यान्वयन भएन । त्यस्तै, २०७३७४ को बजेटमा प्लास्टिक व्यवसायीहरूलाई सम्बन्धित उपकरणमा १ प्रतिशत भन्सार महसुल लिई मूल्य अभिवृद्धि कर छुट गर्ने घोषणा सरकारले गर्यो । यसपालिको बजेटमा पुराना मेसिनका पार्टपुर्जा प्रतिस्थापन गरी नयाँ जोड्दा थप लगानीबराबरको रकम अनुदान दिने घोषणा गरिएको छ । त्यति मात्र हैन, सर्वोच्चले यही भदौ १ गते १० दिनभित्र ४० माइक्रोनभन्दा कम प्लास्टिकको झोला पूर्णरूपमा प्रतिबन्ध गर्ने सबै कानुन कार्यान्वयन गर्न निर्देशन दिएको छ । प्लास्टिकमुक्त सहर बनाउने परिकल्पनासहित सर्वोच्चले पटकपटक जारी गरेको निर्देशन अवज्ञा गर्दै आएका स्थानीय निकायहरूले यसपटक पनि यसको कार्यान्वयन गर्छन् भन्ने विश्वास छैन । पछिल्लो समय भदौ १० सम्मको समयसीमा तोकेर जारी गरेको निर्देशनबारे यतिका दिन बितिसक्दा पनि कुनै निकायले चासोचिन्ता लिएको वा कार्यान्वयनका लागि प्रयाससम्म गरेको देखिएको छैन । सर्वोच्चको आदेश यसपालि पनि हात्ती आयो हात्ती आयो फुस्सा हुने सम्भावना बढी छ । झोलासहित प्लास्टिकजन्य सामग्रीको दुष्प्रभावबारे हाम्रा जनप्रतिनिधिहरू मात्रै हैन, सम्बन्धित निकायका पदाधिकारीहरूसमेत अनभिज्ञ हुँदा सर्वोच्चले पटकपटक जारी गरेको निर्देशन व्यवसायीहरूले अवज्ञा गर्दै आएका छन् । सर्वोच्चको निर्देशन व्यवसायीहरूले अवज्ञा गरिरहनुमा स्थानीय तहका पदाधिकारी र जनप्रतिनिधिहरू नै बढी दोषी छन् । सरकारले जारी गर्ने कुनै पनि नियम पालना गर्नुगराउनु सम्बन्धित निकायका पदाधिकारी र हाम्रा प्रतिनिधिहरूको पहिलो कर्तव्य हो । सर्वोच्चको निर्देशन सरकारी निकाय र जनप्रतिनिधिहरूले बेवास्ता गर्दा नचाहँदा नचाहँदै हामीले प्लास्टिकसँग नाता गाँस्नु परिरहेको छ । जनप्रतिनिधिहरूको प्राथमिकतामा सामाजिक सरोकारका विषयहरू त्यति पर्दैनन् । बहुसंख्यक जनप्रतिनिधिको चासोचिन्ता सामाजिक विकासभन्दा पनि भौतिक संरचनाको निर्माणमा हुने गर्छ, न कि वातावरण, स्वास्थ्य, शिक्षा, जलवायु परिवर्तन, फोहोरमैलाको व्यवस्थापनजस्ता विषयमा । यसो हुनुमा जनप्रतिनिधिहरूको रुचि, योग्यता र पृष्ठभूमिको भूमिका हुने गर्छ । प्रायः जनप्रतिनिधिको योग्यता र पृष्ठभूमि सरसर्ती हेर्ने हो भने, उनीहरू विषयविज्ञ कम, दलप्रति वफादार बढी छन् । जनमुखी शासन व्यवस्थालाई पन्छाउने जनप्रतिनिधिको मनोवृत्तिका कारण सामाजिक विकासअन्तर्गत पर्ने फोहोरमैलाको उचित व्यवस्थापनमा बेथिति बढेको छ । पछिल्लो समय फोहोरको दिगो र वैज्ञानिक व्यवस्थापन गर्न तीनै तहका सरकार असफल भइरहेका विभिन्न अध्ययन प्रतिवेदनले देखाएका छन् ।एसियाली विकास बैंकले सन् २०१३ मा गरेको अध्ययनअनुसार, काठमाडौंबाट निस्कने फोहोरमध्ये जैविक (कुहिने) को मात्रा ६६ प्रतिशत प्लास्टिक १२, कागज ९, सिसा ३, धातु र कपडा २२, रबर १ तथा अन्य काम नलाग्ने फोहोर ५ प्रतिशत छ । अत्यधिक जनघनत्व भएको काठमाडौंको फोहोरको मात्रामा नकुहिने फोहोरमध्ये प्लास्टिकको मात्रा बढी छ । प्लास्टिकजन्य फोहोरमा पनि झोलाको मात्रा बढी छ । कतिपयले यस्ता फोहोर जलाउने गरेकाले वातावरण प्रदूषित हुने गरेको छ । फोहोरसम्बन्धीका यस्ता अध्ययनसर्वेक्षण स्थानीय निकायहरूले गरेको समाचार जनसमक्ष आएको छैन । तैपनि सहरबाट निस्कने फोहोरमा जैविक र अजैविकको मात्रामा त्यति ठूला भिन्नता छैन भन्न सकिन्छ । किराना पसलेले मात्र हैन, डिपार्टमेन्टल स्टोरहरूले समेत अत्यधिक मात्रामा प्लास्टिकको झोला उपयोग गर्ने गरेका छन् । किराना पसलेले ४० माइक्रोनभन्दा कमको पातलो प्लास्टिकको झोला बढी उपयोग गर्छन् भने भाटभटेनीजस्ता ठूला व्यापारिक प्रतिष्ठानले तरकारीलगायत दैनिक उपभोग्य वस्तुहरू सबै प्लास्टिककै पोकामा बिक्री गर्छन् । यसले प्लास्टिकको उपयोग निकै बढाएको छ । टोले किराना पसलेको के कुरा, भाटभटेनीजस्ताले समेत पूर्णतः प्लास्टिकको झोलाको विकल्प खोज्न सकेका छैनन् । भाटभटेनीले कपडाको झोला अनिवार्य गरेको छ, सशुल्क दिन्छÙ विराटनगरको शाखामा भने यस्तो नियम लागू भएको छैन, भएकामा पनि कडाइँका साथ पालना गरिन्न । यसले गर्दा विराटनगरजस्ता ठूला सहरहरू प्लास्टिकमय बनिरहेका छन् । त्यसो त, विराटनगर महानगरपालिकालगायत केही गैरसरकारी संघसंस्थाले प्लास्टिकमुक्त नगर बनाउन सभागोष्ठीहरू गरिरहेका छन्, तर फेरि पनि कार्यान्वयन पक्ष फितलो हुँदा त्यो त्यति फलदायी हुन सकेको छैन । प्लास्टिकमुक्त सहरका लागि सर्वोच्चले पटकपटक दिएको निर्देशन पालना गर्नगराउन तीनै तहका सरकार संवेदनशील भई सम्बन्धित निकायलाई दबाब दिनुपर्छ । यस्तै जनप्रतिनिधिहरूले आफ्नो टोल, वडा र नगरलाई प्लास्टिकमुक्त बनाउन रणनीतिक योजना तर्जुमा गर्नु जरुरी छ । त्यस्तै स्थानीय तहहरूले प्लास्टिकको झोलाले पार्ने दूरगामी असरबारे उपभोक्ता र व्यवसायीहरूलाई सचेत गराउनुपर्छ । यसका लागि गैरसरकारी संघसंस्था तथा नागरिक समाजका अगुवाहरूसँग समन्वय र सहकार्य गर्नु आवश्यक छ । आफ्नो टोल वा वडामा सञ्चालित किराना पसललगायत डिपार्टमेन्टल स्टोरहरूलाई प्लास्टिक झोलाको विकल्पमा कागज वा कपडाका झोला उपयोग गर्न जनप्रतिनिधिहरूले प्रोत्साहित गर्नुपर्छ । कागज र कपडाको झोला उपयोग बढाउनु भनेको यसको व्यवसाय फस्टाउनु हो । एकातिर यसले रोजगारीको वातावरण सिर्जना गर्छ, अर्कातिर आफ्नो गाउँठाउँलाई प्लास्टिकमुक्त बनाउन पनि मद्दत गर्छ ।"
६ प्रदेशसभामा फुटको असर,"देवनारायण साह (मोरङ), सन्तोष सिंह (धनुषा), सुवास बिडारी (मकवानपुर), लालप्रसाद शर्मा (पोखरा), घनश्याम गौतम (रूपन्देही), ज्योति कटुवाल (सुर्खेत) र अर्जुन शाह (धनगढी)"
पालिकामा पनि बाँडिए जनप्रतिनिधि,"सरकारले दल विभाजनसम्बन्धी अध्यादेश ल्याएपछि नेकपा (एकीकृत समाजवादी) र लोसपा नयाँ दलका रूपमा दर्ता भए । यसको प्रभाव स्थानीय सरकारमा पनि परेको छ । निर्वाचन आयोगले नयाँ दलमा सनाखत गर्न तोकेको समय मंगलबारसम्ममा स्थानीय तहका प्रमुखदेखि वडा सदस्यसम्मले नयाँ पार्टी रोजेका छन् । प्रदेश १ मा एमालेबाट निर्वाचित जनप्रतिनिधिमध्ये जिल्ला समन्वय समिति (जिसस) र स्थानीय तहका गरी १८२ जनाले एकीकृत समाजवादी रोजेका छन् । जसमा जिसस प्रमुख २, उपप्रमुख ३ र सदस्य ५ जना छन् । सोलुखुम्बुका कसैले पनि पार्टी फेरेका छैनन् । प्रदेशका १३७ स्थानीय तहमध्ये ९२ स्थानीय तहमा एमालेबाट निर्वाचित ६७ प्रमुख तथा अध्यक्षमध्ये ५ जनाले मात्रै एकीकृत समाजवादी रोजेका छन् । यस्तै, ८१ उपप्रमुख तथा उपाध्यक्षमध्ये ५ र वडाध्यक्ष, वडा सदस्य र कार्यपालिका सदस्य गरी १५५ जनाले एमाले छोडेका हुन् ।प्रदेश २ मा ८ सय ६६ जना जनप्रतिनिधिले लोसपा रोजेका छन् । महोत्तरीमा सबैभन्दा बढी २ सय ५८ जना, सर्लाहीमा १ सय ३७, रौतहटमा ८८, बारामा १ सय ३८, पर्सामा २८, सप्तरीमा ९६, सिरहामा १२ र धनुषाका १ सय ९ जनाले लोसपाको पक्षमा सनाखत गरेका हुन् । एमालेबाट एकीकृत समाजवादीमा जाने जनप्रतिनिधिको संख्या भने यकिन हुन सकेको छैन ।वाग्मतीमा उपत्यकाबाहेक १० जिल्लाका २ सय ४१ जनप्रतिनिधिले एमाले छाडेका छन् । जसमा सबैभन्दा बढी धादिङका ८५ जना छन् । काभ्रेमा ५६, मकवानपुरमा ३९ र चितवनमा ३६ जनप्रतिनिधिले एकीकृत समाजवादीमा सनाखत गरेका छन् । नवगठित पार्टी रोजेकामध्ये चितवनका ६ जनाले सनाखत फिर्ताका लागि निर्वाचन कार्यालयमा निवेदन दिएका छन् । नुवाकोटमा ९, दोलखामा ७, रामेछापमा ५, सिन्धुपाल्चोक र सिन्धुलीमा २२ जनाले एकीकृत समाजवादी रोजेका छन् । रसुवाका स्थानीय तहमा भने एमाले एकढिक्का देखिएको छ ।गण्डकीका स्थानीय तहमा एमाले फुटको असर न्यून देखिएको छ । सबैभन्दा बढी तनहुँबाट ५ वडाध्यक्षसहित १३ जना एकीकृत समाजवादीमा खुलेका छन् । स्याङ्जामा आँधीखोला गाउँपालिकाकी उपाध्यक्षसहित ७ जनाले एमाले छोडेका छन् । पूर्वी नवलपरासी, लमजुङ र मनाङमा फुटको असर परेन । कास्कीमा एमालेका २ सय ८२ जनप्रतिनिधिमध्ये ४ जनाले मात्रै पार्टी छोडेका छन् । गोरखामा ३, तनहुँमा १३, म्याग्दीमा ३ र मुस्ताङमा १ जना मात्रै नयाँ पार्टीमा लागेका छन् । लुम्बिनीका १ सय ९ स्थानीय तहमा २ उपप्रमुख, २ उपाध्यक्ष, ८ वडाध्यक्षसहित ७८ सदस्यले एकीकृत समाजवादी रोजेका छन् । १२ स्थानीय तह रहेको गुल्मीमा एकीकृत समाजवादीमा कोही पनि गएनन् । कपिलवस्तु, पाल्पा, पश्चिम नवलपरासीमा यो संख्या ११ मात्रै छ । बाँके, बर्दिया, दाङ, रुकुम पूर्व, पश्चिम नवलपरासीमा केही वडाध्यक्षले समाजवादी रोजेको उक्त पार्टीकी केन्द्रीय सदस्य राजेन्द्रलक्ष्मी गैरेले बताइन् । त्यस्तै, जसपा फुटेर बनेको लोसपा रोज्नेमा रूपन्देहीका १९ जनप्रतिनिधि छन् ।कर्णालीमा ३ सय ४० जनप्रतिनिधिले एमाले छाडेर एकीकृत समाजवादी रोजेका छन् । सुर्खेतमा १५, रुकुम पश्चिममा ३, सल्यानमा ६४, डोल्पामा ४२, जुम्लामा ४४, मुगुमा २८, हुम्लामा ६ र जाजरकोटमा १० जनाले एकीकृत समाजवादी रोजेका हुन् ।सुदूरपश्चिमका ८८ स्थानीय तहका २ सय १० जनप्रतिनिधिले एमाले छोडेका छन् । कञ्चनपुरमा ५१ जनाले नयाँ पार्टी रोजेकोमा ३ जनाले सनाखत फिर्ताको निवेदन दिएका छन् । कैलालीमा ६५, डडेलधुरामा २, बझाङमा २४, डोटीमा ४, बाजुरामा ९ र दार्चुलामा २ जनाले एमाले छोडेका छन् । अछाममा नयाँ पार्टी रोज्नेको संख्या २७ छ । बैतडीमा ५ वडाध्यक्षसहित २८ जनाले एकीकृत समाजवादीमा सनाखत गरेका जिल्ला निर्वाचन कार्यालयले जनाएको छ ।"
फेरि कालापहाड,"(वीरेन्द्रनगर)  कालीकोटको महावै गाउँपालिकाका भीमबहादुर सार्की कोरोना महामारीको पहिलो लहर सुरु भएपछि भारतको गुजरातबाट घर फर्किए । ९ जनाको परिवारका मूली उनलाई घरको सबै जिम्मेवारी छ । लामो समयसम्म लकडाउन चलिरहेकाले गाउँमै गरिखाने बाटो पनि उनले केही पाएनन् । अन्ततः गत साउन २३ गते भारततिरै लागे । भारतबाट कमाएर ल्याएको पैसा पनि सकियो, श्रीमती ललिता भन्छिन्, सधैं ऋण गरेर पनि नहुने, बरु भारत गएपछि अलिअलि घर खर्च पनि चल्छ, ऋण पनि तिरिन्छ भनेर पठाएको हो । गाउँमा काम गरेर गुजारा चलाउने कुनै उपाय नलागेपछि जाजरकोटको कुशे गाउँपालिकाका लक्ष्मण परियार पनि एक महिनाअघि कालापहाड हान्निए । २१ वर्षीय उनी प्लस टुको पढाइ सकेर घरमै बसिरहेका थिए । कोरोना महामारीभन्दा अगाडि पनि दुईपटक भारत गइसकेका लक्ष्मण अघिल्लो वर्ष फागुनमा घर फर्किए । घरको जेठा छोरा भएकाले आमा र भाइबहिनीको हेरचाह उनले नै गर्नुपर्थ्यो । गाउँमै बसेर केही काम गर्ने बाटो नसुझेपछि छोरालाई फेरि भारत पठाएको आमा मनीषाले बताइन् । हामी त छोराकै आडमा पालिएका छौं, उनले भनिन्, घरमा हुँदा कहिले अर्काको ट्र्याक्टरमा ढुंगा, गिट्टी र बालुवा बोक्न जान्थ्यो, त्यहाँबाट आएको कमाइले खर्च धान्न मुस्किल पर्ने त्यही भएर बरु भारततिरै गएपछि खर्च टर्छ भनेर गयो । कोरोना महामारीको पहिलो लहर सुरु भएसँगै रोजगारीका लागि भारत तथा तेस्रो मुलुक गएका कर्णालीका ८० हजारभन्दा बढी नागरिक घर फर्किए । गाउँमै रोजगारीको अवसर नभएपछि फेरि भारततिरै जानुपर्ने बाध्यता आइपरेको हो । कर्णालीमा करिब ५९ प्रतिशत जनसंख्या कालापहाडको भरमा जीविकोपार्जन गर्नुपर्ने बाध्यता रहेको कर्णाली प्रदेश योजना आयोगले जनाएको छ । आयोगको प्रथम पञ्चवर्षीय योजनाअनुसार कर्णालीमा बेरोजगारी दर ९७ प्रतिशत छ । जसलाई योजना आयोगले आर्थिक वर्ष २०८०८१ सम्म ६ प्रतिशतमा झार्ने लक्ष्य राखेको छ ।कर्णाली प्रदेश सरकारले पहिलो वर्ष १२ लाख ६० हजारलाई रोजगारी दिने भन्दै आर्थिक वर्ष २०७६७७ देखि मुख्यमन्त्री रोजगार कार्यक्रम सुरु गरे पनि युवालाई भने कार्यक्रमले छुन सकेको छैन । कार्यक्रम सुरु गरेको वर्ष प्रदेश सरकारले ९० करोड रुपैयाँ विनियोजन गर्यो । जसमा सरकारले ६३ करोड रुपैयाँ ज्यालामा नै खर्च गर्ने गरी सरकारले छुट्याएको थियो । दैनिक ५ सय रुपैयाँका दरले ज्याला दिने गरी प्रदेशका युवालाई कम्तीमा सय दिन रोजगारी दिने भन्दै उक्त कार्यक्रम प्रदेश सरकारले सुरु गरेको हो । रोजगार कार्यक्रम सुरु भएको पहिलो वर्ष प्रदेश सरकारले करिब ८० करोड बजेट प्रदेशका ७९ वटै स्थानीय तहमा पठायो । पहिलो वर्ष छुट्टिएको उक्त बजेट तथा कार्यक्रमबाट कुन स्थानीय तहका कतिले रोजगारी पाए भन्नेबारे सरकारले तथ्यांक भने राखेको छैन । कर्णाली सरकारले गत आर्थिक वर्ष पनि ४ अर्ब ७६ करोड बजेट विनियोजन गर्यो । उक्त बजेटमध्ये ३ अर्ब ८९ करोड बजेट खर्च भयो भने बाँकी ८७ करोड रुपैयाँ बजेट फ्रिज भएको मुख्यमन्त्री तथा मन्त्रिपरिषद्को कार्यालयले जनाएको छ । गत वर्ष माघमा प्रदेश सरकारले युवाहरूलाई रोजगारी सिर्जना र संरचना निर्माण गर्न २ अर्ब ९७ करोड ७१ लाख ५१ हजार रुपैयाँ स्थानीय तहमा पठाएको कार्यालयले जनाएको छ । चालु आर्थिक वर्षमा पनि कार्यक्रमअन्तर्गत १ अर्ब रुपैयाँ बजेट विनियोजन गरेको छ । यकिन तथ्यांक नभए पनि हालसम्म ४५ लाख दिन बराबरको रोजगारी सिर्जना भएको मुख्यमन्त्री तथा मन्त्रिपरिषद्को कार्यालयका प्रवक्ता केशवराज उपाध्यायले बताए । हामीले स्थानीय तह र पूर्वाधार कार्यालयलाई पठाउने गरेका छौं, उनले भने, अहिले ठ्याक्कै यतिले रोजगारी पाए भन्ने तथ्यांक कतैबाट संकलन हुन सकेको छैन, यो वर्षदेखि भने हामी सबै व्यवस्थित बनाउँछौं । सरकारले आव २०७६७७ देखि स्थानीयस्तरमा रोजगारी दिने, जीविकोपार्जनमा सुधार ल्याउने र गरिबी निवारणमा सहयोग पुर्याउने गरी कार्यक्रम सुरु गरेको हो ।"
सुदूरपश्चिमका २ मन्त्रीले दिए राजीनामा,"धनगढी (कास) सुदूरपश्चिम प्रदेशका आर्थिक मामिला तथा योजनामन्त्री प्रकाशबहादुर शाह र राज्यमन्त्री अर्चना गहतराजले मंगलबार राजीनामा दिएका छन् । नेता माधवकुमार नेपालनिकट रहेका उनीहरूले एमालेमै रहने निर्णय गर्दै मुख्यमन्त्री त्रिलोचन भट्टसमक्ष पदबाट राजीनामा दिएका हुन् । शाह माओवादी नेतृत्वको प्रदेश सरकारमा सुरुदेखि नै एमालेबाट नेतृत्व गर्दै सहभागी थिए । सुरुमा आन्तरिक मामिलामन्त्री रहेका उनले गत जेठमा आर्थिक मामिला तथा योजना मन्त्रालय रोजेका थिए । गहतराज गत जेठमा सोही मन्त्रालयमा राज्यमन्त्री नियुक्त भएकी थिइन् । पार्टी र पदमध्ये एक रोज्नुपर्ने अवस्था थियो, हामीले पार्टी रोज्यौं, शाहले भने ।"
धेरैजसो राष्ट्रमा सेयर किन्न बैंकबाट ऋण पाइन्न,"सार्कका सदस्य राष्ट्रमध्ये भारत, पाकिस्तान र बंगलादेशमा बैंकले सिधै मार्जिन लेन्डिङ सुविधा दिँदैनन् । लगानीकर्ताले ब्रोकर र मर्चेन्ट बैंकिङमार्फत यस्तो सुविधा लिने हो । स्रोत व्यवस्थापनका लागि ब्रोकर र मर्चेन्ट बैंकर भने बैंक जान्छन् । भारतमा केन्द्रीय बैंक (रिजर्भ बैंक अफ इन्डियाआरबीआई) ले मार्जिन लेन्डिङको सीमा पनि तोक्दैन । यस्तो कारोबार सबै सेबीद्वारा नियमन हुने भएकाले मार्जिन लेन्डिङको सीमा पनि उसैले तोक्ने गर्छ । बाँकी राष्ट्रमा मार्जिन लेन्डिङको सीमा केन्द्रीय बैंकले तोक्छन् । ब्रोकर र मर्चेन्ट बैंकिङले यो सुविधा लगानीकर्तालाई प्रदान गर्छन् । सार्कका बाँकी सदस्य राष्ट्र अफगानिस्तान, भुटान र माल्दिभ्समा मार्जिन लेन्डिङसम्बन्धी कारोबार नै छैन । अफगानिस्तानमा स्टक एक्सचेञ्ज नै छैन । भुटान र माल्दिभ्समा सेयर कारोबार प्रारम्भिक चरणमै छ । सेयर धितो राखेर बैंक तथा वित्तीय संस्थाबाट सेयर खरिदकै लागि कर्जा लिने व्यवस्था (नेपालमा जस्तो मार्जिन लेन्डिङ) को विश्लेषण यहाँ गरिएको हो । यसको अर्थ विश्व बजारमा सेयर धितोमा बैंक तथा वित्तीय संस्थाबाट कर्जा पाइँदैन भन्ने होइन । नेपाललगायत विश्वका प्रायः सबै राष्ट्रका बैंकले सेयर धितो राखेर ग्राहकलाई कर्जा प्रदान गर्छन् । तर नेपाललगायत सीमित राष्ट्रमा मात्र यसरी लिएको कर्जा लगानीकर्ताले सेयर खरिदका लागि पनि प्रयोग गर्न पाउँछन् । अन्य धेरैजसो राष्ट्रमा पाइँदैन । ग्राहकले त्यो रकम सेयर बजारबाहेक अरू क्षेत्रमै लगानी गर्नुपर्छ ।"
नेपालमा १४ वर्षअघिबाट सुरु,"मार्जिन लेन्डिङसम्बन्धी व्यवस्था२०६० साल नेपाल बैंकबाट सेयर धितोमा कर्जा सुरू २०६४ असोज राष्ट्र बैंकबाट मार्जिन लेन्डिङसम्बन्धी निर्देशन (जारी धितो राखिने सेयरको मूल्यांकन गर्दा पछिल्लो ९० कारोबार दिनको बन्द मूल्यको औसत लिनुपर्ने, धितोको ५० प्रतिशत मात्र कर्जा पाइने)२०६४ माघ धितो राखिने सेयरको मूल्यांकन गर्दा पछिल्लो १८० कारोबार दिनको बन्द मूल्यको औसत लिनुपर्ने २०६८ असार पछिल्लो १८० कार्यदिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ, त्यसका आधारमा कर्जा पाइने २०७५ पुस धितोको ६५ प्रतिशत मात्र कर्जा प्रवाह गर्न पाइने २०७७ साउन पछिल्लो १२० कारोबार दिनको बन्द मूल्यको औसत लिनुपर्ने, धितोको ७० प्रतिशत मात्र कर्जा पाइने २०७८ भदौ एक संस्थाबाट ४ करोड र सबै संस्थाबाट १२ करोडको सीमा"
एमाले तयार भए अध्यादेशकै बजेट,"(काठमाडौं)  प्रमुख प्रतिपक्षी दल एमालेले सहयोग गरेमा अध्यादेशबाट आएको बजेटलाई यथास्थितिमा पारित गर्न सरकार तयार देखिएको छ । आफैंले ल्याएको बजेट पारित गर्ने कि नगर्ने भन्ने कुरा अब एमालेको भूमिकामा निर्धारण हुने कानुनमन्त्री ज्ञानेन्द्रबहादुर कार्कीले बताए । प्रतिनिधिसभा विघटन भएका कारण तत्कालीन केपी शर्मा ओली नेतृत्वको सरकारले जेठ १५ मा अध्यादेशबाट बजेट ल्याएको थियो ।पूर्ववर्ती सरकारले ल्याएकै अध्यादेश बजेटलाई पारित गर्न सरकार तयार छ तर त्यसका लागि नियम निलम्बनको बाटोबेगर सम्भव छैन, कार्कीले कान्तिपुरसँग भने, नियम निलम्बन गर्न एमाले तयार भएमा अध्यादेशअनुसारकै बजेट पारित हुन्छ । एमाले तयार नभए विकल्प खोज्न सरकार बाध्य हुन्छ । बजेटसँग सम्बन्धित तीन वटा अध्यादेश (आर्थिक, राष्ट्र ऋण र विनियोजन) प्रतिनिधिभामा पेस भएको ६० दिनमा पारित नगरे मुलुकको दैनिक प्रशासन सञ्चालन खर्चसमेत गर्न नसक्ने परिस्थिति निर्माण हुन्छ । त्यसैले ओली सरकारले ल्याएको बजेट अध्यादेशको प्रतिस्थापन विधेयक अघि बढाउने तयारीमा सरकार छ । नियम निलम्बन गर्न एमाले तयार भइसकेको छैन । संसद्का पदाधिकारीका अनुसार नियमसंगत रूपमा अध्यादेश पारित गराउन कम्तीमा तीन साताको समय लाग्छ । संसद् सचिवालयले मंगलबार निकालेको सम्भावित कार्यसूचीमा अध्यादेश बजेटको विषय पनि राखिएको छ । भदौ २३ मा संघीय संसद्का दुवै सदनका बैठक बोलाएको सरकारले सात दिनभित्र बजेटलगायतका महत्त्वपूर्ण अध्यादेश पारित गराउन प्रमुख प्रतिपक्षी दलको सहयोगबिना अब सम्भव देखेको छैन । असार ३ को प्रतिनिधिसभा बैठकमा सरकारले बजेटलगायतका १५ वटा अध्यादेश प्रस्तुत गरेको थियो । जसमा यौन हिंसा र एसिड अपराधसँग सम्बन्धित महत्त्वपूर्ण अध्यादेश पनि छन् । संविधानअनुसार संसद्मा प्रस्तुत भएको ६० दिनभित्र अध्यादेश संसद्ले स्वीकार नगरे स्वतः निष्क्रिय हुने प्रावधान छ । भदौ ३० मा ६० दिन पुग्दै छ । गत मंगलबार प्रमुख प्रतिपक्ष दलका नेता केपी ओलीसँग पनि मैले यिनै कुरा राखेको थिएँ । तपाईं नेतृत्वको सरकारले ल्याएको बजेट, यौन हिंसा र एसिड आक्रमणसँग सम्बन्धित महत्त्वपूर्ण अध्यादेश पारित गराउन सरकारले चाहेको छ । त्यसका लागि नियम निलम्बनबिना अब सम्भव छैन । नियम निलम्बनका लागि सहयोग गर्नुहोस् भनेर भनेको हुँ, उनले भने, तर उहाँले तपाईंहरूसँग बहुमत छ । पारित गर्नुहोस् । नियम निलम्बनको विषयमा हाम्रो सहमति हुन्न भन्नुभएको छ । आफ्नै नेतृत्वको सरकारले ल्याएको बजेट अध्यादेश फेल गराउने दिशामा प्रमुख प्रतिपक्ष लाग्ला भन्ने विश्वास आफूलाई नलागेको उनले बताए । एमाले संसदीय दलका उपनेता सुवास नेम्वाङले भने बजेट अध्यादेश तोडमोड नभई आएमा पारित गर्न सकिने बताउँदै आएका छन् । उनले कान्तिपुरसँगको संवादमा बजेट तोडमोड भएमा मात्रै प्रमुख प्रतिपक्षले आफ्नो जिम्मेवारी निर्वाह गर्ने बताएका थिए । सरकारको पहिलो प्राथमिकता अघिल्लो सरकारले ल्याएको बजेटलगायतका अध्यादेशलाई पारित गर्नेमा देखिएको छ । तर, एमाले अध्यक्ष ओलीका सार्वजनिक अभिव्यक्तिहरू सकारात्मक नभएकाले सरकारले वैकल्पिक तयारीसमेत गरेको छ । संसद्बाट बजेट अध्यादेश पारित नभएमा नयाँ बजेट ल्याउने सरकारको तयारी छ । कानुनमन्त्री कार्कीले प्रतिपक्षसँग कुराकानी भइरहेकाले के गर्ने भन्नेबारे ठोस निर्णयमा पुगिनसकेको बताए । यति साँचो हो, एमालेले नियम निलम्बनमा सहयोग गरेन भने बजेट पारित हुन्न, उनले भने, तर आफैंले ल्याएको बजेट असफल बनाउने बाटोमा एमाले जाँदैन भन्ने विश्वास छ । सरकार र प्रमुख प्रतिपक्षबीच कार्यगत सम्बन्ध बढाएर अघि बढ्न सरकार तयार पनि छ । त्यसका लागि अनौपचारिक संवाद पनि भइरहेका छन् । कार्कीले संसद् सुचारु गर्ने विषयमा सोमबारै राष्ट्रिय सभाका अध्यक्ष गणेशप्रसाद तिमिल्सिनासँग भेटेर कुराकानी गरेका थिए ।"
हिमाल आरोहण अनुमति लिने बढे,"काठमाडौं (कास) कोरोना संक्रमणका कारण नेपालले पर्यटकलाई भिसामा कडाइ गरिरहेकै बेला शरदकालमा हिमाल आरोहण गर्न चाहने विदेशीको संख्या बढेको छ । सोमबारसम्म १ सय ६० जना विदेशीले विभागबाट शरदकालीन सिजनमा हिमाल आरोहणको अनुमति लिएको पर्यटन विभागले जानकारी दिएको छ । यो संख्या गत वर्षभन्दा १ सय २ जना बढी हो । यो क्रम अझै बढ्ने विभागकी पर्वतारोहण शाखा प्रमुख मीरा आचार्यले बताइन् । मंगलबार कञ्चनजंघा र धौलागिरि हिमाल आरोहणका लागि अनुमति मागिएको छ, उनले भनिन्, बुधबार अनुमति जारी हुन्छ होला । विभागले हालसम्म उत्तरी गोरखाको मनास्लु हिमालका लागि १ सय ५७ जनालाई अनुमति दिइसकेको छ । ताप्लेजुङमा पर्ने कञ्चनाजंघाका लागि ३ जना विदेशीलाई अनुमति दिइएको छ । हालसम्म जारी भएका अनुमतिमा ३४ महिला छन् भने बाँकी १२६ पुरुष छन् । विभागले गएको मंगलबारदेखि शरदकालीन यामका लागि अनुमति दिन थालेको हो । एक सातामा विभागले १ करोड ६९ लाख सलामी दस्तुर संकलन गरिसकेको छ । शरदयाममा सगरमाथाबाहेक अन्य ८ हजार मिटर अग्ला हिमाल आरोहण गर्न चाहने विदेशीले सलामी दस्तुरबापत ९ सय डलर तिर्नुपर्छ । अन्य साना हिमालमा न्यूनतम १ सय २५ देखि अधिकतम ४ सय डलरसम्म सलामी दस्तुर तिर्नुपर्छ । वसन्तकालीन सिजनमा सगरमाथा आरोहणमा जाने विदेशीले भने प्रतिव्यक्ति ११ हजार डलर तिर्नुपर्छ ।"
"चिनी मौज्दात छैन,सरकारले कसरी देला छुट ?","(काठमाडौं)  घटस्थापना आउन पुगनपुग एक महिना बाँकी छ । चाडबाडलाई लक्ष्य गर्दै सरकारले असोज १ देखि विभिन्न ठाउँमा सहुलियत पसल चलाउने निर्णय गरिसकेको छ । विगतका वर्षझैं यसपालि पनि चिनीमा प्रतिकिलो ५ रुपैयाँ छुट दिने सरकारको तयारी छ । तर छुट दिने भनिएको चिनीको मौज्दात कस्तो छ त ? सरकारी स्वामित्वको साल्ट ट्रेडिङका सहमहाप्रबन्धक कुमार राजभण्डारी भन्छन्, मौज्दातको अवस्था न्यून छ । मौज्दात नभएकै कारण ६ महिनादेखि डिलरलाई चिनी दिएका छैनौं । बजार हस्तक्षेप गर्न पनि सकेका छैनौं । साल्टसँग २ सय ४० टन चिनी मात्र मौज्दात छ । चिनी उत्पादक संघसँग साढे ६ हजार टन छ । तर चाडबाडका बेला औसतमा मासिक ३० हजार टन खपत हुन्छ । दसैंदेखि तिहारसम्म करिब ९० हजार टन आवश्यक पर्छ । चिनी उत्पादक संघका अध्यक्ष शशिकुमार अग्रवालले पनि गत वर्षको भन्दा उत्पादन ४० प्रतिशत घटेकाले समस्या भएको बताए । उद्योगीहरूसँग मौज्दात रित्तिँदै गर्दा सरकारलाई जानकारीसमेत गराइएको उनको दाबी छ । उखु खेतीमा नाफा छ । तर उद्योगीहरूले समयमै भुक्तानी नदिँदा उखु किसान पलायन भए । फलस्वरूप उत्पादन ४० प्रतिशत घटेको छ, अग्रवालले भने, असारलगत्तै बजारमा चिनीको अभाव थियो । व्यवस्थापन गर्न भनेर संघका तर्फबाट पनि सरकारलाई चिठी पठायौं । तर अहिलेसम्म केही निर्णय भएको छैन ।बजारमा चिनीको मौज्दात सकिँदै गर्दा मूल्य पनि बढ्ने संकेत देखिएको छ । चिनीको अस्वाभाविक मूल्य वृद्धि हुने अवस्था सिर्जना भइरहेको जानकारहरू बताउँछन् । अहिले होलसेलमै ८६ रुपैयाँ तिर्नुपर्छ । खुद्रामा बिक्री गर्दा ३४ रुपैयाँ राख्दा ९० रुपैयाँ पुग्छ, खुद्रा व्यापार संघका महासचिव अमूलकाजी तुलाधरले भने, बजारमा ९० देखि ९५ रुपैयाँ प्रतिकिलोमा चिनीको कारोबार भइरहेको छ । उनले पनि साल्टसँग मौज्दात नहुँदा चिनीको मूल्य बढेको दाबी गरे । सरकारले चिनी उपलब्ध गराएर उपभोक्तालाई सस्तो दरमा बिक्री गर्ने उनले जानकारी दिए । तर बजारमा चिनी नै छैन । साल्टसँग चिनी छैन । यही बेला बजारभाउ बढ्न थालेको छ । तिहार, छठमा थप माग बढ्छ, तुलाधरले भने, तर सरकारले मूल्य नियन्त्रण गर्न चाहेन । नियमन नगरे मूल्य थप बढ्न सक्छ । सरकारले तत्कल अनुमति दिए तिहारका लागि आयात हुन सक्छ । तर दसैंका लागि सम्भावना न्यून रहेको उनको दाबी छ । अर्थ र उद्योगीको मिलेमतोमा चिनीको कृत्रिम अभाव गराइएको राष्ट्रिय उपभोक्ता मञ्चका अध्यक्ष प्रेमलाल महर्जनको दाबी छ । अभाव सिर्जना गराउनमा सरकारकै उच्चपदस्थ कर्मचारीको पनि मिलेमतो देखिन्छ । उत्पादक, आयातकर्ता र उच्चपदस्थ कर्मचारीबाट अनुचित व्यापारिक क्रियाकलाप हुने गरेको आशंका छ, उनले भने, सरकारी निकायसँग मौज्दात कमी हुन थालेपछि बजारमा मूल्य बढाउने चलखेल सुरु भइरहेको छ । तर यसबारे जानकार सरकारले चिनी आयातको अनुमति दिएको छैन । साल्टले बिक्री गर्ने चिनीको मूल्य प्रतिकिलो ७८ रुपैयाँ पर्छ । तर अन्य व्यापारीले बिक्री गर्ने चिनीको मूल्य प्रतिकिलो ९५ रुपैयाँसम्ममा बिक्री भइरहेको छ । बजारमा अभाव भए पनि उद्योगी तथा साल्ट ट्रेडिङ चिनी आयात गर्न इच्छुक छैनन् । उच्च भन्सार महसुलमा खरिद गरिएको चिनी बजारमा बिक्री गर्न नसक्ने भन्दै उनीहरूले इच्छा नदेखाएका हुन् । हाल चिनी आयात गर्दा ४० प्रतिशत भन्सार शुल्क लाग्छ । त्यसमा १३ प्रतिशत भ्याट लाग्छ । महँगो मूल्यमा खरिद गरिएको चिनी बिक्री गर्न नसक्ने उनीहरूको निष्कर्ष छ । साल्टले सहुलियत दरमा आयात गर्न करिब ८ महिनाअघि नै चिठी पठाएको थियो । उद्योग, वाणिज्य तथा आपूर्ति मन्त्रालयमार्फत अर्थ मन्त्रालयमा पठाइएको उक्त प्रस्ताव स्वीकृत भएन । ५० हजार टन माग गरिएकोमा २० हजार टनको मात्रै अनुमति आयो । त्यसपछि साल्टले फेरि ३० हजार टनका लागि माग गरेको कुमार राजभण्डारीले जानकारी दिए । ३० हजार टनका लागि चिठी पठाउँदा अर्थबाट रोकियो । अब अभाव हुने आकलन गर्दै आपूर्ति मन्त्रालयले ५० हजार टनको प्रस्ताव गरेको छ, उनले भने, तर, अझै स्वीकृत भएको जानकारी पाएका छैनौं । अर्थबाट कुनै चिठी आएको छैन । अर्थबाट ढिलाइ भएकै कारण दसैंअघि नै चिनी आयातको सम्भावना न्यून छ । साल्टका अनुसार ग्लोबल टेन्डरका लागि कम्तीमा दुई सातादेखि एक महिना समय चाहिन्छ । छिटो प्रक्रियाबाट आयात गर्न सरकारले त्यहीअनुसार चिठी दिनुपर्छ । त्यो नहुँदा आयात प्रक्रिया पूरा गर्नै डेढ महिना लाग्छ । त्यो अवधिमा दसैं सकिन्छ । वाणिज्य आपूर्ति तथा उपभोक्ता संरक्षण विभागका प्रवक्ता शिवराज सेढाईंले पनि चिनी मौज्दात कम हुनेबित्तिकै मन्त्रालयमा रिपोर्टिङ भएको दाबी गरे । बजारमा चिनी अभाव हुँदा व्यवसायीले मनोमानी मूल्य लिन सक्ने उनले बताए । बजार अनुगमन गर्दा खुद्रा बिक्री मूल्य ८७ रुपैयाँसम्म पाएका छौं, उनले भने, मागअनुसार आपूर्ति नहुँदा मूल्य बढ्न सक्छ । सेढाईंले प्रतिकिलो ८७ रुपैयाँ भएको बताए पनि व्यवसायीले ९५ रुपैयाँसम्म लिने गरेका छन् । संघले उपलब्ध गराएको विवरणअनुसार मौज्दात अति कम रहेकाले बजारभाउ नियन्त्रण गर्न छुटमा चिनी आयात गर्न दिनुपर्ने विभागका महानिर्देशक प्रकाश पौडेलको भनाइ छ । साल्टलाई तत्काल आयात अनुमति दिनुपर्छ । होइन भने अधिकतम बिक्री मूल्य तोकेर निजी क्षेत्रलाई आयात खुला गर्न दिनुपर्छ, उनले भने, अब ढिलाइ गर्नुहुन्न । संघले उपलब्ध गराएको विवरणअनुसार केही उद्योगसँग मात्रै चिनी मौज्दात छ । एभरेस्ट सुगर एन्ड कम्पनीसँग ३ हजार ७ सय टन मौज्दात छ । अन्य उद्योगसँग अति न्यून परिमाणमा मौज्दात रहेको पाइएको छ । सहुलियत दरमा आयातका लागि अर्थ मन्त्रालयसँग अनुरोध गरिएको वाणिज्य तथा आपूर्ति सचिव दिनेश भट्टराईले बताए । अर्थबाट सहमति नआएसम्म केही भन्न नसकिने उनको भनाइ छ ।"
असोज १ देखि सहुलियत पसल,"काठमाडौं (कास) सरकारले चाडबाडलाई लक्ष्य गरी असोज १ देखि सहुलियत पसल सञ्चालन गर्ने भएको छ । वाणिज्य तथा आपूर्ति सचिव दिनेश भट्टराईको संयोजकत्वमा मंगलबार बसेको केन्द्रीय अनुगमन समिति बैठकले यस्तो निर्णय गरेको हो । वाणिज्य सचिवको संयोजकत्वमा गृह, कृषि, भूमि मन्त्रालय, वाणिज्य विभाग, गुणस्तर तथा नापतौल, खाद्य प्रविधि, खाद्य कम्पनी, साल्ट ट्रेडिङ, दुग्ध विकास संस्थानका अधिकारीहरू सहभागी बैठकले असोज १ देखि सहुलियत पसल सुरु गर्ने निर्णय गरेको छ, वाणिज्य आपूर्ति तथा उपभोक्ता संरक्षण विभागका प्रवक्ता शिवराज सेढाईंले भने, संस्थानहरूले बजेटअनुसार खाद्यमा छुट दिने र अनुगमनकारी निकायले बजार अनुगमन प्रभावकारी बनााउने निर्णय भएको छ । सहुलियत पसलबाट साल्ट ट्रेडिङ कर्पोरेसन लिमिटेड, खाद्य व्यवस्था तथा व्यापार कम्पनी लिमिटेड र दुग्ध विकास संस्थानले छुट दिनेछन् । नेपाल आयल निगमले खाना पकाउने एलपी ग्यास, पेट्रोल, डिजेललगायतको आपूर्ति व्यवस्था चुस्त बनाउने जनाएको छ । वाणिज्य विभाग, गुणस्तर तथा नापतौल विभाग, खाद्य प्रविधि तथा गुण नियन्त्रण विभागले बजार अनुगमन सघन रूपमा गर्ने निर्णय भएको हो ।चाडपर्व लक्षित सरकारी निकायले विभिन्न आउटलेट राखेर छुट दिने जनाएको छ । सहुलियत पसलमा साल्ट ट्रेडिङले नुन, चिनी, गेडागुडीलगायत बिक्री गर्ने छ । खाद्य व्यवस्था तथा व्यापार कम्पनीले चामल, दाल, गेडागुडी र खसी, बोका उपलब्ध गराउनेछ । दुग्ध विकास संस्थान (डीडीसी) ले दुग्ध पदार्थ सहुलियत दरमा उपलब्ध गराउने जनाएको छ । सहुलियत पसल छठसम्म चल्नेछन् ।"
एनसेलको 'डेटा सधैं अन सुरु,काठमाडौं (कास) एनसेल आजियाटाले डेटा सधैं अन नयाँ अभियान सुरु गरेको छ । एनसेलले आफ्नो फोरजी सेवाको विस्तारलाई केन्द्रित गर्दै सोमबार नयाँ अभियान सुरु गरेको घोषणा गरेको छ । यस अभियानले मोबाइल ब्रोडब्यान्ड सेवाबाट पाउन सकिने अवसरहरूबाट फाइदा लिन एनसेल फोरजी नेटवर्कका साथ सधैं कनेक्टेड र अन रहन प्रोत्साहन गर्ने जनाएको छ ।
वर्ल्डलिंकको ३ सय एमबीपीएसको इन्टरनेट,काठमाडौं (कास) वर्ल्डलिंक कम्युनिकेसन्सले तीन सय एमबीपीएस गतिको इन्टरनेट सेवा उपलब्ध गराउने भएको छ । वर्ल्डलिंकले फोटोन स्किमअन्तर्गत यो सेवा सुरु गरेको हो । फोटोन उच्च गतिको इन्टरनेट रहेको वर्ल्डलिंकले जनाएको छ । यो स्किममा ग्राहकले मेस वाइफाई प्रणालीबाट घरभरि नै उच्च गतिमा इन्टरनेट पाउनेछन् । यस्तो वाइफाई प्राप्त गर्न नोकियाको बेकन राउटर प्रयोग गरिने कम्पनीले बताएको छ ।
महालक्ष्मी र विद्युत् प्राधिकरणबीच महसुल संकलन सम्झौता,काठमाडौं (कास) महालक्ष्मी विकास बैंक र नेपाल विद्युत् प्रधिकरणबीच विद्युत् महसुल संकलनसम्बन्धी सम्झौता भएको छ । उपभोक्तालाई विद्युत् महसुल बुझाउन सहजीकरण गर्ने उद्देश्यले आइतबार बैंक र प्राधिकरणले यस्तो सम्झौता गरेका हुन् । प्राधिकरणका वितरण तथा ग्राहक सेवा निर्देशनालयका उपकार्यकारी निर्देशक मनोज सिलवाल र बैंकका प्रमुख कार्यकारी अधिकृत बोधराज देवकोटाले सम्झौतापत्रमा हस्ताक्षर गरे । यसअनुसार सेवाग्राहीले मासिक पाँच सय रुपैयाँसम्मको विद्युत् महसुल भुक्तानी गर्दा कुनै सेवा शुल्क तिर्नु पर्दैन । त्यसभन्दा माथि र ५ लाख रुपैयाँसम्मको महसुल भुक्तानीमा पाँच रुपैयाँ शुल्क लाग्ने बैंकले जनाएको छ ।
जापानी भाषाको आवेदन शुल्क खल्तीबाटै,"काठमाडौं (कास) डिजिटल वालेट खल्ती र जल्टनबीच जापानी भाषा प्रवीणता परीक्षाको आवेदन शुल्क बुझाउने सम्झौता भएको छ । यससँगै परीक्षाको फाराम भुक्तानी खल्तीबाट गर्न सकिने भएको छ । जेएलपीटी जापानी भाषासम्बन्धी ज्ञान परीक्षण गर्ने अन्तर्राष्ट्रिय संस्था हो । यसमा व्यक्तिको जापानी भाषा पढ्न, सुन्न र बोल्न सक्ने दक्षताको परीक्षण तथा मूल्यांकन गरिने खल्तीले जानकारी दिएको छ ।"
प्राइम कमर्सियलको ऋणपत्र नेप्सेमा सूचीकृत,काठमाडौं (कास) प्राइम कमर्सियल बैंकको ऋणपत्र नेपाल स्टक एक्सचेन्ज (नेप्से) मा सूचीकृत भएको छ । बैंकले निष्कासन गरेको ८७५ प्रतिशत प्राइम डिबेन्चर २०८५ ऋणपत्र सूचीकृत भएको हो । सो ऋणपत्र प्रतिथान एक हजार रुपैयाँका दरले दुई अर्ब ४४ करोड ७९ लाख ६३ हजार रुपैयाँ बराबरको २४ लाख ४७ हजार ९ सय ६३ थान ऋणपत्र नेप्सेमा सूचीकृत भएको बैंकले जानकारी दिएको छ । नेप्सेका निमित्त प्रमुख कार्यकारी अधिकृत निरञ्जन फुयाल र बैंकका प्रमुख कार्यकारी अधिकृत नारायणदास मानन्धरले सम्झौतापत्रमा हस्ताक्षर गरे ।
गल्ती ढाकछोप गर्न २५० पुल दरबन्दी !,नासुको पदपूर्ति यथास्थितिमा राख्न आदेश सर्वोच्च अदालतले नायब सुब्बाको पदपूर्ति यथास्थितिमा राख्न लोक सेवा आयोगको नाममा बुधबार अन्तरिम आदेश दिएको छ । नासुहरूले संघमा समायोजन हुन चाहे पनि मन्त्रालयले स्थानीय तहमा पठाएको भन्दै रिट दिएका थिए । अदालतले भदौ ३० मा दुवै पक्षलाई छलफलका लागि बोलाएको छ । समायोजनमा परेका अधिकृतहरू अदालतको आदेशमा फर्कन थालेपछि नासुहरूले भदौ ११ मा रिट दायर गरेका थिए । हाल नासुको नयाँ पदपूर्तिका लागि लोक सेवाले पहिलो चरणको लिखित परीक्षा लिइसकेको छ । रिटको टुंगो नलागेसम्म उक्त परीक्षाको माध्यमबाट गरिने पदपूर्ति तत्काल रोक्न अदालतले आदेश दिएको हो ।
फेला परेनन् सर्वोत्कृष्ट कर्मचारी,"काठमाडौं (कास) वर्षभर उत्कृष्ट कार्यसम्पादन गर्ने ४० कर्मचारीले मंगलबार यस वर्षको निजामती सेवा पुरस्कार पाए । पुरस्कार पाउने धेरैजसो राजधानी काठमाडौंमै कार्यरत छन् । दुई वर्षदेखि कोभिड महामारी नियन्त्रणमा खटिने स्वास्थ्य क्षेत्रका कर्मचारी भने पुरस्कारका लागि प्राथमिकतामा परेनन् । कतिपय पुरस्कृतहरू मापदण्डविपरीत छनोट भएका छन् । हरेक वर्षको भदौ २२ मा मनाइने निजामती सेवा दिवसमा ४१ जना कर्मचारीलाई पुरस्कृत गर्ने व्यवस्था ऐनमा छ । तर निजामती सेवामा कार्यरत करिब ८० हजारमध्ये सर्वोत्कृष्ट कर्मचारी भने फेला पार्न नसकेको ५ वर्ष बितेको छ । पुरस्कार हरेक वर्ष प्रदान गरिए पनि सर्वोत्कृष्ट कर्मचारी छनोट २०७३ सालयता भएको छैन । लोक सेवा आयोगका पूर्वअध्यक्ष उमेश मैनाली निजामती सेवाका ८० हजार कर्मचारीमध्ये सर्वोत्कृष्ट छैनन् भन्नु गलत हुने बताउँछन् । छनोट हुने व्यक्ति नै नभेट्ने भन्ने कुरै आउँदैन, उनले तर्क गरे, बरु छनोट गर्न सकिँदैन भने सर्वसाधारण र नागरिक समाजले पनि मत राख्न सक्ने व्यवस्था गर्न सकिन्छ । सरकारले सर्वोत्कृष्ट, उत्कृष्ट र निजामती गरी पुरस्कारलाई तीन तहमा विभाजन गरेको छ । ऐनमा उल्लेख भएअनुसार १० जना उत्कृष्ट र ३० जनालाई निजामती सेवा पुरस्कार प्रदान गरिँदै आएको छ । सर्वोत्कृष्ट हुने कर्मचारीले २ लाख, उत्कृष्ट १० जनाले जनही एकएक लाख पुरस्कार पाउँछन् । निजामती सेवा पुरस्कार पाउने ३० जनालाई भने जनही ५० हजार प्रदान गरिन्छ । स्वास्थ्य मन्त्रालयले पुरस्कारका लागि तीन जना कर्मचारीको नाम पठाएकोमा एक जनाले पाएका छन् । मन्त्रालय स्रोतले भन्यो, सकभर तीन जना नबढाउनु भनेकाले सोहीबमोजिम पठाएका थियौं । तर एक जनाको नाम परेछ । उत्कृष्ट पुरस्कार पाउने १० जनामध्ये एकजना नायब सुब्बाबाहेक अन्य अधिकृतदेखि सहसचिवसम्मका छन् । म्याग्दीको बेनी नगरपालिकाका प्रमुख प्रशासकीय अधिकृत छविलाल सुवेदीबाहेक सबै काठमाडौंका कार्यालयहरूमा कार्यरत छन् । निजामती पुरस्कार पाउने ३० जनामध्ये पनि काठमाडौंमा कार्यरतको संख्या बढी छ । देशभरबाट एकजनाले पाउने सर्वोत्कृष्ट पुरस्कारका लागि स्थायी पदमा कम्तीमा १५ वर्ष काम गरेको तथा पछिल्लो ५ वर्षको कार्यसम्पादन मूल्यांकनमा शतप्रतिशत अंक प्राप्त गरेको हुनुपर्ने उल्लेख छ । १५ वर्षयता विभागीय सजायमा नपरेको, पुरस्कारका लागि सिफारिस हुने वर्षमा बेरुजु नभएको र नियमित रूपमा सम्पत्ति विवरण पेस गरेको हुनुपर्ने व्यवस्था छ । पुरस्कार सिफारिस हुने अघिल्लो वर्ष र त्यही वर्ष अध्ययन बिदा नलिएको, सिफारिस हुने वर्षमा प्रशासनिक बेरुजु नभएको, पछिल्लो ५ वर्षमा गयलकट्टी नभएको छनोटका मापदण्ड हुन् ।"
सामूहिक हत्याबारे सीआईबी अनुसन्धान,"(संखुवासभा)  बौद्धमानका श्रीमती र बुहारी आइतबार दिनभर बारीमा मकै भाँच्न गएका थिए । बेलुका छोरा, नातिनातिनासमेत मिलेर उनले मकै छोडाए र सुत्न गए । बिहान थाहा पाउँदा भने परिवारका ६ जनाकै बीभत्स हत्या भइसकेको थियो । राति हल्लाखल्ला वा कोही कराएको आवाज नसुनेको बौद्धमान बताउँछन् । घटनाबारे गाउँलेले सुनाएपछि मात्रै उनले थाहा पाएका थिए । बेलुकी सँगै छोडाएर सुतेका थियौं, उनले भने, बुहारीले आनन्दसँग बस्नु, हामी काम गर्छौं भनिरहन्थिन् । ९० वर्षको उमेरमा म एक्लो भएँ । मृतक तेजबहादुर उनका कान्छा छोरा हुन् । जेठो छोरा झापामा बस्छन् । विदेशमा रहेका दुई नाति पनि फर्कंदै छन् । संखुवासभाको मादी१ स्थित कार्की परिवारका ६ जनाको हत्याबारे अनुसन्धान गर्न केन्द्रीय अनुसन्धान ब्युरो (सीआईबी) को टोली घटनास्थल पुगेको छ । प्रहरी नायब उपरीक्षक रुकमबहादुर कुँवरको नेतृत्वमा ३ जनाको टोली मादी पुगेको हो । प्रमुख जिल्ला अधिकारी टेकनारायण पौडेलका अनुसार शव मुचुल्का गरेर पोस्टमार्टमका लागि मंगलबार धरान पठाइएको हो । संघीय प्रहरी कार्यालय धरानबाट खटिएको प्रहरी उपरीक्षक भीम दाहाल नेतृत्वको टोलीले पनि अनुसन्धान थालेको छ । प्रारम्भिक अनुसन्धानमा हत्यामा कुनै धारिलो हतियार प्रयोग नभई चिर्पट, दाउरा वा फलाम प्रयोग भएको हुन सक्ने प्रहरीले जनाएको छ । शवको प्रकृति हेर्दा लखेटेर मारेको तर धारिलो हतियारभन्दा पनि ब्लन्ट फोर्स प्रयोग भएको अनुसन्धानबाट देखिएको प्रदेश प्रहरी कार्यालय विराटनगरका प्रवक्ता प्रहरी उपरीक्षक नवीनकुमार राईले बताए । चिर्पट, दाउरा वा काठ अथवा कडा खालको फलामको वस्तु प्रयोग भएको हुन सक्छ, उनले भने । घटनास्थलमा तालिम प्राप्त कुकुरको पनि सहयोग लिइएको छ । घटनामा संलग्नहरू भाग्न सक्ने सम्भावित नाकामा सोमबारबाटै निगरानी बढाइएको प्रमुख जिल्ला अधिकारी पौडेलले बताए । उनका अनुसार गाउँबाट कसैलाई छिमेकी जिल्ला जान दिइएको छैन । तेजबहादुर कार्की, उनकी आमा पार्वता, श्रीमती मनमाया, बुहारी रञ्जना, नाति दीपक र नातिनी गोमाको शव सोमबार बिहान फेला परेको थियो ।"
फ्रेन्चाइज लिग भलिबल हुने,"काठमाडौं (कास) फुटबल र क्रिकेटपछि भलिबलमा पनि व्यावसायिक फ्रेन्चाइज प्रतियोगिताको सुरुआत हुने भएको छ । पुरुष र महिलाको नेपाल सुपर लिग (एनएसएल) फ्रेन्चाइज भलिबल प्रतियोगिता आयोजना गर्न नेपाल स्पोर्ट्स एन्ड इभेन्ट म्यानेजमेन्ट कम्पनी र नेपाल भलिबल संघबीच १० वर्षे सम्झौता भएको छ । मंगलबार सम्झौतापत्रमा हस्ताक्षर गर्दै दुवै पक्षले यो कदमलाई नेपाली भलिबल विकासको कोसेढुंगा मानेका छन् । फ्रेन्चाइज भलिबलले अन्तर्राष्ट्रियस्तरमा नेपालको स्तर वृद्धि हुने, राष्ट्रिय खेलको प्रचारमा सहयोग पुग्ने र नयाँ खेलाडी उत्पादन गर्ने उद्देश्य उनीहरूको छ । यसअघि फुटबलको फ्रेन्चाइज प्रतियोगिता आयोजना गरिसकेको नेपाल स्पोर्टस एन्ड इभेन्ट म्यानजमेन्ट (एनएसईएम) ले मंसिर महिनामा यो प्रतियोगिता गर्ने लक्ष्य राखेको छ । नोभेम्बर १७ देखि डिसेम्बर १७ सम्मको मिति तय गरेको छ । सम्झौताअनुसार प्रतियोगिताको प्राविधिक जनशक्ति, कभर्डहल, विदेशी र स्वदेशी खेलाडीको व्यवस्थापन जिम्मा नेपाल भलिबल संघको छ । प्रतियोगिता सम्पन्न गर्न आवश्यक आर्थिक र व्यवस्थापकीय काम एनएसईएमले गर्नेछ ।महिलातर्फ ७ र पुरुषतर्फ ७ टिमको सहभागिता रहने बताइएको छ । सम्झौतामा प्रतियोगिताको नाफाबाट ३० प्रतिशत रकम एनएसईएमले नेपाल भलिबल संघलाई दिनुपर्नेछ । त्यसबाहेक भलिबल संघको वार्षिक कार्यक्रमका रुपमा रहेको एनभीए क्लब च्याम्पियनसिपको आयोजनाका लागि नेपाल स्पोर्ट्स एन्ड इभेन्टले ३० लाख रुपैयाँ बराबरको प्रायोजन गर्नेछ । यसअघि क्रिकेट र फुटबलमा मात्र व्यावसायिक फ्रेन्चाइज प्रतियोगिता आयोजना हुँदै आएकोमा भलिबलमा पहिलो प्रयोग गर्न लागिएको हो । फ्रेन्चाइज टिम मालिकले महिला र पुरुष दुवै टिमको स्वामित्व लिन चाहेको अवस्थामा पनि पाउने व्यवस्था गरिएको एनएसईएमका निर्देशक सुदीप शर्माले जानकारी दिए । पहिलो संस्करणको प्रतियोगिता काठमाडौंमा गर्ने तयारी भए पनि आगामी वर्षदेखि फ्रेन्चाइज नाम भएका सहरमा होम एन्ड अवेका आधारमा गर्ने तयारी एनएसईएमको छ । प्रतियोगिता आयोजक कम्पनीकी प्रबन्ध निर्देशक आश्रेयता कार्की चौधरीले नेपाली राष्ट्रिय टोलीलाई अन्तर्राष्ट्रियस्तरमा अझै प्रतिस्पर्धात्मक र क्षमतावान बनाउन यो प्रतियोगिताले सहयोग गर्ने अपेक्षा गरिन् । एनएसएल फुटबलको सफलताले हामीलाई खेलकुदमा अझै धेरै प्रतियोगिता आयोजना गर्नुपर्छ भन्ने आवश्यक महसुस गरायो, उनले भनिन् । राष्ट्रिय खेलकुद परिषदका सदस्यसचिव रमेशकुमार सिलवालले फ्रेन्चाइज प्रतियोगिताले घरेलु भलिबललाई व्यावसायिक बनाउनुका अलावा खेलाडी र प्रशिक्षकले नियमित अभ्यासमार्फत क्षमता देखाउने अवसर पाउने र त्यसले घरेलु भलिबल प्रतिस्पर्धात्मक हुने बताए ।"
११ खेलाडी छनोट,पलेशा र लामा सम्मानितपारा ओलम्पिक २०२० मा प्रतिस्पर्धा गरेर फर्किएकी पलेशा गोवर्द्धन र प्रशिक्षक कविराज नेगी लामालाई नेपाल तेक्वान्दो संघले सम्मान गरेको छ । संघले १० औं कोरियन एम्बासडर राष्ट्रिय खुला भर्चुअल पुम्से तेक्वान्दो प्रतियोगिताको समापनका अवसरमा पलेशालाई ५० हजार र लामालाई १० हजार रुपैयाँसहित सम्मान गरेको हो । टोकियोमा भएको पारा ओलम्पिकमा पलेशाले पहिलो खेल हारे पनि त्यसपछि रिपेचेज मा दुई खेल जितेकी थिइन् । कांस्य पदकका लागि निर्णायक फाइटमा भने उनी चिनियाँ खेलाडीविरुद्ध चुकेकी थिइन् । ओलम्पिकमा दुई खेल जित्ने उनी पहिलो नेपाली खेलाडी हुन् । अन्तर्राष्ट्रिय लेभल २ पारा प्रशिक्षक लामाले पलेशालाई तयार पारेका थिए ।
पीएनजीसँग संघर्षपूर्ण जित,"(काठमाडौं)  रोहित पौडेल र सोमपाल कामीले अर्धशतकीय साझेदारी गरेपछि नेपालले पपुवा न्युगिनी (पीएनजी) लाई एकदिवसीय अन्तर्राष्ट्रियमा २ विकेटले पराजित गरेको छ । आईसीसी विश्वकप लिग २ का खेलअगाडि ओमानको मस्कटस्थित एमेरत क्रिकेट क्लबमा नेपालको ब्याटिङलाई पीएनजीले राम्रै परीक्षा लिएको थियो । टस जितेर ब्याटिङमा आएको पीएनजीलाई ३३ ओभरमा १ सय ३४ रनमै सीमित गरेपछि डेब्यु गरिरहेका ओपनिङ जोडी कुशल भुर्तेल र आसिफ शेखले ११ ओभरभित्र ४६ रनको साझेदारी गरे पनि त्यसपछि धर्मराएको नेपालका लागि रोहित र सोमपालले ४० औं ओभरमा लक्ष्य पुर्याए । स्कोर बराबरी भएपछि रोहित ४१ रनमा गाउडी टोकाको बलमा बोल्ड भए । टोकाले लगातार बलमा कुशल मल्ल (१) र पवन सर्राफ (०) लाई आउट गरेपछि नेपाल ८२७ को स्थितिमा रोहित र सोमपालको जोडी जमेको थियो । रोहितले ६५ बल खेल्दै २ चौका प्रहार गरे । सोमपालले ३२ बलमा २२ रन बनाई अविजित रहँदा समान १ चौका र छक्का प्रहार गरेका थिए । भुर्तेल २८ बलमा १५ रन बनाई एलबीडब्लु भए । उनका ओपनिङ जोडी आसिफ ४६ बलमा ३० रन बनाई आउट भए । कप्तान ज्ञानेन्द्र मल्ल ६, आरिफ शेख ९, शरद भेषावकर ६ रनमै आउट भएपछि नेपाली ब्याटिङ दबाबमा परेको थियो । पीएनजीबाट डामिन राभु र चाड सुपरले पनि २२ विकेट लिए । यसअघि डेब्यु गरिरहेका विक्रम सोबको सनसनीमा नेपालले राम्रो सुरुआत गरेको थियो । उनले आफ्नो पहिलो बलमै टोनी उरालाई बोल्ड गरी दोस्रो ओभरमै सफलता भेट्टाए । पीएनजीका सफल ब्याट्सम्यान असाद भालालाई दोस्रो स्लिपमा आरिफ ब्याट क्याच गराई उनले लगातार २ ओभरमा २ विकेट लिएका थिए ।त्यसपछि पीएनजीले लगातारजसो विकेट गुमाइरह्यो । सन्दीप लामिछानेले ४ विकेट लिँदै म्यान अफ द म्याच प्रदर्शन गरे । उनले १० ओभरमा ३५ रन खर्चेका थिए । कुशल मल्लले ७ ओभरमा १ मेडन राख्दै १९ रन खर्चेर २ र सोमपालले ७ ओभरमा ३७ रन खर्चेर १ विकेट लिए । पीएनजीबाट ओपनर लेगा सिकाले ३०, चार्ल्स अमिनीले २३, टोकाले २२ र किप्लिन डोरिगाले १५ रन बनाए । नेपालले एकदिवसीय अन्तर्राष्ट्रियमा ११ औं खेल खेल्दै छैटौं जित पाएको हो । ओमान भ्रमणमा रहेको नेपालले शुक्रबार पीएनजीसँगै दोस्रो तथा अन्तिम खेल खेल्नेछ । त्यसपछि नेपालले अमेरिका र ओमानसँग विश्वकप लिग २ का खेल खेल्नेछ ।"
विक्रमको बहुप्रतीक्षित डेब्यु,"(काठमाडौं)  विश्व क्रिकेट लिग च्याम्पियनसिपका लागि नेपाल सन् २०१५ मा यूएई भ्रमणमा थियो । पपुवा न्युगिनीविरुद्ध अबुधाबीमा च्याम्पियनसिपका दुई खेल खेल्दै गर्दा सबैभन्दा उत्साहित नेपाली टोलीमा सम्भवतः विक्रम सोब नै थिए । कारण उनी पहिलो पटक राष्ट्रिय टोलीमा परेका थिए । महबुब आलम र इर्शाद अहमदले पीएनजीसँगको यही खेलबाट लिस्ट ए मा डेब्यु गरेका थिए । विक्रमले देखेको डेब्यु गर्ने सपना पीएनजीसँगको खेलबाटै पूरा भयो । तर, त्यसका लागि उनले ६ वर्ष लामो यात्रा तय गर्नुपर्यो । पीएनजीविरुद्ध ओमानमा मंगलबार भएको एकदिवसीय अन्तर्राष्ट्रिय विक्रमको आफ्नो पहिलो अन्तर्राष्ट्रिय खेल थियो । ६ वर्षअघिको त्यो भ्रमणपछि विक्रम नेपाली टोलीमा आउने जाने भइरहेका थिए । तर, कहिल्यै खेल्न पाएनन् । २०१६ मा नेपालको इंग्ल्यान्ड र नेदरल्यान्ड्स भ्रमण होस् वा अन्यमा नेपाली टोलीभित्र रहे पनि विक्रमको भागमा कहिल्यै खेल्ने मौका जुरेन । त्यसैले पीएनजीसँगको खेल उनका लागि बहुप्रतीक्षित डेब्यु बन्यो । खेल सुरु हुनुअघि नेपाली टोलीका व्यवस्थापक दाउद अन्सारीले विक्रमलाई एकदिवसीय अन्तर्राष्ट्रिय क्याप प्रदान गरेका थिए । उनी नेपालबाट एकदिवसीय अन्तर्राष्ट्रिय खेल्ने २६ औं खेलाडी बने । २९ वर्षे विक्रमले यो क्षणलाई विशेष बनाए । सोमपाल कामीले नयाँ बल लिएपछि विक्रम नेपालको दोस्रो ओभर लिएर आएका थिए । उनले आफ्नो पहिलो बलमै टोनी उरालाई बोल्ड गरे । एकदिवसीय अन्तर्राष्ट्रियमा आफ्नो पहिलो खेलको पहिलो बलमै विकेट लिने उनी विश्वका २७ औं खेलाडी बने । एसोसिएट क्रिकेटमा यस्तो सफलता हात पार्ने विक्रम सातौं खेलाडी हुन् । २०१४ को ट्वान्टी२० विश्वकप नेपालको पहिलो थियो । त्यसमा हङकङविरुद्धको पहिलो खेलमा पारस खड्काले पहिलो बलमै विकेट लिएका थिए । पीएनजीका सफल ब्याट्सम्यान तथा कप्तान असाद भालालाई दोस्रो स्लिपमा आरिफ ब्याट क्याच गराई विक्रमले लगातार २ ओभरमा २ विकेट लिए । त्यसपछि पीएनजी खेलमा फर्किन गाह्रो भयो । विक्रमले ५ ओभरको एक स्पेल उनका लागि विशेषमात्र बनेन, पीएनजीलाई भारी पनि पर्यो । त्यसपछि उनी दोस्रो स्पेलमा बलिङमा आउनुपरेन । उनले ५ ओभरमा १ मेडन राख्दै २० रन खर्चेर २ विकेट लिए । पछिल्ला दुई घरेलु प्रतियोगितामा उनी राम्रै छाएका थिए । उनले त्रिभुवन आर्मी क्लबलाई प्रधानमन्त्री कप दिलाउँदा ३ इनिङ्समा ७४ रन बनाउनुका अलावा ७ विकेट लिएका थिए । काठमाडौं मेयर्स कपमा पनि उनले ३ खेलमा ५ विकेट लिँदै राष्ट्रिय टोलीमा आफ्नो अलराउन्ड दाबेदारिता पेस गरेका थिए । प्रायः नेपाली टोली भ्रमणमा जाँदा १४ वा १५ खेलाडी हुन्थे । कोभिड१९ को जोखिमसँगै यसपटक १७ नेपाली खेलाडी ओमान गएका छन् । त्यसले पनि विक्रमको ओमान भ्रमणलाई बलियो बनाएको थियो । तीव्र गतिको बलिङमा अनुभवी सोमपाल कामीसँग करण केसी रहेको र नयाँ सम्भावना बोकेका गुलशन झा पनि समावेश गरिएकाले विक्रम यसपालि पनि टुरिस्ट मात्र भएर फर्किनुपर्ने सम्भावना नदेखिएको होइन । ओमान र अमेरिकासम्मिलित आईसीसी विश्वकप लिग २ का खेलहरू अगाडि पीएनजीसँगको दुई एकदिवसीय अन्तर्राष्ट्रिय खेल नेपालका लागि तयारीक्रममा रहँदा विक्रमको बहुप्रतीक्षित डेब्यु सम्भव भएको हो ।"
चितवनमा ट्यालेन्ट हन्टबाट ५ खेलाडी,"(चितवन)  चितवन टाइगर्सले चौथो संस्करणको बजाज पल्सर एभरेस्ट प्रिमियर लिग (ईपीएल) ट्वान्टी२० क्रिकेटका लागि मंगलबार भरतपुरमा ट्यालेन्ट हन्टबाट ५ खेलाडी लिएको छ । त्यसमध्ये दुई खेलाडीले टिममा रहेर प्रतिस्पर्धा गर्ने अवसर पाउनेछन् । काठमाडौंको कीर्तिपुरस्थित त्रिवि क्रिकेट मैदानमा असोज ९ देखि हुनेछ । चितवन टाइगर्सका प्रमुख किशोर भट्टराईले ५ खेलाडीमध्ये गौतम केसी टिममा छनोट भइसकेको जानकारी दिए । उनका अनुसार बाँकी चार खेलाडी कृजन गुरुङ, संघर्ष पौडेल, राजेश ढकाल र आकाश थापामध्ये एकजना छनोट हुनेछन् । उनीहरू शुक्रबार काठमाडौं जानेछन् । टिमसँगै बन्द प्रशिक्षणमा रहनेछन् । उनीहरूको प्रदर्शनका आधारमा असोज २ देखि थप एकलाई टिममा सहभागी गराइने छ ।टाइगर्समा कप्तान सोमपाल कामी छन् । कमलसिंह ऐरी, शाहब आलम, इशान पाण्डे, ललितसिंह भण्डारी, दीलिप नाथ, सागर ढकाल, राजेश पुलामी मगर, हसिम अन्सारी, भीम सार्की, खडकबहादुर बोहरा, आदिल खान, सन्दीप सुनार, देवराज खनाल सामेल छन् । श्रीलंकाका सोकुगे प्रसन्न, अफगानिस्तानका मोहम्मद शाहजाद र करिम जन्नत टाइगर्समा छन् । चितवन टाइगर्सका विदेशी खेलाडीमा पाकिस्तानका डानिस अजिज र मलेसियाका वीरनदीप सिंह पनि छन् । देश विदेशका खेलाडीहरू सामेल सशक्त टिम बाट खेल्ने अवसर पाउन लागेकामा गौरव अनुभव भएको गौतम केसीले बताए । १८ वर्षे गौतम नारायणगढ लायन्सचोकमा हुन् । उनी २०७५ सालमा यू१९ क्रिकेटमा मध्यमाञ्चल कप्तान थिए । उनले प्रधानमन्त्री कप क्रिकेटमा वाग्मती प्रदेशबाट खेलेका थिए । ईपीएलमा तेस्रो प्रयासमा टिममा परेको उनले सुनाए । चितवनमा सम्भावना बोकेका धेरै खेलाडी छन् । ट्यालेन्ट हन्टले उनीहरूलाई खुल्न मदत गर्दछ, चितवन जिल्ला क्रिकेट संघका अध्यक्ष कैलाश प्रधानले भने ।"

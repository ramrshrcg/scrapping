शीर्षक,विवरण
"एमसीसी : जति छलफल, उति अलमल","अध्यक्ष ओलीले आफ्नो नेतृत्वमा सरकार हुँदा सम्झौता अनुमोदन गराउन संसद्मा दर्ता पनि गराएको उल्लेख गर्नुभयो, भट्टराईले कान्तिपुरसँग भने, तर अहिले सरकारले के तयारी गरेको छ भन्ने जानकारी छैन किनकि यो विषयमा हामीसँग छलफल भएको छैन । सत्तापक्षबाट ठोस धारणा नआएको अवस्थामा प्रतिपक्षबाट धारणा बनाइहाल्नु आवश्यक देखिएको छैन भनेर उहाँले प्रस्ट पार्नुभएको छ ।२०७४ भदौ २९ मा शेरबहादुर देउवा नेतृत्वको तत्कालीन सरकार र एमसीसीबीच ५ सय मिलियन डलर (करिब ५५ अर्ब रुपैयाँ) अनुदानको सम्झौता भएको थियो । सम्झौता अनुमोदन गर्न ओली सरकारले २०७६ असार ३० मा प्रतिनिधिसभामा दर्ता गराएको थियो । तर पक्षविपक्षमा भएका बहसले यो सम्झौता जहाँको त्यहीँ छ । ओलीले आफ्नै नेतृत्वमा रहेको दलका केही नेताको विरोधबीच अनुमोदनको प्रयास गरे पनि तत्कालीन सभामुख कृष्णबहादुर महरा र सभामुख अग्निप्रसाद सापकोटाको असहयोगका कारण संसद्बाट अनुमोदन गर्न नसकेको उपाध्यक्ष सुमारलाई जानकारी दिएका थिए । तत्कालीन सभामुख महराले एमसीसीलाई अवरोध गरेको भन्दै ओलीले सार्वजनिक आलोचना पनि गरेका थिए ।सरकारको प्रस्ताव आएपछि मात्र आफूहरूले यस विषयमा धारणा बनाउने जानकारी ओलीले दिएका छन् । सरकारको धारणा आएपछि एमालेले छलफल गरेर निर्णय गर्छ । त्यसमा पनि गठबन्धन सरकारले विश्वासको मत लिँदा पक्षमा १ सय ६५ मत आएकाले सम्झौता पास गर्न प्रतिपक्षको आवश्यकता नै पर्दैन भनेर पनि हामीले स्पष्ट पारेका छौं, भट्टराईले भने । ओलीसँगको भेटमा सुमारबाहेक एमसीसीका सहायक उपाध्यक्ष जोनाथन ब्रुक्सलगायत थिए भने एमालेका तर्फबाट विष्णु रिमाल, विदेश विभाग प्रमुख भट्टराई, प्रचार विभाग उपप्रमुख सूर्य थापा थिए । अमेरिकी टोलीले बिहीबार साँझ एकीकृत समाजवादीका अध्यक्ष तथा पूर्वप्रधानमन्त्री माधवकुमार नेपाललाई सिंहदरबारस्थित अन्तर्राष्ट्रिय सम्बन्ध समितिको कार्यकक्षमा भेट्यो । करिब डेढ घण्टा चलेको संवादमा नेपालसहित पार्टीका नेता गंगालाल तुलाधर, प्रमेश हमाल उपस्थित थिए । तुलाधरका अनुसार सुरुवातमा सुमारले एमसीसी इन्डोप्यासिफिक रणनीतिको अंग नरहेको र विशुद्ध नेपालको गरिबी निवारणका लागि रहेको भन्दै प्रस्ट पारेकी थिइन् । जवाफमा अध्यक्ष नेपालले पार्टी र सत्ताका पाँच घटकसँग छलफलपछि निष्कर्षमा पुग्ने बताएका थिए । देश र जनताको हितमा छ भने यो सम्झौता पारित हुन्छ । हितमा छैन भने पारित हुन्न भनेर नेपालले भन्नुभयो । खासमा एमसीसीका विषयमा हामी (नेपाली पक्ष) बाट भन्दा तपाईंहरू (अमेरिकी अधिकारीहरू) बाट थरीथरी भनाइ आएको हो भनेर प्रस्ट राखियो, तुलाधरले भने । तुलाधरले एमसीसी सम्झौता अध्ययन गर्न तत्कालीन नेकपाले बनाएको कार्यदलका संयोजक तथा पूर्वप्रधानमन्त्री झलनाथ खनाल अहिले आफ्नै पार्टीमा रहेको उल्लेख गर्दै उनको धारणा पनि सुनेर पार्टीले निर्णय गर्ने स्पष्ट पारे । त्यस्तै सत्ताका अन्य घटक के भन्छन् भन्ने पनि महत्त्वपूर्ण हुने उनको भनाइ छ । एमसीसी टोलीले बिहीबारै जनता समाजवादी पार्टी संघीय परिषद् अध्यक्ष बाबुराम भट्टराई र अध्यक्ष उपेन्द्र यादवसँग पनि भेट गरेका छन् । भेटवार्ताका लागि भट्टराई र यादव साँझ नक्सालस्थित होटल मेरियट पुगेका थिए । उनीहरूबीच झन्डै ४५ मिनेट कुराकानी भएको थियो । त्यस क्रममा सुमारले सम्झौताका विवादित विषयबारे प्रस्ट पारेकी थिइन् । दुवै नेताले सकारात्मक जवाफ दिएको स्रोतले जनाएको छ । उता, सत्ता गठबन्धनको दोस्रो दल माओवादी भने एमसीसीबारे सकारात्मक छैन । प्रवक्ता कृष्णबहादुर महरा संशोधन नभएसम्म एमसीसी अनुमोदन हुन नसक्ने पार्टीको धारणा रहेको बताउँछन् । विकास र आर्थिक सहयोगको सम्झौता संसद्बाट पारित गर्न दबाब दिनु रहस्यको विषय छ । यो सम्झौता संशोधन नभएसम्म पारित गर्नु हुँदैन, उनले भने । तर, एमसीसीले अर्थमन्त्री जनार्दन शर्मालाई जवाफ पठाउँदै हस्ताक्षर भइसकेको सम्झौता संशोधन हुन नसक्ने स्पष्ट गरिसकेको छ ।एमसीसी टोलीले प्रधानमन्त्री तथा कांग्रेस सभापति शेरबहादुर देउवा, माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहाल र अर्थमन्त्री जनार्दन शर्मालगायतलाई भेट्ने कार्यक्रम छ । यो टोली एमसीसी सम्झौतामा पूर्वाधार विकास, अर्थ मन्त्रालयलाई दिएको प्रस्टीकरण र नेपाली जनताको कुरा सुन्न आएको काठमाडौंस्थित अमेरिकी दूतावासद्वारा जारी विज्ञप्तिमा उल्लेख छ । सुमारले एमसीसी सम्झौता कार्यक्रममा सैन्य संलग्नता नरहेको, यसले नेपालको सार्वभौमिकतालाई बाधा नपुर्याउने र नेपालको संविधानभन्दा माथि सम्झौता नरहेको सम्बन्धमा स्पष्ट पार्ने दूतावासको भनाइ छ ।"
गठबन्धन बैठक दाहालले भने 'माओवादीभित्रै दुई धार,"बैठकमा सहभागी राष्ट्रिय जनमोर्चाकी उपाध्यक्ष दुर्गा पौडेलले आफ्नो दल एमसीसीको विपक्षमा रहेको स्पष्ट पारिन् । गठबन्धन दलको बैठकमा पनि आफ्नो धारणा त्यही रहेको उनको भनाइ छ । अहिले एमसीसीबारे सत्ताधारी दलबीच खटपट भई गठबन्धनको भविष्यमाथि समेत अड्कल गर्न थालिएको छ । पौडेलले भने एमसीसीकै कारण गठबन्धन नटुट्ने बताइन् । यो प्रतिगमनविरुद्धको गठबन्धन हो, एमसीसीकै कारण भत्किने सम्भावना रहँदैन, उनले भनिन्, बरु एमसीसी कसरी फिर्ता गर्ने भन्नेबारे छलफल हुन सक्छ ।दिउँसो ३ बजे बोलाइएको बैठकमा कांग्रेसबाट सभापति एवं प्रधानमन्त्री देउवाका साथै महामन्त्री पूर्णबहादुर खड्का, माओवादी केन्द्रका अध्यक्ष पुष्पकमल दाहाल, नेकपा समाजवादीका अध्यक्ष माधवकुमार नेपाल, राष्ट्रिय जनमोर्चाकी उपाध्यक्ष दुर्गा पौडेल र मन्त्रीहरू सहभागी थिए । बैठकमा सहभागी एक नेताका अनुसार मन्त्रिपरिषद् दुई चरणमा विस्तार गर्ने सहमति भएको छ । छिट्टै (दुईतीन दिनमै) सरकार विस्तार गर्ने र केही समयपछि बाँकी मन्त्री थपेर तेस्रो चरणमा सरकारलाई पूर्णता दिने सहमति भएको ती नेताले बताए । सत्ता गठबन्धन दलको आन्तरिक समस्याका कारण दुई महिना पुग्दा पनि सरकारले पूर्णता पाएको छैन । १६ मन्त्रालयको कार्यभार प्रधानमन्त्री देउवाले सम्हालिरहेका छन् ।"
परिवारका ६ जनाको हत्यामा प्रहरीले अझै भेटेन ॅक्लु,"(संखुवासभा)  मादी नगरपालिका१ मा भएको सामूहिक हत्याको चार दिन बित्दा पनि प्रहरीले क्लु भेटेको छैन । घटनास्थलमा खटिएका संघदेखि जिल्लासम्मका प्रहरीका चार टोलीले अनुसन्धान सकारात्मक रहेको बताउँदै आएका छन् तर कसैलाई पक्राउ गर्न सकेका छैनन् । घटनाकै दिनबाट संघीय इकाई प्रहरी कार्यालय धरानका एसपी भीमबहादुर दाहालको नेतृत्वमा तालिम प्राप्त कुकुरसहितको विशेष प्रहरी टोली घटनास्थलमा छ । त्यस्तै, प्रहरीको केन्द्रीय अनुसन्धान ब्युरो (सीआईबी) को टोली, प्रदेश प्रहरी कार्यालयको टोली तथा जिल्ला प्रहरी कार्यालय र इलाका प्रहरी कार्यालय चैनपुरको टोली अनुसन्धानमा खटिएको छ । प्रदेश १ का प्रहरी प्रमुख डीआईजी अरुणकुमार बीसी पनि घटनास्थलमा पुगेका छन् । यति धेरै प्रहरी परिचालन भए पनि घटनाको चार दिनसम्म हत्यामा संलग्न व्यक्ति भेटिएको छैन । घटनाको क्लु पत्ता लागेको प्रहरी स्रोतले बताएको छ तर अनुसन्धानमा खटिएका प्रहरीले केही खुलाएका छैनन् । हत्याको कारण र हत्यारा फेला नपर्दा सर्वसाधारणमा त्रास बढेको मादी नगरपालिकाका मेयर विदुर लिङ्थेपले बताए । प्रहरीले भने प्राविधिक कोणबाटै केही प्रमाण भेटिने आशामा अनुसन्धान गरिरहेको दाबी गरेको छ । घटनाअघिको सात दिन र घटनापछिको २४ घण्टाको कल डिटेल रेकर्ड (सीडीआर) विश्लेषण गर्दा ठोस उपलब्धि हात नपरेको अनुसन्धान अधिकृतहरूले बताएका छन् । घटनास्थलदेखि करिब १० किलोमिटर रेन्जमा रहेको दुईवटा बीटीएस टावरबाट कनेक्ट भएका करिब सयभन्दा बढी सक्रिय मोबाइल नम्बरको विश्लेषण गर्दा शंकास्पद केही नदेखिएको प्रहरी स्रोत बताउँछ । त्यस क्षेत्रमा एनसेल र एनटीसीको सेवा विस्तार भए पनि मृतक तेजबहादुर कार्कीको घर आसपास दुवै नेटवर्कको रेन्ज कम छ ।कार्कीको घरदेखि केही माथि डाँडामा उक्लिएपछि मात्र दुवैको नेटवर्क राम्रो टिप्ने गर्छ । सीडीआरको १६ वटै विधिको रिपोर्टअनुसार घटना घटेको सात दिनभित्र केही नयाँ व्यक्तिहरू गाउँमा आए पनि प्रत्येकलाई सोधपुछ गर्दा हत्यासँग अहिलेसम्म कुनै कनेक्सन भेटिएको छैन ।अनुसन्धान टोलीले परिवारका तीन जनाले प्रयोग गर्ने तीन वटा मोबाइलसमेत घटनास्थल र घरबाट बरामद गरिसकेको छ । प्राविधिक पाटोमा सहयोग गर्न सीआईबीबाट डीएसपी रुगम कुँवर नेतृत्वको टोली पनि यति बेला घटनास्थलमै खटिएको छ । प्रहरीको संयुक्त अनुसन्धान टोलीले दर्जनौं व्यक्तिलाई बोलाएर बयान लिइसकेको छ । घटनापछि गाउँबाट हराएका व्यक्तिबारे प्रहरीले सोधीखोजी गरिरहेको छ । मादी नगरपालिका१ का ६ जनाको हत्या गरिएको अवस्थामा गत सोमबार बिहान शव फेला परेको थियो । तेजबहादुर, उनकी आमा पार्वता, श्रीमती मनमाया, बुहारी रञ्जना, नाति दीपक र नातिनी गोमाको बीभत्स रूपमा हत्या भएको थियो ।"
यसपालि पनि मलको हाहाकार,"सन्जु पौडेल (लुम्बिनी), मोहन बुढाऐर (धनगढी), भवानी भट्ट (कञ्चनपुर), रमेशकुमार पौडेल (चितवन), देवनारायण साह (मोरङ), राजकुमार कार्की (सिन्धुली), अनिश तिवारी (सिन्धुपाल्चोक) र सुवास बिडारी (हेटौंडा)"
अन्नभण्डारमै अभाव,"(जनकपुर)  माग र आपूर्तिको सन्तुलन नमिल्दा मल छर्ने मुख्य सिजनमै युरिया मलको चरम अभाव झेल्नुपरेको छ । कृषि सामग्री कम्पनीको क्षेत्रीय कार्यालय वीरगन्जमा छ, तर पर्सामै मलको अभाव छ । वीरगन्ज२३ प्रसौनीका किसान विजय कोइरीले आफ्नो १ बिघा धान खेतका लागि ५ बोरा युरिया मल आवश्यक रहेकामा १ बोरा मात्र जोहो गर्न सकेको बताए । सहकारीहरूले मल दिँदैनन्, कालोबजारीले महँगोमा बिक्री गर्छन्, उनले भने । केही सहकारीले किसानलाई मल वितरण नगरी बारा र रौतहटका कालोबजारीलाई प्रतिबोरा १ हजार १ सयदेखि १ हजार २ सय रुपैयाँमा बेच्ने गरेको किसान बताउँछन् । यसरी १ बोरामै ३ सय ५० रुपैयाँसम्म नाफा लिइरहेको उनीहरूको भनाइ छ । जिल्ला कृषि सहकारी संघ पर्साका अध्यक्ष शिवकुमार साहले भने सहकारीहरूले कालोबजारी गरेको गुनासो हालसम्म नआएको दाबी गरे । तर कृषि कम्पनी वीरगन्ज क्षेत्रीय कार्यालय प्रमुख गोरखनाथ केसी पर्साकै केही सहकारीले मलको कालोबजारी गरी गैरजिल्लाका मल व्यापारीलाई मल बेचेको गुनासो आफूसम्म आएको बताउँछन् । साल्ट ट्रेडिङ कर्पोरेसनले युरिया नल्याएपछि त्यसको दबाब कम्पनी एक्लैमाथि पर्न गएको केसी बताउँछन् । ग्लोबल टेन्डरबाट ३१ हजार मेट्रिक टन युरिया आयातको ठेक्का पाएको स्विस सिंगापुर कम्पनीको मल हाल सिपमेन्टमा रहेकाले उक्त मल आउन करिब १ महिना लाग्ने उनले बताए । कम्पनीको वीरगन्ज कार्यालयले प्रदेश १, २ र वाग्मती प्रदेशका डेढ दर्जनभन्दा बढी जिल्लामा मल वितरण गर्दै आएको छ ।सप्तरीको छिन्नमस्ता७ का किसान उमेशप्रसाद यादवले खेतमा धान लहलहाउँदा पनि मल नपाएको गुनासो गरे । रोप्ने र हुर्किएको बेला हरेक वर्ष मलको अभाव हुने गरेको उनीजस्ता आमकिसानको गुनासो हो । कृषि सामग्री कम्पनी लिमिटेड राजविराजका निमित्त प्रबन्धक सोनेलाल मुर्मुका अनुसार किसानको मागअनुसार मलको आपूर्ति हुन सकिरहेको छैन । मल नपाउँदा किसान लुकीचोरी भारतबाट ल्याउन बाध्य छन् । कृषि ज्ञान केन्द्र गौरका अधिकृत अशोककुमार सिंहले धान रोपेको ५० देखि ६० दिनभित्र गजाउने र बाला पसाउने हुँदा मल अत्यन्तै आवश्यक पर्ने बताए । रैथाने धानमा चाँडै रोग लाग्ने र मल अभाव हुने भएकाले पछिल्ला वर्ष धान खेती गर्ने किसान घट्दै गएका छन् ।"
'स्टार्टअप लाई 'स्टार्ट गर्नै गाह्रो,"साढे ६ हजारलाई सहुलियत कर्जा सरकारले स्टार्टअप नै भनेर हालसम्म कुनै कर्जा वा अनुदानको व्यवस्था नगरे पनि त्यससँग मिल्दोजुल्दो शीर्षकमा वित्तीय स्रोत जुटाउने व्यवस्था भने गरेको छ । राष्ट्र बैंकका अनुसार स्टार्टअपसँग मिल्दाजुल्दा छ वटा सहुलियतपूर्ण ऋण कार्यक्रम सञ्चालनमा छन् । तर ती शीर्षकको ऋणसमेत धेरैले पाउन सकेको छैन । हालसम्म बिनाधितो कर्जा, शिक्षित युवा स्वरोजगार कर्जा, विदेशबाट फर्केका युवा परियोजना कर्जा, उच्च प्राविधिक तथा व्यावसायिक शिक्षा कर्जा, प्राविधिक तथा व्यावसायिक तालिम परिषद्बाट मान्यता प्राप्त संस्थाबाट लिइने तालिम कर्जा र युवा वर्ग स्वरोजगार कर्जा शीर्षकमा ६ हजार ७ सय ६३ जनामा ३ अर्ब ७३ करोड २१ लाख ५१ हजार रुपैयाँ मात्रै ऋण प्रवाह भएको राष्ट्र बैंकको तथ्यांक छ । सहुलियत कर्जाका लागि ब्याज अनुदानसम्बन्धी एकीकृत कार्यविधि२०७६ अन्तर्गत २०७८ को असार मसान्तसम्म उक्त शीर्षकमा कर्जा प्रवाह भएको राष्ट्र बैंकले जानकारी दिएको छ । जहाँ ५ हजार ६ सय ६८ जनामा २ अर्ब ९२ करोड ६९ लाख ९५ हजार रुपैयाँ बिनाधितोको कर्जा प्रवाह भएको छ । त्यसैगरी ८ सय ३९ जनाका लागि ६९ करोड ५ लाख १२ हजार रुपैयाँ विदेशबाट फर्केका युवा परियोजना कर्जा, १ सय ४० जनालाई ७ करोड ५२ लाख ७८ हजार रुपैयाँ शिक्षित युवा स्वरोजगार कर्जा, १ सय ११ जनालाई ३ करोड ७६ लाख ६६ हजार रुपैयाँ उच्च, प्राविधिक तथा व्यावसायिक शिक्षा कर्जा, ३ जनालाई १३ लाख रुपैयाँ युवा वर्ग स्वरोजगार कर्जा र २ जनामा ४ लाख रुपैयाँ सीटीईभीटीबाट मान्यता प्राप्त संस्थानबाट लिइने तालिमसम्बन्धी कर्जा प्रवाह भएको छ ।"
धमाधम खुल्दै विद्यालय,"(सिन्धुली)  कोरोनाको दोस्रो लहर फैलिएपछि बन्द भएका सिन्धुलीका विद्यालयहरू धमाधम खुल्न थालेका छन् । जिल्लाका ९ स्थानीय तहमध्ये कमलामाई र दुधौली नगरपालिका तथा मरिण, हरिहरपुरगढी, गोलन्जोर र फिक्कल गाउँपालिकाका विद्यालयमा विद्यार्थीको भौतिक उपस्थितिमै कक्षा सञ्चालनमा आएको छ । घ्याङलेख, तीनपाटन र सुनकोसी गाउँपालिकाले विद्यालय खोल्न अनुमति माग गरेका छन् ।कमलामाईको नगर शिक्षा शाखा प्रमुख शंकर लुइँटेलका अनुसार नगरभित्रका सामुदायिक र संस्थागत विद्यालयका सबै कक्षा सञ्चालनमा आएका छन् । यसअघि कक्षा ८१२ सम्मको पठनपाठन भने भइरहेको थियो । नगरक्षेत्रभित्र सामुदायिक ८४ वटा र संस्थागत २३ वटा विद्यालय छन् । जिल्ला कोभिड१९ संकट व्यवस्थापन केन्द्रले स्वास्थ्य सुरक्षा मापदण्ड अपनाएर कुल विद्यार्थीको ३३ प्रतिशत मात्रैको भौतिक उपस्थितिमा पढाउन अनुमति दिए पनि विद्यालयहरूले आफूअनुकूल कक्षा सञ्चालन गरिरहेका छन् । स्वास्थ्य मापदण्डलाई अनिवार्य गरी अनुगमनको व्यवस्था गरिएको लुइँटेल बताउँछन् । मरिण गाउँपालिकाका शिक्षा शाखा संयोजक नवराज बरालले ४८ वटा सामुदायिक र ४ संस्थागत विद्यालय खुलेको बताए । एउटा कक्षालाई २ सत्रमा बाँडेर विद्यार्थीको भौतिक उपस्थिति ३३ प्रतिशत नबढ्ने गरी पठनपाठन सुरु भएको छ, उनले भने, विस्तारै विद्यालयलाई सहज हुने गरी पूर्ण क्षमतामा खोल्न अनुमति दिइनेछ । हरिहरपुरगढी गाउँपालिकाले भने जोरबिजोर प्रणालीबाट कक्षा सञ्चालन गरेको छ ।लामो समयदेखि छात्रछात्राको भौतिक उपस्थितिमा विद्यालय सञ्चालन नभएको, सबै विद्यार्थीको पहुँचमा इन्टरनेट नभएको, कोरोना महामारीको जिल्लाको अवस्था विश्लेषण गर्दा घट्ने क्रममा रहेको र स्मार्ट लकडाउनसम्बन्धी कार्यविधि, २०७८ बमोजिम विद्यालय सञ्चालन गर्न दिइने निर्णय गरिएको जिल्ला प्रशासन कार्यालयले जनाएको छ ।"
कोभिड जोखिमबीच तीज,"(काठमाडौं)  कोरोना संक्रमणको जोखिमका बीच यस वर्ष हिन्दु धर्मावलम्बी महिलाहरूले हरितालिका तीज पर्व मनाएका छन् । भाद्र शुक्ल तृतीयाका दिन मनाइने यो पर्वमा महिलाहरू सौभाग्य, पारिवारिक सुख, सुस्वास्थ्य, श्रीमान्को दीर्घायु तथा अविवाहितहरूले शिवजस्तै वर पाउने कामना गर्दै निराहार उपवास (व्रत) बसी शिवको पूजा आराधाना गर्छन् । द्वितीयाको राति दर खाएर सुरु हुने पर्व पञ्चमीसम्म गरी ४ दिन मनाइन्छ । दैनिक थपिने कोरोना संक्रमितको संख्या घट्दै गएपछि काठमाडौं उपत्यकामा निषेधाज्ञा हटाइएको छ । जसका कारण शिवालयहरूमा भक्तजनहरूको चहलपहल बढेको थियो । काठमाडौंस्थित पशुपतिनाथ, बसन्तपुरलगायत मुख्य शिव मन्दिरहरू बन्द रहे पनि भक्तजनहरूले मन्दिरबाहिरैबाट शिवको पूजा आरधाना गरे । पशुपति क्षेत्र विकास कोषका अनुसार कोरोना संक्रमण जोखिमलाई मध्यनजर गर्दै मुख्य मन्दिरको ढोका खुला गरिएन । तीजमा दर्शनार्थीको निकै घुइँचो हुने वसन्तपुरस्थित पशुपति मन्दिरमा पनि बाहिरैबाट भक्तजनहरूलाई पूजा आराधना गर्ने व्यवस्थापन मिलाइएको पुजारी सुशीलराज उपाध्यायले बताए । पूजा आराधनाका लागि मुख्य मन्दिरको ढोका खोलिएन, उनले भने, भक्तजनहरूले बाहिरबाटै पूजा गरे, मखन क्लबका स्वयंसेवकहरूले सकेसम्म भीडभाड व्यवस्थापनको प्रयास गरेका थिए । सरकारले कोरोनाको जोखिम कायमै रहेकोले स्वास्थ्य सुरक्षा मापदण्ड पालना गरी घरघरमा तीज मनाउन अपिल गरेको थियो । तर उपत्यकाका अन्य मुख्य शीव मन्दिरहरू बन्द रहे पनि वरपरका शिवपीठहरूमा अघिल्लो वर्षभन्दा महिलाहरूको भीड बढी थियो । अधिकांश व्रतालु महिलाहरूले स्वास्थ्य सुरक्षाका मापदण्ड पालना गरेका थिएनन् । मन्दिरवरिपरि महिलाहरूलाई नाचगानलगायतका कार्यक्रम गर्न रोक लगाइए पनि भीडभाड व्यवस्थापन फितलो थियो । वसन्तपुरस्थित पशुपति मन्दिरभित्र प्रवेश गर्न नपाए पनि बाहिरबाटै पूजा गरेको डल्लुकी विपना नेपालीले बताइन् । मन्दिर खुल्लै होला भनेर सोचेको थिएँ, बन्द पो रहेछ, उनले भनिन्, बाहिरै पूजा गरियो । भित्रै गएर पूजा गरेको जस्तो मन खुल्लाचाहिँ भएन । गरगहना र रातो पहिरनमा सजिएकी उनी शिवको पूजापछि साथीसंगीहरूसँग तस्बिर लिन व्यस्त भइन् । मन्दिर प्रवेश गर्न नपाए मन्दिर परिसरको चहलपहल देखेरै रमाइरहेकी थिइन् दोलखा घर भई हाल स्वयम्भू बस्ने मनीषा कार्की । अघिल्लो वर्ष तीज घरका सदस्यहरूसँगै मनाएकी उनले यो वर्ष बाहिर निस्कन पाएकोमा खुसी लागेको सुनाइन् । खाली त्यही कोरोना भनेर घरमा बस्दाबस्दा दिक्क लागेको थियो । यता रातो सारीमा आउनुभएका दिदीबहिनीहरू देखेर रमाइलो लागेको छ । मज्जाले नाचुँला भनेर रातो सारी लाएर त आएँ । यता नाच्न पो नपाइने रहेछ, उनले हाँस्दै भनिन् । अघिल्लो वर्ष शिवालयहरू सुनसान थिए भने घरघरमा तीज पर्वको रौनक थियो । यस वर्ष मन्दिर पुगेर तीज मनाउन पाएकोमा मनिषाजस्तै धेरै महिलाहरू प्रफुल्लित देखिन्थे । संक्रमण जोखिमबीच शिव आराधनाका लागि मन्दिरमा महिलाहरू उल्लेख्य संख्यामा सहभागी भएको मखन क्लबका कोषाध्यक्ष सम्झना जोशीले बताइन् । भनिन्, मन्दिर प्रवेश र नाचगान गर्न मात्रै रोक लगाएका थियौं । थोरै सहभागी हुनुहोला भनेर लाइन व्यवस्थापनमा पनि ध्यान दिएका थिएनौं ।तीज क्षेत्री र ब्राह्मण समुदायमा विशेष पर्वका रूपमा रहेको सुनाउँदै संस्कृतिविद् रास जोशीले हिन्दु महिलाहरूले शिवको महिमालाई प्राकृत रूपमा नै अंगीकार गर्दै आएको सुनाए । हाम्रो धर्मशास्त्रमा हेर्ने हो भने शिवको महिमा प्राचीन समयदेखि नै छ, उनले भने, शिवको नाममा तीजमा क्षेत्री तथा ब्राह्मण समुदायका महिलाहरूले परापूर्वकालदेखि नै पूजा र आराधाना गर्दै आएका छन् । यस पर्वमा उपवास, दतिवनको प्रयोग, मासिक श्राव शुद्धताको नाममा शरीर शुद्धि गर्नेजस्ता कार्यहरू स्वास्थ्य विज्ञान तथा आयुर्वेदसँग जोडिनाले झन् महत्त्व बढेको उनको दाबी छ । मल्लकालीन ग्रन्थमै हरितालिका व्रतबारे उल्लेख रहेको उनले बताए ।"
प्रहरीकै उपस्थितिमा मिलापत्र,"सिन्धुली (कास) अस्पतालले लापरबाहीका कारण बालकको मृत्यु भएको स्विकारे पनि प्रहरीकै उपस्थितिमा आन्दोलित पीडित पक्षलाई ५ लाख रुपैयाँ क्षतिपूर्ति दिने सहमति भएको छ । तीनपाटन गाउँपालिका२ भीमस्थानको ओम शान्ति हेल्थ केयर अस्पतालको लापरबाहीका कारण स्थानीय सागर तामाङका ७ महिने छोरा युनिकको मृत्यु भएको थियो । जसको विरोधमा ४ दिनदेखि परिवार र स्थानीय आन्दोलनमा उत्रिएका थिए ।खुट्टामा आगोले पोलेपछि उपचारका लागि युनिकलाई साताअघि उक्त अस्पताल भर्ना गरिएको थियो । तर स्वास्थ्यकर्मीले औषधिको ओभरडोज दिँदा उनको गत भदौ २० मा मृत्यु भएको थियो । बिहीबार प्रहरी, जनप्रतिनिधि, राजनीतिक दलका प्रतिनिधि, अस्पताल सञ्चालक, पीडित परिवारजनसहित सबै पक्षको छलफलपछि क्षतिपूर्ति दिने सर्तमा मिलापत्र भएको मृतकका मामा रामधन तामाङले बताए । तत्काल एक लाख रुपैयाँ दिएको र बाँकी रकम १० दिनपछि दिने सहमतिमा मिलापत्र भएको हेल्थ केयरका सञ्चालक भुवन कटुवालका दाजु पवनले बताए ।हेल्थ केयरमा उपचारका क्रममा युनिकको स्वास्थ्य अवस्था जटिल बनेपछि थप उपचारका लागि पाटन अस्पताल लैजाने क्रममा उनको मृत्यु भएको थियो । मृतकका मामा रामधनका अनुसार पाटनका चिकित्सकले औषधिको ओभरडोजले मृत्यु भएको बताएका थिए । त्यसपछि दोषीमाथि कारबाही र क्षतिपूर्तिको माग राख्दै पीडित पक्ष आन्दोलनमा उत्रिएपछि सञ्चालक भुवन कटुवालसहित त्यहाँ कार्यरत स्वास्थ्यकर्मीहरू सुरक्षाको कारण देखाउँदै फरार थिए । अन्नतः बिहीबार क्षतिपूर्ति दिन अस्पताल राजी हुनुले उसले दोष स्विकारेको स्पष्ट हुन्छ ।तर प्रहरीकै उपस्थितिमा दोषीलाई उन्मुक्ति दिने गरी मिलापत्र गरिएकोले गलत नजिर बसेको अधिकारकर्मी वरुण लामिछाने बताउँछन् । कानुनी कारबाहीको सट्टा पैसामा मिलापत्र हुन थालेपछि पीडकलाई थप बल मिल्छ । यसबाट गलत नजिर बसेको छ, उनले भने । प्रहरीले भने किटानी जाहेरी नपरेको र स्वास्थ्यकर्मीको दोष देखिने प्रमाण नभएको दाबी गरेको छ ।"
दुर्घटनामा एकको मृत्यु,नुवाकोट (कास) बिरामी लिन गएको जिप दुर्घटना हुँदा एक जनाको घटनास्थलमै मृत्यु भएको छ । मृत्यु हुनेमा दुप्चेश्वर गाउँपालिका३ रावतबेंसीस्थित पुरानोगाउँका मानबहादुर तामाङ छन् । घाइते चालकको अवस्था सामान्य छ । बिहीबार बिहान गाउँखर्कतर्फ बिरामी लिन जाँदै गरेको प्रदेश ३०१०२२ च ५०७१ नम्बरको बोलेरो जिप दुप्चेश्वर३ कै झगडेमस्यरी सडक खण्डमा दुर्घटनामा परेको हो ।
अदालतबाट भागेका थुनुवा पक्राउ,"काभ्रे (कास) बकपत्रका लागि लगेको समयमा अदालत परिसरबाटै फरार भएका थुनुवा भक्तपुरबाट पक्राउ परेका छन् । चोरीडाँका मुद्दामा पुर्पक्षको लागि कारागार चलान भएका खानीखोला६ का सुनिल वाइबा भदौ ९ मा जिल्ला अदालत परिसरबाट फरार भएका थिए । फरार भएदेखि उनी जान सक्ने र भेट्न सक्ने व्यक्तिलाई निगरानी गरिरहेका थियौं, जिल्ला प्रहरी कार्यालयका डीएसपी हरि खतिवडाले भने, फरार भएपछि पुनः ठगीमै संलग्न रहेछन् । भक्तपुरमा ठगीको उजुरीका आधारमा उनी पक्राउ परेका हुन् ।"
स्वास्थ्य सामग्री हस्तान्तरण,"हेटौंडा (कास) प्रतिमान निमा स्मृति प्रतिष्ठानले वाग्मती प्रदेश स्वास्थ्य मन्त्रालयलाई एक करोड मूल्य बराबरका स्वास्थ्य सामग्री सहयोग गरेको छ । प्रतिष्ठानले बिहीबार मुख्यमन्त्री अष्टलक्ष्मी शाक्यको उपस्थितिमा स्वास्थ्यमन्त्री प्रदीपकुमार कटुवाल क्षत्रीलाई ती सामग्री हस्तान्तरण गरेको हो । गाउन २ हजार ४ सय थान, फेस सिल्ड २ हजार ३ सय ३२ थान, एन ९५ मास्क एक हजार ८ सय थान, मास्क ८ हजार ४ सय थान, थर्मोमिटर २० थान, पीपीई २ सय ७६ थान, ग्लोब्स एक लाख थानसहित ११ थरीका सामग्री सहयोग गरिएको प्रतिष्ठानकी कार्यकारी निर्देशक स्वाती थापाले बताइन् ।"
छत्रपाटी चिकित्सालयको भवन शिलान्यास,काठमाडौं (कास) छत्रपाटी चिकित्सालयको नयाँ भवन शिलान्यास गरिएको छ । काठमाडौं महानगर प्रमुख विद्यासुन्दर शाक्यले बिहीबार काठमाडौं१७ छत्रपाटीस्थित गंगालाल मार्गमा १० आना १ दाम जग्गामा करिब ३५ करोड रुपैयाँ लागतमा बन्ने भवनको शिलान्यास गरेका हुन् । भवन भूमिगत १ तलासहित ७ तलाको हुनेछ । यसका लागि करिब १२ करोड रुपैयाँ खर्च हुने अस्पतालले जनाएको छ ।
विश्वप्रकाश निधिको टिमबाट महामन्त्री उम्मेदवार,"(काठमाडौं)  कांग्रेस प्रवक्ता विश्वप्रकाश शर्माले बीपी जयन्तीको अवसर पारेर बिहीबार महामन्त्रीमा उम्मेदवारी दिने घोषणा गरेका छन् । सुन्दरीजल पुगेर शर्माले उम्मेदवारी घोषणा गरेका हुन् ।उनले सुन्दरीजलस्थित बीपी संग्रहालय पुगेर रुद्राक्षको बिरुवा रोपे, बीपीले रोपेको कपुरको बोटमा पानी हाले, त्यहाँको माटोलाई ढोगे, त्यसपछि उपस्थित कार्यकर्तामाझ आफ्नो उम्मेदवारीको घोषणा गरेका थिए ।केही दिनअघि आफ्नै वडाबाट उम्मेदवारी घोषणा गरेका युवा नेता गगन थापापछि शर्माले महामन्त्रीमा आफूलाई अघि सारेका हुन् । थापा र शर्माको घोषणाले ७५ वर्ष उमेर कटेका पहिलो र ६५ देखि ७२ वर्ष तलका दोस्रो पुस्ताका नेतालाई नेतृत्वको मैदान छाडेर आफ्नो उमेर समूहको पुस्ताले १५ औं महाधिवेशनबाट मात्रै नेतृत्वमा दाबी गर्ने सन्देश दिएका छन् । नेविसंघका पूर्वअध्यक्ष कल्याण गुरुङले भने यसैपटक सभापतिमा उम्मेदवारी दिने घोषणा गरिसकेका छन् । शर्माको उम्मेदवारी घोषणाले प्रधानमन्त्री शेरबहादुर देउवा र उनको समूहमा सबैभन्दा बढी हलचल निम्त्याएको छ । देउवा आफैं सभापतिको प्रतिस्पर्धामा छन् । आफ्नो नेतृत्वमा टिम बनाउने गृहकार्य चलिरहेका बेला त्यही टिमका शर्माले उनलाई नपर्खी किन महामन्त्रीको उम्मेदवारी घोषणा गरे ? शर्माका समकालीन युवा नेताका अनुसार संस्थापन पक्षबाट महामन्त्री पाउने सम्भावना न्यून थियो । पार्टीमा दुई जना महामन्त्री हुने व्यवस्था छ । त्यसमा देउवाले कानुनमन्त्री ज्ञानेन्द्रबहादुर कार्की, बालकृष्ण खाँण र सहमहामन्त्री प्रकाशरण महतमध्येबाटै तान्न चाहिरहेको चर्चा छ । यीबाहेक महामन्त्रीका लागि देउवासँग दाबी गर्ने नेतामा एनपी सावद र रमेश लेखक पनि छन् । उनीहरूको व्यवस्थापन गर्ने अर्को कठिन चुनौती देउवासामु छ । सहमहामन्त्री बनाउने कि भन्ने चर्चा चलिरहेकै बेला गत सोमबार शर्माले सभापति देउवालाई भेटेर महामन्त्रीमा उम्मेदवारी दिने जानकारी गराएका थिए । त्यतिबेला देउवाले शर्मालाई न घोषणा नगर्न भन्न सके, न त आफूले महामन्त्री बनाउने बचन नै दिन सके । ए होहो भन्दै पन्छिए । शर्मा क्याम्पस इकाइको अध्यक्षदेखि सिँढी चढ्दै २०५७ सालमा नेविसंघको केन्द्रीय अध्यक्ष भए । दुई वर्षभन्दा एक दिन पनि बढीघटी नेतृत्वमा नरहेका उनले गुरु घिमिरे र गगन थापालाई संघको जिम्मेवारी सुम्पेर कांग्रेसको राजनीतिमा होमिएका थिए । केही समय उनलाई जिल्लाबाट माथि आउनै कठिन पर्यो । गृहजिल्ला झापामा कांग्रेस नेता कृष्णप्रसाद सिटौलासँग संघर्ष थियो । जिल्लाबाट टकराएको सिटौला र शर्माको राजनीतिक यात्रा केन्द्रमा पनि फरक ध्रुवमा छ । पार्टीमा सिटौला अहिले देउवा र पौडेल दुवै खेमामा छैनन् । उनले १३ औं महाधिवेशनमा आफ्नो नेतृत्वमा महामन्त्री गगन थापा, कोषाध्यक्षमा उमाकान्त चौधरी र केन्द्रीय सदस्यमा प्रदीप पौडेलसहितको टिम अघि सारेका थिए । सभापतिमा पहिलो चरणबाटै बाहिरिएछि दोस्रो चरणमा उनले देउवालाई सघाए । उनकै सहयोगमा देउवा १३ औं महाधिवेशनमा सभापति निर्वाचित भएका थिए । त्यसपछि केही समय सिटौला देउवासँगै रहे । २०७४ को निर्वाचनलगत्तै निर्वाचन हार र टिकट वितरणमा गम्भीर विमति राखेर सिटौला देउवा समूहबाट बाहिरिए ।उनी अलग भएसँगै शर्मा देउवा समूहमा मिसिए । दुईवटा संसदीय निर्वाचन हारेका उनी पार्टीमा १३ औं महाधिवेशनमा पहिलोपल्ट केन्द्रीय सदस्य भएका हुन् । सिटौला बाहिरिएपछि २०७४ पुस २५ मा देउवाले शर्मालाई पार्टी प्रवक्ताको जिम्मेवारीमा ल्याएका थिए । उनी प्र्रवक्ता भएका बेला पार्टीभित्र देउवाको तीव्र आलोचना भइरहेको थियो । २०७४ को निर्वाचनमा पार्टीले स्थानीय, प्रदेश र प्रतिनिधिसभाका तीनै तहका निर्वाचनमा पराजय व्यहोरेको थियो । त्यसलाई लिएर पार्टीभित्र विशेषदेखि अर्ली महाधिवेशनका कुरा चर्किएका थिए । निर्वाचनमा पराजयको जिम्मेवारी सभापतिले लिनुपर्ने भन्दै संस्थापनइतर पक्ष देउवामाथि खनिएको थियो ।मिडियासँग खरो बोल्ने, कतिपय अवस्थामा आफ्ना निर्णय र अभिव्यक्तिले विवादमा तानिने देउवाको बचाउमा शर्माले ठूलो भूमिका खेलिदिए । जस्तो, तत्कालीन प्रधानमन्त्री केपी ओलीले नेत्रविक्रम चन्द नेतृत्वको माओवादीलाई प्रतिबन्ध लगाउँदा देउवाले सार्वजनिक रूपमा समर्थन जनाएका थिए । रौतहट२ बाट निर्वाचित आफताव आलमलाई छुटाउनुपर्ने मन्तव्य दिँदा पनि देउवा उत्तिकै आलोचित भए । यस्ता विवादास्पद अभिव्यक्तिमा समेत नेतृत्वलाई सार्वजनिक क्षति हुनबाट बचाउन शर्माले भूमिका खेले । पछिल्लोपल्ट देउवा केही सीमित घेराबाट चल्न लागेको र संस्थापनको टिमबाट आफू महामन्त्रीमा नपर्ने छनक पाएपछि शर्माले उम्मेदवारी घोषणा गरेका हुन् ।प्रवक्ता र पछिल्लोपटक प्रचार विभाग प्रमुखको जिम्मेवारी पाएपछि शर्माले पार्टीको पुरानो र परम्परागत ढर्रालाई बदलेका छन् । पार्टीको प्रणालीलाई डिजिटल हाउसमा रूपान्तरण गरेका छन् । पार्टीका करिब ९ लाख क्रियाशील सदस्यको नाम अहिले संसारको जुनै कुनाबाट पनि हेर्न सकिने भएको छ । महामन्त्री भनेको संगठनको व्यवस्थापन र जनमानसको प्रतिनिधित्व गर्दै समन्वय गर्ने मुख्य जिम्मेवार पद हो । दुई वर्षसम्म नेविसंघको केन्द्रीय अध्यक्ष बनेर मैले संगठन व्यवस्थापनको अनुभव सँगालेको छु । अर्कोतर्फ पार्टीको प्रवक्ता बनेर जनमानसमा प्रतिनिधित्व गर्ने र समन्वय गर्ने भूमिका गरिरहेको छु, शर्माले कान्तिपुरसँग भने, यिनै दुईवटा अनुभवको स्केचमा मैले आफूलाई महामन्त्रीको उम्मेदवार घोषणा गरेको हुँ ।महामन्त्रीको उम्मेदवारी घोषणा गर्नेबारे उनले वरिष्ठ नेता रामचन्द्र पौडेल, उपसभापति विमलेन्द्र निधि, महामन्त्री शशांक कोइराला, पूर्वमहामन्त्री प्रकाशमान सिंह र नेता शेखर कोइरालालाई जानकारी गराएका थिए । सभापतिका सबै प्रतिस्पर्धी आकांक्षीहरूलाई जानकारी गराएर उम्मेदवार घोषणा गरे पनि शर्माको निकटता सभापति देउवापछि उपसभापति निधिप्रति छ । शर्माले भने कुन टिमबाट लड्ने भन्ने कुरा आफूले तय गरिनसकेको दाबी गरे । सिटौला फेरि देउवा समूहमै जाने र महामन्त्री पनि नदिने बलियो सम्भावना देखियो, शर्मानिकट एक केन्द्रीय सदस्य भन्छन्, अब उहाँ देउवा समूह छाडेर उपसभापति विमलेन्द्र निधिको नेतृत्वको टिममा जान सक्नुहुन्छ । उहाँ आफैंले हामीहरूसँग सभापतिको टिममा भइनँ भने विमल दाइको टिमबाट महामन्त्रीमा चुनाव लड्छु भनेर भन्नुभएको छ ।"
रंगमञ्चलाई चाहिएको ऊर्जा,"डेढ वर्षयता अन्य क्षेत्रझैं कोरोना महामारीको चपेटामा परिरहेको रंगमञ्च अब जुर्मुराउन लागेको छ । जनजीवन अलि सामान्य बन्दै गएसँगै स्वास्थ्य मापदण्ड पालना गर्दै नाटकघरका ढोका खुल्न थालेका छन् । सामान्य अवस्थातर्फ फर्किने यो उत्साहले घरबाहिरको मनोरञ्जनबाट लामो समयदेखि परै रहेका नाटकपारखीहरूलाई मन बहलाउने राम्रो विकल्प दिनेछ नै, कलाकारसहित रंगमञ्चसम्बद्ध ठूलो समूहले पनि अनिश्चितकालीन बेरोजगारीबाट पार पाउँदै जानेछ । लामो समयदेखि रंगमञ्चका गतिविधि ठप्प भइरहँदा सम्बद्ध व्यक्तिहरू साँच्चै मर्कामा छन् । त्यसमाथि राज्यका सम्बद्ध निकायहरूमा अन्यत्रजस्तै कला क्षेत्रलाई पनि राहत प्याकेज दिने सद्बुद्धि पलाउने छाँट नदेखिएको पृष्ठभूमिमा मञ्चको पर्दा उघ्रिन सुरु हुनु सुखद संकेत हो । नाटकले, दर्शकको तत्काल प्रतिक्रिया पाउने कलाको यो स्वरूपले प्राण पाउने भनेकै दर्शकहरूबाट उठ्ने शुल्कबाट हो । त्यसका लागि पनि पहिले त नाटकको मञ्चन हुनुपर्यो । कोरोना महामारीका कारण त्यसैको सम्भावना नरहेपछि कलाकारलगायतको आम्दानीको सानै भए पनि स्रोत सुक्यो । तत्काल भौतिक रूपमा मञ्चमा फर्किने सम्भावना नरहेपछि कलाकारहरूले नाट्य गतिविधिलाई भर्चुअल बनाउने कोसिस गरिहेरे । फेसबुक लाइभ र युट्युब मञ्चनमार्फत उनीहरू पारखीहरूसँग जोडिए, तर अर्थोपार्जन शून्यप्रायः नै रह्यो । प्रत्यक्ष कलाका लागि भर्चुअल माध्यम अन्यत्र फलदायी मानिए पनि यो दिगो विकल्प भने होइन, अपेक्षित कलाचेत नभएको र कलामर्म नबुझ्ने नेपाली समाजका लागि त झन् हुँदै होइन । कोरोनाकाल अझै कति लम्बिन्छ, ठेगान छैन र रंगमञ्चीय कलाकारलगायतले कहिलेसम्म काकाकुलको अवस्थामा रहिरहनुपर्ने हो, टुंगो छैन । यस्तो अनपेक्षित परिस्थितिमा तिनको आडभरोसा बन्दै नेपाल संगीत तथा नाट्य प्रज्ञा प्रतिष्ठान र सांस्कृतिक संस्थान अघि सर्नुपर्ने हो, तर ती प्रतिक्रियाविहीन छन् । राणा, पञ्चायत र बहुदलकालमा बरु राज्यको केही न केही सहयोग पाएको रंगमञ्च गणतन्त्रकालमा घोर उपेक्षामा पर्नु ठूलो विडम्बना हो । यसले यो लोकतान्त्रिक गणतन्त्रको चेतनाको स्तर छर्लंग पार्छ । नाटक पहिले शासक र सम्भ्रान्त वर्गमा सीमित थियो, बिस्तारै यसको उत्पादन अनि उपभोगमा सर्वसाधारणको सहभागिता बढ्दै गयो । पहिले काठमाडौं उपत्यकामा बढी सीमित थिए नाटकघरहरू, जुन समयसँगै देशका विभिन्न भागमा खुल्न थाले । कलाकर्मीको संख्यामा बढोत्तरीसँगै अनेक नाट्य समूह अस्तित्वमा आउँदै गए । देशका कुनाकुनामा नाटक मञ्चन हुन थाले । कतिपयले बाहिरी सहयोगको टेको पाएका थिए भने, केही आफ्नै बलबुतामा कला क्षेत्रमा इँटा थप्दै गए । व्यावसायिक आकार ग्रहण गरिनहाले पनि नाट्य क्षेत्र फैलँदो क्रममा थियो । राष्ट्रियअन्तर्राष्ट्रिय महोत्सवहरू भइरहेका थिए । अचानक मञ्चमा कोरोना भाइरस देखा पर्यो, जसले यस्ता सारा गतिविधिमा पर्दा लगाइदियो । रंगमञ्चमै निर्भर हुनेहरूको दैनिकी कष्टकर बन्दै गयो । कतिसम्म भने, अवस्था सामान्य हुन लाग्ने समयको अनिश्चितताका कारण कतिपय त यस क्षेत्रबाटै पलायन हुन बाध्य भए । कलाकारलगायतलाई यस्तै समय चाहिने हो राज्य । यद्यपि अर्थोपार्जनका हिसाबले नाट्य क्षेत्र कहिल्यै सुरक्षित थिएन । यो क्षेत्रमा रहरले नै डोर्याउने हो । तर रहरले व्यक्तिविशेषलाई सधैं अगाडि ठेलिरहन सक्दैन । यो क्षेत्र देश चिनाउने एउटा माध्यम भएकाले यसमा करिअर बनाउन लागिपर्नेहरूलाई रहरमा लागेकाहरू त हुन् नि भनेर राज्य र समाजले नीच मारेर बस्न मिल्दैन, ऊर्जा दिइरहनुपर्छ । कठिनाइमा परेका बेलाको सानै भरथेग पनि गतिलो ऊर्जा हुन सक्छ भन्ने सत्यलाई सरोकारवाला निकायहरूले बिर्सेजस्तो गर्न मिल्दैन ।समृद्ध समाजको अपरिहार्य तत्त्व हो रंगमञ्च । समाजको मानसिक स्वास्थ्यलाई सबल बनाउन पनि यसको अधिकतम उपयोग हुनुपर्छ । निस्सारलाग्दो यो कोरोनाकालमा मनोरञ्जनको खाँचो झन् बढी महसुस गरियो । यद्यपि नाटकघरमा दर्शकहरू भौतिक रूपमा उपस्थित हुन सक्दैनथे, तथापि सामान्य अवस्था अवश्य फर्किन्छ र त्यति बेलाका लागि पनि मनोरञ्जन चाहिन्छ भन्ने हेक्का राज्यलाई हुनुपर्ने थियो । राज्यले यस्तै समयमा यस्ता क्षेत्रलाई मर्न नदिने हो, ताकि यस क्षेत्रसम्बद्ध व्यक्तिहरूलाई राज्यको अपनत्वको बोध हुन सकोस्, तिनले सिर्जनालाई गुणस्तरीय बनाउनमै ध्यान लगाइरहन पाऊन् अनि नेपाली समाजका विविधतापूर्ण असंख्य कथालाई दर्शकहरूसामु ल्याउन सकून् । कला क्षेत्रलाई राज्यले राहत प्याकेज दिनुÙ कलाकार लगायतको टेको भइदिनु भनेको यो क्षेत्रमा आबद्ध जनशक्तिलाई ऊर्जा दिनु मात्रै होइन, देशको जरो पनि गहिरो र फराकिलो बनाउँदै लैजानु हो । देश भनेको निश्चित सीमाभित्रको भूगोल मात्र होइन, त्यो सीमाभित्र लेखिएकोपढिएको, गाइएकोबजाइएको, मञ्चनप्रदर्शन गरिएको विषय पनि हो । कला क्षेत्रलाई महत्त्व दिने देशको अन्तर्राष्ट्रिय छवि पनि चहकिलो हुन्छ । जीर्णोद्धारको ठूलो सम्भावना हुँदाहुँदै अर्थोपार्जनको लालसाले महाकवि देवकोटाको घर धूलिसात् पार्न हतारिने राज्यका सम्बद्ध निकायहरूले यो गुह्य मनन गर्नु जरुरी छ ।"
कर्णालीको खुसी,"डाक्टरी पढ्न जुम्ला समाचारले ध्यान खिच्यो । केही वर्षअघिसम्म कर्णालीको नाम सुन्नेबित्तिकै सहरवासी तर्सने गर्थे । अब धेरैले रुचाएको डाक्टरी शिक्षा जुम्लामा सुरु भएपछि ठूला घरानाका मानिस पनि उक्त जिल्लाप्रति आकर्षित छन् । कुनै समय पूरा कर्णालीवासीले एक जना डाक्टरको पनि मुख देख्न पाउँदैनथे भने अब जुम्लास्थित कर्णाली स्वास्थ्य विज्ञान प्रतिष्ठानमा चिकित्सक बन्न खोज्ने विद्यार्थीको प्रतिस्पर्धा बढेको छ । प्रतिष्ठानमा स्नातकोत्तर तहका विभिन्न विषयमा अध्यापन भइरहेको स्थितिमा अबको एक महिनाभित्र एमबीबीएस पढाइ पनि थालिने कुराले स्थानीय खुसी छन् । यतिबेला हरेक दिन झन्डै दुई सय बिरामीले विशेषज्ञ सेवा लिइरहेका छन् भने विशेषज्ञसहित ७५ चिकित्सक कार्यरत रहेकाले अन्य साधारण प्रकारका रोगीलाई समेत सुविधा पुगेको छ । प्रतिष्ठानमा ३ सय शय्याको शिक्षण अस्पताल छ जसमा अत्यावश्यकीय सेवाहरू उपलब्ध छन् । सीटी स्क्यान, सीआर एक्सरे, अक्सिजन प्लान्ट, पीसीआरलगायत अत्याधुनिक उपकरणको कमी छैन । दुर्गम ठाउँमा यस किसिमको स्वास्थ्य सुविधा पुगेको खबरले कर्णालीवासी मात्र नभएर सबै नेपाली खुसी छन् । पहिलेको कर्णाली अञ्चल अर्थात् हुम्ला, जुम्ला, मुगु, डोल्पा र कालीकोटको विकास अझै हुन सकिरहेको छैन । तथापि प्रत्येक व्यक्तिको मन पुलकित पार्ने रारा र फोक्सुन्डो ताल, कर्णाली, भेरी नदीलगायत अनगिन्ती मनमोहक प्राकृतिक छटाले भरिपूर्ण छ कर्णाली । जसरी भारतले दार्जिलिङ, नैनिताल, देहरादूननजिकको मन्सुरीलगायत ठाउँलाई शिक्षाको हब बनाएर उल्लेख्य सफलता पाएको छ । त्यसै गरी कर्णालीको मुहार फेर्ने हो भने जुम्लालाई नमुना मानेर सरकारले अन्य जिल्लामा शिक्षाका विविध विषय अध्यापन गर्ने अभियान चलाउनुपर्छ । यसबाट त्यहाँको मुहार फेरिने निश्चित छ । भुवनेश्वर शर्मा, चन्द्रागिरि२, काठमाडौं"
अस्वस्थ कान्जी हाउस,"४ वर्षसम्म बनेन कान्जी हाउस समाचारले हाम्रो देशको संवेदनहीनतालाई उजागर गरेको छ । खास गरी काठमाडौं महानगरपालिका र उपत्यकाभित्रका अन्य नगरपालिकाले अझैसम्म पनि छाडा गाईबाछालाई समस्याका रूपमा देख्न नसक्नु उनीहरूको उदासीनताबाहेक अरु केही होइन । हरेक दिन सवारी दुर्घटनामा असहाय गाईबाछाहरू पर्ने गरेका मात्र छैनन्, उनीहरूकै कारण मानवीय क्षति भएका अनेकौं उदाहरण छन् । केही हप्ताको तथ्यांक मात्रै हेर्ने हो भने, दैनिकजसो सडक दुर्घटनामा ती अबोध गाईबाछा पर्ने गरेका छन् । धेरैको तथ्यांक ट्राफिक प्रहरीसँग नहुन पनि सक्छ । खास गरी मध्यसहरी इलाकाभन्दा पर काँठ क्षेत्रमा ठूलो संख्यामा छाडा चौपायाहरू सवारी दुर्घटनामा मारिएका हुन्छन् । गाई पाल्नेहरूले बाछी भए हुर्काउने र बाछो भए सडकमा फाल्ने प्रवृत्ति पछिल्ला दिनमा निकै मौलाएका छन् । दूध र सन्तान उत्पादन गर्न नसक्ने बूढी गाईहरूलाई समेत सडकमा ल्याएर छाडिदिने गरिन्छ । भौतिकवादले मानवीय प्रवृत्तिमा परिवर्तन ल्याउँदै गर्दा मान्छेका मनमस्तिष्कले व्यावसायिक विषयलाई मात्र महत्त्व दिइरहँदा मानवता र मान्छेका विवेकहरू बन्धक परेकै कारण प्राणीमाथिको क्रूरता, अन्याय र अत्याचार चुलिँदो अवस्थामा छ । त्यस्तै असहाय गाईबाछाको वियोग र पीडालाई सम्बोधन गर्दै राजधानीमा विगत दुई वर्षदेखि स्वयंसेवी तवरमा असहाय गाईबाछा संरक्षण अभियान सञ्चालनमा आएको र त्यसले यसबखत २०० ज्यादा असहाय गाईबाछालाई छाना, खाना, उपचार र माया दिइरहेको छ । यस अभियानमा म पनि संलग्न छुँ । उक्त अभियानले सडकमा अलपत्र कुनै पनि गाईबाछालाई बिनासर्त स्वीकार गर्दै, उनीहरूको स्याहारमा आफूलाई समर्पित गरिरहेको छ । जहाँसम्म कान्जी हाउस निर्माणको सन्दर्भ छ, यहाँस्थित स्थानीय सरकारहरू यसप्रति सामान्य सचेत नरहेको हाम्रो निष्कर्ष छ । उत्तम पुडासैनी, जोरपाटी, काठमाडौं"
संसद्मा छलफल गर्ने कि कुस्ती खेल्ने ?,"जनआवाज बुलन्द गर्ने सर्वोच्च संस्था हो संसद् । जनताको पीरमर्का हल गर्ने, उनीहरूको समस्या उठान गर्ने अनि जनपक्षीय कानुनहरू निर्माण गर्ने मुख्य थलो हो यो । तर संसद्लाई छलफलको मञ्च नबनाएर नारा जुलुस र कुस्ती खेल्ने ठाउँ बनाएमा त्यो जस्तो विडम्बना अरू के होला ? संसद्लाई समस्या समाधानको थलो बनाउने कि तमासा देखाउने थलो ? यसको जवाफ सबै दलले र अहिलेको प्रमुख प्रतिपक्षी नेकपा एमालेले दिनुपर्छ । बिहीबारदेखि सुरु भएको संसद्को बैठक एमालेकै कारण अवरुद्ध भएको छ, जुन राम्रो प्रवृत्ति होइन । हुन त, संसद् अवरुद्ध भएको यो नै पहिलो पटक होइन । अरू दलहरूले पनि गरेका छन् । आफ्नो कुरा राख्ने वा विरोध जनाउने हक सबै सांसद र पार्टीहरूलाई हुन्छ नै । तर, शिष्टतापूर्वक विरोध जनाउने र बहुमत अल्पमतको आधारमा समस्या हल गर्ने परिपाटी अनुसरण गरिनुपर्छ अनि मात्रै लोकतान्त्रिक मानिन्छ । तर, यहाँ त लामो समय संसद् अवरुद्ध गर्ने, नारा जुलुस गर्ने, तमासा देखाउने र त्यो गरेबापत गरिब जनताको पसिनाबाट उठाएको राजस्वबाट तलब भत्ता लिने गरिन्छ, जुन लाजमर्दो र आपत्तिजनक छ । यसर्थ अबदेखि जुन जुन दिन संसद् अवरुद्ध हुन्छन् तीती दिनको भत्ता सांसदलाई नदिने व्यवस्था गरिनुपर्छ । अवरुद्ध गर्नेलाई भत्ता किन दिने ?एमालेले एकातिर १४ सांसदलाई कारबाही गरिपाऊँ भनेर अदालतमा मुद्दा दर्ता गराएको छ, अर्कातिर उही मुद्दाको विषयमा संसद्मा हंगामा गरिरहेको छ । यो मिल्ने कुरा भएन । अझ अदालतमा विचाराधीन भएको विषयमा संसद्मा छलफल चलाउनै पाइँदैन । ल केपी शर्मा ओलीले त कानुन बुझेनन् रे तर एमालेकै उपनेता एवं कानुनविज्ञ पूर्वसभामुख सुवास नेम्बाङले त अदालतमा विचाराधीन मुद्दामा बोल्न पाइँदैन भनेर सम्झाउनुपर्छ नि ! २२ पटक संसद् विघटन गरेका ओली संसद्मा सफल भएको हेर्न चाहँदैनन् भन्ने सन्देश अहिलेको अवरोधबाट गएको छ, जुन एमालेका लागि पनि हितकर छैन । संसद् सफल हुँदा नै सबै पार्टीको सफलता ठहर्नेछ, यसर्थ यसलाई अवरुद्ध नगरौं । गोपाल देवकोटा, गोकर्णेश्वर८, काठमाडौंकरिब दुईतिहाइ जनमत पाएर सत्ताको बागडोर सम्हालेको नेकपा सत्तामा रहुन्जेल पार्टीभित्र बढेको तीव्र असन्तुष्टिले सरकार नै ढल्ने गरी उपद्रो मच्चियो । न विकास र समृद्धिको जग बस्न सक्यो न त सुशासनको अनुभूति नै जनताले गर्न पाए । न कोरोनाकालमा भोकाहरूको पेट भरियो न त जनमुखी निर्णयहरू नै भए । न ठूलाठूला कमिसनखोरीहरूलाई ठेगान लगाउने काम भयो न त महँगी घटेर जनताले राहतको सास नै फेर्न पाए । जनताले नबिर्सिने खालका कुनै पनि काम भएनन् । पार्टी र सरकारमा जहिल्यै रडाको मात्रै मच्चिरह्यो । आफ्नै सहयात्रीहरू पाखा लाग्दै गए । कम्युनिस्ट सिद्धान्तमै खोट लाग्यो भन्नेहरू पनि धेरै भेटिए । पार्टीभित्रका केही व्यक्तिको अहमताले सिंगो राष्ट्रपति संस्था नै विवादमा तानियो । संसद् भत्काउँदै अध्यादेश ल्याउँदै संविधानले निर्देश गरेको मार्गलाई बेवास्ता गर्ने काम मात्र भयो । ठूलठूला भ्रष्टाचारी र आर्थिक अनियमिततामा मुछिएकाहरूलाई कारबाही भएन । निर्मला पन्त प्रकरणलगायतका अन्य अपराधमा संलग्न भएकाहरूलाई सरकारले खोजेन, भेटेन । बझाङलगायत दूरदराजका जनता अनिकालले छटपटिरहेका थिए, छन् । गाउँमा सिटोमोलको अभाव हिजो पनि थियो र आज पनि छ । काँचो आँप र नुन खाएर सास अल्झाएका राधा सदाहरूको घरमा बजेट अभावले खाद्यान्न पुगेन तर यता ओली सरकार नेताको सबै उपचार खर्च राज्यको ढिकुटीबाट गर्ने निर्णय गर्नमै व्यस्त रह्यो । नियमविपरीत लाखौ सरकारी खर्चमा नेताको उपचार गर्न ओली सरकार तयार थियो तर अस्पातलमा डाइलासिसको पालो नपाएर मृत्यु कुरिरहेका निमुखा जनताको छटपटीमा सरकार बेखबर बनिरह्यो । नेकपाबाट अदालतले छुट्याएको नेकपा एमाले अहिले प्रतिपक्षमा छ । रचनात्मक प्रतिपक्षको भूमिका निर्वाह गर्नुपर्ने एमाले, संसद्मा अमर्यादित रूपमा प्रस्तुत हुनु दुः खद छ । एमसीसीलगायतका विषयमा अहिले निकै विवाद चर्किरहेका छन् । एमसीसी ठीक हो या बेठीक भन्ने त्यसका विज्ञ र सबै राजनीतिक दल एक ठाउँमा बसेर एकएक बुँदा केलाएर हेर्दा थाहा भइहाल्छ । ठीक भए अनुमोदन र बेठीक भए फिर्ता गर्न सकिन्छ । अध्यादेशलगायतका विषयमा पनि सत्तापक्ष र प्रतिपक्षले परामर्श गरी सहमतिका साथ संसद्बाट अनुमोदन गर्ने वातावरण बनाउनु जरुरी छ । तर, यसरी संसद् नै अवरुद्ध गर्ने अमर्यादित अभ्यास हुनुले नेपाली संसदीय व्यवस्थालाई नै थला पार्छ । कति दिन अवरुद्ध गर्ने ? व्यक्तिगत प्रतिशोध साधेर प्रतिपक्ष तथा सत्तापक्ष प्रस्तुत हुनु संसदीय व्यवस्थाको उपहास मात्र नभई गैरजिम्मेवारीको परकाष्ठा नै हो । गोविन्द विक, बूढानीलकण्ठ१२, काठमाडौं"
चिनीचियामा डुबेको राजनीति,"पूर्वी नेपालबाट घाम मात्रै होइन, समृद्धि पनि उदाउन थालेको छ । आर्थिक उन्नतिका ती उज्याला किरणको मुहान भने दमक नगरपालिका हो । सबैभन्दा अग्लो व्यापारिक धुरी बन्दै गरेको दमकमै हो, ५४२ फिट अग्लो बुद्धको मूर्ति बनाउने योजना दमककै हो, र ६४ अर्बको लगानीमा सफा औद्योगिक पार्कको परिकल्पना पनि दमककै । भएका पुराना र थोत्रा मासेपछि मात्रै नयाँ बन्छ भन्ने प्रचलित सिद्धान्त छ । सो सिद्धान्तमा पारंगत पार्टी एवं नेताको नेतृत्वमा समृद्धि अभियान सुरु भएकाले हुन सक्छ, दमकभन्दा करिब पैंतीस किलोमिटरपूर्वको पुरानो उद्योग मास्ने प्रपञ्च सफलताउन्मुख छ । विसं २०२९ मा कानुन बनाई जग्गा हदबन्दी छुट लिएर सयौं बिघामा सञ्चालित निजी चिया बगान र कारखाना नष्ट नगरी अत्याधुनिक समृद्धि सम्पन्न नहुने सम्भवतः यस भेगका शक्तिशाली नेता र दलको ठहर छ । त्यसैले दमकबाट निर्वाचित पूर्वप्रधानमन्त्री केपी ओलीले सरकारबाट बहिर्गमन हुनुभन्दा ठीक पहिले जग्गा हदबन्दीसम्बन्धी कानुन संशोधन गरी झापाको गिरीबन्धु टी स्टेटलाई हाल बगान रहेको जग्गा अन्य प्रयोजनका लागि उपयोग गर्न दिने व्यवस्था मिलाए । बिर्तामोड र अर्जुनधाराका जग्गाको सट्टामा कतै दुर्गममा खरिद गर्न मिल्ने सुविधा सृजना गरिदिए । पर कतैका पाखाबारी लाखौंमा खरिद गर्ने, यता हात लागेको सयौं बिघा सरकारी जग्गा कट्ठाको प्लट मा रूपान्तरण गरी अर्बौंमा बेच्ने सुविधा । कानुन कार्यान्वयन भए सहर र राजमार्गछेउका चियाका हजारौं बुटा मासिनेछन्, बगानका बीचबीचमा उभिएका हरिया रूखहरू सबै उखेलिनेछन् । सतह सम्याइनेछ, पानी कटाउन बनाइएका साना कुला पुरिनेछन् र उद्योगबाट आवाद गरिएका जग्गा प्लटिङ गरिएको सूचना दुनियाँमा फैल्याइनेछ । कानुन संशोधन गराउन दशकौं मिहिनेत गरेर ओली सरकारका पालामा सफल भएका व्यापारीका योजना सार्वजनिक हुन बाँकी छन् । चल्तीको बजार केको छ, त्यसैका आधारमा सामान्य अन्दाज गर्न सकिन्छ । सम्भवतः अहिले चियाका बुटा उभिएका ठाउँमा भोलि पक्की घरका पंक्तिहरू खडा हुनेछन् । साना बाटा चौडा हुनेछन् र कालोपत्रे पोतिनेछ । त्यहाँ चिल्ला गाडी कुद्नेछन् ।गिरीबन्धु टी स्टेट रियल स्टेटमा बदलिने बाटो खुला भएका दिन हदबन्दी छुट लिएर चिया बगान गरिरहेका अरू धेरै मालिक रमाउनेछन् । गिरीबन्धुको नजिर पछ्याउँदै उनीहरू पनि अन्यत्र सस्ता पाखाबारी खोज्न लागिपर्नेछन् र राजमार्गले भेटेका सुगम जग्गालाई प्लटमा रूपान्तरण गर्न अघि सर्नेछन् । बगान सञ्चालन गर्नु अप्ठ्यारो काम हो । मजदुरसँगको सम्बन्ध सधैं जटिल हुन्छ, कारखाना सुचारु राख्न मिहिनेत उत्तिकै गर्नुपर्छ । चियाको बजार ठूलो भए पनि प्रतिस्पर्धामा खरो उत्रन र अब्बल ठहरिन सजिलो छैन । अन्तर्राष्ट्रिय बजारमा पकड राख्न हम्मे पर्छ नै । त्यसैले चिया उद्योग काउसो भएको छ । वर्षौंसम्म यसबाट धनदौलत प्रशस्त कमाइसकेका मालिकहरूले आइन्दा असमर्थ भए हदबन्दी छुट लिएको सरकारी स्रोत सरकारलाई नै फिर्ता गर्नुपर्छ । इमान भए यसो गरिन्थ्यो । सस्तो पैसाका लागि इमान उपयोगी हुँदैन । अवैध बाटो समातेर सस्तैमा अर्बौं कमाउने प्रपञ्च त्यस कारणले रचियो ।मेचीपारि भारतको पश्चिम बंगालमा यस्ता घटना भइरहन्छन्, शिक्षा त्यहीँबाट लिइएको हुन सक्छ । काँकरभिट्टा नाका तरेर बंगाल जाँदा सिलिगुडी सहर क्षेत्र प्रवेश गर्नुअघि ठूलो क्षेत्रफलमा चिया बगान देखिन्थ्यो । अहिले त्यहाँ सयौं अत्याधुनिक घर छन् । राजमार्गसँग जोडिएको फराकिलो फलकमा ठूलो सपिङ मल छ । करिब ४ सय एकडमा फैलिएको जग्गालाई १,०८० प्लटमा विभाजन गरी नयाँ सहरको निर्माण गरिएको छ । हिजो हरिया चियाका बुटा र रूख उभिएका ठाउँमा आज रंगीन भवनहरू खडा भएका छन् । उत्तोरायन द न्यु टाउनसिप मा अहिले उच्च मध्यमवर्गको बसोबास छ । चिल्ला गाडीको आवतजावत छ, सुकिला मान्छेको बाहुल्य छ । पर्खालले घेरेका, अग्ला गेटले सुरक्षित राखेका घरहरू शान्त, स्निग्ध र सौम्य देखिन्छन् । हिजो त्यही ठाउँमा गन्जी र कछाड लगाएर बिँडी तान्दै ढुनुमुनु गरिरहेका मजदुरहरू देखिन्थे । स्थानीय खरोपन मिसिएको बंगाली, सन्थाली र राजवंशी भाषामा हल्ला गर्थे । कपडाको ठूलो झोला हरिया चियापत्तीले भरेर टाउकामा बोकेर हिँड्ने महिलाको ताँती अचेलका भवनजस्ता सौम्य देखिँदैनथे । बंगालको यथार्थ, नेपाली व्यापारीको बिकाउ सपना भयो । निजी समृद्धिको लालसा जो छ, सपनालाई यथार्थमा रूपान्तरण गर्न सत्तामा पहुँच भएका पार्टीका स्थानीयदेखि केन्द्रीय नेता सबैको जोडबल लाग्यो । वैधता पूरा गर्न अवैध षड्यन्त्र रचियो । हुकुमी शासनले पनि आँट्न नसकेको काम, जनताका प्रतिनिधिले मुठीभर व्यापारीको मिलेमतोमा फत्ते गरिदिए । झापाली सहरमा खुलेका नयाँ कफी सपहरूमा गफीहरू हिसाब लगाउँछन्, सबै कुरा भनेजस्तो भए गिरीबन्धुको जग्गामा करिब ३५ अर्बको कारोबार हुने पक्का छ, भनेपछि स्थानीय दलपतिहरूका भागमा २४ करोडभन्दा माथि परेको हुन सक्छ । अनि मुख्य जिम्मेवारको हातमा ? सामान्य क्यालकुलेटरले भ्याउँदैन । यसो भन्दै गर्दा कोही आक्रोशित छैन, बरु नेताहरूको सफलता बाट उल्टै वशीभूत भएझैं देखिन्छन् । अनेक समस्याका बावजुद उत्पादनमा योगदान गरिरहेको चिया उद्योग मासिँदै छ, दमकको सफा औद्योगिक पार्कमा भने चिनियाँ उद्योगहरू ओइरिने सपना बुनिँदै छ । चालीस वर्षसम्म चीनका बहुराष्ट्रिय कम्पनीहरूलाई मोबाइल फोन, अन्य विद्युतीय सामग्रीहरू तथा मोटर उत्पादनका लागि कारखाना राख्न रतुवा खोला वारिपारिको जमिनमा औद्योगिक पार्क बनाउन लागिएको बताइँंदै छ । पूर्वाधार विकासको तीव्र आकांक्षालाई सम्बोधन गर्न यस्ता रंगीन आयोजनाहरू धेरैजसो प्रदर्शनका सस्ता वस्तु भएका छन् । साँचो अर्थमा उत्पादनमा सरिक भएका उद्योगको प्रवर्द्धन गर्नुको साटो धराशायी बनाउने काममा वैधता र नैतिकतासमेतका सबै सीमा भत्काइएका छन् । क्लिन इन्डस्ट्रियल पार्क र अग्ला अवलोकन धुरीको मोहमा फसेको आमवृत्तलाई गिरीबन्धु काण्डले उद्वेलित बनाउन सकेको छैन । हदबन्दी छुटको जग्गामा मनपरी गर्ने प्रपञ्चमा संलग्नहरू कोको हुन् भन्ने सतही अन्दाज सबैलाई छ । विरोध भने कतै सुनिँदैन, गतिलो प्रतिरोधको छनक कतै पाइँदैन । अरू त अरू, काठमान्डुका अखबारले मन्त्रालयका स्रोतबाट सूचना टिपेर समाचार लेखेपछि मात्रै स्थानीय अनलाइनले सुइँको पाए, केन्द्रीय खबरको सारांश यता छापे । नाम चलेका स्थानीय पत्रकारले सुहाउँदिलो बन्न फेसबुकमा दुईचार पोस्ट लेख्न भ्याए । बगान काण्डबारे खोजी गरेर लेख्न सकिने दर्जनौं कथा छन्, ती कहिल्यै लेखेनन् । कानुन संशोधन गराउने हदसम्म व्यापारी कसरी सफल भए ? स्थानीय नेताहरू कोको संलग्न छन् ? अब कानुन कार्यान्वयन भए कस्ता असर देखा पर्छन् ? बगान मासिए त्यहाँ काम गरिरहेका मजदुरको अवस्था के हुन्छ ? आम नागरिकले के असर भोग्नुपर्छ ? अर्थतन्त्र कसरी प्रभावित हुन्छ ? सरकार एवं जनप्रतिनिधिप्रतिको आम भरोसा के हुन्छ ? यस्तो षड्यन्त्र र भ्रष्टाचारले व्यवस्थामाथि कस्तो प्रश्न खडा गर्छ ? यी यावत् प्रश्नमा स्थानीय सञ्चारमाध्यम मौन छन् । वस्तुगत सूचनाको खडेरी छ, आमवृत्तमा आवश्यक विमर्शको निसासलाग्दो अल्पता छ । यस्तो अवस्था किन छ ? उत्तर सरल छ स्थानीय पत्रकारिताको चाबी जिल्लास्तरीय दुईचार दलपति र व्यापारीका हातमा छ । नाफाखोरी र अपराधको दलीयकरण, दलीयकरणको दलदलमा पत्रकारिता ! न भरपर्दा संस्था छन्, न जोखिम मोलेर काम गर्ने पत्रकार ! अपवाद एकादुईले गरेका काम सीमान्तमै बिलाउँछन् । त्यसो त को पत्रकार र को गुटकार्यकर्ता, को सञ्चारकर्मी र को नेताका गोजीको मान्छे छुट्याउन महाहम्मे छ । दिनहुँ दर्ता भइरहने स्थानीय अनलाइन पोर्टलहरू व्यक्तिपत्रकारका निजी जेब हुन् । समाचार केवल स्वाङ हो, उद्यम जेबको पुर्ताल मात्रै हो । त्यसैले स्थानीय आमवृत्तमा ठोस सूचनाका आधारमा हुनुपर्ने कुनै विमर्श छैन, प्रतिरोधी आवाज विलुप्त छ । सयौं मजदुरको भविष्यमा मजाक गरिएको, सिंगो मुलुकको अर्थतन्त्रसँग सोझै खेलबाड गरिएको, अमूल्य सरकारी सम्पत्तिमा ठाडै मच्चाइएको लुटको बरु ढाकछोप र कताकति प्रशंसा पो छ ! पत्रकारिता र राजनीतिसँग जोडिने एउटा स्थानीय प्रसंग सुनाउनु यहाँ सान्दर्भिक हुन्छ । केही दिनपहिलेसम्म वाग्मती प्रदेशको प्रमुख थिए विष्णु प्रसाई । उनी नेकपा एमालेका नेता हुन्, गत स्थानीय निर्वाचनमा मेयरमा पराजित । प्रदेशप्रमुखबाट बिदा भएको साता पनि नबित्दै उनले झापाली टीभीमा अन्तर्वार्ता दिए । भविष्यमा राजनीति गर्ने कि नगर्ने भन्ने प्रश्नको जवाफमा उनले भने, अब राजनीति नगरी कसरी हुन्छ ? बीसौं साथीहरू घरमा आउँछन्, तिनलाई चिनी हालेको चिया ख्वाउनुपर्छ । सरकारले प्रमुख भइन्जेल मात्रै खान दियो, सकिएपछि निस्केर जा भन्यो । छेउमा ठिङरिंग पीएसओ पनि उभ्याइदिँदैन । उनको भनाइबाट बुझिन्छ राजनीति गरेकै खानका लागि हो र खाएको देखाउनका लागि हो । खासगरी चिनी हालेको चिया खान ! स्पष्ट छ, गुलियो चिया खान र खुवाउनकै लागि, उनका कमरेडहरूले गिरीबन्धु टी स्टेट काण्ड मच्चाएका हुन् । अन्त्यमा पुरानै प्रश्न फेरि एकपटक दोहोर्याऊँ मूल्यहीनताको गुलियो दूध चियामा चुर्लुम्म डुबेको राजनीति र पत्रकारितालाई समाज रूपान्तरणको ऊर्जामा बदल्ने कसरीे ?"
६० प्रतिशत विदेशी लगानी वाग्मती प्रदेशमा,"(काठमाडौं)  मुलुक भित्रिएको कुल प्रत्यक्ष वैदेशिक लगानी (एफडीआई) मध्ये ६० प्रतिशतभन्दा बढी वाग्मती प्रदेशमा मात्र केन्द्रित रहेको राष्ट्र बैंकको एक अध्ययन प्रतिवेदनले देखाएको छ । राष्ट्र बैंकले बिहीबार सार्वजनिक गरेको प्रत्यक्ष वैदेशिक लगानीसम्बन्धी सर्वेक्षण प्रतिवेदन, २०७६७७ ले यस्तो देखाएको हो । मुलुक संघीयतामा गएको करिब ४ वर्ष भइसक्दा पनि वित्तीय पहुँच, कर्जा उपयोग, उद्योग सञ्चालनलगायत वित्तीय क्षेत्रका महत्त्वपूर्ण आयाम वाग्मती प्रदेशमै केन्द्रित देखिन्छ । आर्थिक वर्ष २०७६७७ सम्म नेपालमा कुल १ खर्ब ९८ अर्ब ५२ करोड रुपैयाँ विदेशी लगानी छ । आर्थिक वर्ष २०७५७६ को तुलनामा अघिल्लो आर्थिक वर्षमा यस्तो लगानी ८५ प्रतिशत बढेको हो । कुल वैदेशिक लगानीमध्ये चुक्ता पुँजीको अंश ५४४ प्रतिशत, रिजर्भ ३३८ प्रतिशत र कर्जाको अंश ११८ प्रतिशत छ, प्रतिवेदनमा भनिएको छ, चुक्ता पुँजीको अंश २२६ प्रतिशत बढेकाले कुल प्रत्यक्ष वैदेशिक लगानीमा वृद्धि आएको हो । आर्थिक वर्ष २०७६७७ सम्मको कुल विदेशी लगानीमध्ये वाग्मतीमा १ खर्ब २० अर्ब १७ करोड रुपैयाँ लगानी छ । यो कुल लगानीमा रहेको कुल विदेशी लगानीको ६०५ प्रतिशत हो । यसपछि धेरै विदेशी लगानी गण्डकी प्रदेशमा छ । उक्त प्रदेशमा कुल लगानीको १५३ प्रतिशत हिस्सा छ । यस्तै प्रदेश १ मा १२९, प्रदेश २ मा ९४ र लुम्बिनी प्रदेशमा १४ प्रतिशत विदेशी लगानी छ । कर्णाली र सुदूरपश्चिम प्रदेशमा भने सबैभन्दा कम क्रमशः ०५ र ०१ प्रतिशत मात्र विदेशी लगानी रहेको प्रतिवेदनमा उल्लेख छ । २०७७ असारसम्म ५२ देशबाट वैदेशिक लगानी नेपालमा आएको देखिन्छ । नेपाल भित्रिएर लगानीमा रहेको कुल एफडीआईमध्ये सबैभन्दा धेरै भारतबाट आएको छ । यो नेपालमा आएर लगानीमा रहेको (स्टक) एफडीआई हो । हरेक वर्ष विदेशी लगानीको प्रवृत्ति (फ्लो) हेर्दा भारतभन्दा धेरै लगानी अन्य राष्ट्रबाटै आएको देखिन्छ । नेपालमा रहेको कुल लगानीमध्ये भारतको हिस्सा ३१५ प्रतिशत छ, प्रतिवेदनमा भनिएको छ, सो अवधिसम्म भारतबाट ६२ अर्ब ४४ करोड रुपैयाँ विदेशी लगानी आएको छ । भारतबाट आएको कुल लगानीमध्ये ३९१ प्रतिशत उत्पादनमूलक, ४२२ प्रतिशत बिजुली, ग्यास र पानी, २३ प्रतिशत बैंक तथा बिमा र ३७ प्रतिशत अन्य क्षेत्रमा छ ।भारतपछि धेरै विदेशी लगानी नेपाल आउने राष्ट्र चीन हो । हाल चिनियाँ लगानीकर्ताबाट ३० अर्ब ९७ करोड रुपैयाँ लगानी भएको देखिन्छ । यो कुल विदेशी लगानीको करिब १५६ प्रतिशत हो । चीनबाट आएको कुल लगानीमध्ये ४१३ प्रतिशत उत्पादनमूलक, ५८४ प्रतिशत बिजुली, ग्यास र ०३ प्रतिशत अन्य क्षेत्रमा रहेको प्रतिवेदनले देखाएको छ ।कर छल्न सजिलो मानिएको ट्याक्स हेवन भनिने सेन्ट किट्स एन्ड नेभिसबाट नेपालमा कुल १५ अर्ब २६ करोड लगानी आएको देखिन्छ । यो कुल लगानीको करिब साढे ७ प्रतिशत मात्र हो । आर्थिक वर्ष २०७५७६ सम्म उक्त राष्ट्रबाट करिब २४ अर्ब रुपैयाँ विदेशी लगानी आएको थियो । यसैगरी आयरल्यान्डबाट कुल लगानीको ६५, सिंगापुरबाट ६३, अस्ट्रेलियाबाट ५५, यूएईबाट ३६ र दक्षिण कोरियाबाट ३६ प्रतिशत विदेशी लगानी छ । यस्तै अमेरिकाबाट ३१, बंगलादेशबाट २७ र अन्य शीर्षकमा करिब १४ प्रतिशत विदेशी लगानी रहेको प्रतिवेदनले औंल्याएको छ । कुल वैदेशिक लगानीमध्ये चुक्ता पुँजीको अंश ५४४, रिजर्भ ३३८ र कर्जाको अंश ११८ प्रतिशत छ, प्रतिवेदनमा भनिएको छ, चुक्ता पुँजीको अंश २२६ प्रतिशत बढेकाले कुल प्रत्यक्ष वैदेशिक लगानीमा वृद्धि आएको हो । प्रतिवेदनमा विदेशी लगानी रहेका कम्पनीको क्षमता उपयोग पनि औंल्याइएको छ । यसअनुसार आर्थिक वर्ष २०७५७६ को तुलनामा अघिल्लो आर्थिक वर्षमा विदेशी लगानी रहेका कम्पनीहरूको क्षमता उपयोग करिब १० प्रतिशत बिन्दुले घटेको छ । कोभिड१० को असरका कारण ती कम्पनीको क्षमता उपयोग घटेको पाइएको राष्ट्र बैंक अनुसन्धान विभाग प्रमुख प्रकाशकुमार श्रेष्ठले बताए । प्रतिवेदनका अनुसार आर्थिक वर्ष २०७६७७ मा विदेशी लगानी रहेको उत्पादनमूलक उद्योगहरूको क्षमता उपयोग ४४११ प्रतिशत छ । आर्थिक वर्ष २०७५७६ मा ती उद्योगहरूको क्षमता उपयोग ५४०४ प्रतिशत थियो । क्षमता उपयोग घटेपछि ती उद्योगको सम्पत्तिमाथिको प्रतिफल (रिटर्न अन इक्विटीआरओई) घटेर १५६३ प्रतिशत पुगेको छ । आर्थिक वर्ष २०७५७६ मा ती उद्योगको सम्पत्तिमाथिको प्रतिशत १६०८ थियो । पछिल्ला वर्षमा मुलुक भित्रिने विदेशी लगानीभन्दा धेरै लाभांश (प्रतिफल) बाहिरिँदै आएको छ ।"
मद्रास सेक्युरिटीसँग तत्काल स्टिकर छपाइ सम्झौता नगर्नू,"काठमाडौं (कास) सर्वोच्च अदालतले आन्तरिक राजस्व विभागलाई भारतीय कम्पनी मद्रास सेक्युरिटी प्रिन्टर्ससँग तत्काल अन्तःशुल्क स्टिकर छपाइ सम्झौता नगर्न आदेश दिएको छ । सर्वोच्च अदालतका न्यायाधीश नहकुल सुवेदीको एकल इजलासले मंगलबार कारबाहीमा परेको उक्त कम्पनीसँग तत्काल सम्झौता नगर्न अल्पकालीन अन्तरिम आदेश दिएको हो । विभागले २०७७ असोज २८ मा अन्तःशुल्क स्टिकर छपाइसम्बन्धी बोलपत्र प्रकाशन गरेको थियो । उक्त बोलपत्र खोल्दा न्यून रकम कबुल गरेको मद्रास सेक्युरिटी प्रिन्टर्सलाई विभागले सारभूत रूपमा प्रभावग्राही ठहर्यायो । भदौ १५ मा विभागले सम्झौता गर्न आशयपत्रसमेत जारी गर्यो । त्यसपछि नेपाली उद्योगीले अन्तःशुल्क स्टिकर छपाइसम्बन्धी बोलपत्रमा भाग लिन नपाउने गरी सर्त राखेर विभागले बोलपत्र आह्वान गरेको भन्दै मन्डिखाटारस्थित मिराज प्रिन्टिङ सोलुसन्सका सञ्चालक गुञ्जना ढुंगाना र हाँडीगाउँस्थित स्प्रिन्ट प्रिन्टिङ एन्ड प्याकेजिङका सञ्चालक शिशिर नाहाटाले सर्वोच्चमा चुनौती दिएका थिए । विभागले आह्वान गरेको बोलपत्रमा प्रतिस्पर्धा गर्न पाउनु नेपाली उद्योग व्यवसायीको हक भएको उनीहरूको दाबी थियो । बोलपत्रमा भाग लिनबाट वञ्चित गर्न नेपाली उद्योगीले पूरा गर्न नसक्ने असान्दर्भिक योग्यता समावेश गरिएको दाबी पनि उनीहरूको थियो । यसअघि यस्तै विवादमा उनीहरू दुई पटक सर्वोच्च अदालत पुगिसकेका थिए । सर्वोच्चले २०७६ को फागुन १२ र २०७७ को चैत २४ मा अन्तःशुल्क स्टिकरको छपाइ गर्दा आह्वान गरिने बोलपत्रमा नेपाली उद्योगी व्यवसायीलाई समेत समावेश गर्ने बन्दोबस्त गर्नू भन्ने आदेश दिएको थियो । अदालतको त्यस्तो आदेश कार्यान्वयन नगरी आफूहरूलाई प्रतिस्पर्धाबाट वञ्चित गर्ने गरी पुनः आह्वान गरिएको बोलपत्र र त्यसबमोजिम हुन लागेको सम्झौता रोक्न उनीहरूको माग थियो । त्यही निवेदनमा सुनुवाइ गर्दै न्यायाधीश सुवेदीको इजलासले भदौ ३० मा दुवै पक्षलाई छलफलका लागि बोलाएको छ । त्यतिन्जेल मद्रास सेक्युरिटी प्रिन्टर्ससँग कुनै सम्झौता नगर्न पनि सर्वोच्चले राजस्व विभागलाई आदेश दिएको हो । मद्रास सेक्युरिटी प्रिन्टर्स भारतमा आधार कार्ड छपाइ, बैंक अफ मोरिससको बैंक चेक छपाइ र केन्यामा अन्तःशुल्क छपाइमा कालोसूचीमा परेको कम्पनी भएको निवेदकहरूको दाबी छ । त्यस्तो कम्पनीलाई अन्तःशुल्क स्टिकर छपाइको जिम्मा दिन नहुने पनि उनीहरूको माग छ । सार्वजनिक खरिद प्रक्रियाको कारबाहीमा निलम्बनमा परेको कम्पनीसँग आशयपत्रबमोजिम ठेक्का सम्झौतासम्बन्धी प्रक्रिया अगाडि नबढाउनू, यथास्थितिमा राख्नू, सर्वोच्चको आदेशमा भनिएको छ ।"
क्रिप्टोकरेन्सी कारोबार नगर्न निर्देशन,"काठमाडौं (कास) सबै प्रकारका क्रिप्टोकरेन्सीको कारोबार नगर्न राष्ट्र बैंकले निर्देशन जारी गरेको छ । नेपालमा सबै प्रकारका क्रिप्टोकरेन्सीको कारोबार, प्रयोग र निर्माण (माइनिङ) गैरकानुनी हो, राष्ट्र बैंकले सोमबार जारी गरेको निर्देशनमा भनिएको छ, त्यस्ता प्रकारका क्रिप्टोकरेन्सीको कारोबार, प्रयोग र माइनिङसम्बन्धी कार्य नगर्नुनगराउनुहुन राष्ट्र बैंकले सो निर्देशन जारी गरेको हो । विदेशी विनिमय (नियमित गर्ने) ऐन २०१९ को व्यवस्थाबमोजिम राष्ट्र बैंकले उक्त निर्देशन दिएको हो । हालका दिनमा क्रिप्टोकरेन्सीहरूका कारोबार, प्रयोग र माइनिङजस्ता कार्यमा संलग्न हुन प्रोत्साहन गर्नेगराउनेसमेत पाइएको र त्यस्ता कार्यबाट सर्वसाधारण ठगिएकोठगिन सक्ने देखिएको हुँदा कसैले त्यस्तो कार्य गरेकोगराइएको पाइए कानुनबमोजिम सजाय हुने जानकारी गराइन्छ, निर्देशनमा भनिएको छ । राष्ट्र बैंकले २०७४ साउन ३० मा निर्देशन जारी गरेर नेपालमा बिटक्वाइनको कारोबारमा बन्देज गरेको थियो । पछिल्ला वर्षमा बिटक्वाइनजस्तै प्रकृतिका अन्य धेरै करेन्सीको विभिन्न नाममा कारोबार भइरहेका छन् । सोही कारण त्यस्ता प्रकृतिका सबै करेन्सीको कारोबारमा बन्देज लगाइएको हो ।"
पाइपलाइनबाट ढुवानी गर्दा निगमलाई ३ अर्ब फाइदा,"काठमाडौं (कास) मोतिहारी अमलेखगन्ज पेट्रोलियम पाइपलाइनबाट सवा १६ लाख किलोलिटर डिजेल आयात भएको छ । २०७६ भदौ २४ मा पाइपलाइन उद्घाटन भएपछि हालसम्म उक्त परिमाणमा पेट्रोलियम आयात भएको हो । आर्थिक वर्ष २०७६७७ मा ४ लाख ८८ हजार ५ सय ४८ किलोलिटर, २०७७७८ मा १० लाख ३ हजार १ सय ५० किलोलिटर र २०७८७९ हालसम्म १ लाख ३२ हजार ४ सय ७ किलोलिटर आयात भएको नेपाल आयल निगमले जनाएको छ । पाइपलाइनबाट डिजेल आयात भएपछि दुई वर्षमा करिब ३ अर्ब रुपैयाँ जोगिएको छ । उक्त रकम ढुवानी भाडा र प्राविधिक नोक्सानीबाट जोगिएको निगमका प्रादेशिक कार्यालय प्रदेश २ बाराका प्रमुख प्रदीप यादवले बताए । पाइपलाइनबाट प्रतिघण्टा २ सय ५० किलोलिटर डिजेल आइरहेको छ । पाइपबाट ढुवानी भएपछि प्राविधिक नोक्सानी पनि शून्य छ, उनले भने, ढुवानी भाडासमेत बचत हुँदा दुई वर्षमा करिब ३ अर्ब रुपैयाँ जोगिएको छ ।पाइपलाइनबाट आयात भएको डिजेल थानकोट, भैरहवा, पोखरा तथा विराटनगर डिपोमा स्टक ट्रान्सफर गरिन्छ । वीरगन्ज क्षेत्रबाट मात्र कुल आयात परिमाणको ६० प्रतिशत इन्धन आयात हुने गरेकोमा ट्यांकरमार्फत ढुवानी गर्दा लाग्ने भाडा र अन्य ढुवानी शुल्कबापतको रकम बचत भइरहेको छ । यससँगै गुणस्तरको पनि सुनिश्चिचता भएको निगमको दाबी छ । बेलाबखतमा हुने गुणस्तरसँग सम्बद्ध समस्या, तापक्रम तथा कार्यगत नोक्सानीको समस्या थियो, निगमले जारी गरेको विज्ञप्तिमा भनिएको छ, अहिले ती समस्या अन्त्य भएको छ । पाइपलाइनबाट ढुवानी हुँदा वातावरणीय तथा पर्यावरणीय असरसमेत न्यूनीकरण भएको छ ।"
"होटल, ट्राभल, हवाई सेवालाई हर्जाना ब्याज नलाग्ने","काठमाडौं (कास) बैंक तथा वित्तीय संस्थाले कोभिडबाट अति प्रभावित होटल, ट्राभल कम्पनी र हवाई सेवालाई पुँजीकरण र हर्जाना ब्याज लगाउन नपाउने भएका छन् । राष्ट्र बैंकले बिहीबार जारी गरेको परिपत्रमा होटल, ट्राभल, हवाई सेवा जस्ता बाह्य पर्यटकमा निर्भर रहनुपर्ने व्यवसायीलाई परेको असर मूल्यांकन गरी २०७९ असारसम्म भुक्तान गर्नुपर्ने साँवाब्याजको दायित्वलाई छुट्टै हिसाब राखी दुई वर्षसम्म कम्तीमा चार किस्तामा असुली गर्ने व्यवस्था मिलाउनुपर्ने उल्लेख छ । यस्तो ब्याज पुँजीकरण गर्न नपाइने र थप हर्जाना तथा पेनाल ब्याज नलाग्ने व्यवस्था मिलाउनुपर्नेछ । अब बैंक तथा वित्तीय संस्थाले ९० दिनको मात्र ट्रस्ट रिसिप्ट कर्जा, बिल्स डिस्काउन्टिङ वा त्यस्तै प्रकृतिका आयात कर्जा प्रदान गर्नुपर्नेछ । यसअघि यस्तो कर्जा अधिकतम १२० दिनसम्मको अवधिका लागि मात्र कर्जा प्रवाह गर्न पाइने व्यवस्था थियो ।"
दाउन्नेमा सधैं दुःख,टरेन राजमार्ग अवरुद्धको समस्यापानी परेर पुल भासिएर बन्द भएको महेन्द्र राजमार्ग अझै सञ्चालनमा आउन सकेको छैन । राजमार्गअन्तर्गत पश्चिम नवलपरासीको तुरिया पुल र रूपन्देहीको देवदह३ स्थित घोडाहा पुल भासिएका हुन् । निरन्तर परेको पानीको बहाव ठूलो भएपछि पुल नै छेडेर पानी बस्तीमा पसेको थियो । पुल भासिएपछि उक्त सडक खण्डमा दैनिक गुड्ने २ हजारभन्दा बढी सवारीसाधन बुटवलदेखि भैरहवा हुँदै माउ खोला पुलबाट परासी निस्किरहेका छन् भने उतादेखि आउने साधन भैरहवा हुँदै बुटवल आई गन्तव्यतर्फ लाग्ने गरेका छन् । जताततैका गाडी एउटै सडकबाट पार हुँदा भैरहवादेखि नै सडक जाम हुने समस्या देखा परेको छ । दोहोरो साधन गुड्ने मुख्य सडकको पुल भासिएपछि एउटै सडकमा धेरै सवारीसाधन गुड्नुपरेको लुम्बिनी प्रदेश ट्राफिक प्रहरी कार्यालयका प्रवक्ता प्रहरी नायब उपरीक्षक डिल्लीनारायण पाण्डेले बताए । बुटवलको चौराहादेखि नै सडक बन्द रहेको सूचना दिई गाडीहरूलाई भैरहवातर्फ पठाइने गरेको र सडकमा निरन्तर प्रहरी खटाइएको उनको भनाइ छ । १३ दिनदेखि बन्द रहेको देवदहको घोडाहा पुलमा बिहीबारदेखि डाइभर्सनमार्फत साना सवारीसाधन गुड्न सुरु गरेको सडक डिभिजन कार्यालय रूपन्देहीका प्रमुख मरासिनीले बताए । उनले ठूला साधन पनि शुक्रबारदेखि निर्बाध चल्ने बताए ।
३ वर्षमा ८ प्रतिशतमात्रै काम,(पूर्वी नवलपरासी)  बुटबलनारायणगढ खण्ड फराकिलो पार्ने ठेक्का पाएको चिनियाँ सरकारी स्वामित्वको चाइना स्टेट इन्जिनियरिङ कर्पोरेसनले ठेक्का अवधिमा काम नसक्ने पक्का जस्तै छ । एसियाली विकास बैंकको १७ अर्ब ऋण सहयोगमा ४ वर्षभित्र सक्ने गरी ठेक्का लिएर काम थालेको कम्पनीले २०७९ असोज मसान्तसम्म सकेर नेपाल सरकारलाई हस्तान्तरण गर्नुपर्ने सम्झौतामा छ । कम्पनीले काम थालेको करिब तीन वर्ष अवधिमा सडक फराकिलो पार्ने काम आठ प्रतिशतमात्रै भएको छ । यसबारे बुझ्न खोज्दा चिनियाँ ठेकेदार कम्पनीका कन्ट्र्याक्ट मेनेजर युआन हेनकुन सम्पर्कमा आउन चाहेनन् ।बुटवलनारायणगढ सडक आयोजनाका इन्जिनियर कृष्ण आचार्यले चिनियाँ कम्पनीले ठेक्काको अवधि बढाउन प्रस्ताव गरेको र नेपाली पक्षले सम्झौताअनुसार नै काम सम्पन्न गराउनुपर्ने अडान राखेको बताए । महेन्द्र राजमार्गको बुटवलनारायणगढ खण्डमा पर्ने १ सय १४ किलोमिटर सडक फराकिलो पार्ने ठेक्का पाएको कम्पनीले ३ वर्षको अवधिमा ८ प्रतिशतमात्र काम सम्पन्न गरेको छ । राजमार्गमा पर्ने ४६ सय बिजुलीका पोल नसारेका कारण सडक पुर्ने काम हुन सकेको छैन । पूर्वी खण्डमा २४ सयवटा बिजुलीको पोल सार्नुपर्छ । साइड क्लिएर नभएसम्म पोल गाड्ने काम अघि बढाउन नमिल्ने विद्युत् प्राधिकरण कावासोती कार्यालयले जनायो । पुर्वी नवलपरासीका सहायक प्रमुख जिल्ला अधिकारी मोहन थापाले बजारका खाल्टा पुर्न लगाउन जिल्ला प्रशासनमा ठेकेदार कम्पनीका प्रतिनिधिलाई समेत राखेर धेरैपल्ट बैठक गरे पनि फिल्डमा कामै नहुने गरेको बताए । चाडबाड नजिकिइरहेका बेला खाल्टाखुल्टीले मुख्य राजमार्गको बिजोग छ । कावासोतीनारायणगढ खण्डको ३२ किलोमिटर सडक पार गर्न ३ घण्टाभन्दा बढी समय लाग्ने गरेको छ ।
बाढीपीडित आफैं आश्रय बनाउँदै,"(परासी)  बाढीले घरभरि थुपारेको पाँगो माटो पन्छाउन सुनवल१० का गोरे परियारलाई तीन दिन लाग्यो । भदौ १० को मध्यरातमा आएको बाढीले घरमा क्षति पुर्याएपछि स्थानीय विद्यालयमा आश्रय लिँदै आएका परियार बाढी घटेपछि घर सरसफाइमा लागेका हुन् । घरका भाँडा, फर्निचर र लत्ताकपडा बाढीले बगाएको छ । नबगेका सामान पनि धेरैजसो काम नलाग्ने भएका छन् । तर पनि उनले हिम्मत हारेका छैनन् । बाढीले भत्किएका घर मर्मतका लागि परियारजस्तै गाउँले पनि आफैं लागिपरेका छन् । घरमा भएका सामान कता छन्, पत्तो छैन । खाने अन्न र लत्ताकपडा बगाएर लग्यो, खाट र केही कुर्सी बगेका रहेनछन् । धोइपखाली गरेर सुकाएका छौं, गोरे दमाईंले भने, नगरपालिकाले स्कुलमा राखेर खान, बस्न दिएको भए पनि सधैंभरि गुजारा चल्दैन । ऋणपान गरेर भए पनि भत्किएको घर मर्मत गरेर बस्ने सुरसारमा छौं ।सुनवल१० खकरीबारीमा तुरिया खोला किनारमा अधिकांश विपन्न र दलित समुदायको बस्ती छ । बस्तीमा खोला पसेपछि उनीहरूको उठीबास भयो । स्थानीय सूर्यबहादुर श्रेष्ठ शारीरिक रूपमा अपांग छन् । घरमा दुई छोराछोरी र श्रीमतीको लालनपालन गर्न नै उनलाई धौधौ थियो । ऋण गरेर बनाएको सानो कच्ची घर बाढीले बगाएपछि उनी अब कसरी घर बनाउने भन्ने चिन्तामा छन् । बस्तीबस्ती पुगेर खुद्रा सामान बिक्री गरेर गुजारा चलाउने श्रेष्ठलाई नयाँ घर बनाउन आँट आएको छैन । तर सपरिवार कहाँ बस्ने भन्ने अर्को पिरलो छ । घर बनाउने आर्थिक हैसियत छैन । कोही मनकारीले सहयोग गरेर बास बनाइदिए पनि उपकारै हुन्थ्यो, उनले भने, बास भयो भने जसोतसो गुजारा चल्थ्यो ।स्थानीय भीमकला सार्कीको खरको छानो भएको घरको अहिले नामोनिसान छैन । भदौ १० गते उनीहरू सपरिवार आफन्तकहाँ बस्न गएका थिए । त्यसै दिन बाढीले कच्ची घर बगाएको हो । अहिले उनीहरू घर बनाउनका लागि काठ र खरको खोजीमा छन् । सरकारले सहयोग गर्यो भने ठीकै छ । आफ्नो घर त जसोतसो बनाउन पर्यो, सधैंभरि स्कुलमा बसेर हुँदैन । अब स्कुल सुरु भएपछि कहाँ बस्ने भन्ने टुंगो छैन, उनले भने, पीडित परिवार सबै मिलेर एकअर्काको काममा सहयोग गरेका छौं । पालैपालो घर सफा गर्ने र मर्मत हुँदै छ । जिल्लाका पाल्हीनन्दन, सरावल, सुस्ताका बाढीपीडित पनि बिस्तारै घर फर्कन थालेका छन् । पानीको सतह घटेपछि घर सरसफाइ गर्ने, मर्मत गर्ने र केही नयाँ सामानको जोहो गरेर जनजीवन सामान्य बनाउने कोसिसमा छन् स्थानीय । सुनवल नगरपालिकाका उपप्रमुख दधिराम अर्यालले पूर्ण रूपमा घर नष्ट भएकाहरूका लागि केही राहत रकम प्रदान गरिने बताए ।"
समायोजनमा परेका कर्मचारी व्यवस्थापन अन्योलमा,"(काठमाडौं)  सर्वोच्च अदालतले प्रदेश र स्थानीय तहमा समायोजन भएका करिब दुई सय अधिकृतलाई संघको दरबन्दीमा पदस्थापन गर्न आदेश दिएपछि संघीय मामिला तथा सामान्य प्रशासन मन्त्रालय द्विविधामा परेको छ ।अदालतको आदेशबाट फिर्ता भएका कर्मचारीका लागि दरबन्दी खाली नभएकाले व्यवस्थापन चुनौतीपूर्ण बनेको छ । चुनौती सामना गर्न भ्याकेट (अन्तरिम आदेश बदर गर्न) निवेदन लिएर अदालत जाने वा अधिकृतहरूको पुल दरबन्दी सिर्जना गरेर व्यवस्थापन गर्ने द्विविधामा मन्त्रालय परेको छ । भ्याकेटमा जाँदा केही समय पाउने र त्यसबेला थप रणनीति बनाउन सहज हुने मन्त्रालयको बुझाइ छ । अदालतले समायोजनमा परेका लेखा र प्रशासनका १ सय ९६ अधिकृतलाई दुई सातादेखि विभिन्न मितिमा संघमा पदस्थापन गर्न आदेश दिएको छ । अदालतको निर्णय कार्यान्वयन गर्नैपर्ने भएकाले मन्त्रालयलाई पुल दरबन्दी सिर्जना गरेर भएपछि निकास दिनुपर्ने दबाब छ । अदालतले आदेश दिएको तीन साता बित्न लागे पनि मन्त्रालय निर्णयमा पुग्न सकेको छैन । शाखा अधिकृतका लागि सबै परीक्षा दिएर बसेका उम्मेदवारले आफ्नो दरबन्दी घटाउन नपाइने भन्दै लोक सेवा आयोग अगाडि प्रदर्शन गर्दै आएका छन् । समस्या जटिल बनेपछि संघीय मन्त्रालयले लोक सेवा आयोग, प्रधानमन्त्रीको कार्यालय, कानुन मन्त्रालयसहितको बैठक गरेर परामर्श सुरु गरे पनि ठोस निर्णयमा पुग्न सकेको छैन । समायोजनमा गएका धेरै कर्मचारी धमाधम अदालत गएर संघमा फिर्ता हुन थालेपछि भविष्यमा कति कर्मचारीको व्यवस्थापन मिलाउनुपर्ने हो भन्ने अन्योल थपिएको छ । पुल दरबन्दी पनि कति संख्या सिर्जना गर्ने आधार फेला परेको छैन । अदालतबाट समायोजमना परेका कति कर्मचारी फिर्ता हुन्छन् अनुमान गर्न सकिँदैन, मन्त्रालयका एक अधिकारीले भने । संघको दरबन्दी लुकाएर आफूहरूलाई प्रदेश र स्थानीय तहमा पठाएको भन्दै अधिकृतहरूले अदालतमा रिट दायर गरेका थिए । सोही आधारमा उनीहरूलाई अदालतले संघमा फिर्ता गरेको हो । प्रदेश र स्थानीय तहमा जनशक्ति अभाव छ भने खटाएका सयौं कर्मचारी फिर्ता हुन थालेका छन् । अदालतले फर्काएका झन्डै दुई सय अधिकृतको पदस्थापन नगरी नयाँ पदपूर्ति नगर्न आदेश दिएकाले मन्त्रालय थप सकसमा परेको हो । यसबाट एकातिर नयाँ पदपूर्ति नगर्न दिएको आदेश पालना गर्दा लोक सेवा आयोगको परीक्षा पूरा गरेर नतिजाको प्रतीक्षामा रहेकाहरू अन्योलमा परेका छन् । अर्कातर्फ दरबन्दी नै नभएको अवस्थामा प्रदेश र स्थानीय तहबाट आएका अधिकृतलाई कसरी व्यवस्थापन गर्ने सजिलो नभएको संघीय मन्त्रालयका अधिकारीहरूको भनाइ छ । आदेशअनुसार मन्त्रालयले ३४ जना अधिकृतलाई संघमा समायोजन गरिसकेको छ । थप अधिकृतहरूलाई कसरी व्यवस्थापन गर्ने हामीलाई समस्या परेको छ, संघीय अधिकारीहरू बताउँछन् । आयोगलाई निरन्तर दबाब आफूले दिएको अन्तर्वार्ताको नतिजा छिटो प्रकाशित गर्न र दरबन्दी संख्या नघटाउन माग गर्दै निजामती सेवा प्रवेशका लागि परीक्षा दिएका शाखा अधिकृतका उम्मेदवारहरूले बुधबार काठमाडौंस्थित लोक सेवा आयोगका कार्यालयमा प्रदर्शन गरेका छन् । सर्वोच्च अदालतको आदेशअनुसार अन्तर्वार्ताको नतिजा रोकिएपछि उनीहरूले आयोगको ध्यानाकर्षण गराउने उद्देश्यले प्रदर्शन गरेका हुन् । संघीय मन्त्रालयले आयोगलाई पत्राचार गरेर अदालतको आदेशअनुसार नतिजा प्रकाशित गर्न अनुरोध गरेपछि परीक्षा दिएर बसेका उम्मेदवारले आयोग गुहारेका हुन् । समायोजनमा परेका कर्मचारीलाई संघमा पदस्थापन गर्न संघीय मन्त्रालयले सिट संख्या घटाउन खोजेको भन्दै अधिकृतका उम्मेदवारहरूले आयोगको ध्यानाकर्षण गराउँदै आएका छन् । प्रदर्शनमा सहभागी अधिकृतका उम्मेदवार केपी खतिवडाले आफूहरू मर्कामा पर्ने भएकाले आयोगको ध्यानाकर्षण गराएको बताए । उनले परीक्षा दिएको ३ वर्ष भए पनि कुरेर बस्नुपरेको अवस्थामा सिट संख्या घटाउने वा नतिजा रोक्ने प्रयास नहोस् भन्ने चाहना आफूहरूको रहेको बताए । आयोगले दरबन्दी नघटाई नयाँ उपाय खोज्न मन्त्रालयलाई आग्रह गरेको छ । आयोगका प्रवक्ता तोयनारायण सुवेदीले अदालतको आदेश कार्यान्वयन गर्नुपर्ने बताउँछन् । मन्त्रालयले विकल्प नदिने हो भने हामीले अदालतको आदेश उल्लंघन गर्न सक्दैनौं, प्रवक्ता सुवेदी भन्छन् । मन्त्रालयका प्रवक्ता तथा सहसचिव वसन्त अधिकारीले समायोजनमा देखिएका केही समस्या अहिले बाहिर आएको बताए । समस्या भए पनि यसलाई निकास दिने उपायको खोजी भइरहेको छ, उनले भने । समायोजनबाट फर्केका र नयाँ पदपूर्तिका अधिकृतलाई व्यवस्थापन गर्ने विषयमा आयोग, संघीय मन्त्रालय, प्रधानमन्त्री कार्यालय र कानुन मन्त्रालयबीच छलफल भइरहेको उनले बताए । लोक सेवा आयोगको नियमावलीमा परीक्षा सुरु भएपछि दरबन्दी घटाउने वा परीक्षा प्रभावित हुने काम गर्न मिल्दैन ।"
प्रधानसेनापति शर्माले सम्हाले जिम्मेवारी,काठमाडौं (कास) नेपाली सेनाका महारथी प्रभुराम शर्माले प्रधानसेनापतिको जिम्मेवारी सम्हालेका छन् । शर्मालाई नेपाली सेनाका परमाधिपति राष्ट्रपति श्रीमती विद्यादेवी भण्डारीले बिहीबार महारथीको दर्ज्यानी चिह्न प्रदान गरेकी हुन् । ४४ औं प्रधानसेनापति शर्मालाई राष्ट्रपति भण्डारीले पद तथा गोपनीयताको शपथ गराएकी थिइन् । भदौ ३ को मन्त्रिपरिषद् बैठकले शर्मालाई महारथीमा बढुवा गरी प्रधानसेनापतिमा नियुक्त गर्न सिफारिस गरेको थियो । नेपाली सेनाका अनुसार सैनिक परम्पराअनुसार नवनियुक्त प्रधानसेनापतिलाई जंगी अड्डा परिसरमा सेनाको एक टुकडीले सम्मान गारत अर्पण गरेको थियो । शर्माले कार्यालयमा पदबहाली गरी कार्यभार सम्हाले । त्यसलगत्तै उनले उच्च सैनिक पदाधिकारीसँग बैठक कक्षमा भेटघाट गरे । २०२० पुस ९ मा काठमाडौंमा जन्मेका शर्मा २०४० मा सहायक सेनानी दर्जाबाट सैनिक सेवामा प्रवेश गरेका हुन् ।
उच्चले मगायो सैनिक अदालतको फैसला,"(काठमाडौं)  हत्या मुद्दा सैनिक अदालतको क्षेत्राधिकारभित्र नपर्ने दाबीसहित उच्च सरकारी वकिलको कार्यालय, हेटौंडाले दर्ता गराएको निवेदनमा सुनुवाइ गर्दै उच्च अदालतले फैसला मगाएको हो । पाटन उच्च अदालतको हेटौंडा इजलासका न्यायाधीशद्वय मुहम्मद साविर हुसैन र चण्डीराज ढकालको इजलासले सैनिक जवान गंगाधर ढकाललाई समरी जनरल सैनिक अदालतले भदौ १६ मा जन्मकैद सजाय तोकेको थियो । ढकालमाथि नेपाली सेनाको कालीबहादुर गण भरतपुरबाट तीन वर्षअघि हतियार चोरी गरी सेनाका हुद्दा भरत गुरुङको हत्या गरेको अभियोग लगाइएको छ । ढकालले आफूमाथिका सबै अभियोग स्वीकार गरेका छन् । साउन ७ गते प्रहरीलाई दिएको बयानमा उनले गुरुङको हत्या गरेको स्विकारिसकेका छन् । सैनिक ऐन, २०६३ को दफा ५१ अनुसार हतियार चोरीको मुद्दामा सुनुवाइ गरी फैसला गर्ने अधिकार सैनिक अदालतलाई हुन्छ । तर त्यही ऐनको दफा ६६ मा हत्या, बलात्कार, अपहरण र यातना मुद्दाको अभियोजन र सुनुवाइ सैनिक अदालतमा नहुने व्यवस्था छ । जसको अर्थ ढकाललाई लगाइएको गुरुङको हत्या अभियोगमाथिको सुनुवाइ जिल्ला अदालतमा हुनुपर्छ भन्ने हो । यही दाबीसहित सरकारी वकिलको कार्यालयले चितवन जिल्ला अदालतमा मुद्दा दर्ता गराएको भए पनि जिल्ला अदालतले भदौ १ मा अभियुक्त ढकाल र त्यससम्बन्धी सबै सक्कल फाइल नेपाली सेनाको अदालतलाई बुझाउन आदेश दिएको थियो ।त्यसविरुद्ध उच्च सरकारी वकिलको कार्यालयले हेटौंडा इजलासमा निवेदन दिएको थियो । उच्च अदालतले भदौ १६ मा यो घटनासँग सम्बन्धित सम्पूर्ण फाइल झिकाउन आदेश दिएकै दिन नेपाली सेनाको समरी जनरल सैनिक अदालतले ढकाललाई भविष्यमा सरकारी सेवामा अयोग्य हुने गरी जन्मकैद (२५ वर्ष) सजाय हुने फैसला गरेको थियो ।जिल्ला अदालत चितवनले उक्त मुद्दा सैनिक अदालतमा स्थानान्तरण गर्न आदेश दिनेको आधारकारण उल्लेख गरेको प्रतिवेदन मंगलबार उच्च अदालतलाई पठाएपछि बिहीबार सुनुवाइ तोकिएको थियो । जिल्ला अदालतले पठाएको प्रतिवेदनमा यो मुद्दामा हतियार चोरीको अनुसन्धान राम्ररी हुन नसकेको र त्यसमाथि सजाय गर्ने अधिकार सैनिक ऐनलाई भएको उल्लेख छ । तर सरकारी वकिलले भने मुद्दामा हत्या अभियोग प्रमुख कसुर रहेको र हतियार चोरी सहायक कसुर रहेको भन्दै जिल्ला अदालतबाटै सुनुवाइ गर्नुपर्ने दाबी लिएको छ । उच्च अदालतले सरकारी वकिलको कार्यालयले गरेको यही दाबीमाथि सुनुवाइ गरेर आफ्नो निर्णय सुनाउनेछ ।उच्च अदालत हेटौंडाका सूचना अधिकारी केशवराज कौशिकले सैनिक अदालतको फैसला मगाउने आदेश भएको पुष्टि गरे । सैनिक अदालतबाट प्रतिवादी गंगाधर ढकाललाई सजाय गर्ने गरी फैसला भइसकेको हो वा होइन ? भइसकेको हो भने कुन मितिमा के फैसला भएको हो ? नेपाली सेनाको कालीबहादुर गणबाट छिटो जानकारी माग गरी पेस गर्नू, उच्च अदालतको आदेश उद्धृत गर्दै कौशिकले भने । चितवन जिल्ला अदालतलाई पत्र लेखेर सेनाको कालीबहादुर गणबाट फैसला झिकाउने प्रक्रिया सुरु भइसकेको कौशिकले बताए । उच्च अदालतले जिल्ला अदालतका आदेशविरुद्ध परेका यस्ता निवेदनमाथि हरेक साता बिहीबार मात्र सुनुवाइ गर्दै आएको छ । त्यसैले सेनाको फैसला बुधबारसम्म हेटौंडा पुगेको खण्डमा बिहीबार थप सुनुवाइ हुनेछ ।"
कुवेतमा पुरिएर २ को मृत्यु,"काठमाडौं (कास) कुवेतको निर्माणाधीन नयाँ अन्तर्राष्ट्रिय विमानस्थल टर्मिनल२ को भूमिगत पाइप मर्मत गर्ने क्रममा बालुवाको ढिस्कोले पुरिँदा बुधबार दुई जना नेपाली कामदारको ज्यान गएको छ । घटनामा एक जना घाइते भएका छन् । कुवेत सिटीस्थित नेपाली दूतावासका अनुसार मृत्यु हुनेमा झापाको गोलधाप१ का यमबहादुर कटुवाल र चकचकी६ का सुकलाल राजवंशी छन् । घाइते भएका धनमुढा, मिझिङ८, रोल्पाका सर्वजित महराको उपचार भइरहेको छ । कुवेतका लागि नेपाली राजदूत दुर्गाबहादुर भण्डारी र मिनिस्टर काउन्सिलर प्रकाशमणि पौडल घाइते महरालाई भेट्न बिहीबार फर्वानिया अस्पतालमा पुगेका थिए ।"
परीक्षणमै नेपाली टोली,"एकै ओभरमा ६ छक्काअमेरिकाका जशकरण मल्होत्राले एकै ओभरमा ६ छक्का प्रहार गरेका छन् । पीएनजीसँगको दोस्रो खेलको अन्तिम ओभरमा उनले गौडी टोकालाई लगातार ६ छक्का प्रहार गरेका थिए । दक्षिण अफ्रिकाका हर्श्चेल गिब्सपछि उनी एकदिवसीय अन्तर्राष्ट्रियमा एकै ओभरमा ६ छक्का प्रहार गर्ने पहिलो खेलाडी बनेका छन् । गिब्सले यो कीर्तिमान २००७ को विश्वकपमा नेदरल्यान्ड्सविरुद्ध बनाएका थिए । ४५ औं ओभरमा शतक पूरा गरेका मल्होत्रा १ सय ७३ रन बनाई अविजित रहे । पाँचौं नम्बरमा ब्याटिङ गरेका उनले १ सय २४ बल खेल्दै ४ चौका र १६ छक्का प्रहार गरे । एकदिवसीय अन्तर्राष्ट्रियको एकै खेलमा सर्वाधिक छक्का प्रहार गर्ने कीर्तिमानभन्दा मल्होत्रा एकले मात्र पछाडि रहे । इंग्ल्यान्डका इयोन मोर्गनले २०१९ मा अफगानिस्तानविरुद्ध म्यानचेस्टरमा १७ छक्का प्रहार गरेका थिए । भारतका रोहित शर्माले अस्ट्रेलियाविरुद्ध २०१३ मा, दक्षिण अफ्रिकाका एबी डी भिलियर्सले २०१५ मा वेस्ट इन्डिजविरुद्ध र सोही वर्ष वेस्ट इन्डिजका क्रिस गेलले जिम्वाबेविरुद्ध पनि एकै खेलमा १६ छक्का प्रहार गरेका थिए । मल्होत्राको प्रयासमा अमेरिकाले अन्तिम ४ ओभरमा ६९ रन जोड्दै ९ विकेट गुमाई २ सय ७१ रन बनाएको थियो । अमेरिकासँग ओमान भ्रमणमा पीएनजीको यो दोस्रो खेल हो । यही पीएनजीविरुद्ध नेपालले शुक्रबार दोस्रो खेल खेल्न लागेको हो ।"
पारसको सम्मानमा अमेरिकामा क्रिकेट,"काठमाडौं (कास) नेपाली राष्ट्रिय क्रिकेट टोलीका पूर्वकप्तान पारस खड्काप्रति समर्पित अमेरिकाको बाल्टिमोरमा साथी कप क्रिकेट प्रतियोगिता गरिएको छ । पारसले नेपाली क्रिकेटलाई दिएको योगदानस्वरुप साथी कप गरिएको प्रतियोगिताका निर्देशक उत्सव सिग्देलले बताए । एभरेस्ट लायन्स क्लब भर्जिनियाले फाइनलमा मेरिल्यान्ड क्रेब्सलाई ५३ रनले पराजित गरेर कप जित्यो । राहुल ठाकुरको ६१ र अर्जुन खड्काको २८ रनमा एभरेस्टले २० ओभरमा ७ विकेट गुमाई १ सय १५ रन बनायो । जवाफमा मेरिल्यान्ड पूरा २० ओभर खेलेर ६२ रनमै अलआउट भयो । निर्मल तामाङले २४ र इजन श्रेष्ठले १३ रनबाहेक अन्यले दोहोरो स्कोर बनाउन सकेनन् । विजेता एभरेस्टले २ हजार ५ सय र उपविजेता मेरिल्यान्डले १ हजार ५ सय अमेरिकी डलर पुरस्कार पाए । प्रतियोगितामा डीएमभी अल स्टार्स, एभरेस्ट, फार वेस्टर्न क्रिकेट क्लब, मेरिल्यान्ड, साथी बाल्टिमोर क्रिकेट क्लब ए र बी सहभागी थिए । मेरिल्यान्ड राज्यका संसद डा जय जलिसीले सहभागी सम्पूर्ण टिमलाई मेरिल्यान्ड राज्यको तर्फबाट सम्मान प्रदान गरे ।समापनमा मेरिल्यान्ड राज्यका संसद हरि भण्डारी, कार्ल ज्याक्सन, पेरिहल काउन्सिलम्यान डेविड मार्कस, अन्तर्राष्ट्रिय तेक्वान्दो रेफ्री राजु क्षेत्री, मेरिल्यान्ड एनआरएन अध्यक्ष राजु पराजुली, वरिष्ठ उपाध्यक्ष कृष्ण जीबी पन्त, महासचिव प्रविन खड्का, समाजसेवी रमेश भट्टलगायत उपस्थित थिए ।"
महिला क्रिकेट रोकिए अस्ट्रेलियाले अफगानसँग नखेल्ने,"सिड्नी (एएफपी) क्रिकेट अस्ट्रेलियाले बिहीबार महिला क्रिकेटमाथि तालिवानले प्रतिबन्ध लगाए अफगानिस्तानसँग ऐतिहासिक टेस्ट रद्द गर्ने धम्की दिएको छ । तालिवानले महिला खेलकुदमाथि नै प्रतिबन्ध लगाउन सक्नेछ । यसै कारण अफगानिस्तानको अस्ट्रेलिया भ्रमण गम्भीर संकटमा परेको हो । यसअघि तालिवानको सांस्कृतिक कमिटीका प्रमुख अहमदुल्ला वासिकले आफ्नो सरकारको निर्देशनमा अफगानी महिलाले क्रिकेटमात्र होइन, अन्य खेल पनि नखेल्ने बताएका थिए । उनले भनेका छन्, मेरो विचारमा महिलाले क्रिकेट खेल्न पाउने छैनन्, किनभने यो आवश्यक छैन । क्रिकेटका क्रममा महिलाका अनुहार र अन्य अंग प्रदर्शित हुनेछन् । इस्लामले यसलाई मान्यता दिँदैन । उनले थपेका छन्, अहिलेको सञ्चारको समयमा तस्बिर र भिडियोको माध्यमबाट आममानिसले यस्ता दृश्य हेर्नेछन् । इस्लाम र इस्लामिक इमिरेट्सले महिलाको अंग प्रदर्शित हुने क्रिकेटमात्र होइन, अन्य कुनै खेललाई पनि अनुमति दिँदैन । अफगानिस्तानमा सत्ता कब्जा गरेलगत्तै तालिवानले पुरुष क्रिकेटलाई भने अगाडि बढाउने बताएको थियो । क्रिकेट अस्ट्रेलियाले भनेको छ, खेल भनेको सबैका लागि हो । सबै प्रकार र स्तरको खेलमा महिला सहभागिता हुनुपर्छ भन्ने हाम्रो मान्यता छ । अफगानिस्तानमा महिलालाई क्रिकेट खेल्नबाट रोकिन्छ भने हामीसामु होबार्टमा हुने भनिएको टेस्ट रद्द गर्नुबाहेक अर्को विकल्प हुने छैन । तालिवानले पहिलोपल्ट अफगानिस्तानमा सत्ता सम्हाल्दा अधिकांश खेलकुदसँगै मनोरन्जनको साधनमा रोक लगाएको थियो ।"
इटालीको अपराजित यात्रा,पेरिस (एएफपी) मोइस किनले गरेको पहिलो अन्तर्राष्ट्रिय गोल मदतमा इटालीले विश्वकप छनोटमा बुधबार लिथुवानियालाई ५० ले हराएको छ । डामिन जिमान्स्कीले खेलको अन्त्यतिर हेडबाट गोल गरेपछि इंग्ल्यान्डले भने पोल्यान्डसँग निराशाजनक बराबरीमा चित्त बुझाउनुपरेको छ । समूह सी मा लगातार दुई खेल बराबरी खेलेपछि इटालीले विश्वकपमा स्वतः छनोट हुन स्विट्जरल्यान्डसँग प्रतिस्पर्धा गर्नुपर्ने संकेत देखिएको थियो । जितपछि युरोपेली च्याम्पियनले ३६ अन्तर्राष्ट्रिय खेलमा अपराजित यात्राको कीर्तिमान बनाएको छ । सप्ताहन्त स्विस टिमविरुद्ध गोलरहित बराबरी खेलेको इटालीले यसपल्ट लिथुवानियासँग प्रभावशाली प्रदर्शन गरेको थियो । इटालीले समूहको शीर्षस्थानमा स्विट्जरल्यान्डमाथि ६ अंकको अग्रता खोलेको छ । २०१८ को विश्वकपमा छनोट हुन असफल इटाली यसपल्ट त्यो चोट बिर्सन चाहन्छ । स्विस टिम भने बेलफास्टमा उत्तरी आयरल्यान्डसँग गोलरहित बराबरीमा रोकियो । युरो कपको फाइनलमा इटालीविरुद्ध पेनाल्टीमा खेल गुमाएको इंग्ल्यान्डले भने पोल्यान्डसँग वार्सामा ११ को बराबरी खेल्यो । इंग्ल्यान्ड समूह आई मा ५ अंकले अगाडि छ । इंग्ल्यान्डका कप्तान ह्यारी केनले खेल सकिन १८ मिनेटअगाडि पहिलो गोल गरे । यो उनको इंग्ल्यान्डका लागि व्यक्तिगत ४१ औं गोल रह्यो ।

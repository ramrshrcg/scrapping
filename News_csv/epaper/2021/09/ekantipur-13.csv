शीर्षक,विवरण
कठै हाम्रो संसद् !,"कार्यपालिकाको हस्तक्षेपसभामुख सापकोटाले भदौ २१ मा अन्तरव्यवस्थापिका संघ (आईपीयू) ले अस्ट्रियाको भियनामा आयोजना गरेको सभामुखहरूको पाँचौं विश्व सम्मेलनमा भाग लिन टिकट काटिसकेका थिए । सरकारले भदौ १९ मा संसद्को नवौं अधिवेशन आह्वानको सिफारिस गर्ने निर्णय गर्यो । सरकारले अधिवेशन आह्वानका लागि सभामुखसँग परामर्श गरेको भए भियना उडानको टिकट रद्द गर्नुपर्ने अवस्था आउने थिएन । सभामुख सापकोटाको यात्रा रद्द भएपछि नेपालको प्रतिनिधित्व गर्दै राष्ट्रिय सभाका उपाध्यक्ष शशिकला दाहाल र प्रतिनिधिसभाका सदस्य लालबहादुर थापा भियना गए । यस्तै, सभामुख सापकोटाले साउन ३२ को संसद् बैठकमा अफगानिस्तानमा रहेका नेपालीबारे जानकारी दिन सरकारलाई रुलिङ गरे । बैठक चलिरहेकै बेला सरकारको सिफारिसमा राष्ट्रपति विद्यादेवी भण्डारीले संसद् अधिवेशन अन्त्य गरेको सूचना आइपुग्यो । त्यही पत्र सुनाएर सभामुख सापकोटाले बैठक अन्त्य गरे । संसद् कहिले बोलाउने, कहिले अन्त्य गर्ने सरकारको स्वार्थमा निहित हुन थालेको विज्ञहरू बताउँछन् । सरकारको स्वार्थ पूरा गर्न मात्रै संसद्लाई प्रयोग भइरहेको छ । अधिवेशन कहिले बोलाउने ? कहिले अन्त्य गर्ने ? कुनै योजना देखिएन, पूर्वसभामुख रानाभाटले भने, संसद्मा सरकारको हस्तक्षेप भयो । आफ्नो स्वार्थ पूरा नहुने भएपछि संसद् भंगसमेत भयो । कार्यपालिका र व्यवस्थापिकाको शक्ति सन्तुलनसमेत भत्काउने काम भइरहेको उनले बताए । केपी शर्मा ओलीको सरकारले दुई पटक प्रतिनिधिसभा विघटन गरेको थियो । जनताको सर्वोच्च निकाय संसद् सरकारको पनि मातृसंस्था हो । सरकार यसबाटै जन्मन्छ, उनले भने, तर, सरकारले यसैलाई हत्या गरिदिँदा गलत संसदीय अभ्यास भइरहेको छ । खासगरी संसद्को वर्षे अधिवेशन वैशाखमा र हिउँदे अधिवेशन पुसमाघमा बस्ने अभ्यास थियो । २०७८ सालमा भने तीनवटा अधिवेशन भइसकेका छन् । संसद्मा अर्को गलत अभ्यास पनि तत्कालीन नेकपाकै पालामा भएको थियो । संविधानमा सभामुख र उपसभामुख फरक पार्टीको हुनुपर्ने व्यवस्था छ । तर, सापकोटा सभामुख हुनुभन्दा अघि एउटै पार्टीबाट सभामुख र उपसभामुख थिए । संसद्मा मर्यादा कायम हुन छाड्यो । परम्परा बिर्सिंदै गए, जसले गर्दा जनतामा वितृष्णा बढ्यो, पूर्वसभामुख रानाभाटले भने ।"
ओलीसापकोटा टकरावले तनाव,"एमालेले १४ सांसदलाई गरेको कारबाहीको सूचना नटाँसेपछि ओलीले सापकोटामाथि निरन्तर प्रहार गरिरहेका छन् । उनले सार्वजनिक कार्यक्रममै हैसियत नभएका व्यक्ति संवैधानिक पदमा पुगेको टिप्पणी गरेका छन् । सभामुख सापकोटाले कारबाहीको सूचना नटाँसेको विषयलाई लिएर ओली सर्वोच्च अदालत पुगेका छन् भने एमालेका सांसदले संसद्मा सभामुखविरुद्ध नाराबाजी गरिरहेका छन् ।समग्र हेर्दा उहाँमा सभामुखमा हुने नेचर नै छैन, बोलीचालीदेखि लिएर केहीमा छैन । ठ्याक्कै कार्यकर्ताभन्दा माथि उठ्न सक्नुभएन, एमाले संसदीय दलका प्रमुख सचेतक विशाल भट्टराईले भने, संसद्मा उहाँको प्रस्तुति त्यस्तै छ । कसैलाई नटेर्ने, एक्लै चलाउँछु, पेलेर चलाउँछु भन्ने व्यक्तिगत नेचरले यो अवस्था आएको हो । ओलीनिकट सांसदहरूले गुरिल्ला सभामुख भन्ने गरेका छन् । पूर्वसभामुखसमेत रहेकी माओवादी नेत्री ओनसरी घर्ती भने एमालेले योजनाबद्ध आक्रमण र अपमान गरेको टिप्पणी गर्छिन् । एमाले राजनीतिकभन्दा व्यक्तिगत रूपमा सभामुखप्रति पूर्वाग्रही भएर संसद्मा प्रस्तुत भएको छ, उनी भन्छिन् ।सत्तारूढ गठबन्धन र प्रतिपक्षी एमालेको तिक्तताबीच सरकारले साउन ३२ मा संसद् अधिवेशन अन्त्य गरेर भोलिपल्टै दल विभाजनमा सहज हुने गरी अध्यादेश ल्याएको थियो । अध्यादेशले एमाले फुटेसँगै पछिल्लो पटक सरकारको सिफारिसमा राष्ट्रपति विद्यादेवी भण्डारीले भदौ २३ मा संघीय संसद्का दुवै सदनको अधिवेशन आह्वान गरेकी थिइन् । एमालेको असन्तोष सदनमा दिनहुँ प्रस्तुत भइरहेको छ ।एमालेले भदौ १ मा माधव नेपालसहित १४ सांसदलाई कारबाही गरेको जानकारी संसद्लाई दिएको थियो । त्यसको १३ दिनपछि सभामुखले ती सांसद भिन्दै दलमा गएकाले कारबाही गर्न नपर्ने निर्णय गरे । सभामुखले बदनियत राखेर पार्टी फुटाएको एमालेको ठहर छ । एमाले सांसदले सिंहदरबारस्थित सभामुखको कार्यकक्षमै पुगेर तत्काल सूचना टाँस्न दबाबसमेत दिएका थिए । त्यसबेला सभामुख सापकोटा र एमाले सांसदबीच चर्काचर्की नै परेको थियो ।एमाले केन्द्रीय कमिटीको बैठकले पार्टीले कारबाही गरिसकेका केन्द्रीय सदस्य र सांसदको समेत हस्ताक्षर सनाखत गरेर नयाँ दल दर्ता गरिएको आरोप लगाउँदै कानुनी उपचार खोजेको छ । पार्टी विभाजनविरुद्ध एमाले अध्यक्ष ओलीले भदौ १६ मा सर्वोच्च अदालतमा तीनवटा रिट दर्ता गराएका छन् । निर्वाचन आयोग, प्रधानमन्त्री तथा मन्त्रिपरिषद्को कार्यालय, संघीय संसद् सचिवालय, सभामुख सापकोटा र माधवकुमार नेपाल अध्यक्ष रहेको नवगठित नेकपा (एकीकृत समाजवादी) लाई विपक्षी बनाएर उनले रिट दर्ता गराएका हुन् । नयाँ दलमा गएका सांसदलाई बैठकबाट निकाल्न भन्दै एमालेले संसद्मा नाराबाजी गरिरहेको छ ।ओली अहिले सभामुखविरुद्ध सर्वोच्च गएका छन् । तर यसअघि सभामुख नै ओलीविरुद्ध सर्वोच्च गएका थिए । ५ पुस र ८ जेठमा ओलीले गरेको संसद् विघटनविरुद्ध सभामुखसमेतको माग सर्वोच्चले सम्बोधन गरेको थियो । जसलाई सभामुखले लोकतन्त्रको विजयका रूपमा संसद्मै व्याख्या गरेका थिए । संघीय संसद् अधिवेशनको तयारी भइरहेका बेला जेठ ८ मा प्रधानमन्त्रीको सिफारिसमा राष्ट्रपतिद्वारा गरिएको प्रतिनिधिसभाको हठात् विघटन असंवैधानिक, अलोकतान्त्रिक, असंसदीय मात्र छैन, न्यूनतम नैतिक मूल्य मान्यतासमेतको प्रतिकूल रहेको सभामुखले भनेका थिए । यसबाहेक संसद्का अधिवेशनहरू आह्वान गर्दा, स्थगन गर्दा र विघटन गर्दासमेत कुनै परामर्श गरिएन, जबकि संसदीय अभ्यास भएका मुलुकमा संसद् विघटन गर्दासमेत सभामुखसँग अनिवार्य परामर्श गरिन्छ भन्ने उनको आरोप थियो ।संविधानको धारा ७६ को उपधारा (५) अनुसार वैकल्पिक सरकार गठनका लागि वस्तुगत आधारसहित प्रतिनिधिसभामा प्रतिनिधित्व गर्ने बहुमत सदस्यले राष्ट्रपतिसमक्ष दाबी पेस गर्दा पनि प्रधानमन्त्री नियुक्ति नगरिनु संविधानविपरीत कार्य हो, सभामुखले तर्क गर्दै आएका छन् । ओली संसद्प्रति सधैं अनुदार रहेको उनको बुझाइ छ ।ओलीले संवैधानिक परिषद्सम्बन्धी अध्यादेशको बलमा ११ संवैधानिक आयोगका पदाधिकारी सिफारिस गरेका थिए । यो बैठक सभामुखले बहिष्कार मात्र गरेनन्, संवैधानिक परिषद्का सदस्यसमेत रहेका उनले अध्यादेशमार्फत भएका नियुक्ति खारेजीको माग गर्दै सर्वोच्चमा रिट दायर गरे । यो घटनाले पनि ओली र सापकोटाबीच सम्बन्धलाई झन् तनावपूर्ण बनायो । अध्यादेशमार्फत भएका नियुक्ति खारेजीको माग गर्दै परेको रिट सर्वोच्चमा विचाराधीन छ ।संवैधानिक परिषद्को बैठकमा जाँदै जानुभएन, पछि त्यसविरुद्ध अदालत जानुभयो, केपी ओली प्रधानमन्त्री हुँदा संसद् चलाउने सम्बन्धमा एक पटक पनि समन्वय गर्न जानुभएन, एमाले प्रमुख सचेतक भट्टराईले भने, हामीले धेरै गाली गरेपछि एक पटक बालुवाटार जानुभयो । यी सबै क्रियाकलापबाट नै देखिन्छ कि सभामुखको भूमिका उहाँले निर्वाह गर्नुभएको छैन ।पछिल्लो समय सापकोटा र ओलीबीचको सम्बन्ध यतिसम्म बिग्रेको थियो कि सार्वजनिक कार्यक्रममा भेट हुँदा बोलचालसमेत हुँदैनथ्यो । शपथग्रहण कार्यक्रम होस् कि अन्य सार्वजनिक कार्यक्रममा, उहाँहरूबीच सामान्य संवाद पनि हुँदैनथ्यो, दुवै जनालाई नजिकबाट नियालेका एक नेताले भने ।द्वन्द्वको समयमा सापकोटा जोडिएको भनिएको हत्यासम्बन्धी घटनाको अनुसन्धान सुरु गरिपाऊँ भनेर अदालतमा विचाराधीन रहेको एउटा मुद्दा र सुनसरीको सार्वजनिक जग्गामा तत्कालीन वनमन्त्रीको हैसियतमा सापकोटाको भूमिकामाथि एमालेले प्रश्न उठाउँदै आएको छ । तत्कालीन माओवादी कार्यकर्ताले काभ्रेका अर्जॅन लामाको अपहरण गरी हत्या गरेको आरोपमा लामाकी पत्नी पूर्णिमायाले सापकोटाको पनि नाम समावेश गरेर २०६५ सालमा जिल्ला प्रहरी कार्यालयमा जाहेरी दर्ता गरेकी थिइन् । मुद्दा अदालतमा विचाराधीन छ । एमालेले उक्त मुद्दालाई लिएर बेलाबेला उनीमाथि प्रश्न उठाउने गरेको छ ।यस्तै, पहिल्यै सट्टाभर्ना पाए पनि सुनसरीको साविक बाँझगरा९ स्थित सर्दॅ जलाधार क्षेत्रको ४२ बिघा जग्गा भोगचलनमा तत्कालीन वनमन्त्रीसमेत रहेका सापकोटाको भूमिकामाथि पनि एमालेले प्रश्न उठाउँदै आएको छ । तर सर्वोच्च अदालतको फैसला कार्यान्वयन गर्नॅपर्ने बाध्यात्मक संवैधानिक व्यवस्थाबमोजिम तत्कालीन वनमन्त्रीको हैसियतमा निर्णय लिएको सापकोटाले बताउँदै आएका छन् ।पूर्वसभामुख दमननाथ ढुंगानाले सार्वजनिक जिम्मेवारीमा बसेका व्यक्तिले अशिष्ट शैली देखाउन नहुने सुझाव दिन्छन् । सभामुखजीले त्यो पदमा रहने बेलासम्म सभामुखकै व्यवहार गर्नुपर्छ, अरूले पनि उहाँलाई सभामुखकै मर्यादा दिनुपर्छ, उनले भने, मलाई मन नपर्दानपर्दै सभामुख भए, अहिले पनि मन पर्दैन भन्ने पूर्वाग्रह लिनु हुँदैन । उनले सभामुख सापकोटा र प्रमुख प्रतिपक्ष दुवै उत्तिकै जिम्मेवार हुनुपर्ने बताए । उहाँको कामकारबाही चित्त बुझेको छैन भने त्यसलाई पनि पूर्ण सदनमा पोख्ने होइन, अनौपचारिक बैठकबाट सुल्झाएर सदनमा बस्नुपर्छ, उनले भने, ओलीजी पनि जिम्मेवार हुनुपर्छ । सभामुख पनि जिम्मेवार हुनुपर्छ । त्यही भइरहेको छैन ।संसद् सचिवालयका पूर्वमहासचिव सूर्यकिरण गुरुङले सभामुख र प्रधानमन्त्री वा सभामुख र प्रमुख विपक्षी दलका नेताबीचको सम्बन्ध राम्रो नहुँदा त्यसको असर संसद्को कामकारबाहीमा देखिने बताए । उनका अनुसार पछिल्ला दिनमा दुवै पक्षले कानुनभन्दा माथि गएर राजनीति गरेका कारण समस्या आएको हो । आफ्ना सांसदमाथि कारबाहीको सूचना नटाँसेको विषयलाई लिएर एमाले मुद्दामा गएको छ । कि सर्वोच्चले के फैसला गर्छ त्यो कुर्ने, कि सभामुखले पदअनुकूल आचरण नगरेको भनेर प्रस्ताव ल्याई पदबाट हटाउन प्रयत्न गर्नुपर्दथ्यो, उनले भने, तर यहाँ त बलमिच्याइँ भएको छ । कसैले कानुन मानेको छैन । त्यसको प्रभाव सदनमा मात्रै होइन सबैतिर देखिएको छ ।संविधान, कानुन बुझ्नेभन्दा राजनीतिमा मात्रै लागेको व्यक्तिलाई सभामुख बनाउँदा पनि विवाद आउने गरेको गुरुङको बुझाइ छ । मैले दमननाथ ढुंगाना, रामचन्द्र पौडेल, तारानाथ रानाभाट र सुवास नेम्वाङसँग काम गरें, यी चार जनामा सबैभन्दा विवादित रामचन्द पौडेल रहनुभयो, गुरुङले भने, किनभने उहाँ कानुनको विद्यार्थी पनि होइन । केवल राजनीतिमा लागेको मात्रै हुनुभयो । उहाँलाई त्यतिबेला पदअनुकूल आचरण नगरेको भनेर हटाउन महाअभियोग प्रस्ताव आएको थियो तर त्यो पारित हुन सकेन ।"
एमसीसी सम्झौता तत्काल अघि नबढ्ने !,"अब के होला ? राजनीतिक दलहरूबीचमै एमसीसी सम्झौतालाई लिएर फरक धारणा आए पनि उपाध्यक्ष सुमारले सम्झौता अनुमोदन हुनेमा आशावादी रहेको बताइन् । देउवाले सुमारसँगको भेटमा यो सम्झौता राजनीतिक दलहरूसँग छलफल गरेर अघि बढाउने बताएका थिए भने सत्ताघटक दल माओवादीका अध्यक्ष दाहालले राष्ट्रिय सहमति गरेर अघि बढ्ने बताएका थिए । एमाले अध्यक्ष ओलीले भने सत्तापक्षले यस विषयमा धारणा बनाएपछि मात्र आफ्नो पार्टीले धारणा बनाउने बताएका थिए । सत्तारूढ एकीकृत समाजवादीकै अध्यक्ष नेपालले सम्झौताका विषयमा सत्ता गठबन्धनमा र पार्टीभित्र छलफल गरेरमात्र अघि बढ्ने जनाएका थिए । सुमारले नेपालका राजनीतिक दलका शीर्ष नेतासँग छलफल गरे पनि एमसीसी तत्काल अघि नबढ्ने संकेत देखिएको छ । भविष्यमा आउन सक्ने समस्यालाई मध्यनजर गरेर प्रधानमन्त्री देउवाले सुरुआतमा सत्ता गठबन्धन र त्यसपछि विपक्षी दलसँग छलफल गरेर मात्र सम्झौतालाई अघि बढाउने बताइसकेका छन् । सत्ता साझेदार दलबीच एमसीसीबारे समान धारणा बन्न सकेको छैन । प्रमुख प्रतिपक्ष दल एमालेले यो सम्झौता अघि बढाउनेनबढाउने जिम्मा सरकारको काँधमा भएको बताएको छ ।सुमार प्रमुख राजनीतिक दलका नेता र सरकारी अधिकारीसँग भेटवार्तामा व्यस्त भइरहेका बेला एमसीसी सम्झौता राष्ट्रघाती भएको भन्दै काठमाडौंलगायत जिल्लामा सडक प्रदर्शन भएका थिए । एमसीसीको जिल्ला तहसम्म विरोध भएपछि तत्काल अघि बढाउन कठिन हुने देखिएको छ । यसबारे राजनीतिक तहमा मात्र होइन, विज्ञमाझ पनि मत बाझिएको छ । अमेरिकाका लागि नेपालका पूर्वराजदूत शंकर शर्मा एमसीसीका सम्बन्धमा उठेका प्रश्नबारे अमेरिकी अधिकारी नै नेपाल आएर प्रस्ट पारिसकेको उल्लेख गर्दै अब उक्त सम्झौतालाई संसद्बाट अनुमोदनमा ढिलाइ गर्न नहुने बताए । उठेका प्रश्नहरूको जवाफ आइसकेका छन्, यो विशुद्ध ऊर्जा र पूर्वाधार विकासका लागि ल्याइएको परियोजना हो, उनले भने, यसमा कुनै पनि सैन्य गठबन्धनमा संलग्न हुने भन्ने कुरा उल्लेख छैन, उनले भने, यसलाई संसद्बाट अनुमोदन गरेर कार्यान्वयनमा जान ढिलाइ गर्न हुन्न ।चीनका लागि नेपालका पूर्वराजदूत टंक कार्कीले भने अमेरिकी अधिकारीले यस विषयमा थप प्रस्ट पारे पनि नेपालले यो परियोजनालाई अघि बढाउन नहुने बताए । उनले नेपालस्थित अमेरिकी राजदूत र्यान्डी बेरीले यो परियोजना व्यापार भएको उल्लेख गरेको भन्दै नेपालको हितमा नरहेको दाबी गरे । उनले थपे, यसलाई जस्ताको जस्तै संसद्बाट अनुमोदन गर्न हुन्न, यसरी नै भोलि अन्य मुलुकले पनि गर्नुपर्यो भने हामीले के गर्ने ?"
कांग्रेस महाधिवेशनमा ४० प्रतिनिधि समावेशी,कसको कति प्रतिनिधित्व ?१६५ निर्वाचन क्षेत्रबाट प्रत्यक्षतर्फ २४७५ (६०) समानुपातिक १६५० (४०) आदिवासी जनजाति ४९८ (३०२) मधेसी २२७ (१३८) दलित २३२ (१४१) थारु ९४ (५७) मुस्लिम ७२ (४४) खस आर्य ५२७ (३१९)
नाम्खा सीमा अध्ययन टोली हिल्सातर्फ,"हुम्ला (कास) नेपालचीन सीमा अध्ययनका लागि गृह मन्त्रालयको टोली सदरमुकाम सिमकोटबाट हिल्सा प्रस्थान गरेको छ । शनिबार सिमकोट पुगेको टोली हेलिकोप्टरमा जान खोजे पनि मौसम प्रतिकूल भएपछि सडकबाट हिल्सातर्फ गएको हो । सीमा क्षेत्र अध्ययनका लागि गृह सहसचिव जयप्रसाद आचार्यको संयोजकत्वमा टोली गठन गरेको छ । हुम्लामा टोलीले आइतबार राजनीतिक दलका प्रतिनिधि, जनप्रतिनिधि र नागरिक अगुवासँग छलफल गरेको थियो । टोली लाप्चा हुँदै गाडीबाट हिल्सा जानेछ । सकेसम्म सबै सीमास्तम्भमा पुग्छौं, आचार्यले भने, देखिएका तथ्य समावेश गरी प्रतिवेदन बुझाउँछौं । सरकारले तीन सदस्यीय टोली गठन गरे पनि अध्ययन टोलीमा ७ जना छन् ।"
दल फुट्ने डरले सरकार विस्तारमा ढिलाइ,"(काठमाडौं)  राजनीतिक दलसम्बन्धी अध्यादेश संसद्बाट फिर्ता नभएकाले मन्त्रिपरिषद् विस्तारमा उल्झन देखिएको छ । आइतबार बिहान बालुवाटारमा बसेको गठबन्धन दलहरूको बैठकमा जनता समाजवादी पार्टी (जसपा) ले प्रधानमन्त्री शेरबहादुर देउवालाई अध्यादेश फिर्ता लिएर मात्र मन्त्रिपरिषद् विस्तार गर्न आग्रह गरेको हो । अध्यादेशमा २० प्रतिशत केन्द्रीय सदस्य वा सांसद भए दल विभाजन गर्ने प्रावधान छ । बैठकमा देउवाले सरकार विस्तार गर्नुपर्ने बाध्यता रहेको दोहोर्याउँदै सत्ता साझेदार दलहरूसँग मन्त्रीका लागि नाम सिफारिस गर्न आग्रह गरेका थिए । तर गठबन्धन दलका नेताहरूले संसद्मा दर्ता भएको अध्यादेश टुंगो लगाएर मात्र मन्त्रिपरिषद् विस्तार प्रक्रिया अघि बढाउनुपर्ने भनाइ राखेका हुन् । जसपा भने अध्यादेश खारेज नै हुनुपर्ने पक्षमा छ । अध्यादेश खारेज नगरीकन अघि बढ्न गाह्रो छ, त्यसैले यसको टुंगो लगाएर मात्र सरकार विस्तार गरौं भन्ने हाम्रो भनाइ रह्यो, जनता समाजवादी पार्टी (जसपा) का अध्यक्ष उपेन्द्र यादवले भने, त्यसमाथि अहिलेसम्म मन्त्रालयको भागबन्डा पनि हुन सकेको छैन । दलहरूबीच मन्त्रालयको संख्या भागबन्डा भएपछि दलभित्र आन्तरिक गृहकार्य गरी नाम दिइने उनले बताए । यादवले अध्यादेश खारेज नगरी सरकार विस्तार गर्दा आफ्नो दल विभाजन हुन सक्ने जोखिम देखेका छन् । उनले महन्थ ठाकुरसँगको टकरावमा मन्त्री बनाउने आश्वासन दिएर सांसदलाई आफूतिर तानेका थिए । दलहरूबीच मन्त्रालयको भागबन्डा भइनसकेको भए पनि जसपाले बढीमा ६ वटा मन्त्रालय पाउने सम्भावना छ । पार्टीका प्रतिनिधिसभामा १९ र राष्ट्रिय सभामा २ गरी २१ सांसद छन् । स्रोतका अनुसार यादव आफ्नै नेतृत्वमा सरकारमा जान खोजिरहेका छन् । यस्तो अवस्थामा यादवलाई छाडेर बढीमा चारपाँच जना मात्र मन्त्री हुन सक्छन्, सत्ता साझेदार दलका एक नेताले भने, मन्त्री हुन नसकेका सांसदहरूले दल विभाजन गर्न सक्ने डर उहाँ (यादव) को पार्टीलाई छ । राजनीतिक दलसम्बन्धी अध्यादेशमा कुनै दल विभाजनका लागि संघीय संसद् वा केन्द्रीय कार्यसमितिमा २० प्रतिशत संख्या भए पुग्छ । अहिलेको अवस्थामा जसपा विभाजनका लागि ५ सांसद भए पुग्छ । नेकपा (एकीकृत समाजवादी) ले भने अध्यादेशको टुंगो लगाएर मात्र सरकार विस्तार गर्नुपर्ने अडान राखेको छ । पार्टीका केन्द्रीय सदस्य विरोध खतिवडाले संसद्बाट अध्यादेश खारेज वा पास जे भए पनि टुंगो लागेपछि मात्र सरकार विस्तार गर्नुपर्ने बताए । जुन अध्यादेशका आधारमा पार्टी स्थापना भयो, त्यही पार्टी सरकारमा जान खोज्दै छ, उनले भने । सरकार विस्तारमा ढिलाइको अर्को कारण मन्त्रालयको भागबन्डा नटुंगिनु पनि हो । प्रधानमन्त्रीले मन्त्रीका लागि नाम मागे पनि कुन दललाई कति र कुनकुन मन्त्रालय दिने भन्ने टुंगो अझै लागेको छैन । दलहरूबीच अनौपचारिक रूपमा मन्त्रालयको भागबन्डाबारे छलफल सुरु भएको छ । कांग्रेस सहमहामन्त्री प्रकाशशरण महतले सत्ता साझेदार दलहरूले मन्त्रालय धेरै माग्दा समस्या भएको बताए । राजनीतिक विश्लेषक श्याम श्रेष्ठले गठन भएको दुई महिनासम्म पनि सरकारलाई पूर्णता दिन नसक्नु प्रधानमन्त्रीको अक्षमता भएको बताए ।"
नौमती बजाएर पनि उठेन कर,"(काठमाडौं)  काठमाडौं महानगरपालिकाले साउन १६ र २५ गते सूचना जारी गर्दै घरजग्गासम्पत्ति कर नतिर्ने ठूला करतादाको नाम सार्वजनिक गर्यो । ७२ ठूला करदाताको नाम सार्वजनिक गरेसँगै कर तिर्न ३० दिने अल्टिमेटमसमेत दियो । करदातालाई सूचित गर्न घरघरमा गएर माइकिङ गर्ने, सूचना टाँस्ने काम भयो । भदौ ९ मा त महिला समूह नै लगाएर नौमती बाजासमेत बजाइयो । तर महानगरले अनुमान गरेजस्तो कर उठ्न सकेन । अहिलेसम्म १५ जना करदाताले मात्र कर तिरेका छन् । जसमध्ये ८ जनाले आंशिक र ७ जनाले पूरा कर चुक्ता गरेको महानगरअन्तर्गतको राजस्व विभागले जनाएको छ ।महानगरले सार्वजनिक गरेको सूचीमा कर तिरिसकेको सूचीमा अम्बे कम्प्लेक्सको पनि नाम समावेश थियो । पछि विभागले भूलवश अम्बे कम्प्लेक्सको नाम समावेश भएको भन्दै प्रस्टीकरण दिएको थियो । विभागका अनुसार आइतबारसम्ममा जिग्मी सिग्मी पर्वल विष्ट, बुद्ध महल, केशा प्रोपर्टिज प्रालि, सुरज आर्केड, बैसाली होटल प्रालि, राजेन्द्रकुमार काँवरा, होटल मर्स्याङ्दीले पूरा कर चुक्ता गरेका छन् । त्यस्तै, एनआरटी क्लब, युनाइटेड वर्ल्ड ट्रेड सेन्टर, काठमाडौं इन्जिनियरिङ कलेज, एलआरआई बोर्डिङ स्कुल, जनमैत्री अस्पताल, प्रवीणबहादुर केसी, स्टार मल, केजे प्रोपर्टिज प्रालि (गोपालजी प्रोपर्टिज) ले आंशिक कर तिरेका छन् । त्यसबापत ३ करोड ९४ लाख ९ हजार ६ सय ९८ रुपैयाँ कर संकलन भएको छ । स्वास्थ्य राज्यमन्त्री उमेश श्रेष्ठको लगानी रहेको जनमैत्री अस्पतालले नै आंशिक मात्रै कर बुझाएको छ ।महानगरको राजस्व ऐनको दफा १२ (३) मा उपदफा २ बमोजिम कर रकमको वार्षिक १० प्रतिशत जरिवाना, सेवा बन्द गर्ने, सम्पत्ति रोक्का गर्नेलगायत कार्य गरी तिर्न बाँकी रकम सरकारी बाँकीसरह असुल गर्न सकिने व्यवस्था छ । तर महानगरले आफैंले बनाएको ऐनअनुसार पनि कर असुल गर्न सकेको छैन । महालेखा परीक्षकको प्रतिवेदनले महानगरले १ सय ६३ करदाताबाट २५ करोड १९ लाख ४१ हजार ६ सय ७८ रुपैयाँ असुल गर्नुपर्ने उल्लेख गरेको छ । प्रतिवेदनअनुसार सबैभन्दा बढी भाटभटेनी सुपर मार्केट एन्ड डिपार्टमेन्टल स्टोर प्रालिबाट ०७६७७ सम्मको ४ करोड ४५ लाख २६ हजार ४ सय ६० असुल गर्नुपर्ने औंल्याएको छ ।महानगरले कर असुलीलाई तीव्रता दिन गत वर्ष असोजदेखि अनलाइन भुक्तानी प्रणाली सञ्चालनमा ल्याएको छ । विभागका अनुसार उक्त प्रणालीमा हालसम्म २ लाख ५ हजार करदाता जोडिएका छन् । तर पनि पुरानो बक्यौता असुली सन्तोषजनक नभएको भन्दै नौमती बाजा अभियान नै चलाइएको थियो । तर त्यसको पनि परिणाम उत्साहजनक देखिएन । विभाग प्रमुख डा शिवराज अधिकारीले फोहोर व्यवस्थापनमा भएको ढिलाइले महानगरप्रति स्थानीयहरूमा नकारात्मक धारणा बनेका कारण पनि कर असुली अभियानले अपेक्षाकृत उपलब्धि हासिल गर्न नसकेको दाबी गरे । फोहोर र कर उठाउने विभाग नै फरक छ । आआफ्नो जिम्मेवारी हुन्छ तर महानगबासीले दुवैलाई एकै ठाउँमा राखेर हेर्दा कर उठाउन सकेनौं, उनले भने ।"
कैदीबन्दीको प्रदर्शनपछि नख्खुका ७ नाइके हटाइए,"काठमाडौं (कास) कारागार व्यवस्थापन विभागले आर्थिक अनियमितताको आरोप लागेका नख्खु कारागारका ७ चौकीदारनाइकेलाई सरुवा गरेको छ । कैदीबन्दीको रासनलगायत सुविधामा अनियमितता र दुर्व्यवहार गरेको आरोपमा ५ नाइके र २ सहनाइकेलाई जिम्मेवारीमुक्त गरी चितवन, भीमफेदी, पर्सा र नवलपरासी कारागार सरुवा गरिएको हो । सरकारले दिने मासिक रासनभत्ता, टेलिफोन सेवालगायतमा अनियमितता गरेपछि त्यसो नगर्न माग गर्दा दुर्व्यवहार हुने गरेको भन्दै नख्खु कारागारस्थित सीआरसी ब्लकका कैदीबन्दीले चौकीदारनाइके, सहनाइकेविरुद्ध भदौ २० मा प्रदर्शन र नाराबाजी गरेका थिए । प्रदर्शनकारीले ८ जना नाइकेचौकीदारलाई अन्यत्र सरुवा र अनियमिततामाथि छानबिन गर्न माग गर्दै जेलर चिरञ्जीवी गिरीसमक्ष निवेदन पनि दिएका थिए । त्यसको भोलिपल्टै विभागका निर्देशक रामचन्द्र तिवारीको संयोजकत्वमा कैदीबन्दीको प्रदर्शन र अनियमितताबारे छानबिन गर्न सेना, प्रहरी, राष्ट्रिय अनुसन्धान विभाग र जिल्ला प्रशासन कार्यालय ललितपुरका अधिकृतस्तरका कर्मचारी सम्मिलित ५ सदस्यीय छानबिन समिति गठन गरिएको थियो । विभागले नाइके शिव चौधरी र सहनाइके देवेन्द्र तिमल्सिनालाई चितवन सरुवा गरेको छ । चौधरी र तिमल्सिना व्यक्ति हत्या अभियोगमा सजाय भुक्तानरत हुन् । त्यस्तै व्यक्ति हत्या र लागूऔषध मुद्दाका कैदीद्वय दीपक कार्की र रिकेश अधिकारीलाई नवलपरासी पठाइएको छ । मानव तस्करी अभियोगमा कैद भुक्तानरत सविन केसीलाई पर्सा र ठगी मुद्दाका शम्भु कार्कीलाई भीमफेदी कारागार सरुवा गरिएको छ । नख्खु कारागारका मुख्य नाइके विशाल विष्टलाई भने सरुवा गरिएको छैन । छानबिन समिति संयोजकसमेत रहेका विभागका निर्देशक तिवारीले छानबिन प्रतिवेदन छिट्टै तयार पारिने बताए । उनका अनुसार समितिले कारागार पुगी घटनाको स्थलगत निरीक्षण र जानकारी लिइसकेको छ । चौकीदारनाइके र सहनाइके पद कारागारको आन्तरिक प्रशासन सञ्चालन, आर्थिक व्यवस्थापन, कैदीका चालचलनअनुशासन हेर्ने आन्तरिक संयन्त्र हो । यसलाई जेलभित्रको प्रशासनका रूपमा पनि लिइन्छ । तर, चौकीदारनाइकेले जेलको सरकारी प्रशासनसँग मिलेर कैदीबन्दीमाथि आर्थिक शोषण गरेको गुनासो आउने गरेका छन् । त्यसको समाधानका लागि दीर्घकालीन कार्ययोजना नबनाउँदा कारागारभित्र प्रदर्शन, नाराबाजी र हूलदंगा हुने गर्छ । लागूऔषध, मानव तस्करी, बलात्कार, राज्यविरुद्धको अपराध, खोटाचलनलगायत नेगेटिभ सूचीमा रहेका कैदीलाई आन्तरिक प्रशासनको जिम्मा दिन नपाइने व्यवस्था भए पनि त्यसलाई बेवास्ता गर्दै जेलर र पहुँचवाला कैदीको मिलेमतोमा चौकीदारनाइके छनोट गर्ने प्रवृत्ति छ ।"
एकीकृत समाजवादीद्वारा सरकारको समर्थन फिर्ता,"कांग्रेस संसदीय दलको बैठक स्थगितबदलिँदो राजनीति घटनाक्रमको विषयमा छलफल गर्न कांग्रेस वाग्मती प्रदेश संसदीय दलको सोमबार बस्ने भनिएको बैठक स्थगन गरिएको छ । प्रदेशमा विपक्षी गठबन्धनको सरकार गठन गर्न आन्तरिक तयारी गर्न भनेर बोलाइएको बैठक स्थगन गरिएको सचेतक छिरिङ दोर्जे लामाले जानकारी दिए । हेटौंडा१० स्थित प्रदेशसभा सचिवालयको कांग्रेस संसदीय दलको कार्यालयमा दिउँसो २ बजे बैठक बस्ने तय भएको थियो । प्रदेश सरकार अल्पमतमा परिसकेको छ । यस्तो अवस्थामा विपक्षी गठबन्धनले सरकार निर्माण गर्ने निश्चित छ । त्यसका प्राविधिक विषय टुंग्याएपछि मात्र संसदीय दलको बैठक पुनः बोलाउनेछौं, उनले भने । उनले संसदीय दलको बैठकबाटै कसरी अगाडि बढ्ने भनेर तय गरिने बताए ।"
अस्पतालमा बम राखेर फिरौती माग्ने ३ पक्राउ,"काठमाडौं (कास) काठमाडौंको पुरानो बानेश्वरस्थित मातृका आँखा अस्पतालमा बम राखेर फिरौती मागेको आरोपमा प्रहरीले ३ जनालाई पक्राउ गरेको छ । पक्राउ पर्नेमा धादिङ त्रिपुरासुन्दरी५ घर भई काठमाडौं फुटुङ बस्ने २५ वर्षीय आशिष कुँवर, उनका भाइ २० वर्षीय अभिषेक कुँवर र रोल्पा परिवर्तन१ का ४० वर्षीय अम्मरबहादुर रोकामगर छन् । महानगरीय प्रहरी परिसर काठमाडौंले आइतबार पत्रकार सम्मेलन गरेर घटनामा संलग्न तीन जनालाई सार्वजनिक गरेको हो । आशिषले बिहीबार अस्पतालका एक डाक्टरलाई पटकपटक फोन गरी अस्पताल र घरमा बम राखेर पड्काइदिन्छु, परिवारलाई पनि ध्वस्त पार्छु भन्दै धम्की दिएका थिए । अस्पताल र घरपरिवारलाई सुरक्षित राख्ने भए ३ करोड रुपैयाँ लिएर नागढुंगा आउनू भनेर धम्की दिएको काठमाडौं प्रहरी प्रमुख एसएसपी अशोक सिंहले बताए । उनीहरूले बिहीबार अस्पतालको तेस्रो तलाको शौचालयमा बम राखेर अस्पतालका रिसेप्सनिस्टलाई फोन गरेको प्रहरीले जनाएको छ । बम राखिएकोबारे अस्पतालले प्रहरीलाई खबर गरेको थियो । परिसरबाट प्रहरी उपरीक्षक रमेश बस्नेतको नेतृत्वमा एक टोली खटिएको थियो । सेनाको डिस्पोजल टोली पनि घटनास्थल पुगेको थियो । उक्त बम तर्साउनलाई मात्रै राखेको डिस्पोजल टोलीले बताएको थियो । यद्यपि त्यसमा केकस्ता विस्फोटक पदार्थ थिए भन्नेबारेमा परीक्षण भइरहेको एसएसपी सिंहले बताए । प्रहरीका अनुसार आशिष कुँवरले अस्पतालमा आफ्नो आँखाको शल्यक्रिया गराएका थिए । त्यहीबेला उनले कर्मचारीदेखि डाक्टरसमेतको सम्पर्क नम्बर लिएको प्रहरीको प्रारम्भिक अनुसन्धानमा खुलेको छ ।"
मकवानपुरका सबै विद्यालय खुले,हेटौंडा (कास) मकवानपुरका १० वटै स्थानीय तहका सामुदायिक विद्यालयहरू आइतबारबाट खुलेका छन् । मकवानपुरगढीमा भने भदौ २० बाटै सञ्चालनमा आएका थिए । दैनिक कोरोना संक्रमित थपिने दरमा कमी आएसँगै अरू सबै पालिकामा आइतबारबाट विद्यालय खुलेका शिक्षा विकास समन्वय एकाइ प्रमुख प्रेमराज खरेलले बताए । जिल्ला कोभिड१९ संकट व्यवस्थापन केन्द्रको बैठकले सबै पालिकामा विद्यालय तथा शैक्षिक संस्था खोल्न मिल्ने निर्णय गरेसँगै विगत ४ महिनादेखि बन्द रहेका शैक्षिक संस्थाहरू खुलेका हुन् । हेटौंडाका संस्थागत विद्यालयहरू केही आइतबारदेखि खुलेका छन् । बाँकी भदौ ३० बाट मात्र सञ्चालनमा आउने प्याब्सन मकवानपुरका कार्यबाहक अध्यक्ष विनोद सुवेदीले जानकारी दिए । विद्यालय सञ्चालनमा आए पनि स्वास्थ्य मापदण्ड पूर्ण पालना गर्नगराउन भनिएको छ ।
जुनार पकेट क्षेत्र विस्तार,"सिन्धुली (कास) फिक्कल गाउँपालिका२ पोखरीलाई समेटेर जुनार पकेट क्षेत्र विस्तार गरिएको छ । प्रधानमन्त्री कृषि आधुनिकीकरण परियोजना जुनार सुपर जोनको ५० प्रतिशत अनुदानमा पोखरीको २० हेक्टर क्षेत्रमा जुनारका बिरुवा लगाई पकेट क्षेत्र विस्तार गरिएको हो । उद्यमशील कृषि सहकारी संस्थामार्फत ३७ किसानले ६ हजार जुनारका बिरुवा रोपेका सुपर जोनका प्रमुख देवराज अधिकारीले बताए । पकेट क्षेत्र विस्तारका लागि यो वर्ष २० लाखको कार्यक्रम रहेकामा १० लाख रुपैयाँमा किसानको साझेदारी छ । थोरै खेती हुँदा व्यापारीहरू कम आउने भएकाले बिक्रीका लागि समस्या हुने गरेको छ, वडाध्यक्षसमेत रहेका किसान शंकर भण्डारीले भने, व्यावसायिक जुनार खेतीमा किसानको रुचि बढेकाले अब उत्पादनसमेत बढ्छ । अनि व्यापारीहरू खेतखेतमै आउनेछन् । गत वर्ष १ हजार ३ सय ४५ हेक्टर जमिनमा गरिएको जुनार खेतीबाट ८ हजार मेट्रिक टनभन्दा बढी जुनार उत्पादन भएको सुपर जोनले जनाएको छ ।"
विद्यालय पुनर्निर्माणमा पौने ८ अर्ब खर्च,"काभ्रे (कास) २०७२ वैशाखको भूकम्पले क्षतिग्रस्त विद्यालय पुनर्निर्माणका लागि जिल्लामा ७ अर्ब ६६ करोड २० लाख रुपैयाँ खर्च भएको छ । आर्थिक वर्ष ०७३७४ बाट निर्माण सुरु भएकामध्ये हालसम्म ३ सय ५१ विद्यालयका ४ सय ४९ वटा भवन बनिसकेका राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाई (शिक्षा) प्रमुख देवकुमार बरालले जानकारी दिए । उनका अनुसार ६१ विद्यालयका १ सय ७ भवन निर्माणाधीन छन् । निर्माणाधीनमध्ये पनि अधिकांश अन्तिम चरणमा छन्, उनले भने । निर्माणाधीन भवनका लागि अझै १० करोड ५४ लाख २० हजार रुपैयाँ बराबरको स्रोत सुनिश्चित नभइसकेको उनको भनाइ छ । गत आवमा निर्माण सम्पन्न नहुँदा बजेट फ्रिज भयो । यो वर्ष स्रोत सुनिश्चित भइसकेको छैन, उनले भने । भूकम्पका कारण ५ सय ८७ विद्यालयका ९ सय ५४ कक्षाकोठा पूर्ण क्षति, ९ सय १४ कक्षाकोठा अधिक क्षति र १ हजार ४ सय ८३ कक्षाकोठामा सामान्य क्षति भएको थियो ।"
जलहरी काण्डबारे यथोचित छानबिन होस्,"देश कोभिड महामारीसित जुधिरहेका बेला गत फागुन दोस्रो साता एकाएक पशुपतिनाथ मन्दिरभित्र शिवलिंगमा राज्यकोषबाट अनावश्यक रकम खर्चेर सुनको जलहरी राखियो, जसको औचित्य नै स्पष्ट थिएन । पुरातत्त्वविद्लगायतका सरोकारवालाले विरोध गर्दागर्दै पनि पशुपति क्षेत्र विकास कोषले कसैका कुरा नसुनी जलहरी नलगाई नछाड्ने एकोहोरो जिद्दी लिएको थियो । यससम्बन्धी परेको रिटमाथिको छलफलको टुंगो नलागेसम्म यो कार्य नगर्नूनगराउनू भन्दै सर्वोच्च अदालतले जारी गरेको अन्तरकालीन आदेशलाई समेत अटेर गरी जलहरी लगाइएको थियो । न्यायालयको समेत अपमान गरी कोषले गरेको जबर्जस्तीबाटै यस कार्यको अन्तर्यमाथि आम आशंका थियो । अहिले त यस क्रममा ११ किलो सुन घोटाला भएको भन्दै अख्तियार दुरुपयोग अनुसन्धान आयोगले छानबिन नै थालेको छ । जलहरीको मुचुल्का नै शंकास्पद पाइएको छ । राजस्व र देवस्वको यो शंकास्पद हिनामिना अस्वीकार्य र अक्षम्य छ । आयोगले कसैको दबाब तथा प्रभावमा नपरी यस विषयमाथि गहिरो अनुसन्धान गर्नुपर्छ, र घोटाला भएको पाइएमा दोषीहरूउपर बलियो मुद्दा चलाउनुपर्छ । तत्कालीन प्रधानमन्त्री केपी शर्मा ओलीले पशुपति दर्शनमा गएका बेला गत माघ १२ गते जलहरी राख्ने औपचारिक घोषणा गरी सरकारका तर्फबाट ३० करोड रुपैयाँ सहयोग गर्ने वचन दिएका थिए । त्यसपछि कोषबाट ५० करोड र प्रधानमन्त्रीले घोषणा गरेको ३० करोड गरी ८० करोडको सुन नेपाल राष्ट्र बैंकबाट किनिएको अभिलेख कोषको कागजातमा छ । १ सय ८ किलोको बनाइएको भनिएकामा मन्दिरमा करिब ९७ किलोको मात्रै जलहरी राखिएको छ । त्यसैले बाँकी सुन कसले लग्यो भन्नेमा अख्तियारले अनुसन्धान गरिरहेको हो । ११ किलो सुन हिनामिनाको तथ्य पत्ता लगाउनुका अतिरिक्त यसै विषयमा अख्तियारले छानिबिन गर्नुर्पर्ने विषय अरू पनि छन् । सुन राष्ट्र बैंकबाट ल्याउनेदेखि पगाल्ने र तौलनेसम्मका काम अपारदर्शी ढंगले गर्नुका पछाडि धेरै रहस्य लुकेका हुन सक्छन् । जलहरी राख्नुअघि मुचुल्का तयार पार्दा सुरक्षा निकायलाई नै छलेको पाइएको हो । मुचुल्काको कागजमा पशुपति क्षेत्रको सुरक्षामा तैनाथ नेपाल प्रहरी र सशस्त्र प्रहरीका अधिकृतको नाम उल्लेख भए पनि त्यसका निम्ति आफूहरूलाई खबर नै नगरिएको जानकारी उनीहरूले अख्तियारलाई दिएका छन् । सुन पगालेर जलहरी पनि सुरक्षाकर्मीको उपस्थितिबिनै गुपचुप बनाइएको रहेछ । मुचुल्का गर्दा २८ जना उपस्थित भएको उल्लेख गरिए पनि मूल पुजारी रावल गणेश भट्टसहित ६ भट्ट र भण्डारीको त्यसमा हस्ताक्षर छैन । यति मात्र होइन, मुचुल्का उठाउँदा लेखिएको कागजमा सुनको परिमाणअंकित अक्षर र अंकमा पछि थपघट गरेको भेटिएको छ । मुचुल्कामा जलहरीको परिमाण अंक र अक्षर दुवैमा ९५ किलो ८ सय २२ ग्राम उल्लेख गरिएकामा पछि सच्याएर ९६ किलो ८ सय २२ ग्राम बनाइएको देखिन्छ । राम्रोसित छानबिन हुने हो भने मुचुल्काकै आधारमा पनि थप हिनामिना खुल्न सक्छ । अख्तियारले जलहरीकै पनि मिहिन परीक्षण गर्न आवश्यक छ । १ सय ३ किलो २४ क्यारेटको गुणस्तरको सुनमा ३ प्रतिशत तामा र १ प्रतिशत चाँदी राखेर पगालेर जलहरी बनाइएको भनिएको छ । यस क्रममा चाँदी र तामाको परिमाण तोकिएभन्दा बढी राखेर बनाइएको आशंका छ, यसबारे पूर्ण प्राविधिक जाँच गरिनुपर्छ, अख्तियारले अहिले गरिरहेको अनुसन्धानलाई बलियो बनाउनुपर्छ । अनियमिततामा जुनसुकै तहका कर्मचारी मात्र होइन, उनीहरूलाई उक्साउने तथा संरक्षण दिने कोही उच्चपदस्थ राजनीतिकप्रशासनिक नेतृत्व भेटिएमा तिनलाई पनि अनुसन्धानको दायरामा ल्याइनुपर्छ । कोषमाथि कसैको दबाब र प्रभाव थियो भने त्यो पनि खुल्नुपर्छ । जलहरी राख्न कोषले खर्च भयो भनेको ८० करोड रुपैयाँको एकएक हिसाब पनि अख्तियारले खोज्नुपर्छ । जलहरी राख्ने भएपछि विभिन्न उद्योगीव्यापारीले सुन र कालिगडका लागि रकम दान दिएको बताइए पनि त्यसको केही विवरण खुलाइएको छैन, अख्तियारले यसबारे पनि छानबिन गर्नुपर्छ । जलहरी राख्ने कार्यको हरहिसाब कोषका सबै पदाधिकारीलाई जानकारी नदिइनु आफैंमा आश्चर्यलाग्दो छ । खटनपटनमा सहभागी नभएका सदस्यहरूलाई फागुन ११ को राति ८ बजेतिर जलहरी राख्ने काम सकिएको जानकारी मात्रै दिइएको रहेछ । त्यति बेला छिट्टै कोष बैठक राखेर उद्घाटन मिति तोकिने भनेर राति ९ बजे सूचना दिइएकामा उनीहरू घर गएपछि सीमित व्यक्ति बसेर राष्ट्रपति विद्यादेवी भण्डारीबाट फागुन १२ मा जलहरी उद्घाटन गर्ने निर्णय गरिएछ । जलहरी निर्माण र कालिगडको खर्चबारेको हिसाब पारदर्शी नबनाइएपछि असन्तुष्ट सदस्यहरूले सुरुमा मौखिक र पछि लिखित निवेदन दिएरै खर्चको हिसाब माग्दा दिन आनाकानी गरिएछ । यो घटनाक्रमले पनि जलहरी प्रकरणलाई शंकास्पद बनाएको छ । त्यसो त, नियमकानुन र शास्त्रसम्मत नहुँदानहुँदै जलहरी राख्नुले पनि सुन दुरुपयोगको आशंकामै बल पुर्याउँछ । एकातिर प्राचीन स्मारक संरक्षण ऐन२०१३ अनुसार सम्पदास्थलमा कुनै नयाँ संरचना बनाउन, स्वरूप बिगार्न पाइँदैन भने अर्कातिर युनेस्कोको बडापत्रले पनि विश्वसम्पदामा सूचीकृत सम्पदालाई नयाँ स्वरूप दिन निषेध गरेको छ, तापनि कोषले यी कुनै पक्षमा विचार पुर्याएको थिएन । शैवमार्गीको विश्वासअनुसार तडकभडकबाट मुक्त, नांगै बस्ने, खरानी धस्ने, बाघको छालाको कछाड बाँध्ने र घाँटीमा सर्पको माला बेर्ने भनिएका देवतालाई महँगो धातु बेरिदिनु आफैंमा धार्मिक मान्यताप्रतिकूल कार्य पनि थियो । यसै गरी शास्त्रीय मतअनुसार शुक्रअन्धका बेलामा निषेधित क्षमापूजासमेत गरिएको थियो । यसरी देशको विद्यमान कानुनदेखि युनेस्कोको बडापत्रसम्म र धार्मिक मान्यतादेखि शास्त्रीय मतसम्म मिचेर जोरजबर्जस्तीका साथ जलहरी लगाइनुको कारण कतै यही घोटाला गर्न त होइन भन्ने बलियो प्रश्न पनि अहिले उठेको छ । त्यसैले जलहरी काण्डका सबै पाटाबारे अख्तियारले यथोचित छानबिन गर्नुपर्छ । मुद्दा कुनै पनि हालतमा फितलो नबनोस् भनेर हरेक पक्षमा गहिरो अनुसन्धान गरी प्रमाणहरू बटुलिनुपर्छ । र गडबडी गर्ने कसैलाई पनि उन्मुक्ति नमिल्ने गरी सम्पूर्ण दोषीहरूलाई कारबाहीको दायरामा ल्याइनुपर्छ ।"
विरोधको असभ्य शैली,"विरोधको असभ्य शैलीविरोधका आफ्नै शैली हुन्छन् । सभ्य समाजमा विरोध सांकेतिक हुनुपर्छ । जब कानुन बनाउने वर्ग आफैं कानुन मिच्दै हिँड्छ भने आमजनताले उनीहरूबाट सिक्ने चैं के ? सांसद रेखाकुमारी झाले पाएको भए सभामुख र अर्थमन्त्रीको टाउको फुटाइदिन्थें भन्ने अभिव्यक्तिलाई हामी आमनागरिकले कसरी बुझ्ने ? कुन कानुनले टाउको फुटाउने अधिकार दिएको छ, उनलाई ? के जनताले टाउको फुटाउने प्रयोजनका लागि उनलाई आफ्नो प्रतिनिधि छानेका हुन् त ? राजनीति विचारबाट सञ्चालित एक पद्धति हो । विचारको लडाइँमा पराजित हुँदै गर्दा शक्ति र अपराधको शैली अवलम्बन गरिन्छ, त्यसले राजनीतिक संस्कार ध्वस्त मात्र बनाउँदैन, आमजनतामा वितृष्णासम्म पैदा गर्छ । नेकपा एमाले अहिले त्यही हर्कतमा उत्रिएको छ । गृहमन्त्रीको टेबुलको माइक लुट्ने अनि राष्ट्रको सम्पत्ति संसद्भित्रको टेबुल फुटाउने र भाँच्ने अधिकार उनीहरूलाई कसले दियो ? देशमा यदि कानुन छ भने देशको सम्पत्ति फोड्ने ती सांसदहरूमाथि कारबाही अघि बढाउनुपर्छ । निश्चय पनि, नेपाली कांग्रेसले बजेटसम्बन्धी प्रतिस्थापन विधेयकमार्फत चुनावमुखी वितरणका कार्यक्रमअघि सार्नुलाई बहादुरी मान्न सकिन्न । नयाँ बजेट प्रस्तुत गरिरहँदा कांग्रेसको नियत ठीक छ भन्न सकिन्न । तर, झन्डै दुईतिहाइको सरकार आफैं ढालेर प्रतिपक्षको रूपमा संसद्मा खुम्चन बाध्य एमालेले तीन वर्षसम्म संसद् सञ्चालनमा कांग्रेसले अपनाएको धैर्य र सालीनताबाट केही सिक्न सकेन ? इतिहास साक्षी छ, हत्याको राजनीति अब बिस्तारै पाखा लाग्दै छ । त्यो गलत थियो भन्ने प्रमाणित हुँदै गर्दा फेरि अर्को अपराधको राजनीतितिर किन अग्रसर हुँदै छ, नेकपा एमाले ? जनप्रतिनिधि सांसदमा मान्छेको ढाडमा चढ्ने, माइक तोड्ने अनि टेबुल भाँच्नेजस्ता लाजमर्दो हर्कत गरिरहँदा आमनागरिकको शिर निहुरिएको छ । विधिको शासनमा विपक्षलाई विचारले परास्त गर्ने हो । दौडेर राजा बनेका थिए, द्रव्य शाह । अब त्यो युग रहेन । आज सकिन, अर्को दिन मन्त्री र सभामुखको टाउको फुटाउँछु भन्ने अपराधको बकपत्र गर्ने सांसदमा हेक्का रहोस्, यो देशमा अब अपराधको राजनीतिले टाउको उठाउन पाउने छैन । देशमा न्याय छ भने, आपराधिक मानसिकता बोकेका त्यस्ता सांसदमाथि कानुनी कारबाहीका लागि प्रक्रिया अघि बढाइयोस् । उत्तम पुडासैनी, जोरपाटी, काठमाडौं"
हिनामिना गर्नेलाई कारबाही होस्,"पशुपतिको जलहरी परीक्षण गर्दै अख्तियार समाचारले धर्मका नाममा गरिने अनियमिततालाई उजागर गरेको छ । हिन्दु धर्मावलम्बीहरूको आस्थाको धरोहर पशुपतिमै घोटाला हुनुले चकित तुल्याएको छ । भक्तजनहरूले चढाएको दक्षिणा, सरकार वा अरू दातृ निकायबाट प्राप्त सम्पत्तिमा पनि अनियमितता भएका समाचार बेलाबेला आइरहन्छन्, तर कारबाही कसैलाई भएको सुनिएको छैन । यस्तोमा अख्तियार दुरुपयोग अनुसन्धान आयोगले पशुपतिको जलहरीको परीक्षण सुरु गर्नु र सदस्य सचिवसहित कोषका अधिकारीहरूसँग बयान लिनु सकारात्मक छ । नागरिकहरूले बेलामौकामा पशुपति क्षेत्रमा हुने भ्रष्ट गतिविधि थाहा पाए पनि सम्पूर्ण हिन्दुको आस्था र धर्मको मुख्य केन्द्रविन्दु भएकाले पनि खासै बखेडा गर्न चाहेनन्, त्यसैले गर्दा धर्मका नाममा ठगी गर्नेहरूले पदको दुरुपयोग गरिरहे । नेताहरूको ठाडो निर्देशनमा नियुक्ति पाउने भएकाले यस्ता व्यक्तिहरूले उन्मुक्ति पाइरहेका छन् । पशुपति क्षेत्रका बालुवा खानी, सुनचाँदी, भक्तजनले चढाएका दान दक्षिणा आदिमा पनि धर्मका ठेकेदारहरूको र्याल चुहिने र हिनामिना गरिरहेका समाचारले आमजनता मर्माहत छन् । योग्य, इमानदार र पशुपति क्षेत्रको विकासमा लागिपर्नेलाई रोज्न सके केही सुधार हुने थियो । अनेक हिनामिना गर्नेलाई कडा कारबाही जरुरी छ । रोशन भट्टराई, इनरूवा३, सुनसरी"
सहयोगका लागि अपिल,"चम्पादेवी४ ओखलढुंगा निवासी कर्णबहादुर बोगटी (कुमार) दुवै मिर्गौला असफल भई हाल सहिद धर्मभक्त राष्ट्रिय प्रत्यारोपण केन्द्र भक्तपुरमा उपचाररत हुनुहुन्छ । आर्थिक अवस्था निकै कमजोर भएको हुँदा, देश तथा विदेशमा रहनुभएका मनकारीहरूलाई एनआईसी बैंक, महाराजगन्ज शाखाको खाता नं १३९९९७६१६६७५२४०१ मा उपचार खर्च सहयोग गरिदिन उक्त परिवारले अपिल गरेको छ । थप जानकारी चाहिएमा, उहाँकै मोबाइल नम्बर ९८५१०९३३१५ मा सम्पर्क गर्न सक्नुहुन्छ ।"
एमसीसीबारे दस प्रश्न,"१ दफा २७ ले संयुक्त राज्य अमेरिकाको कानुन मान्न बाध्य पार्छ कि पार्दैन ? जसमा लेखिएको छ संयुक्त राज्य अमेरिकाको कानुन वा नीति उल्लंघन गर्न सक्ने देहायबमोजिमका प्रयोजनसमेतका कुनै पनि प्रयोजनका लागि एमसीसी वित्तीय व्यवस्थाको उपयोग नगर्ने ।२ दफा ३७ (ग) ले नेपाल सरकारप्रति अमेरिकी सरकारको अविश्वसनीयता प्रकट हुन्छ कि हुँदैन ? जसमा एमसीसीको अनुरोधमा नेपाल सरकारले उसलाई लेखापरीक्षणको जिम्मेवारी पाएको कुनै संस्था, एजेन्ट वा व्यक्तिको सुविधा, सम्पत्ति तथा क्रियाकलापको लेखापरीक्षण, पुनरवलोकन, मूल्यांकन र निरीक्षण गर्न दिनुपर्ने प्रावधान छ ।३ दफा ४२ अन्तर्गत यो सम्झौता इन्डोप्यासिफिक कार्यक्रमअन्तर्गत पर्दैन भन्ने सुनिश्चितता के छ ? जसमा एमसीसीले कम्प्याक्ट अपरेसन विभाग, युरोप, एसिया, प्यासिफिक तथा ल्याटिन अमेरिकालाई प्रतिनिधिको रूपमा नियुक्त गरेको उल्लेख छ । आफूले चाहेको प्रतिनिधिलाई उसले सोभन्दा उच्च पदमा नियुक्त गर्न सक्नेसमेत उल्लेख गरिएको छ ।४ दफा ५१ अनुसार अमेरिकाले कुनै पनि बेला यति ठूलो आयोजना स्थगित गर्ने खतरा छ कि छैन ? जसमा बिनाकुनै कारण ३० दिनको सूचना दिएर कुनै पनि पक्षले एमसीसी पूर्ण रूपमा अन्त्य गर्न सक्ने सम्झौता गरिएको छ ।५ दफा ५४ अनुसार नेपालको अस्थिर राजनीतिको फाइदा उठाई एमसीसीले कतै ब्याजको चर्को भार नेपाललाई पार्ने त होइन ? जसमा नेपाल सरकारले गर्नुपर्ने भुक्तानी बाँकी भएका कारण तेर्स्याई एमसीसीले नेपाल सरकारबाट तिर्न ढिला भएको रकममा संयुक्त राज्य ट्रेजरीको करेन्ट भ्यालु अफ फन्ड्स रेट अनुसार ब्याज असुलउपर गर्ने सम्झौता छ ।६ अमेरिकाले सम्झौतामा संशोधन गर्न नसकिने बताउँदै आएको छ, तर दफा ६२ (क) को व्यवस्थाअनुसार दुवै पक्षले लिखित सम्झौता गरी एमसीसी सम्झौतामा संशोधन गर्न सकिने कुरा प्रस्ट छ । यसबाट अहिले नै सम्झौताको उल्लंघन गरी अमेरिकाले बल मिच्याइँ गर्न खोजेको पुष्टि हुन्छ कि हुन्न ?७ दफा ६८ ले नेपालको न्यायपालिकाको मानहानि गर्छ कि गर्दैन ? जसमा प्रस्तुत सम्झौताअन्तर्गतका क्रियाकलाप वा अकर्मण्यताबाट उत्पन्न कुनै हानि वा दाबीका सम्बन्धमा एमसीसी वा संयुक्त राज्य सरकार वा एमसीसी वा संयुक्त राज्य सरकारका कुनै वर्तमान वा भूतपूर्व अधिकारी वा कर्मचारीहरू नेपालका कुनै पनि अदालत तथा न्यायाधिकरणको क्षेत्राधिकारबाट उन्मुक्त हुनेछन् भनिएको छ ।८ दफा ७१ ले नेपालको व्यवस्थापिकालाई विद्युत् प्रसारण र सोसँग सम्बन्धित रणनीतिक सडक सुधार गर्ने नयाँ कानुन बनाउन अड्चन गर्छ कि गर्दैन ? जसमा प्रस्तुत सम्झौता र नेपालको कानुन बाझिएमा एमसीसीमा लेखिएकै कुरा कानुनभन्दा माथि हुने कुरा प्रस्टसँग लेखिएको छ । जबकि एमसीसीको भने भविष्यमा बन्ने कानुनसमेत नेपालले मान्न बाध्य पारिएको छ ।९ अनुसूची ५ (क) ले नेपालको सार्वभौम जनताको अधिकार कुण्ठित गर्छ कि गर्दैन ? जसमा नेपालले एमसीसीलाई सार र रूपमा चित्त बुझ्ने गरी योजना पठाउनुपर्ने र त्यसमा भारतको समर्थन अनिवार्य गरिएको छ ।१० यस्ता प्रश्नहरूको जवाफ नेपाली जनताले पाउने कि नपाउने ? कि नेपाली जनतालाई ध्रुवीकृत गरी नचाहिँदो राजनीतिमा अल्झेर देशलाई बन्धक बनाइरहने ? मनप्रसाद वाग्ले, मीनभवन, काठमाडौं"
शल्यक्रियाको पर्खाइमा बीपी प्रतिष्ठान,"सुधारको बाटोमुलुकभरका २० मेडिकल कलेजका तुलनामा सबैभन्दा बढी भौतिक पूर्वाधार सम्भवतः बीपी प्रतिष्ठानमै छ । होस्टलबाहेक १ हजार २ सय २५ वटा आवासगृह छन् । तीमध्ये प्राध्यापक तहका र पदाधिकारी बस्नका लागि ए टाइपका २९ वटा बंगला छन् । सी, डी र ई टाइपका २४ वटा बंगला छन् । ती प्रत्येक बंगलामा ६ वटा फ्ल्याट छन्, जहाँ एसोसिएट प्रोफेसरदेखि प्रोफेसर तहसम्मका चिकित्सकहरू बस्ने गरेका छन् । एफ टाइपका २५ वटा भवनमा अधिकृत तहका कर्मचारी र सिनियर रेजिडेन्ट डाक्टरहरू बस्ने गरेका छन् । जी र जी१ टाइपका ३८ आवासमा स्टाफ नर्स र प्राविधिकहरू बस्छन् भने जी२ टाइपका ६ वटा आवासगृहलाई हेल्परहरूका लागि छुट्याइएको छ । एच टाइपको आवासमा भने जुनियर रेसिडेन्ट डाक्टरहरू बस्ने गरेका छन् । अपार चलअचल सम्पत्ति, २ हजार कर्मचारी, जेआरसहित करिब ५ सय चिकित्सक, ६ सय नर्स र १ हजार ४ सय विद्यार्थी छन् बीपी प्रतिष्ठानमा । यो ननप्राक्टिसिङ इन्स्टिच्युट पनि हो । यसको अर्थ हो इच्छाशक्ति भए बीपी स्वास्थ्य विज्ञान प्रतिष्ठानलाई लिकमा ल्याउन केहीले छेक्तैन । खास समस्या विभिन्न उच्चस्तरीय कार्यदलले पहिचान गरिसकेका छन् र समाधानको बाटो पनि देखाइसकेका छन् । महिनादिनअघि स्वास्थ्य मन्त्रालयको वार्ता टोलीसँग छबुँदे सहमति भएको छ । यसबीच नेपाल मेडिकल काउन्सिल र राष्ट्रिय चिकित्सा शिक्षा आयोगका टोलीले स्थलगत अध्ययन गरिसकेका छन् । पछिल्लो कार्यदलले देखाएको समाधानको उपाय र बीपी प्रतिष्ठान शुद्धीकरण अभियान, संयुक्त संघर्ष समितिले उठाउँदै आएको माग एक ठाउँमा मिलेको छ । चार उच्च पदाधिकारीको राजीनामाÙ उनीहरूका ठाउँमा राजनीतिक नभएर योग्यदक्ष र प्रतिष्ठानको भिजन, मिसन, गोल अनुसार चल्न सक्ने पदाधिकारीको नियुक्तिजस्ता माग सुन्नमा सरकारले भने सधैंझैं आलटाल गरिरहेकै छ । हलो कहाँ अड्किएको छ, यसको भेउ पाउन मुस्किल छैन ।देउवा सरकारले पछिल्लो कार्यदलका सुझावलाई कार्यान्वयन गर्ने त भनेको छ, तर किन हो, जाँगर चलाइहाल्न सकेको छैन । नत्र डा ज्ञानेन्द्र गिरिको उपकुलपतिबाट बहिर्गमन भइसक्नुपर्थ्यो । आफ्ना लागि प्राध्यापकको नेमप्लेट प्रयोग गर्दै आएका, आफू प्राध्यापक नै भएको दाबी गर्दै आएका गिरिले अर्याल कार्यदलले प्राध्यापक भएको सर्टिफिकेट देखाउन भन्दा दिन सकेनन् । यस हिसाबले झुटो विवरण दिएकामा यतिन्जेल उनलाई कारबाही भइसक्नुपर्ने थियो । तर गर्ने कसले ? आफू प्राध्यापक भएको झुटो विवरण दिनेलाई त कारबाही गर्न नसक्ने सरकारले प्रतिष्ठान सुधारमा माखो मार्ला भन्नेमा आन्दोलनरत चिकित्सक, नर्स, कर्मचारी र विद्यार्थीहरूमा सन्देह छ । राजनीति सबैतिर घुसिसकेको छ । त्यसैको संकेत हो दुई महिनादेखि तालाबन्दी भएको उपकुलपतिको कार्यालय एमालेकै कार्यकर्ताहरू आएर तोडफोड गर्नु । उपकुलपति गिरिलाई तत्कालीन स्वास्थ्यमन्त्री भानुभक्त ढकालको सिफारिसमा तत्कालीन प्रधानमन्त्री केपी शर्मा ओलीले नियुक्त गरेकाले एमालेका कार्यकर्ता यति बेला गिरिलाई जोगाउन मैदानमा उत्रिसकेका छन् ।सरकारले प्रतिष्ठानलाई स्वायत्त संस्था भनेर छाडेको छ । वीर अस्पतालमा कार्यरत चिकित्सकलाई सरकारले तलबभत्ता दिन्छ तर बीपी प्रतिष्ठानका कुनै पनि चिकित्सक, नर्स, कर्मचारीलाई त्यस्तो सेवासुविधा दिने गरेको छैन । भौतिक पूर्वाधार निर्माण र मेडिकल उपकरण खरिदमा भने सरकारले अनुदान दिँदै आएको छ । सरकारले आफैं कमाएर खाऊ भनिरहेका बेला पदाधिकारीहरूले भने प्रतिष्ठानको आन्तरिक आयस्रोत बढाउनपट्टि ध्यान दिनुको सट्टा सरकारी अनुदानमा र्याल काढ्नाले प्रतिष्ठानको यो हविगत हुन पुगेको कुरा ओपन सिक्रेट जस्तै छ । बीपी प्रतिष्ठानको समस्या समाधान गर्न जति ढिला हुन्छ, सरकारको टाउकोदुखाइ त्यति नै बढिरहने निश्चित छ ।"
सामाजिक सुरक्षा किन चाहिन्छ ?,"निकै उत्साहसाथ सुरु गरिएको योगदानमा आधारित सामाजिक सुरक्षा कार्यक्रम सर्वोच्च अदालतको अन्तरिम आदेशका कारण शिथिल भएको छ । यसबाट सरकार, ट्रेड युनियन र रोजगारदाताहरूबीच लचिलो व्यवस्थासहित श्रम ऐन२०७४ ल्याउँदा भएका सहमति कार्यान्वयनमा पनि शंका उब्जिएको छ । श्रम ऐन२०४८ मा एक वर्षसम्म निरन्तर काम गरे स्वतः स्थायी हुने, प्रतिष्ठानमा श्रमिक कटौती गर्नेलगायतका महत्त्वपूर्ण व्यवस्थासँग रोजगारदाताहरूले सौदाबाजी गरेका थिए । सामाजिक सुरक्षा व्यवस्था कार्यान्वयन नहुने तर श्रम ऐनका व्यवस्था कार्यान्वयन भएमा एकांगी हुने ट्रेड युनियनको बुझाइ छ । विशेष क्षेत्र भएकाले बैंक तथा वित्तीय संस्थामा श्रम ऐन लागू नहुने अनि सरकारी र निजी बैंकबीच विभेद गरिएको वित्तीय क्षेत्रको तर्क छ । बैंक तथा वित्तीय संस्थाका कर्मचारीहरूले सामाजिक सुरक्षा स्वैच्छिक हुनुपर्ने मागसहित सर्वोच्च अदालतमा रिट दिएका छन् । अर्थ मन्त्रालय, श्रम तथा रोजगार मन्त्रालयलाई समेत विपक्षी बनाई दायर भएको उक्त रिट विचाराधीन छ । यस विषयमा पहिलो पटकमा सर्वोच्चमा राय बाझिएका कारण दोस्रो पटक सुनुवाइ भई विषयवस्तुको मेरिटमा प्रवेश नगरी अन्तरिक आदेश जारी भएको छ । सर्वोच्चले बैंक तथा वित्तीय संस्थाहरूका सुविधा घट्नेनघट्ने, यस्ता संस्था सामाजिक सुरक्षा कोषमा सूचीकृत हुन बाध्यकारी हुनेनहुने, बैंकहरूबीच कानुनको भेदभाव रहेनरहेको, यस्ता संस्थामा श्रम ऐन लागू हुनेनहुनेलगायतका विषयमा पूर्ण सुनुवाइबाट निष्कर्षमा पुग्नुपर्ने आदेश भएको छ । त्यसैले सामाजिक सुरक्षा कोषमा आबद्धता झनै चासोको विषय बनिरहेको छ ।सामाजिक सुरक्षाको खास गरी राजस्व र योगदानमा आधारित प्रणाली लागू भएको छ । सरकारी कर्मचारीहरूको पेन्सन, न्यून आय भएकाहरूलाई दिइने सहायता राजस्वमा आधारित सामाजिक सुरक्षाको स्वरूप हो । विश्वभरि औसत आयु बढ्दै जाँदा सरकारी कोषमा चाप पनि बढ्दै गैरहेको छ । वृद्ध जनसंख्याको अनुपात बढ्दा राजस्वको भारसमेत बढ्न गएकाले ओईसीडी मुलुकहरूबाट योगदानमा आधारित सामाजिक सुरक्षाको अवधारणा लागू भएका छन् । यो व्यवस्था सन् १८८९ मा जर्मनीमा सुरु भएको थियो, अहिले अन्य विकसित मुलुकहरूमा पनि प्रभावकारी रूपले कार्यान्वयन भइरहेको छ । सामाजिक सुरक्षा गरिबी निवारण र सीमान्तकृत वर्गको मानवअधिकारको संरक्षण र संवर्द्धन गरी सामाजिक न्यायको प्रत्याभूतिका लागि आएको अवधारणा हो । दिगो शान्ति तथा आर्थिक विकासका लागि यसलाई महत्त्वपूर्ण औजार मानिन्छ । मानव अधिकारसम्बन्धी संयुक्त राष्ट्रसंघीय घोषणापत्रले सामाजिक सुरक्षा तथा सामाजिक संरक्षणको अधिकार प्रत्याभूत गरेको छ । आर्थिक, सामाजिक र सांस्कृतिक अधिकारसम्बन्धी अन्तर्राष्ट्रिय प्रतिज्ञापत्रले सामाजिक बिमासहितको सामाजिक सुरक्षाको सुनिश्चितता गरेको छ । अन्तर्राष्ट्रिय श्रम संगठनको सामाजिक सुरक्षाको न्यूनतम मापदण्डसम्बन्धी महासन्धिले यसका आधारभूत सिद्धान्त, औषधि उपचार, स्वास्थ्य तथा मातृत्व, वृद्ध अवस्था, आश्रित परिवार, दुर्घटना तथा अशक्तता सुरक्षालगायत नौ विधा समेट्ने विश्वव्यापी न्यूनतम मापदण्ड निर्धारण गरेको छ । अन्तर्राष्ट्रिय श्रम संगठनको सामाजिक संरक्षण कार्यक्रम२०१२ ले सदस्यराष्ट्रहरूलाई विस्तृत सामाजिक सुरक्षा प्रणालीमा मार्गदर्शन गरेको छ ।विश्वमा सामाजिक सुरक्षाका विभिन्न मोडल अभ्यासमा छन् । युवाहरूले योगदान गरी ज्येष्ठ नागरिकहरूलाई सुविधा दिने प्रणालीलाई पे एज यु गो भनिन्छ । दोस्रो आफूले आफैंलाई योगदान गर्ने पूर्ण योगदान प्रणाली हो । रोजगारी गर्नेबाट निश्चित प्रतिशत करका रूपमा लिई सरकारले कोष सञ्चालन गरी सोही कोषबाट निवृत्तिभरण वा अशक्त भएमा आफैंले सुविधा लिन पाइन्छ । यो प्रणाली पे एज यु गो भन्दा दिगो मानिन्छ । यसै गरी निश्चित फाइदा र निश्चित योगदान हुने प्रकृतिका सामाजिक सुरक्षा प्रणाली पनि अभ्यासमा छन् । निश्चित फाइदा हुनेमा सामाजिक सुरक्षा कार्यक्रमलाई बचाइराख्न बढी योगदान गर्नुपर्ने हुन्छ भने निश्चित योगदान प्रणालीमा निवृत्त सुविधा ब्याजमा निर्भर हुन्छ । तर, धेरै मुलुकमा सबै प्रणालीका राम्रा गुण समेटेर मिश्रित व्यवस्था सञ्चालन गरिएको छ । सामाजिक सुरक्षा र करका सिद्धान्तहरू अन्तर्निहित हुन्छन् । सामाजिक सुरक्षाको न्यूनतम मापदण्डसम्बन्धी आईएलओ महासन्धिले पनि बिमा वा करका माध्यमबाट योगदानकर्ताको सामूहिक लगानीलाई सामाजिक सुरक्षाको सिद्धान्तका रूपमा आत्मसात् गरेको छ । करमा पुनर्वितरणको सिद्धान्त लागू हुन्छ, बढी योगदान गर्नेले कम योगदान गर्नेलाई सहयोग गर्ने अवधारणा पनि हो यो । यस प्रणालीको चरित्र करको जस्तो समानुपातिक लाभ नहुने खालको हुन्छ । सामाजिक सुरक्षा क्षेत्रस्थानविशेष नभई सरकारी वा निजी क्षेत्रमा रोजगार गर्ने सबै व्यक्तिलाई समेट्ने विश्वव्यापी प्रकृतिको हुन्छ । यो अनिवार्य प्रणाली हो, जसले आफ्नो भविष्यलाई आफैं योगदान गर्न बाध्य गर्छ । यसमा ऐच्छिकताले कार्य गर्न सक्दैन । यो प्रणालीका सदस्यहरू बढी हुँदा जोखिमको मात्रा कम हुने र योगदान पनि कम गरे पुग्छ । सामाजिक सुरक्षा व्यवस्थाले आंशिक समय वा अस्थायी रोजगारी वा स्वरोजगारी गर्ने व्यक्तिहरूलाई समेटेको हुन्छ । जस्तै अमेरिकामा रोजगारी गर्ने व्यक्तिले ६२ प्रतिशत र रोजगार दिने निकायले ६२ प्रतिशत योगदान गर्नुपर्छ । स्वरोजगारी गर्ने व्यक्तिले १२४ प्रतिशत योगदान गर्नुपर्छ, जसले ६२ प्रतिशत रकम व्यवसायको खर्चबाट कट्टा गर्न पाउँछन् । यसमा योगदान र लाभ प्रगतिशील हुन्छ । बढी आय हुनेले बढी र कम आय हुनेले कम योगदान गर्नुपर्छ । सुविधासमेत प्रगतिशील हुन्छ । निश्चित आयभन्दा बढी आय भएका व्यक्तिहरूले बढी आम्दानीमा योगदान गर्नुपर्दैन । अमेरिकामा वार्षिक १ लाख ४२ हजार डलरभन्दा बढी आम्दानीमा रोजगारी कर लिइँदैन । साथै पारिवारिक सदस्यहरूको भरणपोषणका लागि न्यूनतम सुविधा प्रत्याभूति गरिएको हुन्छ । सामाजिक सुरक्षा सुविधा आवश्यकताभन्दा बढी आय भएकालाई नदिने र आवश्यकता भएमा दिने हुँदैन । यसको फाइदाको तुलनापरीक्षण हुँदैन । सामाजिक सुरक्षाले निजी पेन्सन र व्यक्तिगत बचतलाई प्रोत्साहित गर्छ । आफूले योगदान गरेका आधारमा सधैंभर समानुपातिक लाभ हुन्छ भन्ने हुँदैन । यसमा सक्दा योगदान गर्ने, नसक्दा अरूको योगदानको लाभ लिन पनि सकिन्छ । तर, न्यूनतम मापदण्डबमोजिमका सुविधा सबैले पाउँछन् । त्यसैले अमेरिकीहरू सामाजिक सुरक्षा प्रणालीमा बढीभन्दा बढी भरोसा राख्छन् । अमेरिकामा २०४९ वर्षका ९६ प्रतिशत मानिस सामाजिक सुरक्षामा आबद्ध छन् र यसबाट जीवन बिमा संरक्षण पाउँछन् ।बिरामी भएकालाई उपचार, दीर्घजीवीका लागि लामो समयसम्म पेन्सन र अशक्त भएमा भरणपोषण सामाजिक सुरक्षाले गर्छ । आवश्यकता भएकालाई बढी र सामान्य व्यक्तिलाई सामान्य सुविधा दिनु यस कार्यक्रमको चरित्र हो । कुनै व्यक्तिले योगदानभन्दा बढी सुविधा र कुनैले कम पाउन सक्छन् । मुद्रास्फीति समायोजन सामाजिक सुरक्षा कार्यक्रमको एउटा सबल पक्ष हो । कुनै पनि निजी निवृत्तिभरण योजनाले मुद्रास्फीति समायोजन गरेको हुँदैन, यसको लाभ प्राप्त गर्न थालेपछि उमेरसँगै गरिबी बढ्ने जोखिम न्यून हुन्छ । योगदान समायोजन हुँदै जाँदा सुविधा बढ्दै जान्छ ।नेपालको संविधानले सामाजिक सुरक्षा, उचित पारिश्रमिक, सुविधा तथा योगदानमा आधारित सामाजिक सुरक्षाको हकलाई प्रत्याभूत गरेको छ । श्रमिकको आधारभूत अधिकार सुनिश्चित गर्दै सामाजिक सुरक्षाको प्रत्याभूत गर्ने राज्यको नीति छ । सामाजिक सुरक्षा र गरिबी निवारणका विषय संघको एकल, संघ र प्रदेश, प्रदेश र स्थानीय तहको साझा अधिकारको सूचीमा समेटिएका छन् । राजस्वमा आधारित सामाजिक सुरक्षा झन्डै २० वर्षदेखि अभ्यासमा रहे पनि योगदानमा आधारित सामाजिक सुरक्षा प्रारम्भिक चरणमै छ । साथै राजस्वमा आधारित सामाजिक सुरक्षा र योगदानमा आधारित सामाजिक सुरक्षाको हक कार्यान्वयनका लागि फरकफरक कानुनी व्यवस्था छन् । योगदानमा आधारित सामाजिक सुरक्षा ऐन२०७४ ले औषधि उपचार, स्वास्थ्य तथा मातृत्व सुरक्षा, दुर्घटना तथा अशक्तता सुरक्षा, आश्रित परिवार सुरक्षा, वृद्धावस्था सुरक्षा, बेरोजगार सहायता, अवकाशपछिको सुविधालगायतका योजना सञ्चालन गर्ने व्यवस्था गरेको छ । यस व्यवस्थाले झन्डै एकतिहाइ जनसंख्या सामाजिक सुरक्षामा आबद्ध हुने अनुमान गरिएको छ । सामाजिक सुरक्षा प्रभावकारी रूपमा कार्यान्वयन हुँदा मुलुकको अनौपचारिक अर्थतन्त्र कम हुने, गरिबी घट्ने, खाद्य सुरक्षाशिक्षास्वास्थ्यमा सहज पहुँच हुने अपेक्षा गरिएको छ । २०७८ भदौ १० सम्म योगदानमा आधारित सामाजिक सुरक्षा कोषमा १५ हजार २ सय ७१ रोजगारदाता, २ लाख ७९ हजार ७ सय ५० योगदानकर्ताबाट ७ अर्ब २६ करोड रकम संकलन भएको छ । २४ करोड २१ लाख दाबी भुक्तानी भएको छ । केही बैंक तथा वित्तीय संस्थाहरू सामाजिक सुरक्षामा आबद्ध भैसकेका छन् । नेपालको सामाजिक सुरक्षा प्रणालीमा आश्रित परिवारले पाउने सुविधा, वृद्धावस्थाको पेन्सन, अशक्त हुँदा पाउने पेन्सन योगदानमा आधारितप्रगतिशील सिद्धान्तअनुसार छन् । स्वास्थ्य सुविधामा सबैलाई समान गरी ऐक्यबद्धताको सिद्धान्त लागू गरिएको छ । नेपालको सामाजिक सुरक्षा योजना सञ्चालन कार्यविधिले सामाजिक सुरक्षाअन्तर्गत दिइने निवृत्तिभरण रकममा मुद्रास्फीति समायोजन गर्न सकिने व्यवस्था गरेको छ । बैंक तथा वित्तीय संस्थाहरूलगायतका निजी क्षेत्रका संस्थाहरूबाट निवृत्त हुँदा उपदान मात्र पाइन्छ, जुन निश्चित हुन्छ । पेन्सन र सुविधा भने जीवनभरि पाइने हो ।सामाजिक सुरक्षा विश्वव्यापी रूपमा अभ्यास गरिएको सफल अवधारणा हो, नेपालमा यसको कार्यान्वयन सुरुआती चरणमै रहेकाले पूर्ण नै छ भनी दाबी गर्न सकिँदैन । सर्वोच्चबाट पूर्ण सुनुवाइपछि बैंक तथा वित्तीय क्षेत्रका सवालहरूको सम्बोधन हुने नै छ । र, योगदानकर्तामैत्री ढंगले समयसापेक्ष परिमार्जन गरी सामाजिक सुरक्षा योजनाको कार्यान्वयन गर्नुको विकल्प पनि छैन । राजस्वमा आधारित सबै कार्यक्रम सरकारले थेग्न सक्दैन । सर्वसाधारणाका लागि समेत भरपर्दो व्यवस्था आवश्यक छ, त्यसैले सबैका लागि सामाजिक सुरक्षा भन्ने विश्वव्यापी अवधारणालाई प्रभावकारी रूपमा कार्यान्वयन हुनु जरुरी छ । शर्मा उपन्यायाधिवक्ता हुन् ।"
रोस्ट्रममा जान खोज्नु संसदीय मर्यादाविपरीत,"जनताका जल्दाबल्दा मुद्दामा छलफल हुनुपर्नेमा संसद् सत्तापक्ष र प्रतिपक्षको जुँगाको लडाइँमा सीमित भएजस्तो छ नि ? अहिले सभामुखका कारणले अवरोध भएको हो । आश्चर्यको कुरा, यस्तो हुँदा पनि सभामुखले कुनै भूमिका निर्वाह गरेको देखिएन । कार्य व्यवस्था परामर्श समितिको बैठक राख्नुभएको छैन । समितिको बैठक निरन्तर बस्नुपर्छ, बस्ने गर्थ्यो । समितिमा सबै दलको प्रतिनिधित्व हुन्छ । यस बीचमा विवादास्पद काम भएका छन् । सदनमा बजेट ल्याइयो । दलहरूसँग छलफल नै भएन । यसले पनि विवाद बढायो । सभामुखले हामीमाथि भेदभाव गर्नुभयो । हिजोअस्तिको अभ्यासविपरीत काम भयो । सभामुखबाट संसदीय मर्यादा उल्लंघन भयो । संसदीय प्रणालीमा प्रमुख प्रतिपक्षलाई अभिन्न अंग मानिन्छ । भेदभावपूर्ण व्यवहार सभामुखबाट भएकाले सदन अवरोध भएको हो । संसदीय मर्यादा कायम गर भन्दै बुइँ चढेर सांसदले रोस्ट्रममा उक्लने प्रयास गरे । टाउको फुटाउने योजना थियो भनेर सांसदले अन्तर्वार्ता नै दिए । यसलाई कसरी हेर्नुहुन्छ ? यस्तो हुनु राम्रो होइन । यो संसदीय मर्यादाविपरीत हो । त्यसैले आइतबार संसदीय दलको बैठकमा संसदीय दलका नेता केपी ओलीले संसद्मा सांसदले देखाउनुपर्ने मर्यादाका बारेमा बताउनुभयो । केही सांसदले गरेको क्रियाकलाप र वक्तव्य दलको कुरा होइन भनेर उहाँले नै भनिसक्नुभएको छ । संसद्मा उभिएर सिधै सभामुखको कार्यशैलीविरुद्ध नाराबाजी गर्न मिल्छ कि मिल्दैन ? पूर्वसभामुख र संविधानसभा अध्यक्षका रूपमा यो शैलीलाई कसरी हेर्नुहुन्छ ? एमाले जहिले पनि कानुनको शासन, मूल्य मान्यताको पक्षमा रहेको पार्टी हो । संसद् पुनःस्थापन गर्न सर्वोच्च अदालतले दिएको निर्णय होस् वा अन्य आदेशमा हाम्रो असहमति छ तर पनि निर्णय मान्छौं भनेका छौं । मान्यौं पनि । यो हो, हाम्रो चरित्र । एक पक्षका सांसदले अर्को पक्षका सांसदलाई सदनबाट निकाल भनेर माग गर्न मिल्छ ? त्यो त संसद् सचिवालय र निर्वाचन आयोगको अधिकार क्षेत्र होइन र ? यो कुनै व्यक्तिसँग केन्द्रित विषयसँग होइन । एमालेले कारबाही गर्न लेखेर दिएपछि सभामुखले कानुनअनुसार कारबाही गर्नुपर्ने हो । सिफारिसअनुसार १४ जना निष्कासनमा पर्नु भएन । त्यो ठीक निर्णय भएन । ती एमालेका आँखामा संसद्भित्र रहने सांसद होइनन्, संसद्भन्दा बाहिर रहनुपर्ने हो । त्यसैले एमालेले उनीहरूलाई गैरसांसद भनेको हो ।"
अदालत शक्तिशाली हुनैपर्छ,"राजनीतिक दलहरूको आन्तरिक विवादमाथि सर्वोच्च अदालतको बढ्दो भूमिकालाई कसरी हेर्नुभएको छ ?प्रजातन्त्रमा सबैको पहुँच न्याय पुर्याउन भनेर राज्यले निष्पक्ष अदालतहरू गठन गर्छ । अदालतको काम संविधानको व्याख्या गर्ने हो । कुनै पनि विवादमा संविधानको व्याख्याको प्रश्न छ भने अदालतले लिन्छ, राजनीतिक कुरामात्र छन् भने अदालतले लिँदैन । लिन हुँदैन । हरेक दलहरू विधानबाट शासित हुन्छन् । दलको विधान विधायिकाले बनाउँदैन । दलहरू आफैंले बनाउँछन् । त्यसैले विधानको मात्र विवाद छ भने अदालतले लिँदैन । निर्वाचन आयोगले त्यसमा निर्णय दिँदा राजनीतिक दलसम्बन्धी ऐन र संविधानका प्रावधानहरू पनि आकर्षित हुन्छन् । त्यसपछि मात्र अदालतको भूमिका आउँछ । त्यसैले आन्तरिक विवादमा अदालत घुसेको रूपमा यसलाई लिन हुँदैन । संवैधानिक परिषद्को निर्णयले ल्याएका विवाद हेरौं । ६ जना भएर निर्णय गर्नुपर्नेमा अध्यादेश ल्याएर तीन जनाले नै निर्णय गरेपछि विवाद अदालत त पुगिहाल्छ । यसमा मुद्दा गर्नुपर्ने कारण अदालत हो त ? होइन नि । संवैधानिक परिषद्का पदाधिकारीले संविधानबमोजिम निर्णय नगर्दा विवाद सुरु भएको हो ।पछिल्लो समय सर्वोच्च अदालतमा जेजस्ता विवाद पुगेका छन्, तिनले सर्वोच्च अदालतलाई शक्तिशाली बनाएका छन्, लोकतन्त्रमा कुनै एउटा निकाय अत्यधिक शक्तिशाली हुनु पनि राम्रो होइन भनिन्छ नि ?अदालत त शक्तिशाली हुनैपर्छ । बरु अहिले अदालतलाई विवादमा तान्ने प्रयास भइरहेको छ । त्यसलाई रोक्नुपर्छ । अहिले हर प्रकारका विवादलाई अदालत पुर्याउने काम भइरहेको छ । मुद्दा लाग्दै नलाग्ने विषयमा समेत मुद्दा गर्ने काम प्रजातान्त्रिक संस्कृति नभएर भएको हो । अदालतले व्याख्यामार्फत यस्ता विवाद लिएर आइन्दा नआऊ भन्यो भने त्यो केही कम हुन सक्छ ।अदालत शक्तिशाली बन्दा जोखिम पनि त होलान् ?अदालत शक्तिशाली हुनैपर्छ । त्यसमा प्रश्न छैन । प्रश्न संविधानले कोरेको लक्ष्मण रेखा नाघेको छ कि छैन भन्ने हो । त्यो रेखा अदालतले मात्र होइन, कार्यपालिका र व्यवस्थापिकाले पनि नाघ्न मिल्दैन । जसले नाघ्छ, त्यसलाई नियन्त्रण गर्ने उपाय छन् । शक्ति सन्तुलन र नियन्त्रण त्यसैका लागि हो । अदालतबाट गल्ती भए व्यवस्थापिकाले महाअभियोगलगायतका उपायबाट नियन्त्रण गर्छ ।"
'स्टार लाई म्युजिक भिडियोको आड,"(काठमाडौं)  सर्जकहरूका जीवनको उत्तरार्द्धका कथा, व्यथालाई समेटिएको जीवनको पाना नामक म्युजिक भिडियो शनिबार सार्वजनिक भयो । भिडियोमा सरोज खनालसँगै मदनकृष्ण श्रेष्ठलगायत कलाकारहरू मुख्य भूमिकामा देखिएका छन् । त्यस्तै, आइतबार देवेन्द्र बब्लुको निर्देशनमा कलाकारहरू पशुपति राई र प्रकाश घिमिरेको मुख्य अभिनय रहेको गरिबको कहानी भिडियो सार्वजनिक भएको छ । हालै सार्वजनिक भएका म्युजिक भिडियोहरू यी दुई मात्र होइनन् । कोभिड महामारीसँगै सबैजसो क्षेत्र ठप्प रहँदा गीतसंगीत भने मौलाएको देखियो । कुनै पनि गीतमा संगीत र स्वरसँगै भिडियो पनि अनिवार्य हुन थालेपछि भिडियो निर्माणमा पछिल्लो समय बाढी नै आयो ।फलस्वरूप, यसअघि फिल्म तथा रंगमञ्चमा केन्द्रित कलाकर्मीहरू म्युजिक भिडियोतिर लागे । यसअघि फिल्म तथा रंगमञ्चमा केन्द्रित कलाकार बुद्धि तामाङले कोभिडकालमा डेढ दर्जनभन्दा बढी म्युजिक भिडियोमा काम गरे । फिल्महरूको सुटिङ नहुँदा म्युजिक भिडियोतिर पनि काम गरियो, उनले भने, काम नै नभएका बेला साथीभाइको मन राख्न भनेर थालिएको कामले बाँच्ने बाटो पनि भयो । अनुबन्धित भएका, अधुरो छोडिएका र रिलिजको संघारमा पुगेर रोकिएका आधा दर्जनभन्दा फिल्मका कामका लागि उनी पर्खाइमा छन् । पछिल्लो समय सार्वजनिक म्युजिक भिडियोहरूमा राजेश हमाल, भुवन केसीदेखि दयाहाङ राई, पल शाह, नाजिर हुसेन, पुष्प खड्का, केकी अधिकारी, वर्षा राउत, आचल शर्मा, लक्ष्मी बर्देवा, जीवन भट्टराई, सुरक्षा पन्तलगायत कलाकारहरू देखिन्छन् । फिल्मका गतिविधि बन्द हुँदा पनि यी कलाकारलाई दर्शकहरूले म्युजिक भिडियोमा देख्न पाएका छन् ।कलाकारका लागि म्युजिक भिडियो फिल्मको विकल्पभन्दा काम निरन्तरताको माध्यमका रूपमा लिन्छिन् वर्षा राउत । पहिलो लकडाउनयता उनले दुई दर्जनभन्दा बढी म्युजिक भिडियोमा काम गरिन् । उनले भनिन्, म फिल्मभन्दा पहिला पनि म्युजिक भिडियो गर्थें । जे गरे पनि कलाकारिता नै हो । कलाकार भएपछि कलाकारिता देखाउने जुनसुकै क्षेत्रमा सहज तथा असहज जस्तै परिस्थितिमा काम गर्नुपर्ने उनको भनाइ छ । महामारीले २ नम्बरी र के घर के डेरा फिल्ममा उनको काम रोकिएको छ । महामारीका कारण लामो समयदेखि बन्द रहेका फिल्म हल तथा रंगमञ्चहरू पुनः सामान्य अवस्थामा फर्कन समय लाग्ने भएकाले म्युजिक भिडियो कलाकारिताको अर्को माध्यम बनेको पशुपति राईको मत छ । कलाप्रतिको भोक म्युजिक भिडियोले केही हदसम्म पूरा गर्ने उनको अनुभव छ । कोभिडकालमा उनले आमा, गरिबको कहानी लगायत चारवटामा काम गरिन् । हामी कलाकारलाई अभिनय गर्न पाए हुने जस्तो लाग्दोरहेछ, उनले भनिन्, स्टोरीबेसमा राम्रो कन्सेप्ट भएको म्युजिक भिडियोमा काम गर्दा राम्रो भयो । प्रकाश सपुत, देवेन्द्र बब्लु, आर्टमान्डुलगायत केही समूहका म्युजिक भिडियोहरूले दर्शकको मन पनि जित्यो । विशेष कथा र पात्रका परिकल्पनामा यी समूहले बनाएका भिडियोले कलाकार मात्र नभएर सम्पूर्ण निर्माण टिमलाई आर्थिक पाटोमा सघाउ पुर्याएको राईले सुनाइन् । महामारीमा अभिनय गर्ने कलाकार मात्र होइन मेकरहरूलाई पनि उत्तिकै गाह्रो थियो । अन्य क्षेत्रहरू बन्द हुँदा म्युजिक भिडियोले केही राहत दियो, उनले भनिन् । कोभिडको समयमा म्युजिक भिडियोतिर निकै व्यस्त देखिएका कलाकारहरू हुन् लक्ष्मी बर्देवा र जीवन भट्टराई । लकडाउनपूर्व फिल्मका काममा व्यस्त यो जोडी महामारीमा म्युजिक भिडियोमा अभिनयसँगै निर्देशनतिर झन् बढी दखिए । बर्देवाले दुई वर्षयता तीन दर्जनभन्दा बढी म्युजिक भिडियोमा काम गरेको बताइन् । गीतसंगीतको ढाँचा परिवर्तन भएसँगै राम्रा भिडियोहरू बन्न थालेका छन् । आर्थिक रूपमा पनि राम्रो भएको छ, उनले भनिन् । तामाङ, बर्देवा, भट्टराई तथा बब्लु जस्तै रंगमञ्च पृष्ठभूमिका कलाकारसमेत म्युजिक भिडियो व्यस्त भएका छन् । बब्लु भन्छन्, फिल्म, रंगमञ्च तथा म्युजिक भिडियो जे भए पनि कलासँग जोडिएको छ । यता अलि सहज भएकाले पनि आकर्षण बढेको देखिन्छ । फिल्म तथा रंगमञ्चका कलाकार म्युजिक भिडियोमा मात्र होइन टेलिसिरियल तथा सर्ट फिल्ममा समेत देखिन थालेका छन् । टेलिसिरियल तथा सर्ट फिल्ममा काम गर्दा मानसिक रूपमा नै कलाकारलाई राहत हुने रामबाबु रेग्मी सुनाउँछन् । उनी अहिले हिमालय टेलिभिजनबाट प्रसारण हुने टेली सिरियल जुठे मा व्यस्त छन् । टेलिसिरियलतिर नाटक र फिल्म नै जस्तो लामो समय काम गर्ने भन्ने त हुँदैन, तर कामविहीन भएका बेलामा सहज भएको छ, उनले भने । म्युजिक भिडियो तथा अन्य क्षेत्रतिर लाग्न कलाकारलाई अहिले समयले सिकाएको कलाकार विजय बरालको बुझाइ छ । हामीलाई जे कुरा पनि समय र अभावले सिकाउँछ । फिल्म हल तथा रंगमञ्च खुल्ने र बन्द हुने टुंगो छैन । आर्थिक अवस्थाले पनि कुनै न कुनै काम गर्नैपर्यो, बरालले भने । अब कहिलेसम्म हामीले काम नगर्ने त ? उनको प्रश्न छ । थोरै समयमा काम सकिने भएकाले पनि म्युजिक भिडियोतिर काम गर्न सके राम्रै हुने उनको मत छ । आफूले कस्तो गर्ने र कतिसम्म गर्ने भन्ने मूल्यांकन आफैंले गर्नुपर्ने उनको धारणा छ ।"
गायिका माझीको जीवन फेरि बहसमा,"(कास्की)  तीजको दरै खान मन थियो, माइती घरै जान मन थियो, जेलैमा हो जेलैमा चरी जेलैमा, मै छोरी रुँदैरुँदै बेसी मेलैमा एक वर्षअघि जन्मदिने आमा गुमाएकी चर्चित लोक दोहोरी गायिका विष्णु माझीको यस वर्षको तीज गीत हो यो । २४ दिनअघि (भदौ ३) मात्रै सपना म्युजिक इन्डस्ट्रिजको युट्युबमार्फत सार्वजनिक गरिएको यो गीत अहिले युट्युब टेन्डिङ मा छ । बजारमा तीज गीतको बाढी आएका बेला चरी जेलैमा गीतले सबैलाई किनारामा पारेको छ । २ भदौमा युट्युबमा राखिएको यो गीत २५ दिनमा २ करोड २ सय पटक हेरिएको छ । पुतलीको भट्टी भाग १७ का रूपमा सार्वजनिक गरिएको यो गीतले एक सातामै करोडभन्दा बढी भ्युज कमाएको छ । पुतलीको भट्टी शृंखला तीजकै सन्दर्भमा सार्वजनिक गर्ने परम्पराजस्तै छ । त्यसो त यसअघि पनि विष्णु माझीले गाएका आधा दर्जन गीत करोड क्लबमा प्रवेश गरिसकेका छन् । सालको पात टपरी, लालुमै, बोकेझार, छिपछिपे पानीमा लेउ, पिँडालु लगायतका गीत करोडभन्दा बढी हेरिएका छन् । विवाहित चेलीको वेदना समेटिएको गीतमा तीजमा माइत जाने, आमाले पकाएको दर खाने चेलीको रहर, घरका दुःख, श्रीम्नाबाट पाउने यातना प्रस्तुत गरिएको छ । अधिकांश गीतले तीजको मौलिकता गुमाउँदै आइरहेका बेला विष्णु माझीका गीतमा परम्परागत रूपमा नारी व्यथा समेटिएको लोक दोहोरी गीत प्रतिष्ठानका अध्यक्ष रमेश बीजी बताउँछन् । खासगरी श्रीमान् खराब हुँदा महिलाले कति दुःख पाउँछन् यो गीतले देखाएको छ ।चरी जेलैमा गीतलाई भने गायिका विष्णुकै जीवनसँग पनि जोडेर विभिन्न टिप्पणी आइरहेका छन् । कतिपयले त उनी नै श्रीमान्को जेलमा छन् पनि भनेका छन् । तर, गीतको शब्द भने श्रीमान् सुन्दरमणिले नै लेखेका हुन् । खासमा सफलताको उकालो चढ्न थालेदेखि नै विष्णु सार्वजनिक जीवनमा छैनन् । विष्णु सार्वजनिक जीवनमा छैनन्, गीत रेकर्डिङ गर्दासमेत राति मात्र स्टुडियो जान्छिन्, त्यो पनि श्रीमान्का साथ । उनी इन्टरनेट र सामाजिक सञ्जालमा कतै छैनन् । माइती घर जाँदिनन् । कतिपयले भने यो गीतबाट विष्णुले घर र श्रीमान् होइन, माइतीप्रति गुनासो गरेको टिप्पणी गरेका छन् । आम दर्शकले पनि गीतको प्रशंसा गरेका छन्, युट्युबमा २० हजारभन्दा बढी प्रतिक्रिया आएका छन् । गीत भनेको यस्तो हुनुपर्छ, बल्ल तीज आए जस्तो भयो, दर्शकले सुन्दरमणिको शब्द र विष्णुको स्वरको तारिफ गरेका छन् । गीत गाउने नगाउने निर्णय र सम्झौता श्रीमान्ले गर्छन् र पारिश्रमिक पनि उनैले लिन्छन् भन्ने कलाकारहरू नै विष्णुको स्वतन्त्रता संकटमा भएको दाबी गर्छन् । तर, प्रतिष्ठानका अध्यक्ष बीजी नै भन्छन्, बाहिर सार्वजनिक नहुनु उनको स्वतन्त्रता हो तर उनी राष्ट्रिय कलाकार भएकाले पनि जनताले देख्न पाउनुपर्छ । विन्ध्यावासिनी म्युजिक प्रालिका सञ्चालक सुवास रेग्मी भने प्रत्येक वर्ष तीज गीत निस्किएपछि विष्णु माझीको चर्चा हुने बताउँछन् । गुमनाम रहनु विष्णुकै इच्छा हो, माइतीको नाताले हामीले उनलाई बाहिर ल्याउन, दुःखसुख बुझ्न धेरै पहल गर्यौं, तर उनले नमानेपछि कति पिछा लाग्नु, उनले थपे । कलाकार शिव हमाल पनि गीतसंगीतमा धेरै नयाँ कलाकार आए पनि विष्णुसँग प्रतिस्पर्धा गर्न सक्ने कोही नभएको बताउँछन् । उनको विषयलाई लिएर यतिबेला स्याङ्जा प्रहरी र प्रशासन कार्यालयले पनि फेरि चासो दिएको छ । राष्ट्रिय मानवअधिकार आयोगले विष्णुको अवस्था खोजी गर्न पत्राचार गरेको स्याङ्जा प्रहरी प्रमुख एसपी होविन्द्र बोगटीले बताए । उनले विष्णु र सुन्दरमणिलाई एक पटक भेटेर नै छलफल गर्ने तयारी भएको बताए ।"
बीपीका उपकुलपति गिरीको प्राध्यापक उपाधि नै किर्ते,"(काठमाडौं)  बीपी कोइराला स्वास्थ्य विज्ञान प्रतिष्ठान धरानका उपकुलपति डा ज्ञानेन्द्र गिरी प्राध्यापक नरहेको पुष्टि भएको छ । स्वास्थ्य तथा जनसंख्या मन्त्रालयले आइतबार विज्ञप्ति निकालेरै डा गिरी प्राध्यापक नरहेको जनाएको हो । आफू प्राध्यापकसमेत रहेको किर्ते व्यक्तिगत वितरण बुझाएर तत्कालीन प्रधानमन्त्री तथा कुलपति केपी शर्मा ओलीको कार्यकालमा डा गिरी उपकुलपतिमा नियुक्त भएका थिए । तत्कालीन स्वास्थ्यमन्त्री तथा सहकुलपति भानुभक्त ढकालको सिफारिसमा उनी उपकुलपति भएका हुन् । डा गिरीले आफू प्राध्यापकसमेत रहेको भन्दै प्रतिष्ठानको प्रशासनिक काम गर्दै आएका थिए । उनले जारी गर्ने विज्ञप्ति र चिठीपत्रमा पनि प्राडा उल्लेख गरिन्थ्यो । स्वास्थ्य मन्त्रालयका प्रवक्ता डा कृष्णप्रसाद पौडेलले डा गिरीविरुद्ध कानुनअनुसार कारबाही प्रक्रिया अघि बढाइएको जनाए । नपाएको पद पाएको भनी दाबी गर्नु गम्भीर प्रकृतिको अपराध भएको अधिवक्ता ओमप्रकाश अर्यालले बताए । यसमा भ्रष्टाचार, किर्ते र ठगी मुद्दा आकर्षण भएर कारबाही हुन सक्छ, उनले भने । भ्रष्टाचार निवारण ऐन २०५९ को दफा १५ मा राष्ट्रसेवक वा अन्य कुनै व्यक्तिले आफूले नपाएको ओहदा, अधिकार, हैसियत वा सुविधा पाएँ भनी वा कुनै राष्ट्रसेवकको ओहदा, अधिकार, हैसियत वा सुविधा प्रयोग गरे वा नपाएको ओहदासम्बन्धी चिह्न, पोसाक वा निस्सा देखाए राष्ट्रसेवकको ओहदासम्बन्धी चिह्न, पोसाक वा निस्सा हो भन्ने अरूले विश्वास गरुन् भन्ने मनसायले त्यस्तो चिह्न, पोसाक वा निस्सा जस्तो देखिने कुनै कुरा लगाए वा देखाए कुसरको मात्राअनुसार एक वर्षदेखि दुई वर्षसम्म कैद र ५० हजार रुपैयाँदेखि एक लाख रुपैयाँसम्म जरिवाना हुने व्यवस्था छ । बीपी प्रतिष्ठानमा आन्दोलनरत चिकित्सक, प्राध्यापक, विद्यार्थीले उपकुलपति डा गिरी प्राध्यापक नरहेको भन्दै छानबिन र कारबाहीका लागि माग गरेका थिए । छानबिन र कारबाहीको माग उठेपछि गिरीद्वारा जारी पछिल्ला विज्ञप्तिमा डाक्टर मात्रै उल्लेख गर्न थालिएको थियो । प्रतिष्ठानको वेबसाइटमा भने आइतबार साँझसम्म प्राडा ज्ञानेन्द्र गिरी उपकुलपति नै उल्लेख छ । पदमा गरिएको किर्तेविरुद्ध अख्तियार दुरुपयोग अनुसन्धान आयोगमा उजुरी परिसकेको छ । अख्तियारले बीपी प्रतिष्ठानमा भएको अनियमितताका विषयमा समेत छानबिन गरिरहेको जनाएको छ । अख्तियारले प्रतिष्ठानबाट कागजात जफत गरिसकेको छ । प्रधानमन्त्री तथा मन्त्रिपरिषद् कार्यालयका तत्कालीन सचिव वैकुण्ठ अर्याल नेतृत्वको छानबिन टोलीले गत साउनमा गरेको अध्ययनपछि उपकुलपति डा गिरी प्राध्यापक रहेको प्रमाण नभेटिएकाले थप छानबिन गर्नुपर्ने सुझाव सरकारलाई दिएको थियो । गिरीले त्यतिबेला आफूलाई विराटनगर अस्पताल प्रालिले प्राध्यापकको उपाधि दिएको दाबी गरेका थिए । छानबिन टोलीको सुझावका आधारमा स्वास्थ्य मन्त्रालयले गिरीसँग प्राध्यापक रहेको प्रमाण माग गर्दा उनले पेस गर्न सकेनन् । भदौ २० देखि आन्दोलनरत पक्षले प्रतिष्ठानको आकस्मिक र कोभिडबाहेकका अन्य सेवा अवरुद्ध पारेको छ । स्वास्थ्य मन्त्रालयले आइतबार विज्ञप्ति निकाल्दै माग सम्बोधन गर्ने क्रममा रहेकाले आन्दोलनका कार्यक्रम फिर्ता लिन आग्रह गरेको छ । सिनेट बैठक डाकेर प्रतिष्ठानका उपकुलपतिलगायत पदाधिकारीलाई कारबाही गर्ने प्रक्रिया पनि अघि बढाइएको स्वास्थ्य मन्त्रालयले जनाएको छ । २५ प्रतिशत सिनेटरले हस्ताक्षर गरी कुलपतिसमक्ष पेस गरिसकेका छन् । चाँडै उपयुक्त समयमा प्रक्रियाअनुसार छानबिन गरी पदाधिकारीको कारबाही प्रक्रिया सिनेटबाटै अघि बढाइनेछ, स्वास्थ्य प्रवक्ता डा पौडेलद्वारा जारी विज्ञप्तिमा भनिएको छ । प्रतिष्ठानको ऐनमा उपकुलपति, शिक्षाध्यक्ष, रजिस्ट्रार र अस्पतालका निर्देशकले पदअनुसारको दायित्व पूरा नगरेको भनी सिनेटमा तत्काल कायम एक चौथाइ सदस्यले कुलपतिसमक्ष लिखित निवेदन दिए कुलपतिले सहकुलपतिको अध्यक्षतामा सिनेटका दुई सदस्यसमेत रहेको छानबिन समिति गठन गर्न सक्ने उल्लेख छ । छानबिन समितिले पदअनुकूल काम नगरेको प्रतिवेदन दिए सिनेटमा छलफल गरी बहुमत सदस्यले ती पदाधिकारीलाई पदबाट हटाउन सक्ने व्यवस्था छ । सरकारले उक्त प्रक्रिया सुरु गरिसकेको स्वास्थ्य मन्त्रालयले जनाएको हो । आन्दोलनकै क्रममा रजिस्ट्रार मोहनचन्द्र रेग्मीले दिएको राजीनामा स्वीकृत भइसकेको छ । आन्दोलनरत पक्षले उपकुलपतिमा डा गिरीका साथै शिक्षाध्यक्षमा गुरुप्रसाद खनाल र अस्पताल निर्देशकमा गौरीशंकर साहलाई पनि बर्खास्ती गर्न माग गरिरहेको छ ।स्वास्थ्य मन्त्रालयले सिनेटबाट हुने कारबाही प्रक्रिया अघि बढिसकेको जनाए पनि प्रधानमन्त्री शेरबहादुर देउवाले सहकुलपतिको अध्यक्षतामा छानबिन समिति गठन गरेका छैनन् । मन्त्रिपरिषद् विस्तार गर्दा स्वास्थ्य राज्यमन्त्री उमेश श्रेष्ठको जिम्मेवारी हेरफेर हुने सम्भावना रहेकाले छानबिन समिति गठन नगरिएको स्रोतले जनाएको छ । ९० दिनदेखि जारी प्रतिष्ठान शुद्धीकरण अभियान आन्दोलनमा प्रतिष्ठानको समस्या समाधानका लागि उच्चस्तरीय आयोग गठन गर्न माग गरिएको छ । स्वास्थ्य मन्त्रालयले उक्त आयोग सिनेटबाट नै गठन गर्ने जनाएको हो । विश्वविद्यालय र प्रतिष्ठानमा पदाधिकारीको नियुक्ति मापदण्ड तय गर्न विज्ञहरू सम्मिलित कार्यदलले काम अघि बढाइरहेको मन्त्रालयका प्रवक्ता डा पौडेलले बताए । शुद्धीकरण अभियानले पनि आइतबार नै विज्ञप्ति जारी गरेर पूर्वसहमति र सचिव अर्याल नेतृत्वको छानबिन टोलीको सुझावअनुसार अघि नबढेर सरकारले धोका दिएको जनाएको छ । स्वास्थ्य मन्त्रालयका प्रवक्ता डा कृष्णप्रसाद पौडेलले प्राध्यापक रहेको प्रमाण प्राप्त नभएकाले प्रचलित कानुनअनुसार कारबाही प्रक्रिया अघि बढाइएको जनाए ।"
परिवारकै हत्या व्यक्तिगत रिसइबीले,"(संखुवासभा)  मादी नगरपालिका१ उम्लिङ खोलागाउँका तेजबहादुर कार्कीसहित ६ जनाको हत्या आरोपमा प्रहरीले उनका भतिजा लोकबहादुर कार्कीलाई पक्राउ गरेर सार्वजनिक गरेको छ । २६ वर्षीय लोकबहादुरले गत सोमबार दाउराको चिर्पट प्रहार गरेर ६ जनाको हत्या गरेको प्रहरी अनुसन्धानबाट खुलेको छ । प्रदेश १ प्रहरी कार्यालयका डीआईजी अरुण बीसीले इलाका प्रहरी कार्यालय चैनपुरमा आइतबार पत्रकार सम्मेलनमा अभियुक्त सार्वजनिक गर्दै व्यक्तिगत रिसइबीका कारण हत्या भएको बताए । तेजबहादुर र लोकबहादुर काकाभतिजा हुन् । लोकबहादुरका बुबा शारीरिक रूपमा अशक्त छन् । तेजबहादुरलाई लोकबहादुरका हजुरबुबाले आफू मरेर गएपछि परिवारको हेरचाह र अभिभावकत्व गरिदिन आग्रह गरेका थिए । त्यही आग्रहबमोजिम तेजबहादुर लोकबहादुरको घरमा नियमित आउजाउ गर्थे । लोकबहादुरको परिवार आर्थिक हिसाबमा तेजबहादुरको तुलनामा कमजोर छ । तेजबहादुर सधैं लोकबहादुर र उनका भाइलाई सम्झाइबुझाइ गरिरहन्थे, कहिलेकाहीं गाली पनि गर्थे । त्यही विषयमा लोकबहादुरले कुण्ठा राखेको र रिसइबी साँधेपछि घटना भएको डीआईजी बीसीले बताए ।तेजबहादुरका दुई छोरा विदेशमा छन् । लोकबहादुर पनि वैदेशिक रोजगारीका लागि गएका थिए तर वर्ष दिन नपुग्दै फर्किए । उनी सन् २०१४ र २०१९ मा दुई पटक कतार गएका थिए । सन् २०१६ मा एक पटक मलेसिया गएका उनी रित्तो हात फर्किएका थिए । उनी मानसिक बिरामीसमेत रहेको प्रहरीले जनाएको छ । हत्याको अघिल्लो दिन पनि तेजबहादुर लोकबहादुरको घर गएको प्रहरी अनुसन्धानले देखाएको छ । खेतालाका लागि बोलाउन गएका तेजबहादुरले त्यस दिन पनि लोकबहादुरलाई सम्झाएको डीआईजी बीसीले बताए । लोकबहादुरले त्यही विषयमा कुण्ठा राखेको पाइयो, उनले भने, खेताला बोलाउन जाँदा तेजबहादुरले सधैंझैं दाजुभाइलाई बोलाएर गाली गर्दै सम्झाएको देखिन्छ ।गत सोमबार बिहानै घरबाट निस्किएका तेजबहादुरलाई बाटोमा ढुकेर बसेका लोकबहादुरले पहिलो पटक अचानक आक्रमण गरेका थिए । उनले घरबाटै लिएर गएको चिर्पटले तेजबहादुरको टाउकोमा हानेर हत्या गरेको बयान प्रहरीलाई दिएका छन् । चिर्पटले २३ पटक टाउकोमा प्रहार गरेपछि तेजबहादुर चिच्याएका थिए । तेजबहादुरलाई आक्रमण गरेको देखेपछि श्रीमती मनमाया र बुहारी रञ्जना घरबाट दौडिँदै त्यहाँ पुगेछन्, डीआईजी बीसीले भने, हल्ला हुने डरले उनीहरूलाई पनि लोकबहादुरले टाउकोमा चिर्पटले प्रहार गरेर हत्या गरेछ । त्यहीबेला तेजबहादुरका नाति विपिन र नातिनी गोमाले देखपछि पोल खुल्ने डरले उनीहरूको पनि हत्या गरेको प्रहरी अनुसन्धानमा देखिएको छ । तेजबहादुरका नातिनातिनीले घटना देखेपछि प्रमाण मेटाउन लोकबहादुरले उनीहरूलाई पनि खेदेर चिर्पटले हानी हत्या गरेको देखिएको डीआईजी बीसीले बताए । पाँच जनाको हत्या गरेपछि लोकबहादुर तेजबहादुरको घरमा पुगेर कुँडोनजिकै बसिरहेकी तेजबहादुरकी आमा पार्वतीलाई भित्तामा टाउको ठोकाएर चिर्पटले प्रहार गरी हत्या गरेको अनुसन्धानमा खुलेको छ । तेजबहादुरका बुबा कान नसुन्ने र आँखा त्यति नदेख्ने भएकाले उनलाई केही नगरी लोकबहादुर घर फर्किएका थिए ।केही मिनेटको फरकमा पालैपालो हत्या गरेको देखिन्छ, डीआईजी बीसीले भने, बलियो मानिसलाई ढालेपछि कमजोरहरूलाई आक्रमण गरेको पाइयो । घरमूलीलाई नै आक्रमण गरेर ढालेपछि महिला आत्तिएर केही गर्न नसकेकाले उनीहरूलाई चिर्पटले हिर्काएको देखिन्छ । लोकबहादुरले प्रहरीलाई दिएको बयानमा तेजबहादुरले आफूलाई अल्छी, गरी खान नसक्ने भनेर अपमान गर्ने, गाली गर्ने गरेकाले हत्या गरेको बयान दिएका छन् ।६ जनाको हत्या गरेपछि हातमा भएको चिर्पटलाई लोकबहादुरले डेढ सय मिटरमा रहेको आफ्नै घरमा लगेर खोले पकाइरहेको आगोमा डढाएको र लुगा फेरेर घरमाथि चढेको खुलेको छ । बिहान साढे ८ बजेतिर लोकबहादुरले भाइलाई पर बढिबा को लास (शव) छ भनेर सुनाएका थिए । हत्या भएको स्थान लोकबहादुरको घरबाट देखिँदैन । घर माथिबाट कसरी मृतकको शव देखियो भन्नेबारे अनुसन्धान गर्दै जाँदा अभियुक्त पत्ता लाग्यो, डीआईजी बीसीले भने, आफन्तको हत्या हुँदा लोकबहादुरमा कुनै समवेदना नदेखिपछि शंका गर्ने ठाउँ भयो ।लोकबहादुरको कपडामा रगतको दाग भेटिएपछि पक्राउ गरेर अनुसन्धान थाल्दा हत्या स्विकारेर बयान दिएका थिए । प्रहरीले मृतकहरूले प्रयोग गरेका मोबाइल विधिविज्ञान प्रयोगशालामा पठाएको छ । लोकबहादुरले दिएको बयानको भिडियो, घटनास्थल पुगेर गरिएको कुराकानी, कपडामा लागेका रगतको दागलगायतलाई प्रहरीले प्रमाणका रूपमा पेस गरेको छ । पोस्टमार्टम रिपोर्टमा टाउकोमा ब्लन्ट फोर्स हरू भएको देखिएको डीआईजी बीसीले बताए ।"
सुक्खा बन्दरगाहमा आर्ईसीपी बनाउन ईआईए सुरु,"काठमाडौं (कास) दोधाराचाँदनी सुक्खा बन्दरगाहमा एकीकृत जाँच चौकी (आईसीपी) बनाउन निर्माणस्थलको वातावरणीय प्रभाव मूल्यांकन (ईआईए) सुरु भएको छ । कञ्चनपुरको दोधाराचाँदनी नगरपालिका१ र ३ को क्षेत्रमा फैलिने गरी प्रस्तावित एकीकृत जाँच चौकी बनाउन ईआईए थालिएको हो । महाकाली नदीमा निर्माणाधीन चार लेनको पक्की पुलदेखि पारिपट्टि करिब १२०० मिटर दूरीमा सुक्खा बन्दरगाह बन्न लागेको हो । यसको सम्भाव्यता अध्ययन सकिएको छ । गुरुयोजनासमेत तयार भइसकेकाले वातावरणीय प्रभाव मूल्यांकन अध्ययनको काम नेपाल इन्टरमोडल यातायात विकास समितिले गर्न लागेको हो । अध्ययनका लागि परामर्शदाता छनोट भइसकेको छ । मायापुरी सामुदायिक वन र गौरीशंकर सामुदायिक वन क्षेत्रको प्रस्तावित करिब २८० बिघा क्षेत्रफलमा भन्सार, बैंक, गोदाम, जाँचपास सेड, रेलवे प्लेटफर्म, सुरक्षा निकाय, पार्किङ यार्ड, कन्टेनर यार्ड, क्वारेन्टाइनलगायतका लागि आवश्यक भौतिक संरचना निर्माण हुने वाणिज्य तथा आपूर्ति सचिव दिनेश भट्टराईले बताए ।सुदूरपश्चिम प्रदेशका भूमि व्यवस्था, कृषि तथा सहकारी राज्यमन्त्री मानबहादुर सुनार एवं दोधाराचाँदनी नगरपालिका प्रमुख वीरबहादुर सुनारले सुक्खा बन्दरगाह निर्माण शीघ्र सम्पन्न गर्न आवश्यक सहयोग गर्ने प्रतिबद्धता जनाए ।"
"बर्खामा बिहारलाई, हिउँदमा नेपाललाई","(काठमाडौं)  नेपाल विद्युत् प्राधिकरणले भारतको बिहार राज्यसँग पारस्परिक विद्युत् आदानप्रदानको प्रस्ताव गरेको छ । बर्खामा नेपालमा विद्युत् उत्पादन बढी हुने र हिउँदमा कम हुने भएपछि बिहार राज्यसँग मौसमी विद्युत् आदानप्रदानको प्रस्ताव गरिएको हो । बर्खामा नेपालले २ सय मेगावाटभन्दा बढी विद्युत् बिहारलाई दिन सक्नेछ । हिउँदमा त्यति नै मेगावाट विद्युत् बिहारले नेपाललाई फर्काउनुपर्नेछ । नेपालले राखेको प्रस्तावमा बिहार राज्य सकारात्मक देखिएको प्राधिकरणका प्रबन्ध निर्देशक कुलमान घिसिङले जानकारी दिए । शुक्रबार बिहारमै गएर सिजनल पावर एक्सचेन्ज गर्न प्रस्ताव गरेका छौं, उनले भने, बर्खामा बढी हुने हाम्रो बिजुली लैजाऊ, हिउँदमा हामीलाई देऊ भनेका छौं । बर्खामा नेपालमा बढी विद्युत् उत्पादन हुने र हिउँदमा अपुग हुने भएकाले यस्तो प्रस्ताव गरिएको उनको भनाइ छ । रातको समयमा दुई सय मेगावाटभन्दा बढी पनि विद्युत् दिन सकिन्छ, उनले भने, तर डिसेम्बरपछि हामीले बिहारबाट विद्युत् आयात गर्न सक्छौं । जनवरी र फेब्रुअरीमा नेपालमा उत्पादन घट्ने भएकाले बाहिरबाट विद्युत् आयात गर्नुको विकल्प नहुने उनको भनाइ छ । जति मेगावाट बिहारले लान्छ, त्यति नै फिर्ता गर्ने प्रस्ताव गरिएको छ, घिसिङले भने, यस किसिमको सिजनल पावर एक्सचेन्ज पहिलो पटक हुन लागेको हो । नेपालले प्रस्ताव गरे पनि बिहार राज्यले यसबारे निर्णय गरिसकेको छैन । बिहार स्टेट इलेक्ट्रिसिटी बोर्ड अफिससँग यस्तो प्रस्ताव गरिएको प्राधिकरणले जनाएको छ । यसबारे त्यहाँका ऊर्जासम्बद्ध सबै कम्पनीका प्रमुखसँग छलफल भएर प्रस्ताव राखिएको कार्यकारी निर्देशक घिसिङले बताए । बिहार राज्यसँग छलफल गरेर प्रस्ताव गर्न उनीसहित विद्युत् व्यापार विभागका निर्देशक प्रबल अधिकारी र ऊर्जा, जलस्रोत तथा सिँचाइ मन्त्रालयका सिनियर डिभिजनल इन्जिनियर राजु महर्जन सहभागी थिए । छलफल एकदमै सकारात्मक रह्यो, उनले भने, विद्युत् लगेबापत हामीलाई पैसा दिनुपरेन । बर्खामा लगेको विद्युत् हिउँदमा फिर्ता गरिदिए हुन्छ । छलफल गरेर मात्र निर्णय लिने जानकारी उताबाट आएको उनको भनाइ छ । बिहार राज्यलाई हामी आजको आजै विद्युत् दिन सक्छौं । प्रस्ताव स्विकारेर हुन्छ भन्नासाथ विद्युत् पठाउन तयार छौं, घिसिङले भने, सेप्टेम्बर, अक्टोबर र नोभेम्बरमा बिजुली दिन सकिन्छ । त्यसपछि जनवरी र फेब्रुअरीमा उताबाट फेरि विद्युत् फिर्ता लिइने उनले जानकारी दिए । अर्को वर्ष बर्खामा जुलाईपछि नै विद्युत बढी हुने उनको भनाइ छ । जुलाई, अगस्ट, सेप्टेम्बर, अक्टोबर, नोभेम्बरसम्म विद्युत बढी हुन्छ । तर अहिले तत्काल तीन महिनाका लागि मात्र विद्युत दिइनेछ, घिसिङले भने, अर्को वर्षबाट बर्खाभर नै दिन सकिन्छ । हिउँदमा नेपालकै उत्पादनले नपुग्ने उनको भनाइ छ । त्यसैले अहिले बढी भएको विद्युत् बिहार पठाएर हिउँदलाई सञ्चित गर्न खोजिएको हो, उनले भने, हिउँदमा बिहारले फर्काएको विद्युत्ले जति पुग्छ पुग्छ, नपुग्ने विद्युत् फेरि अन्यत्रबाट आयात गरिनेछ । बिहारबाट चाँडै जवाफ आउने पर्खाइमा रहेको उनको भनाइ छ । ४ सय ५६ मेगावाटको माथिल्लो तामाकोसीसहित निजी क्षेत्रका जलविद्युत् आयोजनाबाट उत्पादन हुने बिजुली बर्खामा बढी हने भएपछि प्राधिकरणले बिहारलाई दिने प्रस्ताव राखेको हो ।"
कानुन बनाएर मात्रै संस्थानमा पदाधिकारी नियुक्त गर्नू,"(काठमाडौं)  सर्वोच्च अदालतले पूर्वउद्योग, वाणिज्य तथा आपूर्तिमन्त्री लेखराज भट्टले विज्ञका रूपमा नियुक्त गरेका सहदेव बोगटीको पद बदर गरिदिएको छ । न्यायाधीशहरू ईश्वरप्रसाद खतिवडा र नहकुल सुवेदीको संयुक्त इजलासले बोगटीलाई आयल निगमको विज्ञमा अयोग्य ठहर गर्दै नियुक्ति बदर गरिदिएको हो । योग्यता नभएको व्यक्तिलाई विज्ञका रूपमा नियुक्त गरेको भन्दै उपभोक्ता हित संरक्षण मञ्च नेपालले निगमलाई विपक्षी बनाएर रिट दायर गरेको थियो ।मञ्चका तर्फबाट अधिवक्ता जयप्रसाद पौडेल निवेदक रहेको रिटमा बोगटी निगमसम्बद्ध विषयका ज्ञाता नभएको र उद्योग, वाणिज्य तथा आपूर्ति मन्त्रालय सम्बद्ध सार्वजनिक निकायका पदाधिकारीको नियुक्ति र मनोनयनसम्बन्धी निर्देशिका २०७७ को दफा २ (ज) र दफा (३) को योग्यता उल्लंघनको कानुनी प्रश्न उठाइएको छ । भदौ २४ को संयुक्त इजलासले बोगटीको पद बदर गरिदिएको हो । यससम्बन्धी मुद्दामा सर्वोच्चले समग्र सरकारी तथा सार्वजनिक संस्थानको विषयमा समेत आदेश जारी गरिदिएको छ । सरकारी तथा सार्वजनिक संस्थानमा पदाधिकारी नियुक्त वा मनोनयन गर्दा मानक वा मापदण्डकानुन निर्माण गर्न निर्देशनात्मक आदेशसमेत दिएको छ । सम्बद्ध विषयमा कम्तीमा १० वर्षको कार्यानुभव भएको उपलब्ध व्यक्तिमध्ये योग्यतम् तथा विषय विज्ञलाई खुला तथा पारदर्शी प्रतिस्पर्धाका आधारमा मात्र नियुक्ति वा मनोनयन गर्न, गराउन परमादेशसमेत जारी गरेको छ ।उद्योग मन्त्रालयबाट बाहिरिनुअघि पूर्वमन्त्री भट्टले बुढीनन्दा नगरपालिका५ बाजुराका बोगटीलाई निगम सञ्चालक समितिमा नियुक्त गरेका थिए । विज्ञका रूपमा २०७७ माघ ११ मा नियुक्ति पाएका बोगटीसँग पेट्रोलियम क्षेत्रबारे भने ज्ञान छैन । बोगटीले मन्त्रालयमा पेस गरेको बायोडाटामा शिक्षा (अध्ययन) सम्बन्धी उल्लेख छैन । २०७५ माघ ६ मा ग्रामीण खानेपानी तथा सरसफाइ कोष विकास समितिको सदस्य, २०६८ देखि २०७० सालसम्म खप्तड क्षेत्र पर्यटकीय विकास समितिको अध्यक्ष रहेका उनले २०५० देखि ५०५२ सम्म ग्रामीण विकासका लागि सामाजिक कार्यकर्ताका रूपमा बाजुरामा काम गरेको उल्लेख छ । सर्वोच्चले बोगटीलाई विज्ञ सदस्य हुन आवश्यक वाञ्छनीय योग्यता हासिल गरेको भन्न नमिल्ले जनाएको छ । सार्वजनिक जिम्मेवारीको पदमा नियुक्ति वा मनोनयन गर्दा स्वेच्छाचारिता अपनाउन पनि मिल्दैन । निज प्रत्यर्थी सहदेव बोगटीलाई निगमको सञ्चालक समितिको विज्ञ सदस्य पदमा गरिएको २०७७ माघ ११ को मनोनयन अनुचित, अतार्किक, सुशासनको मर्मविपरीत र स्वेच्छाचारीपूर्ण देखिँदा उत्प्रेषणको आदेशले निजलाई मनोनयन गर्ने सम्बन्धमा भएका निर्णय कामकारबाही पत्राचारसमेत बदर गरिएको छ, सर्वोच्चको आदेशमा भनिएको छ । निगमका योजना प्रशासन तथा मानव संसाधन विभागका निर्देशक पूर्णप्रसाद रिजालले भने बोगटीका विषयमा पत्र आइनसकेको बताए ।"
होला त मासिक १० प्रतिशत पुँजीगत खर्च ?,"यही क्रममा अध्यादेशमार्फत ल्याइएको बजेटमा परेका करिब १४ सय सडक आयोजना स्थगन गरिएको उनले बताए । तीमध्ये धेरैजसो मनपरी रूपमा राखिएका योजना थिए । तिनका न उद्देश्य थिए, न स्पष्ट खाका नै, उनले भने, अब कहाँदेखि कहाँ पुग्ने, त्यसको उद्देश्य र उपादेयता के हुनेलगायत विषयसहित परिभाषित योजना मात्र अघि बढाउँछौं । आगामी १२ महिनाभित्र ती योजनाको परिभाषा तयार गर्न भौतिक योजना मन्त्रालयलाई निर्देशन दिइसकिएको उनले जानकारी दिए । बढ्दो व्यापार घाटा कम गर्नकै लागि सरकारले स्वदेशी उत्पादनलाई प्रोत्साहन गर्ने नीति लिएको उनको दाबी छ । यही कारण आन्तरिक उत्पादनको सवालमा करका दर घटाएको छु, उनले भने, सम्भावना भएर पनि स्वदेशमा कम उत्पादन भएकाले आयातमै भर पर्नुपर्ने सामग्रीमा करका दर बढाएको छु । यसकारण तत्कालै ती सामग्रीको मूल्य बढ्ने देखिए पनि दीर्घकालमा मुलुककै हितमा हुने उनको भनाइ छ । मानव सूचकांकमा पछि रहेका कर्णाली र प्रदेश २ का नागरिकको आयआर्जन वृद्धिमा सघाउन विशेष कार्यक्रम ल्याइएको पनि मन्त्री शर्माले बताए । मुलुकभर शिक्षाको गुणस्तर सुधार्न पढ्दै पढाउँदै कार्यक्रम अघि सारिएको पनि उनको भनाइ छ । कृषि उत्पादन बढाउन कृषि बिमा शुल्कमा अनुदान बढाएर ८० प्रतिशत पुर्याइएको उनले जानकारी दिए । पछिल्ला दुई वर्षयता सरकारले कृषि बिमा शुल्कमा ५० प्रतिशत मात्र अनुदान दिँदै आएको थियो । दुई वर्षअघि यस्तो अनुदान बिमा शुल्कको ७५ प्रतिशत थियो । अघिल्लो सरकारले अध्यादेशमार्फत ल्याएको बजेटमा करिब २ प्रतिशत मात्र परिवर्तन गरिएको र बाँकी सबै कार्यक्रमलाई निरन्तरता दिइएको उनले बताए ।"
एसेम्बल सवारीमा अन्तःशुल्क छुट निर्णय सकारात्मक : नाडा,काठमाडौं (कास) नाडा एसोसिएसन अफ नेपालले सरकारले ल्याएको चालु आर्थिक वर्षको प्रतिस्थापन विधेयक सकारात्मक रहेको बताएको छ । नाडाले प्रतिस्थापन विधेयकमार्फत सरकारले नेपालमा सवारीसाधन उत्पादन गर्ने एसेम्बल उद्योग स्थापनाका लागि अन्तःशुल्क महसुलमा ५० प्रतिशत छुट दिने स्पष्ट निर्णय गर्नु स्वागतयोग्य रहेको बताएको छ । नाडा अध्यक्ष कृष्णप्रसाद दुलालले जारी गरेको विज्ञप्तिमा एसेम्बल गरी सवारीसाधन पैठारी गर्दा लाग्ने र त्यस्ता उद्योगले उत्पादन गरेको तयारी साधन बिक्री गर्दा लाग्ने अन्तःशुल्कमा ५० प्रतिशत छुट दिने स्पष्ट व्यवस्थाले नेपालमा एसेम्बलिङ उद्योग स्थापनाका लागि सहयोग पुग्ने बताइएको छ । त्यस्ता सवारीसाधन उत्पादन गर्ने एसेम्बलिङ उद्योग सञ्चालन गर्न सम्बन्धित ऐन र नीतिनियमको स्थिरता महत्त्वपूर्ण रहेको उनको भनाइ छ । सरकार परिवर्तन हुँदैमा त्यस्ता उद्योगलाई कुनै असर नपर्ने नाडाले आशा राखेको जनाएको छ ।
पर्यटनलाई लयमा ल्याउन व्यवसायीले सरकारलाई दिए काम,"(काठमाडौं)  बैंक तथा वित्तीय क्षेत्रको ४ खर्ब रुपैयाँभन्दा बढी लगानी रहेको नेपालको पर्यटन क्षेत्रलाई लयमा फर्काउन व्यवसायीहरूले पर्यटकलाई अनिवार्य सातदिने क्वारेन्टाइन नियम हटाउँदै आगमन विन्दुमा प्रवेशाज्ञा भिसा (अनअराइभल भिसा) दिन माग गरेका छन् । पर्यटन बोर्डमा आइतबार भेला भएका होटल, ट्राभल, पदयात्रा, पर्वतारोहण, र्याफ्टिङलगायत आठ वटा मुख्य पर्यटन संगठनका अगुवाले पर्यटन क्षेत्रले अर्बौं रुपैयाँ प्रत्यक्ष आम्दानी गुमाइरहेकाले सरकारलाई नेपाल भ्रमणमा आउन चाहेका विदेशीको आगमन सहजीकरणका लागि अनुरोध गरेको पर्यटन बोर्डका पूर्वकार्यकारी अधिकृत दीपकराज जोशीले जानकारी दिए । हामीले तत्काल तीन माग मात्रै राखेका छौं, जोशीले भने, सरकारले खोप लगाइसकेका पर्यटकलाई आगमनमा सहजीकरण गरिदिए पुग्छ । यसका लागि उनीहरूले खोपको पूर्ण मात्रा लगाइसकेका र नेपाल आइपुग्दा ९६ घण्टा ननाघेको पीसीआर नेगेटिभ रिपोर्ट ल्याएर आउने विदेशीलाई बिनाक्वरेन्टाइन प्रवेश र सहज यात्राको वातावरण निर्माण गरिनुपर्ने, त्रिभुवन अन्तर्राष्ट्रिय विमानस्थललगायत सडकमार्गबाट आउने पर्यटकलाई अनअराइभल भिसाको व्यवस्था पुनः लागू गरिनुपर्ने र नेपालको पर्यटनमा कार्यरत अधिकांश सेवा प्रदायक पर्यटनकर्मी र मुख्य गन्तव्यका स्थानीय समुदायले पनि पूर्ण मात्राको भ्याक्सिन लगाइसकेकाले यस सम्बन्धमा सकारात्मक सन्देश फैलाउन नेपालले विश्व समुदायमाझ ट्राभलएड्भाइजरी जारी गरिदिनुपर्ने माग राखेका छन् ।व्यवसायीहरूले महामारीका कारण नेपालका होटल, रिसोर्ट, ट्राभल, पदयात्रा, र्याफ्टिङ, एयरलाइन्स, यातायात, हस्तकला तथा उपहार सामग्री, रेस्टुरेन्टलगायत अरू दर्जनौं क्षेत्रले अर्बौं रुपैयाँको आय र हजारौं सिपालु कामदार गुमाउनुपरेको जनाएका छन् । कोभिडकै कारण सन् २०१९ को दाँजोमा २० मा पर्यटक आगमन ८१ प्रतिशत घटेको छ । यसबाट पर्यटन क्षेत्रमा आबद्ध करिब १० लाख जनशक्तिको रोजगारी संकटमा परेको उनीहरूको भनाइ छ । यसैबीच कोरोना महामारीका कारण होटल बन्द हुँदा जीविकोपार्जनमा समस्या बेहोरिरहेका काठमाडौं उपत्यकाका होटल मजदुरलाई राहतस्वरूप ५५ लाख रुपैयाँ वितरण गरिने भएको छ । होटलमा काम गरिरहेका ५८ सय हाराहारी मजदुर तथा कर्मचारीलाई लक्ष्य गर्दै पर्यटकीय सम्पदा, स्थल, उद्यान, पर्यटकीय मार्ग, ऐतिहासिक महत्त्वका स्थल सफाइ गराएर होटल श्रमिकलाई ५५ लाख रुपैयाँ वितरण गर्न लागिएको हो ।आइतबार त्रिभुवन अन्तर्राष्ट्रिय विमानस्थल प्रवेश गर्ने मूल गेटबाट कार्यक्रम सुरु गरिएको छ । यसका लागि संयुक्त राष्ट्रसंघीय विकास कार्यक्रम (यूएनडीपी), नेपाल पर्यटन बोर्ड र होटल संघ नेपाल (हान) ले समन्वय गरेका छन् । दिगो पर्यटन परियोजनाअन्तर्गत कोभिडबाट अति प्रभावित होटल उद्योगबाट रोजगारी गुमाएका श्रमिकलाई लक्ष्य गरी यो कार्यक्रम हान र नेपाल पर्यटन बोर्डबीच सम्झौता भएअनुसार काठमाडौं महानगरपालिकासँगको समन्वयमा सुरु भएको छ, हानले आइतबार जारी गरेको विज्ञप्तिमा भनिएको छ ।"
७१ अंक बढ्यो सेयर बजार,"काठमाडौं (कास) सेयर कारोबार मापक नेप्से परिसूचक आइतबार करिब साढे ७१ अंक बढेर २ हजार ९ सय ४७४२ अंकमा पुगेको छ । गत बिहीबारको तुलनामा यो २४८ प्रतिशतको वृद्धि हो । बिहीबार नेप्से ०६२ प्रतिशत घटेर २ हजार ८ सय ७५९८ विन्दुमा बन्द भएको थियो । आइतबार करिब ९६ हजार ६ सय कारोबारबाट २ सय ३१ कम्पनीका १ करोड ७१ लाख ३ सय ३३ कित्ता सेयर किनबेच भए । ती किनबेचमा ९ अर्ब ४४ करोड रुपैयाँ बराबरको सेयर कारोबार भएको छ । अघिल्लो कारोबार दिनको तुलनामा यो बढेको हो । गत बिहीबार सेयर बजारमा ७ अर्ब ५ करोड रुपैयाँ बराबरको सेयर कारोबार भएको थियो । यस दिन सेन्सेटिभ परिसूचक २४३ प्रतिशत र फ्लोट परिसूचक २४४ प्रतिशत बढेको छ । यससँगै सेयर बजारको आकार कुल बजार पुँजीकरण पनि ४१ र्ख्ब २४ अर्ब रुपैयाँ कायम भएको छ । गत बिहीबार कुल बजार पुँजीकरण ४० खर्ब २४ अर्ब रुपैयाँ थियो । आइतबार जलविद्युत उपसमूहका लगानीकर्ताले सबैभन्दा धेरै कमाए । कारोबारमा आएकामध्ये सामूहिक लगानी कोष उपसमूहको परिसूचक ०२९ प्रतिशत घट्यो, बाँकी सबै उपसमूहको बढ्यो । जलविद्युत् उपसमूहको परिसूचक सबैभन्दा बढी ६३७ प्रतिशत बढेको हो । सो दिन विकास बैंक उपसमूहको परिसूचक ५१, वित्त कम्पनीको ४०८, उत्पादन तथा प्रशोधनको ४५१, निर्जीवन बिमाको ३२७, लगानीको २३१, होटल्स तथा पर्यटनको २२३, लघुवित्तको २०८, जीवन बिमाको १८४, बैंकिङ र व्यापारको १२५ र अन्यको ०९७ प्रतिशत बढ्यो ।"
बजारमा डिजोको मोडल स्टार ३००,"काठमाडौं (कास) रियलमीले डिजो फोनको मोडल स्टार ३०० सार्वजनिक गरेको छ । डिजो ३०० मा प्रिमियम १७७ इन्चको स्क्रिन डिस्प्ले, २५ सय ५० एमएएचको ब्याट्री र डुअल माइक्रो सिम सपोर्ट छ । यसको अर्को मोडल मोडल स्टार ५०० मा प्रिमियम डिजाइन २८ इन्चको स्क्रिन डिस्प्ले, १९ सय एमएएचको ब्याट्रीलगायत विशेषता छन् । साथै एआईओटी गोपड्स, गो पड्स डी र स्मार्ट घडीसमेत बजारमा उपलब्ध छ । यसले एन्ड्रोइड र आईओएसलाई दुवैलाई सपोर्ट गर्ने कम्पनीले जनाएको छ । डिजो स्टार ३०० को मूल्य २ हजार ७८, डिजो स्टार ५०० को मूल्य २८ सय ७८, गोपड्सको मूल्य ६ हजार ६९, गोपड्स डीको मूल्य २८ सय ९९ र स्मार्ट घडीको मूल्य ६४ सय ६४ रुपैयाँ रहेको कम्पनीले बताएको छ । डिजोले रियलमी इको सिस्टमको आधिकारिक वितरकमा पशुपति ट्रेडलिंक प्रालिलाई नियुक्त गरेको छ ।"
सीजीको उत्सवमा स्मार्ट होम योजना,"काठमाडौं (कास) सीजीले दसैं र तिहारलाई लक्ष्य गर्दै यो उत्सवमा घरलाई बनाऔं सीजी स्मार्ट होम योजना ल्याएको छ । यो योजनाअनुसार सीजीका कुनै पनि सामान खरिदमा क्यास ब्याक र उपहार पाइनेछ । यस योजनामा हरेक १५१५ दिनमा लक्की ड्रमार्फत सीजीको डबल डोर रेफ्रिजेरेटर पाँच जनालाई र बम्परमा तीन जोडीलाई दुई रात तथा तीन दिनको मेघौली सेराईको प्याकेज जित्न सकिने व्यवस्था छ । सीजीका एलईडी टीभी, रेफ्रिजेरेटर, चेस्ट फ्रिजर, सोकेश, कुलर र भ्याकुमको खरिदमा २ हजारदेखि ४ हजार रुपैयाँसम्म क्यास ब्याक पाइने कम्पनीले जानकारी दिएको छ ।"
चोकोफनको 'अनली चोकोफन,काठमाडौं (कास) सुजल फुड्स प्रालिले आफ्नो उत्पादन चोकोफनको २०औं वार्षिकोत्सव मनाएको छ । कम्पनीले यस अवसरमा अनली चोकोफन अभियानलाई अगाडि बढाएको जानकारी दिएको छ । यो चकलेटको स्वादमा पाइने चोकोफन हो । सुजलको यो उत्पादन आईएसको २०१८ बाट समेत प्रमाणित भइसकेको कम्पनीले जनाएको छ ।
शीर्षस्थ टोलीसँगको चुनौती,बलियो ओमानओमान अहिले एसोसिएट क्रिकेटमा बलियो शक्तिका रूपमा देखिएको छ । यसको पुष्टि लिग २ को अंक तालिका हेरे पुग्छ । ओमान १० खेलमा १६ अंकसहित शीर्षस्थानमा छ । ओमानले दुई खेल मात्र हारेको छ । घरेलु मैदानमा भएकाले ओमान सशक्त रूपमा प्रस्तुत हुने अनुमान गरिएको छ । ओमानले एकैसाथ दोहोरो तयारी गरिरहेको छ । अक्टोबर १८ बाट हुने ट्वान्टी२० विश्वकप ओमान र यूएईले आयोजना गर्दै छन् । दोस्रो पटक ट्वान्टी२० विश्वकप खेलिरहेको ओमान घरेलु मैदानमा उच्च प्रदर्शन गर्ने आशामा छ । विश्वकपसँगैं ओमानले लिग २ को पनि तयारी गरिरहेको छ । यी दुवै प्रतियोगिताका लागि ओमानले मुम्बईबाट टोली मगाएर अभ्यास खेल खेलेको थियो । अमोल मजुमदारको प्रशिक्षणमा रहेको मुम्बईको टोलीमा रणजी खेलाडीहरू पनि समावेश थिए । मुम्बई टोलीविरुद्ध नतिजा आफूअनुकूल निकाल्न नसके पनि ओमानको लिग २ र विश्वकपका लागि राम्रो तयारी भएको थियो । लिग २ र विश्वकप खेल्ने ओमानको टोलीमा खासै परिवर्तन छैनन् । २०१६ मा भारतमा भएको विश्व ट्वान्टी२० बाट ओमानले डेब्यु गरेको थियो । २०२० मा नेपाल आई खेलेको टोलीबाट ओमानको टोलीमा बादलसिंहबाहेक अन्य यथावत् रहेका छन् । कीर्तिपुरमा ४ खेल खेल्ने क्रममा अकिब इल्यासले २ र कप्तान जिसन मक्सुदले एक शतक बनाएका थिए । इल्यास बढुवा भएर उपकप्तान बनेका छन् ।
कहाँ आशा गर्ने ?,"छनोटमा सुधार गर्ने वाचाप्रदर्शन निराशाजनक रह्यो । तर यसले एसियन कप छनोटमा फाइदा गर्नेछ, अस्ट्रेलियन प्रशिक्षक फिलिप्सले भने, यो मैत्रीपूर्ण खेल हो । फिटनेसमा दिनदिनै रामे भइरहेको छ । प्रतियोगितामा फिटनेस र ट्याक्टिस फरक स्तरको हुन्छ । अर्को साता (एसियन कप छनोटमा) समूहमा शीर्षस्थानमा रहने प्रयास गर्नेछौं ।कप्तान रेनुकाले विदेशी प्रशिक्षकको अमागनसँगै रणनीति परिवर्तन भएको र यस्तोमा टिमको समन्वय मिलाउन संघर्ष गरिरहेको बताइन् । जस्तो खेल्नुपर्ने त्यस्तो भएन । यो तयारी हो, अब छनोटमा राम्रो गर्नेछौं, उनले भनिन्, नयाँ सिस्टममा धेरैलाई खेल्न गाह्रो भएको छ । प्रशिक्षक पनि ढिला आएकोले सिक्न समय लागिरहेको छ । स्तर राम्रो हुन्छ । तर धेरै जुनियरसँग खेल्दा उनीहरूले कस्तो खेल्छन् भन्ने अझै थाहा पाइएको छैन । त्यसैले गाह्रो भइरहेको छ ।बंगलादेशी प्रशिक्षक गोलाम रोब्बानिचोतानले आफ्ना खेलाडीको प्रशंसा गर्दै भने, नेपाल राम्रो टिम हो । हाम्रा खेलाडीले ९० मिनेट नै राम्रो खेले । धेरै समय सँगै खेलेको, एकेडेमीमा रहेकोले हाम्रो टिमको समन्वय राम्रो भयो । धेरै राम्रो खेल्यौं । अब एसियन छनोटमा जोर्डनलाई निशाना बनाउनेछौं । बंगलादेशी टिम पनि काठमाडौंबाटै उज्वेकिस्तान प्रस्थान गर्नेछ, जहाँ उसले जोर्डन र इरानविरुद्ध खल्नेछ । समूहविजेता टिमले अर्को वर्ष भारतमा हुने एसियन कप खेल्नेछ ।"
दाहाल र नेपाल सम्मानित,"काठमाडौं (कास) नेपाल खेलकुद पत्रकार मञ्चले आफ्नो २६ औं स्थापना दिवसको अवसरमा आइतबार दुई पत्रकारलाई सम्मान गरेको छ । मञ्चले खेल पत्रकारिता सम्मान मुकुन्द दाहाल र सुमन भोम्जन युवा खेल पत्रकारिता पुरस्कार गोविन्दराज नेपाललाई प्रदान गरेको हो । मञ्चले प्रत्येक वर्ष आफ्नो स्थापना दिवसको अवसरमा अग्रज पत्रकारलाई सम्मान र युवा पत्रकारलाई पुरस्कृत गर्दै आएको छ । खेल पत्रकारिता सम्मानस्वरूप दाहाललाई २५ हजार रुपैयाँ प्रदान गरिएको थियो । उनी मञ्चका संस्थापक हुन् । यस्तै सुमन भोम्जन युवा खेलकुद पत्रकारिता पुरस्कारबाट पुरस्कृत नेपाललाई ल्यापटप प्रदान गरिएको थियो । दाहाल न्युज २४ र नेपाल अनलाइन खबरसँग आबद्ध छन् । २०७२ को भूकम्पमा निधन भएका युवा खेल पत्रकार भोम्जनको स्मृतिमा मञ्चले यो पुरस्कार प्रदान गर्दै आएको थियो । मञ्चले भदौ २७ लाई आफ्नो स्थापना दिवसका रूपमा मनाउँदै यस्तो सम्मान प्रदान गर्दै आएको छ । राष्ट्रिय खेलकुद परिषद्का सदस्य सचिव रमेश सिलवाल, नेपाल ओलम्पिक कमिटीका अध्यक्ष जीवनराम श्रेष्ठ, अखिल नेपाल फुटबल संघका अध्यक्ष कर्माछिरिङ शेर्पा, नेपाल पत्रकार महासंघका महासचिव रोशन पुरी, मञ्चका अध्यक्ष दुर्गानाथ सुवेदीले पत्रकारद्वयलाई सम्मान गरेका थिए ।"
राडुकानुले रचिन् इतिहास,"द गार्डियन (न्युयोर्क) त्यसो त यसअघि इमा राडुकानुको खेल जीवनमा त्यस्तो कुनै कोसेढुंगा उपलब्धि छैन भन्दा हुन्छ । किनभने भर्खरै उनको खेल जीवन सुरु भएको छ । उनले अहिलेसम्म सिधै ग्रान्ड स्लाम खेल्न पाएकी छैनन् । अझ उनले टुरमा तीन सेटको खेल पनि खेलेकी छैनन् । हुँदाहुँदा उनले अहिलेसम्म एउटै डब्लूटीए उपाधि जितेकी छैनन् ।तर यस्तै परिस्थितिमा पनि कोही विशेष खेलाडी हुने गर्छन् । यही तीन साताको खेलमा एउटा अविश्वसनीय घटना भएको छ, जसमा राडुकानुले अब आफूलाई ग्रान्ड स्लाम विजेता भन्न सक्छिन् । उनले बेसलाइनमा प्रभुत्वशाली खेल खेल्दै आइतबार यूएस ओपन जितिन् । फाइनलमा उनले लेलाह फर्नान्डेजलाई ६४ र ६३ ले हराइन् ।यो उपाधिको यात्रामा उनले एउटै सेट पनि गुमाइनन् । राडुकानुले ग्रान्ड स्लाम खेलेको यो दोस्रोपल्ट मात्र हो । तर अहिलेसम्म कोही पनि महिला खेलाडीले यति कम प्रतियोगिता खेलेर उपाधि जितेको होस् । अब त उनी सन् १९७७ यता ग्रान्ड स्लाम जित्ने पहिलो बेलायती महिला खेलाडी पनि भएकी छन्, भर्जिना वाडपछि । त्यो वर्ष उनले विम्बल्डन जितेकी थिइन् ।पुरुष होस् अथवा महिला उनी ग्रान्ड स्लाम उपाधि जित्ने पहिलो क्वालिफायर खेलाडी पनि भएकी छन् । फेरि सन् २००४ यता ग्रान्ड स्लाम जित्ने सबैभन्दा कान्छी खेलाडी पनि बनेकी छन् । त्यो वर्ष यस्तै उपलब्धि मारिया सारापोभाले हात पारेकी थिइन् । अब १८ वर्षे राडुकानुको जीवनमा कोसेढुंगा उपलब्धि नै उपलब्धि भएको छ ।फाइनल जितेपछि राडुकानुले भनिन्, यूएस ओपन उचाल्दाको खुसी शब्दमा बयान गर्न सकिन्न र यसलाई म छोड्न पनि चाहन्नँ । हिजो रातिसम्म म निकै आत्तिएकी थिएँ । तर पनि मैले यसलाई सामान्य खेल नै मानें । फाइनल सजिलो पनि रहेन, यसका लागि मैले कडा संघर्ष गर्नुपर्यो । खासमा मैले निर्णायक मोडमा आफ्नो सर्भिसलाई बलियो राखें ।"
मोफसलमा माहोल बनाउँदै लुम्बिनी,"(काठमाडौं)  छनोट प्रतियोगितामा क्षेत्रीय च्याम्पियन बन्दै फाइनल प्रतियोगिताका लागि छानिएको लुम्बिनी फुटसलले आसन्न ए डिभिजन राष्ट्रिय लिग फुटसलका लागि आफ्नो तयारी तीव्र पारेको छ । लुम्बिनीले असोज २ देखि २२ सम्म पोखरामा आयोजना हुने प्रतियोगिताका लागि राजधानीमै बसेर तयारी गरिरहेको छ ।लुम्बिनी फुटसल प्रालि मूलतः बुटवल, रूपन्देहीको टोली हो । उसले ललितपुरमा बसेर तयारी गर्नुका दुई कारण छन् पहिलो, ए डिभिजन खेल्ने अधिकांश खेलाडी ललितपुरका छन् । दोस्रो प्रतियोगिता म्याटमा हुँदै छ, बुटवलमा टर्फ मैदान मात्र छ ।लुम्बिनी फुटसल प्रालिका सञ्चालकमध्येका एक प्रज्वल श्रेष्ठले टिमको प्रशिक्षण गर्दै छन् । फुटबल प्रशिक्षकले प्रशिक्षण गर्दा खेलाडीहरू द्विविधामा पर्ने समस्या आएपछि आफैंले प्रशिक्षणको जिम्मेबारी लिएको उनको तर्क छ ।प्रतियोगिताका लागि भनेरै ललितपुरका अधिकांश खेलाडी समेटेर लुम्बिनीले तीन प्रदेशको संयुक्त क्षेत्रीय छनोटको उपाधि जितेको हो । छनोटको फाइनलमा हराएको झरना स्पोटर््स क्लबसँगै असोज ३ गते हुने खेलबाट उसले प्रतियोगितामा औपचारिक सुरुआत गर्दैछ ।झरनाले रूपन्देही जिल्लाका मात्र खेलाडीलाई अवसर दिएको छ । लुम्बिनीले मिश्रित टिम तयार गरेको छ । यसको अर्थ लुम्बिनीले आफूलाई अधिक व्यावसायिक रहेको सन्देश दिन खोजेको छ । ए डिभिजन फुटसलमा फुटबलमा जस्तो सामाजिक क्लब छैनन् । त्यसैले हामीले स्थानीय खेलाडीसहित बलियो टिम निर्माण गर्नका लागि मिश्रित टोली निर्माण गरेका हौं । हामी व्यावसायिक खेलकुदमा विश्वास गर्छौं, लुम्बिनीका प्रशिक्षक प्रज्वलले कान्तिपुरसँग भने, निजी क्लबहरूको सहभागिता भएपछि यो प्रतियोगिता फ्रेन्चाइजजस्तै बन्न पुगेको छ । व्यावसायिक प्रतियोगितामा जित्नका लागि सबै प्रयास गर्नुपर्छ ।स्थानीय खेलाडीलाई अवसर दिएन भनेर आरोप लगाउनेहरूका लागि श्रेष्ठको प्रतिप्रश्न छ, बुटवलजस्तो अर्धव्यावसायिक फुटसल गतिविधि हुने ठाउँमा बाहिरका खेलाडीसहितको टिम नबनाएको भए राष्ट्रियस्तरमा प्रतिस्पर्धा गर्न सकिन्थ्यो त ?श्रेष्ठको बुझाइमा यो टिमले बुटवल र आसपासका क्षेत्रमा फुटसलको माहोल तयार गर्नेछ । भविष्यमा लुम्बिनी फुटसलबाट उत्पादित टोलीले मात्र ए डिभिजन खेलेको हेर्ने योजनाको सुरुआत गरेको उनले बताए । यो टिमले राम्रो प्रदर्शन गरेको अवस्थामा स्थानीयस्तरमा हाम्रो हैसियत राम्रो हुन्छ । यसले फुटसलमा लाग्न युवाहरूलाई प्रेरित गर्नेछ । आगामी वर्षमा हुने प्रतियोगितामा आफ्नै खेलाडी सहभागी गराउन सक्षम हुनेछौं ।लुम्बिनीले आसन्न प्रतियोगितामा ठूलो लक्ष्य राखेको छैन । शीर्ष चारभित्र पर्न पाए पुग्यो । त्यो भएन भने शीर्ष ८ भित्र जसरी पनि पर्ने । यसको अर्थ रेलिगेसन नहुने । हामी पहिलोपल्ट प्रतियोगिता खेल्दै छौं । यसपल्ट कोरोनाले गर्दा पनि आशाअनुरूप तयारी भइरहेको छैन । यसपल्ट हाम्रो लक्ष्य शीर्ष चारभित्र रहने हो, प्रशिक्षक श्रेष्ठले भने, त्यो सम्भव भएन भने रेलिगेसन नपर्ने लक्ष्य हुनेछ । यो प्रतियोगितामा पुछारमा रहने दुई टोली बी डिभिजनमा घटुवा हुनेछन् ।टोलीका कप्तान अञ्जन थापाले कोरोना महामारीका कारण पटकपटक प्रतियोगिताको मिति सर्दा तयारीका लागि पर्याप्त समय मिलेको बताए । उनले यो प्रतियोगितालाई अवसर र जिम्मेबारीका रूपमा लिएका छन् । खासमा जेठमै हुने भनिएको थियो । त्यतिबेला सुरु नहुँदा हामी ६ महिनादेखि एकसाथ प्रशिक्षण गरिरहेका छौं । यसले हाम्रो सन्तुलनमा सहयोग गरेको छ । टिममा सबै जना फिट छन् र लामो समयदेखि सँगै भएको हुनाले एकअर्काको क्षमता बुझेका छौं, उनले भने, हामीलाई राम्रो प्रदर्शन गर्ने दबाब पनि छ । सिक्ने चरणमा छौं, त्यसैले सबैलाई सन्तुलन मिलाएर अगाडि बढिरहने जिम्मेबारी पनि छ ।प्रतियोगिता समयमै नहुँदा तयारी खर्च बढेकोमा भने प्रशिक्षक तथा सञ्चालक श्रेष्ठले चिन्ता व्यक्त गरे । छनोट प्रतियोगितामा सहभागी टिमका १० जना खेलाडी अनिवार्य फाइनल प्रतियोगितामा हुनुपर्ने भएपछि उनीहरूको सबै जिम्मेबारी क्लबले लिनुपर्ने हुन्छ । हामीले कतैबाट सहयोग पाएका पनि छैनौं, प्रायोजनका लागि केही कम्पनीसँग कुरा भइरहेको उनले बताए ।नारायणगढबाट पश्चिममा फुटसल मैदानसहित फुटसल संस्कृतिको सुरुआतकर्ता हो, लुम्बिनी फुटसल । श्रेष्ठसहित अन्य तीन जना मिलेर २०७१ सालमा बुटवलमा यो फुटसल स्थापना हुनुअघि चितवनबाट पश्चिममा कतै पनि फुटसल मैदान थिएन । लुम्बिनी फुटसलको यो विरासत कायम राख्नका लागि आसन्न लिगमा सर्वश्रेष्ठ प्रदर्शन गर्ने चुनौती छ । पश्चिम नेपालमा फुटसल सुरुआतकर्ताको नाताले नयाँ खेलाडी उत्पादन र प्रतियोगिता आयोजनाको जिम्मेबारी पनि छ ।श्रेष्ठ आफैं टेबलटेनिसका राष्ट्रिय खेलाडी हुन् । त्रिभुवन आर्मी क्लबका लागि टीटी खेल्दै आएका श्रेष्ठले दुई वर्षअघि १३ औं दक्षिण एसियाली खेलकुदको बन्द प्रशिक्षण शिविरबाट बाहिरिएपछि बुटवल गएर फुटबलको व्यवस्थापनका साथै ब्याडमिन्टन र टेलटेनिसको एकेडेमी पनि सञ्चालन गरेका छन् ।मेरो खेलकुद अनुभवले सिकाएको एउटै कुरा के हो भने सामाजिक रूपमा खेलकुद सञ्चालन हुँदैन । नेपालको हरेक क्षेत्रमा निजी संस्था सधैं उपल्लो स्तरमा छन् । खेलकुदमा निजीकरण हुन नसकेर नै पछि परिरहेको हो, उनले आफ्नो अनुभव सुनाए, जबसम्म खेलकुदमा निजीकरण हुँदैन, तबसम्म नेपालमा खेलकुदको विकास हुँदैन । म बुटवलमा यी खेलहरूलाई व्यावसायिक बनाउन चाहन्छु । त्यसैका लागि लगानी गरिरहेको छु ।बुटवलमा फुटसल, ब्याडमिन्टन तथा टेबलटेनिसको स्थानीय प्रतियोगिता सञ्चालन गरिरहेका उनले विद्यालयस्तरदेखि नै बुटवलको खेलकुद विकासको योजना बनाएका छन् । अहिलेसम्म स्थानीय तहसँग समन्वय भने गरेका छैनन् । फुटसल टिमले राम्रो प्रदर्शन गरेमा स्थानीयस्तरमा चिनिन सहयोग पुग्ने उनको आशा छ ।२० दिनसम्म पोखरा रंगशालास्थित कभर्डहलमा हुने प्रतियोगितामा १० टोलीको सहभागिता छ । प्रतियोगिताको विजेताले १० लाख र उपविजेताले ५ लाख रुपैयाँ पुरस्कार पाउनेछन् । टर्न पाइक इभेन्टको प्रायोजन तथा व्यवस्थापनमा हुने यो प्रतियोगिताका सम्पूर्ण खेल कान्तिपुर टेलिभिजन र ईकान्तिपुर डटकमबाट प्रत्यक्ष प्रसारण हुनेछ ।"

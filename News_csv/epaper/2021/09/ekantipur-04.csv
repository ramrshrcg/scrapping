शीर्षक,विवरण
विवादित ११ विषय प्रस्ट पार्न एमसीसीलाई पत्र,राजनीतिक दलहरूबीच मतैक्य नहुँदा सम्झौता कार्यान्वयन प्रक्रिया अघि बढ्न सकेको छैन । यसै विषयमा चासो राख्दै एमसीसी उपाध्यक्ष फातेमा सुमार र सहायक उपाध्यक्ष जोनाथन ब्रुक्स अर्को साता नेपाल आउने भएका छन् । यही बेला नेपाल सरकारले एमसीसी मुख्यालयलाई पत्राचार गरेको हो । पत्रमा उल्लेख गरिएका विषयलाई स्पष्ट पारेर त्यसको सन्देश नेपालमा प्रवाह गर्ने गरी उपाध्यक्ष सुमारले नेपाल भ्रमण गर्नेछिन् । एमसीसी सम्झौताका विषयमा तत्कालीन सत्तारूढ नेकपाभित्र विवाद भएकाले संसद्बाट अनुमोदन गर्ने बाटो रोकिएको थियो । तत्कालीन नेकपाले पूर्वप्रधानमन्त्री झलनाथ खनालको नेतृत्वमा तत्कालीन परराष्ट्रमन्त्री प्रदीपकुमार ज्ञवाली र नेता भीम रावल रहेको अध्ययन कार्यदल गठन गरेको थियो । सम्झौताका केही प्रावधान संशोधन गरेर र केही विषयमा अमेरिकासँग थप प्रस्ट पारेर मात्र संसद्बाट अनुमोदन गर्नुपर्ने सुझाव कार्यदलले दिएको थियो । तत्कालीन प्रधानमन्त्री केपी शर्मा ओली र प्रमुख प्रतिपक्ष कांग्रेसले भने एमसीसी सम्झौतालाई जतिसक्दो छिटो अनुमोदन गराउन चाहेका थिए । ओली सत्ताबाट बाहिरिएपछि सत्ता हाँकिरहेका गठबन्धन दलले एमसीसी सम्झौतालाई साझा न्यूनतम कार्यक्रममा राखेका छैनन् । प्रधानमन्त्री शेरबहादुर देउवाले कार्यक्रममा एमसीसीलाई राख्न जोड दिए पनि सत्ताघटक अन्य दलले नमानेका हुन् । सत्ताघटकको मंगलबार भएको सर्वदलीय बैठकमा पनि देउवाले एमसीसी सम्झौतालाई छिटो पास गर्नुपर्नेमा जोड दिएका थिए । देउवाले यसबीचमा आफ्नो विश्वास पात्र कानुनमन्त्री ज्ञानेन्द्र कार्कीलाई प्रमुख प्रतिपक्ष दलका नेता तथा एमाले अध्यक्ष केपी शर्मा ओलीसँग भेट गर्न बालकोट पठाएका थिए । भेटको एउटा एजेन्डा एमसीसीसम्बन्धी पनि थियो । सत्तापक्ष र प्रतिपक्षसँग छलफल गरेपछि नै देउवा सरकारले अर्थ मन्त्रालयमार्फत एमसीसी सम्झौतामाथि प्रश्न उठेका विषयमा प्रस्ट्याउन पत्राचार गरिएको हो । अर्थ मन्त्रालयको पत्रलाई सकारात्मक रूपमा लिएको अमेरिकी दूतावासका एक अधिकारीले जानकारी दिए । सम्झौता अनुमोदनका लागि सरकारबाट सकारात्मक पहल भएको उनको प्रतिक्रिया थियो । उनले एमसीसी सम्झौतामाथि नेपाली जनतासँग पारदर्शी छलफलका लागि आफूहरू खुला रहेको पनि बताए ।
"पाँच वर्षमा पाँच कूटनीतिक नोट, भारतले जवाफै दिएन","नयाँदिल्लीमा बिहीबार आयोजित साप्ताहिक पत्रकार सम्मेलनमा विदेश मन्त्रालयका प्रवक्ता अरिन्दम बाग्चीले मिडियाबाट समाचार सुनेकाले आफूले कुनै प्रतिक्रिया नदिने बताए । पूर्वराजदूत नीरञ्जन थापा भारतका विदेश मन्त्रालयको प्रवक्ताको भनाइले नेपाललाई कूटनीतिक प्रहार गरेको मान्छन् । उहाँलाई थाहा नभएको होइन । नेपालको परराष्ट्र मन्त्रालयले लिपिबद्ध रूपमा भारतलाई पत्र दिन किन सकेन भन्ने उहाँको भनाइ हो, उनले भने । भारतीय विदेश मन्त्रालयको जवाफ हेर्दा भारतको हात माथि परेको मान्छन् थापा । किनकि हामीले उनीहरूलाई औपचारिक रूपमा पत्राचार नै गर्न सकेका छैनौं, उनले भने, त्यसैले थाहा छैन भनिदिए । यो हाम्रो लागि ठूलो प्रहार हो । उनी नेपालले कूटनीतिक रूपमा सही कदम चाल्न नसकेको टिप्पणी गर्छन् । कूटनीतिज्ञहरूका अनुसार छानबिनका दौरानबीच पनि एक महिनाभित्र नेपालले भारतसँग विभिन्न प्रक्रियाबाट संवाद गर्न सक्थ्यो । पहिलो, परराष्ट्रमन्त्रीसमेत रहेका प्रधानमन्त्री देउवाले नेपालका लागि भारतीय राजदूत विनयमोहन क्वात्रालाई बोलाएर सोध्न सक्थे । दोस्रो, परराष्ट्र मन्त्रालयले नयाँदिल्लीमा रहेको नेपाली दूतावास र त्यहाँ रहेका राजदूतलाई घटनाका बारेमा भारतीय पक्षसँग चासो राख्न सक्थे । तेस्रो, नेपालले कूटनीतिक नोटमार्फत विरोध नै नगरे पनि घटनाको जानकारी दिँदै अनुसन्धानका लागि सहयोग गर्न अनुरोध गर्न सक्थ्यो । तर नेपालले कुनै पनि प्रक्रिया अपनाएन । जसले गर्दा एसएसबीका सुरक्षाकर्मी संलग्न भएको अमानवीय घटनाबारे भारतले एक महिनासम्म पनि थाहै छैन भन्न पाएको छ । त्यसो त दार्चुला घटनाबारे नेपालले औपचारिक रूपमा जानकारी नआएको भन्दै पन्छिएको भारतले विगतमा नेपालले पठाएका कूटनीतिक नोट लाई बेवास्ता गर्दै आएको छ । कूटनीतिक क्षेत्रमा कूटनीतिक नोट पठाउनै परेको अवस्था आफैंमा जटिल र गम्भीर पक्ष हो । तर नेपालले पछिल्लो १८ महिनामा मात्र चार पटक कूटनीतिक नोट पठाए पनि भारतले थाहै नपाएजस्तो गरेको छ । २०७६ कात्तिक १६ मा भारतले जारी गरेको नयाँ नक्सामा नेपालको लिम्पियाधुराकालापानी क्षेत्रसमेत समेटेपछि कात्तिक २० मा एक विज्ञप्तिमार्फत परराष्ट्रले यो कदमको विरोध जनाएको थियो । साथै, नेपालले भारतलाई कूटनीतिक नोट पनि पठाएको थियो । तर भारतले त्यसको जवाफ दिएन । नेपाली भूभागमाथिको थिचोमिचो जारी भएपछि परराष्ट्रले सोही वर्ष मंसिर ३ मा अर्को कूटनीतिक नोट पठाउँदै सुगौली सन्धिअनुसार कालीपूर्वको लिम्पियाधुरा, कालापानी र लिपुलेक नेपालकै भएको पुनः स्मरण गराएको थियो । नेपाली भूमि मिचेर बनाइएको सडक २०७७ वैशाख २६ मा भारतका रक्षामन्त्री राजनाथ सिंहले उद्घाटन गरेपछि नेपालले विरोधसहित विज्ञप्ति जारी गरेको थियो । सरकारले राजदूत विनयमोहन क्वात्रालाई परराष्ट्र मन्त्रालयमा बोलाएर कूटनीतिक नोट दिएको थियो ।यस्तै, २०७८ असार पहिलो साता कूटनीतिक नोट पठाउँदै महाकाली क्षेत्रमा बनिरहेको सीमावर्ती सडक र यही कारण नेपाली भूभागमा पुगिरहेको क्षति रोक्न अर्को कूटनीतिक नोट पठाएको थियो । यसरी केपी ओली नेतृत्वको सरकारले सीमा थिचोमिचोबारे लगातार चार वटा कूटनीतिक नोट पठाए पनि भारतबाट कुनै जवाफ नआएको परराष्ट्र मन्त्रालयका अधिकारीहरूको भनाइ छ । त्यसो त तत्कालीन प्रधानमन्त्री सुशील कोइरालाका पालामा पठाइएको कूटनीतिक नोटलाई पनि भारतले बेवास्ता गरेको छ । लिपुलेक नाकालाई चीनभारत द्विपक्षीय व्यापार बिन्दु बनाउन बेइजिङमा सन् २०१५ मे १५ मा सहमति भएको थियो । उक्त सहमति बाहिर आउना साथै परराष्ट्र मन्त्रालयले भारत र चीन दुवै राष्ट्रलाई नेपाली भूभाग लिपुलेकसमेत जोडेर गरिएको सहमतिमा प्रोटेस्ट लेटर पठाएको थियो । बेइजिङमा चीनका राष्ट्रपति र भारतका प्रधानमन्त्रीबीच भएको भेटवार्तापछि तेस्रो मुलुक नेपालको लिपुलेक भूभागमा भएको व्यापारिक सहमति गरेको थियो । नेपालले विरोध जनाएपछि चीनले जवाफ फर्काएर त्यसलाई लिएर गल्ती भएको स्वीकार गरेको थियो भने भारतले हालसम्म उक्त प्रोटेस्ट नोटको जवाफ दिएको छैन । कूटनीतिज्ञ अर्जुनकान्त मैनाली भने कूटनीतिक नोट पठाएपछि त्यसको फलोअप पनि गर्नुपर्ने बताउँछन् । कूटनीतिक नोटका जवाफ आउँछन् । कस्तो जवाफ आउँछन् भन्ने अर्को कुरा हो । तर त्यसका लागि यताबाट पनि फलोअप भइरहनुपर्छ, उनी भन्छन् ।"
सुरक्षित ठानेकै घरमा पहिरो,"राति करिब डेढ बजेतिर पहिरो खसेको थियो । दर्के झरी परेकाले पहिरो जान सक्ने शंका गर्दै राति गाउँलेका धेरै जना जागै थिए । तत्कालै उद्धारमा जुटेका स्थानीयले कौशिला, विमला र विनीताको शव निकालेका हुन् । विमला १२, विनीता ४ र विनोद ३ कक्षामा पढ्थे । गिरीका अनुसार पहिरो खसेको स्थानको जमिन अलिअलि दबिएको थियो । स्थानीयले पुरपार गरेका थिए । तर, बुधबार रातिदेखि परेको भारी वर्षापछि पर्खालसहित पहिरो खस्यो । घर बिक्री गरेकी नरबदी पनि सोही घरको एक कोठामा बस्दै आएकी थिइन् । उनी बस्ने कोठा भने पहिरोले छोएको छैन । छोरा नभएको र तीन छोरीको बिहे भएकाले नरबदीले घर बेचे पनि बाँचुन्जेलसम्मका लागि भन्दै त्यसकै एउटा कोठामा बस्दै आएकी थिइन् । अर्का छिमेकी प्रेमप्रसाद पौडेलका अनुसार माधव गत चैतमा वैदेशिक रोजगारीका लागि फेरि कतार गए । पहिला पनि कतार गएर फर्किएर आएपछि घर किन्नुभएको हो, उनले भने, असुरक्षित ठानिएको स्थानमा भने अहिलेसम्म केही भएको छैन । सुरक्षित ठानिएको स्थानमा यस्तो अवस्था आइलाग्यो । घटनापछि शर्मा नेपाल फर्कंदै गरेको उनले बताए । यसैगरी कुश्मा११ पकुवामा माथिबाट आएको पहिरोले घर पुर्दा एकै घरका ३ जनाको मृत्यु भएको छ । शुक्रबार बिहानै आएको पहिरोले घर पुर्दा ७० वर्षकी डल्ली पाध्या पौडेल, उनकी बुहारी ४० वर्षीया मायाकुमारी र ३ वर्षका जाति प्रयुशको मृत्यु भएको पर्वतका डीएसपी शिवराज बुढाथोकीले बताए । त्यस्तै कुश्मा११ सिल्मीमा मनिलाल पौडेलको घर पहिरोले पुर्दा पाहुना आएकी मोदी७ की ३८ वर्षीया दुर्गा पौडेल र उनका ६ वर्षीय छोरा गणेशको मृत्यु भएको छ । यस्तै पर्वतकै मोदी५ आम्बोटमा पहिरोले घर पुरिँदा ५० वर्षकी फूलमाया थापाको मृत्यु भएको छ । चारवटै घटनामा पहिरोले एउटाएउटा घर पुरेको डीएसपी बुढाथोकीले बताए । पहिरोले विभिन्न स्थानमा बिजुलीका पोल ढालेको छ भने फोनको अप्टिकल फाइबरमा क्षति पुर्याएको छ । शुक्रबार पर्वतमा विद्युत् र सञ्चार सेवा अवरुद्ध रह्यो । डीएसपी बुढाथोकीका अनुसार पहिरोले मध्यपहाडी राजमार्ग र अन्य सडकसमेत अवरुद्ध भएको छ । ठाउँठाउँमा पोल ढलेका छन्, कहाँकहाँ समस्या भन्ने पनि पत्ता लागिसकेको छैन, उनले भने । मोदीको आम्बोट क्षेत्रमा खसेको पहिरोले टेलिकमको अप्टिकल फाइबरमा क्षति पुर्याएपछि दिनभर फोन र मोबाइल सेवा अवरुद्ध भएको छ । अप्टिकल फाइबर मर्मत गर्न पश्चिमाञ्चल सोलुसनका प्राविधिक पहिरो स्थलमा पुगे पनि शुक्रबार अबेरसम्म काम पूरा भइसकेको छैन । नेपाल टेलिकम पोखराका इन्जिनियर विकास तिमिल्सिनाका अनुसार अप्टिकल फाइबर बन्द भएपछि रेडियो सेटमार्फत सीमित कलमात्रै जाने भएकाले फोन पर्वतमा नलाग्ने समस्या भएको छ ।"
वायुयानको अनधिकृत प्रवेश अपराध : कानुन,"(काठमाडौं)  अनुमति नलिई कुनै पनि वायुयानले नेपाली भूभागमाथिबाट उडान गर्नु वा प्रवेश गर्नुलाई नेपालको कानुनले अपराध भनेको छ । गैरसैनिक हवाई उडान ऐन २०१५ ले प्रचलित कानुनबमोजिम अनुमति प्राप्त नगरी कुनै पनि वायुयान नेपालभित्र प्रवेश गरेमा अनधिकृत प्रवेशको अपराध गरेको मानिनेछ भनेको छ । ऐनले नेपालभित्र र नेपालको कुनै भूभागमाथिबाट उडान (ओभरफ्लाई) गरे पनि हवाई क्षेत्र अतिक्रमणसम्बन्धी अपराध गरेको मानिने जनाएको छ । नागरिक उड्डयन प्राधिकरणका महानिर्देशक राजन पोखरेलका अनुसार सन् १९४४ मा अमेरिकाको सिकागोमा भएको सिकागो महासन्धिले पनि कुनै एक मुलुकको वायुयानलाई अर्को मुलुकमा अनधिकृत प्रवेश गर्न रोक लगाएको छ । यस्तो अपराधमा नेपालले छिमेकी मुलुकलाई कूटनीतिक माध्यमबाट ध्यानाकर्षण गराउनुपर्ने हुन्छ । जिल्ला प्रशासन कार्यालय दार्चुलाका अनुसार भारतीय हेलिकोप्टर नेपाली आकाशमा केही दिनदेखि बिहीबारसम्म उडेको थियो । हवाई यातायातलाई नियमन तथा विकास गर्ने प्राधिकरणसँग दार्चुला क्षेत्रमा उडिरहेको हेलिकोप्टर देखिने राडार न धनगढी विमानस्थलमा छ न त काठमाडौंमा । थाई एयर र पीआईएको दुर्घटनापछि नेपालले जापान सरकारको सहयोगमा २०५६ मा काठमाडौं आसपासबाट ८० किलोमिटर वृत्त (रेडियस) मात्रै क्षमता भएको राडार राखेको थियो । त्यो प्रविधि समयअनुकूल नभएपछि फेरि जापान सरकारको ९४ करोड रुपैयाँ र नेपालको १५ करोडसमेत गरी १ अर्ब ९ करोड रुपैयाँ लगानीमा २०७४ मा ललितपुरको भट्टेडाँडामा अत्याधुनिक रडार जडान गरिएको थियो । त्यसले नेपालको पूर्वी सिमानामा निश्चित उचाइमा उडिरहेका विमान देखाए पनि पश्चिममा त्यसको कभरेज सुर्खेतभन्दा पर्तिर छैन । अर्थात् सुदूरपश्चिमका पहाडी र हिमाली भेगमा उडेका जहाजलाई त्यसले निगरानी गर्न सक्दैन । अझ हेलिकोप्टर जमिनको सतहदेखि धेरैमाथि नउड्ने भएकाले छिमेकी जिल्लाका विमानस्थलले पनि थाहा पाउँदैनन् । सैनिक विमानले नेपालभित्र प्रवेश गर्नुपरे वा नेपालको कुनै भूभागमाथिबाट उडान (ओभरफ्लाई) गर्नुपर्ने भए कूटनीतिक माध्यमबाट अनुमतिका लागि पहल गर्नुपर्छ । सैनिक उडानलाई नेपालभित्र प्रवेश वा ओभरफ्लाईको अनुमति दिनुपर्ने भए त्यो काम गैरसैनिक उडान व्यवस्थापन गर्ने नागरिक उड्डयन प्राधिकरणले नै अनुमति जारी गर्छ । यसरी अनुमति लिनुपर्दा उद्देश्य, जहाजको प्रकार, दर्ता नम्बर, समय, उडानको लक्ष्य, चालक दल, उडान भर्ने कप्तान आदिबारे विस्तृत विवरण खुलाएको हुनुपर्छ । प्राधिकरणको बबरमहलस्थित उडान अनुमति शाखाले त्यस्तो अनुमति जारी गर्दै गृह, परराष्ट्र, पर्यटन मन्त्रालय, त्रिभुवन अन्तर्राष्ट्रिय विमानस्थल र सेनाको गौचरनमा रहेको ११ नम्बर वाहिनीलाई पनि अनिवार्य जानकारी गराउनुपर्ने हुन्छ । महानिर्देशक पोखरेलका अनुसार विगतमा नेपालभित्र अनुमति नलिई प्रवेश गरेका सैनिक र गैरसैनिक वायुयानलाई प्राधिकरणले राडारमा देखेपछि रेडियो फ्रिक्वेन्सीबाट कल गरेर अवतरण गराएका घटना भएका छन् । यस्ता घटनामा सैनिक विमान भए कूटनीतिक च्यानलबाट सम्बन्धित मुलुकमा विमान फर्काइएका छन् भने गैरसैनिक वायुयानलाई स्पष्टीकरण सोधेर क्षतिपूर्ति लिई फर्काइएको छ । पोखरेलका अनुसार यात्रु बोकेर गन्तव्यमा उडिरहेका गैरसैनिक वायुसेवा भने बेलाबेला हवाई रुटको मौसम बिग्रिएका कारण नेपालभित्र पसेर निस्किने घटना भने भइरहन्छन् । खराब मौसमका कारण कुनै पनि मुलुकका व्यावसायिक वायुसेवा एकअर्काको मुलुकको भूभागमाथि भएर ओहोरदोहोर गर्न सक्छन् । यस्ता उडानमा पाइलटहरूले नजिकैका टावरमा एयर ट्राफिक कन्ट्रोलरलाई जानकारी गराइरहेका हुन्छन् । तर सैनिक विमानलाई यस्तो छुट हुँदैन, महानिर्देशक पोखरेलले भने । अनधिकृत उडानप्रति नेताहरूको आपत्तिएसएसबीका सुरक्षाकर्मीले तुइन खुस्काइदिँदा नेपाली युवक महाकालीमा खसेर बेपत्ता भएको घटना नसुल्झिँदै भारतले महाकालीवारि अनधिकृत रूपमा हेलिकोप्टर उडाएकामा राजनीति दलका नेताहरूले आपत्ति जनाएका छन् । उनीहरूले यसलाई गम्भीरतापूर्वक लिएर भारतसँग संवाद गर्नुपर्नेमा जोड दिएका छन् । पूर्वप्रधानमन्त्री एवं जसपा संघीय परिषद् अध्यक्ष बाबुराम भट्टराईले नेपाली आकाशमा भारतले हेलिकोप्टर उडाउनु गम्भीर रहेकाले कूटनीतिक पहलमार्फत संवाद गरेर हल गर्नेतिर जानुपर्ने बताए । राष्ट्रिय मुद्दा भएकाले सरकारले कूटनीतिक पहलमार्फत हल गर्नुपर्छ । परराष्ट्रसम्बन्धी विषयमा हामी गम्भीर हुनुपर्छ, उनले भने । अहिले भारत, चीन र अमेरिकासँगका मुद्दा गिजोलिन खोजेको उल्लेख गर्दै भट्टराईले यो शुभसंकेत नभएको बताए । अहिले जुन मुद्दाहरू चर्चामा आएका छन्, सबैलाई अलगअलग ढंगले राष्ट्रिय सहमतिका साथ डिल गरेर जानुपर्छ । पहल सरकारले गर्नुपर्छ, उनले भने । पूर्वपरराष्ट्रमन्त्री एवं एमाले प्रवक्ता प्रदीप ज्ञवालीले अनुमतिबिना भारतले नेपाली सेनाको क्याम्पमाथि हेलिकोप्टर उडाउनु गम्भीर विषय भएको बताए । भोलि असावधानीवश ठूलै दुर्घटना पनि हुन सक्छ । आफ्नो भूमिमाथि विदेशी हेलिकोप्टर उडे भने कुनै पनि देशले आफ्नो सुरक्षाका लागि कदम चाल्नुपर्ने हुन्छ, उनले कान्तिपुरसँग भने, त्यसले भोलि बेकारमा तनाव सिर्जना गर्छ । यस्ता मामिलामा सरकारले भारतसँग गम्भीर रूपमा कुरा गर्नुपर्छ । सत्यतथ्य बुझ्नुपर्छ । आपत्ति जनाउनुपर्छ । यी कुरा फेरि हुन नदिने कुरामा सुनिश्चित गर्नुपर्छ । पूर्वपरराष्ट्रमन्त्री तथा माओवादी केन्द्रका नेता नारायणकाजी श्रेष्ठले सरकारले तत्काल आपत्ति प्रकट गर्नुपर्ने बताए । आफ्नो देशको एयर स्पेस नदिईकन अरू कसैले अतिक्रमण गर्छ भने त्यो गम्भीर विषय हो । सरकारले तत्काल आपत्ति प्रकट गर्नुपर्छ, उनले भने । श्रेष्ठका अनुसार पार्टीको स्थायी कमिटी बैठकले सरकारलाई स्वतन्त्र परराष्ट्र नीति, राष्ट्रिय हितबाट विचलित नहुन र न्यूनतम साझा कार्यक्रममा उल्लेखित परराष्ट्र मामिलामा राष्ट्रिय सहमति गरिने कुराबाट विचलित नहुन सचेत गराएको जानकारी दिए । एकीकृत समाजवादीका स्थायी कमिटी सदस्य बेदुराम भुसालले अनुमतिबिना नेपाली भूमिमा भारतले हेलिकोप्टर उडाएको विषय गम्भीर रहेकाले सरकारले कूटनीतिक हिसाबले जतिसक्दो छिटो आफ्नो धारणा प्रस्टसँग राख्नुपर्ने बताए । यसबारे हामी पनि प्रधानमन्त्रीसँग कुरा राख्छौं, उनले भने । पूर्वपरराष्ट्रमन्त्री एवं कांग्रेस सहमहामन्त्री प्रकाशशरण महतले भने यथार्थ पत्ता लगाएर सरकारले आवश्यक पहल गर्ने बताए । एमाले प्रवक्ता ज्ञवालीले तुइनबाट खसेर महाकालीमा बेपत्ता भएका जयसिंह धामीका विषयमा पनि सरकार लाचार देखिएको बताए । यस्ता मुद्दामा सरकार नै बोल्नुपर्ने हो । अरू कुरामा हाम्रा मतभेद होलान् तर यस्ता मामलामा हामी सरकारलाई सहयोग नै गर्न चाहन्छौं । सरकारले राष्ट्रिय हितको पक्षमा आवाज उठाउनुपर्ने हो, उनले भने, जयसिंह धामीका विषयमा पनि सरकार बोल्दैन । भारतको विदेश मन्त्रालयले मिडियामा सुनेको हो, आधिकारिक ढंगले कसैले भनेको छैन भनेर बताउँछ । पत्रसम्म मात्रै पठाएको भए भारत पनि गम्भीर हुनुपर्थ्यो होला । कांग्रेस सहमहामन्त्री महतले भनेका जयसिंह धामीका विषयमा सकारले पहल नै नगरेको भन्नु गलत रहेको दाबी गरे । पहल किन गरेको छैन ? गृह मन्त्रालयले छानबिन समिति बनायो । त्यसले प्रतिवेदन दियो । त्यसकै आधारमा गृहले परारष्ट्रलाई पत्र लेखिसक्यो । अब परराष्ट्रले पहल गर्छ, उनले भने । बेपत्ता धामीको खोजबिनका लागि गृह मन्त्रालयको टोलीले महाकाली नदीको पल्लो किनारमा ड्रोन उडाउन खोज्दा भारतले असहयोग गरेको थियो । गत साउन १५ मा बेपत्ता भएका धामीको खोजबिन गर्न ड्रोन क्यामेरा उडाउन अनुमति माग्दै जिल्ला प्रशासन कार्यालय दार्चुलाले साउन २३ मा पठाएको अनुरोधपत्रको जवाफ अझै आएको छैन । भारतले भने महाकालीवारि दार्चुला सदरमुकाम खलंगा बजारमाथि पटकपटक हेलिकोप्टर उडाएको छ ।"
सीमामा सधैं भारतीय ज्यादती,"भारतीय एसएसबीका सुरक्षाकर्मीले गत साउन १५ मा महाकालीमा तुइनको लट्ठा खुस्काइदिएपछि खसेका दार्चुलाको व्यास२ का ३३ वर्षीय जयसिंह धामीको अवस्था अझै अज्ञात छ । उनको खोजीमा भारतीय पक्षले सहयोग गरेको छैन । एसएसबीका सुरक्षाकर्मीले २०७३ फागुन २६ मा कञ्चनपुरको पुनर्बास८ आनन्दनगरका ३६ वर्षीय गोविन्द गौतमको गोली हानी हत्या गर्यो । तर, भारतले गल्ती स्वीकार गरेन । सरकारबाट गौतमलाई सहिद घोषणा गरी परिवारलाई १० लाख दिनेबाहेक अरू भएन ।कास्कीबाट कैलाली गएका बेला ६३ वर्षीय कुतवद्दिन मियाँ भारतको तीनकुनियाबाट २०७४ चैतमा अपहरणमा परे । सुरुमा एसएसबीले नियन्त्रणमा लिएर भारतीय प्रहरीलाई बुझाएका उनलाई पछि गायब पारियो । पछि फिरौती असुलको योजनामा भारतीय सुरक्षाकर्मीको संलग्नता खुलेको थियो । चैत १० मा अपहरणमुक्त भएका उनी फिरौती बुझाएर छुटेको आशंका गरिएको थियो ।नेपालभारत सीमा क्षेत्रमा तैनाथ एसएसबीका सुरक्षाकर्मीले नेपालीमाथि गरेका ज्यादतीका घटना अनगिन्ती छन् । ज्यादतीजन्य घटना कम भएका पनि छैनन् । पछिल्लो पटक नेपाली आकाशमा अनधिकृत रूपमा भारतीय हेलिकोप्टर उडाइएको छ । सीमा अतिक्रमण, सीमास्तम्भ गायब, सीमामा अनधिकृत रूपमा संरचना निर्माण जस्ता गतिविधिको विरोधमा नेपालीले आवाज उठाउनेबित्तिकै भारतीय सुरक्षाकर्मीले कुटपिट तथा दुर्व्यवहारका क्रियाकलाप दोहोर्याउने गरेका छन् । भारतीय रबैयाको दीर्घकालीन समाधानका लागि नेपाल सरकारले बलियो कूटनीतिक पहल पनि गर्न सकेको छैन । नेपालभारत करिब १ हजार ८ सय ८० किमि लामो सीमामध्ये २ दर्जनभन्दा बढी जिल्ला भारतसँग जोडिन्छ । दार्चुलाका कालापानी, लिपुलेक र लिम्पियाधुरा दशकौंदेखि भारतीय अतिक्रमणमा छन् । अतिक्रमित भूमिलाई समेटेर सरकारले गत वर्ष जेठ ७ मा राजनीतिक तथा प्रशासनिक नक्सा सार्वजनिक गरेपछि व्यास१ छाङरुनजिकै सीतापुलबाट आउजाउ गर्न व्यास क्षेत्रका नेपालीलाई एसएसबीले अवरोध पुर्याएको थियो । अपराधजन्य गतिविधिमा संलग्न भएबाहेक सीमा क्षेत्रबाट आउजाउमा दुवै देशका नागरिकलाई रोकटोक गर्नु आफैंमा गैरकानुनी हो । कोरोना रोकथाम तथा नियन्त्रण गर्न २०७६ चैतयता सीमा बन्द गरिएपछि भारतीय पक्षबाट ५ दर्जनभन्दा बढी स्थानमा सशस्त्र प्रहरी बल (एपीएफ) माथि नै आक्रमण प्रयास भए । इलाम, झापा, सप्तरी, पर्सा, सर्लाही, कपिलवस्तुलगायत सीमा क्षेत्रमा भारतीय अतिक्रमण र सहमतिबेगर गैरकानुनी संरचना निर्माणको विरोध जनाउँदा नेपालीले एसएसबीका सुरक्षाकर्मीबाट कुटपिट र दुर्व्यवहार खेप्नुपरेको छ । सप्तरी तिलाठीका देवनारायण यादव र उनका छोरा अजयलाई सीमा संरक्षणमा लागेकै कारण एसएसबीको आड पाएका भारतीयले २०७३ साउन १३ मा आक्रमण गरेका थिए । त्यसको एक वर्षपछि २०७४ असोजमा एसएसबीले यादवलाई फर्जी कसुरमा पक्राउ गरी मुद्दा चलाउन स्थानीय प्रहरीको जिम्मा लगाएको थियो ।कञ्चनपुरको पुनर्वास४ मा घरछेउमै गोविन्द गौतमको सालिक छ । छोराको सालिक देख्दा बुबा खेमलालका आँखा सधैं रसाउँछन् । गोविन्दको २०७३ फागुन २६ मा एसएसबीको गोली लागेर मृत्यु भएको थियो । सालिक देख्दा बुबा रोइहाल्नुहुन्छ, गोविन्दकी भाइबुहारी राधिकाले भनिन्, उहाँकै कुरा गरिराख्न्हुन्छ । कञ्चनपुरको पुनर्वास४ कारगिल डाँडानजिकै नेपाली भूभागमा पर्ने बाटोमा ह्युमपाइप राख्ने काम भइरहेको थियो । गोविन्दलगायत स्थानीय बाटो निर्माणमै थिए । एसएसबी भने उक्त ठाउँ भारतीय भूभागमा पर्ने भन्दै बाटो बनाउन अवरोध गरिरहेका थिए । स्थानीयवासीसँग विवाद चर्कियो विवादमै एसएसबीले गोली चलाउँदा गौतमको मृत्यु भएको हो । सीमामा अहिले पनि एसएसबीको ज्यादती उस्तै छ, राधिकाले भनिन्, पारि आउजाउ अहिले पनि बन्द नै छ । गत जेठ अन्तिममा प्रधानमन्त्री रोजगार कार्यक्रमअन्तर्गत कारगिल डाँडानजिकैको आँपतालको झाडी सफा गर्ने कार्यक्रम थियो । वडाध्यक्षकै उपस्थितिमा झाडी सफा भइरहेको थियो । त्यत्तिकैमा एसएसबीको टोली आएर रोकेको स्थानीय बासिन्दा बिरु कार्कीले बताए । २०५०५५ सम्म जिल्ला विकास समितिले ठेक्का लगाउने त्यो ताल अहिले एसएसबीले आफ्नै हो भन्छ, उनले भने । गत बिहीबार भीमदत्त९ मटेनास्थित दशनामीको अन्तिम संस्कार स्थलमा पनि एसएसबीले अवरोध गरे । भीमदत्त१५ का एक जनाको मृत्युपछि मटेनामा अन्तिम संस्कार गर्दा दशगजा पर्ने भन्दै रोकेको र पछि सहमतिमै अन्तिम संस्कार गर्न दिएको वडाध्यक्ष राम नाथले बताए । एसएसबीसँग कञ्चनपुरको बेलौरी नगरपालिका क्षेत्रमा हुलाकी सडक निर्माणका क्रममा देखिएको सीमा विवाद अझै समाधान हुन सकेको छैन । निर्माणाधीन हुलाकी सडक दशगजा क्षेत्रमा पर्ने भन्दै एसएसबीले अवरोध गर्दै आएको छ । पछिल्लो पटक गत जेठ अन्तिमतिर निर्माण कार्यमा अवरोध गरेको हो । बेलौरी८ को खप्टी नालादेखि १६ मिटर क्षेत्र दशगजामा पर्ने एसएसबीको दाबी छ । हुलाकी सडक आयोजनाका इन्जिनियर पदम मडैले भने, जब कालोपत्रेको तयारी सुरु भयो, त्यसपछि एसएसबीबाट अवरोध हुन थाल्यो । सप्तरीको तिलाठीनजिक दशगजामा भारतीय पक्षले खाँडो नदीको बहाव थुन्ने गरी तटबन्ध निर्माण थाल्यो । त्यही बेला पुगेका थिए, तिलाठीका देवनारायण यादव । नेपाली भूमि मिचेर भइरहेको तटबन्ध निर्माण रोक्न उनले आग्रह मात्रै गरेनन्, प्रतिवादमा उत्रिए । यही घटनालाई लिएर देवनारायणलाई भारतीय प्रहरीले पक्राउ गरी जेलमा समेत राखेको थियो । नेपालतर्फ सप्तरीका भूभागबाट पानीको निकास बन्द हुने गरी भारतीय पक्षले वृक्षरोपण गरेको छ । लिंक रोडको नाम दिइए पनि पानीको बहाव छेक्ने गरी दशगजा जोडेर बनाइएको बाँधमा वृक्षरोपण गरिएको हो । सप्तरी सीमा क्षेत्रबाट ४ सय १३ वटा सीमा स्तम्भ हराएको छ । सुस्ता५ का जाहिद खाँकी आमा बिरामी परिन् । गत जेठ अन्तिम साताको समय थियो, जाहिदले निकै आग्रह गर्दा पनि भारतीय सशस्त्र सीमा बलका जवानहरूले पारि चम्पारनको रौवा बजारमा औषधि लिन जान दिएनन् । उल्टै कुटपिट गरे । २०७६ चैतमा कपिलवस्तुको कृष्णनगर१२ मानपुर गाउँमा आएर एसएसबीका जवानले पाँच स्थानीय युवालाई कुटपिट गरेका थिए । अघिल्लो वर्ष सन्दकपुर, तुम्लिङलगायत क्षेत्रमा एसएसबीले प्रदेश १ सरकारबाट निर्माण थालिएका योजनामा अवरोध गरेको थियो । यस्तो समस्या खासगरी पूर्वी सीमावर्ती सन्दकपुर, कालपोखरी, मानेभन्ज्याङ, पुलखोला, पशुपति फाटक, हिले, छब्बीसेलगायत क्षेत्रमा सीमासम्बन्धी समस्या आउने गरेको छ । भवानी भट्ट (कञ्चनपुर), अवधेशकुमार झा (राजविराज), नवीन पौडेल (परासी) र विप्लव भट्टराई (इलाम)"
४१ जिल्लामा कांग्रेसको वडा नेतृत्व चयन,"(काठमाडौं)  कांग्रेसले वडा तहमा नयाँ कार्यसमिति र क्षेत्रीय प्रतिनिधिको चयन शुक्रबार सुरु गरेको छ । संवैधानिक जटिलताका कारण कांग्रेसले क्रियाशील सदस्यताको विवाद टुंगो लागिनसक्दै १४ औं महाधिवेशनको प्रक्रिया सुरु गरेको हो । पहिलो दिन शुक्रबार ४१ जिल्लामा वडा अधिवेशन सकिएको छ भने १५ जिल्लामा प्रक्रिया सुरु भएको छ । क्रियाशील सदस्यताको विवादका कारण २१ जिल्लामा अझै अनिश्चित छ । पार्टी सभापति एवं प्रधानमन्त्री शेरबहादुर देउवाले शुक्रबार भिडियो सन्देशमार्फत संवैधानिक बाध्यताका कारण महामारीका बीच महाधिवेशन गर्नुपरेको उल्लेख गर्दै स्वास्थ्य सावधानी अपनाएर अधिवेशनमा सहभागी हुन आग्रह गरे । उनले भक्तपुरका सूर्यविनायक५ र मध्यपुरथिमि४ मा पुगेर वडा अधिवेशन उद्घाटनसमेत गरे । त्यस क्रममा उनले लोकतान्त्रिक प्रक्रियाअनुसार सर्वसम्मत वा स्वस्थ प्रतिस्पर्धामार्फत अधिवेशनमा सहभागी हुन अनुरोध गरे । वरिष्ठ नेता रामचन्द्र पौडेलसहितका नेताहरूले बिहीबार मात्रै देशभरिका नेता कार्यकर्तालाई महाधिवेशनमा एकताबद्ध भएर होमिन आग्रह गरेका थिए । केन्द्रीय सदस्य शेखर कोइरालाले शुक्रबार विज्ञप्तिमार्फत पार्टीलाई पुनः गौरवशाली बनाउने दृढ संकल्पका साथ महाधिवेशनमा सहभागी हुन आग्रह गरेका छन् । सहमहामन्त्री प्रकाशशरण महतले भने पार्टी महाधिवेशनका लागि संविधानमा भएको साढे पाँचवर्षे व्यवस्था नैतिक बन्धन मात्रै भएको बताए । संविधानको धारा २६९ (४) को (ख) मा राजनीतिक दलको संघीय र प्रदेश तहका प्रत्येक पदाधिकारीको निर्वाचन पाँच वर्षभित्र हुनुपर्ने र त्यतिन्जेलमा हुन नसके थप ६ महिना म्याद थप गर्न बाधा नपर्ने व्यवस्था छ । त्यस्तो निर्वाचनको अद्यावधिक विवरण निर्वाचन आयोगमा नबुझाए दलको वैधतामाथि प्रश्न उठ्ने उल्लेख छ । त्यस आधारमा कांग्रेसको साढे पाँचवर्षे कार्यकाल शनिबार सकिँदै छ । कांग्रेसको १३ औँ महाधिवेशन २०७२ फागुन २०२३ मा भएको थियो । उक्त महाधिवेशनबाट छानिएको केन्द्रीय कार्यसमितिको नियमित कार्यकाल भने २०७६ फागुनमै सकिएको थियो । तर सभापति देउवाले विशेष अवस्थामा एक वर्ष कार्यकाल लम्ब्याउन सकिने विधानको व्यवस्थालाई टेकेर सामान्य अवस्थामै एक वर्ष कार्यकाल थपेका थिए । त्यसयता तीन पटक मिति तोक्दै महाधिवेशन सारिएको थियो । १३ औँ महाधिवेशन पनि ५ वर्षमा गर्न सक्ने अवस्था नरहेपछि कांग्रेसकै लागि ६ महिना लम्ब्याउन सकिने प्रावधान संविधानमा राखिएको थियो । कांग्रेसको महाविधेशन बेलैमा हुन नसक्नुको मुख्य कारण क्रियाशील सदस्यता वितरण र नवीकरणको विवाद हुने गरेको छ । पछिल्लोपटक भने महाधिवेशन मंसिर ९१३ का लागि तोकिएको छ । तर अहिले पनि काठमाडौंसहित २१ जिल्लामा क्रियाशील सदस्यताको विवाद किनारा लागेको छैन । कांग्रेसले प्रदेश २ का आठवटै जिल्लाको क्रियाशील सदस्यताको टुंगो लगाउन सकेको छैन । प्रदेश १ को मोरङ, वाग्मती प्रदेशका काठमाडौं, काभ्रे, रसुवा र सिन्धुपाल्चोक, लुम्बिनी प्रदेशका बाँके र बर्दिया, कर्णाली प्रदेशका डोल्पा र सुर्खेत तथा सुदूरपश्चिम प्रदेशका बाजुरा, डडेल्धुरा र कैलालीका क्रियाशील सदस्यको विवाद टुंगिन बाँकी छ । यी जिल्लामा कहिले अधिवेशन हुने भन्ने निश्चित छैन ।केन्द्रीय निर्वाचन समितिका सदस्य एगराज पोखरेलका अनुसार शुक्रबार साँझसम्म ४१ जिल्लाका सबै वडामा कार्यसमिति र क्षेत्रीय प्रतिनिधि चयन भइसकेको छ । ताप्लेजुङ, पाँचथर, इलाम, संखुवासभा, धनकुटा, भोजपुर, खोटाङ, तेह्रथुम, ओखलढुंगा, उदयपुर, दोलखा, सिन्धुली, मकवानपुर, भक्तपुर, गोरखा, लमजुङ, तनहुँ, कास्की, बागलुङ, मनाङ, पर्वत, म्याग्दी, स्याङ्जा, पूर्वी नवलपरासी, पश्चिम नवलपरासी, ललितपुर, रूपन्देही, अर्घाखाँची, गुल्मी, जुम्ला, हुम्ला, जाजरकोट, दैलेख, बझाङ, डोटी, कालीकोट, अछाम, कञ्चनपुर, झापा, पूर्वी रुकुम र पश्चिम रुकुममा वडा अधिवेशन सकिएको हो । हामीले ५६ जिल्लामा अधिवेशनको तयारी गरेका थियौँ । तर निर्वाचन अधिकृतहरू सम्बन्धित वडामा पुग्न ढिला भएको र अन्य विभिन्न प्राविधिक कारणवश १५ वटा जिल्लामा अधिवेशन भइसकेको छैन, पोखरेलले भने, कतिपयमा प्रक्रिया सुरु भइसकेकाले छिटै पूरा हुन्छ । निर्वाचन संयोजक महादेव यादवले पालिका तहको अधिवेशनभन्दा अघि वडा अधिवेशन सकिने बताए । स्थानीय तहको अधिवेशन भदौ २७ मा गर्ने कार्यतालिका छ । त्यस्तै, प्रदेशसभा क्षेत्रीय अधिवेशन असोज १, प्रतिनिधिसभा क्षेत्रीय तथा एक मात्र प्रतिनिधिसभा निर्वाचन क्षेत्र भएको जिल्ला अधिवेशन असोज ५, एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असोज १० र प्रदेश अधिवेशन कात्तिक १०, ११ र १२ मा गर्ने तयारी छ । मुलुकमा संघीयता संरचना कार्यान्वयनमा आएपछि कांग्रेसले पहिलो पटक महाधिवेशन गर्न लागेको हो । विधानमा संघ, प्रदेश, जिल्ला, प्रतिनिधिसभा क्षेत्र, प्रदेशसभा क्षेत्र, स्थानीय तह र वडा तह गरी सात तहमा नेतृत्व चयन गर्ने व्यवस्था छ । यो महाधिवेशन सकिएपछि मात्रै कांग्रेसको संगठन संघीय ढाँचामा जान्छ । वडा तहमा क्रियाशील सदस्य नै मतदाता हुन्छन् । वडा अधिवेशनले १५ जनादेखि ७५ जनासम्म क्षेत्रीय प्रतिनिधि निर्वाचित गर्छ । एक सय ५० जना क्रियाशील सदस्य रहेको वडामा १५ जना क्षेत्रीय प्रतिनिधि चयन हुन्छन् भने त्यसपछि प्रत्येक सयभन्दा बढी क्रियाशील सदस्यता बराबर थप १०१० जना बढ्दै जाने वैधानिक व्यवस्था छ । तर, त्यो संख्या ७५ भन्दा माथि हुन पाउँदैन । वडा अधिवेशनबाट १ सय ६५ निर्वाचन क्षेत्रीय अधिवेशनका लागि ४५ हजारभन्दा धेरै क्षेत्रीय प्रतिनिधि चुनिन्छन् । क्षेत्रीय प्रतिनिधिले स्थानीय तह, प्रदेशसभा क्षेत्रीय समिति र प्रतिनिधिसभा क्षेत्रीय समिति चयन गर्छन् । तिनै क्षेत्रीय प्रतिनिधिमध्येबाट हरेक निर्वाचन क्षेत्रबाट सभापतिसहित २५ जना महाधिवेशन प्रतिनिधि चुनिन्छन् । ती प्रतिनिधि केन्द्रीय महाधिवेशनका मतदाता हुन्छन् । यसरी ४ हजार १ सय २५ जना महाधिवेशन प्रतिनिधि चुनिएर आउँछन् । वर्तमान केन्द्रीय कार्यसमिति, भ्रातृसंस्था, शुभेच्छुक र विदेशस्थित जनसम्पर्क समितिका समेत गरी यो महाधिवेशनमा करिब ४ हजार ५ सय जना महाधिवेशनका मतदाता हुन्छन् । महाधिवेशनले सभापति, २ उपसभापति, २ महामन्त्री, ८ सहमहामन्त्रीसहित १ सय ६८ सदस्यीय केन्द्रीय समिति निर्वाचित गर्नेछ ।"
मित्रताको लोगो 'मह,"(काठमाडौं)  उनीहरूको सहकार्य भरोसा र विश्वासबाट सुरु भयो । उदाहरण बने असल मित्रताको, बलियो साथको । उनीहरूले पञ्चायत, बहुदल र गणतन्त्र देखे । परिवर्तनका वाहकमात्र भएनन् उनीहरू, हास्यव्यंग्यको नबिर्सने इतिहास बने । शरीरले साथ दिउन्जेल सहयात्रामा रोकिन चाहँदैनन् उनीहरू । मित्रताको लोगो बन्न चाहन्छन् । अर्थात्, मह जोडी ।सहयात्राको ४१ वर्षलाई फर्केर हेर्दा हरिवंश आचार्य अचम्म मान्छन् । ४१ वर्ष भयो र ! भर्खर १० वर्ष भएजस्तो लाग्छ, उनले भने, ४१ वर्षभित्र हामीले जीवनको ४१ अर्ब स्याबासी पायौं । दर्शकले ठूलो इज्जतको दृष्टिले हेर्छन् । मायाको दृष्टिले हेर्छन् । जातीय सद्भावको दृष्टिले हेर्छन् ।चार दशकभन्दा लामो यात्राले उनीहरूलाई आफू राजनीतिभन्दा माथि रहेको आभास गराएको छ । नेपालको राजनीतिमा सहयात्राको संस्कार बसेन । तर यी दुईले चार दशक एकसाथ बिताइसके । कति यात्रा त बिर्सिइसकेँ, कति मानसपटलमा धमिला याद बनेर बसेका छन् ।सहयात्राको सुरुवाती वर्ष सम्झँदा मदनकृष्ण श्रेष्ठलाई कति काम पूर्वजन्ममा गरेझैं लाग्न थालेको छ । जन्मनु अगाडि नै हरिवंशसँग चिनाजानी भएर कार्यक्रम गर्दै हिँडेको कल्पन्छन् उनी । आफूले आफैंलाई हेर्दै गर्दा सानोसानो देख्छु । धन्य भगवान्, हामी दुईले सहयात्रा गर्न पायौं, ७१ वर्षीय मदनकृष्ण सुनाउँछन्, दुवै कला क्षेत्रमा समर्पित भएकैले यत्तिका वर्ष सँगै हिँडिरहेका छौं ।कतिपय सहयात्रा आम्दानीमा अडिएका हुन्छन् । तर महको सहयात्रा आम्दानीभन्दा माथि बन्यो । पार्टनरहरू सुरुमा आम्दानी नभएसम्म खुब दुःख गर्छन् । एकले अर्कालाई माया गर्ने, एक कप चिया सँगै खान कुर्ने गर्छन् । जब आम्दानी हुन थाल्छ, तब मनमा कुरा खेल्छ, उसले भन्दा मैले बढी पाउनुपर्छ, ऊभन्दा म राम्रो । अनि झगडा सुरु हुन्छ, मदनकृष्ण भन्छन्, त्यस्ता दिन हाम्रो यात्रामा आएन । मैले हरिवंशलाई एक पैसा गद्दारी गरेको छैन । उनले पनि मलाई कहिल्यै गद्दारी गरेन ।एकअर्कासँग इमानदार भएरै अगाडि बढ्यो मह । पञ्चायत व्यवस्थाको व्यंग्य गर्दै बहुदलको पक्षमा उभियो । बहुदलीय व्यवस्थामा नेताहरू गाली गर्दै चिच्याएर भाषण गर्थे, महका लागि हास्यव्यंग्य भाषणको माध्यम बन्यो । गणतन्त्रमा देखिएका उच्छृंखल तत्त्व र नकारात्मक क्रियाकलापविरुद्ध उनीहरूको व्यंग्य रोकिएको छैन । विपक्षी दलले संसद्मा गर्ने भूमिका हामीले बाहिर बसेर गर्यौं । हास्यव्यंग्य भनेको बाहिरको विपक्षी संसद् हो, हरिवंशले भने ।महभन्दा अगाडिको जोडी हाडापाल को हास्यव्यंग्यको अवशेष भेटिन गाह्रो पर्छ । महले भने क्यासेट, रेडियो, टेलिभिजन, युट्युबमा आफ्नो व्यंग्यको रेकर्ड राख्न पाए । यसमा आफूलाई भाग्यमानी ठान्छन् उनीहरू । हामीभन्दा पहिलाको पुस्ताले पनि व्यंग्य गर्नुहुन्थ्यो । उहाँहरूको हास्यव्यंग्य रेकर्ड नहुँदा बिलाएर गए, हरिवंशले भने, ४० वर्ष अगाडि हामीले गरेको हास्यव्यंग्य अहिले हेर्न पाइन्छ । त्यो बेलाको पुस्तादेखि अहिलेका बालबालिकासम्मले हामीलाई चिन्छन् । यो हाम्रो उपलब्धि हो ।यात्राका दौरान मदनकृष्णलाई पार्किनसन्सले छोयो । हरिवंशको साथकै कारण उनी शरीरलाई चुनौती दिँदै कर्ममा डटेर लागिरहेका छन् । यो ४१ वर्ष कसरी बित्यो, उनलाई पत्तो छैन । एक्लै हिँडेको भए सेलाइसक्थेँ, थाकिसक्थेँ । एक जना साथीको सहयोग पाएकाले म अझै पनि हिँड्न सक्दै छु, उनले मुसुक्क हाँस्दै सुनाए ।कलाकारिताले नै उनी दुईलाई एक बनायो । मन मिल्ने मित्र बनायो । त्यो मित्रतामा कहिल्यै अहंकार दुस्मन बनेन । अहंकार पन्छाएर हिँडेपछि मित्रता र सहयात्रा दिगो बनेको उनीहरूको अनुभव छ । मैले मदन दाइलाई जानेर बुझेर केही कुरामा बेइमानी गरिनँ । उहाँले पनि मसँग बेइमानी गर्नुभएन । हामीले सम्बन्धलाई काँचको भाँडा जस्तै ख्याल गरेर बोकेर हिँड्यौं, खसालेनौं । खस्यो भने फुट्छ भन्ने कुरा मनमा रहेकाले यो यात्रा निरन्तर हुन सकेको हो, हरिवंशले भने ।ॅबैंकेश्वर देखिको यात्रात्यतिबेला मदनकृष्ण नेवारी समुदायमा चर्चित बनिसकेका थिए । उनी दबु प्याखा (डबली) मा गीत गाउँथे, जोक सुनाउँथे । मदनकृष्णले हँसाउँछ, मीठो गीत गाउँछ भन्ने तारिफ सुनेका थिए हरिवंशले । उनलाई पनि हास्यव्यंग्यमा रुचि थियो । दबु प्याखामा मदनकृृष्णले जोक सुनाउँदा भीड हाँसिरहेको हुन्थ्यो । हरिवंश नेवारी भाषा आधामात्र बुझ्थे । सबै हाँसेको देखेर उनलाई पनि व्यंग्यमै लाग्ने रहर जाग्थ्यो ।२०३४ सालमा प्रज्ञा भवनमा गाईजात्रा महोत्सव चलिरहेको थियो । मञ्चमा जागिरदारलाई बाँच्न झन्झन् गाह्रो भयो भन्ने गीत गाएका थिए मदनकृष्णले । महोत्सव हेर्न पुगेका हरिवंशले निश्चय गरे, यस्तो कार्यक्रम म पनि गर्न सक्छु । अर्को वर्ष गाईजात्रा महोत्सवमा भाग लिने अवसर जुर्यो । एउटै मञ्चमा मदनकृष्णले पनि प्रस्तुति दिए । मेडल हरिवंशले जिते । दुईबीच सामान्य चिनाजानी भयो । महोत्सवकै कारण गोरखापत्रमा हरिवंशको फोटो छापियो । लगातार २३ वर्ष गाईजात्रामा एक्लैले व्यंग्य प्रस्तुत गरे ।२०३७ मा नेपाल राष्ट्र बैंकको रजतजयन्ती समारोहमा व्यंग्य प्रस्तुत गर्न गायक रुवी जोशीले दुवैलाई छुट्टाछुट्टै बोलाए । राजाले हेर्ने भनेपछि कार्यक्रमको समय छोट्याइयो । रुवीले नै दुवैलाई मिलेर एउटै प्रस्तुति दिन लगाए ।पहिलो पटक उनीहरूले एउटै मञ्चमा बैंकेश्वर शीर्षकमा व्यंग्य प्रस्तुत गरे । बैंकको पैसा सापटी लिएर भैंसी किन्ने तर पैसा नतिर्ने विषयवस्तुमा व्यंग्य गरे । घरचाहिँ कहाँ नि ? बानेश्वर । ससुराली कहाँ नि ? ज्ञानेश्वर । मामाघर कहाँ नि ? त्रिपुरेश्वर भन्ने संवादहरूले दर्शक हँसाएको सम्झना उनीहरूसँग अझै बाँकी छ ।लगत्तै गाईजात्रा महोत्सव आयो । गाईजात्रामा दुईजना मिलेर व्यंग्य गरौं न भन्ने दुवैबीच सहमति भयो । त्यसपछि उनीहरूले यमलोक भन्ने प्रहसन देखाए । यमलोकलाई क्यासेटमा रेकर्ड गराउँदा ३० मिनेटको भयो । त्यसमा प्यारालाइसिस भन्ने अर्को कार्यक्रम थपे । क्यासेट निकाल्दा यस्तो पनि व्यंग्य हुन्छ भनेर कसैले कल्पना गरेका थिएनन् । क्यासेटले दर्शकमा अत्यधिक प्रभाव छोड्यो । १ लाख ५० हजार क्यासेट उनीहरूले बेचे । त्यही आम्दानीले घर बनाए । त्यसपछि उनीहरू एक्लिन सकेनन् । दर्शकले उनीहरूलाई एक्लाएक्लै देख्न रुचाएनन् । आफूहरू बाँधिनुमा उक्त क्यासेटको बिक्रीलाई पनि महत्त्वपूर्ण ठान्छ, मह जोडी ।त्यतिबेला जिल्लाजिल्लामा कार्यक्रम हुन्थ्यो । उनीहरू स्क्रिप्ट लेख्ने, अभ्यास गर्नेमात्र होइन कार्यक्रम देखाउने समूहलाई पनि सम्पर्क गर्थे । बस रिजर्भ गरेर साउन्डस्पिकर आफैं लोड गर्थे । कार्यक्रम गर्ने स्थल पुगेर सामान अनलोड गरेर स्टेज आफैं बनाउँथे । आफैंले गेटअपमेकअप गर्थे । प्रस्तुति दिइसकेपछि स्टेज भत्काउने काम पनि आफैं गर्थे ।त्यो बेला स्क्रिप्ट सरकारलाई बुझाउनुपर्थ्यो । सेन्सर कडा हुन्थ्यो । उनी दुईको कार्यक्रम भनेपछि त सीडीओले सोझै कार्यक्रम हेर्थे । व्यवस्थालाई व्यंग्य गर्न पाइँदैन थियो । सरकारलाई एउटा स्क्रिप्ट दिन्थे अर्को स्क्रिप्टमा प्रस्तुति दिन्थे । व्यंग्य गर्यो कि आउँथ्यो । भाग्नुपर्थ्यो, त्यसैले हामी क्यासेटमा रेकर्ड गरिहाल्थ्यौं, हरिवंश सुनाउँछन्, सरकारसँग टम एन्ड जेरी जस्तो लुकामारी चल्थ्यो ।यो लामो यात्रामा ठाक्कठुक्क नपरेको होइन । तर त्यसलाई सकारात्मक रूपमा लिँदै अगाडि बढे । तँ त साह्रै बिग्रिस् नि बद्री फिल्मतिर हरिवंश व्यस्त हुँदा मह फुटेको चर्चा पनि चल्यो । तर मानिसहरूमा मह फुट्ला भन्ने चिन्ताले नै त्यस्तो हल्ला चलेको उनीहरूको ठम्याइ छ । ठाक्कठुक्क दिनका दिन पर्छ । हरिले एउटा भन्छ, म अर्को भन्छु । सकारात्मक कुराका लागि ठाक्कठुक्क परेको हो । नराम्रो कुरालाई हामीले वास्तै गरेनौं, मदनकृष्णले भने, हामी पनि मानिस हौं । हामीबाट पनि गल्ती हुन्छ, आवेश हुन्छ । सबै गुण हामीसँग । सकारात्मक पक्षलाई हेर्ने आँखा छ हामीसँग । त्यो नै बलियो पक्ष हो ।ॅमह को न्वारनएउटा विज्ञापन नाटकको उद्घोष गर्दा हास्यकलाकार राजाराम पौडेलले उनीहरूलाई पहिलो पटक मह नामले बोलाएका थिए । मह भनेर सम्बोधन गर्दा मदनकृष्णलाई त सुरुमा लागेको थियो, हामी यहीँ छौं, हाम्रै अगाडि अर्कैको नाम किन लिएको होला ? तर राजारामले महको पूरा नाम सुनाएपछि दर्शक गललल हाँसे । सबैले ताली बजाए । उनीहरूलाई पनि मह मनपर्यो । उनीहरूले आफ्नो कार्यालयको नाम नै मह सञ्चार राखेपछि यसले छुट्टै पहिचान पायो ।महले यो यात्रामा राजनीतिक मात्र होइन हास्यव्यंग्यको परिवर्तनसमेत देख्यो । दबु प्याखाको व्यंग्यदेखि स्टेज, रेडियो, टेलिभिजन हुँदै डिजिटलसम्मको हास्यव्यंग्य देख्यो । टेलिफिल्म बनाउँदाको एउटा क्षण हरिवंश कहिल्यै बिर्सन सक्दैनन् । जब उनीहरूको टेलिफिल्म प्रसारणको समय हुन्थ्यो, हरिवंश डिल्लीबजारको गल्लीगल्ली विस्तारै बाइक लिएर जान्थे । त्यसरी दर्शकको हाँसोले उनीहरूलाई प्रतिक्रिया र ऊर्जा दिन्थ्यो ।सरकारको विरुद्धमा बोल्न नपाउने बेलामा महले राजनीतिक विषयवस्तुमा व्यंग्य बनायो । अहिलेको नयाँ पुस्ताले भने सोझै व्यंग्य गर्न व्यक्तिको नाम उच्चारण गरिरहेका हुन्छन् । पहिलेपहिले प्रतीकात्मक रूपमा व्यंग्य गर्नुपर्थ्यो, अहिले नामै तोकेरै भन्छन्, हरिवंशले भने, नाम चाहिँ नलिइदिए हुन्थ्यो । उनी अहिलेको व्यंग्य ५० वर्षपछि पनि बुझ्ने किसिमको हुनुपर्ने बताउँछन् । क्षणिक व्यंग्य नहोस् । हामी जन्मनुभन्दा अगाडिको गीत अहिले पनि कर्णप्रिय छ । यस्तो चिज बनोस् कि पछि आउने पुस्ताले त्योबाट सिकोस्, उनी भन्छन्, पहिले मेलापातका गीतमा दुईअर्थी शब्द प्रयोग हुन्थ्यो । हामीले त्यसलाई अनुशरण गरेनौं । अहिले पनि कतिले व्यंग्यमा त्यसको प्रयोग गर्छन्, त्यस्ता कुरा दिगो हुँदैन ।पार्किनसन्सका कारण मदन पहिलाको जस्तो उभिन र उफ्रिन नसक्ने भएका छन् । आत्मबल उच्च भए पनि शरीरमा बलको कमी भएको छ । बोली पनि तिख्खर छैन । तर, उनीहरू अहिले पनि व्यस्त छन् । हरिवंशको साथले नै आफूले कामलाई निरन्तरता दिन सकेको मदनकृष्ण सुनाउँछन् ।मित्रतालाई हरिवंश विश्वास र अनुशासनसँग जोड्छन् । म मदन दाइलाई जहिले पनि तपाईं भनेर आदर गर्छु । उहाँले मलाई तिमी भनेर आदर गर्नुहुन्छ । उहाँले आदर गर्नुभएन भने म भाँडिहाल्छु । अनुशासनभित्र हिनामिना, थिचोमिचो हुँदैन, उनले भने । लगत्तै मदनकृष्णले थपे, मित्रता भर हो । घर हो । डर हो ।"
हतियार चोरी मुद्दामा दुई सैनिकलाई सफाइ,"(चितवन)  ब्यारेकबाट हतियार चोरी अभियोगमा दोषी ठहर्याइएका नेपाली सेनाका अमलदार लबकुमार गुरुङ र सिपाही सरोज तामाङले सफाइ पाएका छन् । झन्डै साढे २ वर्षदेखि भरतपुर कारगारमा रहेका उनीहरू पुनरावेदनबाट सफाइ पाएर शुक्रबार नै रिहा भएका छन् । भरतपुर कारागारका प्रमुख कमलप्रसाद काफ्लेले दुवैलाई उनीहरू कार्यरत कालीबहादुर गणकै जिम्मामा छाडेको जानकारी दिए । पुरानो मुद्दाको फैसला मिलेको नदेखिएको हुँदा उनीहरूलाई तीन वर्ष बढुवा रोक्का हुने, अन्य सजाय नहुने भन्ने जंगी अड्डाको पत्र प्राप्त भयो । त्यसैका आधारमा कारागार मुक्त गरिसक्यौं, प्रमुख काफ्लेले भने । उनका अनुसार ड्युटी सही तरिकाले नगरेको भन्ने आधारमा मात्रै उनीहरूलाई तीन वर्षसम्म बढुवा रोक्काको निर्णय भएको हो । पाटन उच्च अदालतका न्यायाधीश लोहितचन्द्र शाहको अध्यक्षतामा गठित रक्षासचिव बोगेन्द्रराज शर्मा पौडेल र सेनाको प्राड विवाक प्रमुख उपरथी रत्नप्रकाश थापासहितको सैनिक विशेष अदालतको इजलासले जेलमुक्त गर्ने फैसला गरेको हो । समरी जनरल सैनिक अदालत, मुकाम कालीबहादुर गण भरतपुरले २०७५ चैत १८ गतेबाट गणना हुने गरेर गुरुङलाई १० वर्ष र तामाङलाई सात वर्ष कैद सजाय तोकेको थियो । भरतपुरमा तैनाथ कालीबहादुर गणबाट २०७५ पुस ५ देखि हराएको बडी नम्बर केआर १००७९२ र बट नम्बर (ख) २५ को एसएमजी हतियारका सम्बन्धमा उनीहरूलाई सजाय तोकिएको थियो । त्यसविरुद्ध उनीहरूले सैनिक मुख्यालयमा पुनरावेदन गरेका थिए । हराएको सोही हतियार प्रयोग गरी गत साउन ७ मा चितवनमा नेपाली सेनाको दि फेमस महेन्द्र दल गण मा कार्यरत हुद्दा भरत गुरुङको हत्या भएको थियो । हत्यामा संलग्न भएको आरोपमा सोही गणका सिपाही गंगाधर ढकाललाई चितवन प्रहरीले पक्राउ गरेको थियो । ढकालकै बयानका आधारमा खोजी गर्दा भरतपुरको बीसहजारी ताल नजिक जंगलमा हतियार फेला परेको थियो । ढकाललाई बुधबारमात्रै सैनिक अदालतले गुरुङ हत्या अभियोगमा २५ वर्षको जन्मकैद र सरकारी सेवामा अयोग्य हुने फैसला सुनाएको छ । ढकालले आफूले भरतपुर ब्यारेकबाट हतियार चोरेको स्वीकार गरेका थिए । हराएको हतियारका सम्बन्धमा नयाँ तथ्य आएसँगै गुरुङ र तामाङले सफाइ पाएका हुन् । उक्त घटनाका सम्बन्धमा टाइचिन भन्ने उदयपुर चौदण्डीगढी१ का पवन गुरुङ र त्रियुगा४ की तारा तामाङविरुद्ध प्रहरी अनुसन्धानपछि चितवन जिल्ला अदालतमा २०७५ चैत १८ मा मुद्दा परेको थियो । उनीहरूले सफाइ पाइसकेका छन् ।"
थातथलो छोड्दै मेलम्ची बाढीपीडित,"(सिन्धुपाल्चोक)  हेलम्बुको सेमिसिदाङ हिमालको काख भेमेथाङ चौर सोहोरिएर आएको मेलम्ची बाढीले तटीय क्षेत्रमा रहेका सयौं स्थानीयको घरबास बगर तुल्यायो । बाटो, पुललगायत स्थानीय विकासका आधार क्षतिग्रस्त बने । व्यावसायिक रूपमा गरिएका माछापालन तथा कृषिकर्मको पनि नामोनिसान रहेन । बाढीपहिरो थामिने र जनजीवन पुरानै अवस्थामा फर्किने आशमा बाढीपीडित दुई महिना त्रिपाल, टहरा, टेन्ट र छिमेकीकोमा आश्रय लिएर बसे । तर न कटान रोकियो न सरकारले नै पुनर्बासको व्यवस्था गर्यो । अहिले पीडितहरू बचेखुचेका सामग्री बोकेर काभ्रेका बजार क्षेत्र र काठमाडौं उपत्यका झर्न थालेका छन् । बुधबार काठमाडौं जान भन्दै परिवारसहित मेलम्ची बजार झर्दै गरेका भेटिए हेलम्बु गाउँपालिका४ ग्याल्थुमका ५० वर्षीय शिव लामिछाने ।घर पहिरोले पुरियो, खेतबारी मेलम्ची बाढीले बगर बनाइदियो । न बस्ने घर बच्यो न खाने गास नै । अब यहाँ बस्न मनै लागेन । बरु काठमाडौं गएर दुःखजेलो गरे बाँचिन्छ भन्ने लागेर हिँडियो, लामिछानेले भने । बाढीको उद्गमस्थलको अध्ययनपछि विज्ञले अझै जोखिम नहटेको प्रतिवेदन सार्वजनिक गरेयता लामिछानेसहित ग्याल्थुमवासी रातभर जागा बसेर बाढीको रेकी गरिरहका छन् । तर यसरी कतिञ्जेल साध्ये चल्ने ?, उनले भने, त्यही कारण नै राजधानीमा बस्ने जोरजाम मिलाएको हुँ ।बाढीअघि हेलम्बुका किउल, ग्याल्थुम, पाल्चोक तथा मेलम्ची क्षेत्र पर्यटकीय तथा कृषि उत्पादनका लागि आकर्षक मानिन्थ्यो । मेलम्ची तटीय क्षेत्रमा मत्स्य फार्म, व्यावसायिक कृषि खेती तथा अन्य खाद्य बालीको उत्पदानले स्थानीयलाई आर्थिक रूपमै आत्मनिर्भर बनाएको थियो । तर अहिले हेलम्बु र मेलम्ची नगरभित्र तटीय क्षेत्रमा एउटा मात्रै मत्स्य फार्म बचेको छ । बिघौं जग्गा कटान तथा बगर बनेको छ । सिन्धुपाल्चोक प्रहरीका अनुसार बाढीका कारण हेलम्बु र मेलम्ची क्षेत्रमा ५ जनाले ज्यान गुमाए भने २० जना अझै बेपत्ता छन् । बाढीले धेरैजसो गाउँघरको अस्तित्व नै मेटायो, केहीको परिवार नै उजाडियो । आफ्नो भन्ने केही नरहेपछि कसको मन यहाँ अडिन्छ र ?, छुट्टिने बेला लामिछानेले भने, अब सबै भुलेर काठमाडौंमा कसरी बाँच्ने सोच्नुपर्छ ।बचेको झिटीझाम्टो बोकेर परिवारसँगै काठमाडौं जाँदै गरेकी हेलम्बु७ चनौटेकी ३२ वर्षीया सुभद्रा रूपाखेतीलाई पनि अब गाउँ फर्कन मन छैन । गाउँघर त अब बिरानो बन्यो । यहाँ त बगर मात्रै छ । कत्ति यही बगर हेरेर रोइरहनु ?, रूपाखेतीको अनुहारमा निराशा छचल्कियो, काठमाडौं गए केही आफन्त छन्, दुःख गरिन्छ बिर्सिइन्छ पनि । लामिछाने र रूपाखेतीको परिवारजस्तै गाउँघर छोड्ने बाढीपीडितको संख्या क्रमशः बढ्दै गएको छ । धेरैजसो काठमाडौं त केही काभ्रेतिर पनि गएका छन् । बाढीको त्रास नरोकिएको देख्दा आस मारेर हामी पनि जान लागेका त हौं । नत्र कसलाई आफ्नो जन्मथलो छोड्न मन हुन्छ र ?, रुपाखेतीले थपिन् ।हेलम्बुमा पहिचान गरिएका दुई सय २७ बाढीपीडित स्थानीय सरकार र दाताहरूले उपलब्ध गराएको त्रिपाल, टेन्टलगायत अस्थायी आवासमा थिए, धेरै जना अझै छन् । मेलम्ची नगरभरका १ सय ८० बाढीपीडितमध्ये अधिकांशको आश्रयस्थल विद्यालयबाट डेरामा सरेको छ । यीमध्ये कतिपय परिवार काठमाडौंतर्फ लागिसकेको मेलम्ची११ मेलम्ची बजारका श्यामकृष्ण श्रेष्ठले बताए । उनी आफैं पनि परिवारसहित काठमाडौं जाने तयारीमा छन् । अहिलेसम्म दर्जनभन्दा बढी परिवार सरिसके । यो संख्या केही दिनमै धेरै बढ्ने देखिन्छ, उनले भने । बाढीले हेलम्बुको चालिसे गाउँ, किउल, गणेशे, चनौटे र मेलम्ची नगरको फट्टे, सिमखेत, नहरे खोलाका बस्ती खण्डहरमा परिणत भएका छन् । हेलम्बु, मेलम्ची र पाँचपोखरी थाङपाल गाउँपालिकाका समेत गर्दा झन्डै १५ सय परिवार प्रत्यक्ष पीडित बनेका छन् । जिल्ला विपद् व्यवस्थापन समितिको तंथ्याकअनुसार बाढीलगत्तै करिब ७ सय परिवार विस्थापित भई काभ्रेको बनेपा, काठमाडौं, ललितपुर, भक्तपुरमा डेरा लिएर बसिरहेका छन् । हेलम्बु अध्यक्ष निमा ग्याल्जेन शेर्पा र मेलम्ची नगर प्रमुख डम्बरबहादुर अर्यालले विस्थापित भएका पीडित परिवारलाई पुनःस्थापना गराउन जुटिरहेको दाबी गरे ।हेलम्बुभर कतै पनि आश्रयस्थल नभएका भनेर पहिचान गरिएका दुई सय २७ परिवारका लागि विभिन्न संघसंस्थाको सहयोगमा धमाधम अस्थायी आवास बनाइरहेको शेर्पाले बताए । गाउँपालिकाको मापदण्ड र डिजाइनमा सुरुआती चरणमा ७९ वटा घर बनाइने उनको भनाइ छ । त्यसैगरी, मेलम्चीले आवास पूर्ण क्षति भएका परिवारलाई ३० हजार र खोलाछेउ जोखिममा रहेकालाई २० हजार रुपैयाँ राहत दिने निर्णय गरेको छ । पूर्ण क्षति पुगेका व्यवसायीलाई १५ हजार र जोखिममा रहेकालाई १० हजार उपलब्ध गराइनेछ, अर्यालले भने । बाढीपीडितमध्ये दीर्घरोगी, गर्भवती र सुत्केरीलाई प्राथमिकता दिँदै साढे ७ हजार रुपैयाँ बराबरको राहत प्याकेज दिइरहेकोउनले बताए ।"
ट्राफिक जरिवाना अब क्यूआर कोडबाटै,"काठमाडौं (कास) सवारी नियम उल्लंघन गरेबापत चालकले तिर्नुपर्ने जरिवाना अब क्यूआर कोडबाटै तिर्न मिल्ने भएको छ । महानगरीय ट्राफिक प्रहरी महाशाखाले बिहीबारदेखि यस्तो व्यवस्था गरेको हो । महाशाखाका अनुसार कारबाहीमा पर्ने सवारी चालकलाई क्यूआर कोर्डसहितको रसिद उपलब्ध गराइनेछ । उक्त क्युआर कोर्ड स्मार्ट मोबाइलले स्क्यान गरी जरिवाना तिर्न सकिनेछ । यसरी तिरेको रकम सीधै सरकारी राजस्व खातामा जम्मा हुने व्यवस्था मिलाइएको छ । पहिला जरिवानाबापतको रकम प्रहरी कार्यालयमै पुगेर तोकिएको बैंक वा अनलाइनमार्फत भुक्तानी गर्ने व्यवस्था थियो, महाशाखा प्रमुख जनक भट्टराईले भने, यसलाई परिष्कृत गर्दै फोनबाटै क्यूआर कोड स्क्यान गरी जरिवाना तिर्न सकिने व्यवस्था सुरु गरेका छौं । कोरोना महामारी कायमै रहेकोले यो व्यवस्थापछि जरिवाना तिर्न ट्राफिक कार्यालय र बैंकमा हुने अनावश्यक भीडभाडमा समेत कमी आउने उनले विश्वास व्यक्त गरे ।"
सांसद ज्ञवालीले छाडिन् एमाले,"मकवानपुर (कास) वाग्मती प्रदेशसभा सदस्य मीना ज्ञवालीले नेकपा एमाले छाडेर नवगठित नेकपा (एकीकृत समाजवादी) रोजिकी छन् । उनले शुक्रबार हेटौंडास्थित वाग्मती प्रदेश निर्वाचन आयोगको कार्यालयमा पुगेर एकीकृत समाजवादीको पक्षमा सनाखत गरेकी हुन् । यसअघि एमाले छाडेर १२ जना प्रदेशसभा सदस्यले एकीकृत समाजवादी रोजेका थिए । एकीकृत समाजवादीका केन्द्रीय सदस्य मुनु सिग्देलका अनुसार प्रदेशसभाका अझै केही सदस्यहरूले एमाले छाडेर आफूहरूको पार्टी रोज्ने दाबी गरिन् । हाम्रो पार्टीमा सनाखत गर्ने प्रदेशसभा सदस्यको संख्या १३ पुगेको छ । अन्य पनि थपिने क्रममै हुनुहुन्छ, सिग्देलले भनिन् ।"
श्रीमान् हत्या आरोपित पक्राउ,सिन्धुली (कास) श्रीमान् हत्या आरोपित महिलालाई १४ महिनापछि प्रहरीले पक्राउ गरेको छ । हरिहरपुरगढी गाउँपालिका६ सिरुटार आहालडाँडाकी ४५ वर्षीया सुन्दरी मोक्तानलाई श्रीमान् छविलाल लोप्चनको हत्या आरोपमा प्रहरीले बिहीबार पक्राउ गरेको थियो । मृतकका दाइ मानबहादुर लोप्चनले भाइको लडेर मृत्यु नभएर बुहारी सुन्दरीले कर्तव्य गरी मारेको भन्दै २ वर्षअघि किटानी जाहेरी दिएका थिए । सिन्धुली प्रहरी प्रवक्ता मनोजकुमार लामाका अनुसार किटानी जाहेरी परेपछि जिल्ला अदालत सिन्धुलीबाट गत वर्ष असार १४ मा पक्राउ आदेश भएपछि सुन्दरी फरार भएकी थिइन् । उनलाई सर्लाहीको वाग्मती नगरपालिका३ नयाँबस्तीबाट पक्राउ गरिएको हो ।
टुक्रे आयोजनामा नयाँ ठेक्का रोकियो,"(काठमाडौं)  पूर्वप्रधानमन्त्री केपी शर्मा ओलीले २०७७ चैत २१ गते बालुवाटारमा एकै दिन स्विच थिचेर १ सय ६५ वटा सडकको शिलान्यास गरे । १ सय ६५ वटै निर्वाचन क्षेत्रमा पर्ने रणनीतिक सडक कार्यक्रमअन्तर्गत पर्ने ती सडकको शिलान्यास भए पनि चालु आर्थिक वर्षमा नयाँ ठेक्का गर्न अर्थ मन्त्रालयले रोक लगाएको छ । अर्थ मन्त्रालयले विभिन्न मन्त्रालय र सम्बन्धित विभागलाई साउन अन्तिममा पत्र पठाउँदै तयारी नसकिएका सडक आयोजनाको नयाँ दायित्व सिर्जना हुने गरी ठेक्का नगराउन भनेको हो । जनार्दन शर्माले अर्थमन्त्रीको जिम्मेवारी सम्हालेसँगै यस्तो निर्णय गरिएको हो । रणनीतिक सडकको लागत मात्र ५७ अर्ब १० करोड रुपैयाँ छ । यसअन्तर्गत दुई लेनको २ हजार २ सय १० किलोमिटर कालोपत्र सडक बन्नेछ । यसमा जति पुराना ठेक्का भए गरिए, ती चालु रहनेछन् । चालु आर्थिक वर्षमा ती सडकमा नयाँ ठेक्का भने नहुने सडक विभागका उपमहानिर्देशक एवं प्रवक्ता शिवप्रसाद नेपालले जानकारी दिए । अर्थले पत्र पठाएर पूरा नभएका आयोजनाको नयाँ दायित्व सिर्जना नगराउन भनेको हो, नेपालले भने, अर्थको चिठीको कपी र हामीले लेखेको चिठी सम्बन्धित आयोजना कार्यालयलाई पठाएर रोक्न भनिसकेका छौं । अघिल्लो सरकारले आर्थिक वर्ष २०७८७९ को अध्यादेश बजेटमा आयोजनाहरूको नाम छुट्याएको थियो, जुन नाम रातो किताबमा पनि आइसकेको छ । कतिपय आयोजनाले नयाँ आर्थिक वर्ष सुरु भएसँगै रातो किताबमा नाम राखिएअनुसार ठेक्काका लागि सूचना निकालिसकेका थिए । अहिले सबै ठेक्का प्रक्रिया रोकिएको सडक विभागले जनाएको छ ।अर्थले परिवर्तित समयमा आयोजनाहरूको पुनःप्राथमिकीकरण गर्ने भनेर चिठी पठाएअनुसार नयाँ ठेक्का गर्न रोकिएको हो । जसले गर्दा नयाँ ठेक्का गर्न अलमल भएको सम्बन्धित कार्यालयको भनाइ छ । विभिन्न पाँच शीर्षकका कार्यक्रममा नयाँ ठेक्का नगर्न भनिएको हो । तराईमधेस सडक विशेष कार्यक्रम, सडक पूर्वाधार कार्यक्रम, निर्वाचन क्षेत्र रणनीतिक सडक कार्यक्रम, काठमाडौं उपत्यका सडक विस्तार र वैकल्पिक सहायक राजमार्गमा ठेक्का नगर्न भनिएको हो । यी कार्यक्रमका लागि चालु आर्थिक वर्षमा करिब १० अर्ब रुपैयाँ बजेट छुट्याइएको छ । सडक पूर्वाधार कार्यक्रमतर्फ १ हजार ४ सय १० सडक, १ सय ६५ निर्वाचन क्षेत्र सडक, काठमाडौं उपत्यका सडक विस्तारका दुई सय सडक र वैकल्पिक सहायक राजमार्गका ७८ सडकको नयाँ ठेक्का रोकिएको हो । चालु र थप गरेर यस्ता सडक अहिले १ हजार ८ सयभन्दा बढी छन्, नेपालले भने, तर सबैको काम रोकिएको होइन, पुराना ठेक्का भएकाको काम जारी छ, नयाँ ठेक्का गर्न मात्र रोकिएको हो । यी आयोजनामध्ये केहीको ठेक्का गत वर्ष नै लागिसकेको छ । उनीहरूले काम जारी राखेका छन् । राष्ट्रिय राजमार्गहरूको भने काम रोकिनेछैन । सानातिना सडकको नयाँ काम हाललाई अघि नबढाउन सबैतिर भनिसकिएको छ । एउटा आयोजनालाई न्यूनतम २४ लाख रुपैयाँ मात्र बजेट छुट्याइएको थियो । यति बजेटले सर्भे गराउने कि काम, केही खुलाइएको छैन, उनले भने, त्यसको कुल लागत कति हो भन्ने पनि छैन । त्यसले के फाइदा दिन्छ भन्ने पनि उल्लेख नभएको नेपालले बताए ।यस्ता कार्यक्रम लामो समयदेखि चलिरहेका थिए । यो अहिले मात्र आएको कार्यक्रम होइन, अघिल्लो सरकारले ल्याएको पनि होइन, नेपालले भने, यी लामो समयदेखि चलिरहेका सडक आयोजना हुन्, शीर्षक मात्र परिवर्तन हुँदै आएको हो । तराईका जिल्लाका लागि पछिल्लो तीन वर्षदेखि तराईमधेस विशेष कार्यक्रम छ । पहाडमा सडक पूर्वाधार कार्यक्रम चालु छ । २०७७७८ मा सडक पूर्वाधार कार्यक्रममा १ हजार सडक थिए । प्रत्येक सडकमा ४० लाख रुपैयाँ बजेट थियो । अर्थले सहमति दिएर २ करोडदेखि १० करोड रुपैयाँसम्मको ठेक्का पनि भएको उनले सुनाए । अहिले सडक थपिए । तर बजेट घटेर २४ लाख पुग्यो, नेपालले भने, यस्ता साना आयोजनाको कुल लागत पनि थाहा छैन, यति थोरै बजेटले काम सम्पन्न गर्नै समस्या हुन्छ । अहिलेको सरकारको निर्णयले सूचना निकालेर ठेक्का प्रक्रियामा रहेका आयोजनालाई नकारात्मक प्रभाव परेको छ । राजमार्ग र छुट्टै शीर्षक भएका सडक आयोजनाको तयारी पूरा भइसकेको अवस्थामा भने त्यसको ठेक्का गर्न रोकिने छैन ।"
चीनले भन्यो नेपालसँग कुनै विवाद छैन,"काठमाडौं (कास) हुम्लाको नाम्खा क्षेत्रमा भएको सीमा विवादको विषयमा छानबिन समिति बनाउने सरकारको निर्णयप्रति चीनले प्रतिक्रिया जनाउँदै नेपालसँग त्यस्तो कुनै विवाद नरहेको प्रस्ट पारेको छ ।नेपालस्थित चिनियाँ दूतावासले यसबारेमा यसअघि नै नेपाल सरकार आफैंले स्पष्ट पारिसकेको उल्लेख गरेको छ । सन् १९६० को दशकमा नै दुई मुलुकले मैत्रीपूर्ण छलफलबाट सीमा विवाद हल गरिसकेको छ, चिनियाँ दूतावासका प्रवक्ता लुअन सिउतानले शुक्रबार कान्तिपुरसँग भने, केही समयअघि नेपाल र चीनबीच सीमा विवाद छ भन्दै केही व्यक्तिगत शक्तिहरूले उचाल्न खोजे पनि नेपालको परराष्ट्र मन्त्रालयले विज्ञप्ति निकालेर स्पष्ट पारिसकेको छ ।नेपाल सरकारले भदौ १६ गते हुम्ला जिल्लाका विभिन्न ठाउँमा देखिएका सीमा विवादबारे अध्ययन गर्न छानबिन समिति गठन गरेको थियो । हुम्ला जिल्लाको नाम्खा गाउँपालिकाको लिमी लाप्चादेखि हिल्सासम्मको सीमा विवादको अध्ययन गरी नेपाल सरकारलाई प्रतिवेदन बुझाउनका लागि गृह मन्त्रालयका सहसचिव नेतृत्वमा छानबिन समिति गठन गरिएको हो ।"
विद्यालय खोल्न पालिका हौसिए,"(काठमाडौं)  भौतिक उपस्थितिमा नै विद्यालय सञ्चालन गर्न सकिने गरी सरकारले स्मार्ट लकडाउन कार्ययोजना बनाएपछि मुलुकभरका स्थानीय तह विद्यालय खोल्न हौसिएका छन् । काठमाडौं उपत्यकासहित विद्यार्थीको चाप धेरै रहेका सहरमा स्थानीय तहले पठनपाठन थाल्ने निर्णय गरेका छन् । शिक्षा मन्त्रालयले भने पूर्ण भौतिक उपस्थितिबाहेक सिफ्ट र आलोपालोसहितका अन्य विकल्पबाट पठनपाठन अघि बढाउन सकिने कार्ययोजना बनाएको थियो । तर, ५ महिनादेखि बन्द विद्यालय पूर्ण भौतिक उपस्थितिमा नै सञ्चालन गर्ने तयारी थालिएको छ । वैकल्पिक विधि, सिफ्टआलोपालो र पूर्ण भौतिक उपस्थितिमा नै पठनपाठन गराउन सकिने कार्ययोजनामा उल्लेख छ । कोभिड१९ संकट व्यवस्थापन केन्द्रले ४ प्रकृतिको लडकाउनको अवधारणा अघि सारेको छ । जसमा कडा, मिश्रित, नरम र न्यून लकडाउन भनिएको छ । शिक्षा मन्त्रालयले नरम प्रकृतिको लकडाउनमा सिफ्ट र आलोपालो तथा न्यून लडकाउनमा पूर्ण भौतिक उपस्थितिमा पठनपाठन गर्न सकिने जनाएको छ । संकटको जोखिमअनुसार लकडाउनको प्रकृति वर्गीकरण गरिए पनि जोखिम नभएका र बढी जोखिम स्थानका विद्यालयले पनि पूर्ण भौतिक उपस्थितिको पठनपाठनमा जोड दिएका छन् । त्रिवि शिक्षण अस्पतालकी प्राध्यापक डा बिन्जोला श्रेष्ठ कोरोना संक्रमणको जोखिम कायमै रहेकाले विद्यालय खोलेर मापदण्ड पालना गर्न चुके संक्रमण फैलन सक्ने बताइन् । स्कुल खोल्ने धेरै तरिका छन्, बढी विद्यार्थी भएका विद्यालयले सिफ्ट र आलोपालो कक्षा सञ्चालन गर्नुपर्छ, उनले भनिन्, विद्यालयचाहिँ सञ्चालन गर्ने तर स्वास्थ्य मापदण्ड पालना नगर्ने हो भने अवस्था बिग्रन सक्छ । गत वर्ष पनि माघदेखि विद्यालय सञ्चालन गरिएको थियो । तर सुरुका केही साता स्वास्थ्य मापदण्ड पालना भए पनि त्यसपछि बेवास्ता गरिएको गुनासो आएको थियो । विद्यालय खोल्दा स्वास्थ्य मापदण्ड पालना भएनभएको अनुगमन गर्न संयन्त्र बनाउनुपर्ने श्रेष्ठले बताइन् । विद्यार्थीले खोप पाएका छैनन्, अवस्था जोखिमपूर्ण छ, उनले भनिन्, सधैं विद्यालय बन्द गरिराख्दा बालबालिकाको सिकाइमा असर पुग्छ, स्वास्थ्य मापदण्ड पूर्ण रूपमा कार्यान्वयन गर्ने ग्यारेन्टी हुनुपर्छ । विद्यालय खोल्न अनुमति दिने स्थानीय तह, विद्यालय, अभिभावक र शिक्षकले मापदण्डबारे नियमित अनुगमन गरेर कमीकमजोरी गरेको भए सुधार गर्नुपर्ने उनको सुझाव छ । काठमाडौं महानगरपालिकाका शिक्षा विभाग प्रमुख रामप्रसाद सुवेदीले आगामी एक साता संक्रमणको अवस्था आकलन गरेर मात्रै विद्यालय सञ्चालनबारे निर्णय लिने जनाए । जिल्ला प्रशासन कार्यालयले स्थानीय तहले विद्यालय खोल्न चाहे अनुमति दिने भनेको छ, उनले भने, काठमाडौं सबैभन्दा बढी चाप र संक्रमित भएको महानगर हो, त्यसैले एक साता हेरेर मात्रै निर्णय लिन्छौं । महानगरले वरपरका अन्य नगरपालिकाको अभ्याससमेत हेरेर उपयुक्त निर्णय लिने जनाएको छ । विद्यालय खोल्न दबाब आएको पनि सुवेदीले बताए । महानगरले अनलाइनलगायत वैकल्पिक माध्यमबाट पठनपाठन गराउन विद्यालयहरूलाई प्रोत्साहन गर्दै आएको छ । काठमाडौंको गोकर्णेश्वरलगायत नगरपालिकाले भौतिक उपस्थितिमै पठनपाठन गर्ने निर्णय गरिसकेका छन् । शिक्षा मन्त्रालयका प्रवक्ता दीपक शर्माले स्मार्ट लडकाउनको अवधारणअनुसार एउटै विधिबाट विद्यालय सञ्चालन नहुने बताए । स्थानीय तहले आफ्नो पालिकामा कोरोना संक्रमण कम छ भन्ने निर्क्योल गरेर प्रशासनको अनुमतिमा भौतिक रूपमै पठनपाठन गराउन सक्छन्, उनले भने, कुनै पालिकामा जोखिम उच्च छ भने वैकल्पिक विधिबाट सिकाइलाई निरन्तरता दिनुपर्छ । शैक्षिक क्षेत्रका जानकारहरूले भने वैकल्पिक विधिबाट पठनपाठन गराउने अनेक विधि दुई वर्षसम्म पहिचान गर्न नसक्दा विद्यालय खोल्न हतार गर्नुपर्ने अवस्था आएको बताएका छन् । सार्वजनिक यातायात, पार्टी प्यालेस, फिल्म हल, सभासमारोह गर्न छुट दिए पनि विद्यालय सञ्चालनलाई त्यही प्रकृतिमा राख्न नहुने शिक्षाकर्मी देवीराम आचार्यले बताए । अरू सबै क्षेत्र स्वैच्छिक हुन्छन्, म जान्न, रेस्टुरेन्टमा खान्नँ, सार्वजनिक बस चढ्दिनँ, चाडपर्व मनाउदिनँ भन्न पाइन्छ, उनले भने, स्कुल जान्नँ, पठाउँदिनँ भन्न मिल्दैन । भौतिक उपस्थितिमै विद्यालय सञ्चालन गर्नुभन्दा वैकिल्पक विधिबाट सिकाइलाई निरन्तरता दिन जोड गर्नुपर्ने उनको सुझाव छ । अन्य क्षेत्रमा भन्दा बालबालिकाले विद्यालयमा बिताउने समय धेरै भएकाले अझ सावधानी अपनाउनुपर्ने उनले औंल्याए । अरू क्षेत्रमा एउटा मान्छेले बढीमा आधा घण्टा, एक घण्टा समय बिताउला तर स्कुलमा कम्तीमा ३४ घण्टा बिताउँछ, उनले भने, बालबालिकाबीच घुलमिल पनि बढी हुन्छ । शिक्षा मन्त्रालयले जिल्ला प्रशासनले न्यून लकडाउन गरेका पालिकामा मात्रै पूर्ण भौतिक उपस्थितिमा पठनपाठन गर्नुपर्ने कार्ययोजना बनाएको छ । त्यसमा पनि विद्यालय सञ्चालन कार्यढाँचा २०७७ लाई पालना गर्नुपर्ने प्रवक्ता दीपक शर्माले बताए । कार्यढाँचामा स्वास्थ्य मापदण्ड पालनाका विषयमा सचेत गराइएको छ । नरम लकडाउनमा कक्षा, विद्यार्थीको रोल नम्बरअनुसार आलोपालो वा जोरबिजोर र बिहानदिउँसो सिफ्ट विद्यालय सञ्चालन गर्नुपर्ने कार्ययोजनामा उल्लेख छ । ५० जना विद्यार्थी संख्या रहेको कक्षामा बिहान २५ र दिउँसो २५ जना बोलाएर पठनपाठन गराउन सकिने विकल्प दिइएको छ । २५ जनालाई एउटा र बाँकीलाई अर्को बार तोकेर पनि पढाउन सकिने विकल्प दिइएको छ । कडा र मिश्रित लडकाउन रहेका पालिकाले अनलाइनलगायत वैकिल्पक विधिबाटै पठनपाठन गराउनुपर्ने कार्ययोजनामा उल्लेख छ । प्रविधिको पहुँचबाहिर रहेका विद्यार्थी, रेडियोमा मात्रै पहुँच पुगेका, टेलिभिजनमा पहुँच भएका, इन्टरनेट पहुँच भएका र इन्टरनेट नभए पनि प्रविधिका सामग्रीका पहुँच भएका विद्यार्थीलाई वर्गीकरण गरेर सिकाइ सहजीकरण गर्न सकिने कार्ययोजनामा सुझाव छ ।"
गौतमले एमाले त्यागे,"काठमाडौं (कास) एमाले उपाध्यक्ष वामदेव गौतमले पार्टी परित्याग गरेका छन् । गौतमले शुक्रबार कार्यालय सचिव शेरबहादुर तामाङलाई राजीनामा पत्र बुझाएका हुन् । अध्यक्ष केपी शर्मा ओलीका गलत विचार र प्रवृत्तिका कारण एमाले त्यागेको गौतमले बताएका छन् । म आफैं संलग्न भएर निर्माण भएको एमालेमा तपाईं (ओली) कै गलत विचार प्रवृत्ति र शैलीका कारण यस पार्टीमा रहिरहन असमर्थ भएकाले आजको मितिमा पार्टीको उपाध्यक्षको पद र पार्टीका सबै जिम्मेवारीबाट राजीनामा दिएको छु, गौतमले बुझाएको राजीनामापत्रमा उल्लेख छ । पटकपटक दिइएका सुझावविपरीत ओली सुध्रिनुभन्दा अझ बढी व्यक्तिवादी र स्वेच्छाचारी बन्दै गएको आरोप गौतमले लगाएका छन् । तपाईं पार्टी अध्यक्ष र प्रधानमन्त्री हुनुभएपछि पार्टीको राजनीतिक कार्यदिशा, पार्टीको विधान तथा पार्टीको संगठनात्मक सिद्धान्त जनवादी केन्द्रीयता र सामूहिक नेतृत्व व्यक्तिगत जिम्मेवारीलाई पालना गर्नुभएन । पार्टीलाई लोकप्रिय बनाउन सरकार गठनको एक वर्षपछि मैले लिखित सुझाव दिएको थिएँ, उनले भनेका छन्, तपाईंको कार्यशैली जनमुखी बनाउन धेरै पटक व्यक्तिगत रूपमा सुझाव पनि दिएँ । तर तपाईं सुध्रिनुभन्दा अझ बढी व्यक्तिवादी र स्वेच्छाचारी बन्दै जानुभयो । ओलीले राष्ट्रपतिलाई समेत आफ्ना स्वेच्छाचारी तथा सर्वसत्तावादी नीति र निर्णय कार्यान्वयनमा दुरुपयोग गरेको र दुई पटक प्रतिनिधिसभा भंग गरेको आरोप गौतमले लगाएका छन् । समकक्षी कमरेडहरूलाई समेत तपाईंले अवलम्बन गरेका गलत नीति र विचारअनुसार नचल्दा एकपछि अर्को गरी अपमान गर्ने, कारबाही गर्ने र पार्टीबाट निष्कासनसम्म गर्ने जस्ता स्वेच्छाचारी तथा निरंकुश प्रवृत्ति र शैली अँगाल्नुभयो, राजीनामापत्रमा गौतमले भनेका छन् । उनले ओलीसँग चार दशक लामो मित्रता रहेको उल्लेख गर्दै व्यक्तिगत सम्बन्ध भने मित्रतापूर्ण रहोस् भन्ने अपेक्षा राखेका छन् । एमाले परित्याग गरे पनि गौतमको राष्ट्रिय सभा सदस्य पद भने नजाने भएको छ । गौतम मन्त्रिपरिषद्को सिफारिसमा राष्ट्रपतिबाट मनोनीत सांसद हुन् । राजनीतिक दलबाट निर्वाचित सांसदहरूले दल त्यागे पद जान्छ तर गौतम दलबाट मनोनीत नभएकाले पार्टी छाडे पनि पद सुरक्षित रहन्छ, संविधानविद् भीमार्जुन आचार्यले भने । गौतम प्रतिनिधिसभाको निर्वाचनमा बर्दिया १ बाट पराजित भएका थिए । प्रतिनिधिसभाको त्यही कार्यकालभित्र संघीय संसद्मा प्रवेश गरेको भन्दै उनको मनोनयनविरुद्ध दायर रिट सर्वोच्च अदालतमा विचाराधीन छ ।"
शुक्लाफाँटामा थपिए तीन बाघ,"कञ्चनपुर (कास) शुक्लाफाँटा राष्ट्रिय निकुञ्जमा बाघको संख्या बढेको छ । तीन वर्षअघिको राष्ट्रिय गणनाको तुलनामा यस वर्ष तीनवटा बाघ बढी पाइएको हो । सन् २०१८ को राष्ट्रिय गणनामा शुक्लाफाँटामा ९ भाले, ६ पोथीसहित र एउटा लिंग पहिचान हुन नसकेकोसहित १६ वयस्क बाघ थिए । यस वर्ष गरिएको अनुगमनमा ६ भाले, ११ पोथी र पहिचान हुन नसकेको दुईसहित १९ वटा वयस्क बाघ रहेको नतिजा शुक्रबार निकुञ्ज प्रशासनले सार्वजनिक गरेको हो । निकुञ्जमा जेठ ४ देखि २३ सम्म क्यामेरा ट्र्यापिङ विधिबाट बाघ र आहारा प्रजातिको अनुगमन गरिएको हो । गणनाका लागि निकुञ्जलाई ८९ ग्रिडमा विभाजन गरी प्रत्येकमा एक जोडी स्वचालित क्योमरा जडान गरिएको थियो । प्रत्येक ग्रिड २२ वर्गकिलोमिटरका छन् । कम्तीमा १५ दिनसम्म फोटो खिच्दा ब्याट्री र मेमोरी स्पेस पुग्ने गरी क्यामेराहरू जडान भएका थिए । अहिले सार्वजनिक भएको नतिजाले थोरै भए पनि उत्साहित बनाएको छ, निकुञ्जका प्रमुख संरक्षण अधिकृत डिलबहादुर पुर्जा पुनले भने, लामो समयदेखि स्थिर रहेको बाघको संख्या थोरै भए पनि बढेको छ । उनका अनुसार विगतका गणनामा भालेपोथीका अनुपात मिलेको थिएन । यस पटकको अुनगमनमा थोरै भए पनि भालेपोथीको अनुपात पनि मिलेको देखिन्छ । राष्ट्रिय प्रकृति संरक्षण कोष, जुलोजिक सोसाइटी अफ लन्डन (जेडएसएल) को प्राविधिक सहयोगमा बाघ गणना गरिएको हो । बाघ गणनाका लागि निकुञ्ज कार्यालय, राष्ट्रिय प्रकृति संरक्षण कोषको शुक्लाफाँटा संरक्षण कार्यक्रम र जेडएसलका ३३ जना प्राविधिक खटिएका थिए । कोरोना संक्रमण बढिरहेका बेला हामीले जोखिम मोल्दै अनुगमन सुरु गरेका थियौं, पुनले भने, एकातिर नियमित वर्षाले निकुञ्जभित्र हिँडडुल गर्नै गाह्रो थियो, अर्कातिर निकुञ्जभित्रैका कर्मचारीलाई पनि एकअर्कासँग भेट गर्न गाह्रो थियो । कठिन अवस्थामा गरिएको अनुगमनले थोरै भए पनि आशा जगाएको उनले बताए । आहारा प्रजातिको उपलब्धता र बासस्थानका हिसाबले शुक्लाफाँटा बाघका लागि आकर्षक बासस्थान मानिन्छ । सन २०१८ मा बाघ तथा आहारा प्रजातिको गणनामा यहाँ प्रतिवर्गकिलोमिटर ६८ बढी वन्यजन्तु भेटिने गरेको नतिजा सार्वजनिक भएको छ । त्यतिबेला निकुञ्जसँग मध्यवर्ती क्षेत्र र अन्य संरक्षित क्षेत्रमा पनि बाघको गणना गरिएको थियो । सुरुमा निकुञ्जलाई दुई ब्लकमा विभाजन गरी बाघको गतिविधि हुने क्षेत्र पहिचानपछि ग्रिडहरूमा क्यामेरा जडान गरिएको हो, राष्ट्रिय प्रकृति संरक्षण कोषको शुक्लाफाँटा संरक्षण कार्यक्रमका प्रमुख लक्ष्मीराज जोशीले भने, यस पटक बर्खायाममा गणना भएकाले एउटै बाघ दोहोरिन पनि कम भएको छ । उनले बर्खायाममा निश्चित क्षेत्रमा मात्रै बाघ विचरण गर्ने भएकाले छुट्ने सम्भावना पनि कम हुने बताए ।"
"खराब डेब्यु, बेजोड कीर्तिमान","१० तथ्यांकमा किरणकिरण चेम्जोङले सन् २००८ मे २४ मा नेपालका लागि डेब्यु गरे । यो एएफसी च्यालेन्ज कपको छनोट थियो लाओसविरुद्ध । त्यो डेब्यु २३ मिनेटमात्र टिक्यो, उनी चोट बोकेर मैदानबाट बाहिरिए । किरणको दोस्रो खेल सन् २०११ मार्च १७ मा थियो । यो पोखरामा भएको भुटानविरुद्धको मैत्रीपूर्ण खेल थियो । उनले नेपालका लागि आफ्नो सुरुआती २ सय ८० मिनेटको खेलमा कुनै गोल खाएनन् । किरणविरुद्ध पहिलो गोल गर्ने खेलाडी उत्तर कोरियाका जोङ उल क्लान हुन् । किरणको दशरथ रंगशाला डेब्यु सन् २०११ को अप्रिल ७ मा भएको थियो । त्यो अफगानिस्तानविरुद्ध हो । अवसर थियो, एएफसी च्यालेन्ज कप छनोट । उनले नेपालका लागि खेलेको २५ औं खेल बंगलादेशविरुद्ध सन् २०१३ अगस्ट २१ मा परेको थियो । उनको ५० औं खेल फिलिपिन्सविरुद्ध सन् २०१८ मार्च २८ मा परेको थियो । किरणले नेपालका लागि दुई उपाधि जितेका छन्, सन् २०१६ को एएफसी सोलिडारिटी कप र सन् २०२१ कै थ्री नेसन्स कप । थ्री नेसन्स कप जित्दा उनी नेपालका कप्तान थिए । सन् २०१६ को एएफसी सोलिडारिटी कपको सेमिफाइनलमा उनले खेल टाइब्रेकर पुग्दा सबै तीन पेनाल्टी जोगाएका थिए । उनी टाइब्रेकरमा सबै प्रहार जोगाउने नेपालका एकमात्र गोलरक्षक हुन् । सन् २०१८ को साफ च्याम्पियनसिपमा भुटानविरुद्धको खेलमा उनले पहिलोपल्ट नेपालको कप्तानी सम्हाले । उनलाई प्रशिक्षक बालगोपाल महर्जनले आर्मब्यान्ड दिएका थिए । किरणले अहिलेसम्म १६ पल्ट नेपालको कप्तानी गरिसकेका छन् । गोलरक्षकका रूपमा नेपालको कप्तान गर्ने सूचीमा उनी दोस्रो स्थानमा छन् । उनले भन्दा बढी उपेन्द्रमान सिंहले १७ पल्ट नेपालको कप्तानी गरेका छन् । नेपालका लागि गोलरक्षकको भूमिकामा उनी नै सबैभन्दा बढी क्याप जित्ने खेलाडी हुन् । यसअघि उपेन्द्रमान सिंहले ५० पल्ट नेपालका लागि पोस्ट सम्हालेका छन् । अहिलेसम्म नेपाली राष्ट्रिय टोलीका लागि १४ गोलरक्षकले पोस्ट सम्हाल्ने काम गरेका छन् । त्यसमध्ये किरणको नाममा सर्वाधिक २४ खेलमा क्लिन सिट राखेको कीर्तिमान छ ।"
कांस्यबाट चुकिन् पलेशा,"(काठमाडौं)  पारा तेक्वान्दोकी पलेशा गोवर्द्धनले टोकियो पारा ओलम्पिकमा निकै नजिक पुगेर पदक गुमाएकी छन् । टोकियोस्थित माकुहारी मासे हलमा शुक्रबार के४४ विधाको महिला ५८ केजीमुनि तौलमा कांस्य पदकलाई भएको फाइनलमा विश्व वरीयताको दोस्रो स्थानकी चिनियाँ खेलाडी युजी लीसँग १२९ अंकको झिनो अन्तरमा पराजित भएपछि पलेशा पदकविहीन हुनुपरेको हो । पहिलो राउन्डमा ४२ को अग्रता बनाएकी उनले दोस्रो राउन्ड ५० ले गुमाइन् । पलेशाले फाउल गर्दा लीलाई थप फाइदा भयो । तेस्रो तथा निर्णायक राउन्ड ५५ को बराबरी भयो । यसमा पलेशाले तीनपल्ट फाउल गरी विपक्षीलाई अंक सुम्पिएकी थिइन् । खेलमा जम्मा चार फाउल गरेकी उनको त्यही कमजोरी हारको कारण बन्यो । मुखमै आइसकेको पारा ओलम्पिकको ऐतिहासिक पदक गुम्यो ।कोरोना महामारीका कारण अन्तर्राष्ट्रिय उडान बन्द हुँदा छनोट प्रतियोगिता गुमाए पनि वाइल्ड कार्डमार्फत छनोट भएकी पलेशा गज्जबको आत्मविश्वास लिएर टोकियो गएकी थिइन् । एसियन च्याम्पियनसिपमा कांस्य जितेको तथा आधा दर्जन अन्तर्राष्ट्रिय प्रतियोगिताको अनुभवका आधारमा उनी पदक दाबेदार देखिएकी थिइन् । पहिलो खेलमा पराजित भएपछि पलेशा रिपिचेजतर्फ धकेलिएकी थिइन्, जहाँ उनी दुई बाउट जित्दै कांस्यका लागि फाइनल पुगेकी थिइन् ।प्रशिक्षक दीपक विष्टले उनको प्रदर्शनमा गौरव लागेको प्रतिक्रिया दिए । पहिलो खेलमै हारेपछि निराश खेलाडीलाई आशा जगाएर रिपिचेजका लागि तयार पारेको र त्यसपछि उनको प्रदर्शनबाट आफू नतमस्तक रहेको विष्टको भनाइ छ । समग्रमा पलेशाको प्रदर्शन हामीले आशा गरेभन्दा धेरै माथिल्लो स्तरको रह्यो र त्यसप्रति हामीलाई गर्व छ । धेरै नै अनुभवी चिनियाँ खेलाडीलाई कडा टक्कर दिएकी हुन् । हामीलाई अनुभव र परिपक्वताको अलिकति अभाव भयो, विष्टले टोकियोबाट कान्तिपुरसँग भने ।१८ वर्षीया पलेशाको पहिलो खेलमा बेलायतकी बेथ मुनरोसँग २१८ स्कोरका आधारमा पराजित भोगेपछि स्वर्ण जित्ने बाटो रोकिएको थियो । हारका बाबजुद उनीसँग रिपिचेजको विकल्प थियो । हार्नेबीच प्रतिस्पर्धा गराएर दुई कांस्यको छिनोफानो गर्ने मार्सल आर्ट्सको नियमलाई रिपिचेज भनिन्छ । रिपिचेजको क्वाटरफाइनलमा अमेरिकी ब्रियान्ना सालिनारालाई १०० को स्कोरमा हराएकी पलेशाले सेमिफाइनलमा सर्बियाकी मासिजा मिसेभलाई २३१८ को प्रतिस्पर्धात्मक स्कोरमा पन्छाइन् । पारा ओलम्पिकमा दुई खेल जितेर उनले इतिहास भने कायम गरेकी छन् । पारा ओलम्पिकमा तेक्वान्दो पहिलोपल्ट समावेश गरिएको हो ।जन्मँदै बायाँ हातको नाडीदेखि तलको भाग नभएकी पलेशाले २०१९ मा भियतनाममा भएको पाँचौं एसियाली पारा तेक्वान्दो च्याम्पियनसिपमा कांस्य जितेकी थिइन् । सुरुआती खेलमा पलेशालाई हराएकी ब्रिटिस खेलाडी मुनरोले रजत पदक जितेकी छन् । उनी फाइनलमा विश्व वरीयतामा शीर्ष स्थानमा रहेकी डेनिस लिसा जेसिङसँग ३२१४ को स्कोरमा पराजित भइन् ।"
कहत कबीर सुनो भाई साधो !,"निषिद्ध कर्मकाण्डकाशीमा कबीरको कालबेला झन्झटले भरिएको थियो । गंगा मैदानमा दिल्ली सल्तनतको शासन थियो । एकातिर हिन्दु धर्म परम्पराहरूको बेडीमा जकडिएको थियो भने अर्कोतिर जाति व्यवस्थाबट मुक्त रहेकाले शूद्र श्रेणीमा राखिएका सनातनीहरूमा इस्लामप्रतिको आकर्षण बढ्दो थियो । काशीको गंगाघाटमा पण्डा, मन्दिरमा पुजारी, मस्जिदमा मौलवी, सडकमा सुल्तानका सिपाही, खेतमा जमिनदार एवं बजारमा साहुकार एकसाथ शासन गर्ने गर्थे । त्यस्ता सबैखाले सत्ताका ज्यादतीहरूको बोझ सामान्यजनले बोक्नुपर्थ्यो । उनका समकालीन ज्ञानीहरू राज्य, धर्म वा धनमध्ये कुनै न कुनै सत्तासँग सम्बद्ध थिए । उनी स्वयं श्रमजीवी थिए, त्यसैले सडकको भाषामा ठाडो प्रश्न गर्थे ःपाहन पूजे हरि मिले, तो मैं पूजूँ पहार ।ताते ये चाकी भली, पीस खाय संसार ।।कबीर भन्छन्, ढुंगा पुजेर देउता पाइने भए म पहाडको पूजा गर्छु, त्योभन्दा त जाँतो बेस, आँटा पिसेर दुनियाँले खान्छ । उनी मुसलमानलाई पनि बाँकी राख्दैनन् ःकांकर पाथर जोरि कै, मस्जिद लई बनाय । ता चढि मुल्ला बांग दे क्या बहरा हुआ खुदाय ।।ढुंगामाटो जोडेर ठड्याइएको मस्जिदबाट चिच्याएर सुनाउनलाई के खुदा बहिरा भएका हुन र ! त्यो प्रश्न लाउडिस्पिकरबाट भजन गाउने र बजाउनेहरूलाई अहिले पनि तेर्स्याउन सकिन्छ । त्यसपछि उनी जन्मँदै श्रेष्ठ भएको दाबी गर्ने ब्राह्मणमाथि खनिन्छन् ःब्राह्मण गुरु जगत का, साधू का गुरु नाहीं ।उरझिपुरझि कर मरि रह्या, चारिउं वेदा माहीं ।।चार वेदमा अल्झेर मर्न आतुर ब्राह्मण दुनियाँको गुरु होला, तर साधु को गुरु ऊ होइन । किनभने ःएक बूंद एक मल मूतर, एक चाम इक गूदा ।एक जोत से सब उत्पन्ना, को ब्राह्मण को सूदा ।।उस्तै वीर्य, एकै किसिमको मलमूत्र, एकसमान छाला र हाड अनि एउटै ज्योतिबाट सिर्जिएपछि कोही ब्राह्मण र कोही शूद्र कसरी हुन सक्छ ! त्यसपछि उनी झन् कडा प्रश्न गर्छन् ःजो तू वामन वमनीं जाया, तो आने बाट हवे काहे न आया ।जो तू तुरक तुरकनीं जाया तो भीतरि खतना क्यूनें करवाया ।।ब्राह्मण भएर जन्मिने भिन्नै बाटो भएर आमाको कोखबाट किन आएन ! तुरकको खतना गर्भ मै किन भएन ! कबीर मुसलमान सम्भ्रान्तका लागि तुरक शब्द प्रयोग गर्छन् । आजभोलिको भाषामा अशराफ भनिने मुसलमानहरू आफ्नो मूल टर्की, अरब, इरान र अफगानिस्तानसँग जोड्छन् । धर्मान्तरबाट मुसलमान भएकालाई पसमन्दा भनेर हेला गर्छन् । काशीका श्रमजीवी पसमन्दा थिए भने सम्भ्रान्तलाई उनी तुरक भन्छन् । हिन्दु सोपानतन्त्रको ब्राह्मणबाहेकलाई केही भन्दैनन् । र, अन्ततः निश्छल भएर घोषणा गर्छन् ःकबीरा खडा बाजार में, मांगे सबकी खैर । ना काहू से दोस्ती, न काहू से बैर ।।दोस्ती र दुस्मनीको विपरीतार्थक भावबाट मुक्त र बीच बजारमा उभिएर सबैको भलो चाहने कबीर समसामयिक विश्वका कम बुझिने चिन्तकहरूमध्ये एक हुन् । तर, कबीरलाई नसुनेसम्म गान्धी बुझिँदैन, अम्बेडकरलाई अर्थ्याउन सकिँदैन र सूफी इस्लामको मर्म ठम्याउन सकिँदैन । एकातिर हिन्दुत्वको उग्रता एवं अर्कोतिर इस्लामको अतिवादले कबीरको प्रासंगिकतालाई झन् बढाइदिएको छ । उनलाई सुन्ने आवश्यकता भने सबै साधो लाई सधैं भइरहनेछ ।"
'मलाई त्यसले छोएको मन पर्दैन,"नियतिको नियतित्यो २०१८ को साल हुनुपर्छ । मैले स्थानीय मिसनरी स्कुलमा गणित टिचरको नियुक्ति पाएकी थिएँ । गणित आफैँमा सुन्दरता अनुभूत गराउने विषय हो । तर, यसको सुन्दरतासित अनभिज्ञ देखिन्थ्यो नियतिको बालक मन । गणितका प्रब्लमहरू तार्किक विचारको कविताझैं हुन्छ, जसले बालकको सोचाइलाई काफी हदसम्म परिपक्वता दिन्छ । तर, नियतिलाई हुनुपर्छ परिपक्वतासित नफरत थियो, उसले गणितका प्रब्लमहरूसित अल्झिरहनुको सट्टा नकारात्मक सोचिरहने ब्ल्याकआउट व्यवहार स्विकारेकी थिई । त्यसैले नियति चाइल्ड डिप्रेसनको सिकार बन्दै गएकी थिई ।अपरिपक्व मानव जमातका ती कलिला कोपिलालाई गणित सिकाउँदा मलाई रोबर्ट फ्रस्टको विचारको सम्झना हुन्थ्यो, म शिक्षक होइन, प्रोत्साहन दिने जागरुक व्यक्ति मात्रै हुँ । त्यसबेला, म पनि त्यस्तै जागरुक समाजको प्रतिनिधित्व गरिरहेकी थिएँ । त्यसैले गणितसित नफरत गर्ने नियतिलाई पनि गणितको बेसिक्ससित परिचित गराउनु मेरा निमित्त चुनौतिको विषय बन्यो । हप्काएर हुन्छ वा प्रेमले, जसरी पनि गणित र नियतिको बन्धुत्व कायम राख्नु थियो । हो, त्यही कारण थियो, त्यस दिन मैले नियतिलाई कतिपय गणितका सजिला प्रब्लमहरू होमवर्कका निम्ति दिएकी थिएँ । भनेकी थिएँ, होमवर्क नगरी क्लास आयौ भने तिमीलाई म प्रिन्सिपलकहाँ लान्छु । त्यो दिन पनि सधैंजस्तो साधारण थियो । तर, नियतिको निम्ति गाह्रो दिन । कारण उसले मलाई हिजो क्लासमा दिइएको हिसाबको समाधान देखाउनुपर्ने थियो । त्यसैले क्लासको सुरुमै मैले नियतिको हिसाब कापी चेक गर्न उसलाई बोलाएँ ।तर, ऊ त लाजले टमाटरजस्तो रातो बनी । नियतिले हिसाबकापी मेरो टेबलमाथि राखिदिई । कापी पल्टाएर हेरेँ, उसले पहिलो दुईवटा हिसाबका प्रब्लमलाई सुन्दर ढंगमा समाधान गरिछ । तर, कापीको पछिल्लो पातामा त्यो के ? त्यहाँ नियतिले जथाभावी कस्तो आकृति कोरेको ? उसले पन्नामा पुरुष लिंग बनाएकी थिई, जसलाई धारिलो हतियारको प्रहारले छिनाइएको थियो । त्यो चित्र देखेर मेरो टाउको चर्कियो । मनमा अनेकौं तर्कना आए । मैले छिटोछिटो उसका खाताका पन्नाहरू पल्टाएँ । एउटा पन्नामा रातो रङले (सम्भवतः त्यो खुनले) लेखिएको थियो, मलाई त्यसले छोएको मन पर्दैन । अहो ! त्यो कस्तो निराश्रित क्षण । कुरूप अनुभवमा बामे सर्दै हुर्किरहेको बालापन । आत्तिएर मैले नियतिको कमेज सारेर हेरेँ, त्यहाँ ताजा काटिएका चोटहरू रहेछन् । त्यो देखेर मेरो मन अकस्मात् निमोठेझैं असहनीय तौरमा दुख्यो, राँकिएर नियतिलाई सोधेँ, यो के हो ? के तिमीलाई कसैले नराम्रो व्यवहार गर्छ ? त्यसपछि उसले जुन घटना बर्णन गरी, त्यो मुटु कँपाउने थियो । मैले कापी उसको क्लास चिटर (छैटौं क्लास) भावनालाई देखाएँ । म जसरी काँपेकी थिएँ, उनी पनि त्यसरी नै काँपिन् । त्यसबेला हामी दुवैले नियतिको अत्यन्तै दुःखदायी क्षणलाई बाँच्ने प्रयास गरिरहेका थियौँ । त्यति सानी फुच्ची, जसमा बौद्धिकता पलाएको थिएन, उसले त्यस्तो जटिल चित्रको अभिव्यक्ति कसरी पो गर्न सकेकी होला ? मैले सुनेको थिएँ, नाबालिग अनि आर्थिक रूपबाट वञ्चित बालिकालाई स्पा, डान्स बारमा अवैध यौन गतिविधिका निम्ति फोर्स गरिन्छ । नियतिलाई उद्धार गरिएन भने ब्वाँसाहरूले उसको के हालत गर्लान् ? भावना अनि मेरो अन्तस्करण घृणाले काँप्यो । त्यस क्षण भावनाले भनेकी थिइन्, शैली, के पुरुष जाति एक क्षणको सन्तुष्टिका निम्ति यस्तो स्वार्थी बन्छ ? मैले चिनेको पुरुष जमात त जागरुक छ ! भावनाको कुरामा मेरो पनि सहमति त थियो, तर नियतिको नियतिले अर्कै बयान गरिरहेको थियो । केही हप्ताअघि मात्रै यही स्कुलमा चौथो श्रेणी पढ्ने एक बालिकाको योनि घाउले भरिएको पाइएको थियो । घाउको पीडाले ऊ बस्नसमेत सकिरहेकी थिइन । उसको क्लास टिचरले फकाईफुस्लाई सोधेपछि जुन उत्तर आयो, त्यसे सारा स्कुल मात्र होइन, दार्जिलिङ हल्लिएको थियो ।ऊ आफ्नै काकाबाट दैनिक रूपले शोषणमा परेकी थिई । यौन पिपासु काकालाई पक्राउ गरियो । त्यसपछि हामीले गुडटच र ब्याडटच अभियान चलाएका थियौं ।त्यसपछि फेरि नियतिको पीडा ! उफ ! जेजस्तै भए पनि नियतिलाई बचाउनु थियो । तसर्थ स्कुल छुट्टी हुनेबित्तिकै नियतिलाई लिएर हामी उसको घरतर्फ दौडियौं । मैले जीवनमा गरिबीलाई छेउबाट अनुभूत गरेको थिइनँ । तर, त्यस दिन मैले नियतिको हालतबाट गरिबीलाई देखेकी थिएँ । भत्किएको पुरानो टिनको टुक्रा अनि फाटेको प्लास्टिकले ढाकेर बनाइएको रहेछ नियति बस्ने झोपडी । झोपडीको कुनाकुनामा लछारपछार झम्टिँदै बास गर्थ्यो गरिबी । र, छेउ पलङमा प्रेसरको रोगले कुँजे बनेकी नियतिकी आमा लडिरहेकी थिइन् । गरिबी, कुँजे आमा अनि नियतिको पीडा, हामी अझ आहत बनेकी थियौं ।हामीले कापी निकालेर आमालाई देखायौ ं। त्यो देख्नासाथ आमा धुरुधुरु रोइन् । अभागी लाचार म, ढुंगा बनेर नियतिलाई त्यसको बडाबाले जबर्जस्ती गरेको पनि सहिबस्छु, आमाले हामीलाई सुनाइन्, म हिँड्न सक्दिन, केही भने मार्न झम्टिन्छ, सहनुबाहेक अर्को केही उपाय छैन मसित । हामी छाँगाबाट खस्यौं । छोरीको पीडाअघि आमाका कैयौं पीडा गौण बन्दारहेछन् । त्यो त यौन नबुझ्ने सानी केटीमाथि हुँदै गरेको उत्पीडनको घटना थियो । आमा जिउँदै त थिइन्, तर लाग्थ्यो मरिसकेकी छन् ।भावनाले एक एनजीओसित सम्पर्क गरिन् । जुन दिन यौनपिपासु बडाबालाई पक्रियो, त्यो दिन हामीले ठूलो सास त फेर्यौं, तर त्यो ढुक्कको सास भने थिएन । यो संसारमा अझ कति बालिका होलान्, जसले कापीमा लेखेक होलान्, मलाई त्यसले छोएको मन पर्दैन । तर, ती कापीका अक्षर पढ्ने मानिसचाहिँ होलान् कि नहोलान् ?"
ताता दिनहरू आउनेछन्,"जलवायु परिवर्तन झनै घातककोभिड१९ महामारीले विश्व विक्षिप्त भएको समयमा सार्वजनिक पुस्तकले जलवायु परिवर्तनको विपत्को असरबाट जोगिन प्रत्येक तहका मानिसले काम गर्नुपर्ने विधि सुझाएको छ । सार्वजनिक बहसदेखि नीति निर्माणका लागि मार्गनिर्देश गरेको छ । लेखकले जलवायु परिवर्तन विपत्लाई कोभिड१९ महामारीसँगै तुलना गरेर तथ्यांक देखाइदिएका छन् । यदि पृथ्वी तात्ने कार्य नरोकिए यो शताब्दीको मध्यसम्म पुग्दा जलवायु परिवर्तनबाट कोभिड१९ जत्तिकै मानवीय, आर्थिक क्षति हुनेछ, तथ्यांक केलाउँदै पुस्तक भन्छ, शताब्दी अन्त्यसम्म यो क्षति बढेर पाँच गुणा पुग्न सक्छ । त्यतिबेला आर्थिक तस्बिर पनि धमिलो हुनेछ । यस्तो लाग्छ, लेखकले अन्त्यसम्म पनि पुस्तकको शीर्षक जलवायु विपत्बाट कसरी बच्ने लाई सार्थक पार्न कुनै कसर बाँकी राखेका छैनन् । कोणकोणका पक्ष केलाएका छन् । कम्प्युटर सफ्टवेयरको मौलिक सोचलाई विश्वव्यापी रूपमा स्थापित गर्न सफल बिलले वैज्ञानिक तथ्य र तथ्यांकलाई यसरी केलाएका छन् कि त्यसले पाठकको मस्तिष्क तरंगित बनाउँछ । र, सत्ताकेन्द्रित राजनीतिक नेता तथा विकसितअविकसित, लोकतान्त्रिकतानाशाही सबैखाले देशका शासकलाई प्रचलित विकास मोडलबारे घोत्लिन बाध्य पार्छ ।"
जो पानीमा 'आगो बालेर गए,"कवितामा अरू जम्मै छुटे पनि कविताचाहिँ छुट्नु हुन्न, कवि पूर्ण वैद्य बरोबर भनिरहन्थे । जतिबेला पूर्ण वैद्यले नेपालभाषामा कविताको गद्यलेखन सुरु गरे त्यतिबेला यो भाषामा भएभरका कविहरूको लेखन पद्यमा हुने गर्थ्यो । छन्द, मात्रा, अनुप्रास, अन्त्यानुप्रास यी सबै जोडजाड पारेपछि मात्रै कविता बन्छ भन्ने कठोर धारणा त्यतिबेला थियो । तर, पूर्ण वैद्य प्रश्न गर्थे, छन्द, मात्रा, अनुप्रास जम्मै जोडेर जुन शब्दहरूको थुप्रो बन्छ, त्यसमा यदि कविता नै जोड्न बिर्सिएछ भने त्यसलाई कविता कसरी भन्ने ? उनको भनाइ थियो कवितामा बरु छन्द नभए पनि केही छैन, मात्रा नभए पनि केही छैन, कविताचाहिँ हुनुपर्छ । कवितामा अरू जम्मै छुटे पनि कविताचाहिँ छुट्नु हुन्न । उतिबेला नेपालभाषामा (र नेपालीमा पनि) लेखिने पद्य कविताहरूमा उनी पद्य मात्रै देख्थे, कविता देख्दैथे । उनी वास्तवमा त्यस्ता कविताको खोजीमा थिए, जसमा केवल कविता मात्रै होस्, कविता सिबाय अरू केही नहोस् ।यो सम्भवतः विसं २०१६१७ सालतिरको कुरा हुनुपर्छ । उनी त्रिचन्द्र कलेजा पढ्थे । त्यहाँ उनका कवि मित्रहरू थिए श्यामसुन्दर सैंजु, रमेश मधु आदि । त्यहीं उनले नेपालभाषामा छन्दविहीन कविताहरू लेख्न थाले । तर, तत्कालीन साहित्यवृत्तमा उनको कविता स्वीकृत हुन सकेन । कवि मण्डलीमा पनि उनका कविता तिरष्कृत थिए । साथीहरू उनलाई व्यंग्य कस्दै भन्ने गर्थे जसलाई छन्दको ज्ञान छैन, उसले कसरी कविता लेख्ला र ?त्यतिबेलाको लोकप्रिय झी (हामी) पत्रिकामा कविता पठाउँदा साथीहरूका कविता छापिन्थे, उनको छापिँदैनथ्यो । यसले उनलाई यति अपमानवोध गराउँथ्यो कि उनी झन् अरू गद्य लेख्न कसिन्थे । त्रिचन्द्र कलेजमै उनका अर्का साहित्यकार मित्र पनि पढ्ने गर्थे, मोहनहिमांशु थापा । थापा नेपालभाषा पढ्ने मात्र होइन, नेपालभाषामा लेख्ने कवि पनि हुन् । उनले पूर्ण वैद्यको पाण्डुलिपि पढे, जसको शीर्षक थियो जितः गुलि मछिं थ्व संतप्त फिसलय् दनाः । कविता राम्रो लाग्यो । त्यसपछि थापाले त्यसलाई नेपाली भाषामा उल्था गरे । शीर्षक पनि आफैं हाले, यस संतप्त धरतीमा उभिएर । थापाले त्यो कविता भारतको बनारसबाट प्रकाशित हुने उदय पत्रिकामा छपाए । पूर्ण वैद्यको पहिलो प्रकाशित कविता त्यही बन्यो । थापाले नै उनको अर्को कविता सन्ध्याया ई लाई पनि नेपालीमा अनुवाद गरी त्रिचन्द्र कलेजबाटै प्रकाशित हुने ज्योति पत्रिकामा छपाए । त्यसपछि मात्रै हो, नेपालभाषाका साहित्यकारमा पूर्ण वैद्य नोटिस हुनथालेको । उनका कविताहरू नेपालभाषाका पत्रिकाहरूमा पनि प्रकाशित हुनथाले । यसैक्रममा विसं २०२२ सालमा उनको गद्य कवितासंग्रह सरासु ः निष्पट्ट अँध्यारोमा पहिलो किरण) को पाण्डुलिपिलाई च्वसापासा नामक संस्थाले प्रतिष्ठित श्रेष्ठ सिरपाः (पुरस्कार) प्रदान गर्यो । यो नै नेपालभाषाको पहिलो गद्य कवितासंग्रह थियो । यो संग्रह प्रकाशनपछि पूर्ण वैद्यलाई नेपालभाषामा गद्य कविताका पहिलो सर्जकको सम्मान प्राप्त भयो । यसरी पूर्ण वैद्यले नेपालभाषा काव्य इतिहासमा करिब ६०० वर्षअघिदेखि लेखिँदै आएको पद्य विधालाई छिचोलेर पहिलोपटक गद्य कविताको आरम्भ गरे । काव्य क्षेत्रमा सरासु एउटा भूकम्पजस्तै प्रकट भयो, जसले ठूलै हलचल मच्चायो र मक्किएका धेरै कुरा भत्कायो । तत्कालीन रोमानीवादका प्रणेता सिद्धिचरण श्रेष्ठले उनको त्यो संग्रह पढेर आफू झस्याङ्ग भएको लेखेका छन् । झस्याङ्ग भएर पनि नलेख्नेहरू अझ धेरै छन् । नेपालभाषा काव्यको इतिहासमा सरासु एउटा मानक कृति बनिसकेको छ । नेपालभाषा काव्यको इतिहास लेख्दा सरासु अघि र सरासु पछि भन्ने दुई स्पष्ट कालखण्ड बनाउने गरिन्छ । सरासु का कारण उनी आफैं पनि एक मानक कविका रूपमा स्थापित छन् । अहिले नयाँ आउने कविहरूमा जसले अलि गतिलो लेख्छ, समालोचकहरू उसलाई भविष्यको पूर्ण वैद्य भनेर जोख्न थालिहाल्छन् । नेपालभाषामा यस्तो प्रेरणाको श्रेय कि दुर्गालाललाई छ, कि पूर्ण वैद्यलाई मात्रै छ । नेपालभाषाका अधिकांश साहित्यकार केवल लेखनमा सीमित छैनन् । भाषिक समानताको आन्दोलनमा उनीहरू सडकमा पनि उत्रिरहेका हुन्छन् । जस्तो दुर्गालाल श्रेष्ठ, मल्ल के सुन्दर, बुद्ध साय्मि, प्रतिसरा साय्मि आदिहरू हरेकजसो आन्दोलनमा कहिले राँको बालिरहेका हुन्छन्, कहिले टायर बालिरहेका हुन्छन् । तर, पूर्ण वैद्य सडकमा आगो बाल्ने त्यस्ता कार्यक्रममा कमै उपस्थित हुन्थे । तथापि यसको अर्थ उनी आगोसँग डराउँछन् भन्ने होइन । उनी पनि आगो बालिरहन्थे, तर पानीमा । पछिल्लो समय उनले लेखेका पानी कविता हरू यथार्थमा जम्मै आगो हुन् । उनले लेखेका छन्आफैंभित्र आगो नभईपानी पनि कहाँ पानी भएर बस्न सक्छ र ?उनले पानीलाई मात्रै विम्ब र प्रतीक बनाएर लेखेका कविताहरूको संग्रह लः लः खः (पानी पानी हो) केही वर्षअघि प्रकाशित भयो । पहिलो संग्रह प्रकाशनको करिब ३० वर्षपछि निस्केको यो संग्रहमा जो पूर्ण वैद्य भेटिन्छन्, त्यो सरासु वाला पूर्ण वैद्य होइन । उनको दोस्रो संग्रह यसरी निस्कियो, जसमा कृति मात्र होइन कवि नै फरक हुन् कि जस्तो लाग्छ । यो संग्रहले उनको परिचय पानी कवि मा रूपान्तरण गरिदियो । आफूभित्रका सम्पूर्ण आक्रोस, प्रेम, घृणा, विद्रोह, असन्तोष, उकुसमुकुसलाई उनले पानी बनाएर पोखेका छन् यो किताबमा । नेपालभाषा मात्र नभई नेपाली साहित्यका लागि समेत यो एउटा नयाँ प्रयोग थियो । यसभित्रका ९० वटा कविता लेख्न उनलाई ४० वर्ष लागेको थियो । यी कविता लेख्न बस्दा कतिपय ठाउँमा उनी पानी भएका छन्, कतिपय ठाउँमा पानी उनी भएको छ । पानीलाई आफू बनाउँदै उनी लेख्छन् ःभेटिए जति उचाइहरू भत्काएर, भेटिए जति खाडलहरू पुरेरयो धरतीको विषम धरातलपानीले मलाई प्रमाणित गर्छ, किभनौं, मभित्रकै एउटा आतुर वेग होसमानताप्रति तीव्र प्रतीक्षाको ।उनको लः लः खः संग्रहले साहित्य मात्र होइन, समग्र भाषाकै स्तरलाई एक तह माथि पुर्याइदिएको ठहर गरेका छन् डा कमलप्रकाश मल्लले । त्यो किताब नेपाली र अंग्रेजी भाषामा समेत अनुवाद भइसकेको छ । नेपालभाषाको कवितालाई छन्दबाट बाहिर निकाल्ने श्रेय पाएका पूर्ण वैद्यलाई कत्तिले छन्दविरोधी कवि पनि भन्छन् । किनभने उनको मान्यता थियो कवितामा पढ्ने भनेको कविता मात्रै हो, छन्द होइन । छन्द त कविताको खोल मात्रै हो । भित्रको वस्तु अब्बल छैन भने खोल राम्रै भएर के अर्थ ?तर, उनी आफैंचाहिँ छन्दविरोधी भएको स्विकार्दैनथे । म छन्दमा लेख्ने कविहरूको विरोधी होइन, कविता भनेको छन्दमै मात्र लेख्नुपर्छ भन्ने जिरहको मात्रै विरोधी हुँ, उनले एउटा अन्तर्वार्तामा भनेका छन् ।कम शब्द खर्चेर धेरै भन्न सक्नु उनको खुबी हो । त्यसैले तीन लाइनका हाइकु लेख्ने केही नयाँ कविहरूले उनलाई हाइकुतिर पनि कलम चलाउन आग्रह गरेका थिए । जवाफमा उनले भने, ओहो ! मात्र १७ वटा अक्षरमा आफ्ना जम्मै कुरा भन्न सक्ने क्षमता ममा छैन । म त्यो आँट गर्न सक्दिनँ ।कविताबाहेक उनी निबन्ध पनि लेख्थे । त्यसो त त्यो पनि भन्नु मात्रै निबन्ध हो, त्यसलाई पंक्तिपंक्तिमा लेखिएको कविताभन्दा फरक नपर्ला । जि छगू अभिव्यक्ति युगया (म एउटा अभिव्यक्ति युगको) नामक उनको निबन्धसंग्रह पनि प्रकाशित छ । त्यो संग्रहले पनि श्रेष्ठ सिरपाः (पुरस्कार) जितेको थियो ।त्यस्तै उनका साहित्य र काव्यसम्बन्धी अवधारणाको एउटा संग्रह पनि प्रकाशित छ । कविताया लागा (कविताको क्षेत्र) शीर्षकको उक्त संग्रहलाई डा मोहनहिमांशु थापाले पूर्ण वैद्यको पहिचान बोक्ने कृति भनेका छन् । त्यस्तै उनले जापानी भाषाका कवि सुन्तारो तानिकावाको एउटा कविता संग्रह पनि नेपालभाषामा अनुवाद गरेका छन् । पूर्ण वैद्य अन्तरमुखी थिए, कम बोल्थे । कम पनि कति भने उनी कवितामा पनि कम मात्रै बोल्थे, बढी बुझाउँथे । सायद कवितामा नबोलेका धेरै कुरा उनको मनमै कतै अड्किएको थियो । त्यो निकाल्न उनीसँग भेट्ने मेसो मिलाउँदै थिएँ । गत असारको अन्तिम दिन मात्रै उनले राष्ट्रपति विद्यादेवी भण्डरीका हातबाट नेपाल प्रज्ञा प्रतिष्ठानले प्रदान गरेको नेपाल मातृभाषा प्रज्ञा पुरस्कार ग्रहण गरेका थिए । त्यो उनले पाएको अन्तिम पुरस्कार हो । त्यही सन्दर्भमा उनको लामो अन्तर्वार्ता गर्ने समय मिलाउँदै थिए । अचानक खबर आयो, उनी कब्जियतका कारण अस्पताल भर्ना भएका छन् । भोलिपल्ट अर्को खबर आयो, उनलाई कोभिड पनि भएको छ । तेश्रो दिन अर्को खबर आयो, उनलाई भेन्टिलेटरमा राखिएको छ । छैटौं दिन अन्तिम खबर आयो उनी रहेनन् !विसं १९९७ को जनैपूर्णिमाका दिन भक्तपुरमा जन्मेका कवि वैद्य गएको जनै पूर्णिमाका दिन ८१ वर्ष लागथे । जन्मदिनको पाँच रातपछि भदौ १० गतेका दिन उनी बिते । उनका कविता आउनु नेपालभाषा साहित्यका लागि जसरी भूकम्प हुने गर्थ्यो, उनको जानु पनि साहित्यका लागि पहिरो भएको छ । उनी भूकम्प भएर आए, पहिरो भएर गए । सायद पानीजस्तै ।"
बाउ बदलिए भने,"मेसेन्जरको भिडियोकलमा मैले देखें, बुवालाई आँगनमा सुताइएको थियो । आँखा बन्द थिए । अनुहार ख्याउटे । श्वासप्रश्वासको चाप बढेको थियो । मेरो कान्छो दाइ भूपेन्द्रले यो शान्ताको तर्फबाट भनेर बुवाको मुखमा पानी खुवाउँदै गरेको देखेपछि मेरा आँखा एक्कासि धमिला भए । मैले वरिपरि तिरमिरतिरमिर देखें । हेर्न नसकेर चल्दै गरेको मेसेन्जरको भिडियो बन्द गरें । भक्कानिएर उभिएकै ठाउँमा थ्याच्च बसें । त्यतिबेला मेरो कर्मथलो क्यानडामा झमक्कै साँझ परेको थियो । मलाई लाग्यो, फेब्रुअरी ७ को त्यो साँझ मेरो संसार अँध्यारो बनाउन आएको हो ।बुबाको अनुहार मेरो आँखाअघि झलझली नाच्न थाल्यो । दुई हप्ताअघि बुवालाई हार्टअट्याक भएको थियो । केही दिनको अस्पताल बसाइपछि सुस्त गतिमा मान्छे चिन्ने र केही शब्द बोल्ने भए पनि स्वास्थ्य सुध्रिएको थिएन । चिकित्सककै सल्लाहअनुसार बुवालाई घर लगिएको थियो । थाहा थियो, अब बुवाको साथ हामीसित धेरै लामो समय रहँदैन । यति जान्दाजान्दै पनि भौतिक रूपमा रहुन्जेल मान्छेले आस मार्दैन । कोभिडको सकसले मैले कर्मथलो छाड्न सकेको थिइनँ । अमेरिका रहेकी दिदीको अवस्था पनि त्यही थियो । हामी दुई दिदीबहिनीले अन्तिम अवस्थामा आफ्नो भौतिक उपस्थिति बुबासामु गराउन सकेनौं । मेरा लागि यो जीवनभर बिझिरहने पीडा भएर रह्यो । यो सम्झेर म झन् भक्कानिएँ र मैले बुवालाई फर्केर हेरें ।सन्तानका लागि आमाबाबु शक्ति र साहसको बिम्ब हो । संस्कार र चेतना सिक्न हरेक आमाबुवा सबैभन्दा ठूलो विश्वविद्यालय हुन् । पाइला पाइलामा आउने समस्यासित जुध्ने कला मलाई सामान्य साक्षर बुवाले सिकाउनुभयो । छोराभन्दा छोरी कुनै हिसाबले कमजोर हुँदैनन र कहिल्यै आफूलाई कमजोर नठान्नु भन्ने पाठ पढाउनुभयो । बुवा इन्द्रबहादुर बस्नेतको कम्युनिष्ट विचारप्रति लगाव थियो । ज्ञान, चेतना, संस्कार, सामाजिक मूल्यमान्यताबारेको चिन्तन उहाँको समयभन्दा धेरै प्रगतिशील थियो । आफूले औपचारिक शिक्षा नलिए पनि दुई छोरा र तीन छोरीलाई विभेद नगरी शिक्षाको पहुँचमा मात्रै पुर्याउनुभएन आत्मनिर्भर बनाउन हरदम लागिरहनुभयो । छोरीलाई पढाउनुपर्छ, पढ्ने अवसर पाएनन् भने उनीहरू आत्मनिर्भर हुन सक्दैनन् र जीवन कठिन हुन्छ भन्ने बुवाको मान्यता उहाँ बाचुन्जेल अटल थियो । छोरीहरू हुर्किंदै गएपछि स्कुलतिरभन्दा बिहे गरेर पठाइदिने संस्कार हुर्काइरहेको समाजमा बुवाको एउटै संकल्प थियो पहिले पढाइ त्यसपछि बाँकी कुरा । अहिले लाग्छ, बुवाको चेतनास्तर र जागरण नाप्न यति कुरा काफी छ । बुवा सुनाउनुहुन्थ्यो, २०३५ सालमा एसएलसी सकेपछि जेठी दिदीलाई उच्च शिक्षाका लागि काठमाडौं पठाउन खोज्दा आफन्त र छरछिमेकले निको मानेनन् । पढाउन एक्लै काठमन्डु पठाउनुभन्दा बिहे गरिदिन उनीहरूले दिएको सल्लाह बुवाले सुन्नुभएन । बुबाको त्यो निर्णय समाजमा कुरा काट्ने मेलो बन्यो । ठूली दिदीलाई पच्छ्याउँदै माइली दिदी, दुई दाइ र मैले पनि काठमाडौं पढ्न पायौं । हामीले फुक्काफाल काठमाडौंमा पढ्न पायौं । बुबा भन्नुहुन्थ्यो, शिक्षामा गरेको लगानी पीपलबोटको चौतारो बनाएजस्तै हो, जो वर्षौंसम्म सियाँल दिइरहन्छ ।हाम्रो समाजका धेरै बुवाहरूलाई अहिले पनि लाग्छ, छोरी कमजोर हुन्छे । मेरा बुवालाई छोरा र छोरी बराबरी भन्ने लाग्थ्यो र त्यहीअनुसारको व्यवहार गर्नुहुन्थ्यो । दाइहरूलाई जस्तै हामीलाई कुनै छेकबार थिएन, संस्कारमा, पढाइमा सहभागितामा । हाम्रो सामाजिक स्वरूप, संस्कार र चिन्तनमा कमै बुवाले छोरीहरूलाई यसरी सघाउँछन् । मलाई लाग्छ, प्रत्येक बाबुहरू विभेदविरुद्ध उभिने हो भने छोराछोरीबीचको भेदभाव हट्न समय लाग्दैन । नेपाली समाजमा पितृसत्ताको अहम्ले त्यो गर्न दिएको छैन ।बुवा सधैं रुढीवादी विचारका विपक्षमा उभिनुभयो । हामी छोरीहरूले घरमा कहिल्यै महिनावारी बार्नुपरेन । महिनावारी प्राकृतिक नियम हो र यसमा छुतअछुत केही हुन्न भन्नुहुन्थ्यो बुवा । महिनावारीमा छोइछिटोलाई कुसंस्कार भन्नुहुन्थ्यो, जसले गर्दा हामीले घरमा अछुतको व्यवहार भोग्नुपरेन । बहुविवाह उहाँको नजरमा सधैं अपराध नै रह्यो । विवाहको लामो समयसम्म सन्तान नभएपछि घरमै केटी ल्याएर दोस्रो बिहे गर्न परिवार र छरछिमेकले दिएको दबाबविरुद्ध बुवा खरो उत्रिनुभयो । सन्तान नहुने दोष म मेरी श्रीमतीलाई दिएर अर्को बिहे गर्दिन, सन्तानै भएनछन् भने पनि अर्को बिहे गरेर म उनीमाथि अन्याय गर्दिनँ भन्ने बुवाको अडानमा कसैको केही चलेन । बुवा भन्नुहुन्थ्यो, समाज बदल्ने हो भने आफूबाटै सुरु गर्नुपर्छ । आफू नबदलिने तर अरू बदलियोस् भन्ने चाहना राखेर कहिल्यै परिवर्तन हुँदैन । परिवर्तनका लागि रुढीग्रस्त सामाजिक मान्यतालाई कुल्चिन, त्यसविरुद्ध बोल्न र उछिनेर अघि बढ्न बुवाले सधैं प्रेरणा दिइरहनुभयो । हामीले पढ्ने विषय, बस्ने ठाउँ, हिँड्ने साथी र गर्ने काममा बुवाले कहिल्यै हस्तक्षेप गर्नुभएन । सधैं भन्नुभयो, तिम्रो जीवन हो, कसरी सहज, सरल र आनन्दको बन्न सक्छ, त्यो हेक्का तिमीले राख्नुपर्छ । कहाँकहाँ ठक्कर लाग्छ भनेर आफैंले ख्याल गर्नुपर्छ । सधैं हात समातेर डोर्याउने मान्छे हुँदैनन्, भेटिँदैनन् । त्यसैले आफै दरिलो भएर हिंड्न सक्नुपर्छ । थाहा छैन, हामी बुवाले भनेजस्तो आँटिलो हुन सक्यौंसकेनौं !तर, हामी सबै दिदीबहिनीले आफ्नो जीवन आफूले भनेजसरी नै रोज्यौं । पढ्यौं, आफ्नो मनखुसी विषय । काम आफ्नै रुचीको गर्यौं । छोरीहरूले रुचाएको, छानेको र गरेको निर्णयमा बुवाले न प्रश्न गर्नुभयो न शंका । सधैं भन्नुभयो, मलाई होइन आफूलाई सोध । ठीक गर्दै छु भन्ने लागेको छ भने निर्णय गर । म त्यसमा सधैं खुसी हुनेछु ।बुवाले सधैं भन्नुभयो, छोरी दान गर्ने चिज होइन । म छोरीहरूको कन्यादान गर्दिन । उनीहरू जन्मेको घर सधैं उनीहरूका लागि पनि उत्तिकै हो जति उनीहरूका दाजुभाइको हो । छोरीका लागि केटा खोज्ने र कन्यादान गर्ने कुरा हाम्रो प्राथमिकता हुनुहुन्न । हाम्रो काम पढाइदिने र सही बाटो लाग भनिदिने हो । यसले उनीहरूको आत्मबल बढ्नेछ । बिहे उनीहरूको व्यक्तिगत निर्णय हो, जोसित खुसी हुन्छन् त्यहीसित गर्छन् । हामी तीनै जना दिदीबहिनीले आफ्नो जीवनसाथी आफैं रोज्यौं । बुवाको उपस्थितिमा परम्परागत रूपमै विवाह गर्यौं । तर, कन्यादान र गोडा धुने विधि हामीले गरेनौं, जसमा बुवाले सधैं गर्व र खुसी मान्नुभयो । बुवाकै प्रेरणाले मैले करिब एक दशक सञ्चार क्षेत्रमा काम गर्दा पनि लैंगिक विभेदबारे आवाज उठाएँ । मेरो आठवर्षे क्यानडा बसाइ, यहाँको पढाइ, काम र क्यानडामा महिलाप्रति गरिने व्यहारको अनुभवले भन्छ, रुढीग्रस्त पितृसत्तात्मक नेपाली समाज छोरीमैत्री बनाउन सबैभन्दा पहिले हरेक बाउहरूको सोच बदलिनु जरुरी छ । बाउहरूले छोरीलाई पनि मान्छे ठानेर व्यवहार नगरुन्जेल छोरीमाथिको हिंसा अन्त्य हुँदैन । शिक्षाको महत्त्व बुझेरै होला आफ्नो समुदायमा विद्यालय बनाउन होस् वा छात्रवृत्तिका लागि अक्षयकोष स्थापना गर्न, चेपाङ बस्तीमा सघाउन होस् वा टोल सुधारमा चाल्नुपर्ने कदमबारे आफ्ना धारणा राख्न जीवनको उत्तरार्द्धसम्मै पुरानो साइकलमा गाउँ चहारिरहनुभयो बुवा । उहाँको योगदान चितवनको पार्वतीपुरमा रहनेले पक्कै महसुस गरेका छन् ।थाहा छ, बुवाको मृत्यु मेरो अंशगत पीडा हो । बुवा हुँदा जीवनको लय, उर्जा र साहस छुट्टै हुनेरहेछ । यतिखेर जीवनको एउटा लय बिथोलिएझैं लागेको छ । विछोड र बिदाइ मन नपराउने बुवा अब कहिल्यै नफर्किने गरी आफैं बिदा भएर जानुभयो भन्ने सत्य स्विकार्न मनले मानिरहेको छैन । कोभिड कहर नहुँदो हो त शायद हजारौं माइल परबाट पनि म अन्तिम अवस्थामा बुवालाई भेट्न पुग्थें, अब जीवनभर त्यो सम्भव रहेन । अब बुवालाई सम्झनु र उहाँले देखाएको परिवर्तनको बाटोलाई आफ्नो ठाउँबाट निरन्तरता दिनुबाहेकको विकल्प हामी सन्तानसित बाँकी छैन ।"
जेबीका जीवनआलापहरू,"जनताले खुबै रुचाए त्यो गीत । हामी पनि दङदास !काठमाडौंमा पनि संकल्प गीति कार्यक्रम हरू प्रस्तुत हुन थाले । जेबी टुहुरे, शम्भु राई, लोचन भट्टराईहरू धरानबाट काठमाडौंमा सहभागी हुन आउनुभयो । पार्टी संगठन गर्न, पार्टीको सैद्धान्तिक परिचय आम जनतामा पुर्याउन, हरक्षेत्रमा पार्टी विस्तार गर्न हाम्रा गीत र गीति कार्यक्रमहरूबाट नेकपामालेलाई अकल्पनीय सहयोग पुगेको थियो । हाम्रो गीतिप्रभाबबाट अताल्लिएर अन्य पार्टी र पञ्चायती मान्छेहरू बराबर भन्थे, बामे बजियाहरूले गीतैले नै देशमा डढेलो लाए गीतैले सिध्याउने भए अरू पार्टीहरूलाईतेरिमा हो !पार्टीप्रति साथीहरू इमानदार थिए । सबै दुःखीगरिब नै थिए, दुःखजिलो गरेर जिन्दगी गुजार्थे कोही सानो खिस्रिमिस्री दोकान चलाएर, कोही चियाको सानो होटेल थापेर । तर,उनीहरू पार्टीमा आबद्ध छन् भनेर थाहा पाउने चतुरे कमरेडहरू होटेलमा गएर मग्न खान्थे, पैसा दिने बेला पछि मिलाउँला है भनेर हिंड्थे । खाएर किन पैसा नदिएको भन्दा काननिर मुख ल्याएर सानो स्वरमा भन्थे, पैसा नदिए पनि हुन्छ क्या, उहाँ त हाम्रो पार्टी कमरेड पो हो त !दुःखको जीवन गुजारामा केही सहयोग पुग्थ्यो कि भनेर जेबीले पनि शान्त शीतल लज विराटनगरमा खोल्नुभयो । म पनि एक पटक जेबीको लजमा पुगेँ । दुःखजिलो गरेर लज सामान्यतः राम्रै, ठीकै बनाउनुभएको थियो । खाना खाएर पैसा दिन खोज्दा उहाँले लिन मान्नुभएन । मैले मानिनँ, लाग्नेजति दिएँ र भनेँ, यसरी त कसरी लज चल्छ होला र जेबीजी ! काम गर्नेहरूलाई तलब दिन, घरको भाडा तिर्न, चाहिने सामानहरू किन्न पैसा नभई कसरी चल्छ र लज !के भन्नुहुन्छ रामेशजी, मनको बह खोल्दै उहाँले भन्नुभयो, लज त खोलियो, तर पार्टी पाल्ने ठाउँजस्तो पो भएको छ त यो । काँकाँबाट कमरेडजीहरू आउनुहुन्छ, खानुहुन्छ, सुत्नुहुन्छ पैसा तिर्ने बेलामा हामी त पार्टीको काममा आएको, पार्टीले नै मिलाउँछ है कमरेड भन्दै लस्किनुहुन्छ । नभन्दै एक दिन जेबीको लज पार्टीकै साथीहरूको कारण धराशायी भएको खबर आयो । उहाँको मात्र हो र पार्टीभित्रका धेरैसाथीहरूजो सानोतिनो काम गरेर जीवन धान्थे यस्तै प्रवृत्तिहरूको सिकार भएर टाट पल्टिन्थे । कठै बिचरा धेरैको जीवनपेसा यसरी नै पार्टीबाट उजाडिएको देखेँ मैले !२०४६ सालपछि पार्टीर्हरू खुला भए । जेबी नेकपामाले पार्टीको तर्फबाट कलाकार भएर पार्टी निर्देशनअन्तर्गत सांस्कृतिक मोर्चामा काम गर्न थाल्नुभयो । २०३९ सालतिर नै नेताजीहरूका बानीव्यहोरामा आएको परिवर्तनबाट आजित भएर म अब यिनले देश बनाउँदैनन्, आफूलाई बनाउनतिर लाग्छन् भनेर पार्टी छोडिसकेको थिएँ । जेबी पनि कहिलेकाहीं मसँग पार्टीजीवनप्रतिको असन्तुष्टि यसरी पोख्नुहुन्थ्यो, कहिले काँ , कहिले काँ, पार्टीले जाँ भन्छ त्याँ, जे भन्छ त्यै, मन परे पनि नपरे पनि गर्नैपर्ने, मान्नैपर्ने । पार्टीमा त हाम्रो क्यै मूल्य नभएझैं लाग्ने रामेशजी । नेताहरूसँग दाँज्दै हामीलाई सानो पारेर हेर्ने, त्यस्तै हेलाहोचोको व्यवहार गर्ने । जनतामा हुँदा म पनि यो देशको केही हुँजस्तो लाग्थ्यो, पार्टीभित्र छिरेपछि त त्यो भावना कता गयो कता ! साह्रै दुःख लाग्छ ।पछिपछि पनि कार्यक्रमहरूमा भेट हुँदा जेबी मलाई एकान्तमा लैजानुहुन्थ्यो र वर्तमानमा भोगेका दुखाइ, घोचाइहरू पोख्नुहुन्थ्यो, अरू कसैलाई भनूँ पार्टीका माथितिर कुरा पुग्ला र कारबाही भोग्नुपर्ला भन्ने डर, तपाईंसँग भेट्दा मनका सबै बहहरू पोखेर हलुंगो हुन मन लाग्छ रामेशजी । आर्थिक कमजोरीले पार्टीले दिएको माना खाएर बाँच्नुपर्यो । केटाकेटीहरू पनि अब त केही ठूला भए । पैसा कमाउन लाखापाखा लाग्छन् । भनेजस्तो के हुन्थ्यो । अनेक झन्झटहरू आइलाग्छन् । एमालेमा रहेर बाँच्न पनि कठिन भो, माओवादीतिर छिर्दा जिउन क्यै सजिलो हुन्थ्यो कि जस्तो लागेर त्यतैतिर पो छिरेँ म त । तलका कमरेडहरूलाई गरिब, निर्धन, दरिद्र बनाउँदा पैसावाल कमरेडहरूलाई तिनलाई खेलाएर आफ्नो स्वार्थ सिद्ध गर्न सजिलो हुने रैछ । त्यसैले पार्टीभित्र स्वतन्त्र र सजिलो भएर बाँच्न सजिलो नहुने कुरा मैले प्रस्टै बुझेँ । नेताका निगाह भए सांसदको इज्जतसम्म पाइने । सांसद हुँदा हामीजस्ता सोझासाझाहरूले अरूले जस्तो धन कमाउन पनि आफ्नो नैतिकताले नदिने । यत्रो जीवन यसरी नै सिध्याएँ रामेशजी मैले । यस्तै दिन ल्याउन हामीले त्यत्रो त्याग तपस्या गरेका हौं त ? देश त खै केही पनि फेरिएन । जनताले त्यत्रो साथ दिए, त्यत्रो ज्यान दिए, उनीहरूले पनि खै के पाए ? कहिलेकाहीँ त हाम्रो कारणले पनि जनताले धोका पाएको हो कि जस्तो लाग्छ  अति विश्वास गर्यौं ।सोझो मन, छलकपट केही नजान्ने, पहिले जनतामाझ हुँदा अनि मालेएमाले हुँदै माओवादीमा प्रवेश गर्दा पनि मान्छेहरूले जेबी टुहुरेलाई कहिल्यै कसैले गाली गरेको सुनिनँ । बरु धेरैले यसो भने, पार्टीसँग मतलब छैन हामीलाई, जुन पार्टीमा रहे पनि जेबी पहिला हामी जनताको हो । उसले नेपाली जनताको अहित कहिल्यै सोचेन । जनताको शिर ढाल्ने काम पनि केही गरेन । जहाँ रहे पनि चोखो मनले देश र जनताको हितमा गीतहरू गाई नै रह्यो । नेपाल र नेपाली जनताको पक्षमा दरोसँग उभिइरह्यो ।जेबी अकस्मात जानुभयो । अस्पताल पुगेपनि हामीमाझ फर्कने ठूलो आशा थियो । कोरोना आतंकको समय दुःखद खबर आयो । साथी, भाइ, बहिनीहरू अन्तिम श्रद्धा दिन आर्यघाट पुग्नुभयो । उहाँ जनताको जनप्रिय कलाकार ! उहाँको लोकप्रियतालाई आफ्नो पक्षमा पार्न पार्टीहरूले आआफ्नो झन्डाले उहाँको शव छोप्न तँछाडमछाड गरे कि ! मन सशंकित भइरह्यो । त्यहीबेला मेरो मनमा एउटा इच्छा खेलिरह्यो, उहाँको शवलाई नेपालको चन्द्रसूर्य अंकित राष्ट्रिय झन्डा ओढाएर सुशोभित गरे राष्ट्रसम्मान उच्च हुनेथियो । त्यही नै उत्तम श्रद्धाञ्जली हुनेथियो । मन दुःखी थियो । भित्रबाट मेरो अन्तस्करण मधुरो स्वरमा बोल्यो जेबीजी बिदाश्रद्धाञ्जली ! तपाईंका सुन्दर गीतहरूमा हाम्रो भेट भइरहनेछ !"
धरहरा,पुलिस दाइ नयाा बनेको धरहरामा आज एक रात बास दिनुस् न !

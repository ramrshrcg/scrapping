शीर्षक,विवरण
सिंहदरबार रंग्याउन आएका ९० वर्षीय वृद्ध,"प्रशासन शाखाले निराश बनाएपछि उनी महाशाखा प्रमुख सहसचिव तारानाथ अधिकारीको कार्यकक्ष पुगे । सहसचिव अधिकारी मन्त्रालयभित्रै कतै बैठक परेकाले त्यहाँ नभएको खबर उनलाई सुनाइयो । १० मिनेट हाराहारी पर्खिएपछि उनले त्यहाँबाट पनि आस मारे । लगत्तै एकतला ओर्लिएर सचिव यादवप्रसाद कोइरालाको कोठातर्फ लागे । सचिवको नेमप्लेटमा बाहिर लेखिएको थियो । सचिव भने मन्त्रालयभित्रै थिए । केहीबेर अघिसम्म उनी युट्युबमा चर्चित माता सविता आचार्यसँग भेटघाटमा थिए । उनी खासमा गृहमन्त्री बालकृष्ण खाँणलाई भेट्न हिँडेकी रहिछन् । बाटो परेकाले संस्कृति मन्त्रालयका सचिवलाई पनि भेटें, आखिर धर्मसंस्कृतिको मान्छे, त्यसैले संस्कृति मन्त्रालय पनि पसेकी हुँ, उनको भनाइ थियो । बाटो परेर पसेकी माता सविताले सचिवलाई सजिलै भेट्न पाइन् तर काम लिएर आएका वृद्ध वीरबहादुरले पाएनन् । माताजीसँग तस्बिर खिचाएपछि सचिव अर्को ढोकाबाट कतै गए । उनको कोठामा पर्यटन विभागका महानिर्देशक रुद्रसिंह तामाङ, उपसचिव मीरा आचार्य, मन्त्रालयकै सहसचिव बुद्धिसागर लामिछाने, पर्यटन बोर्डका सीईओ धनञ्जय रेग्मी र नेपाल वायुसेवा निगमका महाप्रबन्धक डिमप्रसाद पौडेललगायत अधिकारी थिए । केहीबेरमै सचिव कार्यकक्षमा फर्किए । लगत्तै सेप्टेम्बर २७ (असोज ११) मा मनाइने विश्व पर्यटन दिवसबारे बैठक बस्यो । बैठकमा संक्षिप्त सहभागी भएर सचिव कोइराला फेरि भेटघाटमा लागे । बाँकी सहभागीले बैठक अघि बढाए । सचिवलाई भेट्न कर्मचारीभित्र पस्थे, निस्कन्थे । पानीले भिजेको जुत्ता र मैलो दौरासुरुवाल पहिरिएका वीरबहादुर भने भित्र पस्नेनिस्किनेलाई टुलुटुलु हेर्दै पालो कुरेर बसिरहे । उनको छेउमा सुर्खेतकी लोकगायिका भीमा सुवेदी पनि बसिरहेकी थिइन् । पयर्टनसम्बन्धी गीत गाएकाले सचिवलाई सुनाउन आएकी थिइन् तर उनले पनि भेट्न पाइनन् । यहीबीच राष्ट्रिय पुनर्निर्माण प्राधिकरण सहसचिव भरत अर्यालभित्र पसे, निस्किए । सचिवलाई भेट्ने क्रम चलिरह्यो । त्यसपछि सचिव कोइराला मन्त्रालयको ठूलो हलतर्फ उक्लिए । त्यहाँ आइतबारको संविधान दिवस र उत्कृष्ट कर्मचारी घोषणा गर्ने अर्को बैठक थियो । सचिवको सचिवालयका कर्मचारीले वीरबहादुरलाई सचिवजी आज आउनुभएको छैन, अब आउनुहुन्न भनेर टुंगो दिएपछि पर्खने बहाना सकियो । देशको धर्मसंस्कृति पनि हेर्ने पर्यटन मन्त्रालयमा वृद्ध नागरिकलाई कसैले पनि राम्रो जानकारी दिएन । सचिव मन्त्रालयमै भए पनि सचिव आएकै छैनन् भनेर निराश बनाइयो । मुटुका पनि बिरामी वीरबहादुर सुस्तरी पहिलो तलामा रहेको मन्त्रीको कार्यकक्षमा ओर्लिए । कार्यकक्ष आफैं मन्त्रीको पर्खाइमा थियो । उनले त्यहाँ शौचालय जान खाजे । ढोका खोल्न नसकेर त्यसै फर्किए । चार वर्षदेखि प्रोस्टेट ग्रन्थीको समस्याबाट पीडित उनी प्लास्टिकको पाइप राखेर हिँडडुल गर्छन् । हड्डी खिएर उनलाई दुःख थपिदिएको छ । बिहीबारमात्रै वीर अस्पताल पुगेर जँचाएका उनको झोलामा औषधिका पोकैपोका छन् । चार छोरी र दुई छोराका बाबु वीरबहादुरकी ७७ वर्षीया पत्नी पनि अल्जाइमरकी बिरामी छन् । म त अहिले पनि पसिना बगाएर खान सक्छु, बूढीको रोगले चिन्तित छु, औषधि उपचारमा सहयोग हुन्छ भनेर काम खोज्न निस्किएको, उनले हिम्मत देखाए । सामाजिक, आर्थिक, राजनीतिक रूपमा उपेक्षित यस्ता नागरिक सिंहदरबारमा कति आउँछन् कति, त्यसैले कर्मचारीलाई परबाह भएन । तर यी वृद्ध भने आफ्नो सारा योजना भत्किएजस्तै थक्थक मानिरहेका थिए । भक्तपुरको दुवाकोटस्थित छोरीको डेराबाट उनी बिहान ८ बजे हिँडेका रहेछन्, बेलुका फर्कन खोज्दा ४ बज्नै लागेको थियो । वृद्ध र रोगी शरीर लिएर पनि सिंहदरबार रंगाउने हिम्मत लिएर छिरेका उनी रङहीन अनुहार लिएर बाहिरिए । लौरो ट्वाक, ट्वाक टेक्दै उनी बाटो लागेको केहीबेरमा दर्केर पानी पर्यो ।"
रोकियो अन्तर्राष्ट्रिय रंगशाला,"परियोजनाको परिकल्पना नेपालले सन् २०१८ मा एक दिवसीय मान्यता प्राप्त गर्यो । यस्तो ऐतिहासिक सफलता हासिल गर्दा अन्तर्राष्ट्रिय मापदण्डको रंगशाला चाहिन्छ भन्ने चौतर्फी आवाज उठ्यो । त्यसपछि धुर्मुसले फेसबुकमा नमुना नेपाल कि क्रिकेट रंगशाला पहिला भनेर प्रश्न गर्दा शतप्रतिशतले क्रिकेट रंगशालाको माग गरेपछि उनीहरूले यो परियोजना अगाडि बढाउने निर्णय गरे । फेसबुकको प्रतिक्रियामै करोडौं रकम घोषणा भयो ।राज्यले जग्गा उपलब्ध गराउँछ र स्रोत व्यवस्थापनको ग्यारेन्टी हुन्छ भने धुर्मुससुन्तलीले रंगशाला निर्माणको संयोजन गर्न सक्छन् भन्ने भएछ । रूपन्देही, मकवानपुर, पोखरा, ललितपुर, दाङ, काठमाडौं, विराटनगरलगायत धेरै ठाउँबाट जग्गा उपलब्ध गराउने भन्दै पत्राचार आयो । वाग्मती प्रदेश सरकारका तत्कालीन मुख्यमन्त्री डोरमणि पौडेल, खेलकुदमन्त्री जगत विश्वकर्मालगायतसँग धेरै ठाउँमा जग्गा हेर्न पुगे धुर्मुस ।सरकारको त्यस किसिमको उपस्थिति, शुभचिन्तकको सहयोग आश्वासन सबैको साथ भयो भने ३ अर्ब त केही पनि होइन । सहयोगी दाता जोडिँदै जालान् भन्ने सोच पनि थियो, कट्टेलले सुनाए, चितवन सबैका लागि केन्द्र पर्ने भयो । त्यसैले रंगशाला निर्माणका लागि चितवन रोजें । अहिले परिस्थिति प्रतिकूल बनेको उनको भनाइ छ ।यस्तो महत्त्वाकांक्षी परियोजनामा हात हालेकामा पछुतो छैन ? भन्ने प्रश्नको जवाफमा उनले भने, सबै नागरिक रंगशाला निर्माण हाम्रो पनि दायित्व हो भनेर लागिपर्नु भयो, सरकारले यसलाई प्राथमिकतामा राख्यो भने यो सामान्य हो तर एक व्यक्ति र रकम हेर्ने हो भने महत्त्वाकांक्षी पनि हो । मैले त्यो हिसाबमा महत्त्वाकांक्षीका रूपमा त्यतिखेर हेरेको होइन ।घोषित रकम उठे मात्र पनि रंगशालाको संरचना बन्ने उनको भनाइ छ । बन्नलाई केही आपत् छैन, हामी त्यस्तो अभावमा पनि यो चरणसम्म आइपुग्यौं भने अहिले उधारो रकम मात्रै भुक्तानी गर्न पाइयो भने पनि परियोजना चलाउन सकिन्छ । रंगशालाको पूर्वाधार निर्माण भइसकेको छ । काम रोकिँदा पूर्वाधार अलपत्र पर्ने अवस्थामा छ, उनले भने, यो धुर्मुससुन्तलीको रंगशाला होइन, राष्ट्रको रंगशाला हो नि । व्यक्तिको रंगशाला सोचियो भने अलपत्रै हुन्छ होला तर यो सरकारको दायित्व हो भन्ने सोचेर सबै पक्ष मिलेर गरे भने अलपत्र हुँदैन । मलाई लाग्छ, अहिले काम रोकिएको हो । यसलाई निरन्तरता दिन सबै पक्ष लाग्नुपर्छ ।३ अर्ब ५५ करोडको अनुमानित लागतमा २० बिघा ६ कट्ठाको क्षेत्रफलमा बन्ने भनिएको रंगशालाका लागि अहिलेसम्म ३८ करोड ३४ लाख ३२ हजार ७ सय ४१ रुपैयाँ उठेको छ । परियोजनाको आर्थिक प्रशासन शाखाका मुक्ति तिमिल्सिनाले दिएको मासिक खर्च विवरणले अहिलेसम्म रंगशालामा ५४ करोड ६२ लाख २१ हजार १३ रुपैयाँ खर्च भइसकेको छ । १६ करोड २७ लाख ८८ हजार २ सय ७२ रुपैयाँ ऋण छ । महायज्ञमा ६९ करोड ४५ लाख ५६ हजार रकम कबोल भयो । तर ९ करोड २५ लाख ५९ हजार ९ सय ५ रुपैयाँ मात्रै उठेको छ । बोलकबोल रकम दिने हो भने रंगशाला निर्माणका लागि राहत मिल्नेछ । बोलकबोल रकम ६० करोड १९ लाख ९६ हजार ९५ रुपैयाँ उठ्न बाँकी छ । त्यस्तै अन्य तिर्नॅपर्ने दायित्व (व्यक्तिगत संघ संस्था ऋण सापटी) १९ करोड ५० लाख छ । कट्टेलले आफूहरू सरकारलाई सघाउन हिँडेको बताए । सरकारले रंगशाला प्राथमिकतामा राखिदियोस्, अघिल्लो सरकारलाई हामीले धेरै हारगुहार गरेका छौं । हामी सघाउन हिँडेका हौं । कसैलाई चुनौती दिन खोजेका होइनौं, एउटा सेवकको हिसाबले हामीले काम गरिरहेका छौं, उनले भने, काम रोकिनु भएन । हामी रोक्ने पक्षमा होइनौं ।तपाईंहरूले रंगशाला निर्माणको रकम दुरुपयोग गरेको भन्ने सुनिन्छ ? भन्ने प्रश्नमा उनले ती सबै निराधार आरोप भएको बताए । यी कुरामा कहीँ पनि सत्यता छैन । यी आरोप मात्र हुन्, उनले भने । हामीले २०७१ बाट जति पनि काम गरेका छौं, नितान्त स्वयंसेवक बनेर गरेका छौं । स्वयंसेवक भएर काम गर्दा के हो त आम्दानी भन्ने हुन्छ । हामी पेसाले कलाकार । बस्तीमा काम गरिरहँदा हामीले कार्यक्रममा सहभागी भएको कुरा ओझेलमा पर्यो । सामाजिक काममा होमिँदा विभिन्न प्रतिष्ठित कम्पनीले हामीलाई सद्भावना दूत नियुक्त गर्नुभयो । त्यो हाम्रो आम्दानीको स्रोत बन्यो, उनले स्पष्टीकरण दिए ।बीचमा फिल्म बनाए पनि त्यसमा आफ्नो लगानी नरहेको उनले बताए । रंगशालाबाट रकम उठाएर फिल्म बनाएको हो, घर चलाएको हो कि भन्ने भ्रम फैलियो । त्यो सत्य होइन । हामी फिल्मको निर्माण संयोजक मात्र हौं, उनले भने ।"
नयाँ भेरिएन्ट भित्रिने डर,"उनीहरूले छिमेकी मुलुक वा नयाँ भेरिएन्टको उद्गम मुलुकबाट आउनेमाथि निरन्तर कडा निगरानी गर्न सुझावसमेत दिए । विमानस्थललगायत विभिन्न प्रवेश बिन्दुवाट भित्रने व्यक्तिलाई हेल्थ डेस्क राखिने र तिनको एन्टिजेन परीक्षणलाई प्राथमिकतासाथ जिनोमिक सिक्वेन्सिङ गरी हेर्ने तयारी थालिएको डा पौडेलले बताए । तत्काल डेल्टा र डेल्टा प्लसबाहेक अन्य भेरिएन्ट नथपिए पनि प्रवेश बिन्दुबाट त्यो खतरा छ, उनले भने ।ग्लोबल इनिसिएटिभ अन सेयरिङ अल इन्फ्लुएन्जा डेटा (जीआईएसएआईडी) का अनुसार नेपालले हालसम्म २ सय ३२ नमुनाको सिक्वेन्सिङ गर्दा १ सय ९७ वटा विभिन्न भेरिएन्ट र ३३ वटा वाइल्ड टाइपको कोभिड देखिएको छ । भेरिएन्टमध्ये १ सय ८४ वटामा डेल्टा, ११ मा अल्फा र २ नमुनामा कप्पा भेरिएन्ट पाइएको हो । हालसम्म २ सय ३२ नमुनाको जिन सिक्वेन्सिङ गर्दा ८५ प्रतिशतमा भेरिएन्ट र १५ प्रतिशतमा वाइल्ड टाइपको कोभिड देखिएको छ, भाइरोलोजिस्ट एवं प्रदेश२ जनस्वास्थ्य प्रयोगशालाका निर्देशक डा श्रवणकुमार मिश्रले भने ।विश्व स्वास्थ्य संगठन (डब्लूएचओ) ले जनवरीतिर कोलम्बियामा पाइएको बी१६२१ भेरिएन्टलाई पछिल्लो समय ग्रिक वर्णमालाका आधारमा म्यु नाम दिएको छ । यसलाई भेरिएन्ट अफ इन्टरेस्ट का सूचीमा समेत सामेल गरिएको छ । यो भेरिएन्टको म्युटेसन (जिनसम्बन्धी परिवर्तन) ले कोभिडविरुद्घको खोपको असर कम गर्न सक्ने डब्लूएचओले जनाएको छ । शरीरमा भाइरसविरुद्घ बनेको इम्युनिटी (प्रतिरोधक क्षमता) लाई यो भेरिएन्टले छल्न सक्छ, डा मिश्रले भने, दक्षिण अफ्रिकामा पाइएको सी१२ ले पनि इम्युनिटीलाई छलेको पाइएको छ । यसखालका भेरिएन्टले खोपको प्रभावकारितालाई समेत जित्ने उनको भनाइ छ ।राष्ट्रिय जनस्वास्थ्य प्रयोगशालाकी निर्देशक डा रुना झाले नयाँ भेरिएन्ट भित्रन नदिन सीमामा कडाइका साथ सतर्कता अपनाउनुपर्ने बताइन् । बोर्डर र नाकाबाट मुलुक भित्रिनेहरूको निरन्तर कोभिड स्क्रिनिङ अत्यावश्यक छ, उनले भनिन्, पछिल्ला दिनमा हामी सिक्वेन्सिङ बढाउने योजनामा छौं । नेपालमा कोभिडको दोस्रो लहरका लागि डेल्टा भेरिएन्टलाई जिम्मेवार मानिएको छ । डब्लूएचओले यसैसाता जारी गरेको विवरणअनुसार हालसम्म १ सय ९३ मुलुकमा अल्फा भेरिएन्ट, १ सय ४२ मुलुकमा बिटा, ९६ मुलुकमा गामा र १ सय ८० मुलुकमा डेल्टा देखिएको छ । चारै भेरिएन्टलाई डब्लूएचओले भेरिएन्ट अफ कन्सर्नको सूचीमा राखेको छ । म्युलगायत इटा, आयोटा, कप्पा, ल्याम्ब्डा भेरिएन्ट अफ इन्टरेस्टको सूचीमा छन् ।विभिन्न नमुनाको जिनोमिक सिक्वेन्सिङ गर्दा विश्वमै सबैभन्दा बढी डेल्टा भेरिएन्ट देखिएको छ । नेपालमा समेत अहिले करिब सबै नमुनामा डेल्टा देखिएको छ । जीआईएसएआईडीका अनुसार ३५ लाख ६७ हजार ९ सय ८ नमुनामा जिनोमिक सिक्वेन्सिङ गरिएको छ । यसअन्तर्गत ११ लाख ५१ हजार ४ सय ५७ नमुनामा डेल्टा देखिएको हो ।"
चीनबाट आयो ४४ लाख खोप,"काठमाडौं (कास) चीनसँग नेपाल सरकारले खरिद गरेको भेरोसेल खोपको ४४ लाख मात्रा शुक्रबार आइपुगेको छ । स्वास्थ्य सेवा विभाग खोप शाखा प्रमुख डा सागर दाहालले यी खोप १० वटा हिमाली जिल्लाका १८ वर्ष माथिका सबैलाई लगाइने बताए । हालसम्म २४ लाख ४८ हजार कोभिसिल्ड, ७४ लाख भेरोसेल, १६ लाख जोन्सन एन्ड जोन्सन, १७ लाख ७७ हजार ३ सय २० मात्रा अस्ट्राजेनेकाको खोप नेपालमा आइसकेको छ । स्वास्थ्य मन्त्रालयको शुक्रबारसम्मको तथ्यांक हेर्दा देशभर ५४ लाख ७३ हजार १ सय ५१ जनाले कोरोनाविरुद्धको पूर्ण मात्रा खोप लगाइसकेका छन् । त्यसैगरी ६० लाख ५७ हजार १ सय ९४ जनाले पहिलो मात्रा लगाएका छन् ।"
अदालतले सजाय तोकेका दलाललाई प्रहरीले छाड्दा,"२०७५ पुस २४ अवैध रुपमा अमेरिका पुगेका दाङका नरेन्द्र बस्नेत डिपोर्ट२०७६ जेठ २७टोपबहादुर जीसीसहित तीनविरूद्ध काठमाडौं जिल्ला अदालतमा मानव बेचबिखन मुद्दा दर्ता २०७६ असार ४ ः काठमाडौं जिल्ला अदालतबाट टोपबहादुरलाई १५ लाख धरौटीमा छाड्ने आदेश२०७७ असार ५क्यारेबियन सागरमा डुंगा दुर्घटनामा परी एन्जल, रेशम, हेमराजसहित ७ नेपाली बेपत्ता २०७७ पुस १९काठमाडौं जिल्ला अदालतबाट टोपबहादुरलाई २ वर्ष कैद र १२ लाख क्षतिपूर्तिको फैसला२०७७ माघ २जिल्ला प्रहरी कार्यालय दाङबाट टोपबहादुर पक्राउ तर त्यही दिन रिहा२०७७ चैत १७अमेरिका लैजाने भन्दै टोपबहादुरले एन्जल, रेशम र हेमराजलाई घरबाट हिँडाए२०७८ वैशाख १३काठमाडौं जिल्ला अदालतको फैसलामाथि उच्च अदालत पाटनमा पुनरावेदन"
अफगानिस्तानबाट ३४ नेपालीको उद्धार गरिँदै,"काठमाडौं (कास) अफगानिस्तानमा अलपत्र ३४ नेपालीलाई शनिबार उद्धार गरेर स्वदेश ल्याइने भएको छ । अफगानिस्तानको अवस्था अझै सहज नभएपछि त्यहाँ रहेका बाँकी नेपालीलाई ल्याउन लागिएको हो । गैरकानुनी रूपमा अफगानिस्तान छिरेका उनीहरूलाई फर्काउन नयाँदिल्लीस्थित नेपाली दूतावासले समन्वय गरिरहेको छ । दिल्लीस्थित नेपाली दूतावासका उपनियोग प्रमुख रामप्रसाद सुवेदीका अनुसार नेपाली टोलीले शनिबार बिहान १० बजे काबुल छाड्नेछ । अफगानिस्तानबाट उड्ने चार्टर विमानमा संयुक्त राष्ट्रसंघ (यूएन) र युनिसेफमा काम गरिरहेका करिब एक सय नेपाली पनि सँगै आउनेछन् । अलपत्र नेपालीलाई काबुलमा राष्ट्रसंघको सहयोगमा सुरक्षित रूपमा राखिएको छ । अमेरिकी सेनाले २० वर्षपछि अगस्ट ३० मा अफगानिस्तान छाडेपछि त्यहाँ नेपालीसहित विदेशी नागरिकको सुरक्षालाई लिएर प्रश्न उठिरहेको छ । सरकारले अफगानिस्तानमा करिब १५ सय नेपाली रहेको अनुमान गरेको थियो । तर, हाल करिब एक हजार नेपाली रहेको देखिन्छ । परराष्ट्र मन्त्रालयका अनुसार ९ सय ४० नेपालीको उद्धार भइसकेको छ । त्यहाँ अलपत्र परेका थप नेपाली भने भेटिएका छैनन् । दिल्ली दूतावासले यसअघि अफगानिस्तानमा रहेका नेपाली खोज्न त्यहीं रहेका नेपालीलाई नै जिम्मेवारी दिएको थियो । दिल्लीस्थित नेपाली दूतावासले अफगानिस्तानलाई समेत हेर्ने भए पनि कूटनीतिक कर्मचारीले काबुल नटेकेको करिब ४ वर्ष भइसकेको छ ।"
सीमास्तम्भ नपुगी टोली फिर्ता,"(सुर्खेतहुम्ला)  गृहमन्त्रालयको नेपालचीन सीमा अध्ययन टोली ३ वटा सीमास्तम्भ नहेरी फर्किएको छ । भौगोलिक विकटता र मौसम प्रतिकूल हुँदा टोलीले हुम्लाको उत्तरी सीमामा रहेका ३, ४ र ११ नम्बर सीमास्तम्भको अध्ययन गर्न नसकेको हो । ३ वटै सीमास्तम्भ समुद्र सतहदेखि ५२ सय मिटर उचाइका हुन् । ३ नम्बर सीमास्तम्भ बझाङको सिमानासँग जोडिएको छ भने ४ नम्बर स्तम्भ हिल्सामा र ११ नम्बर स्तम्भ हिल्सालिमी जाने बाटोमा छन् । सीमास्तम्भबारे अध्ययन गर्न गृह मन्त्रालयले सहसचिव जयप्रसाद आचार्यको नेतृत्वमा ७ सदस्यीय टोली गठन गरेको थियो । टोलीमा नापी विभागका उपमहानिर्देशक सुशील डंगोल, नेपाल प्रहरीका एसएसपी उमेशराज जोशी, सशस्त्र प्रहरीका एसएसपी प्रदीपकुमार पाललगायत सहभागी थिए । पैदलमार्गबाटै जान खोजेका थियौं, तर हिउँले ढाकिएको, ठाडो बाटो भएको र सधैं बादल लागिरहने क्षेत्र भएकाले जान सकिएन, टोली संयोजक आचार्यले भने, मौसम प्रतिकूलताका कारण हेलिकप्टरबाट पनि जान सकिएन । हामी (शुक्रबार) सुर्खेत फर्कियौं । चीनसँग सीमा जोडिएको हुम्लाको नाम्खा गाउँपालिकाको नेपाली भूभाग अतिक्रमण भएनभएको सम्बन्धमा अध्ययन गर्न टोली खटिएको हो । टोलीले हुम्लाको सिमानामा पर्ने अन्य ७ वटा स्तम्भको भने स्थलगत अध्ययन गरेका थियो । १, २, ५, ६, ७, ८, ९, १० र १२ नम्बर सीमास्तम्भ अध्ययन गरिएको टोली प्रमुख आचार्यले बताए । उनका अनुसार यीमध्ये १२ नम्बर सीमास्तम्भ ५ हजार ४८ मिटरमा छ भने सबैभन्दा कम ९ नम्बर सीमास्तम्भ झन्डै ३६ सय मिटरको उचाइमा छ । २७ गते सिमकोट पुगेको टोली सिमकोटदेखि हल्जीसँग गाडीमा गएको थियो । अन्य ठाउँमा हिँड्नुपरेको थियो । १२ नम्बर सीमास्तम्भ अध्ययन गर्न बढी कठिन भएको टोलीले जनाएको छ । त्यहाँ पुग्दा हावा लागिरहेको थियो, पानी पर्नेबित्तिकै हिउँ पर्न थाल्यो, संयोजक आचार्यले भने, भूगोल पनि कठिन थियो । उनका अनुसार समस्या भएको भनिएको सीमास्तम्भ पनि १२ नम्बर नै हो । टोलीले एक साताभित्रै अध्ययन प्रतिवेदन सार्वजनिक गर्ने जनाएको छ । गृहको टोलीले अध्ययन गर्न नसकेका सीमास्तम्भमा एक महिनाअघि नेपाल प्रहरी र सशस्त्र प्रहरीको टोली पुगेको थियो । प्रहरीले त्यहाँ समस्या नभएको जनाएको आचार्यले बताए । टोलीले अध्ययन गरिएका सबै सीमास्तम्भको भौगोलिक अवस्थिति र सामाजिक अवस्थाबारे तथ्यांक लिएको जनाएको छ ।"
"गेग्रान हटाउँदै, बास बनाउँदै","हेलम्बु अझै सडक सम्पर्कबाहिरराजधानीबाट नजिकै रहेको मेलम्ची बजारसम्म सडक सहज भए पनि त्यहाँबाट हेलम्बु पुग्न उत्तिकै जोखिम मोल्नुपर्छ । बाढीले हेलम्बुको ग्याल्थुमसम्म सवारी सहज छ । त्यहाँबाट माथिल्लो क्षेत्र पुग्न पैदलबाहेक विकल्प छैन । हेलम्बुको चनौटेसम्म मोटरसाइकल पुग्ने सानो बाटो बनाइए पनि त्यो पनि सुरक्षित छैन । बीचमा खोलाले डुबाएको पुल तरेर थापाटारसम्म पुगेपछि २ घण्टा हिँडेर मात्रै केन्द्र किउल पुगिन्छ । त्यहाँभन्दा माथिका स्थानीयलाई गाउँ पुग्न झण्डै एघार घण्टासम्म हिँड्नुपर्छ, यहाँको व्यथा सुनाएर साध्य छैन, हेलम्बु हल्देका सुनाम लामाले भने ।दसैंअघिसम्म सडक सहज बनाउने र हेलम्बुसम्म बेलिब्रिज निर्माणलाई तीव्र बनाउन कस्सिरहेका छौं, दुई वर्षभित्र आवास निर्माण गर्न पहलकदमी गर्ने निर्णय गरेका छौं, हेलम्बुका अध्यक्ष निमाग्याल्जेन शेर्पाले भने । उनले बाढीले बगाएको सडक सम्पर्क जोड्नचनौटेमा राख्ने भनिएको यान्त्रिक बेलिब्रिज र मेलम्चीहेलम्बुको करिब १८ किलोमिटर सडक निर्माण अघि बढाइएको बताए । सरकारले बाढी प्रभावित क्षेत्र मेलम्ची र हेलम्बुमा एकै हिसाबमा आवास अनुदान दिँदा पुनर्निर्माणमा अन्याय हुने हेलम्बुका जनप्रतिनिधिले तर्क गर्दै आएका छन् ।"
नागिचा प्याखँ मा नयाँ पुस्ता,"(काठमाडौं)  कृष्णकाजी शाक्यले चाबहिलको चारुमती विहारलाई निवास बनाएको ६ वर्ष भयो । २०७२ वैशाखको भूकम्पले घर भत्काइदिएपछि उनले आफ्नै गुठीमातहात रहेको विहारलाई निवास बनाएका हुन् । जुन निवासमा मात्र सीमित छैन । लोप हुनै लागेको किराँतकालीन नागिचा प्याखँ (शिवपार्वती नाच) का लागि उनी नयाँ पुस्ता तयार गर्दै छन् । कुनै बेला उनले यही स्थानबाट नागिचा प्याखँको शिक्षा पाएका थिए ।२०७० बाट रोकिएको नागिचा प्याखँ यो वर्षको भाद्र शुक्ल प्रतिपदादेखि सुरु हुँदै छ । यसका लागि ४ जना बालक छानिएर नृत्य सिकिरहेका छन् । ९ वर्षका आयुष डंगोल र १४ वर्षका उज्ज्वल लामा वैद्य पार्वतीको भूमिकाका लागि छनोट भएका छन् । शिवको भूमिका भने रोनी शाक्य र शुब्लब शाक्यले निभाउँदै छन् । यी चारैजनाका गुरु उनै कृष्णकाजी छन् । नयाँ पुस्ता तयार भए, कृष्णकाजीले भने, लोप भइसकेको प्राचीन यो नृत्य अब ब्युँतियो । लोप हुँदैन । रोनी उनकै छोरा हुन् । बाजा पनि सिकेका छन् ।उनका अनुसार यो नृत्यको मुख्य समस्या पार्वती बन्ने बालक नपाउनु हो । एक पटक बनेकाले अर्को पटक मान्दैनन् । यही कारण १६ वर्षसम्म लगातार नाचेको अनुभव छ कृष्णकाजीसँग । २०३८ मा गुरु लोकरत्न शाक्यसँग नृत्य सिक्न सुरु गर्दा शिव बन्ने वा पार्वती बन्ने टुंगो थिएन । ३ महिनासम्म सिक्ने क्रममा उनले पार्वतीको भूमिका पाए । तर उनको रुचिको भूमिका भने त्यो थिएन । उनी शिव बन्न चाहन्थे । तर गुरुले यही भूमिका दिएपछि नाइँ भन्न सकेनन् । मलाई शिव बन्न मन थियो, उनले भने, तर पार्वती बनेर नाच्नुपर्यो ।कृष्णलाई शिव मन पर्नुको कारणचाहिँ शिवको भूमिका धेरै हुनु हो । पार्वतीको भूमिका नाच्ने बेलामा मात्रै आउँछ । शिवको अभिनयबाहेक नाच पनि उत्साहित खालको हुन्छ । हेर्दा ताण्डव नृत्यजस्तै लाग्ने नागिचा प्याखँमा शिवको नृत्य जोसिलो हुन्छ । पार्वतीले सामान्य गरी हात र गोडाको चाल मात्र मिलाउँछिन् । शिवले अभिनय गर्दा दर्शकलाई जिस्काउँछन्, हसाउँछन् । पार्वती हराएको अभिनय गर्ने बेलामा खोज्न जान्छन् । रुन्छन् । कराउँछन् । भावविह्वल हुन्छन् । रातको समयमा यही हो पार्वती भन्दै अरू महिलालाई देखाउँछन् । बालमनोविज्ञानले यस्तै उट्पट्याङ र रमाइलो मन पराउँदो हो, कृष्णले भने, म पनि त्यही रमाइलो भूमिकामा देखिन चाहन्थें ।जय वागेश्वरी मन्दिरका पुजारीले जयवागेश्वरीको मूर्तिमा रहेको चाँदीको सिक्री शिवलाई लगाइदिएपछि सुरु हुने यो नाच ३ दिनसम्म चल्छ । नाचलाई देवपतनका डबलीडबलीमा पुर्याइन्छ । दोस्रो दिन पशुपति मन्दिर, त्यहाँका भट्टको घरमा नचाइन्छ । अन्तिम दिन पशुपति क्षेत्रका मुख्य शक्तिपीठ, विहारमा नचाएपछि नृत्य सकिन्छ । पहिले प्रत्येक डबलीमा महादेव फेरिने गरेको कृष्ण सम्झन्छन् । पार्वती बनेका कृष्ण भने अभिनय गर्ने बेला लुक्न जान्थे । लुकेको बेलामा शिव नाचिरहेका हुन्थे । उनीचाहिँ कुन शिवले राम्रो नाच्यो भनेर नियालिराख्थे । मलाई शिवमै रुचि थियो । शिव बनेरै नाच्न मन थियो । त्यही भएर प्रत्येक डबलीमा शिव फेरिँदा कसले कस्तो नाचे भनेर नियाल्थें, कृष्णकाजीले भने ।पार्वती बन्ने मान्छे नपाएरै सुरुमा छानिएका थिए कृष्णकाजी । बीचमा शिव फेरिए तर उनको भूमिका फेरिएन । पार्वती बन्न आएका अन्य पनि बीचमै छाडेर गए । जुँगा आउन थालेपछि धेरैले छाड्छन्, कृष्णले पार्वतीको भूमिका छाडेर जानुको कारण खुलाए, सुरु गर्दा साना हुन्छन् । सामान्यतया ५ वर्ष नाच्नुपर्ने हो । तर एकदुई वर्ष नाचेर छाडिदिन्छन् ।९ वर्षको हुँदा नृत्य सुरु गरेका उनको पनि १४ वर्षमा जुँगाको रेखी बस्न थाल्यो । १६ वर्षको भएपछिकाट्नैपर्ने गरी जुँगा पलायो । उनी पनि भाग्न नखोजेका होइनन् तर नृत्य नै रोकिने भएपछि सर्तसहित नाचे । सर्त थियो जुँगा काट्ने हो भने पैसा दिनुपर्छ । थकाली राजी भए । जुँगा काटेबापत कहिले डेढ सय कहिले दुई सय पाउने भए । त्यतिबेलाको निकै ठूलो रकम थियो त्यो, उनले भने, पैसा लिन्थें तर जुँगाचाहिँ आफैं ब्लेडले काट्थें ।कृष्णकाजीका बुबा हेराकाजी शाक्य बाजाका विज्ञ थिए । उनलाई पनि सिकाएका थिए । कृष्णकाजीले मुख्यगरी सिकेको भने नाच थियो । नाच्दानाच्दै बाजा पनि सिक्दै गएका हुन् । बाजा, गीत र नृत्य गरी तीन वटा पक्ष हुन्छन् यो नाचका । खिं बाजा, नापखी धा बाजा, ता, मुस्या, छुस्या, छुवाली, मुवाली र जोगी बाजा हुन्छन् । यीमध्ये जोगी बाजा पशुपतिनाथबाट ल्याइन्छ । यी बाजामा पोख्त भएपछि गीत सिकाइन्छ । गीतमा चो, जति र परताल तीन वटा ताल हुन्छन् । पहिला बाजा अलि अलि आउँथ्यो, कृष्णकाजीले सुनाए, नाच्न थालेपछि झ्न प्रस्टसँग आयो । गीतको लय पनि कण्ठै भयो । शब्द भने उनलाई अझैसम्म आउँदैन । शब्दबारे उनकै दाइ रूपकाजी शाक्य जानकार छन् ।दाइको पछि गाउने हेमराज शाक्य, पूर्ववीर शाक्य, जुजुमान शाक्य, मोहन शाक्यलगायत छन् । ५१ वर्षीय रूपकाजी कृष्णकाजीका माइला दाइ हुन् । रूपकाजी र जेठो दाइ शिवरत्नले पनि शिव बनेर नाचेका थिए । कृष्णकाजीले रूपकाजीसँगै २०३८ बाट यो नाच नाच्न सुरु गरेका हुन् । कृष्णकाजीका अनुसार अरू ६ जना सामेल भए पनि बीचमा सबैले छाड्दै गए । पाँचौं वर्ष (अन्तिम वर्ष) मा आइपुग्दा दाजुभाइ मात्रै बाँकी रहे । सुरु गर्ने धेरै हुन्छन् । कोहीको पढाइ हुन्छ । कोहीको घरायसी काम हुन्छ, उनले भने, कोहीको जुँगा आउँछ अनि छाड्दै जान्छन् ।रूपकाजीले पनि ५ वर्षपछि छुट्टी पाए । तर कृष्णलाई भने पार्वतीको भूमिकाले छाडेन । हुँदाहुँदा बुबाको मृत्यु भएपछि लगाएको सेतो कपडा फालेर समेत पार्वतीको वस्त्र धारण गर्नुपरेको उनले सुनाए । २०५२ मा उनको बुबाको मृत्यु भएको हो । थकालीले देवताको काम हो, बरखी बारेका बेलासमेत नाच्न हुन्छ भनेपछि पार्वती बन्न राजी भएँ, उनले भने, शोकका बेलामा कसरी नाच्नु भनेर सुरुमा त अप्ठेरो लागेको थियो, नाच्न थालेपछि शोक बिर्सिएँ । त्यही वर्ष अर्को पुस्ताका सचिन शाक्यलाई पार्वती बनाएर कृष्णकाजीले बिदा पनि लिए ।"
सर्वोच्चले टुंग्याएको करसमेत छल्न मुद्दा ब्युँताउने प्रयास,"(काठमाडौं)  सर्वोच्च अदालतको पूर्ण इजलासमा बिहीबार दशक पुरानो कर छलीसम्बन्धी दुई कम्पनीका १३ वटा मुद्दा सुनुवाइको पालोमा थिए । प्रधानन्यायाधीश चोलेन्द्रशमशेर जबरा नेतृत्वमा न्यायाधीश प्रकाशमानसिंह राउत र सपना प्रधान मल्लको इजलासमा रहेका वरुण बेभरेज नेपाल प्रालि (पेप्सीलगायत सफ्ट ड्रिंक उत्पादक) र भाटभटेनी सुपर मार्केट एन्ड डिपार्टमेन्टल स्टोर्स प्रालिका मूल्य अभिवृद्धि कर (भ्याट) र आयकर छलीसँग सम्बन्धित मुद्दाले अन्य मुद्दाको सुनुवाइ नसकिँदा मौका भने पाएनन् । दुवै मुद्दा सर्वोच्चबाटै अन्तिम टुंगो लागिसकेका हुन् । तर व्यापारीले कर छली ठहर भएको रकम नतिर्न कानुनी छिद्रमार्फत प्रयास गरिरहँदा सर्वोच्चले उदारता देखाउँदै बारम्बार उक्त मुद्दालाई बल्झाउने गरेको हो । आर्थिक वर्ष २०६२६३ देखि २०६७६८ सम्ममा भ्याट र आयकर छली गरेको भन्दै आन्तरिक राजस्व विभागले छानबिन गरेको थियो । छानबिनपछि ठूला करदाता कार्यालयले २०६७ मा वरुण बेभरेज, भाटभटेनीलगायत कम्पनीलाई कर रकम संशोधन गर्दै त्यसमाथि जरिवाना र ब्याजसमेत असल्ने निर्णय गरेको थियो । ११ वर्षअघि ठूला करदाता कार्यालयले गरेको उक्त निर्णय उल्ट्याउन व्यापारीहरूले विभिन्न बाटोमार्फत बारम्बार सर्वोच्च पुर्याइरहेका छन् । वरुणले सुपर इन्टरप्राइजेज चाबहिल, श्रेष्ठ कन्सर्न जोरपाटी, सिटिसेल्स टाँडी चितवन, न्युपञ्चकन्या ट्रेड एन्ड सप्लायर्स, महर्जन सप्लायर्स, रञ्जु ट्रेड कन्सर्न जोरपाटीलगायतलाई आफूले ट्रेड स्किमअन्तर्गत ट्रेड डिस्काउन्ट र व्यापार प्रोत्साहन खर्च दिएको झूटो विवरण पेस गर्दै आय कम देखाएर कर छलेको थियो । वरुणले छुट दिएको भनेका डिलरहरूले नै आफूहरूले छुट नपाएको, ट्रेड डिस्काउन्ट दिएजस्तो देखाए पनि कम्पनीले अर्को प्रक्रियाबाट रकम असुल्ने बताएका थिए । वरुणको दाबी नमिलेपछि कर छली गरेको प्रमाणित भयो । ठूला करदाता कार्यालयले छानबिनमा ट्रेड डिस्काउन्ट नियमित लेजरमा नराखेको, अलग्गै खातामा राखे पनि लेखापरीक्षणमा समावेश नगरेको, कर परीक्षणमा उक्त स्रेस्ता नदेखाइएको, गोप्य खाता खोली युजर आईडी र पासवर्डसमेत अलग्गै बनाएको पायो । विवरण गोप्य खातामा मात्र देखाउनु, खाताको विवरण कर प्रशासनको पहुँचबाहिर राख्नु र डिस्ट्रिब्युटर्सलाई दिइएको भनिएको छुट रकम वरुण बेभरेजले नै असुल्नुले राज्यलाई तिर्नुपर्ने कर नतिर्ने उद्देश्यबाट अत्यन्त गम्भीर रूपमा कर छलीको योजना गरेको देखिएको ठूला करदाता कार्यालयले ठहर गर्यो । त्यसपछि २०६७ फागुन २५ मा ठूला करदाता कार्यालयले कर छलेको निष्कर्षसहित ब्याज र जरिवानासमेत गरेर अन्तिम कर निर्धारण गर्यो । त्यसमा चित्त नबुझाएर वरुण आन्तरिक राजस्व विभाग गयो । विभागका महानिर्देशकले २०६८ असार २९ मा ठूला करदाता कार्यालयको निर्णयलाई परिवर्तन गर्नु नपर्ने आदेश जारी गरे । २०६२६३ मा मात्रै वरुणले ५४ लाख ७५ हजार १ सय ८६ रुपैयाँ थप कर तिर्नुपर्ने थियो । पाँच आर्थिक वर्षको यस्तो रकम साढे दुई करोडभन्दा बढी थियो । त्यसमा जरिवाना र ब्याज थप्दा चार करोड जति पुग्ने कर कार्यालयका अधिकारी बताउँछन् । आन्तरिक राजस्व विभागको निर्णयमा पनि चित्त नबुझाएर वरुणले राजस्व न्यायाधिकरणमा चुनौती दियो । २०७३ फागुन २४ मा राजस्व न्यायाधिकरणका अध्यक्ष डिल्लीराज आचार्य, लेखा सदस्य डम्बरबहादुर कार्की र राजस्व सदस्य जीवनकुमार घिमिरेले विभागको निर्णय सही भएको निष्कर्ष निकाल्दै त्यसलाई परिवर्तन गर्न अस्वीकार गरे । न्यायाधिकरणले आन्तरिक र गोप्य व्यवस्थापनमार्फत वरुणले कर छल्ने नियतवश नक्कली रूपमा ट्रेड स्किम देखाई वास्तविक रूपमा ट्रेड डिस्काउन्ट आफैंले असुल्ने गरेको ठहर गर्यो । राजस्व न्यायाधिकरणको यस्तो आदेश कर प्रशासनका लागि सामान्य तथा अन्तिम रहेको महान्यायाधिवक्ता कार्यालयका उपन्यायाधिवक्ता हरिशंकर ज्ञवाली बताउँछन् । दुई तहको पुनरावेदनपछि फैसला एउटै भए त्यसविरुद्ध पुनरावेदन दर्ता हुन नसक्ने उनको भनाइ छ । तर वरुण त्यसपछि पनि रोकिएन । न्यायाधिकरणको फैसलाविरुद्ध सर्वोच्च अदालतमा सिधै पुनरावेदन दिन नपाइने भएपछि वरुणले त्यस्तो निवेदन दर्ता गरिपाऊँ भनेर सर्वोच्चमा निवेदन दियो । राजस्व न्यायाधिकरणको फैसलामा कानुनी त्रुटि वा व्याख्यामा गम्भीर कमजोरी भएको ठहर भए सर्वोच्च अदालतको अनुमतिपछि त्यस्ता निवेदन दर्ता गर्न सकिन्थ्यो । २०७५ कात्तिक १२ मा सर्वोच्चले वरुणको निवेदन दर्ता गर्न मानेन । सर्वोच्च प्रशासनले गरेको दरपीठको निवेदनविरुद्ध वरुणले सिधै इजलासमा निवेदन दियो । सर्वोच्चको इजलासले त्यसलाई दर्ता नगर्ने प्रशासनिक निर्णय सदर गर्यो । वरुणले सर्वोच्च अदालतको त्यस्तो आदेश पुनरावलोकन गरिपाऊँ भन्यो । अनुमति नदिने सर्वोच्चको आदेशमाथि पुनरावलोकन हुन नसक्ने सर्वोच्चका थुप्रै नजिरविपरीत तत्कालीन प्रधानन्यायाधीश ओमप्रकाश मिश्र र न्यायाधीशहरू केदार चालिसे तथा बमकुमार श्रेष्ठको इज्लासले पुनरावलोकन गर्ने निर्णय गर्यो । यसरी बारम्बारको प्रयासपछि सर्वोच्च छिराइएको यो मुद्दा त्यसयता सर्वोच्चमै सुनुवाइ गर्न आठ पटक पेस भइसकेको छ । भाटभटेनीको कर छली विवादको अदालती यात्रा पनि उस्तै घुमाउरो छ । तहतहका न्यायिक र अर्धन्यायिक निकाय हुँदै करिब ८ वर्षमा सर्वोच्चबाट टुंगिएको भाटभटेनीको कर छली मुद्दालाई सर्वोच्च अदालतले गत असारमा ब्युँताएको हो । न्यायाधीश तेजबहादुर केसी, बमकुमार श्रेष्ठ र मनोजकुमार शर्माको इजलासले भाटभटेनीले कर छली गरेको ठहर गर्ने सर्वोच्चको अघिल्लो वर्षको फैसलाको पुनरावलोकन गर्ने आदेश दिएको थियो । प्रधानन्यायाधीश चोलेन्द्रशमशेर जबरा र न्यायाधीश प्रकाशकुमार ढुंगानाको इजलासले २०७६ पुस २८ मा भाटभटेनीले नक्कली भ्याट बिल प्रयोग गरी कर छलेको ठहर गरेको थियो । २०६४ देखि चार आर्थिक वर्षमा कर छलेको पाइएपछि भाटभटेनी सुपरमार्केटमाथि २२ करोड ६७ लाख संशोधित कर निर्धारण गरिएको थियो । त्यसविरुद्ध भाटभटेनीले प्रशासकीय पुनरावलोकनका लागि आन्तरिक राजस्व विभागमा २०६९ कात्तिक २ मा निवेदन दियो । विभागले ठूला करदाता कार्यालयको निर्णय सही ठहर्याउँदै भाटभटेनीले कर छली गरेकै ठहर गरेको थियो । भाटभटेनी त्यसविरुद्ध राजस्व न्यायाधिकरणमा पुनरावेदन गर्यो । न्यायाधिकरणले २०७४ असार २९ मा विभागको निर्णय सदर गर्यो । भाटभटेनीले यो फैसलालाई सर्वोच्च अदालतमा उल्ट्याउने प्रयास गरेकामा सर्वोच्चले पनि न्यायाधिकरणकै फैसला सदर गरेको थियो । भाटभटेनीले राजस्व न्यायाधिकरणविरुद्ध दिएको पुनरावेदनको अनुमति मागेको निवेदनलाई सर्वोच्चका न्यायाधीश पुरुषोत्तम भण्डारी र डम्बरबहादुर शाहीले २०७४ मंसिरमै अनुमति दिए । २०७६ पुसमा सर्वोच्चले मुद्दाको टुंगो लगायो । तर, गत असारमा सर्वोच्चले तहतहका प्रशासनिक र न्यायिक रिभ्यु मार्फत टुंगो लागिसकेको विषयमा फेरि सुनुवाइ गर्ने निर्णय गरेयता बिहीबार पहिलो पटक सुनुवाइका लागि तोकिएको थियो । २०७६ मा भाटभटेनीले कर छली गरेको ठहर गर्ने फैसला प्रधानन्यायाधीश जबरा सम्मिलित इजलासले नै गरेको थियो । बिहीबार उनै प्रधानन्यायाधीश जबराले आफ्नै इजलासमा तोकेको यो मुद्दा पहिले नै न्यायिक दृष्टिकोण दिइसकेका कारण उनले हेर्न मिलेन । सर्वोच्चले विकास गरेका न्यायिक सिद्धान्तविपरीत फैसला भएको पाइए पुनरावलोकनको अनुमति दिने गरेको भए पनि वरुण र भाटभटेनीको मुद्दामा कसरी फेरि ब्युँताइयो भनेर आफू अचम्ममा परेको महान्यायाधिवक्ता कार्यालयका एक जना उच्च अधिकारीले बताए । सर्वोच्चले २०७६ पुस २८ मा एकै दिन भाटभटेनीसहित शंकर अक्सिजन ग्यास, अरुण इन्टरकन्टिनेन्टल ट्रेडर्स, एआईटी प्रालि र महेश बानियाँले नक्कली भ्याट बिल प्रयोग गरी कर छलेको ठहर गरेको थियो । त्यसविरुद्ध पुनरावलोकन अनुमति पाएको भाटभटेनी मात्रै हो । अदालतका आदेशफैसला केलाउँदा कर रकम व्यवसायीकै पोल्टामा हाल्ने, राष्ट्रिय ढुकुटीमा ल्याउनै नदिने प्रवृत्ति देखिएको पूर्वकामु महालेखा परीक्षक सुकदेव खत्री बताउँछन् । यस्तो प्रवृत्ति एनसेलको पछिल्लो फैसलापछि अझ बढी देखिएको छ, उनले भने, कर मामिलामा अदालत व्यवसायीप्रति अत्यन्त उदार देखिन्छ । ठूला घरानालाई कानुनी छिद्र प्रयोग गर्न अदालतले नै सघाएको छ । यो अवस्था निरन्तर रहे भविष्यमा ठूला व्यवसायीले कर तिर्दै तिर्दैनन् ।"
झारा टार्ने किसिमका सहुलियत पसल,खाद्य व्यवस्था तथा व्यापार कम्पनीदाल र चामल ः प्रतिकिलो ५ रूपैयाँखाने तेल ः प्रतिलिटर ५ देखि १० रूपैयाँसिमी र फापर ः प्रतिकिलो १० रूपैयाँ खसीबोका ः प्रतिकिलो १० रूपैयाँ साल्ट ट्रेडिङ कर्पोरेसननुन ः प्रतिकिलो २ रूपैयाँचिनी ः प्रतिकिलो ५ रूपैयाँ दुग्ध विकास संस्थान घिउ ः प्रतिकिलो ५० रूपैयाँ ५० मिलिलिटरमा २५ रूपैयाँपनिर ः प्रतिकिलो २० रूपैयाँ ५ सय ग्राममा १० रूपैयाँ २ सय ग्राममा ५ रूपैयाँ चिज ः ५ सय ग्राममा १० रूपैयाँ २ सय ग्राममा ५ रूपैयाँ
नक्कली स्टिकर छानबिन गर्न दुई डिस्टिलरीमा सिल,"(भैरहवा)  झन्डै एक महिनाअघि बरामद आन्तरिक राजस्व विभागको नक्कली स्टिकरको विषयलाई लिएर राजस्व अनुसन्धान कार्यालय बुटवलले रूपन्देहीका दुई डिस्टिलरी उद्योग सिल गरेको छ ।नक्कली स्टिकर प्रयोग गरी राजस्व छलेको आशंकामा ती उद्योगलाई एक साताअघि सिल गरी कार्यालयले अनुसन्धान अघि बढाएको छ । तर अनुसन्धान प्रक्रिया कहाँ पुगेको छ, के कति सफलता हात लागेको छ भन्नेबारे कार्यालयका कुनै पनि कर्मचारी बोल्न चाहन्नन् ।कार्यालयका कर्मचारीले उद्योगमा सिल गरेको जानकारीसमेत आफूलाई नभएको बताएका छन् । यस विषयमा अनुसन्धान जारी छ, अहिलेलाई यत्ति मात्रै बोल्न सक्छु, कार्यालय प्रमुख राजन बीसीले भने, यसबारे मलाई केही थाहा छैन । कार्यालयले रूपन्देहीको तिलोत्तमा नगरपालिका१७ मधवलियास्थित क्रिस्टल बोटलर्स प्रालि र तिलोत्तमा नगरपालिका१४ मा रहेको माउन्ट एभरेस्ट डिस्टिलरीमा पनि छापा मारेर सिल गरेको छ । २०६९ सालदेखि सञ्चालनमा रहेको क्रिस्टल बोटलर्स प्रालिका सञ्चालक फूलसिंह क्षत्रीले पनि भदौ २५ मा छापा मारिएको र आफ्नो उद्योग सिल गरिएको स्विकारे । त्यसको भोलिपल्ट माउन्ट एभरेस्टमा छापा मारी सिल गरिएको हो । मेरो उद्योगबाट कुनै गल्ती छैन, गल्ती प्रमाणित हुन्छ भने कारबाही भोग्न तयार छु, क्षत्रीले भने । नक्कली स्टिकर प्रकरणमा आफूलाई फसाउन मात्र खोजिएको उनको आरोप छ । माउन्ट एभरेस्ट डिस्टिलरीका सञ्चालक प्रवीन्द्र गोविन्द श्रेष्ठले पनि राजस्व अनुसन्धान कार्यालयको अनुसन्धानलाई आफूले सहयोग गरेको बताए । दोषी उम्किनु हुँदैन, निर्दोष फस्नुहुँदैन, श्रेष्ठले भने ।"
"शिक्षक, जसले घरपायक सरुवा हुन ३ सयलाई खुवाए भोज","(राजविराज)  सप्तरीको खडक नगरपालिका३ स्थित आँपको बगैंचामा सोमबार साँझ एकाएक स्थानीयको भीड लाग्न थाल्यो । बाटो हिँड्नेहरू पनि केहीबेर टक्क रोकिन्थे र सोधखोज गरेर अघि बढ्थे । त्यही बेला बगैंचाको पूर्वी भागमा भने मासु पाकिरहेको थियो । न कसैको बिहे न त धार्मिक संस्कार । स्थानीय भने भोजमा जुटिरहेका थिए । भोज आयोजना गर्नुको कारण भने अनौठो छ । शोभाकान्त चौधरी पूर्वी पहाड भोजपुरको एक प्राथमिक विद्यालयमा पढाउँथे । गृहजिल्ला सप्तरी सरुवा हुन उनी एक वर्षयता भने हात धोएर लागिपरेका थिए । उनले सबैजसो शक्ति लगाए पनि विद्यालय र पालिकाको सहमति पाउन नसक्दा सफल हुन सकिरहेका थिएनन् । अचानक उनले खडग३ को गरुराहास्थित राष्ट्रिय प्राविमा एउटा दरबन्दी खाली रहेको खबर सुने । तर उक्त दरबन्दीमा आउन अरू तीन जना लबिइङ गरिरहेका रहेछन् । उनीहरूले विद्यालयका प्रधानाध्यापकदेखि वडाध्यक्षसम्मलाई भनसुन गर्न भ्याइसकेका थिए । उक्त विद्यालयमा करिब ९० प्रतिशत दलित र बाँकी थारू समुदायका बालबालिका पढ्छन् । गाउँकै शिक्षक आउन चाहँदा प्रधानाध्यापक सुखैर चौधरीले सुरुमा विद्यार्थी कम भएकाले शिक्षक दरबन्दी कटौती भएको बताउँदै आएका थिए । स्रोतका अनुसार शोभाकान्तसहित चार शिक्षकले सरुवा भएर आउने चाहना राखेपछि प्रअ सुखैर पनि मोलमोलाइमा लागे । शोभाकान्त त चार महिनायता नै प्रयासरत थिए । अरू प्रतिस्पर्धी आइलागेपछि उनीबारे निर्णय हुन सकेको थिएन । डेढ लाख रुपैयाँ बुझाए मात्र सहमति दिने प्रअबाट प्रस्ताव आएपछि उनी सहमत भए र उक्त रकम दिए, स्रोतले भन्यो । अन्य तीन जनालाई रोक्दै प्रअले शोभाकान्तलाई साउन १ देखि विद्यालयमा हाजिर हुन सहमति दिएका हुन् । विद्यालयले सहमति दिए पनि पालिकाबाट अनुमति लिनुपर्ने बाध्यता शिक्षक शोभाकान्तसामु आइलाग्यो । नगरपालिकामा पनि उनी लबिइङका लागि लामो समय धाइरहे । आर्थिक कारोबार मिलाएपछि नगरपालिकाले उनलाई साउन २७ गते सहमति दिएको नगरपालिका स्रोतको भनाइ छ । प्रमुख प्रशासकीय अधिकृत निरज देवले भने कुनै आर्थिक चलखेल नभएको दाबी गरे । नगरपालिकाको शिक्षा शाखाले विद्यालयबाट सहमति लिएको २७ दिनपछि आर्थिक लाभ लिएर उनलाई विद्यालयमा हाजिर हुन सहमति दिएको हो, स्रोतले भन्यो । पालिकाबाट समेत सहमति लिइसकेपछि शोभाकान्तले शिक्षा समन्वय इकाइ सप्तरीमा पनि घूस खुवाएको स्थानीयको दाबी छ । शिक्षक शोभाकान्त भदौ १ गते विद्यालयमा हाजिर भएपछि स्थानीयले विरोध जनाए । दरबन्दी नै नभएको ठाउँमा कसरी हाजिर गराइयो भनेर उनीहरूले प्रश्न उठाए । त्यसपछि विद्यालय प्रशासनले स्थानीय बासिन्दासमेतलाई सहभागी गराएर बैठक राख्यो । बैठकमै शोभाकान्तले आफूले विद्यालयलाई डेढ लाख दिएको र अन्यत्र पनि खर्च भएकाले सहज रूपमा काम गर्ने वातावरण मिलाइदिन हामीसँग आग्रह गरेका थिए, एक स्थानीयले भने । उनका अनुसार विद्यालय प्रशासनलाई किन घूस दिएको भन्दै स्थानीयले बैठकमै विरोध गरेका थिए । स्थानीयको आक्रोश मत्थर पार्न प्रअ सुखैरले शिक्षक शोभाकान्तको हाजिर सुरु भइसकेको भन्दै कामकाज गर्न दिन आग्रह गरे । यसबापत शोभाकान्तले स्थानीयलाई भोज खुवाउनुपर्ने सहमति त्यहीं बन्यो । यही सहमतिअनुसार सोमबार साँझ आँप बगैंचामा भोज गरिएको हो । भोजमा गरुराहाका सबैजसो उमेरका ३ सयभन्दा धेरै स्थानीय सहभागी थिए । कुखुराको मासु, चिउरा, भुजा खायौं, भोजमा सहभागी एक स्थानीयले भने, हेडसर र पालिकाका सरले नगद खाए, हामीले भोज पनि खान नपाउने ? आफूहरूले विरोध गर्दा पनि सुनुवाइ नभएपछि भोज खाने सर्तमा सहमति दिएको उनको भनाइ छ ।प्रअ सुखैर चौधरीले शिक्षक शोभाकान्तलाई भदौ १ बाट हाजिर गराएको स्वीकार गरे पनि थप कुरा गर्न चाहेनन् । यस विषयमा जिल्ला शिक्षा समन्वय इकाइ सप्तरीमा बुझ्दा प्रमुख विजय मण्डल बिदामा रहेको र उनीसँगै कागजात रहेकाले केही बताउन नसकिने शाखा अधिकृत प्रकाश गुरुङले बताए ।"
निजीका शिक्षकलाई न्यून तलब,"(काठमाडौं)  जेभियर इन्टरनेसनल स्कुल काठमाडौंले एक वर्षदेखि तलब नदिएपछि शिक्षकले जिल्ला प्रशासन कार्यालयमा उजुरी दिएका छन् । पारिश्रमिक नदिएको प्यारागन स्कुलले शिक्षकलाई निष्कासन गरेपछि संस्थागत विद्यालय शिक्षक युनियनले विद्यालय प्रशासनसँग वार्ता गरिरहेको छ ।निजी विद्यालय र शिक्षकबीच चलिरहेको किचलोको यी दुई उदाहरण हुन् । युनियनका अनुसार निजी विद्यालयमा कार्यरत थोरै शिक्षकले मात्रै कोरोनाको अवधिमा शतप्रतिशत पारिश्रमिक पाएका छन् । अधिकांशलाई २५ देखि ६० प्रतिशतसम्म तलब दिएर काममा लगाइएको युनियनका अध्यक्ष होमकुमार थापाले बताए । पहिलो लकडाउनमा १२ सयभन्दा बढी शिक्षक निष्कासनमा परे, यसपालि चाहिँ कुनैकुनै विद्यालयमा मात्रै निष्कासन गरिएको छ, उनले भने, तलब नपाउनेको संख्या धेरै छ । अनलाइन कक्षा सञ्चालन गरेर अभिभावकसँग पूरा शुल्क लिए पनि निजी विद्यालयका सञ्चालकले लकडाउनको बहानामा तलब नदिएको शिक्षकहरूको गुनासो छ । तलब नपाउँदा शिक्षकहरू पेसाबाटै पलायन भइरहेका छन् । सीमित शिक्षकलाई मात्रै अनलाइन कक्षामा सहभागी गराइएको र उनीहरूलाई मात्रै केही प्रतिशत तलबसुविधा दिइएको युनियनले जनाएको छ । गत वर्षको लकडाउनबाटै तलब नदिने गरिएको हो, अध्यक्ष थापाले थपे, यसपालि पनि समस्या जस्ताको तस्तै छ । गत वर्ष निजी विद्यालयले जबर्जस्ती शिक्षक निष्कासन गरेपछि आलोचना भएको थियो । यो वर्ष सञ्चालकहरूले तलबसुविधा नदिने र जागिर छाड्न बाध्य पार्ने रणनीति अपनाएको शिक्षकहरूले बताएका छन् । अधिकांश निजी विद्यालयले कक्षा र विषय समायोजन गरेर सीमित शिक्षकलाई मात्रै काममा लगाएका छन् । खेलकुदलगायत अतिरिक्त विषयमा शिक्षक, विद्यालय कर्मचारी र स्कुल बस चालकले पारिश्रमिक नपाएको गुनासो छ । आंशिक शिक्षक सबैभन्दा बढी मारमा परेको उनले बताए । सरकारले गत वर्ष नै विद्यालयलाई अनलाइन कक्षाको पनि शुल्क लिन स्वीकृति दिएको थियो । कतिपय स्कुलले अभिभावकबाट इन्टरनेट, अनलाइन कक्षा भनेर छुट्टै शुल्क लिने गरेका छन् । कोरोनाले विद्यालय बन्द हुँदा स्कुलको सञ्चालन खर्च घटेको छ, तत्काल शुल्क बुझाउन नसक्ने अभिभावकलाई पनि पछि दिने सर्त राखिएको छ, एक शिक्षकले भने, शिक्षकलाई चाहिँ कोरोना देखाएर सेवासुविधाबाट वञ्चित गरिएको छ । शिक्षा तथा मानवस्रोत विकास केन्द्रको तथ्यांकअनुसार निजी विद्यालयमा ९० हजारभन्दा बढी शिक्षक कार्यरत छन् । कर्मचारीसमेत गरेर करिब डेढ लाख छन् । अधिकांश निजी विद्यालयले सरकारले तोकेको तलबसमेत दिएका छैनन् । युनियनका काठमाडौं शाखा अध्यक्ष सुरेन्द्र भट्टले पूरा तलब दिने विद्यालयको संख्या एकदमै कम रहेको जनाए । शिक्षकहरू स्कुल खुल्ला र तलब पाइएला भनेर कुरेर बसेका छन्, अहिलेसम्म कतै पनि उजुरी गरेका छैनन्, उनले भने, स्कुल खुलेपछि पनि पारिश्रमिक नपाए जिल्ला प्रशासन र श्रम कार्यालयमा उजुरी दिनेको संख्या बढ्छ । उनका अनुसार काठमाडौंका निजी विद्यालयले २५ देखि ७५ प्रतिशतसम्म मात्रै तलब दिएका छन् । काठमाडौंका धेरै स्थानीय तहमा शुक्रबारसम्म विद्यालय पुनः सञ्चालनमा आएका छन् ।ललितपुरको लिभिङ स्टोन स्कुलले शिक्षक निष्कासन गरेपछि युनियनमा उजुरी परेको थियो । ती शिक्षकलाई पुनः नियुक्ति गरियो तर तलब दिएको छैन । बृहस्पति शिक्षा सदनले तलब नदिएको त्यहाँ कार्यरत शिक्षकले जनाए । प्यारागन स्कुलले गत वर्ष नै शिक्षकलाई न्यूनतम मात्रै पारिश्रमिक उपलब्ध गराउँदै आएको थियो । शिक्षकहरू युनियनमा आबद्ध भएको बहानामा निष्कासन गरेपछि वार्ता र छलफल चलिरहेको छ । स्थायी नियुक्तिपत्र पाएका १०१२ वर्षदेखि शिक्षण गर्दै आएका शिक्षकलाई पनि बिनाकारण निष्कासन गरियो, एक शिक्षकले भने । जेभियर इन्टरनेसनल स्कुलले करिब ७० जना शिक्षकलाई निष्कासन गरेपछि प्रशासन कार्यालयमा उजुरी परेको हो । तलब दिइएको छैन, मौखिक रूपमा जागिर पनि छैन भनिएको छ, नयाँ शिक्षक राखेर अनलाइन पठनपाठन भइरहेको छ, युनियनमा आबद्ध एक शिक्षकले भने । अनलाइन कक्षामा सहभागी शिक्षकलाई पढाएको दिनको मात्रै पारिश्रमिक दिइएको छ । काठमाडौंका प्रमुख जिल्ला अधिकारी गोविन्दप्रसाद रिजालले जेभियर स्कुलका शिक्षकहरू पारिश्रमिक नपाएको गुनासो लिएर प्रशासनमा आएको जानकारी दिए । उनले भने, शिक्षकहरूको उजुरी आएको छ, व्यवस्थापन पक्षको पनि कुरा सुन्न दुवै पक्षलाई छलफलमा डाकेका छौं ।प्याब्सनका अध्यक्ष टीकाराम पुरीले शिक्षकलाई तलबसुविधा नदिने नीति नरहेको बताए । अहिले अप्ठ्यारो बेला छ, गत वर्ष ऋणधन गरेर पनि शिक्षकहरूको चित्त बुझाएकै हो, अब स्कुल पनि खुल्दै छ, शिक्षकले तलब पाउनुहुन्छ, उनले भने । विद्यालय सञ्चालक पनि संकटमा परेका कारण कुनैकुनै विद्यालयमा समस्या भएको हुन सक्ने उनले बताए । शिक्षक निजी विद्यालयमा आश्रित हुनुहुन्छ, उहाँहरूको परिवार पनि आश्रित छ, चाडपर्व पनि आउँदै छ, सुहाउँदो बुझ्दो तरिकाले पारिश्रमिक दिनुपर्छ, उनले भने । हिसानका महासचिव लोकबहादुर भण्डारीले निजी विद्यालयले अनलाइन कक्षामा सहभागी शिक्षकलाई तलब दिएको दाबी गरे । उनी पारिश्रमिक विवादमा मुछिएको जेभियर स्कुलका सञ्चालकसमेत हुन् । शिक्षक निष्कासन गरिएको छैन, प्रत्येक शैक्षिक सत्रमा नियुक्ति नवीकरण गर्ने गरिन्थ्यो, यसपालि पनि त्यही गरेको हो, उनले भने, पढाएको पैसा त दिइएकै छ । कसैले पारिश्रमिक लिन बाँकी छ भने जतिबेला पनि लेखा शाखामा गएर हिसाब गर्न सकिन्छ । विद्यालय प्रशासनसँग कुरा गर्नेभन्दा पनि केही शिक्षकले बदनाम गराउने उद्देश्यले बाहिर हल्ला गरेको उनले दाबी गरे । युनियनका पदाधिकारीले भने जेभियर स्कुलले कोरोनाअघिको सहज अवस्थामा पनि समयमै तलब उपलब्ध नगराएको जनाए ।"
फुटसलबारे तथ्य,"(काठमाडौं)  मिनी फुटबलका रूपमा दक्षिण अमेरिकामा ९ दशकअघि सुरु फुटसलले यसबीचमा धेरै आरोहअवरोह पार गरेको छ । विश्व फुटबल महासंघ (फिफा) ले नै स्वामित्व दिएर आफूमातहतका देशमा विस्तार गरिरहेको फुटसलको ए डिभिजन लिग नेपालमा पहिलोपल्ट आयोजना हुन लागेको छ । विगतमा राष्ट्रिय लिग भए पनि अखिल नेपाल फुटबल संघ (एन्फा) ले दीर्घकालीन परियोजनाका रूपमा ए डिभिजन क्लब तोकेर पहिलोपल्ट लिग गर्न लागेको हो । नेपालमा फुटसल सुरु भएको धेरै भएको छैन । एक दशक इतिहास बोकेको यो खेल सुरुमा फिटनेस वा भुँडी घटाउने व्यायाम केन्द्रका रूपमा चर्चित थियो । मुख्यगरी सहरी क्षेत्रमा यसको चर्चा चुलिँदै गएपछि खेलका रूपमा विकास गर्ने योजनाहरू बन्न थाले । यसबीच स्थानीय प्रतियोगिताहरू पनि भइरहेकै थिए । राष्टिय खेलकुद परिषद् (राखेप) का तत्कालीन बोर्ड सदस्य देवकुमार अधिकारीले नेपाल फुटसल संघ दर्ता गराए । नेपालले एएफसीबाट फुटसल सञ्चालनको मान्यता पाउनुअघि यो संघ दर्ता भएको थियो । तर फिफाले नै फुटसलको सबै गतिविधि सञ्चालन गर्ने भएपछि यो संघको औचित्य लगभग सकिएको छ । विश्व फुटसल महासंघ भनेर अहिले पनि अस्तित्वमा छ । त्यसले नेपाललाई पनि सदस्यता दिएको छ । फिफा र एएफसीले कार्यक्रममा समावेश गर्न थालेपछि नेपाललाई पनि टिम निर्माण गरी अन्तर्राष्ट्रिय सहभागिताको आवश्यकता हुन थाल्यो । एन्फाको फुटसल कमिटीका तत्कालीन संयोजक रमेश रायमाझीको सक्रियतामा छनोट प्रतियोगिता गरी नेपालको पहिलो फुटसल टिम तयार गरिएको थियो । टोलीको प्रशिक्षक पूर्व फुटबलर राकेश श्रेष्ठ थिए । सन् २०१७ मा नेपालले इरानमा भएको एएफसी एसियन फुटसल च्याम्पियनसिप छनोटमा सहभागिता जनाएको थियो । नेपाली फुटसलले पहिलो अन्तर्राष्टिय खेल अक्टोबर १५, २०१७ मा उज्वेकिस्तानसँग खेलेको हो । पहिलो खेल नेपालले १४१ गोलले हारेको थियो । त्यसपछि अक्टोबर १६ मा किर्गिज रिपब्लिक र अक्टोबर १७ मा तुर्कमेनिस्तानसँग खेल्दा नेपाल सबै खेलमा पराजित थियो ।त्यो हाम्रा लागि विल्कुलै नयाँ अनुभव थियो । सबै कुरामा हामी नयाँ थियौं । हामी टर्फमा प्रशिक्षण गरेर गएका थियौं । तर, उता त अर्कै संरचना थियो, राष्ट्रिय फुटसल टोलीका तत्कालीन प्रशिक्षक राकेश श्रेष्ठले कान्तिपुरसँग भने, त्यो एकदमै सुखद सुरुआत र राम्रो अनुभव थियो । हामीले फुटसल कसरी र कस्तो ठाउँमा खेलिन्छ भनेर जान्न पाएका थियौं ।उनले पहिलोपल्ट अन्तर्राष्ट्रिय प्रतियोगितामा सहभागीको पाँच वर्ष बित्दा पनि घरेलु फुटसलको अवस्था उस्तै हुनु र एन्फाले एउटा पनि फुटसल मैदान नहुनु दुःखद भएको बताए । हामीले एएफसी हुँदै फिफाको प्रतियोगिताहरूमा पनि राम्रो प्रदर्शनको अपेक्षा गर्ने हो भने पूर्वाधार अनिवार्य भइसकेको छ, उनले थपे, नेपालमा अहिलेसम्म एउटा पनि वास्तविक फुटसल मैदान छैन । स्तरीय जनशक्ति छैनन् ।कृत्रिम घाँसे मैदान विस्थापन गरी वास्तविक फुटसल मैदानको निर्माणको अभियान सुरु गर्नुपर्ने समय आइसकेको एन्फाले महसुस गरेको छ । आफ्नै मैदान निर्माणका लागि बजेट छुट्याए पनि ठाउँ अभाव भएको एन्फा अध्यक्ष कर्माछिरिङ शेर्पा बताउँछन् ।मिनी फुटबलको रूपमा विकास भए पनि फुटसलका केही नियम तथा इतिहास छन् । फुटबलभन्दा फुटसलमा फरक के छ भनेर बुझ्न यी कुरा जान्नुपर्ने हुन्छ फुटसलको सुरुआत र विकासफुटसलको सुरुआत दक्षिण अमेरिकी मुलुक उरुग्वेबाट भएको हो । सन् १९३० मा उरुग्वेले फिफा विश्वकप जितेर सनसनी मच्चाएको थियो । त्यतिबेलै सानो आकारको सिमेन्टेट पिचमा सानै आकारको बल खेलेर फुटसलको सुरुआत गर्ने व्यक्ति थिए, जुहान कार्लोस सेरियानी । उनले फाइभ ए साइड फुटबल युथ कम्पिटिसन आयोजना गरेका थिए । त्यतिबेला यो प्रतियोगिता बास्केटबल आकारको कोर्टमा खेलाइएको थियो । स्पेनिस भाषामा फुटबललाई फुटबोल र इन्डोरलाई सालन भनिन्छ । इन्डोर फुटबलको अवधारणामा विकास भएकाले यसलाई एकीकृत गरेर फुटबोल र सालन मिलेर फुटसल भएको हो ।सन् १९८९ मा फिफाले फुटसललाई आफ्नै अंगका रूपमा समावेश गर्नुअघि नै सन् १९८१ मा स्थापित अमेरिकी फुटसल फेडेरेसनले सन् १९८२ मा विश्व च्याम्पियनसिप आयोजना गरिसकेको थियो । सन् १९८९ यता फिफा फुटसल विश्वकपकै नामबाट प्रतियोगिता सञ्चालन भइरहेको छ । फिफा फुटसल विश्वकप हरेक चार वर्षमा आयोजना हुन्छ । अहिले फुटसल विश्वकप लिथुवानियामा भइरहेको छ । विश्वकपमा सबैभन्दा सफल टोली ब्राजिल हो । यसले पाँचपल्ट उपाधि जितेको छ । सन् २०१६ मा भएको पछिल्लो संस्करण भने अर्जेन्टिनाले जितेको थियो । फुटसल मैदानआमरूपमा नेपालमा फुटसल मैदान हरियो कृत्रिम घाँसे मैदान भन्ने बुझिन्छ । यो भ्रम हो । विश्व फुटबल महासंघ (फिफा) ले लागू गरेको मापदण्डअनुसार पार्केटिङ मैदान वा दुई मिटरबाट खस्दा बढीमा ६५ सेन्टिमिटरसम्म बल उफ्रिने गरी ५ एमएमको म्याट बिछ्याएको मैदान उपयुक्त फुटसल खेलस्थल हो । फिफाले विशेष परिस्थितिमा घरेलु फुटसलको खेल आयोजना गर्न कृत्रिम मैदानमा खेल्न पनि छुट दिएको छ । तर, अन्तर्राष्ट्रिय खेलका लागि भने अनिवार्य रूपमा मापदण्ड पालना भएको हुनुपर्छ । नेपालमा पूर्ण मापदण्डको एउटै पनि फुटसल मैदानकोर्ट छैन । मैदानको आकारनेपालमा फुटसलको वास्तविक आकारमा पनि एकरुपता छैन । उपलब्ध जमिनको आकार हेरेर फुटसल मैदान निर्माण भएको पाइएको छ । फिफाले अन्तर्राष्ट्रिय र राष्ट्रिय (क्लबस्तरीय) खेलका लागि छुट्टाछुट्टै मापदण्ड निर्धारण गरेको छ ।घरेलु प्रतियोगिताका लागि २५ देखि ४२ मिटरसम्म लम्बाइ र १६ देखि २५ मिटरसम्म चौडाइ भएको पिच आवश्यक पर्छ । अन्तर्राष्ट्रिय खेलका लागि भने ३८ देखि ४२ मिटर लम्बाइ र २० देखि २५ मिटर चौडाइको पिच आवश्यक पर्छ । एन्फाले ए डिभिजन राष्ट्रिय फुटसल लिग अन्तर्राष्ट्रिय मापदण्डको मैदानमा खेलाउन लागेको छ । फुटसलसँग मिल्दोजुल्दो हुने गरी हकीको म्याट बिछ्याएर पोखरा रंगशालास्थित कभर्डहलमा पिच तयार गरिएको छ । खेला ४० मिनेट, स्टपेज टाइम प्रणालीफुटसलमा स्टपेज टाइमको नियम हुन्छ । हरेक डेड बलमा टाइम गणना हुँदैन । यो बास्केटबलमा जस्तै नियम हो । २०२० मिनेटको दुई हाफको बीचमा दुवै टोलीलाई एक मिनेटको टाइमआउट लिने सुविधा हुन्छ । थर्ड रेफ्री वा टाइमकिपरसँगको समन्वयमा टाइमआउट माग्न माइन्छ । ४० मिनेट खेलको दुई हाफबीचमा १५ मिनेटको विश्राम हुन्छ । तर, खेल अतिरिक्त समयमा पुगेको स्थितिमा भने त्यसबीच विश्राम हुँदैन । स्टपेज टाइम भएकाले एउटा खेल एक घण्टाभन्दा बढी समय पनि जान सक्छ । नो अफसाइड, असीमित सब्स्टिच्युटफुटबलभन्दा एक साइज सानो बल प्रयोग हुने र खुट्टाले खेलिने भए पनि फुटसलमा फुटबलभन्दा फरक नियम धेरै छन् । त्यसमध्ये एक हो, अफसाइड हुँदैन । यसले खेललाई रोमाञ्चक र तीव्र गतिको बनाउने अपेक्षा गरिन्छ । रेफ्रीले फाउलको अवस्था हेरेर फ्रिकिक, डाइरेक्ट तथा इनडाइरेक्स फ्रिकिकको अवसर दिन सक्नेछन् । फुटसलको एउटा प्लेइङ सेटमा ५ जना हुन्छन् । घरेलु प्रतियोगितामा टिममा यति नै संख्यामा खेलाडी राख्ने नियम सम्बन्धित आयोजकले नै निर्धारण गर्न सक्नेछ ।तर अन्तर्राष्ट्रिय प्रतियोगितामा ९ जनासम्म (प्लेइङका ५ बाहेक) सब्स्टिच्युट गर्न पाइने नियम हुन्छ । फिफा वा एएफसीले मान्यता दिएका देशले आयोजना गर्ने ए डिभिजन प्रतियोगितामा १० जना (प्लेइङका ५ बाहेक) सब्स्टिच्युट गर्न पाइन्छ । अन्य स्थानीय प्रतियोगिताहरूमा सब्स्टिच्युडको मापदण्ड छैन । स्थानीय आयोजकले नै निर्धारण गर्न सक्छन् । यो खेलमा सब्स्टिच्युट गर्न रेफ्रीको अनुमति लिइरहनु पर्दैन र खेल पनि रोकिनु पर्दैन । आफ्नो सब्स्टिच्युट जोनमार्फत मैदानभित्रका खेलाडी बाहिरिएपछि सब्स्टिच्युट खेलाडी मैदानभित्र जान पाउँछन् । तर, टिमले पहिले नै रेफ्रीलाई सब्स्टिच्युट खेलाडीको जर्सी नम्बर प्रदान गर्नुपर्छ । कार्डको नियमफुटबलमा जस्तै फुटसलमा पनि कारबाहीका लागि कार्डकै प्रयोग हुन्छ । पहेँलो कार्डले चेतावनी दिनेछ भने रातो कार्डले खेलाडीलाई मैदानबाहिर निकाल्ने छ । रातो कार्ड पाउने अर्को खेलमा प्रतिबन्धित हुनेछ । यो प्रतियोगितामा एन्फाले प्रतियोगिताको फाइनल अगाडिसम्म २ पहेँलो कार्ड पाएको अवस्थामा अर्को खेलमा प्रतिबन्ध लाग्ने नियम बनाएको छ । जस्तै एउटा खेलाडीले आफ्नो पहिलो खेल र सातौं खेलमा पहेँलो कार्ड पायो भने आठौं खेलमा उसले प्रतिबन्ध बेहोर्नुपर्नेछ । यो नियमप्रति क्लबहरूले विरोध जनाएका छन् । लगातार खेलमा पहेँलो कार्ड पाएमा अर्को खेल प्रतिबन्ध हुनुपर्नेमा एन्फाले आफूखुसी नियम राखेको उनीहरूको आरोप छ ।एन्फाले प्रतियोगिताका लागि लागू गरेको कोरोना मापदण्डमा एक टिमका बढीमा ६ खेलाडीलाई संक्रमण देखिएमा सो टिमलाई अयोग्य घोषणा गर्ने नियम समावेश गरेको छ । यो नियममा पनि क्लबहरूको आपत्ति छ । तर एन्फाले भने यो अवस्था नआउनेमा आशावादी रहेको जनाएको छ ।"
अमेरिकासँग लगातारको जित प्रयास असफल,(काठमाडौं)  नेपालको अमेरिकामाथि लगातार चौथो जित निकाल्ने सपना शुक्रबार पूरा हुन सकेन । नेपाल आईसीसी विश्वकप लिग२ को त्रिकोणात्मक एकदिवसीय शृंखलामा अमेरिकाको हातबाट ६ विकेटले पराजित रह्यो । अमेरिकालाई जित दिलाउन ब्याटबाट स्टेभन टेलरले प्रमुख भूमिका निभाए ।प्रारम्भिक ब्याट्सम्यान रहेका टेलरले ६३ बलमा आक्रामक ९२ रन बनाएका थिए । उनले १२ चौका र तीन छक्का प्रहार गरे । उनले मोनान्क पटेलसँग मिलेर निर्णायक साबित ९७ रनको साझेदारी गरे । मोनान्क ३८ रन बनाएर नटआउट रहे । अर्का नटआउट ब्याट्सम्यान जशकरण मल्होत्राले ३६ रन बनाएर अमेरिका २९३ ओभरमामा ४ विकेट गुमाएर आवश्यक रन बनाउन सफल रह्यो ।टेलर नेपाली बलर करण केसीको बलमा आउट भए । नेपालका लागि डेब्युका अवसर पाएका गुलशन झाको प्रदर्शन बिर्सनलायक रह्यो । करणसँगै सन्दीप लामिछानेले समान २ विकेट लिए । यसअघि कप्तान ज्ञानेन्द्र मल्लले आफ्नो खेलजीवनको तेस्रो अर्धशतक बनाए पनि नेपाल अमेरिकासामु १ सय ७५ रनको लक्ष्यमात्र प्रस्तुत गर्न सफल रहेको थियो ।टस हारेर पहिले ब्याटिङका लागि ओर्लेको नेपालले ४८ ओभरमात्र टिकेको थियो । त्यसमा कप्तान ज्ञानेन्द्रलाई छाडेर अन्य कोही पनि ब्याट्सम्यानले गतिलो प्रदर्शन गरेनन् । ज्ञानेन्द्रले भने १ सय ५ बलको इनिङ्समा तीन चौका प्रहार गरेर ५५ रन जोडे । यस्तै प्रारम्भिक ब्याट्सम्यान कुशल भुर्तेलले ३६ र गुलशनले २८ रनको योगदान दिए ।कुशलले ५ चौका र एक छक्का पनि प्रहार गरे । नेपालले अन्तिम ३४ रन बनाउँदा ६ विकेट गुमाएको थियो । एक समय ५ विकेट गुमाएर १ सय ४० रनको स्थितिमा नेपालले त्यसपछि लगातार विकेट गुमाएको थियो । अमेरिकी बलरमध्ये केली फिलिप्सले तीन र सौरभ नेत्रवाल्करले ४ विकेट लिए ।
उद्देश्य फुटसल चिनाउने,"पोखरा (कास) एक दशकअघि नेपालमा फुटसल भित्रिँदा यसलाई स्वस्थ रहन खेलिन्थ्यो । प्रायजसो बैंकर, भेट्रान्सको टोली बिदाका दिन र बिहान बेलुका मैत्रीपूर्ण रुपमा फुटसल खेल्ने गर्थे । देशभर फुटसल विस्तार भएपछि भने यसले व्यावसायिक रुप मात्रै लिएन खेलमै विकास भयो । अखिल नेपाल फुटबल संघ (एन्फा) मा फुटसलको प्रवेशपछि स्थापित हुने मौका पायो । एन्फाको आयोजना र टर्नपाइक इभेन्टको व्यवस्थापनमा पहिलोपल्ट ए डिभिजन राष्ट्रिय फुटसल लिग शनिबार पोखरा सुरु हुँदै छ । पोखरा रंगशालास्थित बहुउद्देश्यीय कभर्डहलमा असोज २२ सम्म हुने लिगको सम्पूर्ण तयारी पूरा भएको छ । पोखरामा शुक्रबार आयोजित पत्रकार सम्मेलनमा लिगमा सहभागी १० टिमका प्रशिक्षक एवं कप्तानले उपाधि जित्न मिहिनेत गर्ने बताएका छन् । प्रतिस्पर्धा एउटा पाटो भए पनि समग्र फुटसललाई नै स्थापित गराउने उद्देश्य रहेकामा सबै एकमत छन् । अन्तर्राष्ट्रिय मापदण्डको फुटसल कोर्टमा सबै टिमको पहिलो अनुभव हुने भएकाले सबै टिम उत्तिकै दाबेदार रहेको उनीहरूको भनाइ छ । एन्फाका फुटसल समिति संयोजक रत्नकुमार श्रेष्ठले खेल पर्यटनको हब भएको र अन्तर्राष्ट्रिय मापदण्डको फुटसल कोर्ट पनि यहीं भएकाले पोखरामा प्रतियोगिता आयोजना गरेको बताए । फुटसललाई लोकप्रिय खेल बनाउन लिगले महत्वपूर्ण भूमिका खेल्ने उनको भनाइ थियो । एएफसी र फिफा मापदण्डको कभर्डहल पोखरामा मात्रै छ, उनले भने, एन्फाले पनि आफ्नै पूर्वाधार बनाउने तयारी गरेको छ । उनका अनुसार छनोट चरणदेखि प्रतियोगिता सम्पन्न गर्दासम्मका लागि एन्फाले १ करोड १८ रुपैयाँ बजेट छुट्याएको छ ।एन्फाकै फुटसल समिति प्रमुख विनोद गुरुङले गत चैतदेखि जेठसम्म प्रदेशस्तरीय छनोट खेलमा सहभागी ५१ टिममध्ये १० टिमले ए डिभिजनको मान्यता पाएको बताए । कोभिडका कारण दुईपल्टसम्म सरे पनि यसपल्ट फुटसल लिग सफल हुने उनले जनाए । टर्नपाइक इभेन्टका निर्देशक निशान्त केडियाले कोरोनाको जोखिम मध्यनजर गर्दै सुरक्षा मापदण्ड अपनाएर लिग सञ्चालन गर्ने बताए । उनले ३ हजार दर्शक क्षमताको कभर्डहलमा १ हजार २ सयलाई मात्रै प्रवेश मिल्ने गरी टिकट बिक्री गरिने उल्लेख गरे । ए डिभिजन राष्ट्रिय फुटसल लिगमा क्षेत्रीय छनोटबाट आएका १० टोलीले राउन्ड रोबिन प्रणालीका आधारमा प्रतिस्पर्धा गर्नेछन् । शीर्ष चार टोलीबीच क्वालिफायर र इलिमिनेटरका आधारमा फाइनल खेलिने छ । लिग अवधिभर कुल ४९ म्याच हुनेछन् । एक दिनमा बढीमा तीन खेलसम्म हुनेछ । सबै खेल ४० मिनेटको हुनेछ । खेलमा बास्केटबलकै जस्तो स्टपवाच प्रणाली हुनेछ । नेपालमा लोकप्रिय रहेको फुटसलको आधिकारिक राष्ट्रिय प्रतियोगिता पहिलोपल्ट हुन लागेको भए पनि दुई वर्षअघि नै राष्ट्रिय टिम बनाएर अन्तर्राष्ट्रिय प्रतियोगितामा सहभागिता भइसकेको छ । लिगमा अन्तिम दुईमा पर्ने टिम रेलिगेसनमा परेर बी डिभिजनमा झर्नेछन् । प्रतियोगिताका सम्पूर्ण खेल कान्तिपुर टेलिभिजन र ईकान्तिपुर डटकमबाट प्रत्यक्ष प्रसारण हुनेछ ।"
उपाधि जित्नेमा ढुक्क छ ढुकु,"(पोखरा)  वाग्मती प्रदेशस्तरीय छनोटमा सहभागी २८ टिममा च्याम्पियन बनेर ए डिभिजन राष्ट्रिय फुटसल लिग खेल्न आइपुगेको टिम हो, ढुकु फुटसल हब । व्यावसायिक फुटसल खेलाडीले भरिएको काठमाडौं महाराजगन्जको यो टिम उपाधि जित्नेमा ढुक्क छ ।नेवारी शब्द ढुकु को अर्थ हो ढुकुटी । गहनालाई ढुकुटीमा राखिएजस्तै फुटसलका रोज्जा खेलाडी ढुकुले पाएको छ । टिम कप्तान सुमितकुमार आले र अर्का खेलाडी अभय राना दुईपल्ट राष्ट्रिय टिममा परिसकेका खेलाडी हुन् । दुवैले सन् २०१७ र २०१९ मा एएफसी च्याम्पियनसिप छनोटका लागि इरानमा भएको खेलमा नेपालबाट खेलेका छन् । ढुकुकै आदिल हमिद २०१९ मा राष्ट्रिय टिमबाट खेले । उनी फुटसलबाटै फुटबलमा प्रवेश गर्दै ए डिभिजन फुटबल क्लब सातदोबाटोबाट खेल्ने निश्चित भएको छ । २०६३ सालमा महाराजगन्जमा ढुकु युथ क्लब स्थापना भयो । क्लब उपाध्यक्ष थिए, राज महर्जन । स्थापनाको ४ वर्षसम्म फुटबल लिगमा सहभागी हुन संघर्ष गरेर पनि छनोट चरणबाटै बाहिरिन्थ्यो । ९ वर्षअघि नेपालमा फुटसल भर्खर भित्रिएको थियो । महर्जनले ढुकु फुटसल हब खोले । सन् २०१२ मा फुटसल खोलेर अर्को वर्षदेखि टिम बनाउन थाले । उनको टिमले लगातार आठ वर्ष फुटसलका विभिन्न प्रतियोगितामा भाग लियो । उपाधि पनि जित्यो । फुटसलले नै ढुकुलाई चिनायो । टिम व्यवस्थापन र प्रशिक्षण दुवै उनले नै सम्हालेका छन् ।महर्जन अहिले फुटसल व्यवसायी संघका अध्यक्ष हुन् । उनको टिम छनोट खेलमा वाग्मती च्याम्पियन बनेकाले पनि उपाधि दाबेदारमा हेरिएको छ । उनी स्वयं पनि उपाधि जित्नेमा विश्वस्त छन् । अन्तर्राष्ट्रिय मापदण्डअनुसार फुटसलको राष्ट्रिय लिग पहिलोपल्ट हुन लागेको हो, उनले भने, लक्ष्य उपाधि जित्ने नै हो । मुख्य लक्ष्य फुटसललाई चिनाउने हो । वाग्मतीकै शंखमुल फुटसल, स्काइ गोल्स, धरानको फुटसल फाइभ, पोखराके स्पोर्ट्स क्यासललाई उनी बलियो प्रतिस्पर्धी मान्छन् । राम्रो खेल्दाखेल्दै हार्न सकिने सम्भावनालाई उनी नकार्दैनन् । टिमका १६ खेलाडीमध्ये १३ ढुकुको आफ्नै उत्पादन हो । कप्तान आलेले १० वर्ष फुटसलमै बिताएका छन् । अन्य ५ खेलाडी ४ वर्षदेखि ढुकुमै आबद्ध रहेर फुटसल खेलेका खेलाडी हुन् । बाँकी खेलाडी एक डेढ वर्षदेखि व्यावसायिक फुटसल खेलिरहेका छन् । १६ देखि २६ वर्ष उमेरका खेलाडी यो टिममा छन् । फुटबलबाट फुटसलमा आउने चलन भए पनि आफ्नो टिमले भने फुटसलबाट फुटबलमा खेलाडी पठाइरहेको महर्जन दावा गर्छन् । पटकपटक सरेकाले यसपल्ट पनि लिग नहुने हो कि भन्ने डर ढुकुलाई पनि थियो । काठमाडौंमा २२ दिन प्रशिक्षण गरेर यो टिम सोमबार पोखरा आइपुगेको हो । लिग हुने स्थान पोखरा रंगशाला कभर्डहलमा ढुकुले प्रशिक्षण गरिरहेको छ । महर्जनका अनुसार काठमाडौं उपत्यकामा १ सय २८ फुटसल सञ्चालनमा छन् । देशभर ३ सय नाघेको छ । कोरोना महामारीले यो क्षेत्र पनि थलियो । अन्य सबै व्यवसाय खुल्दा प्रशासनले फुटसललाई अन्तिममा राख्यो । अहिले कोराना संक्रमणम कम भएपछि भने फुटसलले गति लिन थालेको छ । कोरोनालाई बिर्साउने गरी फुटसल भरिभराउ छन् । यही बीचमा असोज २२२ सम्म अखिल नेपाल फुटबल संघ (एन्फा) ले गर्ने लिगमा निजी क्षेत्रको महत्त्वपूर्ण भूमिका रहेको महर्जन बताउँछन् । निजी क्षेत्रकै लगानीले फुटसल गतिविधि अगाडि बढ्दा एन्फाले समेत फुटसल कमिटी बनाएर मान्यता दिएको उनको बुझाइ छ । यद्यपि अझैंसम्म एकेडेमी बनाएर खेलाडी उत्पादन नहुनु, फुटसलकै लागि भनेर रेफ्री, कोच तयार नगरिनुलाई उनी दुःखद पक्ष मान्छन् । फुटसलमा एन्फाको आफ्नै पूर्वाधार तयार छैन, उनी भन्छन्, फुटसल एकेडेमी नहुँदा धेरै खेलाडी फुटबलबाट आउनुपरेको छ । फुटसल लिगले खेलाडीमा जोसजाँगर बढाए पनि पूर्वाधार र जनशक्ति निर्माणमा अझैं ध्यान पुर्याउनुपर्ने उनले औंल्याए । ढुकु फुटसल हब टिम ः सुमितकुमार आले (कप्तान), आदिल हमिद, अभय राणा, उर्केन जाङ्बो शेर्पा, अमित लामा, पेम्बा नोर्बु लामा, सनम श्रेष्ठ, विक्रान्त नर्सिङ राणा, सुव्रतनर्सिङ केसी, सुमन तामाङ, दावा ढुक्पा शेर्पा, विशाल सिलवाल, आमिर हमिद, मृगंक गुरुङ, निशान राम्जाली, प्रसिद्ध मगर । व्यवस्थापकप्रशिक्षक राज महर्जन, फिजियो विश्व गुरुङ ।"
"रातो पृथ्वी, तातो पृथ्वी","पाँच किलोमिटरको दौडपछि पाइला रोकिए । पूरै शरीरै रोयो । म सडकछेउको इँटाले बनेको एउटा सानो पर्खालमा थचक्क बस्छु, जमिनतिर मुन्टो फर्काएर स्याँस्याँ गर्दै ! धेरै अक्सिजन हुल्न म प्रयासरत छु किनभने अंगअंगमा बढेको अक्सिजनको माग पूरा गर्न मेरो फोक्सोलाई थप सक्रिय बनाउनुपरेको छ । हावामार्फत आएको अक्सिजन नाकमुखबाट फोक्सोमा पुगेपछि त्यहाँबाट मुटुले तानेर रगतमा रहेको हेमोग्लोबिनको सहाराले शरीरभरि पुर्याउँछ । हावाको अक्सिजनलाई रगतमा मिसाएर शरीरभरि पुर्याउनु, फुर्ती गर्नु यही हो बाँच्नु भनेको । यति गर्न नसकेको दिन जिन्दगी चैट हुन्छ ! पृथ्वीमा मानिसले हरेक कुरा निःशुल्क पाएको थियो । अहिले पो उसले हरेक वस्तुको मूल्य तोक्यो अक्सिजनको सिलिन्डरमा, पानीको थोपाथोपामा, जमिनको इन्चइन्चमा, काठको फिटफिटमा ! पृथ्वीका लाखौं प्रजातिमध्ये मानिस मात्रै एउटा व्यापारी प्राणी हो । मजस्तै मास्क लगाएका बग्रेल्ती मानिस सकेसम्म धेरै अक्सिजन आपूर्ति गर्न तल्लीन छन् । तर, के तिनीहरूले सोचेका छन् दुई मिनेट मात्रै यो पृथ्वीको हावाबाट अक्सिजन हरायो भने के हुन्छ ? यति सोचे मात्रै पनि पृथ्वीप्रति मानिस अलि उदार हुन्थ्यो होला ! तर, उसलाई फुर्सद कहाँ ? ल ल लशरीरमा अक्सिजनको माग कम हुँदै गयो । फोक्सो बिस्तारै सामान्य अवस्थामा आएपछि आकाशतिर हेरेँ । कपूरको रूखको फेदमै बसेको पो रहेछु । टम्म बादल लागेको छ, केहीबेरपछि त्यो पक्कै झर्छ, यहाँ नभए त्यहाँ ! पानी कहिले उड्छ, कहिले बग्छ, कहिले जम्छ ! यो बडो बहुरूपी छ । पानी बहुरूपी नहुँदो हो त, यो पृथ्वी चल्ने थिएन । हिमाल नहुँदा हुन् त नदी कहाँ बग्थे ? बादल नहुँदो हो त पानी कहाँ पर्थ्यो ? खहरे कहाँ उर्लन्थे ? पानीले रूप फेरेको छ र त पृथ्वीमा जीवन चलेको छ ।निधारबाट तप्पतप्प पसिना झर्यो, कंक्रिटको भुइँमा । निधारबाट झर्यो, त्यसैले यो पसिना बन्यो, आँखाबाट झर्थ्यो त यो आँसु बन्थ्यो । फरक यत्ति छ, अहिले शरीरका मांसपेशी रोइरहेकाले पसिना झरिरहेको छ, मन रुँदो हो त आँखाबाट आँसु बनेर झर्थ्यो । म बसेको कुरा लामखुट्टेले सुइँको पाइसक्यो । युद्धक विमानजसरी मेरो शरीरवरिपरि फन्को मारिरहेछ, ल्यान्डिङ गर्ने दाउमा ! मेरो शरीरमा त्यो ल्यान्ड गर्ला र प्याट्ट पारौंला भनेर म पनि दाउ खोजेर बसेको छु । के थाहा उसलाई मेरो शरीर नै उसको मृत्युभूमि हो भन्ने ! एकाधपटकको प्रयासपछि मैले उसको जिन्दगी चैट पार्दिएँ । थप बाँच्ने योजनाका साथ आएको ऊ, सदाका लागि गयो । न उसका आफन्त छन्, न त कसैले दाहसंस्कारै गर्छ ! मैले प्याट्ट पारें, फ्याट्ट फालिदिएँ । म अलिकति निहुरिएँ, पसिनाको थोपा निधारबाटै टपक्क भुइँमा झर्यो । शिर अलि ठाडो पारें, त्यो पसिना नाकको डाँडीको उपल्लो भागबाट बगेर देब्रे लाग्यो र माथिल्लो ओठको कुनोभन्दा अलिपर गाला हुँदै च्यापुमा पुगेर भुइँमा खस्यो । पछिल्लो थोपा नदीजस्तै बग्यो सलल र केहीबेरपछि झर्यो, अघिल्लो थोपा निधारबाटै तप्प जमिनमा झर्यो । थोरै ढल्कनुले पनि कति फरक पर्छ यहाँ ! यो पृथ्वी पनि २३५ डिग्रीले नढल्केको भए, दुई ध्रुवबाहेकका ठाउँमा १२ घण्टा दिन हुन्थ्यो, १२ घण्टा रात पर्थ्यो ! थोरै ढल्केकाले सूर्यलाई फन्को मार्ने क्रममा वर्षको कहिले पृथ्वीको उत्तरी गोलार्द्धमा धेरै घाम पर्छ त कहिले दक्षिणी गोलार्द्धमा, त्यसैले जाडो र गर्मी याम ल्याउँछन् । यदि नढल्कँदो हो त अहिलेजस्तो गर्मीमा छोटा रात र लामा दिन हुँदैनथे । जाडोमा लामा रात र छोटा दिन हुँदैनथे । पृथ्वी नढल्कँदो हो त दुवै ध्रुवको ठूलै भूभागमा कहिल्यै घाम नै पर्दैनथ्यो । मानिसहरू पृथ्वीको भूमध्यरेखा वरपर मात्रै बस्न सक्थे सायद । अहिलेजसरी छरिन उनीहरू सक्दैनथे किनभने दुई ध्रुवहरूमा घाम नपरेपछिको बाह्रैमासे चिसो सहन सकिँदैनथ्यो ! थोरै नढल्केको भए यो पृथ्वी पूर्ण रूपमा अर्कै हुन्थ्यो । धन्य, पृथ्वी थोरै ढल्क्यो त्यसैले पूर्वपश्चिम, उत्तरदक्षिण सबैतिर सेपियन्सकै साम्राज्य छ ! तप्प झरेको पसिना किन त्यसरी नै झर्यो ? किन त्यो आकाशतिर गएन वा बांगिएर झरेन ? यो प्रश्न अहिले गर्दा हाँसो उठ्न सक्छ, तर केही सय वर्षअघिसम्म पनि यो पृथ्वीको सबैभन्दा महत्त्वपूर्ण र अनुत्तरित प्रश्न थियो । जब १७ औं शताब्दीमा आइज्याक न्युटनलाई एउटा प्रश्नले घच्घच्यायो, उनले त्यसको हिसाब खोजे । भनिएअनुसार, उनले बोटबाट स्याउ सीधै तल झरेको देखे र प्रश्न गरे किन त्यो स्याउ बांगोटिंगो भएर खसेन ? किन त्यो माथि गएन ? कुन शक्तिले त्यसलाई झार्छ ? त्यसअघि पनि पृथ्वीमा करोडौं स्याउ खसेका थिए, करोडौं मानिस जन्मेका थिए । तर, जुन प्रश्नको उत्तर न्युटनले खोजेर गुरुत्वाकर्षण भने, त्यसैका कारण अन्य लाखौं आविष्कार भए, लाखौं प्रश्नका उत्तर भेटिए । विज्ञान सामान्य प्रक्रियाको असामान्य खोज हो सायद ।ल ल लएउटा ठूलो झुसिलकिरो द्रुत गतिमा कंक्रिटको सडक पार गर्दै छ । कुनै सवारी आइहाल्यो भने कचक्कै पार्छ, तर संयोगले त्यो बाँच्यो । उसले गाडी चिनेको छैन । उसलाई के थाहा, मान्छेले केके बनाइसक्यो ! मेरो छेउका एक हूल कमिलामाथि जब पसिनाको थोपा पर्यो तिनीहरूको भागाभाग भयो, कुनै मानव बस्तीमा युद्दक विमानबाट बम झरेजसरी ! अफगानिस्तानमा तालिबानले लेखेटेका मानिसहरूको झल्को दिनेखालको भगाभाग छ त्यो ! नाडीमा घडी बाँधेको छु । केही वर्षअघिसम्म घडीले एउटा मात्रै कुरा बताउँथ्यो समय । तर, आज घडीले हरेक पाइला गन्न सक्छ, मुटुको चाल मापन गर्छ, दौडिँदा कति ऊर्जा खपत भयो भनेर पनि घडीले हिसाब राख्छ, नक्सा कोरिदिन्छ, बधाई ज्ञापन गर्छ, धन्यवाद भन्छ, गीत सुनाउँछ, फोन उठाउँछ । यस्तो लाग्छ, घडी नै अहिलेको सर्वज्ञाता हो । घडीले लेख्यो फास्टेन्ट फाइभ के २८४५, कन्ग्राचुलेसन्स ! अहिले घडी लेखनदास पनि हो, पहिलेपहिलेझैं उसले सुई मात्रै घुमाउँदैन, राम्रा अक्षर पनि कोर्छ । अर्थात् आज पाँच किलोमिटर दूरी पार गरेको समयचाहिँ आफ्नै पुरानो रेकर्ड तोडेको जानकारी हो । एउटा तक्मा देखाएर उसले मलाई हौस्यायो । म मख्ख परें । मानौं घडी ओलम्पिक खेलको निर्णायक हो । र, उसले मलाई तक्मा दिएको छ । यो पनि व्यापारी अवतारको मानिसको चर्तिकला हो । जति उपभोक्तालाई फुरुंग पार्यो उति धेरै पैसो झर्यो । पुँजी पृथ्वीको प्रमुख नयाँ कथा हो । यत्रतत्र सर्वत्र यसैको चर्चा छ, यसैको महत्त्व छ !ल ल लमानिस नहुँदो हो त यो पृथ्वी कस्तो हुँदो हो ? वरिपरि आँखा घुमाउँछु । ऊ नहुँदो हो त मेरो वरिपरि देखिएको पिच गरेको सडक हुँदैनथ्यो, घर हुँदैनथे, फलामको बार हुँदैनथ्यो, म बसेको इँटाको थुप्रो हुँदैनथ्यो, कपडा हुँदैनथ्यो, घडी हुँदैनथ्यो, जुत्ता हुँदैनथ्यो, औंलामा लगाएको औंठी हुँदैनथ्यो, गोजीको मोबाइल हुँदैनथ्यो, वरपरि घुमिरहेका गाडी, मोटरसाइकल, साइकल हुँदैनथे, अगाडिको पार्क हुँदैनथ्यो, अलि पर रोपिएको खेत हुँदैनथ्यो, परको डाँडामा ठडिएको गुम्बा हुँदैनथ्यो, आकाशमा उडिरहेको जहाज हुँदैनथ्यो, त्यो बिजुलीको पोल हुँदैनथ्यो, छेउमा यत्रतत्र छरिएको प्लास्टिक हुँदैनथ्यो !अरू केके हुँदैनथ्यो केके ! यी त वरिपरि देखिएका वस्तु मात्रै हुन्, त्यसबाहेक विभेद हुँदैनथ्यो, अन्याय हुँदैनथ्यो, बमबारी हुँदैनथ्यो, बन्दुक हुँदैनथ्यो, पुँजीवाद हुँदैनथ्यो, साम्यवाद हुँदैनथ्यो, समाजवाद हुँदैनथ्यो । योबाहेक अरू लाखौँ कुरा हुँदैनथे ।म पृथ्वीबाट मानिस हटाएर वरिपरि हेर्छु । त्यहाँ देख्छु कमिलाको लस्कर, केही लामखुट्टे, तीनवटा जुरेली, दुइटा भद्राई, एक हूल काग, केही परेवा, एउटा झुसिलकिरो, एकजोडी ढुकुर, केही झारपात, केही रूख ! त्यो भर्खरै सडक पार गरेको झुसिलकिरोले बाँच्नेबाहेक थप केही गरेको छैन । अलिपरको रूखमा देखिएको भद्राई पनि त्यहि गरिरहेछ वा बिजुलीको तारमा टेकिरहको जुरेली र भंगेरो पनि ! यस्तो देख्छु, मानिसबाहेक अरूले त यहाँ केही गरेकै छैनन् । अरूको बस् एउटै ध्याउन्न छ खाने र बाँच्ने । मानिसको तन्तुचाहिँ अनेक छ । मानिसको पनि एउटै ध्याउन्न थियो खाने र बाँच्ने । तर, जब उसले पैसा बनायो र व्यापार सुरु गर्यो त्यसपछि ऊ मानिसबाट व्यापारीमा परिणत भयो । अनि पृथ्वीको दुर्दिन सुरु भयो ।थकित शरीरलाई घरसम्म तान्छु । ल्यापटपमा बस्छु फेरि सोच्छु, मानिस नभएको भए यो पनि त हुँदैनथ्यो । पृथ्वी साढे चार अर्ब वर्षको भयो । मानिस त धेरैमा साढे दुई लाख वर्षको मात्रै भयो होला । केही सय वर्षअघिसम्म पनि ऊ बुंगै थियो । कोठाको वरिवरि आँखा घुमाउँछु यी सयौं किताब, कलम, मेच, टेबुल, बिजुली, सिमेन्टमा पोतिएको रङ, झ्यालको सिसा ! अहिले मेरा वरिपरि देखिएका अधिकांश वस्तु त जम्मा केही सय वर्षबीचमा मात्रै त बनेका हुन् ! कम्प्युटरमा सयौं इमेल अर्थात् इपत्र झरेका छन्, पुराना हजारौं पनि छँदै छन् । आजभन्दा एकाध सय वर्षअघिसम्मका मानिसले कहिल्यै फोनमा कुरा नगरी मरे, गाडी नचढी मरे, जहाज नदेखी मरे, टीभी नहेरी गए । अहो ! हामी कत्ति भाग्यमानी पुस्ता भयौं भनेर मख्ख परेको छु । हजुरबाले हलो चलाएर जीविकोपार्जन गरे, बाले कलम, मैलै कम्प्युटर ! खुब परिपर्वन भयो पृथ्वीमा गएका केही दशकमा । यी इमेलमा लेखिएका लाखौं शब्द यदि साँच्चै कागजमा लेख्नुपरेको भए कति रूख काट्नुपर्दो हो, कति मसी चाहिँदो हो ! फरर लेख्यो, ट्याक्क थिच्यो, उता टुप्लुक्क पुग्यो, उसले फरर पढ्यो, अनि फेरि सरर उत्तर लेख्यो र ट्याक्क थिच्यो, यता फ्याट्ट झर्यो क्याबात ! तर, यो इपत्र पश्चिममा हाम्रोजस्तै पहाडहिमाल भएको, समुद्र नपुगेको स्विट्जरल्यान्ड नामको देशबाट पूर्व हान्निएर यता मीत देशमा आएको रहेछ, बडो चिन्ताजनक सन्देश बोकेर । यो त रातो पृथ्वीको कथा बोकेर झरेको छ, तातो पृथ्वीको कथा बोकेर झरेको छ । आईपीसीसी अर्थात् जलवायु परिवर्तनसम्बन्धी अध्ययन गर्ने वैज्ञानिकहरूको विश्वव्यापी संस्थाबाट लेखिएको इपत्र हो यो । विश्वभरिका चौध हजार अनुसन्धान केलाउन ६६ देशका २३४ जना वैज्ञानिक सामेल भएर निकालेको निष्कर्ष पत्रमा लेखिएको छ, संसारभरिका वैज्ञानिकहरूको खोजले यो पृथ्वीको जलवायु प्रणालीमा अभूतपूर्व परिवर्तन आइरहेको देखाएका छन् । कम्तीमा पनि यस रिपोर्टले औंल्याएका विभिन्न परिवर्तन त विगतका हजारौं वा लाखौं वर्षमा नभएको तहको परिवर्तन देखिन्छन् जस्तो कि बढ्दो समुद्र सतह, द्रुत गतिमा पग्लँदो हिउँ । पत्रमा थप लेखिएको छ, सन् १८५० देखि १९०० को दाँजोमा पृथ्वीको तापक्रम औसतमा ११ डिग्रीले बढिसकेको छ । यसको कारण मानिसले विगतको साढे दुई सय वर्षमा निकालेको कार्बनडाइअक्साइडलगायतका हरितगृह ग्यासको उत्सर्जन हो । यही गतिमा अगाडि बढ्ने हो भने अबको २० वर्षमा पृथ्वीको औसत तापक्रम आद्यौगिक समयको तुलनमा १५ डिग्रीले बढ्नेछ, शताब्दीको अन्त्यसम्म तीन डिग्रीले बढ्नेछ ।यो कुरो बडो जटिल छ । त्यसैले नक्सामा हेर र बुझ भनेर इपत्रले अर्को ठेगानामा पठायो, जहाँ दाहिने कुनोमा हल्का रातो पृथ्वी एकनासले घुमिरहेको छ । हाम्रो सम्भावित भविष्य लेखेर उसले प्लस १५ डिग्री, २ डिग्री, ३ डिग्री, ४ डिग्री लेखेको छ । म अब पृथ्वीलाई नियन्त्रित घुमाइका लागि आफ्नो औंला तयार पार्छु । अहिले कम्प्युटरमा पृथ्वी घुमाउन एउटा औंला काफी छ । रातो सन्देश बोकेर कम्प्युटरमा घुमिरहेको पृथ्वीलाई टक्क रोक्छु र फनक्क फर्काएर उल्टो त्रिभुजाकारको भारत र आसपासको क्षेत्रमा ल्याएर अडिन्छु, जसलाई आधुनिक मानवले दक्षिण एसिया भन्छ । तर, यो पृथ्वीको वास्तविक नक्सा हो, जसमा देशहरू छैनन् । कि त जमिन छ कि त पानी । पृथ्वीमा अर्बौं वर्षसम्म कुनै देश थिएनन् । देशहरू त केही सय वर्षअघि मात्रै मानिसले बनाएका हुन् । तर, जब देश बन्न थाले, पृथ्वी तातो हुन थाल्यो, विज्ञानको भाषामा रातो हुन थाल्यो । देश बन्न थालेपछि पुँजी जम्मा गरेर को धनी हुने भन्ने होडबाजी चल्यो, त्यसपछि पृथ्वी तातो हुन थाल्यो । र, मानिसले अठारौं शताब्दीमा इन्जिन बनायो । कोइला, पेट्रोलियमले इन्जिन चलायो । आफ्नो गति बढायो, गियर चढायो र हुइँकियो बेगले पैसा बटुल्दै, कार्बनडाइअक्साइड उडाउँदै । ल ल लम उल्टो त्रिभुजको माथिल्लो भाग, जहाँ कतै नेपाल भन्ने देश छ, त्यसबाट पश्चिम हान्निन्छु अनुमानित पाकिस्तान, अफगानिस्तान, इरान हुँदै ! त्यसपछि एउटा कुलोजस्तो अरब सागरको उत्तर पश्चिम हानिएको चोसो काटेर साउदी अरबको आसपासबाट अफ्रिका पार गर्छु । उत्तर उकालिए युरोप हुँदै आर्कटिक पुगिन्छ, दक्षिण झरिरहेको अफ्रिका कतै अन्टार्टिकातिर पुगौंला जसरी फिँजारिएको छ । अफ्रिकाको दक्षिणी भाग भारतको जस्तो चुच्चो नभएर अलि बुच्चो छ । थप पश्चिममा अटलान्टिक महासागर काटेर मध्यअमेरिका हुँदै प्रशान्त महासागर छिर्नुअघि अलिकति उत्तरमा रहेको सयुंक्त राज्य अमेरिकामा आँखा लगाएर म टक्क रोकिन्छु । यो पृथ्वीलाई रातो बनाउने प्रमुख भूमिमध्येको अग्रणी हो यो, पृथ्वीमा सबैभन्दा बढी राँइदाइँ गरेको मुलुक । म प्रशान्त छिरेर लामो समुद्री यात्रापछि फेरो मारेर चीन पस्छु, जुन रातो पृथ्वी बनाउने पछिल्लो ठूलो खेलाडी हो । थप पश्चिम बढेर छिमेकको तिब्बती पठारतिर गतिलाई धीमा बनाएर अनुमानित नेपालमा औंला रोक्छु । केही सेकेन्डमै पृथ्वीको एक फन्को मार्छु । यो पृथ्वीको नक्सा कोर्न मात्रै कत्तिले पसिना चुहाए, कत्ति त वर्षौं डुले । सयौं वर्ष त यसको नक्सा बनाउन मात्रै लाग्यो । आज मैले यही पृथ्वीलाई औंलामा नचाइरहेको छु !कुनै देश, महादेश, महासागर, सहर, गाउँ नलेखिएको पृथ्वी घुम्दा पो पृथ्वी बल्ल सगोलमा देखिँदोरहेछ । ठाउँ लेखिएका नक्सा हेरेर पृथ्वी घुम्दा त कतै मुसलमान देखिन्छ कतै हिन्दु, कतै क्रिस्चियन देखिन्छ कतै जैन । कतै कालो मानिस देखिन्छ कतै गोरो । कतै गरिब देखिन्छ कतै धनी । कतै पुँजीवादी देखिन्छ कतै साम्यवादी । कतै युद्ध देखिन्छ कतै शान्ति । बडो जटिल नक्सा पो देखिन्छ । बेनामे पृथ्वी मैले घुमाएकै रैनछु, जहाँ कि त जमिन देखिन्छ कि त हिउँ वा पानी । मानिसबाहेक यो पृथ्वीमा कसैको गाउँ छैन, सहर छैन, देश छैन, महादेश छैन । कित्ताकाट गरेको पृथ्वी मानिसले बनाएको हो । अरू कसैले पृथ्वीलाई कित्ताकाट गरेको छैन । पृथ्वीको खास रङ नीलो हो किनकि यसको दुईतिहाइ भूभाग पानीले भरिएको छ । तर, मैले हल्का रातो पृथ्वी घुमाइरहेको छु अर्थात् ११ डिग्री तातेको पृथ्वी, गुगलअर्थको जस्तो नीलो पृथ्वी होइन । वैज्ञानिकहरू तातोलाई रातो रङले चिनाउँछन् । हामी हल्का रातो रङको पृथ्वीवासी भइसकेका छौं । पूर्वपश्चिम एक फन्को मारेपछि म पृथ्वीलाई स्वाट्टै उत्तरी गोलार्द्धको टुप्पोतिर पुर्याउँछु रुसभन्दा पनि माथि ग्रिनल्यान्ड आसपासतिर, अनुमानित । त्यता त बडो गाढागाढा रातो पो देखिन्छ ! त्यसपछि स्वाट्टै दक्षिणी गोलार्द्धको टुप्पोमा अन्टार्टिकातिर झार्छु, त्यहाँ नेपाल भएको भूभागभन्दा बढी रातो देखिन्छ, तर उत्तरी गोलार्द्धको टुप्पोभन्दा भने कम रातोपना !म त्यसपछि प्लस दुई डिग्री थिच्छु र पृथ्वी घुम्छु । रातो रङ त झन् गाडा बन्छ, रातो रङ थप ठाउँहरूमा फैलिन्छ । तीन डिग्री थिचेर पृथ्वी सयर गर्छु, पृथ्वी सबैतिर राताम्मे हुन्छ । जब चार डिग्री थिचेर हर्छु, जमिन त पूरै रगतले लिपेजस्तो देखिन्छ, समुद्रचाहिँ अलि फिक्का ! जति गाढा रातो रङ त्यति बढी तातोपना ! यो रातो रङको अर्थ के हो त ? पूरै पृथ्वी औसतमा तातिसकेको छ, तर तात्नेक्रम कतै बढी छ कतै कम !कसरी भयो त पृथ्वी रातो अर्थात् तातो ?यो रातो कथा छोटो समयमा बुनिएको हो करोड, लाख वा हजार वर्षअघि पृथ्वी तात्न सुरु भएको थिएन । यो तातो पृथ्वीको उमेर जम्मा तीन सय वर्षजति हो, स्मरण रहोस् पृथ्वीको उमेरचाहिँ साढे चार अर्ब वर्ष हो । मानिसले पहिले पृथ्वीमा सबै कुरा पाखुराले गर्थ्यो वा जनावरका सहराले, त्यो क्रम हजारौं वर्ष चल्यो । तर, बेलायतमा इन्जिन बनेपछि मान्छेले कोइला भेट्यो, त्यसलाई उसले खुब बाल्यो । कोइला बालेर बिजुली पनि निकाल्न थाल्यो, उद्योग चलायो, सामान बनायो । त्यति मात्रै होइन, उसले पेट्रोलियमका खानी भेट्यो । इन्जिनले चल्ने गाडी बने, रेल, जहाज, पानीजहाज अनेक बने । मानिसले चमत्कार गर्यो । पैताला खियाएर हिँडिरहेको मानिस हेर्दाहेर्दै गुड्यो, त्यसपछि उड्यो र अर्को ग्रहमा समेत पुग्यो । ओखतीमुलो पनि बनायो । एकातिर ऊ पृथ्वी घुम्यो, भूगर्व खोतल्यो अर्कोतर्फ आफ्नै शरीरभित्रका अंगअंग हेर्न सकिने यन्त्र बनायो । धेरै बाँच्न अस्पताल बनायो, आरमले बस्न सहर बनायो । मानिस मख्ख पर्दै थियो, तर बीसौं शताब्दीको मध्यतिर आउँदा केही वैज्ञानिकले थाहा पाए मानिसले जे बालिरहेको छ वा इन्जिनमा हालिरहेको छ, त्यसले त वायुमण्डलमा व्यापक कार्बनडाइअक्साइड नामको ग्यास फालिरहेको छ । विज्ञानले पनि चमत्कार गरिसकेको थियो । हजारौं, लाखौं वर्षअघिको हिउँ केलाएर त्यसबेलाको हावामा कार्बनडाइअक्साइडको मात्रा कति थियो भनेर ऊ खोज्न सक्ने भइसकेको थियो । लाखौं, करोडौं वर्षअघिको जलवायुको अवस्था कस्तो थियो भन्ने बुझ्न ऊ ढुंगामाटो केलाउन सक्ने भइसकेको थियो । त्यसपछि मापन सुरु भयो र सन् ९० को दशकमा वैज्ञानिकहरूले किटानी गरेर भने पृथ्वी मानिसका कारणले तात्यो । अर्थात् वास्तवमा पृथ्वी तातो छ, कम्प्युटरमा पृथ्वी रातो छ । तातो भनेकै रातो हुनु हो । यो रातो पृथ्वीको इपत्र त वैज्ञानिकहरूको छैटौं प्रतिवेदन हो, गत ४० वर्षभित्र निकालेको । बीसौं शताब्दीको मध्यमा पाँच अर्ब टन प्रतिवर्ष भएको कार्बन उत्सर्जन अहिले ३५ अर्ब टन कटिसक्यो, जसको दुईतिहाइ उत्सर्जन मानिसका लागि प्रयोग हुने यातायात, बिजुली र उद्योगहरूबाट हुनेगर्छ । कार्बनडाइअक्साइड पृथ्वी तताउने प्रमुख ग्यास हो । हाम्रो दक्षिणमा रहेको भारत, उत्तरमा रहेको चीन र सुदूरपश्चिममा रहेको अमेरिकाले मात्रै पृथ्वीमा मानिसले उत्सर्जन गर्ने कुल कार्बनडाइअक्साइडको आधा उत्सर्जन गर्छन् । तीन देश बराबर पृथ्वीका बाँकी सबै देश ! यो हिसाब बडो असन्तुलित छ । इन्धनले मानिसलाई आराम दियो, उसलाई विकसित बनायो । तर, पृथ्वीको ज्वरो निकालिदियो, जलवायुको चक्र नै बदलिन थाल्यो, समुद्र सहत बढायो र हिमाल पगाल्यो ।पृथ्वी तातेपछि के हुन्छ भन्ने प्रश्नको उत्तर पनि वरिपरि नै छ, देखिइसकेकै छ । यो रातो पृथ्वीको सन्देशसहितको इपत्र झरेको केही दिनपछि एक रात काठमाडौं खाल्डोमा झमझम पानी परेको छ । बिहान उठ्दा त नदीले उठीबास बनाएका नदी किनारका बस्तीको फोटो छ्याप्छ्याप्ती भइसकेछन् । कति पानी परेछ ? १२१५ मिलिमिटर । मैले खोज्न थालें, योभन्दा अघि काठमाडौं उपत्यकामा यस्तो पानी कहिले परेको रहेछ ! सरकारी तथ्यांक भन्छ पानी मापन गर्न थालेको सन् १९६८ देखि केलाउँदा योभन्दा बढी पानी जम्मा तीनपटक परेको छ । सन् १९८७ मा १२४४ मिलिमिटर, सन् २००२ मा १७७ मिलिमिटर र सन् २०१२ मा १२६ मिलिमिटर । यसको अर्थ हो अब यस्तो छङछङ पानी पर्ने क्रम बढ्छ, थोरै समयमा धेरैपटक पर्छ । अब पानी झमझम मात्रै पर्दैन, छङछङ पनि झर्छ झरना जसरी । यही हो तातो पृथ्वीको कथा, झमझमबाट छङछङको यात्रा ! तातो पृथ्वीमा यस्ता उत्पातका घटना बढिसके, अब थप बढ्नेछन् । समुद्र सतह द्रुत गतिमा उकालो लाग्नेछ, बाढी पहिरो बढ्नेछ, समुद्री आँधी थप विनाशकारी हुनेछन्, कतै उत्पात पानी पर्नेछ त कतै भयंकर खडेरी लाग्नेछ, यस्तैयस्तै । गरिब झन् समस्यामा पर्नेछन्, तर धनीहरू पनि मख्ख परेर नबसे हुन्छ । प्रकृतिका अगाडि पैसाको मात्रै केही लाग्दैन । समुद्री आँधीले अमेरिकामा पनि भागाभाग छ, बंगलादेशमा पनि, बाढीले मेलम्चीमा पनि उठीबास छ उता जर्मनीमा पनि । तापक्रम वास्तवमा पृथ्वी चलाउने इन्धन हो । यसमा आउने सामान्य फेरबदलले पनि व्यापक असर गर्छ । एकातिर जताततै अव्यवस्थित विकासले विनाश गरिरहेको छ भने अर्कोतर्फ पृथ्वी नै तातेर जलवायुको चक्रमै परिवर्तन भइरहेको छ । तातो पृथ्वीमा जे पनि छिटोछिटो भइरहेको छ । अब परिवर्तनका कुरा सुन्न हजुरबा हजुरआमा चाहिँदैनन्, बाआमा पनि जरुरी छैन, दाइदिदीले ठूलाठूला परिवर्तनको कुरा भन्न सक्छन् । अझै उनीहरू पनि चाहिँदैनन्, आफैं एकबारको जुनीमै ठूलाठूला घटना बारम्बार देख्न पाइनेछ । यसो फर्केर हेरौं त विगतका केही दशकमै हामीले केके देख्यौ ? केके गर्यौं ? तातो पृथ्वीमा थप अन्योल बढ्नेछ, थप कोलाहल हुनेछ । आशा गरौं आफैंले आफैंलाई बुद्धिमान भनिरहेको यो पृथ्वीका राजा प्रजाति अर्थात् सेपियन्सले यो विषय छिटो बुझ्नेछ र सुरक्षित यात्रा तय गर्नेछ । पृथ्वी नीलै राखेको ठीक, चिसै राखेको ठीक !"
मकलको आगो र फुलमार चुरोट,"त्यो दिन देवकोटाको स्मृति दिवस अर्थात् भदौ २९ गते, २०७८ रहेछ ।"
हिमाली दुःख आख्यानमा,"साहित्यको समालोचकसमीक्षक होइन म । कथा, कविता लेख्न रहर गर्ने र मिलेसम्म राम्रा किताब पढ्न खोज्ने एक सामान्य पाठक हुँ । म यहाँ नीलम कार्की निहारिकाको नयाँ उपन्यास द्रौपदी अवशेष माथि समालोचकीय सिद्धान्तभन्दा पर रहेर सिलसिला नमिलाई एक सामान्य पाठकीय अनुभूति राख्न चाहन्छु । उपन्यासका दुई फरक संवादले निकै प्रभावित बनाउँछ । पहिलो संवाद लेखक नीलमले आफ्नो भनाइमा लेखेकी छन्, म आएकी हुँ, कर्णालीबाट द्रौपदी अवशेष लिएर । लेखकको यो उद्घोष उपन्यासका प्रत्येक पानामा पटकपटक महसुस गर्न सकिन्छ । र, अर्को संवाद छ, आरम्भमा पेमाले भनेको, मलाई पनि साथै लैजा है । साथमाथिको भरोसाबाट सुरु भएको यो उपन्यास पढुन्जेल रित्तोपनको आभास भइरहन्छ । माथिका दुवै संवादमा उपन्यासको भिन्न स्वभावको अनुमान र परिकल्पना गर्न सकिन्छ । अझ हुम्लाका जनप्रतिनिधि छक्कबहादुर लामाले लेखेका छन्, संसारबाट विलुप्त, दुर्लभ र प्राचीन महाभारतकालीन द्रौपदी (बहुपति) वैवाहिक प्रथा उत्तर हुम्लाजस्तो अति दुर्गम हिमाली क्षेत्रमा पाइनुले अन्यथा अर्थ राख्दैन । छक्कबहादुरको यो उद्घोषले थप रोमाञ्चित बनाउँछ । सजिला र छोटा वाक्यहरूमा लेखकले हिमालीकथा लेखेकी छन् । र, बहुपति प्रथालाई खुलस्त पारेकी छन् । नेपाल हिमाली मुलुकका रूपमा विश्वमानचित्रमा परिचित छ । तर, हाम्रोमा हिमाली भेग र परिवेश समेटिएका साहित्य कम छन् । मैले पढेका थोरै हिमाली साहित्यमा अति उम्दा लागेको दौलतविक्रम विष्टको हिमाल र मान्छे हो । त्यसपछि नीलमको द्रौपदी अवशेष ले मलाई रन्थन्याएको छ । चपाइएका अनुहार, ज्योति ज्योति महाज्योति जस्ता अब्बल उपन्यासका सर्जक दौलतविक्रम विष्टको ०४५ सालमा एकेडेमीबाट प्रकाशित हिमाल र मान्छे को उति चर्चा भएन । त्यो चालीसको दशकको हिमाली परिवेशमाथि लेखिएको प्रेमकहानी हो । किताबमा हिमाली भेग र त्यहाँको जनजीवन समेटिएको छ । हिउँजस्तै चिसा मानिसका कथा र उनीहरूको जीवन पढ्न सकिन्छ, हिमाल र मान्छे मा । नीलमको द्रौपदी अवशेष हिमाली भेग, हिमालको जीवन र सांस्कृतिक यथार्थको आख्यान हो । यसमा हिमाली भेगमा विद्यमान बहुपतिप्रथा र त्यसले स्वास्नीमानिसका मनमा उब्जाएको रित्तोपना लेखिएको छ त्यो पनि पुरुष मनोविज्ञानको आँखाबाट । पुरुष हेराइमा महिलामनको खालीपनालाई नीलमले आख्यानमा उतारेकी छन् । सजिलो भाषामा लेखकले एक नारीमनको रित्तोपनालाई विभिन्न सन्दर्भ र प्रसंगबाट व्यक्त गरेकी छन् । मनैमनले भरिभराउ छिन्झैं लाग्ने पेमा, संसार बुझेझैं लाग्ने दिग्विजय र आफैंभित्र कतै हराइरहेको ग्याल्जेनका माध्यमबाट नीलमले सुन्दर भावनात्मक कथा बुनेकी छन् ! उपन्यास पढ्दा नियात्रा पढिरहेझैँ पनि लाग्छ । यात्रा उपन्यासै भने पनि फरक नपर्लाजस्तो ! कर्णालीको हुम्ली सभ्यता, संस्कृतिको जानकारी लिन चाहनेका लागि किताब उपयोगी छ । आफ्नै देशको ओझेलमा परेका संस्कृतिको पहिचान, ऐतिहासिक जानकारी, भौगोलिकता, परम्परा, धार्मिक एवं पारिवारिक जानकारी छ उपन्यासमा । गज्जब त के भने हिमाली भेगको दैनिकी, मृत्युसंस्कार, अभाव र दरिद्रताको स्केच उपन्यासमा छ । लाग्छ, शब्दहरूले तयार पारेको एक सजीव चित्र हो उपन्यास । बहुपति र बहुपत्नीबारे पक्षविपक्षमा हुने तर्कवितर्कले उपन्यासकारको कुशलता प्रस्टिन्छ । मायाप्रेमका सन्दर्भमा नीलमले आफूलाई निकै सम्हालेर प्रस्तुत गरेकी छन् । प्रेमको संवेगमा उनले आफ्ना पात्रलाई हतारिन दिएकी छैनन् । सबैभित्र छ चाहना, तर सभ्यताले छोपिएका या छोप्न बाध्य पारिएका मान्छे छन् । दुई खण्डको उपन्यासमा नीलमले दुर्गम जिल्ला हुम्लाको पनि अति दुर्गम उत्तरी भेगको ग्रामीण परिवेशमा रहेको चलन लेखेकी छन् । समाजशास्त्रीय शैलीमा उनले त्यहाँको बहुपति प्रथा केलाएकी छन् । अमेरिका बसेर नेपालको हिमाली भेगको चलन हुबहु उतार्नु पक्कै चानचुने कुरा होइन । किताब हिमाली भेगको दुःखको कथा हो । पवित्र प्रेमको कथा हो । बहुपति प्रथाविरुद्धको कथा हो । ग्रामीण भेगको सुन्दर वर्णन र सामाजिक विविधताको राम्रो अध्ययन किताबमा छ । लेखकले उपन्यासमा बहुपति प्रथाको कुरीतिमाथि बोलेकी छन्, तर लेखक हाबी भएको आभास कतै हुँदैन । आफूले नबुझेको संस्कृति र प्रचलनलाई ठाडै इन्कार गरिएको छैन, बरु जे हो त्यो देखाएर यो नै गलत रहेछ भन्ने बुझाउन लेखक तम्तयार छन् । बहुपति प्रथामाथि केन्द्रित उपन्यासले इतिहास र वर्तमानको पुल बनेर एउटा कथा भनेको छ । कथामा द्रौपदीको जस्तै बहुपति विवाह संस्कार मूल विषय छ । यस विवाह प्रथा हाम्रो देशमा पनि विद्यमान छ, लोपोन्मुख छ । भारतका हिमाचल प्रदेशलगायत केही स्थानमा बहुपति प्रथा छ भन्ने अध्ययनले देखाएका छन् । त्यस्तै तिब्बत र भुटानमा पनि छ । श्रीलंकामा पनि थियो भन्ने अध्ययनले देखाएको छ । दक्षिण अफ्रिकाका केही स्थानमा अहिले पनि बहुपति विवाह गर्ने चलन देखिन्छ ।नीलमले केवल मनोविनोद्का लागि कल्पनाको जलप लगाएर लेखेको उडन्ते उपन्यास होइन यो, वास्तविकता उजागर गर्न भरमग्दुर प्रयास गरेर लेखिएको यथार्थ र जीवन्त दस्तावेज हो । यहाँ उनले मनका भाव कुशलतापूर्वक लेखेकी छन् । मुख्य पात्र दिग्विजय, ग्याल्जेन र पेमा तीनै जनाको चरित्र चित्रण गज्जब छ । पूरै उपन्यास पेमाकै वरिपरि घुमिरहेको छ । एउटा अचम्मको पात्र छ जसलाई सबैले प्रेम गर्छन्, उसको पीडामा सबै दुःखी हुन्छन् । बेलाबेला लाग्छ, स्वयं दिग्विजय पेमालाई प्रेम गर्छ । उपन्यास पढिरहँदा नपत्याउँदो किसिमले म आफैँ पेमालाई प्रेम गर्न पुग्छु । र, मलाई विश्वास छ मझैं धेरै पाठकले पेमालाई प्रेम गर्नेछन् । एक ठाउँमा दिग्विजय भन्छन्, पेमाको नकोरेको कपाल, नधोएको अनुहार पनि कति स्निग्ध ! कृत्रिमता थिएन त्यहाँ । थियो सुन्दरता, निश्छलता अनि कोमलता ।तीन पात्रमार्फत हिमाली भेग र हुम्ली जीवन किताबमा लेखिएको छ । संस्कृतिको आडमा एउटी महिला एकभन्दा बढी पुरुषको श्रीमती बनेर बस्नु कति पीडादायी होला ? दिग्विजयबाहेक अन्य पात्रले बोलेको भाषाको आञ्चलिक सौन्दर्यले प्रारम्भदेखि नै पाठकलाई प्रभावित पार्छ ।किताबको विषय र प्रचलनमाथि प्रश्न उठाउन सकिँदैन । हरेक सन्दर्भ स्वीकार्य छन् । बरु प्रमुख पात्र पेमालाई नै नीलमले धेरै जिम्मेवारी दिएकी हुन् कि भन्ने लाग्छ बेलाबेला । छपाइमा केही शब्द गल्ती भएका छन् । सामाजिक अभियन्ता, राजनीतिकर्मी, योजनाविद्ले यो किताब पढ्नुपर्छ भन्ने मेरो ठम्याइ छ ।"
विष्णुशमशेरको त्यो मुक्का,"कोसेली को अघिल्लो अंक (भदौ २६) मा इतिहासकार डा महेशराज पन्तलिखित श्री ३ चन्द्रपुत्रको रुमानी रहस्य शीर्षक इतिहासआलेखमा उल्लेख नभएका केही नयाँ तथ्य भेटिएकाले यहाँ समेटिएको छ । चन्द्रशमशेरका कान्छी महारानी बालकुमारीकी जेठो छोरा विष्णुशमशेरबारे नेपालका पहिलो गभर्नर र पहिलो अर्थसचिव हिमालयशमशेर राणा पनि धेरथोर जानकार छन् । उनको जानकारीको एउटै तथ्यगत कारण विष्णुशमशेरकी श्रीमती उर्मिला राज्यलक्ष्मी नाताले हिमालयकी सानिमा हुन् । ९४ वर्षे हिमालयका अनुसार, उनकी आमाका तीन दिदीबहिनी थिए, जसमध्ये कान्छीलाई नरशमशेरले बिहे गरेका थिए भने माइलीलाई विष्णुशमशेरले । हिमालयका अनुसार, अंग्रेजहरूको जीवनशैलीबाट प्रभावित विष्णुशमशेर कलकत्ता छँदा त्यहाँको प्रसिद्ध रेस्टुरेन्ट फ्रिपोमा हुने डान्स पार्टीमा बारम्बार गइरहन्थे । पहिलो विश्वयुद्धपछि सन् १९१७ मा इटालियन नागरिक एंगेलो फ्रिपोले कलकत्तामा युरोपियन ढाँचाको फ्रिपो रेस्टुरेन्ट खोलेका थिए । सन् १९१७ देखि १९६० को अवधिमा ५ सयभन्दा धेरै कर्मचारीले फ्रिपोमा काम गर्थे । त्यहाँ रातैभरि डान्स पार्टी चलिरहन्थ्यो । विश्वस्तरीय अनेकन मदिरा पाइने यो रेस्टुरेन्ट पश्चिमा, भारतीय नबाब र नेपालबाट भारत जाने अनि उतै बसेर अध्ययन गर्ने राणा शासकका भाइ भारदारको मनोरञ्जनको केन्द्र नै थियो । केटाकेटी अंगालो हालेर नाचिने बलरुम डान्समा पनि विष्णुशमशेरको औधी रुचि थियो । युरोपियन र अमेरिकनको बाक्लो जमघट हुने त्यस रेस्टुरेन्टमा विष्णुशमशेरले गाईको मासु खाएको कुरा चन्द्रशमशेरको कानमा परेपछि बाबुछोराको सम्बन्ध बिग्रिएको थियो । गाईको मासु खाएको विषय काठमाडौं पुग्नु र कट्टर हिन्दु धर्मको नियम पालना गरेर बस्ने रुचि पनि नहुनु नै विष्णुशमशेरले देश छोड्ने कारण भइदियो । विसं २००२ मा बम्बईको सेन्ट जेभियर्स कलेज पढ्न गएका थिए हिमालयशमशेर, उतिबेलै उनले उमेरले आफूभन्दा दुई दशक जेठा सानोबुबा विष्णुशमशेरबारे सुनेका थिए । उनले सुनेअनुसार, देश छाडी बेलायत पुगेपछि क्लबमा एक बेलायतीसँग विष्णुशमशेरको झगडा परेको थियो । रिसले चूर भई विष्णुले ती बेलायतीमाथि मुक्का बर्साएका थिए । मुक्का खाने बेलायती उक्त क्षेत्रका प्रतिष्ठित व्यक्ति थिए । उनले उजुरबाजुर गरे ठूलै कानुनी झमेलामा फसिने सम्भावना देखेपछि विष्णुशमशेर त्यहाँबाट बहामाको नसाउ टापुतिर हिँडेका थिए । रंगीन मिजासका विष्णुशमशेरमाथि महेशराज पन्तले विस्तृतमा प्रकाश पारे पनि लेखमा उनको शाखासन्तानबारे धेरै उल्लेख छैन । विष्णु र उर्मिलाका एक छोरा पीताम्बरको बेलायतमै जन्म भएको थियो । हिमालयका अनुसार, बेलायती विश्वविद्यालय पढेका पीताम्बरका नजिकका साथी थिए भारतस्थित ख्यातिप्राप्त मोटर उत्पादन कम्पनी मालिकका छोरा । उनलाई कम्पनी मालिकका छोराको नाम त सम्झना छैन, तर हिमालयले भनेको कुरा खोज्दै जाँदा पीताम्बर मोटर उत्पादक कम्पनी महेन्द्र एन्ड महेन्द्र लिमिटेडमा सन् १९९० देखि १९९७ सम्म जनरल म्यानेजर भएर काम गरेको भेटिन्छ । पीताम्बर बेलाबखत काठमाडौं पनि आइरहन्थे । अक्सर उनी सोल्टी होटलका मालिक प्रभाकरशमशेर राणाकहाँ बस्थे । गल्फका सोखिन भएकाले उनी गल्फ कोर्सतिर पनि धाउँथे, हिमालय भन्छन् । त्यतिबेलै गल्फका सोखिन हिमालयको पीताम्बरसँग कुराकानी हुनेगर्थ्यो । आफ्ना पिताजस्तै पीताम्बरको जीवनकथा पनि अनेकन घुम्तीहरूले भरिएको छ । पीताम्बरको बिहे एक जना चर्चित डाक्टर मुलगाउकरकी छोरी सुनितासँग भएको थियो । पेसाले इन्टेरियर डिजाइनर सुनितासँग बिहेपछि जोडिएको उनको पृष्ठभूमि कुनै कथाजस्तो छ । पीताम्बरका दुई जना अति मिल्ने साथी थिए । एक थिइन् सुनिता, अर्का थिए बाजपेयी थरका एक भारतीय कूटनीतिज्ञका छोरा । यी तीनको मिल्ती यस्तो थियो कि मानिसहरू चासो राख्दै कुरा गर्थे सुनिताले पीताम्बरसँग बिहे गर्लिन् कि बाजपेयीसँग भन्दै ! पीताम्बरको पृष्ठभूमिबारे जानकार, तर नाम उल्लेख गर्न नचाहने उनका एक आफन्तका अनुसार, सुनिताले पीताम्बर नरोजेर वाजपेयीसँग बिहे गरिन् । तर, दुर्भाग्य बिहेको एक वर्षकै आसपास गाडी दुर्घटनामा वाजपेयी प्यारलाइसिस भए । त्यसपछिका दिनमा सुनिता र पीताम्बरले उनको उपचार र स्याहार गरे । तर, केही वर्षपछि नै वाजपेयी बिते । त्यसपछि मुलगाउकरकी छोरीले पीताम्बरसँग दोस्रो बिहे गरिन् । बिहेपछि पीताम्बर एकाधपटक श्रीमती लिएर काठमाडौं पनि आएका थिए । उनीहरूबाट भने कुनै सन्तान भएन । सन् २००५ मा पीताम्बरको निधन भयो । समका नाति जीवनशमशेर राणाले एक भेटमा बालकृष्ण समको बैठककक्षमा विष्णुशमशेरबारे धेरथोर कुरा अग्रज पुस्ताबाट सुनेको यो पंक्तिकारलाई बताएका थिए । जीवनशमशेर र हिमालयशमशेरले सुनाएका कुराहरूमा धेरै तादात्म्यता देखिन्छ । जस्तो कि विष्णुशमशेरले बेलायत किन छाडे भन्ने विषयमा दुवैको मत मिल्छ । त्यस्तै जीवनशमशेरले पीताम्बरबारे सुनेका र परिचय सार्वजनिक गर्न नचाहने स्रोतबाट प्राप्त विवरण पनि मिल्छन् । डा पन्तलिखित लेखमा एउटा तथ्यलाई सघाउने अर्को पूरक तथ्य पनि भेटिएको छ फ्रेन्च अन्वेषक सिल्वीं लेवी काठमाडौं आएका बेला श्री ३ वीरशमशेर काठमाडौंबाहिर भएकाले कमान्डर इन चिफ देवशमशेरले लेवीको स्वागत गरेको कुरा पन्तकै आलेखमा उल्लेख छ । अनौठो यो छ कि लेवीसँग संवाद गर्न देवशमशेरलाई कुनै तकलिफ भएन । किनकि कलकत्ताको डफ्टन कलेज पढ्दा देवशमशेरले फ्रेन्च भाषा पनि पढेका थिए । त्यतिबेला बम्बई र कलकत्ताका धेरैजसो कलेजमा एउटा भाषाकक्षा पढ्नैपर्ने नियम थियो । त्यही नियमअनुसार, नेपालबाट पढ्न भारत पुगेका धेरैजसो राणा भाइभारदारले अंग्रेजी अलावा फ्रेन्च, स्पेनिस वा संस्कृत पढेको देखिन्छ । हिमालयले भने, म पनि सेन्ट जेभियर्स कलेजमा बीए अनर्स कोर्समा आर्ट्स पढ्न भर्ना हुँदा ल्याटिन, फ्रेन्च, स्पेनिस र संस्कृतमध्ये एक भाषा छान्न भनिएको थियो । मैले अरू भाषाबारे उति मेसो नपाएकाले संस्कृत रोजेँ ।"

शीर्षक,विवरण
बरालिादै प्रधानमन्त्री,"साउन १५ मा महाकाली तर्ने क्रममा भारतीय एसएसबीका सुरक्षाकर्मीले तुइन खुस्काइदिएपछि दार्चुलाको व्यास गाउँपालिका खाङदाङ निवासी ३३ वर्षीय जयसिंह धामी बेपत्ता भएका हुन् । छानबिन समितिले एक महिना लगाएर दिएको प्रतिवेदनका आधारमा भारतलाई कूटनीतिक नोट पठाउन गृहले बिहीबार परराष्ट्रलाई पत्र लेखेको थियो ।त्यस्तै भारतले लगातार नेपाली आकाशमा अनधिकृत रूपमा हेलिकोप्टर उडाएको विषयमा भारतसँग जवाफ माग्न भन्दै गृहले शुक्रबार परराष्ट्रलाई अर्को पत्र पठाएको थियो । तर, प्रधानमन्त्री देउवाले यी दुवै पत्र परराष्ट्रमै थन्क्याएका छन् । कूटनीतिज्ञहरूका अनुसार तुइन घटना हुनासाथ त्यसको जानकारी दिन र सत्यतथ्य खोज्न सहयोगको अनुरोध गर्न परराष्ट्र मन्त्रालयले भारतीय राजदूतलाई बोलाउन सक्थ्यो, कूटनीतिक नोट थमाउन सक्थ्यो अथवा दिल्लीस्थित आफ्ना राजदूतलाई विदेश मन्त्रालय गएर आफ्नो सरोकार भन्न निर्देशन दिन सक्थ्यो । पूर्वराजदूत उपाध्याय भन्छन्, घटनास्थल दुवै देशको सीमा क्षेत्रमा पर्दछ । जयसिंह धामीको शव अहिलेसम्म फेला पर्न सकेको छैन । दुवै देशले संयुक्त टोली बनाएर शवको खोजी गर्नुपर्थ्यो । प्रधानमन्त्रीले कूटनीतिक नोटमार्फत भारतको ध्यानाकर्षण गराउन सक्नुपर्थ्यो । यस्तो घटनामा सरकार चुप लागेर बस्दा समस्या बल्झिएको छ ।भारतको सत्तारूढ दल भाजपाका विदेश विभाग प्रमुख विजय चौथाइवाले भदौ पहिलो साता नेपाल भ्रमणमा आएका बेला नै तुइन प्रकरणमा प्रधानमन्त्रीले नेपालको सरोकार राख्नुपर्थ्यो भन्छन् पूर्वराजदूत उपाध्याय । चौथाइवालेलाई कांग्रेस सहमहामन्त्री प्रकाशरण महतले भ्रमणको निम्तो दिएका थिए । पूर्वपरराष्ट्रमन्त्रीसमेत रहेका महत भने सरकार यथार्थ बुझेर मात्र अघि बढ्न खोजेको बताउँछन् । यी विषयमा मौखिक कुराकानी भएको जानकारी मलाई छ । औपचारिक रूपमा कूटनीतिक पहल गर्ने काम हुँदै छ, प्रधानमन्त्रीनिकट रहेका महतले भने, पत्रपत्रिकामा आएकै भरमा प्रमाणबेगर प्रतिक्रिया दिने काम कूटनीतिक क्षेत्रमा हुँदैन । परराष्ट्र नीति सञ्चालन गर्दा एउटै मापदण्डका आधारमा सञ्चालन हुनुपर्छ । अहिले सरकार सन्तुलित परराष्ट्र नीतिलाई अघि बढाउन चाहेको छ ।उता, भारतसँगको सम्बन्ध सुधार्न देउवाले अर्को छिमकी मुलुक चीनसँगको सीमा विवाद बल्झाउन खोजेको भन्दै कूटनीतिज्ञहरूले आलोचना गरेका छन् । तुइन घटनाको छानबिन प्रतिवेदन प्राप्त भएकै भोलिपल्ट सरकारले हुम्लाको नाम्खामा नेपाली भूभाग अतिक्रमण भएनभएको सम्बन्धमा स्थलगत अध्ययन गर्न गृह मन्त्रालयको सहसचिवको संयोजकत्वमा कार्यदल बनाउने निर्णय गरेको छ । तर, यही विषयमा अध्ययन गर्न गठन भएका दुई समितिका प्रतिवेदन सरकारसँगै छन् । त्यस्तै गत वर्ष पनि यो विषय उठेपछि अध्ययन गराएको तत्कालीन सरकारले चीनसँग सीमा विवाद नभएको स्पष्ट पारेको थियो । पूर्वपरराष्ट्रमन्त्री महत भने चीनसँगको सीमा विवादको अध्ययन गर्न बनाइएको छानबिन समिति प्रतिरणनीति नभएको दाबी गर्छन् । तुइन प्रकरणको प्रतिवेदन आउनु धेरैअघि नै नाम्खाको सीमासम्बन्धी विवादमा कार्यदल बनाउन सत्तारूढ दलहरूबीच समझदारी बनेको उनको दाबी छ । न्यूनतम साझा कार्यक्रम तथा कार्यक्रम तयार पार्ने बेलामा नै सीमा विवाद अध्ययन गर्न कार्यदल बनाउने समझदारी बनेको हो । हाम्रोजस्तो भूपरिवेष्टित मुलुकले भावनामा बगेर होइन, राष्ट्रिय अखण्डतालाई केन्द्रमा राखेर यथार्थमा आधारित परराष्ट्र नीति अँगाल्नुपर्छ, उनले भने । तर गठबन्धनको न्यूनतम साझा कार्यक्रममा भने चीनसँगको सीमा विवादबारे केही उल्लेख छैन । प्रधानमन्त्रीले एमसीसी सम्झौतालाई संसद्बाट अनुमोदन गराउन संसद् अधिवेशन आह्वान गराएका छन् । एमसीसी संसद्बाट अनुमोदन गराउन सक्दा अन्तर्राष्ट्रिय विकास साझेदारहरूको नेपालप्रतिको विश्वास कायम रहने देउवाको विश्लेषण छ । तर, यसैका लागि उनले प्रमुख प्रतिपक्षी एमालेको पनि साथ मागेका छन् । प्रतिनिधिसभा विघटन र नयाँ सरकार गठनका विषयमा ओलीसँग बिग्रेको सम्बन्ध सुधार्न देउवाले कानुनमन्त्री ज्ञानेन्द्रबहादुर कार्कीलाई गत मंगलबार बालकोट पठाएका थिए । एमाले अध्यक्ष केपी ओलीले पनि प्रधानमन्त्री रहेका बेला एमसीसी पास गराउन पहल गरेका थिए । त्यस्तै सत्तारूढ गठबन्धनको फेस सेभ का लागि देउवा एमसीसीमाथि उठेको आशंका अमेरिकाकै तर्फबाट स्पष्ट पार्ने कोसिसमा छन् । त्यसैले अर्थ मन्त्रालयले सोधेका ११ प्रश्नमा एमसीसीले सकारात्मक रूपमा सम्बोधन गर्नेमा प्रधानमन्त्री ढुक्क छन् । जनस्तरमा उठेको शंका निवारण हुने गरी जवाफ पठाउन एमसीसी तयार रहेको संकेत आएको छ, दुई पक्षको मौखिक समझदारीमै पत्र लेखिएको हो । उताबाट औपचारिक जवाफ आएपछि सरकार र दलहरूलाई फेस सेभ गर्न सजिलो हुनेछ, अर्थ मन्त्रालयका अधिकारीको भनाइ छ । उनका अनुसार एमसीसीले नेपालको संविधान, कानुन र सार्वभौमिकतालाई सम्मान गरेको लगायतका विषय पठाएपछि त्यसैका आधारमा संसद्बाट अलग्गै संकल्प प्रस्तावसहित सम्झौता अनुमोदन गराउने सरकारी तयारी छ ।"
प्रदर्शन निरुत्साहित गर्न गृहको अर्को विज्ञप्ति,"पुतला दहनलाई गृह मन्त्रालयले उच्छृंखल र निन्दनीय भनेको छ । यस्ता गतिविधि हुन नदिन गृहले ७७ वटै जिल्ला प्रशासन कार्यालयसहित नेपाल प्रहरी र सशस्त्र प्रहरी बललाई परिपत्र गरेको छ । गृह प्रवक्ता पोखरेलले सबै विषय विज्ञप्तिमै उल्लेख गरिएको जनाउँदै कानुनविपरीत र शान्तिसुरक्षामा प्रतिकूल असर पुर्याउने गतिविधि नगर्न भनिएको बताए । संविधानको धारा १७ को उपधारा (१) मा कानुनबमोजिमबाहेक कुनै पनि व्यक्तिलाई वैयक्तिक स्वतन्त्रताबाट वञ्चित गरिने छैन भनिएको छ । त्यस्तै उपधारा २ (क) र (ख) मा विचार र अभिव्यक्तिको स्वतन्त्रता र बिनाहातहतियार शान्तिपूर्वक भेला हुने स्वतन्त्रता रहने भनिएको छ । संविधानविद् टीकाराम भट्टराईले शान्तिपूर्ण विरोधप्रदर्शन गर्न पाउने नागरिकको मौलिक हकलाई समाप्त पार्ने गरी गृहले धम्की दिएको टिप्पणी गरे । विदेशी सुरक्षाकर्मीले तुइन खुस्काएर दार्चुलाका जयसिंह धामी नदीमा बेपत्ता भए, भारतीय हेलिकोप्टर अनधिकृत रूपमा नेपाली आकाशमा आयो, त्यसलाई रोक्नुपर्यो, जनताले विरोध गर्दा उल्टै नागरिकलाई नै धम्क्याउने ?, उनले भने, यो लोकतन्त्रका लागि अशोभनीय हो । उनले सरकार राष्ट्रिय शक्तिभन्दा विदेशी शक्ति रिझाउने गरी अघि बढेको प्रस्ट देखिएको बताए । पूर्वसचिव जयमुकुन्द खनाल नागरिकका शान्तिपूर्ण विरोध प्रदर्शनलाई रोक्ने गरी गृह मन्त्रालयबाट जारी दुईवटै विज्ञप्ति संविधानप्रदत्त मौलिक हकविपरीत भएको बताए । शान्तिसुरक्षा व्यवस्थापन र नागरिकको जीवनयापनमा प्रतिकूल गतिविधि रोकथाम तथा नियन्त्रणका लागि आन्तरिक र नियमित सर्कुलरबाहेक गृह मन्त्रालयबाट नागरिकका हकअधिकार नै कुण्ठित हुने यस किसिमका शब्द चयन गरेर आपत्ति, प्रतिक्रिया र विज्ञप्ति विगतमा आएजस्तो मलाई लाग्दैन, उनले कान्तिपुरसँग भने, विरोध तथा जुलुस प्रदर्शन राष्ट्रहितको संरक्षणका लागि भएको देखिन्छ तर खै कुन उद्देश्य राखेर मन्त्रालयबाट विज्ञप्ति आयो, मलाई पनि अचम्म लागेको छ ।"
संसद् अधिवेशन पर्सिदेखि एमालेलाई विश्वासमा लिने चुनौती,"त्यसमा एमाले र सभामुखको तिक्तताले असर गर्न सक्ने सरकारको आकलन छ । ओली नेतृत्वको सरकारले जारी गरेको बजेट अध्यादेश परिमार्जन गरिए सरकारविरुद्ध प्रस्तुत हुने चेतावनी एमालेले दिइसकेको छ । अघिल्लो सरकारले ल्याएको बजेट जस्ताको त्यस्तै ल्याए मात्र सहयोग गर्ने एमालेले जनाएको छ । एमालेका मुख्य सचेतक विशाल भट्टराईले भने सदन सञ्चालनमा अवरोध नगर्ने बताए । हामी कडा रूपमा प्रतिवादचाहिँ गर्छौं । हामीलाई सहयोग नगरेपछि हामीले सभामुखलाई सहयोग गर्नुपर्ने त कुनै कारण नै छैन, उनले भने । सभामुखहरूको विश्व सम्मेलनमा सहभागी हुन आइतबार अस्ट्रियाको भियना जाने कार्यक्रम सभामुख अग्निप्रसाद सापकोटाले रद्द गरेका छन् । संसद् अधिवेशन आह्वान भएपछि सभामुखज्यूको भियना भ्रमण रद्द भयो, संसद् सचिवालय स्रोतले भन्यो । संसद् सचिवालयले एकीकृत समाजवादी र लोकतान्त्रिक समाजवादीका लागि सिटको व्यवस्था सुरु गरेको छ ।"
पारा ओलम्पिकमा पलेशाको कीर्तिमान,"सन् २०१९ मा भियतनाममा भएको पाँचौं एसियन पारा तेक्वान्दो च्याम्पियनसिपमा कांस्य जितेकी थिइन् ।हारका बाबजुद पलेशा सकारात्मक देखिइन् । पदकको नजिक भएर पनि ल्याउन नसक्दाको दुःखभन्दा पनि मैले त्यहाँ गएर धेरै कुरा सिकेको छु, पदक जित्न सकिन्छ भन्ने आत्मविश्वास कमाएकी छु, पारा तेक्वान्दोको के४४ विधातर्फ ५८ केजीमुनि तौल समूहमा प्रतिस्पर्धा गरेकी पलेशाले भनिन्, पहिलो खेलमै हारेपछि निराश हुनुभन्दा पनि आशावादी भएँ । कांस्यका लागि अझै पनि अवसर छ भन्ने लागेको थियो । मलाई डर लाग्न छाडेको थियो । पाराहरूले पनि ठूला अन्तर्राष्ट्रिय प्रतियोगितामा प्रभावशाली प्रदर्शन गर्न सक्छन् भन्ने प्रमाणित गर्ने अभियानमा रहेकी पलेशा यसलाई सुरुआत मान्छिन् । नेपाली ओलम्पिक अभियानको ६ दशक अवधिमा सामान्य खेलाडीले पाउन नसकेको सफलता उनले पाएकी छन् । अझै राम्रो प्रदर्शनका लागि प्रयासरत छिन् । मेरो प्रदर्शनले ओलम्पिकमा पाराबाट पनि मुलुकले पदक पाउन सक्ने सम्भावना नजिकिएको छ, उनले थपिन्, यो सुरुआत हो । हारले मलाई धेरै सिकाएको छ । अझै निरन्तरता दिनुपर्छ भन्ने बुझाएको छ । आफ्नो तौल समूहको पहिलो खेलमा बेलायती खेलाडी बेथ मुनरोसँग पलेशाले ठूलो अंकअन्तरको हार व्यहोरेकी थिइन् । त्यसपछि रिपिचेजअन्तर्गत कांस्य पदकका लागि भएको खेलमा अमेरिका र सर्वियामाथि सहज जित हासिल गरिन्, तर चिनियाँ खेलाडीसँग चुकिन् । ओलम्पिकमा चार खेल खेलेर दुई जित हासिल गरेकी उनलाई आफ्नो तयारी र अनुभव अपर्याप्त लागेको छ । हाम्रो तयारी समय धेरै थोरै थियो । लकडाउनका कारणले डिस्टर्ब भइरहेको थियो । थोरै तयारीमा पनि नेपाल तेक्वान्दो संघबाट सकेसम्म सहयोग भएको थियो, उनले भनिन्, सबैको सहयोगले यहाँसम्म पुगेको हो । सरकारले सामान्य खेलाडीलाई जत्तिकै सहयोग हामीलाई पनि गर्नुपर्छ । सुविधा अझै धेरै दिनुपर्छ । अनि, मजस्तै खेलाडीहरू पनि अगाडि आउनुपर्छ । आफ्नो कमजोरीलाई तागत बनाउनुपर्छ ।पलेशाका प्रशिक्षक कविराज नेगी लामाले पनि शतप्रतिशत प्रयास गर्दागर्दै पदक जित्न नसकेको बताए । खेल जितेर इतिहास कायम गर्नेभन्दा पनि पदक नै जित्ने हाम्रो लक्ष्य थियो, ओलम्पिक इतिहासकै पहिलो पदक ल्याउने भन्ने थियो । अन्तिम समयमा पलेशा चुक्न पुगे पनि मलाई उनको प्रदर्शनप्रति गर्व छ, उनले भने । नेपाली टोलीमा समावेश भएर जापान पुगेका कीर्तिमानी तेक्वान्दो खेलाडी तथा ओलम्पियन दीपक विष्टले पलेशामा ओलम्पिक पदक ल्याउने पर्याप्त क्षमता हुँदाहुँदै पनि दुर्भाग्यवश वञ्चित हुनुपरेको बताए । मैले १९ वर्षको उमेरमा तेक्वान्दो खेल्न सुरु गरेको थिएँ । उनी १८ वर्षको कलिलै उमेरमा ओलम्पिकको अनुभव लिइसकेकी छन्, उनले भने, सन् २०१६ मा पहिलोपल्ट देख्दा नै मैले पलेशाबाट धेरै आशा गरेको थिएँ । एउटा ओलम्पिकमा उनी पदकबाट चुकेकी छन् । अर्कोपल्ट अझै धेरै अनुभव, परिपक्वता र तयारीले पदक निश्चित हुनेछ भन्ने विश्वास छ ।"
एकल इजलासले संवैधानिक इजलास रोकेपछि,"(काठमाडौं)  सर्वोच्च अदालतका न्यायाधीश हरिप्रसाद फुयालले भदौ १७ मा गरेको एउटा अन्तरिम आदेशले अहिले न्यायिक वृत्त तरंगित भएको छ । फुयालले संवैधानिक इजलासमा रहेको संवैधानिक निकायमा गरिएका नियुक्ति बदर हुनुपर्ने निवेदनमाथिको सुनुवाइ रोक्न आदेश दिएका थिए ।अघिल्लो सरकारले अध्यादेशमार्फत मंसिर ३० मा विभिन्न संवैधानिक निकायमा नियुक्तिका लागि ३८ जनाको नाम सिफारिस गरेको थियो । त्यसविरुद्ध कानुन व्यवसायीहरू ओमप्रकाश अर्याल र दिनेश त्रिपाठीले पुस १ मा सर्वोच्च अदालतमा रिट दायर गरेका थिए । सिफारिस भएका ३८ मध्ये ३२ जनालाई माघ ३२ मा राष्ट्रपतिले नियुक्त गरेकी थिइन् । वैशाख २१ मा सरकारले फेरि अध्यादेश ल्याएपछि अर्याल र त्रिपाठीले भोलिपल्टै त्यसलाई बदर गर्न माग गर्दै पूरक निवेदन दर्ता गराएका थिए । सर्वोच्चले दुवै निवेदनमाथि सुनुवाइ गरेन । बरु त्यसको ५ दिनपछि बसेको संवैधानिक परिषद् बैठकमा प्रधानन्यायाधीश चोलेन्द्रशमशेर जबरा सहभागी भए । बैठकले थप २० जनालाई विभिन्न निकायमा नियुक्ति गर्न सिफारिस गर्यो । राष्ट्रपतिले असार १० मा उनीहरू सबैलाई नियुक्त गरिन् ।प्रधानन्यायाधीश जबरा सहभागी संवैधानिक परिषद् बैठकबाट भएका नियुक्तिविरुद्ध परेका निवेदन पन्छाइनुलाई धेरैले शंकाको दृष्टिले हेरेका थिए । दर्ताको ९ महिनापछि भदौ ११ मा सुनुवाइको पालो आयो तर संवैधानिक इजलासमा प्रधानन्यायाधीश जबरा बस्न हुने कि नहुने भन्ने विवाद उत्पन्न भएपछि सुनुवाइ हुन सकेन । प्रधानन्यायाधीश जबरा सहभागी बैठकले गरेको निर्णयलाई उनकै नेतृत्वको संवैधानिक इजलासबाट न्यायिक परीक्षण गर्न नहुने माग उठ्यो । त्यसपछि जबराले इजलास गठन र मुद्दाको फैसला सुनाउने दिन आफू बिदा बस्ने घोषणा गरे । प्रधानन्यायाधीश बिदा बसेर कायममुकायम प्रधानन्यायाधीशले इजलासको नेतृत्व गर्ने उपाय सुझाइयो र भदौ १८ का लागि अर्को पेसी तोकियो ।संवैधानिक परिषद् र संवैधानिक इजलास दुवैमा प्रधानन्यायाधीशलाई अनिवार्य गर्ने संवैधानिक व्यवस्थाका कारण समस्या निम्तिएको थियो । त्यस्तो व्यवस्थाबारे जानकार प्रधानन्यायाधीश जबराले सम्भावित जटिलता विचार गरेर विवादास्पद अध्यादेशमार्फत भएका नियुक्ति प्रक्रियाबाट आफूलाई अलग गर्न सक्थे । तर उनले त्यसो नगरेका कारण निम्तिएको समस्या टार्न उनैले अग्रसरता लिएको मानिएको थियो । कायममुकायम प्रधानन्यायाधीशले पनि प्रधानन्यायाधीशले प्रयोग गर्ने सम्पूर्ण अधिकार प्रयोग गर्न सक्ने संविधानको व्यवस्था र न्यायिक परम्परा रहेका कारण जबराले संविधानको त्रुटिले पारेको गाँठो फुकाउन सुझबुझ देखाएको ठानिएको थियो । तर भदौ १६ मा अधिवक्ता गणेश रेग्मीले संविधानले प्रधानन्यायाधीशलाई संवैधानिक इजलासमा अनिवार्य गरेका कारण कायममुकायम प्रधानन्यायाधीशको नेतृत्वमा इजलास गठन हुन नसक्ने दाबीसहित सर्वोच्चमा निवेदन दर्ता गराए । सोही दिन अधिवक्ताद्वय दीपकविक्रम मिश्रले प्रधानन्यायाधीश सहभागी भएर गरेको संवैधानिक नियुक्तिसम्बन्धी विवाद उनकै नेतृत्वको इजलासले हेर्दा प्राकृतिक न्यायको सिद्धान्तविपरीत हुने भन्दै प्रधानन्यायाधीश इजलासबाट अलग हुनुपर्ने माग गर्दै अर्को निवेदन दिए । प्राकृतिक न्यायको सिद्धान्तले आफूविरुद्धको मुद्दामा आफैं न्यायाधीश हुन नमिल्ने अवधारणा मान्दछ । सर्वोच्चले दुवै निवेदनलाई भोलिपल्टै न्यायाधीश फुयालको इजलासमा पेसी चढायो । न्यायाधीश फुयालले दुईवटा निवेदनमाथि सुनुवाइ गर्दै आदेश गरे प्रधानन्यायाधीशबिना संवैधानिक इजलास बस्न सक्ने वा नसक्ने विवाद राष्ट्रिय महत्त्वको भएकाले तत्काल संवैधानिक नियुक्तिविरुद्ध परेका निवेदनमा सुनुवाइ नगर्नू । न्यायाधीश फुयालले मिश्रको निवेदनमा कारण देखाऊ आदेश जारी गरे भने रेग्मीको निवेदनमा उनले मागेजस्तै अन्तरिम आदेश दिए र भने, यी मुद्दाको अन्तिम टुंगो नलागेसम्म नियुक्तिसम्बन्धी मुद्दाको सुनुवाइ नगर्नू ।यस्तो अन्तरिम आदेशपछि कम्तीमा तीनवटा प्रश्न उठेका छन् । पहिलो, सर्वोच्च अदालतले त्यस्तो निवेदन दर्ता गर्न हुन्थ्यो वा हुँदैनथ्यो ? दोस्रो, संवैधानिक इजलासलाई एकल इजलासले आदेश दिएर सुनुवाइ स्थगित गराउन मिल्छ ? तेस्रो, अन्तरिम आदेशले भविष्यमा के कस्तो प्रभाव पार्छ ?अधिवक्ता रेग्मीको रिटमा प्रधानन्यायाधीश बिदामा बस्नुपर्ने राय व्यक्त गरेका संवैधानिक इजलासको रोस्टरमा रहेका न्यायाधीशलाई सुनुवाइबाट अलग गर्ने आदेश माग गरिएको छ । प्रधानन्यायाधीशलाई अनिवार्य इजलासमा बस्न लगाउन र प्रधानन्यायाधीश सुनुवाइबाट अलग हुनुपर्ने विचार राख्ने कानुन व्यवसायीलाई कारबाही गर्ने आदेश पनि उनले मागेका छन् । न्यायाधीश फुयालको आदेशका आलोचकहरूले अधिवक्ता रेग्मीले जुन विषयवस्तु उठाएर निवेदन दर्ता गराएका छन्, त्यस्तो निवेदन दर्ता गर्नै नमिल्ने बताउँछन् ।संवैधानिक इजलासको रोस्टरमा रहेका एक न्यायाधीशले भने, आफ्नो संवैधानिक हक हनन भएमा त्यसको उपचारका लागि रिटमार्फत आउने हो । संवैधानिक नियुक्तिविरुद्ध परेका रिटको सुनुवाइलाई प्रधानन्यायाधीशले नेतृत्व गर्ने वा उनको स्वार्थ बाझिने कारणले कायममुकायम प्रधानन्यायाधीशले नेतृत्व गर्ने भन्ने प्रश्नले निवेदकको कुन संवैधानिक हक हनन हुन्छ ? यो उनको सरोकारको विषय कसरी हुन पुग्यो ? नाम उल्लेख नगर्न आग्रह गर्दै ती न्यायाधीशले थपे, संवैधानिक इजलासले निरूपण गरिसकेको विषयमा अदालतले मुद्दा दर्ता गर्नै मिल्दैनथ्यो ।सर्वोच्च अदालतलाई विपक्षी बनाइएका कारण मुद्दा दर्ता गर्न मिल्दैनथ्यो भन्ने आलोचना आफूले पनि सुनेको बताउँदै सर्वोच्च अदालतका प्रवक्ता बाबुराम दाहालले भने, हामीसँग सर्वोच्च अदालतलाई विपक्षी बनाइएका अरू ५० औं मुद्दा छन् । आलोचना गर्ने कुनै विषय नपाएर त्यसो भनिएको हो । दाहालले प्रधानन्यायाधीशलाई सुनुवाइबाट अलग हुन माग गरिएको निवेदन पनि अदालतमा दर्ता भएको बताए । इजलासमा प्रधानन्यायाधीश अनिवार्य बस्न माग गरेको निवेदन मात्र दर्ता भएको होइन, संयोगवश त्यसै दिन प्रधानन्यायाधीशलाई अलग गर्न माग गरिएको अर्को निवेदन पनि दर्ता भएको छ । त्यसबारे त आलोचना भएको छैन ।संविधानको धारा १२९ (६) मा प्रधानन्यायाधीश बिदा बसेकाले वा अन्य कारणले अदालतमा उपस्थित नभएमा वरिष्ठतम् न्यायाधीशले कायममुकायम प्रधानन्यायाधीश भई काम गर्ने व्यवस्था छ । त्यसैबमोजिम वरिष्ठ न्यायाधीशले प्रधानन्यायाधीशका सम्पूर्ण अधिकार प्रयोग गर्न पाउने भएकाले संवैधानिक इजलासको पनि नेतृत्व गर्न मिल्ने तर्क यो आदेशका आलोचकहरूले गरेका छन् । प्रधानन्यायाधीशलाई बिदा बस्न कसैले बाध्य पार्न मिल्दैन, त्यो उहाँको स्वेच्छाको कुरा हो, सर्वोच्चका ती न्यायाधीशले भने, तर बिदा बसेको अवस्थामा उहाँको अधिकार कायममुकायम प्रधानन्यायाधीशले प्रयोग गर्छ । यो संविधानमै व्यवस्था छ । त्यसमा मुद्दा लाग्न सक्दैन ।न्यायाधीश फुयालको आदेशले उठाएको अर्को प्रश्न एकल इजलासले संवैधानिक इजलासलाई आदेश दिन सक्छ कि सक्दैन भन्ने पनि हो । संविधानविद् विपिन अधिकारीले मुद्दाको विषयवस्तु प्रधानन्यायाधीशकै उपस्थितिमा संवैधानिक इजलासले व्यवस्थापन गर्नुपर्ने प्रकृतिको भएको बताए । त्यसबाहेक यो आदेशमा आलोचना गर्नुपर्ने अन्य कुनै कारण छैन, मुद्दाको सुनुवाइ एकल इजलासबाट गर्ने हाम्रो न्यायिक परम्परा रहिआएको छ, त्यसैले एकल इजलासबाट भएको आदेशमा अरू समस्या छैनन्, उनले भने ।संवैधानिक कानुनका जानकार अधिवक्ता टीकाराम भट्टराईले भने इजलासमा विचाराधीन मुद्दाको सुनुवाइ अर्को इजलासले अन्तरिम आदेशमार्फत अनिश्चितकालसम्म स्थगित गराएको उदाहरण संसारमा कहीं नभएको बताए । यो स्वच्छ न्यायिक प्रक्रियाको आदेश होइन, उनले भने । त्यस्तै अर्का एक जना वरिष्ठ अधिवक्ताले प्रधानन्यायाधीशले गरेको रुलिङ (आफू इजलासमा नबस्ने) लाई अर्का न्यायाधीशले खण्डन गर्ने न्यायिक परम्परा नभएको बताए । तर सर्वोच्च अदालतका अर्का एक जना वरिष्ठ अधिकारीले न्यायाधीश फुयालको आदेशलाई एकल इजलासले संवैधानिक इजलासलाई आदेश दिएको अर्थमा बुझ्न नहुने बताए । रिटमा सर्वोच्च अदालतलाई विपक्षी बनाइएको थियो, एकल इजलासले अदालतको प्रशासनलाई तत्काल सुनुवाइ नगराउनू भनेर आदेश दिएको हो, संवैधानिक इजलासलाई होइन, उनले भने । यो आदेशमाथि भएको अर्को टिप्पणी यसले निम्त्याउन सक्ने सम्भावित परिणामबारे हो । यो आदेशले अदालती प्रक्रियालाई गन्जागोल बनाएको छ, यस्तो प्रवृत्ति बढ्दै गएमा त्यसले न्यायिक अराजकता निम्त्याउँछ, न्यायाधीश फुयालको पृष्ठभूमिका कारण पनि उहाँले यो मुद्दा नहेरेको भए उपयुक्त हुन्थ्यो, अधिवक्ता भट्टराईले भने । विवादित संवैधानिक नियुक्ति बदर गर्न माग गर्दै निवेदन दिएका अधिवक्ता ओमप्रकाश अर्यालले आदेशले न्यायमा अवरोध गरेको तर्क गरे । अघिल्लो दिन निवेदन दर्ता गरेर भोलिपल्टै अन्तरिम आदेश दिइएको छ, यो अस्वाभाविक छ, उनले भने, नियुक्तिसँग पूर्वप्रधानमन्त्री केपी शर्मा ओली र प्रधानन्यायाधीश जबरा जोडिएका छन् । ती निवेदनमाथिको सुनुवाइ रोक्ने आदेश सुनियोजित प्रकृतिको देखिन्छ ।संविधानविद् अधिकारीले भने आफूले सर्वोच्च अदालतको आदेशमा यस्ता समस्या सधैंका लागि टुंगिनुपर्छ भन्ने दृष्टिकोण पाएको बताए । विवादास्पद निर्णयकर्ता (प्रधानन्यायाधीश जबरा) नै बसेर सुनुवाइ गर्न मिल्दैन । त्यसको व्यवस्थापन चाहिएको छ । संविधान संशोधन गर्न समय लाग्ने भएका कारण सर्वोच्च अदालतले नजिर कायम गरेर समस्या टुंग्याउन खोज्नुलाई नकारात्मक रूपमा लिन हुँदैन, उनले भने ।दुई चरणमा संवैधानिक निकायमा ५२ जना पदाधिकारी नियुक्त भएका छन् । उनीहरूलाई नियुक्त गर्न ल्याएको अध्यादेश असंवैधानिक रहेको दाबी सर्वोच्चमा दिइएको निवेदनहरूमा कानुन व्यवसायी अर्याल र त्रिपाठीले गरेका छन् । दुवैपटक प्रतिनिधिसभा विघटन गरिएका कारण संविधानबमोजिम अनिवार्य रूपमा गर्नुपर्ने संसदीय सुनुवाइबेगर नै उनीहरूको नियुक्ति भएको थियो । न्यायाधीश फुयालको पछिल्लो आदेशका कारण त्यस्ता नियुक्तिलाई चुनौती दिएका निवेदनको सुनुवाइ अनिश्चित बन्न पुगेको छ । अदालतले ती मुद्दा टुंग्याउन ढिला गर्न खोज्दै छ, त्यसैले गलत प्रक्रियाबाट आएका पदाधिकारीले फाइदा लिने भए भन्ने किसिमको आशंका गरिएको छ, संविधानविद् अधिकारीले भने, अन्तरिम आदेशलाई मुद्दामा सुनुवाइ ढिला गर्ने अवसरका रूपमा प्रयोग गर्न हुँदैन । चासो त्यसमा हुनुपर्छ ।यो आदेशबारे साझा धारणा बनाउन नेपाल बार एसोसिएसनले सल्लाहकार समितिको बैठक बोलाएको छ । आइतबारको बैठकमा बारका पूर्वअध्यक्षहरू हरिहर दाहाल, शम्भु थापा, शेरबहादुर केसी, पूर्वउपाध्यक्ष टीकाराम भट्टराई र ओली सरकारका महान्यायाधिवक्ता रमेश बडालले धारणा राखेका थिए । बडालले न्यायाधीश फुयालको आदेशको प्रतिरक्षा गरे भने बाँकीले न्यायिक अराजकता निम्त्याएको भन्दै नेपाल बारले संस्थागत रूपमा विरोध जनाउनुपर्ने धारणा राखे । बडालले संवैधानिक इजलासमा प्रधानन्यायाधीशलाई सहभागी नगराउने गरी असंवैधानिक काम हुन लागेको अवस्थामा न्यायाधीश फुयालको आदेशले त्यसलाई रोकेको बताए । विषयवस्तुको गम्भीरताले गर्दा आइतबारै निष्कर्ष ननिकालिएको जानकारी दिँदै नेपाल बारका अध्यक्ष चण्डेश्वर श्रेष्ठले भने, विषय गम्भीर छ । नेपालको न्यायपालिका नै कुन ठाउँमा पुग्ने हो भन्ने प्रश्न छ । त्यसैले निरन्तर छलफल गरेर मात्र धारणा बनाउनेछौं ।"
विद्यालयमा स्वास्थ्य मापदण्ड पालना न्यून,"(काठमाडौं)  शिक्षण संस्थाहरू खुल्ने क्रमसँगै अधिकांशमा पूर्ण रूपमा स्वास्थ्य मापदण्ड पालना नहुने एक अध्ययनले देखाएको छ । चैत अन्तिममा स्वास्थ्य मन्त्रालयले गरेको अनुगमनमा साना कक्षाका बालबालिकाले मास्क साटासाट गर्ने र एउटै बोतलमा पानी पिउने गरेको भेटिएको थियो । वैशाखयता पुनः लकडाउन भएका विद्यालय भदौ पहिलो सातादेखि खुल्न थालेका छन् । असार अन्त्यमा बालबालिकासम्बन्धी राष्ट्रसंघीय निकाय युनिसेफले गरेको अध्ययनमा दोस्रो लकडाउनअघि, लकडाउन अवधिमा र त्यसपछि पनि विद्यालयमा स्वास्थ्य मापदण्ड पालना नभएको र नहुने देखिएको हो । विज्ञहरूले पनि धेरै विद्यार्थी पढ्ने विद्यालयमा सामाजिक दूरी कायम गर्न असम्भव हुने हुँदा आलोपालो वा सिफ्टमा पठनपाठन गराउनुपर्नेमा जोड दिँदै आएका छन् ।शिक्षा मन्त्रालयले जारी गरेको विद्यालय पुनः सञ्चालन कार्यढाँचा, २०७७ मा अनिवार्य मास्कको व्यवस्था गर्नुपर्ने, विद्यार्थीको ज्वरो नियमित मापन गर्नुपर्ने, हात धुने साबुन वा सेनिटाइजरको व्यवस्था गर्नुपर्ने, विद्यार्थीबीच भौतिक दूरी कायम गर्नुपर्ने, धेरै विद्यार्थी भए सिफ्टमा पठनपाठन गर्नुपर्नेलगायत व्यवस्था उल्लेख छ । गत वर्ष माघमा खुलेका विद्यालय कोभिडको दोस्रो लहरसँगै वैशाखमा पुनः बन्द भएका थिए । तर पछिल्लो समय खुल्न थालेका अधिकांश विद्यालयले कार्यढाँचा अनुसारका स्वास्थ्य मापदण्ड पालना नगरेको पाइएको हो । युनिसेफले ७ वटै प्रदेशका सामुदायिक र निजी विद्यालयका करिब साढे ६ हजार अभिभावकमा अध्ययन गरेको हो । विद्यालयले स्वास्थ्य मापदण्ड पालना नगरेको अध्ययनका क्रममा अभिभावकले बताएका युनिसेफका प्रारम्भिक बाल शिक्षा तथा विकास विशेषज्ञ दीपु शाक्यले बताए । अध्ययनमा सहभागी ८५ प्रतिशत अभिभावकले आफ्ना छोराछोरी पढ्ने विद्यालयमा मास्क अनिवार्य गरिएको बताएका थिए । ६३ प्रतिशतले मात्रै विद्यालयमा हात धुने वा सेनिटाइजर प्रयोग गर्ने व्यवस्था गरिएको बताए हुन् । अध्ययन प्रतिवेदनका अनुसार विद्यालयमा सामाजिक दूरी कायम भएको बताउने अभिभावक ३९ प्रतिशत मात्र छन् । त्यस्तै, ७ प्रतिशत अभिभावकले मात्र विद्यालयमा ज्वरो मापन गर्ने गरिएको जनाए । १० प्रतिशतले सिफ्टमा अर्थात् आलोपालो पढाइने गरेको र ५ प्रतिशतले मात्र छुट्टाछुट्टै सुरक्षित शौचालयको व्यवस्था गरिएको जनाए । अभिभावका अनुसार मेडिकल कक्षको व्यवस्था गर्ने विद्यालय १ प्रतिशत मात्र छन् । धेरै अभिभावकले विद्यालयमा स्वास्थ्य मापदण्ड पूर्ण रूपमा पालना नभएको गुनासो गर्नुभयो, युनिसेफकी सञ्चार अधिकृत सर्मिना मानन्धरले भनिन् । सामुदायिकभन्दा निजी विद्यालयमा मापदण्ड पालनाको अवस्था राम्रो रहेको पनि युनिसेफले जनाएको छ । युनिसेफका अनुसार मापदण्ड पालनामा कमजोरी रहेको भए पनि अधिकांश अभिभावकले आफ्ना बालबालिकालाई विद्यालय पठाउन भने चाहेका देखिएको छ । साढे ६ हजार अभिभावकमध्ये ८९ प्रतिशतले बालबालिकालाई विद्यालय पठाउने चाहना राखेका विशेषज्ञ शाक्यले जनाए । बालबालिकाको सिकाइमा सुधार गर्न र आफ्नो व्यस्तताका कारण पनि बालबालिकालाई विद्यालय पठाउन चाहने अभिभावकको संख्या बढी देखिएको छ, उनले भने ।त्यस्तै, प्रतिवेदनले अनलाइन, अफलाइनलगायतका वैकिल्पक माध्यमको पठनपाठन प्रभावकारी नभएको पनि औंल्याएको छ । ६८ प्रतिशत बालबालिकाले पाठ्यपुस्तक स्वअध्ययन गरेर सिकाइ हासिल गरेको पाइएको शाक्यले जनाए । सामुदायिक विद्यालयका ७० र निजीका ५१ प्रतिशत बालबालिकाले पाठ्यपुस्तकको सहयोगमा सिकाइलाई निरन्तरता दिएका छन् । २७ प्रतिशत बालबालिका मात्रै अनलाइन कक्षामा सहभागी छन् । अध्ययनमा निजी विद्यालयका ४३ र सामुदायिक विद्यालयका १८ प्रतिशत बालबालिकाले अनलाइनबाट सिकाइ अघि बढाएको पाइएको हो । त्यसैगरी, टेलिभिजनमार्फत २ र रेडियोमार्फत १ प्रतिशत विद्यार्थीले मात्रै पढाइ अघि बढाएको प्रतिवेदनमा उल्लेख छ । अध्ययनका क्रममा अभिभावकले वैकल्पिक सिकाइमा शिक्षकले सहयोग नगरेको गुनासोसमेत गरेका थिए । सामुदायिक र निजी विद्यालयका ५० प्रतिशत शिक्षकले सातामा एकपटक पनि अभिभावक र विद्यार्थीसँग कुनै सम्पर्क नगरेका हुन् । ५० प्रतिशत शिक्षकले भने फोन, अनलाइन र घरभेटबाट सम्पर्क गरेका देखिएको छ । सामुदायिक विद्यालयका ५९ र निजी विद्यालयका ३६ प्रतिशत शिक्षक सम्पर्कमा नै नआएको अभिभावकहरूको गुनासो छ । विद्यार्थी तथा अभिभावकसँग टेलिफोनमा सम्पर्क गर्ने शिक्षकको संख्या बढिरहेको छ । ९० प्रतिशत अभिभावकले बालबालिका विद्यालय जान नपाउँदा पहिले सिकेकाजानेका कुरा पनि बिर्संदै गएका र सिक्नुपर्ने विषयवस्तु पनि सिक्न नपाएका दुखेसो गरेका थिए । अघिल्लो वर्ष लकडाउनका कारण यसपालि असारबाट शैक्षिक सत्र थालिएको थियो । तर वैशाखदेखिको दोस्रो लकडाउनबीच नयाँ शैक्षिक सत्र सुरु गरिएको भए पनि २० प्रतिशत बालबालिकाले शिक्षक र विद्यालयसँग सम्पर्क नहुँदा आफू पास वा फेल भएको जानकारीसमेत पाउन नसकेको अध्ययनका क्रममा बताए । युनिसेफले लकडाउनदेखि नै बालबालिकाको स्वास्थ्य, पोषण, सुरक्षा र शिक्षाका विषयमा ३३ महिनामा अध्ययन गर्दै आएको छ । यसपटक भने शिक्षालाई प्राथमिकता दिएर अध्ययन गरिएको हो ।"
खुला विश्वविद्यालयमा सरकारको बन्द दृष्टि,"(काठमाडौं)  नेपाल खुला विश्वविद्यालय ऐनले शिक्षामन्त्रीलाई कुलपति तोकेको छ । प्रधानमन्त्री शेरबहादुर देउवाले शिक्षामन्त्री छुट्टै नतोक्दा असार ३० पछि विभागीय मन्त्री छैनन् । प्रथम उपकुलपति लेखनाथ शर्मा र कुलसचिव कमल ढकाल गत जेठमा चारवर्षे अवधि सकेर पदमुक्त भए । नेतृत्वविहीन छ नेपाल खुला विश्वविद्यालय । तीन जना डिनमध्ये दुई जनाले भदौ पहिलो साता कार्यकाल पूरा गरेर छाडेका छन् भने बाँकी रहेका डिन इन्द्रबहादुर कार्कीको कार्यकाल आगामी माघसम्म मात्रै छ । मन्त्रालयले उनै डिन कार्कीलाई निमित्त उपकुलपतिको जिम्मेवारी दिएको छ । तर उनको पिरलो पनि छुट्टै छ । शिक्षा मन्त्रालयले निमित्त उपकुलपतिको जिम्मेवारी त दियो तर आर्थिक कारोबार गर्ने अधिकार दिएन, उनले भने, असारदेखि शिक्षक र कर्मचारीले तलब, पारिश्रमिक केही पाएका छैनन् । परीक्षासमेत उधारोमै सञ्चालन गरिएको छ ।यहाँ करार सेवामा २६ शिक्षक, २१ जना कर्मचारी र ५ जना बाह्य कार्यक्रम विषय संयोजक छन् । करिब २ सय जना कोर्स करारका शिक्षक छन् । विश्वविद्यालयको अस्थायी कार्यालय ललितपुरको मानभवनमा भाडाका दुई वटा भवनमा छ । मासिक भाडा ५ लाख रुपैयाँभन्दा बढी छ । विश्वविद्यालयले पैसा नतिरेकाले इन्टरनेट प्रदायकले लाइन काटिदिएको छ । त्यसबापत ६ लाखभन्दा बढी तिर्न बाँकी रहेको निमित्त उपकुलपति कार्की बताउँछन् । विश्वविद्यालयले अहिलेसम्म सामाजिकशास्त्र तथा शिक्षा, व्यवस्थापन तथा कानुन र विज्ञान, स्वास्थ्य तथा प्रविधि गरी तीन संकाय सञ्चालन गरेको छ । असारदेखि हाम्रा तलब रोकिए पनि विश्वविद्यालयको शैक्षिक तालिका बिग्रिन नदिन प्रयासरत छौं, करारमा कार्यरत सहप्राध्यापक खगेन्द्र प्रसाईंले भने, पदाधिकारी नहुँदा पनि हामीले नियमावलीअनुसार परीक्षा चलायौं नत्र विद्यार्थी पछाडि पर्छन् । पदाधिकारी र व्यवस्थापन चुस्त नहुँदा पढिसकेका विद्यार्थीले दीक्षित भएको प्रमाणपत्र पाएका छैनन् । खुला विश्वविद्यालय नभएको भएर जागिर छाडेर काठमाडौंमा उच्च शिक्षा हासिल गर्न सक्दिनथें, सिन्धुलीको कमलामाई४ ढुंग्रेबासस्थित कमला माविका अंग्रेजी शिक्षक जगत आलेमगर भन्छन्, खुला मोडबाट पढ्ने र व्यावसायिक सीप अब्बल ढंगले सिकियो । तर, विश्वविद्यालयको व्यवस्थित परीक्षा शाखा नहुनु र पदाधिकारी नहुँदा पोहोर सकिएको डिग्रीको प्रमाणपत्र अहिलेसम्म पाउन सकेका छैनौं ।खुला विश्वविद्यालयले २०७४ सालदेखि दूर शिक्षा (भर्चुअल माध्यम) विद्यार्थीलाई दिन थालेको हो । यसमा सिक्ने र सिकाउने व्यक्ति ठाउँ र समयका हिसाबले टाढा तथा जिम्मेवारीका हिसाबले बराबर हुन्छन् । इन्टरनेट, इमेल, टेलिफोन कन्फरेन्सिङ, ईलर्निङ, भिडियो, युट्युबजस्ता नवीनतम् प्रविधिका माध्यमबाट भर्चुअल कक्षाकोठामा पढाउने र पढ्ने काम हुन्छ । विश्वविद्यालयको उद्देश्य खुला शिक्षा प्रणालीका नवीनतम् विधिबाट विभिन्न विषयमा उच्च शिक्षा अध्यापन र अनुसन्धान गराउने हो । विश्वविद्यालयले नेपालभित्र र आवश्यक परे बाहिरसमेत कार्यक्रम सञ्चालन गर्न सक्ने प्रावधान ऐनमा छ । तर खुला विश्वविद्यालयको स्थायी कार्यालय कहाँ रहने टुंगो छैन । शिक्षा मन्त्रालयले सानोठिमीस्थित शिक्षा विभागसँगै ९ रोपनी क्षेत्रफलमा विश्वविद्यालय रहने भनिएको छ । तर भवन निर्माण अनुमति नदिएकाले प्रक्रिया अघि बढेको छैन । भवन निर्माणका निम्ति बजेट छ तर मन्त्रालयले भवन निर्माण अनुमति नदिँदा मध्यपुर थिमि नगरपालिकाले प्रक्रिया अघि बढाउन दिएन, विश्वविद्यालयका एक शिक्षकले भने, विश्वविद्यालय सात वर्षको भयो तर स्थायी कार्यालय कहाँ रहने भन्ने अझै टुंगो छैन । ऐनमा सातै प्रदेशमा अध्ययन सम्पर्क केन्द्र विस्तार गर्ने व्यवस्था भए पनि अहिलेसम्म काम भएको छैन । स्थायी कर्मचारी र शिक्षक छैनन् । प्रक्रियाअनुसार करार सेवामा छानिएका शिक्षक र कर्मचारीले तलबबाहेक अन्य सेवा सुविधा पाउन सकेका छैनन् ।ऐनको दफा २२ को सिफारिस समितिसम्बन्धी व्यवस्थामा विश्वविद्यालयको उपकुलपति र कुलसचिव नियुक्तिको व्यवस्था छ । त्यसअनुसार विश्वविद्यालय अनुदान आयोगको अध्यक्षको संयोजकत्वमा सिफारिस समिति बन्नुपर्छ । सिफारिस समितिले उपकुलपतिको वैकल्पिक नाम मन्त्रालयमा पेस गरेको लामो समय भयो, आयोगका अध्यक्ष प्रा भीमप्रसाद सुवेदीले भने, कुलपति तथा शिक्षामन्त्रीले ढिलाइ नगरी समयमै पदाधिकारी नियुक्ति गरे हुन्थ्यो । समितिले माग गरेअनुसार आवेदन दिएका १६ जनामध्ये तीन जनाको नाम सिफारिस गरेको स्रोतले जनाएको छ ।"
शिवपुरीमा बन्ने बाँधको डीपीआर तयार,"(काठमाडौं)  सहरी विकास मन्त्रालयले शिवपुरी नागार्जुन निकुञ्जको मध्यभाग धाप क्षेत्रमा वर्षायाममा पानी संकलनका लागि करिब ९५ मिटर उचाइको बाँध निर्माण गर्न विस्तृत परियोजना प्रतिवेदन (डीपीआर) तयार गरेको छ ।समुद्री सतहबाट करिब १९ सय मिटर उचाइमा निर्माण हुन लागेको उक्त बाँधमा ८० लाख घनमिटर पानी जम्मा हुनेछ । बाँधले नागमती क्षेत्रको करिब ५० हेक्टर जमिन ओगट्नेछ । मन्त्रालयका एक अधिकारीका अनुसार सुक्खायाममा वाग्मतीमा प्रतिसेकेन्ड ४ सय लिटर पानी बगाउनका लागि बाँध निर्माण गर्न लागिएको हो । वातावरणीय अध्ययन (ईआईए) भइसकेको छ, अब केही दिनभित्रै टेन्डर प्रक्रियामा जान्छौं, ती अधिकारीले कान्तिपुरसँग भने, डीपीआर पनि पुनरावलोकन भइसकेको छ । एसियाली विकास बैंक (एडीबी) को ५ अर्ब रुपैयाँ सहयोगमा बाँध निर्माण हुन लागेको हो । पाँच वर्षभित्र निर्माण सम्पन्न गर्ने गरी बाँध निर्माण प्रक्रिया अघि बढाइनेछ । अधिकार सम्पन्न एकीकृत वाग्मती आयोजनाका प्रमुख रवीन्द्र बोहराले संकलित पानीबाट विद्युत् उत्पादन गर्न डीपीआर पुनरावलोकन भएको बताए । ४५ मेगावाट विद्युत् उत्पादन गर्न पुनरावलोकन गरेका छौं, उनले भने, विद्युत्को चरम अभाव (पिक आवर) भएको समयमा यसले ठूलो राहत दिन्छ, उनले भने, विद्युत् प्राधिकरणले पनि विद्युत् उत्पादन हुन्छ भनेर भनिसक्यो, त्यसकारण पनि डीपीआर पुनरावलोकन गरेका हौं । वन मन्त्रालयले आयोजना क्षेत्रमा पर्ने रूख काट्ने सहमतिसमेत दिइसकेको उनले बताए । उक्त क्षेत्रमा झन्डै ३४ हजार रूख काट्नुपर्ने हुन्छ । आयोजनाका इन्जिनियर निश्चल छतकुलीले बाँधले ओगट्ने क्षेत्रमा ठूला रूख नभई बुट्यान मात्र रहेको बताए । निकुञ्जभित्र ठूलो क्षति हुन्छ भन्ने छैन, उनले भने । हाल माथिल्लो धापमा निर्माण निर्माणाधीन बाँध र नागमती बाँधबीचको दूरी करिब एक किमि फरक हुनेछ । एक किमि क्षेत्रमा जंगलबाट जनावर ओहोरदोहोर गर्न सक्नेछन् । सुक्खा मौसममा वाग्मती नदीमा पानीको बहाव बढाउन मुहानमा दुईवटा बाँध निर्माण गर्न लागिएको अयोजना प्रमुख बोहराले बताए ।सुक्खायाममा माथिल्लो बाँधबाट प्रतिसेकेन्ड ४० लिटर र नागमती बाँधबाट प्रतिसेकेन्ड ४ सय लिटर पानी बगाइनेछ । त्यसपछि दुवै ड्यामबाट प्रतिसेकेन्ड ४ सय ४० लिटर प्रतिसेकेन्ड पानी वाग्मतीमा बग्नेछ । ग्वान्जाउलामारमण ठेकेदार कम्पनीले करिब ५२ करोड रुपैयाँमा माथिल्लो बाँधको ठेक्का पाएको छ । धाप क्षेत्रमा निर्माणाधीन ड्यामले १४ हेक्टर जमिन ओगट्नेछ । शिवपुरी नागार्जुन निकुञ्जको मध्य भाग धाप क्षेत्रमा वर्षालगायत अन्य स्रोतबाट ८ लाख ५० हजार घनमिटर पानी बाँधमा संकलन गरिनेछ । माथिल्लो धापदेखि कटवाल दहसम्म अधिकार सम्पन्न वाग्मती एकीकृत विकास समितिले स्वच्छता कायम राख्न विभिन्न भौतिक पूर्वाधार निर्माण गरिरहेको छ । दुइटै बाँध निर्माण सम्पन्न भएपछि नुवाकोट, काठमाडौं र सिन्धुपाल्चोकको सीमामा पर्ने यो क्षेत्र आकर्षक पर्यटकीय गन्तव्यका रूपमा चिनिने बोहराले बताए । यति उचाइमा पोखरी निर्माण हुनु निकै ठूलो कुरा हो, उत्तरतिर हिमशृंखला देखिन्छन्, नजिकै चिसापानी बजार छ, उनले भने, उपत्यकाको सबैभन्दा नजिकको ट्रेकिङ रुट पनि हो ।बागद्वारबाट उत्पत्ति भएर बग्ने वाग्मतीको कटवाल दहसम्मको लम्बाइ ४४ किमि छ । अधिकांश क्षेत्रमा हरित उद्यानलगायत विभिन्न भौतिक संरचना निर्माण प्रक्रिया तीव्र रूपमा अघि बढेको उनले बताए । अधिकार सम्पन्न वाग्मती एकीकृत वाग्मती आयोजनाका इन्जिनियर छतकुलीले दुवै बाँध निर्माण भए वाग्मती नदीको शुद्धता आफैं कायम हुने दाबी गरे । पानी नदीको मुख्य विशेषता हो, त्यसकारण बहाव बढ्नेबित्तिकै नदी सफा हुन्छ, उनले भने, वाग्मतीको स्वरूप चाँडै फेरिन्छ । भूकम्पीय जोखिमको हिसाबले निर्माणाधीन र प्रस्तावित बाँध बलियो भएको उनले बताए । कुलेखानीजस्तै ढुंगा र चट्टानको बेसमा रक बाँध बनिरहेको छ, उनले भने । माथिल्लो धापमा बाँध निर्माण गर्ने क्रममा निकुञ्जका २८ सय रूख काटिएको उनले बताए । काटिएका रूखको सट्टामा ७० हजार नयाँ बिरुवा रोप्ने तयारी भइरहेको उनले बताए । यसबाट करिब ७ वर्षदेखि जारी वाग्मती सरसफाइ अभियानले सार्थकता पाउने वाग्मती सरसफाइ अभियानमा सक्रिय माला खरेलले बताइन् । उचाइमा बाँध निर्माण हुनु राम्रो हो, पर्यटकीय हिसाबले पनि धाप निकै आकर्षक स्थान छ, उनले भनिन्, सरकारले चाँडो निर्माण गर्नुपर्छ । सुन्दरीजलदेखि कटवाल दहसम्मका नदी किनार भौतिक संरचनामा पनि ढिलाइ गर्न नहुने उनले बताइन् । आयोजनाले गोकर्ण ब्यारेजदेखि सिनामंगल क्षेत्रको करिब १४ किमि क्षेत्रमा हरित उद्यान बनाउन सुरु गरेको छ । एसियाली विकास बैंक (एडीबी) को सहयोगमा परम्परागत शैलीको हरित उद्यान निर्माण प्रक्रिया अघि बढाइएको हो । नदी र सडकबीचको खाली १० मिटर भागमा परम्परागत शैली हरित उद्यान गर्ने योजना छ ।"
रामेछापमा खुल्दै विद्यालय,"रामेछाप (कास) स्थानीय प्रशासनले निषेधाज्ञा खुकुलो गरेसँगै रामेछापका स्थानीय तहहरू विद्यालय खोल्ने तयारीमा जुटेका छन् । मन्थली नगरपालिकाले भदौ २५ देखि आधारभूत र माध्यमिक तहका सबै कक्षाको पढाइ विद्यालयमै गर्ने भएको छ । कोरोना संक्रमणको जोखिम कम गर्न भौतिक दूरी, मास्क, सेनिटाइजर, साबुनपानीलगायतका मापदण्ड पालनालाई अनिवार्य गरिएको छ ।नगर प्रमुख रमेशकुमार बस्नेतले सरकारले तोकेका मापदण्ड पूरा गरेर विद्यालयमा पठनपाठन थाल्न अब ढिलाइ गर्नु नहुने बताए । अनलाइन कक्षा सीमित वर्गका बालबालिकाहरूको मात्रै पहुँचमा रहेकाले कोरोना महामारीमा शैक्षिक क्षेत्र चौपट भएको उनको भनाइ छ । उनका अनुसार नगर क्षेत्रभित्रका ६६ विद्यालयमध्ये बालबालिकाहरूको भौतिक उपस्थितिमा पठनपाठन गराउँदा ४ वटा विद्यालयहरूलाई केही असजिलो हुने अवस्था छ । यसैबीच, गोकुलगंगा गाउँपालिकाले आइतबारदेखि नियमित कक्षा सञ्चालन गर्दै छ । पालिका प्रमुख खड्गबहादुर सुनुवारका अनुसार सरकारले तोकेको कार्यविधिबमोजिम १ बेन्चमा २ जना विद्यार्थी राखेर विद्यालय सञ्चालनको तयारी गरिएको छ । रामेछाप नगरपालिकाले केही दिनभित्रै विद्यालय सञ्चालन गर्नेबारे निर्णय लिने नगर प्रमुख नरबहादुर थापामगरले बताए । दोरम्बा गाउँपालिकामा आधिकारिक निर्णय नभए पनि विद्यालयमा पठनपाठन थाल्ने विषयमा प्रधानाध्यापकबीच छलफल चलिरहेको प्रमुख प्रशासकीय अधिकृत धिराज मरासिनीले बताए ।कोरोनाको दोस्रो लहर फैलिएपछि गरिएको निषेधाज्ञाका कारण जिल्लाका अधिकांश सामुदायिक विद्यालय ठप्प छन् । केही विद्यालयले वैकल्पिक माध्यम अपनाएका थिए । तर यस्तो कक्षा सबैको पहुँचमा नरहेको भन्दै अभिभावकले विरोध जनाएका थिए ।"
हेटौंडामा जोरबिजोर,"हेटौंडा (कास) हेटौंडा उपमहानगरपालिकाका सामुदायिक विद्यालयहरूले भदौ २७ बाट विद्यार्थीको भौतिक उपस्थितिमै पठनपाठन गराउने भएका छन् । उपमहानगरले आइतबार सामुदायिक विद्यालयका प्रधानाध्यापकहरूसँगको छलफलपछि कुल विद्यार्थी संख्यामध्ये आधा मात्रै उपस्थित गराएर आलोपालो कक्षा सञ्चालन गर्ने निर्णय गरेको छ । विद्यार्थी संख्याका आधारमा जोर गते जोर कक्षा र बिजोर गते बिजोर कक्षा सञ्चालन गर्न भनिएको छ । यस्तै, विद्यार्थी संख्या धेरै भएका विद्यालयले जोर गते जोर रोल नम्बरका विद्यार्थी र बिजोर गते बिजोर रोल नम्बर भएका विद्यार्थीलाई उपस्थित गराएर पढाउन सक्नेछन् ।लामो समय पठनपाठन नहुँदा सामुदायिक विद्यालयका विद्यार्थीको सिकाइ र गुणस्तर खस्किएको उपमहानगर प्रमुख हरिबहादुर महतले बताए । वंशगोपाल माविका प्रधानाध्यापक रमेशप्रसाद लामिछानेले कार्यढाँचाअनुसार पठनपाठन गरिने स्पष्ट पारे । मास्क र सेनिटाइजरको अभाव हुन नदिन उपमहानगरसँग सहयोगको अपेक्षा गर्दै उनले विद्यालयमा एक स्वास्थ्यकर्मीको व्यवस्था गरिदिन माग गरे । उपमहानगरका जनस्वास्थ्य निरीक्षक भोलाप्रसाद चौलागाईंले स्वास्थ्यमा समस्या देखिएका विद्यार्थीको तत्कालै एन्टिजेन विधिबाट परीक्षण गर्न सकिने बताए । उपमहानगरभित्र ७७ वटा सामुदायिक विद्यालय छन् ।"
सुदूरपश्चिममा एमाले छाड्ने धेरै,प्रदेश २ मा थप दुई सांसद एकीकृत समाजवादीमाजनकपुर प्रदेश २ मा एमालेका थप दुई सांसदले आइतबार एकीकृत समाजवादी पार्टी रोजेका छन् । एमालेका प्रमुख सचेतक सुन्दरबहादुर विश्वकर्मा र सांसद सीता गुरुङले निर्वाचन कार्यालय पुगेर नयाँ दलमा सनाखत गरेका हुन् । एमाले छाडेर एकीकृत समाजवादी रोज्ने प्रदेश सांसदको संख्या १२ पुगेको छ । प्रदेश २ मा एमालेका २१ सांसद थिए । गत बिहीबार १० सांसदले निर्वाचन कार्यालय पुगेर एकीकृत समाजवादीमा सनाखत गर्दा प्रदेश सांसद विश्वकर्मा र गुरुङ भने एमालेले वीरगन्जमा आयोजना गरेको कार्यक्रममा सहभागी थिए । भारतको नयाँदिल्लीमा उपचाररत एमाले सांसद डिल्ली उप्रेतीले एकीकृत समाजवादी रोजेको कागजी प्रक्रिया दूतावासमार्फत सनाखत गराइरहेको जनाइएको छ । उनको सनाखतपछि एकीकृत समाजवादीमा १३ सांसद हुनेछन् ।
पहिरोपीडितको बिचल्ली,"मध्यपहाडी सडक खुलाउन केही दिन लाग्नेपर्वत बिहीबार रातिको भीषण वर्षाका कारण पहिरो खस्दा मध्यपहाडी लोकमार्गको करिब साढे ८ किलोमिटर सडक क्षतविक्षत भएको छ । सडक अवरुद्ध हुँदा धौलागिरिका चार जिल्लामा सवारीसाधनको आउजाउ ठप्प छ । वैकल्पिक सडक नहुँदा यात्रु कुश्मा र पातिचौर बजारमै अलपत्र छन् । यातायात सञ्चालनमा ल्याउन प्रयास भइरहे पनि एकतर्फी मात्रै खुल्न पनि अझै केही दिन लाग्ने मध्यपहाडी सडक आयोजना कार्यालयले जनाएको छ । सात वटा एक्स्काभेटरले चौबीसै घण्टा काम गरिरहेका छन्, पहिरो पन्छाएर साध्यै छैन, आयोजनाका इन्जिनियर एवं सूचना अधिकारी उज्ज्वल शर्माले भने । तीन दिनमा करिब दुई किलोमिटर मात्रै एकतर्फी खुलेको भए पनि पहिरोले ल्याएको लेदो जमेका कारण सडकमा पैदल यात्रा गर्नसमेत मुस्किल छ ।"
कुपोषणको दुश्चक्र तोड,"केही दशकयता नेपालले मातृशिशु स्वास्थ्यका क्षेत्रमा उल्लेख्य प्रगति गरेको छ । तैपनि अझै ठूलो संख्यामा बच्चाहरू कुपोषित छन् । पाँच वर्षमुनिका ३ लाख बालबालिका यो समस्याबाट पीडित छन्, तीमध्ये १ लाख त चरम कुपोषणको सिकार छन् । यही उमेर समूहका १२ प्रतिशत ख्याउटेपनबाट प्रभावित छन् । यस्तै १० देखि १९ वर्षका २२ प्रतिशत किशोरीमा रक्तअल्पता छ । गर्भावस्था र सुत्केरीपछि आमा र बच्चाले पौष्टिक आहार नपाउँदा कुपोषण भएर ज्यान गुमाउनुपरेका दृष्टान्तहरू पनि त्यत्तिकै छन् । न्यूनतम सन्तुलित पोषणकै अभावमा यस्तो अवस्था कायम रहनु देशको डरलाग्दो चित्र हो । मुलुकलाई यो अवस्थाबाट मुक्त गर्न विभिन्न तहका सरकार र यस क्षेत्रमा कार्यरत अन्य गैरसरकारी निकायहरूले प्रभावकारी पाइला चाल्नुपर्छ । गर्भावस्था र सुत्केरीपछि आमा र बच्चाले पौष्टिक आहार नपाउनु सम्बन्धित परिवारको मात्र पीडाको विषय होइन, सम्पूर्ण देशकै समस्या हो । आज कुनै बच्चा कुपोषित हुनु र रहिरहनु भनेको भोलि एउटा नागरिक अस्वस्थ हुनु हो । एकातिर अरू स्वस्थ व्यक्तिहरूका तुलनामा त्यस्तो नागरिक आर्थिक उत्पादनका गतिविधिमा सक्रिय सहभागी हुने सम्भावना कम रहन्छ भने अर्कातिर उनीहरूको सामाजिक सुरक्षामा राज्यले थप लगानी गर्नुपर्ने हुन सक्छ । गर्भावस्था र सुत्केरीपछिको आमा र शिशुको स्वास्थ्यमा सरकारले अहिले नै उचित ध्यान पुर्याउने हो भने कुपोषणको दुश्चक्र मात्र तोडिन्न, समग्र देशकै दीर्घकालीन हित हुन्छ । मानव विकास सूचकांकमा कमजोर देखिएका बाजुरा, बझाङ, मुगु, हुम्ला, सर्लाही, सिरहा, कपिलवस्तुलगायत १७ जिल्लाका गरिबीको रेखामुनि रहेका परिवारमा कुपोषणको चक्र चरम छ । यी जिल्लाहरूमा कति महिलाले गर्भवती अवस्थामा न राम्रो आहार पाउँछन् न आराम । यही कारण कतिमा गर्भ नै नअडिने समस्या हुन्छ । आमाहरू कुपोषित हुँदा जन्मिने बच्चा पनि कम तौलका हुन्छन्, उचित स्याहार नपुग्दा तिनले ज्यानै पनि गुमाउन सक्छन् । एउटै महिलाले आफू कुपोषित भएकै कारण गर्भमै र जन्मिसकेका बच्चा लगातार गुमाउनुपरेका दुःखद दृष्टान्त पनि छन् । प्रदेश स्वास्थ्य सेवा निर्देशनालयका अनुसार कर्णालीका पाँच वर्षमुनिका बालबालिका अधिक पोषण, न्यून पोषण, मोटोपन, पुड्कोपन, ख्याउटे, कम तौल, सुकेनासजस्ता समस्याबाट ग्रसित छन् । पाँच वर्षमुनिका एकतिहाइभन्दा बढी बालबालिका कम तौलका छन् । गरिबीलगायतका कारण गर्भवती र बालबालिकाले सन्तुलित भोजन खान नपाउँदा कुपोषणको दुश्चक्र हट्न नसकेको हो । भान्सामा खानाको विविधता मिलाउन नसक्दा र पोषणयुक्त भोजन खान नपाउँदा यो समस्या पुस्तान्तरण हुँदै गएको छ । उदाहरणका लागि, कर्णालीमा २९५ प्रतिशतले मात्रै खानामा विविधता उपभोग गर्न पाएका छन् र यो तथ्यांक स्वयंले नै धेरै कुरा बोल्छ । गरिबीको रेखामुनि रहेका परिवारमा समस्या अन्त्य हुनुको साटो पुस्तान्तरण हुँदै जानु चिन्ताको विषय हो । कुपोषित शिशुलाई उचित खानपान र स्याहार नपुगेमा पछि बढ्दै जाँदा उनीहरू कुपोषित अवस्थामै प्रजनन उमेरमा पुग्छन्, र उनीहरूबाट जन्मिने शिशु पनि कुपोषित नै हुन्छन् । कोभिड१९ महामारीका कारण अझै धेरै नागरिक गरिबीको रेखामुनि धकेलिएका छन्, यो बेला धेरै परिवारले खाद्य असुरक्षा झेलेका हुन् सक्छन् । यसको अर्थ, अहिले अझ धेरै बालबालिका, किशोरी, र गर्भवतीसुत्केरी यो समस्याबाट पीडित भएका हुन सक्छन् । त्यसैले सरोकारवाला निकायहरूले यो पाटोमा पनि विचार पुर्याउनुपर्छ । सरकारले आमा र पाँच वर्षमुनिका बच्चाकेन्द्रित बहुक्षेत्रीय पोषण कार्यक्रम लागू गरे पनि स्थिति अपेक्षाकृत रूपमा घट्न सकेको देखिँदैन । त्यसैले कार्यक्रमको प्रभावकारिता वृद्धि गर्न उचित ध्यान दिइनुपर्छ । स्थानीय सरकारहरूले पोषणको महत्त्व बुझेर यस्तो कार्यक्रमलाई प्रभावकारी रूपमा सञ्चालन गर्ने वातावरण मिलाउनुपर्छ । आफ्नो क्षेत्रका नागरिकलाई स्थानीय पोसिलो खाद्यान्न, हरियो सागपात, मौसमी फलफूल सन्तुलन मिलाएर खान सिकाउने र आर्थिक रूपमा खान सक्ने बनाउने दुवै कार्यमा स्थानीय तहको महत्त्वपूर्ण भूमिका हुन्छ । यस्तै, कुपोषणको उपचारमा पनि ध्यान दिइनुपर्छ । पुड्कोपन (कडा कुपोषण) भएपछि फेरि निको पार्न सकिँदैन । ख्याउटेपन, कम तौलजस्ता कुपोषणलाई भने उचित पोषणले निको पार्न सकिन्छ । त्यसैले कुपोषण भएकालाई सक्दो चाँडो प्रारम्भिक अवस्थामै पत्ता लगाएर अस्पताल तथा पोषण पुनःस्थापना केन्द्रहरूमा पुर्याउने बन्दोबस्त मिलाउनुपर्छ । सबै तहका सरकार र गैरसरकारी क्षेत्रहरू मिलेर अघि बढेमा मात्रै धेरै हदसम्म यो समस्या न्यूनीकरण हुन सक्छ ।"
राष्ट्रिय लज्जा,"भारतका सीमा सुरक्षा बलले तुइनको लठ्ठा फुस्काएर आफ्नो नागरिकको हत्या गरेको तथ्यलाई भारतसम्मुख हामीले व्यक्त गर्न नसकेको समाचारले हाम्रो कमजोर परराष्ट्र नीतिलाई दर्साएको छ । दार्चुलामा भएको उक्त घटनाको छनबिनमा समेत भारतले खासै सहयोग गरेको थिएन । तुइन खुस्किएर बेपत्ता भएका जयसिंह धामीको खोजतलासमा प्रयोग गरेको ड्रोन, भारतले सहयोग नगरेका कारण आफ्नै सीमाभित्र उडाइएको थियो । तर, गत केही दिन भारतले दार्चुला सदरमुकाम, सैनिक अड्डा र संवेदनशील नेपाली भूभागमाथि निरन्तर हवाई अतिक्रमण गरिरहेको घटनालाई, दार्चुला जिल्ला प्रशासनले प्रतिकारसहितको पत्र सीमा जोडिएको भारतीय जिल्ला प्रशासन पिथौरागढमा दिँदा कुनै प्रतिक्रिया नआउनुले भारतको हदैसम्मको हेपाहा प्रवृत्तिलाई उजागर गर्छ । यी घटनाहरूले हाम्रो सहनशीलता होइन दब्बुपनलाई झल्काउँछ । सीमा, सीमामा दुःख पाइरहेका नागरिक र सार्वभौमिकताको बचाउमा सरकारले तुरुन्त बुलन्द आवाजसहितको कदम उठाउन जरुरी छ । महेन्द्रसिंह बम, टीकापुर१, कैलाली"
नर्सिङ शिक्षामाथि अंकुश,"प्राविधिक शिक्षा तथा व्यावसायिक तालिम परिषद्ले यस शैक्षिक सत्रमा नर्सिङ शिक्षाबाहेक अन्य कार्यक्रमहरूको भर्नाको प्रक्रिया आह्वान गरिसक्यो । तर प्रमाणपत्र तहको नर्सिङ विषयको भर्ना नखुल्नाले विद्यार्थीहरू अन्योलमा छन् । नर्सिङ विषयको भर्ना प्रक्रिया सुरु नगर्दा यस कार्यक्रमलाई नियोजन गर्न लागिएको त होइन भन्ने शंकाउपशंका उब्जन थालेका छन् । तीनवर्षे प्रमाणपत्र तहको यो कार्यक्रममा यस शैक्षिक सत्रमा भर्ना नगर्ने नीति लिइएको हो भने यो मुलुकका लागि ठूलो दुर्भाग्य साबित हुनेछ । हाम्रोजस्तो मुलुकमा यस विषयप्रति छात्राहरूको अत्यधिक आकर्षण छ । तर, समयमै सम्बन्धित निकायले भर्नाको प्रक्रिया सुरु गर्न सकेन भने, हजारौं विद्यार्थी यो विषय पढ्नबाट वञ्चित हुनेछन् । मुलुकका लागि चाहिने नर्सिङ जनशक्तिको अभावमा भोलिका दिनमा सृजना हुन सक्ने दुष्परिणामको जिम्मेवारी कसले लिने हो ? हाम्रो स्वास्थ्य शिक्षा नीतिले के नर्सिङ जनशक्ति उत्पादनमा रोक लगाउने निर्णय गरेको हो ? यस विषयमा सम्बन्धित निकायहरू गम्भीर बन्नुपर्ने बेला भइसकेको छ । प्राविधिक शिक्षा तथा व्यावसायिक तालिम परिषद्अन्तर्गत आंगिक, सामुदायिक, साझेदारी तथा निजी अवधारणामा सञ्चालित करिब ११० नर्सिङ शिक्षालयहरू विद्यार्थीविहीन हुने अवस्थामा पुगेका छन् । यसबाट एकातिर यस विषयमा अध्ययन गर्न चाहने विद्यार्थीहरू पठनपाठनबाट वञ्चित हुनुपर्ने स्थिति देखिन्छ भने अर्कातिर यी शिक्षालयहरूको भौतिक पूर्वाधारहरू र त्यहाँ कार्यरत प्रशिक्षकहरूको रोजगारीमा नकारात्मक परिणाम देखिन्छ । अघिल्लो वर्ष चिकित्सा शिक्षा आयोगको नीतिअनुसार आफ्नो अस्पताल नभएका करिब ५० शिक्षालयमा स्नातक तहका नर्सिङ कार्यक्रमहरू स्थगित भैसकेका छन् । यसबाट हजारौं विद्यार्थी नर्सिङ पढ्न बिदेसिन बाध्य भएका छन् । एउटै अस्पताललाई आधार मानी विश्वविद्यालय र प्राविधिक शिक्षा तथा व्यावसायिक तालिम परिषद्अन्तर्गत सञ्चालनमा रहेका नर्सिङ कार्यक्रमहरूमध्ये कुनै एक मात्र सञ्चालन गरिने हो भने यसबाट पुनः सयौ शिक्षालयमा नर्सिङका कार्यक्रमहरू सञ्चालन गर्ने परिस्थिति रहँदैन । एउटा शिक्षण संस्थाले दुईदुईवटा अस्पताल बनाउनु कति व्यावहारिक हुन सक्छ ? यसैले शिक्षण संस्थाबाट सञ्चालित अस्पताललाई स्तरोन्नति गरी विद्यार्थीका लागि पुग्ने क्लिनिकल अभ्यास हुनुपर्ने कुरामा विवाद गर्ने ठाउँ रहँदैन । तर एउटा शिक्षण संस्थाले विश्वविद्यालय र प्राविधिक शिक्षा तथा व्यावसायिक तालिम परिषद्का भिन्नभिन्न नर्सिङ कार्यक्रमहरू सञ्चालन गर्न दुईदुईवटा अस्पतालहरू बनाउनुपर्ने प्रावधानलाई कुनै हालतमा पनि व्यावहारिक तथा सान्दर्भिक मान्न सकिँदैन । यसतर्फ सम्बन्धित मन्त्रालय, परिषद् तथा आयोगले समयमै उचित व्यावहारिक निर्णय गरी हाल स्थगित प्राविधिक शिक्षा तथा व्यावसायिक तालिम परिषद्अन्तर्गतको नर्सिङ कार्यकमको भर्ना प्रक्रिया प्रारम्भ गर्नुबाहेक अहिलेलाई अर्को विकल्प छैन । जीवनप्रकाश शर्मा, धापासी, काठमाडौं"
विद्यालय सञ्चालनका चुनौती,"यही भदौ १७ देखि भदौ मसान्तसम्मका लागि लागू हुने गरी गत वैशाख १६ देखिको निषेधाज्ञा काठमाडौं उपत्यकाबाट हटाइएको छ । हो, भदौदेखि कोरोना संक्रमण केही कम भएको छ तर खतरा नै टर्ने किसिमको मत्थर अझै भैसकेको छैन । संक्रमण दर कुनै पनि बेला बढ्न सक्छ । कोरोनाको अर्को भेरियन्ट खतरनाक भएर आउने सम्भावना यस क्षेत्रका विशेषज्ञहरूले औंलाइरहेकै छन् । यस्तोमा निषेधाज्ञा हटाउन हतारो किन गर्नुपर्यो ?काठमाडौंका प्रमुख जिल्ला अधिकारीले भनेका छन् स्थानीय तहहरूको जिल्ला कोभिड१९ संकट व्यवस्थापन केन्द्रको अनुमति लिएर विद्यालयहरूसमेत सञ्चालन गर्न पाइनेछ । यो भनाइ गैरजिम्मेवार र हेल्चेक्य्राइँपूर्ण छ । खोप लिनेहरूको संख्या बढ्दै गएकाले कोरोना संक्रमण केही घटेको हो भन्ने विशेषज्ञहरूको भनाइलाई अस्वीकार गर्न सकिन्न । तर, विद्यालय सञ्चालन गर्दा, खोप लिन नपाएका १८ वर्षमुनिका विद्यार्थी जोखिममा पर्छन्, उनीहरूको जिम्मा कसले लिने ? खोप नै नलगाएका बालबालिकालाई कोरोना संक्रमणको खतरामा होमिदिने आँट प्रमुख जिल्ला अधिकारीलाई कसरी आयो ?विद्यालय खोल्दा छ, सात वर्षका साना विद्यार्थीहरू पनि विद्यालय जानुपर्ने हुन्छ । राम्रोसँग मास्क लगाउन पनि नजान्ने कोरोनाबाट जोगिन के गर्नुपर्छ भन्ने राम्रो ज्ञान अनि दूरी कायम गरेर बस्ने र खेल्ने हेक्कासमेत नभएका विद्यार्थीले बसमा चढेर विद्यालय धाउनुपर्दा वा विद्यालयमै खाँदाखाँद गरेर बस्दा, एउटा विद्यार्थी संक्रमित भयो भने, त्यसले अरू सबैलाई आक्रन्त पार्दैन ? खोप नलिएका विद्यार्थीहरूलाई संक्रमण भयो भने त्यो कति खतरनाक हुन्छ ?महँगा विद्यालय खोल्दा, त्यसका सञ्चालकहरूलाई अभिभावकबाट पैसा उठाउन सजिलो हुने भएकाले, उनीहरूको हितका लागि यस्तो निर्णय आएको भन्ने हल्ला चलिरहेको छ । सबै कुरालाई विचार गर्दा, यसलाई अस्वीकार गर्न पनि सकिँदैन । यो सत्य हो भने, विद्यालयबाट धन एकठ्ठा गर्ने लोभमा विद्यार्थीहरूको जीवनमाथि यसरी खेलबाड गर्न पाइन्छ ? खोप नलगाएका विद्यार्थीहरूको भीड जम्मा गर्न विद्यालय खोल्ने छुट दिइयो र संक्रमण बढ्यो भने त्यसको जिम्मेवार को हुने ? वैशाख १६ भन्दा पहिले संक्रमणप्रतिको यस्तै बेवास्ता र गर्नुपर्ने सावधानी नअपनाएकाले हजारौंले ज्यान गुमाउनुपर्यो । फेरि सोही कार्य दोहोर्याएर स्थिति भयावह भयो भने यसको जिम्मा कसले लिने ? अहिले विद्यालय खोल्न मात्र होइन निषेधाज्ञा हटाएर अरू कुरामा पनि हतारो गरिएको छ । यसप्रति आधिकारिक तह नै संवेदनशील हुनुपर्छ र स्वास्थ्य सुरक्षाको प्रत्याभूति नभई, विद्यालय खोल्न दिनु हुन्न । श्यामकृष्ण अधिकारी, चाबहिल, कामनपा७"
सार्वभौमसत्ताको नारा सत्तादलालीको औजार,"के भइरहेको छ त ?अहिले नेपाली सार्वभौमसत्तालाई सम्पूर्णतः सत्तारोहणको वा सत्ता टिकाउने औजार बनाइएको छ । क्षुद्र भाषामा, फगत सत्तादलालीको हतियार बनाइएको छ । ओलीलाई चीनको सीमाबारे साखुल्ले किन हुनुपरेको छ भने उनलाई फेरि चुनाव जित्नु छ । नेपालमा भारतविरोधी भावनाको राष्ट्रवादलाई उल्क्याउनु सत्तामा पुग्न सबभन्दा सरल बाटो हो भन्ने उनलाई अनुभव छ । सत्तामा टिकाउन भारतले अन्तिम समयमा चाहेजति मद्दत नगरेको दुखेसो ओलीलाई छ । त्यसैले सार्वभौमिकतासम्बद्ध उग्र नाराको खोजीमा उनी छन् । प्रस्टै छ, यसअघिका कैयौं सरकारझैं शेरबहादुर देउवाको सरकार सीमा, तुइन वा एरोस्पेस मिचिएको प्रश्न सकेसम्म उठाउन नपरोस् भनेर तर्किन चाहन्छ । किनभने भारत रिसायो भने सत्ता टिकाउन, अर्को चुनाव जित्न गाह्रो होला भन्ने भय उसलाई पनि छ । सबभन्दा लज्जास्पद एमसीसी बहस भएको छ । सबैलाई थाहा छ, एमसीसी अमेरिकाको इन्डोप्यासिफिक रणनीतिकै एउटा हिस्सा हो । यसमा कसैलाई केही सोध्नुपर्ने छैन । यति हुँदैमा यो सहायता लिँदैमा नेपालको सार्वभौमसत्ता अमेरिकाले कब्जा गरिहाल्ने तर्क पनि बिलकुलै सत्य होइन । तर, विवाद चर्को स्वरमा गरिँदै छ । कारण, यसमा दलाली चरममा छ । पक्ष र विपक्षमा दलाली भाग उदरस्थ गर्नेहरू अग्रमोर्चामा छन् ।ज्ञातव्य छ, एमसीसी प्रकरणले यसको विपक्षका कृष्णबहादुर महराजस्ता केही व्यक्तिको राजनीतिक हत्या गरेको छ । यसको विपक्षमा उभिएबापत राम्रो दलाली भाग पाएका माओवादी केन्द्रभित्रका मानिसहरू आक्रोशित छन् र त्यसलाई संसदीय अनुमोदन हुनबाट रोक्ने वचनबद्धता दिएकाहरू प्रताडित छन् । त्यसको अर्को ध्रुवमा एमसीसीबाट प्रत्यक्ष वा अप्रत्यक्ष दलाली भाग डलरमै लिनेहरू छन् । उनीहरूलाई यसमाथि प्रश्न नै उठाउनुभएको छैन । यी सबै प्रकरणमा राष्ट्र, त्यसको सार्वभौमसत्ता वा नागरिकको चासो कतै छैन । केवल सत्तास्वार्थको तिकडम छ, गोटीचाल छ । चरम दलाली छ । यसमा अन्तर्निहित जड कुरा हो एमसीसी र बीआरआईको प्रतिस्पर्धामा नेपालले अवलम्बन गर्ने पराराष्ट्र नीतिको ताजा खाकाको अभाव ।अफगानिस्तानको ताजा उदाहरणले पनि प्रस्टै देखाउँछ, आखिर राष्ट्रिय पहिचान र सार्वभौमसत्ता नै यथार्थ रहेछ । विश्व भ्रातृत्व, ग्लोबल सिटिजनसिप वा मुलुकहरूबीच सीमाहीन स्वतन्त्र संसारको परिकल्पना गर्न सक्ने गरी मानव सभ्यता विकास नै भएको रहेनछ । आफ्नो भनिएको देश नै बलियो बनाउँदा मात्र राष्ट्र र नागरिकको सुरक्षा सम्भव हुने रहेछ । यो चेत नेपाली राजनीति र समाजमा चाँडै खुल्नु अपरिहार्य छ ।"
त्रिविमा समकक्षताको सकस,"अन्य विश्वविद्यालयलाई अडचनविदेशका विश्वविद्यालयहरूबाट मात्र नभई नेपालकै अन्य विश्वविद्यालयबाट प्राप्त गरेका शैक्षिक योग्यताको प्रमाणपत्र पनि त्रिविबाट समकक्षता निर्धारण गर्नुपर्नेर् चलन रहिआएको छ । सम्बन्धित विषयमा त्रिवि सेवा आयोगको परीक्षामा सामेल हुन र नेपाल सरकारले प्रदान गर्ने क श्रेणीको विद्याभूषण प्राप्त गर्नसमेत समकक्षता प्रमाणपत्रको अनिवार्यताका कारण देशकै अन्य विश्वविद्यालयका शैक्षिक उपाधिहरूलाई समेत त्रिविमै निर्भर बनाइएका छन् । समकक्षताको सवालमा त्रिविमा निहित यस प्रकारको केन्द्रीकृत र एकलौटी अधिकारले एकातिर अन्य विश्वविद्यालयको संस्थागत गरिमाको सवालमा बराबरीको हैसियत नै स्वीकार नगरेर लघुताभास महसुस गर्नुपर्ने अवस्था बनाइरहेको छ भने अर्कातर्फ, त्रिविले अन्य विश्वविद्यालयका शैक्षिक डिग्रीहरूको समकक्षता दिने ठेक्का लिने तर आफैंभित्र भने वैज्ञानिक, निष्पक्ष र वस्तुनिष्ठ प्रणालीको विकास गर्न नसक्ने अर्थात् कर्कलोको बोटले हुचिल थामेजस्तो स्थिति देखिएको छ । समकक्षताको सवालमा त्रिविलाई अग्रज विश्वविद्यालय मानेर यसैको निर्णयलाई अन्तिम सत्य मान्नुपर्ने नियमकानुनले गर्दा अन्य विश्वविद्यालयले आफूसँग दक्षता भएको विषयमा समेत समकक्षता दिने प्रणालीको संस्थागत विकास गर्न सकिरहेका छैनन् । उच्च शिक्षा निति२०७२ ले उच्च शिक्षाका क्रियाकलापहरूलाई राष्ट्रिय विकासका समसामयिक समस्या र चुनौतीलाई सामना गर्न आवश्यक ज्ञानको खोज एवं त्यसको उपयोगमा आधारित बनाइनेछ भनेको छ । व्यक्तिविशेषले खर्च वा छात्रवृत्ति खोजेर आर्जन गरेको डिग्रीको समेत सही मूल्यांकन नगरेर त्रिविले प्राज्ञ होइन पीडित उत्पादन गर्ने परिस्थिति बनिरहनुले आवश्यक ज्ञानको खोज एवं उपयोग गर्ने उच्च शिक्षाको आशयले त्रिविलाई नै सर्वथा गिजाइरहनेछ । त्रिविले न्यायोचित र वैज्ञानिक तरिकाले समकक्षता दिने प्रणाली विकास नगर्ने हो भने स्तर निर्धारणको बोझ त्रिविले लथालिंग र अपारदर्शी तरिकाले एक्लै बोकिरहनुको औचित्य देखिँदैन । देशका सम्पूर्ण विश्वविद्यालयको छाता संगठन विश्वविद्यालय अनुदान आयोग तथा प्रस्तावित उच्च शिक्षा आयोगजस्ता साझा संस्थाहरूबाट समकक्षता दिने वैज्ञानिक प्रणालीको विकास गर्नुपर्ने टड्कारो आवश्यकता छ । यस्तो अभ्यासले त्रिविका बेथितिहरू पनि अन्त हुन सक्ने र समकक्षताको अनावश्यक बोझबाट हल्का भएर त्रिविलाई गुणस्तरीय अध्ययनअनुसन्धानमा केन्द्रित हुने बाटो खुल्नेछ । नेपालको उच्च शिक्षा तथा विश्वविद्यालयभित्रको नीतिगत सुधारका लागि समकक्षता प्रणालीमा व्यापक सुधार गर्नुपर्ने खाँचो छ । समकक्षताको सवालमा वैज्ञानिक प्रणाली विकास गरेर बदलिँदो विश्वपरिवेशअनुसार उच्च शिक्षामा गतिशीलता प्रवाह गर्न नेपाल सरकार तथा उच्च शिक्षामा गुणात्मक छलाङ चाहने सरोकारवालाहरूको ध्यान जान ढिलो भइसकेको छ ।"
राजनीतिमा युवा हस्तक्षेप,"द लविशेष मात्र होइन, सम्पूर्ण राजनीतिक प्रणाली र व्यवस्थामाथि नै प्रश्न उठिरहेका बेला राजनीतिमा युवा पुस्ताको बहसले चर्चा पाएको छ । युवा विकास सूचकांकमा नेपाल विश्वमा ७७ औं स्थानमा रहेको, १९२ प्रतिशत युवा पूर्ण बेरोजगार रहेको, कृषिमा युवाहरूको संलग्नता ५०२ प्रतिशत रहेको र २६१ प्रतिशत युवाहरू स्नातक भएर पनि बेरोजगार बस्नुपरेको अवस्था छ । राजनीतिक दल र विभिन्न संगठनमा आबद्ध कुन उमेर समूहलाई युवा मान्ने भन्ने विषयमा फरकफरक मत रहिआएको छ । संयुक्त राष्ट्र संघ र विश्व बैंकले १५२४ वर्षको उमेर समूहलाई युवा मानेको छ । नेपालको हकमा भने राष्ट्रिय युवा परिषद् ऐन२०७२ तथा राष्ट्रिय युवा नीति२०७२ ले १६४० वर्षको उमेर समूहलाई युवा निर्धारण गरेको छ । नेपाल सरकारका विभिन्न निकायमा युवा समूहबारे अझ एकरूपता कायम हुन नसकिरहेको सन्दर्भमा, युथ भिजन२०२५ मा १६२४ वर्ष र २५४० वर्षसम्म गरी युवालाई दुई उमेर समूहमा विभाजन गरिएको छ । नेपालको जनसंख्याको १६४० वर्षको उमेर समूहलाई हेर्दा, यो कुल जनसंख्याको ४०३५ प्रतिशत भए पनि राजनीतिको बागडोर भने यो समूहको हातमा छैन । राजनीतिक र सामाजिक मुद्दा उठाउने दलहरूसँग असम्बन्धित युवाहरूको ठूलो समूह पनि छ, जसले दलमा आबद्ध युवाहरूलाई छायामा पार्दै सामाजिक मुद्दाहरूमा उदाहरणीय काम गर्दै आएका छन् । व्यावसायिक क्षेत्रमा युवा लक्षित सृजनशीलता र उद्यमशीलतासम्बन्धी नीति, नियम तथा कानुन तर्जुमा भए पनि राजनीतिक आबद्धता नरहेका युवा समूहले यसको फाइदा लिन सकेका छैनन् । नेपालमा युवा विकास तथा परिचालनका लागि २०६५ सालमा युवा तथा खेलकुद मन्त्रालय स्थापना भएसँगै राष्ट्रिय युवा नीति तर्जुमा भई युवा विकास र परिचालनका कार्यक्रमहरू सञ्चालन भइरहेका छन् । युवासँग सम्बन्धित शिक्षा, स्वास्थ्य, कृषि, पर्यटन, श्रम तथा रोजगार, खेलकुदलगायतका क्षेत्रमा नेपाल सरकारका विभिन्न मन्त्रालयले क्षेत्रगत नीति तर्जुमा गरी कार्यक्रमहरू गर्दै आइरहेका छन् । तर यस्ता अधिकांश कार्यक्रम राजनीतिक कार्यकर्ता पोस्ने अस्त्रका रूपमा प्रयोग भइरहेको भान हुन्छ । युवा विकास र परिचालनका लागि युवा तथा खेलकुद मन्त्रालयसँग समन्वय गरी युथ भिजन२०२५ को मर्म र भावनाअनुसार युवालक्षित विभिन्न कार्यक्रम सञ्चालन गर्ने उद्देश्यले राष्ट्रिय युवा परिषद् ऐन२०७२ जारी भई सोअनुसार राष्ट्रिय युवा परिषद् स्थापना भए पनि, सांगठनिक संरचनाअनुसार कार्यालय र कर्मचारी व्यवस्थापन हुनुको साटो कार्यकर्ता भर्तीकेन्द्रमा सीमित भएको छ ।राष्ट्रिय युवा नीति२०७२ मा युवा विकासका थुप्रै विषयवस्तु छन्, जसलाई राजनीतिक पूर्वाग्रहबिना स्पष्ट दृष्टिकोण र रणनीतिक कार्ययोजनासहित कार्यान्वयन गर्नु जरुरी छ । नेपाल सरकारका विभिन्न मन्त्रालय तथा निकाय, युवा विकाससँग सम्बन्धित संघसंस्था र अन्तर्राष्ट्रिय विकास साझेदारहरूलाई युवा विकासको लक्ष्यमा समन्वयात्मक रूपमा परिचालन गर्नुपर्छ । राष्ट्रिय युवा परिषद्मार्फत राष्ट्रिय युवा नीति२०७२ लाई प्रभावकारी रूपमा कार्यान्वयन गर्न युथ भिजन२०२५ सहितको दसवर्षे रणनीतिक योजना बनाउन सरोकारवालाहरू अग्रसर हुनुपर्छ । अन्तर्राष्ट्रिय स्तरमै युवा क्षेत्रमा भएका प्रगति र नेपालको अवस्थालाई मध्यनजर गरी युथ भिजन२०२५ ले अहिलेको युवा विकासका मूल समस्यालाई लक्षित गरी पाँच रणनीतिक आधार तय गरे पनि त्योअनुरूप काम भएको छैन । नेपाललाई सन् २०२५ सम्म विकासशील राष्ट्रमा पुर्याउन शिक्षालाई गुणस्तरीय, व्यावसायिक र रोजगारीमूलक बनाउँदै भेदभावबिना लक्षित युवाको पहुँच सुनिश्चित गर्न राज्यका संयन्त्रहरू गम्भीर हुनुपर्छ । मुलुकलाई साँचो अर्थमा समृद्ध बनाउने हो भने, राज्यका संयन्त्रहरूले युवा शक्तिको सामर्थ्यअनुरूप उचित व्यवस्थापन गरी उनीहरूबाट अधिकतम लाभ लिने नीति अवलम्बन गर्नुपर्छ । साथै राजनीतिमा मात्र होइन, हरेक क्षेत्रमा युवा नेतृत्वको आवश्यकता विषयक बहस थाल्नुपर्छ । मुलुकको राजनीतिक, आर्थिक, सामाजिक, शैक्षिक, पूर्वाधारलगायतका क्षेत्रमा युवा पंक्तिले नेतृत्वदायी र हस्तक्षेपकारी भूमिका खेल्नु अपरिहार्य भइसकेको छ ।"
"अन्तरजातीय प्रेम, मौन विद्रोह","दलित र गैरदलितबीचको प्रेम सम्बन्धलाई सामाजिक प्रतिष्ठासँग जोडेर हाम्रो समाजमा यस्ता जोडीहरूप्रति अमानवीय व्यवहार हुँदै आएको छ । अन्तरजातीय प्रेम विवाह गरी समाजलाई जितेर बसेका युवायुवती विरलै भेटिन्छन् । यस्ता जोडीहरू हिन्दु धर्म, संस्कार र सामाजिक मूल्यमान्यताविरोधी कहलिन्छन् । जात व्यवस्थामा आधारित समाजले अन्तरजातीय प्रेम विवाहलाई सहजै स्विकार्न नसकेका कारण धेरै जोडीको जीवन कठिन बनिरहेको छ, कतिले त मृत्युको बाटो रोज्न बाध्य हुनुपरेको छ । अन्तरजातीय प्रेमकै कारण रुकुमको चौरजहारीका नवराज विकसहितलाई भेरी नदीमा बगाइएको घटना आलै छ । अन्तरजातीय प्रेम गरेकै कारण काभ्रेका अजित मिजारको जीवन समाप्त भयो । उनको शव अझै शिक्षण अस्पतालको फ्रिजभित्र न्याय कुरिरहेको छ । गुल्मीका राजु बस्नेतले दलित समुदायकी केटीसँग प्रेम विवाह गरे र बच्चा भइसक्दा पनि समाजले नस्विकारेपछि आमा र बच्चा दुवैलाई छोडेर बिचल्ली बनाए । झापाकी अस्मिता सार्कीको पनि अन्तरजातीय प्रेम सफल हुन सकेन, तनहुँकी संगीता परियारको प्रेम अन्तरजातीय भएकै कारण समाजले स्विकारेन । दैलेखका सेते दमाई छोरोले अन्तरजातीय प्रेम गरेका कारण मारिनुपर्यो । रूपन्देहीकी अंगिरा पासीले, कथित उपल्लो जातका युवासँग हिमचिम गरेको भनी समाजले नै गैरदलितसँग जिम्मा लगाएपछि, झुन्डिएर मृत्युवरण गर्नुपर्यो । भोजपुरको षडानन्द नगरपालिकाका संगम ठटाल (परियार) को मृत्यु अन्तरजातीय प्रेमकै कारण भएको आशंका गरिन्छ । संगमले श्रेष्ठ थरकी केटीसँग प्रेम गरेका थिए । ती दुवैलाई प्रहरी, जनप्रतिनिधिलगायतको रोहवरमा छुट्याइएको भोलिपल्टै संगमले आत्महत्या गरेको समाचार आएको थियो । यस्ता घटनाको सूची निकै लामो छ र यस्ता घटनालाई न्यायिक निरूपणका क्रममा कमजोर बनाउने काम राज्यबाटै हुने गरेको छ ।समाजले अन्तरजातीय प्रेमलाई सहजै स्विकार्ने दिनको व्यग्र प्रतीक्षामा छ नयाँ पुस्ता । समानताका लागि दलित र गैरदलितबीचको प्रेम विवाहलाई सामाजिक विद्रोहका रूपमा बुझ्नु जरुरी छ । अन्तरजातीय प्रेम जातीय छुवाछुतविरुद्धको सामाजिक आक्रोश हो । समाजका शिक्षित र गण्यमान्य व्यक्तिहरूले नै अन्तरजातीय विवाहलाई पचाउन सकेका छैनन्, जसका कारण कैयौं अन्तरजातीय जोडी थातथलो छोड्न बाध्य भइरहेका छन् । २०६९ सालमा धादिङको मूलखर्कका दलित युवकले सुवेदी थरकी युवतीसँग प्रेम गरेको निहुँमा गैरदलित समुदायले दलित बस्ती नै विस्थापन हुनुपर्ने गरी आक्रमण गरेका थिए ।अन्तरजातीय प्रेमलाई व्यक्तिको मनोविज्ञानभन्दा पनि सामाजिक प्रतिष्ठाको विषय बनाउने परिपाटी रहिरहेकाले यसले जीवन्तता पाउन सकेको छैन । र, यो जातीय विभेदप्रतिको युवा पुस्ताहरूको मौन विद्रोह पनि हो । दलित र गैरदलितबीच निकटता बढाउने प्रयास हो अन्तरजातीय प्रेम । तर परिवारको तथाकथित इज्जतलाई प्रमुख ठान्ने प्रवृत्तिले यस्ता प्रयास असफल भइरहेका छन् । कतिपय ठाउँमा कानुन र संविधानभन्दा माथि रहेर गाउँ पञ्चायतले जातीय विभेदका घटनामा मिलापत्र गराउने प्रवृत्ति मौलाउँदै गएको छ । अन्तरजातीय प्रेमलाई छुटाउन कतिपय ठाउँमा जनप्रतिनिधिहरू नै अघि सर्ने गरेका छन् । मानवशास्त्री डोरबहादुर विष्ट भन्थे, जातमा आधारित समाज व्यवस्था नेपालको मौलिक व्यवस्था होइन, अन्य कुरासँगै भारतबाट आयात गरिएको हो । यो राज्यसत्तामा पहुँच राख्ने शक्तिशाली वर्गले आयात गर्यो । त्यसैले आफ्नो स्वार्थका लागि यसलाई बलियो बनाउँदै लगियो । अझै पनि अन्तरजातीय प्रेम गरेकै कारण समाजले गर्ने व्यवहार केलायो भने, यो भनाइ झनै सान्दर्भिक लाग्छ ।अन्तरजातीय प्रेम असफल हुनुमा दलित र गैरदलितबीचको असमान सामाजिक सम्बन्ध कारक हुन्छ । अन्तरजातीय प्रेमले मानिसमानिसबीच केही फरक छैन भन्ने सन्देश दिइरहेको हुन्छ । तर, समाजले यसलाई ग्रहण गर्ने कोसिस गरेको छैन । उच्च तहका नेताहरू तथा नाम कमाएका कलाकारहरूको अन्तरजातीय प्रेमविवाह भएका थुप्रै उदाहरण छन् । यस्ता व्यक्तिहरूको अन्तरजातीय प्रेमलाई परिवार र समाजले त्यति निन्दा गर्दैन । धेरैको त चासोको विषय पनि बन्दैन यो । यदि कसैले प्रश्न उठाए, त्यसको प्रतिवाद गर्ने साहस उनीहरूमा हुन्छ । तर जो निमुखा छन्, तिनको अन्तरजातीय प्रेमलाई समाजले नियालिरहेको हुन्छ । तिनले न समाजको सामना गर्न सक्छन्, न त आफ्नो कदम सही थियो भनेर बुझाउन नै । हुनेखाने र हुँदा खानेहरूबीचको अन्तरजातीय प्रेमको फरक निकै गहिरो छ । जातीय विभेदविरुद्धका कानुन टन्नै छन् हामीकहाँ । मुलुकी ऐन२०२० को (१०) क ले कसैले कसैलाई जातजाति, धर्म, वर्ण, वर्ग वा कामका आधारमा छुवाछुत, भेदभावपूर्ण व्यवहार वा बहिष्कार वा विरोध गरेमा तीन महिनादेखि तीन वर्षसम्म कैद वा १ हजारदेखि २५ हजार रुपैयाँसम्म जरिवाना वा दुवै हुनेछ भनेको थियो । २०५८ सालमा राष्ट्रिय दलित आयोग गठन भएपछि जातीय छुवाछुत तथा विभेदविरुद्ध नीति, नियम तथा ऐन र कार्यविधिहरूको विकासमा केही सुधार भयो । अन्तरिम संविधान२०६३ ले छुवाछुत तथा जातीय विभेदविरुद्धको हक व्यवस्था गरेको थियो । नेपालको संविधान२०७२ का धारा २४, ४० र ४२ ले जातीय विभेद, छुवाछुत र अधिकारका सवालमा स्पष्ट व्यख्यासहित विभेदविरुद्ध कानुनी उपचारको व्यवस्था गरेको छ । मुलुकी ऐन२०७४ को दफा १६६ ले जातका आधारमा छुवाछुत वा अन्य भेदभावपूर्ण व्यवहार गर्न वञ्चित गरेको छ, पानीपँधेरो वा अन्य निजी तथा सार्वजनिक सुविधाको उपयोग गर्नबाट जातकै आधारमा भेदभाव गर्नुहुन्न भनेको छ । यस्तो कसुर गरेमा वा गराउनेलाई तीन वर्ष कैद वा ३० हजार रुपैयाँ जरिवाना वा दुवै सजाय हुने व्यवस्था छ । कानुनका ठेलीहरूमा जातीय विभेदविरुद्ध जति नै मीठा शब्दमा व्याख्या गरिएको भए पनि यस्ता घटना कम गर्ने र अन्तरजातीय प्रेम जोडीहरूलाई न्याय दिने सवालमा राज्य चुकिरहेको थियो, छ । समतामूलक समाजको कल्पना गर्ने भावी पुस्ताको चाहनालाई राज्यले आत्मसात् गर्न सकेको छैन ।अब अन्तरजातीय प्रेम विवाहलाई समाजले सहजै स्विकार्ने हिम्मत राख्नुपर्छ । रुढीवादी सामाजिक अभ्यासलाई निर्मूल पार्न समाजको अहं भूमिका हुन्छ । सरकारले अन्तरजातीय जोडीहरूलाई प्रोत्साहनस्वरूप केही पैसा दिने अभियान चलाएको थियो । त्यसको प्रभावकारितामा प्रश्नहरू उठेका थिए । सदियौंदेखि चल्दै आएका गलत अभ्यासहरूलाई रातारात परिवर्तन गर्न चुनौती हुन्छ नै, तर निरन्तरको प्रयासले पक्कै यसलाई चिर्न सक्छ । अन्तरजातीय प्रेम विवाहलाई सहजै स्विकार्ने मार्गमा समाजलाई लैजान सकिन्छ । यसमा राजनीतिक दल, नागरिक समाज, समाजका अगुवाहरू, राज्यका जिम्मेवार संयन्त्रहरूले सकरात्मक भूमिका खेल्नुपर्छ । कुनै पनि अन्तरजातीय जोडीलाई समाजमा ससम्मान बस्न सक्ने वातावरण बनाउनु हामी सबैको दायित्व हो ।"
तलबबिना लेबनानमा १२ वर्ष,"(काठमाडौं)  लेबनानबाट फोन आउँदा गजबहादुर मोक्तानले छोरी साल्मोमायालाई भनिरहेका हुन्थे ठूली घर फर्क । १९ वर्षको उमेरमै घरेलु कामदार (हाउसमेड) को काम गर्न लेबनान पुगेकी साल्मोमाया भने खाली हात घर फर्किने आँट नभएको जवाफ दिने गर्थिन् । आफ्नो पारिश्रमिक कुर्दाकुर्दा साल्मोमायाको १२ वर्ष तीन महिना बित्यो । अहिले उनले न्यूनतम तलबबापत कम्तीमा १८ हजार डलर (करिब २१ लाख ४२ हजार रुपैयाँ) तलब पाउन बाँकी छ । यसमा वार्षिक विदाबापत पाउने तलब भने जोडिएको छैन । काभ्रेको महाभारत गाउँपालिका७ की साल्मोलाई दलालले श्रमस्वीकृति नलिई २०६६ जेठ १५ मा लेबनान पठाएको थियो । त्यही दिनदेखि नै उनी राजधानी बेरुतस्थित ९२ वर्षीय फारुक खादोरको घरमा काम गर्दै आइरहेकी थिइन् । छोरीको १२ वर्षको कमाइ भनेको अहिलेसम्म ३ हजार ७ सय डलर मात्रै पाएका छौं, गजबहादुरले भने, अरू पैसा साहुको हातमा छ ।उनलाई सुरु महिनाको मासिक तलब १ सय ५० डलर दिइएको थियो । एक वर्षपछि २ सय डलर पुर्याइयो । त्यसपछि तलब दिन छाडियो । लेबनानमा लामो समय काम गरिसकेका घरेलु कामदारले ४ सय डलर तलबसम्म पाउने गरेका छन् ।तलब नपाएको थाहा पाएपछि गजबहादुरले साल्मोलाई लेबनान पुगेको ५ वर्षदेखि नै फिर्ता बोलाउन थालेको थिएँ । अरूका छोराछोरी विदेश गएको दुई वर्षपछि आउँदैफर्किंदै गरेको देख्छु । आफ्नो छोरी आउने नै होइन । उसलाई आऊ भन्छु तर उसको मालिकले पासपोर्ट दिँदैन, तलबखर्च पनि दिँदैन, उनले भने, छोरी घरबाहिर पनि निस्कन नपाउने, साथीभाइसँग पनि भेटघाट गर्न नपाउने स्थिति बन्यो । पूरै अँध्यारो कोठामा राखेको जस्तो भयो ।तलबसहित स्वदेश आउने स्थिति नदेखेपछि गजबहादुरले उद्धार गरी पठाइदिन कन्सुलर विभागमा निवेदन दिएका छन् । लेबनानस्थित अवैतानिक महावाणिज्यदूतको कार्यालयका अनुसार ३१ वर्षीया साल्मोलाई दुई महिनाअगाडि नै उद्धार गरी कारितासको सेल्टरमा राखिएको छ । साल्मोलाई १० वर्षभन्दा बढी समयदेखि तलब नदिई घरमै श्रमशोषण गरी राखिएको रहेछ । हामीले घरबाट उद्धार गरी सेल्टरमा लगेर राखेका छौं, अवैतानिक महावाणिज्यदूत मोहम्मद घौजायलले भने, लेबनानको न्यायिक निकायसँग पैरवी गरिरहेका छौं । अवैतानिक महावाणिज्यदूतको कार्यालयले साल्मोका मालिकविरुद्ध अध्यागमन विभागमा तलबसहितको मागदाबी गर्दै मुद्दा दायर गरेको छ । यसमा दुई पटकसम्म छलफल गरे पनि मालिकले तलब दिन अस्वीकार गरेको साल्मोले बताइन् । मालिकले सम्पत्ति बेचेर तलब दिन्छु भन्छ । अहिले नेपाल पठाइदिन्छु भन्छ, उनले भनिन्, यत्रो वर्ष दिनरात नभनी काम गरेपछि तलब नलिई म घर फर्किन सक्तिनँ ।साल्मोले १२ वर्षसम्म आफूलाई बिर्सेर कठिनपूर्वक काम गर्दा पनि तलब नपाउँदा दुःख लागेको बताइन् । किन आएछु, कहाँ आएर फसेछुजस्तो लाग्छ, उनले भनिन्, म जेलभित्र रहेको जस्तो लाग्छ । मालिकमालिक्नीसँग मात्रै घरबाट बाहिर निस्कन पाइन्थ्यो । बिदा कहिले लिन पाइनँ । घरमा नियमित कुरा गर्न पैसा हुँदैन्थ्यो । उनले आफूसँग आवासीय भिसा र वैधानिक राहदानी पनि नभएको बताइन् । पहिलो दुई वर्ष मात्रै भिसा लगाइदियो । त्यसपछि न मैले परिचयपत्र पाए न मेरो पासपोर्ट नै बन्यो, उनले भनिन् । मालिकले साल्मोविरुद्ध वकिल राखेर आफूलाई माफी दिन भन्दै मुद्दा लड्न थालेको छ । लेबनानमा कार्यरत घरेलु कामदारको अधिकारको पक्षमा लडिरहेका दि इज लेबनान का संस्थापक दीपेन्द्र उप्रेतीले साल्मोका मालिक आर्थिक रूपमा बलियो भएकोले सहजै भाग्न नपाउने बताए । लेबनानमा घरेलु कामदारलाई शोषण गरेको पुष्टि हुँदा कुनै पनि रोजगारदातालाई जेल सजाय तोकेको मैले देखेको छैन । त्यसकारण कानुनी लडाइँको सट्टा सामाजिक प्रतिष्ठाको विषय उठाउँछौं । उनीहरू आफ्नो सामाजिक इज्जतप्रतिष्ठाको बढी ख्याल गर्छन्, एनआरएनए लेबनानका संस्थापकसमेत रहेका उप्रेतीले भने, साल्मोको मालिकलाई पनि आउँदो मंगलबारसम्म समय दिएका छौं । त्यो दिनसम्म पीडितसँग सहमति नगरे हामी सार्वजनिक अभियान थाल्नेछौं । एनआरएनए लेबनानका अध्यक्ष अशोक थापाले आफूसँग दुई वर्षअगाडि नै साल्मो सर्म्पकमा आए पनि समस्या समाधान हुन नसकेको बताए । गजबहादुरले भने जसरी भए पनि तलब दिई उद्धार गर्न लेबनान सरकारलाई अनुरोध गरेका छन् । १० वर्षको मिहिनेत हातमा पारिदिनुपर्यो, उनले भने ।"
सेयर बजारमा १०८ अंकको पहिरो किन ?,"मार्जिन प्रकृतिको सेयर धितो कर्जाको एकल ग्राहक कर्जा सीमा एउटा इजाजतपत्र प्राप्त संस्थाबाट अधिकतम ४ करोड र सबै इजाजतपत्र संस्थाबाट अधिकतम १२ करोड रुपैयाँ कायम गरिएको छ, राष्ट्र बैंकको निर्देशनमा भनिएको छ, यो निर्देशन जारी हुनुपूर्व (२०७८ भदौ ८ अघि) कुनै ऋणीलाई सीमाभन्दा बढी कर्जा प्रवाह भएको भए त्यस्तो कर्जालाई क्रमिक रूपमा घटाउँदै लगी कर्जाको भुक्तानी अवधि वा आगामी एक वर्षमध्ये जुन पहिले हुन्छ, सो अवधिभित्र नियमित गरिसक्नुपर्नेछ ।समग्र वित्तीय स्थायित्वलाई ध्यानमा राखेर राष्ट्र बैंकले सेयर कर्जामा सीमा तोकेकाले ठीक काम गरेको राष्ट्र बैंकका पूर्वकार्यकारी निर्देशक एवं पुँजीबजारविज्ञ गोपाल भट्टले बताए । सैद्धान्तिक रूपमा कहीं पनि बैंकले मार्जिन प्रकृतिको कर्जा दिँदैनन् । त्यो काम सेयर ब्रोकरको हो, उनले भने, राष्ट्र बैंकले सुरुदेखि नै बैंकहरूलाई सेयर कर्जा प्रदान गर्न अनुमति दियो । गल्ती त्यतिबेलै भएको हो । अहिले धेरै कर्जा गयो भनेर पीर परिरहेको छ । विगतको गल्ती सच्याउनकै लागि पनि राष्ट्र बैंकले सेयर कर्जामा कडाइ गर्दै आएको भट्टको भनाइ छ । बैंकहरूबाट मार्जिन प्रकृतिको कर्जा प्रवाह बन्द नै गर्नुपर्छ, उनले भने । यद्यपि नेपालमा बहुसंख्यक लगानीकर्ताले हल्लाको भरमा लगानी गर्दै आएकाले पनि बजारमा धेरै उतारचढाव आउने गरेको उनले बताए । गत आर्थिक वर्षमा बैंक तथा वित्तीय संस्थाले करिब ५६ अर्ब रुपैयाँ सेयर धितोमा कर्जा प्रवाह गरेका छन् । अघिल्लो आर्थिक वर्षको तुलनामा गत आर्थिक वर्षमा यो क्षेत्रमा प्रवाह भएको कर्जा १ सय १० प्रतिशत बढेको हो । अघिल्लो आर्थिक वर्षको अन्त्यमा बैंक तथा वित्तीय संस्थाले कुल ५० अर्ब ४० करोड रुपैयाँ सेयर कर्जा प्रवाह गरेका थिए । गत आर्थिक वर्षको अन्त्यमा यस्तो कर्जा बढेर १ खर्ब ६ अर्ब रुपैयाँ पुगेको छ । गत आर्थिक वर्षमा बैंक तथा वित्तीय संस्थाले अर्थतन्त्रका विभिन्न क्षेत्रमा प्रवाह गरेको कर्जाको वृद्धिदरमध्ये यो सबैभन्दा बढी हो ।"
मुआब्जा माग्दै बूढीगण्डकी प्रभावित काठमाडौंमा,"घर, गोठ, संरचना र बोटबिरुवाको यथार्थ लगत संकलन तथा तत्काल मूल्य निर्धारण गरी वितरण गर्न समितिको मागमा उल्लेख छ ।सरकारले गोरखा र धादिङको सिमानामा बग्ने बूढीगण्डकी नदी थुनेर १२ सय मेगावाट बिजुली निकाल्ने गरी बूढीगण्डकी जलविद्युत् आयोजना निर्माणको तयारी गर्दै छ । एकातर्फ डुबान क्षेत्रमा सहज ढंगले जीविकोपार्जन गरिरहेको अवस्थामा आफ्नो जग्गा आयोजनालाई सुम्पिन तयार भएका सर्वसाधारण अब के गर्ने भन्ने अन्योलमा परिरहने, सरकार भने कामै नगरी बस्ने स्थिति विगत दुई वर्षदेखिको छ, प्रभावितहरूले जारी गरेको विज्ञप्तिमा भनिएको छ, हामीले बूढीगण्डकीको बेनीघाटस्थित कार्यालय, ऊर्जा मन्त्रालयलगायतका निकायमा पटकपटक हाम्रा समस्या राख्यौं । तर सुनुवाइ भएन । त्यसैले डुबान क्षेत्रका बासिन्दाका समस्या लिएर काठमाडौं केन्द्रित दबाबमूलक कार्यक्रम गर्ने निर्णयमा पुगेका छौं ।"
विस्तार सुरु भएका साँघुरा सडकको प्रगति न्यून,त्यही पैसाबाट बाँकी काम गर्न भनेर आयोजनाले प्रस्ताव गरेको छ । अर्थ मन्त्रालयबाट सैद्धान्तिक सहमति पनि पाइसकिएको छ । अहिले सामाजिक र वातावरणीय अध्ययनको काम जारी छ । त्यो सकिएपछि ठेक्का प्रक्रिया अघि बढ्ने उनको भनाइ छ । ८४ किमि दूरीको नौबिसेमुग्लिङ खण्ड सडक सुधार पनि विश्व बैंकको ऋण सहयोगमा गर्ने भनेर काम अघि बढाइएको सडक विभागका प्रवक्ता नेपालले जानकारी दिए । यसअन्तर्गत बस्ती भएका ठाउँमा सर्भिस लेनसहित चार लेनको सडक बनाइने छ । हाल दुई लेन मात्र रहेको सडकलाई पनि सुधार गरिनेछ । यो खण्डमा २४ वटा नयाँ पुल बन्नेछन् । नौबिसेदेखि मुग्लिङसम्मको सडक सुधारका लागि विश्व बैंकसँग ऋण सम्झौता भइसकेको छ । डिजाइन फाइनल भएको र तीन वटा प्याकेज बनाएर काम अघि बढाइने नेपालले बताए ।
सडक बन्द हुँदा महँगियो तरकारी,"(लुम्बिनी)  अविरल वर्षाका कारण सडक अवरुद्ध बनेपछि रूपन्देहीमा तरकारीको भाउ अचाक्ली महँगिएको छ । अन्यत्रबाट आउने तरकारी आयात हुन नपाएकाले व्यापारीले अग्रिम व्यवस्था गरी राखेका तरकारी र यहींका स्थानीय किसानसँग किनेको तरकारीको भाउ बढेको हो । स्थानीय किसानले फलाएको तरकारी यहींको बजारमा सीमित भएपछि व्यापारीले रेट बढाएर बिक्री गरिरहेका छन् । खुद्रा पसलमा टमाटर प्रतिकिलो ६०, लौका ८०, करेला १ सय २०, फूलगोभी १ सय ६० र बन्दागोभी ७० रुपैयाँ प्रतिकिलोसम्म पुगेको बुटवल११ देवीनगरका खेम पाण्डेले बताए । फलफूलको भाउ भने १०२० रुपैयाँ सस्तिएको उनको भनाइ छ । कोरोनाले सबै काम चौपट बनाएको छ, उनले भने, महँगो तरकारी किनेर खान सक्ने अवस्था छैन । पानीकै कारण सडक बन्द भएपछि एक सातामै तरकारीको भाउमा ठूलो अन्तर देखिएको बुटवल कृषि उपज थोक बजार केन्द्र सञ्चालक समिति अध्यक्ष घनश्याम भुसालको भनाइ छ । एक साताअघि घाम लाग्दा आयात भइरहेको तरकारी र फलफूल पछिल्ला दिन आउन नपाएपछि व्यापारीले खरिद गर्दा महँगो पर्ने र खुद्रा विक्रेताले दररेट बढाएर बिक्री गर्ने गरेको उनले बताए । अहिले यहींका किसानको तरकारी अन्त पनि नजाने र यहींका बजारमा कम मूल्य पर्ने भइरहेको छ, भुसालले भने, अन्यत्रदेखि आउने तरकारी सडकमै जाम वा पठाउँदै नपठाउने हुँदा रेट फरक परेको छ ।गत साता प्रतिकिलो २५३० रुपैयाँ रहेको टमाटर होलसेलमै अहिले ४० रुपैयाँ पुगेको छ । त्यस्तै सिमीको भाउ गत साता ६५ देखि ७५ रुपैयाँ रहेकामा अहिले १ सयदेखि १ सय २० रुपैयाँसम्म पर्ने गरेको बुटवल कृषि उपज थोक बजार केन्द्रकी सूची संकलनकर्ता सीता पौड्यालले जानकारी दिइन् । बोडी प्रतिकिलो २५३० रुपैयाँ रहेकामा यो साता १ सय १० देखि १ सय २० रुपैयाँ पुगेको छ । लौका २५ रुपैयाँबाट बढेर ३५ रुपैयाँ र तीते करेला ९० रुपैयाँ प्रतिकिलोसम्म पुगेको छ । बन्दागोभी प्रतिकेजी २० रहेकामा अहिले ३० रुपैयाँ पुगेको छ । त्यस्तै अहिले सिजन नभए पनि फुलगोभी ६० बाट बढेर १ सय रुपैयाँसम्म पर्ने गरेको उनले बताइन् । पानी परेकै कारण तरकारीको दररेटमा होलसेल भाउमै यत्रो भिन्नता देखिएको उनले जनाइन् । फलफूलको दररेट भने अन्तदेखि आउन नपाएको र स्टक बिग्रिने डर भएकाले केही घटेर बजारमा बिक्री भइरहेको उनले बताइन् ।"
सामसङका जेड फोल्ड ३ र ग्यालेक्सी जेड फ्लिप ३,"काठमाडौं (कास) सामसङ नेपालले बजारमा आफ्ना दुई उत्पादन जेड फोल्ड ३ फाइभजी र ग्यालेक्सी जेड फ्लिप ३ फाइभजी सार्वजनिक गर्ने भएको छ । सामसङले यी दुई फोल्डेबल फोनमा नयाँ डिजाइन राखेको जनाएको छ । जेड फोल्ड ३ फाइभजीमा प्रोडक्टिभिटी, ७६ इन्चको इन्फिनिटी फ्लेक्स डिस्प्ले र एस पेन छ । यसमा एस पेन फोल्ड एडिसन र एस पेन प्रो गरी दुई किसिमका विकल्प छन् । यसको माथिल्लो स्क्रिनमा भिडियो च्याट र तल्लो स्क्रिनमा मिटिङ नोट सँगै हेर्न सकिन्छ । त्यस्तै ग्यालेक्सी जेड फ्लिप ३ फाइभजीमा स्लिक, कम्प्याक्ट तथा पोर्टेबल डिजाइनलगायत फिचर छन् । यो फोन सेल्फएक्सपेरियन्सका लागि उपयुक्त रहेको कम्पनीले जनाएको छ । यसमा कम्पनीले प्रिबुक अफरसमेत ल्याएको छ । जेड फोल्ड ३ फाइभजी र ग्यालेक्सी जेड फ्लिप ३ फाइभजीको प्रिअर्डरमा एस पेन तथा फ्लिप कभर निःशुल्क पाइनेछ । दुई भेरियन्टमा उपलब्ध जेड फोल्ड ३ फाइभजीको मूल्य २ लाख १९ हजार ९ सय ९९ र २ लाख २९ हजार ९ सय ९९ रुपैयाँ तोकिएको छ । त्यस्तै ग्यालेक्सी जेड फ्लिप ३ फाइभजीको मूल्य १ लाख २४ हजार ९ सय ९९ रुपैयाँ रहेको कम्पनीले जानकारी दिएको छ । यसको प्रिअर्डर भदौ २० देखि असोज ४ सम्म छ ।"
सुजुकीको दसैं अफर,"काठमाडौं (कास) सुजुकी मोटरसाइकल तथा स्कुटरको आधिकारिक वित्रेता भीजी अटोमोबाइल्सले दसैं आयो उमंग छायो, क्यासब्याकका साथै बम्पर पायो उपहार योजना ल्याएको छ । यो योजनाअनुसार सुजुकीको मोटरसाइकल तथा स्कुटर खरिदमा १० हजार रुपैयाँ पक्का छुट पाइनेछ । साथै हरेक साता बम्पर पुरस्कारका रूपमा मोटरसाइकल पाइनेछ । एक वर्षका लागि सवारी कर, फाइनान्स र एक्सचेञ्जको सुविधा रहेको कम्पनीले जानकारी दिएको छ ।"
न्युरोडमा नोकिया केयर सेन्टर,"काठमाडौं (कास) नोकिया फोनको आधिकारिक वितरक टेलिटक प्राइभेट लिमिटेडले न्युरोडमा नोकिया फोन केयर सेन्टर सञ्चालन गरेको छ । ग्राहकको सुविधाका लागि कम्पनीले केयर सेन्टर सञ्चालनमा ल्याएको हो । सेन्टरमा नोकियाले हालै सार्वजनिक गरेका स्मार्टफोन उपलब्ध हुने जनाइएको छ । सेन्टरमा नोकिया जी १०, नोकियाजी २० र नोकिया सी २० फोन उपलब्ध रहेको कम्पनीले बताएको छ ।"
चन्द्रागिरिमा जिपलाइन सुरु,काठमाडौं (कास) चन्द्रागिरि हिल्स लिमिटेडले शुक्रबारदेखि काठमाडौं उपत्यकाकै अग्लो स्थानमा मिनी जिपलाइन सुरु गरेको छ । चन्द्रागिरि डाँडामा २५ सय ५१ मिटर उचाइमा मिनी टेन्डम (दुई जनाले खेल्न मिल्ने) जिपलाइन सुरु गरिएको कम्पनीले जनाएको छ । सय मिटर लम्बाइको जिपलाइनमा एकै पटक दुई जनाले बसेर आनन्द लिन सक्छन् । देशभर हाल सञ्चालनमा रहेकामध्ये काठमाडौं उपत्यकाभित्र ल्याइएको यो जिपलाइन सबैभन्दा उचाइमा पर्ने चन्द्रागिरिका महाप्रबन्धक अभिषेक विक्रम शाहको दाबी छ । यसमा ५ वर्षदेखि ८० वर्षसम्म उमेर समूहले आनन्द लिन सक्छन् । कम्पनीले स्काई साइक्लिङ र लामो दूरीको जिपलाइन पनि सञ्चालनमा ल्याउँदै छ । जिपलाइनका लागि एक जनाले चार सय रुपैयाँ तिर्नुपर्छ । वाल क्लाइम्बिङ र जिपलाइनमा मात्रै कम्पनीले कम्तीमा ७५ लाख रुपैयाँ लगानी गरेको जनाएको छ ।
सुरु भयो सिटी कार्गो,"काठमाडौं (कास) डिजिटल प्रविधिको प्रयोग गर्दै दुईपांग्रे राइडरमार्फत कार्गो ढुवानी सुरु भएको छ । साना र थोक सामानको ढुवानी गराउने उद्देश्यले उपाय सिटी कार्गोले शुक्रबारदेखि सेवा सुरु गरेको हो । उपाय सिटी कार्गोको एप डाउलोड गरेर एउटा सहरबाट अर्कोमा सामान पार्सल गर्न सकिने कार्गोका प्रबन्धक नवाङ शेर्पाले जानकारी दिए । यो सेवाका लागि उपायले काठमाडौंमा दुई हजारवटा दुईपांग्रे राइडरसँग साझेदारी गर्दै छ । कम्पनीले आप्रवासी कामदार, महिला तथा सामाजिक, आर्थिक रूपले विपन्न समूहलाई प्राथमिकतामा राखेको छ । काठमाडौंमा दुईपांग्रे तथा पोखरा, बुटवल र भैरहवामा चारपांग्रे सवारीबाट सेवा सुरु गरिएको उपायले जनाएको छ ।"
मुक्तिनाथ र नेप्सेबीच ऋणपत्र सूचीकरण सम्झौता,काठमाडौं (कास) मुक्तिनाथ विकास बैंक र नेपाल स्टक एक्सचेञ्च (नेप्से) बीच ऋणपत्र सूचीकरण गर्नेसम्बन्धी सम्झौता भएको छ । सम्झौताअनुसार नेप्सेले बैंकको ८७५ प्रतिशत ब्याजदर भएको मुक्तिनाथ डिबेन्चर २०८४८५ को १२ लाख ५० हजार कित्ता ऋणपत्र सूचीकरण गर्नेछ । उक्त ऋणपत्रको अंकित मूल्य प्रतिकित्ता एक हजार रुपैयाँ रहेको बैंकले जानकारी दिएको छ । यसका लागि बैंकले धितोपत्र निष्कासन तथा बिक्री प्रबन्धकमा सानिमा क्यापिटललाई राखेको थियो ।
आनका सदस्यलाई मुक्तिनाथले सहुलियतपूर्ण कर्जा दिने,काठमाडौं (कास) नेपाल विज्ञापन संघ (आन) र मुक्तिनाथ विकास बैंकबीच आनका सदस्य एजेन्सीहरूलाई सहुलियतपूर्ण कर्जा उपलब्ध गराउने सम्झौता भएको छ । राजधानीमा आइतबार भएको सम्झौतामा आनका अध्यक्ष सोमप्रसाद धिताल र बैंकका अध्यक्ष प्रद्युमन पोखरेलले हस्ताक्षर गरे । सम्झौताअनुसार बैंकले आनका सदस्य संस्थालाई दुई वर्षका लागि १५ लाख रुपैयाँसम्मको बिनाधितो कर्जा प्रवाह गर्नेछ । आनका हाल डेढ सयभन्दा बढी विज्ञापन एजेन्सी छन् ।
एनबीआई र कामनाबीच सम्झौता,काठमाडौं (कास) नेसनल बैंकिङ इन्स्टिच्युट (एनबीआई) र कामना सेवा विकास बैंकबीच बैंकलाई ह्युमन क्यापिटल डेभलपमेन्ट प्रोग्राम ट्रेनिङ उपलब्ध गराउनेसम्बन्धी सम्झौता भएको छ । सम्झौतापत्रमा एनबीआईका प्रमुख कार्यकारी अधिकृतकुमार लम्साल र कामना बैंकका प्रमुख कार्यकारी अधिकृत प्रविन बस्नेतले हस्ताक्षर गरे ।
एनएमबी बैंक 'ग्रिन डिल अफ द इयर २०२१ बाट सम्मानित,काठमाडौं (कास) एनएमबी बैंक ग्रिन डिल अफ द इयर २०२१ बाट सम्मानित भएको छ । सिंगापुरको एसियन बैंकिङ एन्ड फाइनान्स पत्रिकाले पुरस्कृत गर्ने कर्पोरेट एन्ड इन्भेस्टमेन्ट बैंकिङ अवार्ड विधाअन्तर्गत बैंकले उक्त सम्मान पाएको हो । अन्तर्राष्ट्रिय वित्त निगम (आईएफसी) सँग नेपालमा हरित कर्जा प्रवाहको क्षेत्रमा गरेको सम्झौताको आधारमा बैंकलाई एसियन बैंकिङ एन्ड फाइनान्स पत्रिकाले नेपालकै दिगो बैंकिङको क्षेत्रमा अग्रणी बैंकका रूपमा सम्मान गरेको जनाएको छ । आईएफसीसँग सम्झौताअन्तर्गत बैंकले आईएफसीद्वारा निर्देशित योग्यताको मापदण्डमा रहेको हरित योजनामा कर्जा प्रवाह गर्छ । बैंकले ग्रिन डिलअन्तर्गतको अवार्ड दिगो बैंकिङ र जलवायुमैत्री परियोजना तथा उद्यमशील गतिविधिप्रति निरन्तर प्रतिबद्धता प्रस्तुत गरेबापत प्राप्त गरेको हो ।
कोजेन्ट हेल्थ स्वास्थ्य बिमा व्यवस्थापन सूचनासँग जोडियो,काठमाडौं (कास) कोजेन्ट हेल्थले भक्तपुर अस्पताल र मेची अञ्चल अस्पतालबाट बिमा व्यवस्थापन सूचना प्रणाली (आईएमआईएस) सँग एकीकृत स्वास्थ्य बिमा व्यवस्थापन प्रणालीको सुरुवात गरेको छ । यससँगै कोजेन्ट हेल्थ स्वास्थ्य बिमा बोर्डद्वारा प्रवर्द्घित आईएमआईएस प्रणालीमा जोडिने पहिलो इलेक्ट्रोनिक हेल्थ रेकर्ड सेवा प्रदायक कम्पनी बनेको जनाएको छ । यससँगै स्वास्थ्य बिमामा आबद्घ सेवा प्रदायक स्वास्थ्य संस्थाले बिरामी स्वास्थ्य बिमा योजनामा आबद्ध भएनभएको जाँच गर्न र आबद्ध भएका बिरामीको हकमा स्वास्थ्य बिमासम्बन्धी आवश्यक विवरण जानकारीका लागि कोजेन्ट हेल्थको इलेक्ट्रोनिक हेल्थ रेकर्ड प्रणाली उपयोग गर्न सक्नेछन् । कोजेन्ट हेल्थ प्रालि स्वास्थ्य सूचना प्रविधि क्षेत्रको नवप्रवर्तन कम्पनी हो ।
'दोहोरोपना देखिएका तालिमलाई एकीकृत गरौं,"काठमाडौं (कास) विभिन्न मन्त्रालय र निकायमार्फत अलगअलग ढंगले कार्यान्वयन गरिँदै आएका सीप तथा रोजगारमूलक कार्यक्रमलाई एकीकृत ढंगले चलाउन अर्थमन्त्री जनार्दन शर्माले निर्देशन दिएका छन् । अर्थ मन्त्रालयमा आइतबार आयोजित राष्ट्रिय योजना आयोगसहित सरोकारवाला मन्त्रालय तथा निकायका उच्चपदस्थ अधिकारीसँगको छलफलमा उनले यस्तो निर्देशन दिएका हुन् । एकै प्रकृतिका कार्यक्रम धेरै निकायबाट भइरहेका छन् । यसरी काममा प्रभावकारिता आउँदैन । तिनलाई केन्द्रीकृत गर्ने गरी तयारी गर्नुस्, उनले भने, हरेक वर्ष एउटै व्यक्तिलाई एकै प्रकृतिको तालिम मात्र दिइरहने तर उक्त व्यक्ति स्वरोजगार भएको नदेखिने समस्या छ, यसलाई अन्त्य गर्नुपर्छ ।"
फेरिएको नतिजा,"(काठमाडौं)  ५ सेप्टेम्बर २०१३ । ठीक यो दिन नेपाली राष्ट्रिय फुटबल टिमले भारतविरुद्ध प्रतिस्पर्धा गरेको थियो । दशरथ रंगशालाको प्रतिस्पर्धामा अनिल गुरुङ र जुमनु राईको गोलमा नेपालले २० को अग्रता लिएको थियो । सइद रहिम नाबीको गोल भारतलाई सान्त्वना मात्र बनेको थियो । तीनै गोल दोस्रो हाफमा हुँदा नेपाल २१ को जितसहित साफ च्याम्पियनसिपमा पहिलोपल्ट समूह विजेता बनेको थियो ।ठ्याक्कै आठ वर्षपछि आइतबार यही दशरथ रंगशालामा नेपाल र भारतको प्रतिस्पर्धामा फेरि २१ को नतिजा निस्कियो । यो मैत्रीपूर्ण नतिजा भने पाहुना टिमको पक्षमा रह्यो । निकै रोमाञ्चक खेलको कथापटकथा उस्तैगरी फेरि दोहोरियो । तीनै गोल दोस्रो हाफमा भए । भारतले २० को अग्रता लिएपछि तेज तामाङले सान्त्वना गोल गरे ।प्रशिक्षक अब्दुल्लाह अल्मुताइरीले मिडफिल्डमा बक्स टु बक्स खेल्ने जिम्मेवारी दिएका तेजले ८७ औं मिनेटमा गरेको गोल सानदार रह्यो । कर्नर फ्ल्याग नजिक गौतम श्रेष्ठले दिएको बललाई करिब २५ यार्डबाट सशक्त रूपमा प्रहार गर्दै तेजले लोभलाग्दो गोलमा परिणत गरे, जसले भारतको अग्रता २१ मा झारेको थियो । नेपालका लागि ११ औं खेल खेल्दै तेजले पहिलो गोल गरेका हुन् ।दुवै मैत्रीपूर्ण खेलमा नेपाली टिमको उत्कृष्ट खेलाडीको अवार्ड हात पारेका तेजको गोलसँगै नेपालले पाहुना टिममाथि लगातार दबाब दिएको थियो । घरेलु टिमका लागि इन्ज्युरी समयको ५ मिनेट पनि अपुग रह्यो र भारतविरुद्ध जितविहीन यात्राले आठ वर्ष पनि पूरा गर्यो । साफ २०१३ पछि नेपालको भारतविरुद्ध पाँचौं हार हो यो । यसबीच आठ खेलमा ३ बराबरी पनि गरेको छ ।साफ २०१३ मा किरण चेम्जोङले नेपालको गोलपोस्ट सम्हालेका थिए भने सुनील क्षत्रीले भारतको अग्रपंक्तिको नेतृत्व गरेका थिए । आठ वर्षपछि पनि उस्तै भयो । त्यो टिमबाट अहिले आएर पहिलो रोजाइमा खेल्ने यी दुईमात्रै रहे । ६ वर्षअघि विश्वकप छनोटको प्लेअफ (दोस्रो लेग) मा पनि यी दुई उही भूमिकामा थिए । सुनील त्यसबेलै भारतीय टिमका कप्तान थिए । उनी अहिलेका पनि कप्तान हुन् । अहिले नेपाली टिमको कप्तानी किरणले गरिरहेका छन् ।तीन दिनअघि अञ्जन विष्टको गोलमा ब्याकपास उपहार दिएका थिए भारतीय डिफेन्डर चिङलेनसाना सिंहले । आइतबारको पहिलो गोलमा उनकै योगदान रह्यो उनकै आफ्नो टिमका लागि । उनले दिएको बललाई कप्तान सुनील क्षत्रीले पेनाल्टी क्षेत्रमा अनमार्क रहेका फारुख हाज चौधरीलाई हेडर पास दिए । जसलाई फारुखले नेपाली कप्तान एवम् गोलकिपर किरण चेम्जोङलाई बल रोक्ने अवसर नदिई ६२ औं मिनेटमा गोल गर्दै करिब ५ हजार दर्शक उपस्थित दशथ रंगशालालाई शान्त पारेर भारतलाई १० ले अघि बढाए ।कप्तान सुनील बुबाआमाको देश फर्किंदा खासै भाग्यमानी भएका छैनन् । हलचोक मैदानमा दुई खेलमा एक गोल गरे पनि दशरथ रंगशालामा गोलको खाता खोल्न उनले नवौं खेल कुर्नुपर्यो । नेपाली मूलका मिडफिल्डर अनिरुद्ध थापाले मैदानको मध्यभागमा हेडद्वारा बल दिएका थिए । जसलाई मध्यभागबाटै एक्लै अघि बढाउँदै पेनाल्टी बक्सभित्रबाट सेकेन्ड बार च्याप्दै गोल गरेर ८० औं मिनेटमा भारतको अग्रता दोब्बर बनाए । यसमा उनको फिनिसिङ उत्कृष्ट रह्यो, जसमा प्रशिक्षक इगोर स्टिमकले टचलाइन मा भव्य खसियाली मनाए । ३६ वर्षीय उनी भारतका कीर्तिमानी गोलकर्ता हुन् । यो उनको ७५ औं गोल हो । नेपालविरुद्ध छैटौं गोल । चार गल्तीको मूल्यपहिलो खेलमा बिहीबार ११ को बराबरीपछि भारतीय टिमका समर्थकहरूले क्रोएसियन प्रशिक्षक इगोर स्टिमकलाई बर्खास्त गर्नुपर्ने माग गरे, सामाजिक सञ्जालमा ट्रेन्डिङ नै बन्यो । दुवै खेल जित्नका लागि आएको भारत त्यो बराबरीपछि दबाबमा परेको थियो । नेपालका प्रशिक्षक अल्मुताइरीले पनि दुवै खेल जित्ने लक्ष्य राखेका थिए, जुन अधुरै रह्यो ।अब्दुल्लाहको योजनामा नेपाल टिमले पहिलो हाफ आफ्नै क्षेत्रमा खेल्यो र पाहुना टिमले कतिखर गल्ती गर्छ भनेर पर्खियो । दोस्रो हाफमा भने आक्रामक रणनीति अँगाल्यो । यसक्रममा नेपाली टिमले चारपल्ट गोलको राम्रो अवसर बनायो । मनीष डाँगी दुई अवसरमा चुके । आशिष लामा र विशाल राईले पनि सहज अवसरलाई उपयोग गर्न सकेनन् ।तेजको प्रहारमा बल डिफ्लेक्ट हुँदै पेनाल्टी क्षेत्रमा एक्लै रहेका मनीषको खुट्टामा बल पुगेको थियो । अगाडि गोलकिपर अमरिन्दर सिंहमात्रै रहेको अवस्थामा मनीषले बल प्रहार गर्न सकेनन् । उनी अलमलिए पनि । र, बल चिङलेनसानाले क्लियर गरिदिएपछि नेपाल १३ औं मिनेटमै अग्रता लिन चुक्यो । आयुष घलानको क्रसमा पोस्टनजिकबाट आशिष लामाको हेडर प्रयासमा उनले बल कनेक्ट गर्न नसक्दा २८ औं मिनेटमा अर्को अवसर गुम्यो । सुनीलले हेडद्वारा प्रहार गरेको बल ४५ औं मिनेटमा पोस्टमाथिबाट बाहिरियो ।भारतको रक्षापंक्तिको गल्तीमा ६८ औं मिनेटमा नवयुग श्रेष्ठले पेनाल्टी क्षेत्रमा पाएको बल विशाल राईलाई दिए । त्यहाँ एक्लै रहेका विशालले बल बाहिर हानेपछि नेपालले बराबरी गर्ने अवसर गुमायो । अर्को मौका ७४ औं मिनेटमा पाएको थियो । अञ्जन विष्टको क्रसमा सिक्स यार्ड बक्स बाट मनीषले प्रहार गरेको बल पनि पोस्ट बाहिर गयो । नेपाली टिमले सुधारिएको खेल प्रदर्शन गरे पनि लगातार सिर्जना गरेको अवसर उपयोग गर्न सकेन । र, भारतविरुद्ध १५ औं हार बेहार्नुपर्यो । पाहुना टिमले ती दुई गोल, सुनीलको हेडरबाहेक अरू गतिलो आक्रमण गर्न सकेन । ॅनेपालको प्रदर्शनमा खुसीहामीले राम्रो खेल्यौं, खेल नियन्त्रण गर्यौं तर हामीले पाएका अवसर उपयोग गरेनौं, नेपालका प्रशिक्षक अल्मुताइरीले भने, प्रदर्शनप्रति धेरै खुसी छु । गर्व महसुस भएको छ । उनले थपे, गोल गरेको भए जित्ने थियौं । फिनिसिङको कमजोरीलाई साफ (च्याम्पियनसिप) मा सुधार गर्ने प्रयास गर्नेछौं ।भारतीय प्रशिक्षक स्टिमकले पनि नेपाली टिममा सुधार भएको बताए, खेल वास्तवमै राम्रो भयो । अघिल्लो खेलभन्दा राम्रो भयो । पहिलो गोल गरेपछि हामीले राम्रो खेल्यौं । पहिलो हाफमा नेपालले राम्रो खेल्यो । उसको खेलमा निकै सुधार देखियो । दर्शकको समर्थकनले पनि उसलाई राम्रो भयो । हामीले योग्यताअनुसर जित हात पारेका छौं । टिममा अझै धेरै सुधार गर्नुछ । राजनको डेब्युसेन्टरब्याक राजन गुरुङले भारतविरुद्धको खेलबाटै डेब्यु गरेका छन् । एपीएफबाट खेल्ने उनले ८६ औं मिनेटमा मनीषको स्थान लिए । अल्मुताइरीले अघिल्लो खेलको पहिलो रोजाइमा तीन खेलाडी परिवर्तन गर्दा लेफ्टब्याक सुमन अर्यालको स्थान सुजल श्रेष्ठले लिए । विंगर अञ्जन विष्टको स्थानमा मनीषले र फरवार्ड आशिष लामाले नवयुग श्रेष्ठको स्थान लिए । भारतले पनि बराबरी भएको खेलको पहिलो रोजाइमा आठ खेलाडीलाई परिवर्तन गरेको थियो र यसैमा जित हात पार्यो ।"
दशकपछि विशालको इमोसनल डेब्यु,"(काठमाडौं)  भारतले फेरि एकपल्ट नेपाललाई हरायो, दोस्रो मैत्रीपूर्ण अन्तर्राष्ट्रिय खेलको मूल कथा यही हो । तर यो कथाभित्र अर्को भावनात्मक कथा पनि छ र यो जोडिन्छ, नेपाली गोलरक्षक विशाल श्रेष्ठसँग । उनलाई मात्र होइन, धेरैलाई लागिसकेको थियो, सायद यी खेलाडीको भाग्यमा नेपालका लागि खेल्नु लेखिएकै छैन । उनी आफ्नो खेलजीवनमा अधिकांस समय राष्ट्रिय टिममा त परे, कहिले पनि मैदानमा उत्रन पाएका थिएनन्, सधैं बेन्चमै सीमित रहे ।भारतविरुद्धकै पहिलो खेलमा पनि उनी दोस्रो हाफतिर वार्म अप गरिरहेका थिए, तर मैदानमा छिर्न पाएनन् । दोस्रो खेलको दोस्रो हाफमा पनि उनी मैदानमा प्रवेशका लागि तयारी गरिरहेका थिए । यसपल्ट उनलाई वार्म अप गराइरहेका थिए, अर्का गोलरक्षक विकेश कुथुले । यसपल्ट भने उनलाई भाग्यले साथ दियो र खेलको ८६ औं मिनेटमा मैदान छिरे, अनि उनले पहिलोपल्ट साँच्चै नेपालका लागि खेले । अब उनले मात्र होइन, कसैले पनि गुनासो गर्न पाउने छैनन्, विशालले कहिल्यै नेपालका लागि खेल्न पाएनन् भनेर ।यो वास्तवमै विशालको इमोसनल डेब्यु रह्यो । खेलपछि उनी आफ्नो परिवारबाट घेरिए र सबै उनलाई बधाई दिइरहेका थिए । पछि उनले भने, म वास्तवमै निकै खुसी छुं, मेरो नेपालका लागि खेल्ने सपना पूरा भएको छ । उनी किन धेरै खुसी थिए भने उनको डेब्यु सपना दशरथ रंगशालामा पूरा भएको थियो । उनले थपे, नेपाली फुटबलको घरमा डेब्यु गर्न पाउँदा अझ खुसी भएको छु । उनको डेब्यु साँच्चै कति भावनात्मक रह्यो, त्यो ठ्याक्कै मैदान छाडेयता देखियो ।उनलाई स्वागत गर्न मुख्य प्रशिक्षक अब्दुल्लाह अल्मुताइरी आफैं अगाडि सरेका थिए र त्यसलाई देखेर विशालले आफूलाई रोक्न सकेनन् । उनी र प्रशिक्षक अल्मुताइरी अँगालोमा बेरिए । यो अँगालो केही नभए पनि ३० सेकेन्डभन्दा बढी चलेको थियो । प्रशिक्षक अल्मुताइरीका केही कमजोरी होलान्, तर खेलाडीको भावना बुझ्नमा उनी माहिर देखिए । उनी मनोविज्ञानका विद्यार्थी हुन् । उनले विशालको भावना बुझिहाले र नेपाली फुटबलमा सधैं सम्झिने एउटा गुन लगाए ।दशरथ रंगशालाबाट बाहिरिँदा उनी अझै पनि गोलरक्षककै पहेँलो जर्सीमा थिए । हिँड्दै कुरा गरिरहेका विशालले थपे, मैले प्रतीक्षा गरिरहेको एउटा मोड मेरो खेलजीवनमा आइपुगेको छ । धेरैको डर थियो, मैले कहिले पनि नेपालका लागि खेल्न पाउने छैन भनेर । तर म आफैं कहिले पनि निराश भइनँ, न त हरेस खाएँ । लगातार मिहिनेत गरिरहें र मलाई लाग्थ्यो, कुनै न कुनै दिन यस्तो अवसर पक्कै आउँछ । जति बेला आयो, त्यसको खुसी बयान गर्न सक्दिनँ ।उनी सन् २०११ मा पहिलोपल्ट नेपाली राष्ट्रिय टिममा परेका थिए, जति बेला नेपालले काठमाडौंमै एसियाली विश्वकप छनोटको पहिलो चरण खेलेको थियो । त्यतिबेला इस्ट टिमोर दुवै लेगको खेल खेल्न काठमाडौं आएको थियो र प्रशिक्षक थिए, ग्राहम रोबर्टस । यी इंग्लिस प्रशिक्षकले घोषणा गरेको २४ सदस्यीय टिममा चार गोलरक्षक थिए, पहिलो किरण चेम्जोङ, दोस्रो विकास मल्ल र तेस्रो रितेश थापा र चौथो यिनै विशाल । संयोग कस्तो भने विकास अहिलेको राष्ट्रिय टिममा गोलरक्षक प्रशिक्षक छन् ।विशालले केही नभए पनि १० वर्ष २ महिना कुरे, डेब्युका लागि । उनी टिममा अधिकांश समय पर्थे, तर उनको काम खालि बेन्च तताउने मात्र रह्यो । इस्ट टिमोरविरुद्धको दोस्रो खेल किरणको आफ्नो खेलजीवनको नेपालका लागि आठौं खेल मात्र थियो । संयोग कस्तो भने जति बेला उनी ७४ औं क्याप जितेर नेपालका लागि सर्वाधिक खेल खेल्ने खेलाडी भइरहेका थिए, त्यही दिन विशालले डेब्युको अवसर पाए । तर यो बेजोड रह्यो, अनुपम रह्यो । सबैभन्दा ठूलो इमोसनल रह्यो, खुसीको आँसु दिने खालको ।"

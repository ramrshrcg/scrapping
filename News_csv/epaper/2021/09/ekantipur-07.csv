शीर्षक,विवरण
"राजनीतिक दलले चन्दा असुल्छन्, हिसाबमा देखाउँदैनन्","दलमाथि लगानी गर्ने रकम भ्रष्टाचारबाट आउने हो, त्यसैले जति पनि ठूला भ्रष्टाचारको कुरा आउँछ, दलहरुले चासो दिँदैनन् भोजराज पोखरेलपूर्वप्रमुख आयुक्त, निर्वाचन आयोग"
तुइन घटनाको पाँच सातापछि भारतलाई पत्र,"तुइन घटना र नेपाली आकाशमा भारतीय हेलिकोप्टर अनधिकृत रूपमा उडाइएपछि भारतीय ज्यादतीविरुद्ध सर्वत्र विरोध भइरहेको छ । सीमा क्षेत्रमा भएका पछिल्लो दुई प्रकरणबारे भारतसँग सामान्य सोधपुछसमेत गर्न नसकेको भन्दै सरकारको आलोचना बढेको छ । भारतीय ज्यादतीको विरोध नेपालमा अझै चर्कने देखेपछि बल्ल सरकारले दुवै घटनालाई समेटेर भारतलाई औपचारिक पत्र लेख्दै संलग्नमाथि कारबाहीको माग गरेको हो । परराष्ट्र मन्त्रालयकी प्रवक्ता सेवा लम्सालले पछिल्ला दुवै घटनाबारे कूटनीतिक पत्राचार भएको पुष्टि गरिन् । तर, उनले नेपालस्थित दूतावासमार्फत भारतलाई बुझाइएको पत्रमा उल्लेख गरिएका विषयबारे भने केही बताउन चाहिनन् ।कम्पिटेन्ट अथोरिटीबाट आएपछि गरिनेगर्ने यो नियमित र कूटनीतिक प्रक्रिया हो, प्रवक्ता लम्सालले कान्तिपुरसँग भनिन्, यो प्रक्रियाअनुसार हामीले काम गरिसकेका छौं । परराष्ट्रले गृह मन्त्रालयद्वारा गठित छानबिन समितिको सुझावअनुसार नै घटनामा संलग्न भारतीय एसएसबीका सुरक्षाकर्मीमाथि अनुसन्धान गरी कारबाहीको दायरामा ल्याउन र पीडित परिवारलाई उचित राहत तथा क्षतिपूर्ति भराउन पत्रमार्फत भारतलाई भनेको हो । तुइन घटनाबारे अनुसन्धान गर्न दार्चुला प्रशासनले भारतको पिथौरागढस्थित जिल्लाधिकारीलाई पत्र पठाएको थियो । तर, भारतीय प्रशासनले घटनाको अनुसन्धान नै नगरी अपराध ढाकछोप हुने गरी आफ्नो पक्षको संलग्नता नरहेको दाबी गरेको थियो ।"
एकै परिवारका ६ को हत्या,"नाति र नातिनीको शव घरदेखि माथि खरबारीमा भेटिएको छ भने तेजबहादुरकी आमा पार्वतीको शव घरभित्रै छ ।मादी१ का वडाध्यक्ष खेमनाथ कटुवाल आफूले बिहान १० बजेतिर छिमेकी लक्ष्मीभक्त कार्कीबाट खबर पाएको बताए । उनले घटनास्थल पुगेर इलाका प्रहरी कार्यालय चैनपुरमा फोन गरेर हत्याका बारेमा जानकारी गराएका थिए । चप्पल पनि लगाएका रहेछन्, लखेटेर मारेको जस्तो देखिन्छ, उनले भने । कटुवालका अनुसार उनीहरू सामान्य परिवारका हुन् । दुई जना छोरा नरेश र रमेश डेढ वर्षदेखि विदेशमा छन् । नरेश मलेसियामा छन् भने रमेश दुबईमा छन्, उनले भने, घटनाबारे उनीहरूलाई जानकारी गराइसकेका छौं । हत्या हुनेमा रमेशकी श्रीमती पनि छिन् । गाउँमा उनीहरूको झैझगडा भएको कहिल्यै नसुनेको वडाध्यक्ष कटुवालले बताए । घटनास्थल पुग्दा स्थानीयको भीड जम्मा भइसकेको मादी नगर प्रमुख विदुर सुब्बाले बताए । दुईवटा भैंसी बाँधिएको अवस्थामा थिए, कुखुरा र बाख्राहरू भने छाडिएको रहेछ, उनले सुनाए ।इलाका प्रहरी कार्यालय चैनपुर घटनास्थलबाट ५५ किलोमिटर पूर्वमा छ । खबर पाउनासाथ घटनास्थल पुगेर अनुसन्धान थालिएको जिल्ला प्रहरी कार्यालयका प्रमुख डीएसपी लालध्वज सुवेदी बताए । विराटनगर र धरानबाट खटिएको प्रहरी टोली पुग्न समय लागेकाले मंगलबार मात्रै शव उठाउने तयारी छ । अनुसन्धानका लागि संघीय प्रहरी इकाइ कार्यालय धरानका प्रहरी उपरीक्षक भीम दाहालको नेतृत्वमा तालिमप्राप्त कुकुरसहितको टोली खटिएको छ ।"
रेल नचल्दै ५५ करोड भार,"उनका अनुसार कोंकणले दिएको प्राविधिक तालिमको पनि रकम भुक्तानी भएको छैन । कोंकणले सम्झौताको २० प्रतिशत रकम भुक्तानी गर्न धेरै पटक पत्र लेखिसकेको छ, महाप्रबन्धक झाले भने, मभन्दा अगाडिका महाप्रबन्धकले सम्झौता गरे तर रकम भुक्तानी गरेनन् । पैसा नदिएकै कारण कोंकण सम्झौता भंग गर्ने अवस्थामा पुगेको छ । कोंकणलाई रकम तिर्ने सामर्थ्य रेलवे कम्पनीसँग छैन ।भौतिक पूर्वाधार तथा यातायात मन्त्रालयले कोंकणसँग प्राविधिक सम्झौता भंग गर्दा अरू कुनै भारतीय रेलवे कम्पनी आउन तयार नरहेको बारे रेलवे कम्पनीलाई जानकारी गराइसकेको छ । कोंकणसँग सम्झौता भंग भए अरू कम्पनी आउन तयार देखिएनन्, झाले भने, यसले रेल सेवा सञ्चालन अझै पछि सर्ने सम्भावना देखियो । नेपाल रेलवे कम्पनीले कोंकणलाई सम्झौताअनुसारको भारतीय मुद्रा भुक्तानी गर्न नेपाल राष्ट्र बैंकसित सहमति लिनुपर्छ । यसअघि बैंकसित मागिएको सहमतिको समय पनि गुज्रिसकेको छ । कोंकणलाई भारतीय मुद्रा भुक्तानी गर्न राष्ट्र बैंकसित सहमति माग्ने प्रक्रिया थालिएको छ, महाप्रबन्धक झाले भने ।नेपाल रेलवे कम्पनीलाई भारतको इस्कन कम्पनीले ब्रोडगेज रेलवे लिंक, कर्मचारीको आवास, प्लेटफर्म र रेलवे स्टेसनको भौतिक संरचना टेकओभर गर्न दबाब दिइरहेको छ । कुर्थादेखि बर्दिवाससम्मको भौतिक संरचना निर्माण भइरहेकै बेला हस्तान्तरण गर्न इस्कन हतारिएको छ । भारतीय पक्ष रेलवेको भौतिक संरचना जिम्मा लगाउन तयार छ, महाप्रबन्धक झाले भने, जिम्मा लिन भौतिक संरचनाको अवस्था के छ बुझ्ने काम भइरहेको छ । उनका अनुसार कानुन आएपछि रेल सेवा सञ्चालनको बाटो खुल्नेछ । इस्कनले ब्रोडगेज लिक र रेलवेको अन्य भौतिक संरचनामा करिब ५ अर्ब ५० करोड रुपैयाँ खर्च गरेको छ ।रेल सेवा सञ्चालनमा नआउँदै ठूलो संख्यामा नियुक्त गरिएका ज्यालादारी कर्मचारीलाई नेपाल रेलवे कम्पनीले शुक्रबार हटाएको छ । कम्पनीका यसअघिका महाप्रबन्धक गुरु भट्टराईले रेलवेमा दैनिक ज्यालादारीमा १ सय ५१ जना कर्मचारी नियुक्त गरेका थिए । कम्पनीले उनीहरूलाई तलब भुक्तानी गर्न नमिल्ने भन्दै जागिरबाट हटाइदिएको हो । तीन महिनादेखि विभिन्न लटमा भट्टराईले एमालेनिकट र आफन्तलाई दैनिक ज्यालादारीमा नियुक्त गरेका थिए । दैनिक ज्यालादारीमा काम गर्नेले काम गरेको दिनको मात्र पारिश्रमिक पाउने हो, कम्पनीका महाप्रबन्धक झाले भने, नियुक्त गरिएका कर्मचारी २३ दिन बिराएर आउने र हाजिरी गरेर हिँड्ने गरेका थिए । कामै छैन भने किन चाहियो कर्मचारी ?रेलवे कम्पनीका तत्कालीन महाप्रबन्धक भट्टराईले असारमा ज्यालादारीमा नियुक्त कर्मचारीलाई ३५ लाख रुपैयाँ पारिश्रमिक भुक्तानी गरिसकिएको दाबी गरे । नियुक्त कर्मचारीले हाजिरी गरेका छन्, तिनलाई तालिममा सहभागी गराइएको छ, अनि तलब दिन्न भनेर हुन्छ र ? उनले भने ।दैनिक ज्यालादारी कर्मचारीले डोर हाजिरी गर्नुपर्ने नियम छ तर भट्टराईले नियुक्त गरेका १ सय ५१ जना कर्मचारी भने कार्यालयकै हाजिरी रजिस्टरमा हस्ताक्षर गर्थे । यसरी नियुक्त भएका कर्मचारीलाई पारिश्रमिक दिन नमिल्ने अर्थ मन्त्रालयको निर्देशनपछि उनीहरूलाई हटाएको नेपाल रेलवे कम्पनी लिमिटेडको जवाफ छ । काम नगरी हाजिर मात्रै गरेका ३ महिनादेखि नियुक्त दैनिक ज्यालादारी कर्मचारी कसैलाई एक दिनको पनि पारिश्रमिक दिइएको छैन । पारिश्रमिक दिन मिल्दैन भनेरै त भट्टराईले आफ्नो कार्यकालमा नदिएको होला नि, महाप्रबन्धक झाले भने, कामै नगरेपछित तलब खुवाउन कसरी मिल्छ ? हटाइएका कर्मचारी भने नगरेको कामको पैसा पाउनुपर्ने भन्दै आन्दोलन गर्ने तयारीमा छन् ।जन्मिँदै अनेक झमेला भोगिरहेको नेपाल रेलवे कम्पनी रेल चल्नुअघि नै ऋणमा चुर्लुम्म छ । नेताकार्यकर्ताको भर्ती केन्द्र बन्न पुगे यो झन् धराशायी हुनेछ । महाप्रबन्धक झाले रेलवे कम्पनी घाटामा रहेको र नेपाल सरकारको २० करोड ऋण लिएर चलिरहेकाले यसलाई कर्मचारी पोस्ने केन्द्र नबनाइने दाबी गरे ।नेपाल रेलवे कम्पनीले सरकारबाट ऋण लिएको २० करोडमध्ये २ करोड रुपैयाँ खर्च गरेको र बाँकी १८ करोड रुपैयाँ कम्पनीकै खातामा रहेको पूर्वमहाप्रबन्धक भट्टराईको दाबी छ । कार्यालय सेटअप, फर्निसिङ, कम्प्युटर खरिद, सफ्टवेयर निर्माणमा ऋणकै पैसा चलाइएको हो, भट्टराईले भने, यो काममा चानचुन एक करोड खर्च भएको छ । कर्मचारीको तलब र उपदानमा अर्को एक करोड खर्च गरिएको हो । १८ करोड खातामै छ ।सरकारसँग लिएको ऋण कानुनतः कम्पनीले तिर्नुपर्छ, रेल चलाउने हो भने भारतीय कम्पनीसँग गरेको सम्झौताअनुसारको पैसा पनि तिर्नुपर्ने देखिन्छ, जसका लागि सरकारसँगै थप ऋण गर्नुको विकल्प छैन । सञ्चालन नहुँदै ५५ करोड २० लाख रुपैयाँको ऋणात्मक भार रेलवे कम्पनीको थाप्लामा परेको छ । रेल चलेर कमाइ भएपछि त्यो तिर्नुपर्नेछ । तर, रेल नचली कमाइ कहिले गर्ने ? तिर्ने कहिले ? उत्तर कसैसँग छैन ।"
डाक्टरी पढ्न जुम्ला,"देशको सुगम ठाउँबाट डाक्टरहरू स्नातकोत्तर गर्न कर्णाली पुगेका छन्, यसलाई कर्णालीको ठूलो उपलब्धि मानेका छौं, उनले भने, हिजो डाक्टर नपाउने कर्णालीले अहिले डाक्टरलाई विशेषज्ञ पढाउन थालेको छ । एक साताभित्रै कलेज छनोट गर्ने र दुई साताभित्रै प्रतिष्ठानमा विद्यार्थी भर्ना भइसक्ने प्रतिष्ठानका प्रवक्ता डारमेश भट्टराईले बताए ।जुम्लामा डाक्टरी पढाइ हुने भएपछि स्थानीय खुसी छन् । कर्णालीमा डाक्टर नबस्दा र औषधि उपचार नपाउँदा कैयौं बिरामीको अकालमा मृत्यु हुन्थ्यो, तिला गाउँपालिकाका जंगवीर बुढाले भने, अहिले जस्तोसुकै जटिल बिरामीको शल्यक्रिया पनि यहीँ हुन्छ, यहाँबाट सुगम जिल्लामा डाक्टर जान थालेका छन् । प्रतिष्ठानमा अहिले स्नातक तहको मिडवाफ्री विज्ञानअन्तर्गत बीएमएस, स्नातक जनस्वास्थ्य (बीपीएच), स्नातक क्लिनिकल पोषण, स्नातक फार्मेसीजस्ता कार्यक्रम सञ्चालन भइरहेका छन् । प्रतिष्ठानले एमडी स्त्रीरोग, एमएस हाजजोर्नी, जनरल सर्जरी, एमएन नसिङ र एमएसडी इपिडेमिओलोजीको पाठ्यक्रम तयार गरिसकेको प्रवक्ता भट्टराईले बताए । ती विषय आगामी शैक्षिक सत्रदेखि सुरु गर्ने तयारी छ । प्रतिष्ठानमा ३ सय शय्याको शिक्षण अस्पताल छ । जसमा १२ शय्याको आईसीयू र २४ शय्याको एचडीयू सुरु भएको अस्पताल निर्देशक डाराजीव शाहले बताए । सीटी स्क्यान, सीआर एक्सरे, अक्सिजन प्लान्ट, पीसीआरलगायतका उपकरण अत्याधुनिक छन् । अस्पतालबाट दैनिक झन्डै दुई सय बिरामीले विशेषज्ञ सेवा लिइरहेका छन् । विशेषज्ञसहित ७५ चिकित्सक कार्यरत छन् । प्रतिष्ठानले डाक्टरी पढाइका लागि ४५ प्रतिशत कोटा पिछडिएको क्षेत्रलाई छुट्याएको छ । विद्यार्थीमध्ये २० प्रतिशतले निःशुल्क छात्रवृत्तिमा पढ्न पाउने र २० प्रतिशतलाई आंशिक छात्रवृत्ति छुट्याइएको उपकुलपति डा रावलले बताए ।एमबीबीएस अध्ययनको आवश्यक पूर्वाधार तयार गर्न चन्दननाथ नगरपालिका३ का स्थानीयले प्रतिष्ठानलाई करिब ५ सय रोपनी जग्गा उपलब्ध गराएका थिए । जुम्लाजस्तो दुर्गम ठाउँमा एमबीबीस पढाइ सुरु हुने भयो, जग्गादातामध्येका नन्द खत्रीले भने, अब गरिबका छोराछोरी पनि डाक्टर बन्न पाउने भए, कसैको पनि उपचार नपाएर ज्यान जाने छैन ।प्रतिष्ठानले यस वर्षदेखि विशेषज्ञ तहको चिकित्सा सेवा पढाउन सुरु गरेपछि डाक्टरहरू जुम्ला पुगेका छन् । आयोगले प्रतिष्ठानमा स्नातकोत्तर तहका लागि ५ वटा कोटा दिएपछि चैत १ देखि पठनपाठन सुरु भएको हो । भक्तपुरका डा रहिस कोजू जनरल प्राक्टिस इमर्जेन्सी मेडिसन पढ्न कर्णाली आएका छन् । उनी छात्रवृत्तिमा कर्णालीमा आएर पढ्न थालेका हुन् । कर्णालीमा विशेषज्ञ पढ्न पाइयो, कोर्स सकिएपछि यहाँकै जनताको उपचारमा लाग्छु, उनले भने, कर्णालीको ज्ञान कर्णालीमै प्रयोग गर्ने लक्ष्य छ ।कपिलवस्तुका डा वेदकुमार चौधरीले कर्णालीमा स्नातकोत्तर तहको डाक्टरी पढ्न पाउँदा निकै खुसी भएको बताए । पहिलो ब्याचका रूपमा पढाइ सुरु गरेका छौं, यो ब्याचले छिट्टै दक्ष डाक्टर उत्पादन गर्नेछ, उनले भने, बाहिर सुन्दा कर्णालीको स्वास्थ्य अवस्था कहालीलाग्दो लाग्छ, तर कर्णालीको स्वास्थ्य सेवा निकै माथि पुगिसक्यो । उनले स्नातकोत्तर तह सकेपछि कर्णालीकै सेवामा खटिने बताए । चिकित्सा शिक्षा आयोगले जनरल प्राक्टिस इमर्जेन्सी मेडिसनमा ३ जना तथा एनेस्थेसिया, क्रिटिकल केयर र पिडाट्रिक्समा ११ जना पढ्न पाउने गरी प्रतिष्ठानलाई कोटा पठाएको थियो । तीमध्ये अहिले जनरल प्राक्टिसमा २ र एनेस्थेसियामा १ जना भर्ना भएका छन् ।तत्कालीन कर्णाली अस्पतालबाट सेवा सुरु गरेको प्रतिष्ठानले क्लिनिकल हुँदै अध्ययन अनुसन्धानमा निकैफड्को मारेको प्रतिष्ठानका शिक्षाध्यक्ष डा निरेश थापाले बताए । अब जुम्ला डाक्टर उत्पादन गर्ने कारखाना बन्दै छ, उनले भने, बिरामीले विशेषज्ञ डाक्टर रोजेर गाउँमै गुणस्तरीय उपचार पाइरहेका छन् ।"
पशुपतिको जलहरीमा ११ केजी सुन घोटाला !,"जलहरी बनाउनकै लागि कोषले राष्ट्र बैंकबाट करिब १ सय ३ केजी सुन खरिद गर्यो । २४ क्यारेटको सुन पगालेर २२ क्यारेटको बनाउन त्यसमा ३ प्रतिशत तामा र १ प्रतिशत चाँदी राखिएको अभिलेख छ । त्योसहित २२ क्यारेटको १ सय ८ केजी सुनको जलहरी तयार पारियो तर कोषको रेकर्डमा भने जलहरी बनाएको सुनको परिमाण ९६ केजी ८ सय २२ ग्राम भएको मुचुल्का उठाइएको छ । बाँकी रहेको करिब ११ केजी सुनको हिसाब गोलमाल भएपछि अख्तियारमा उजुरी परेको थियो । त्यसपछि अघि बढेको प्रारम्भिक अनुसन्धानमा जलहरी निर्माणमा अनियमितता भेटिएपछि अख्तियारले विस्तृत अनुसन्धान थालेको थियो । स्रोतका अनुसार जलहरी प्रकरणबाहेक कोषसँग सम्बन्धित अरू छुट्टाछुट्टै ११ वटा विषय पनि विस्तृत अनुसन्धानका क्रममा छन् । यस विषयमा भने स्रोतले केही खुलाउन चाहेन । अहिले हामी जलहरीमा भएको अनियमितता छानबिनमा केन्द्रित छौं, यो सकेपछि बाँकीमा प्रवेश गर्छौं ।२०७७ माघ १२ मा तत्कालीन प्रधानमन्त्री ओली पत्नी राधिका शाक्य र सहयोगीका साथ पशुपतिनाथ पुगी संकल्प पूजा गरेका थिए । कम्युनिस्ट नेता मन्दिरको दर्शनमा गएको भन्दै त्यसबेला उनका विरोधीले आलोचना पनि गरे । संकल्प पूजापछि कोषका पदाधिकारीसँग पशुपति क्षेत्रको अवस्थाबारे जानकारी लिएर ओलीले मन्दिरमा सरकारी खर्चमा करिब १ अर्ब रुपैयाँ बराबरको सुनको जलहरी राख्ने घोषणा गरे । त्यही दिन ओलीले कोषलाई ३० करोड रुपैयाँ तत्काल उपलब्ध गराउने बचन दिएका थिए ।त्यसपछि कोषका तत्कालीन सदस्यसचिव प्रदीप ढकालले जलहरी राख्नेसम्बन्धी प्रक्रिया थाल्न त्यसबेलाका कोषाध्यक्ष मिलन थापाको संयोजकत्वमा समिति गठन गरे । समिति गठनपछि जलहरी निर्माण, सुननगद खर्च, कालिगड परिचालनलगायत आर्थिक खटनपटन कोषका सीमित पदाधिकारी तथा सदस्यको मात्रै संलग्नतामा अघि बढाइयो । फागुन ११ को राति ८ बजेतिर जलहरी राख्ने काम सकिएको जानकारी मात्रै खटनपटनमा सहभागी नभएका सदस्यहरूलाई दिइएको स्रोत बताउँछ । कतिसम्म भने, जलहरी निर्माणको काम सकिएको र छिट्टै कोषमा बैठक राखेर उद्घाटन मिति तोकिने भनेर राति ९ बजे सूचना दिइएकोमा निर्माण कार्यमा संलग्न नभएका सदस्यहरू घर गएपछि सीमित व्यक्ति बसेर राष्ट्रपति भण्डारीबाट फागुन १२ मा जलहरी उद्घाटन गर्ने निर्णय भयो । राति ८ बजेतिर जलप निर्माणको काम सकिएको जानकारी पायौं, ९ बजे पाँच जना सदस्यलाई निर्माण कार्य सकियो, अब छिट्टै उद्घाटन गर्नुपर्ला, यसका लागि बसेर छलफल हुन्छ भनियो तर हामी घर हिँडेपछि बैठक बसेर भोलिपल्टै उद्घाटनको योजना बनेको रहेछ, एक सदस्यले भने । त्यसको भोलिपल्टै राष्ट्रपति भण्डारीबाट सुनको जलहरी उद्घाटन गरियो । जलहरी निर्माण र कालीगढको खर्चबारेको हिसाब पारदर्शी भएन । त्यसप्रति असन्तुष्ट सदस्यहरूले सुरुमा मौखिक र पछि लिखित निवेदन दिएरै खर्चको हिसाब मागे तर दिन आनाकानी गरियो । जलहरी निर्माण कोषका केही अधिकारीको मात्रै मिलेमतोमा अघि बढाइएको भन्दै आर्थिक अनियमितताको आशंकामा कोषका सदस्यहरू देवीप्रसाद बराल, भगवतीप्रसाद देव, आशा पाण्डे, विश्वकरण जैन र उद्धव बरालले सदस्यसचिव र कोषाध्यक्षलाई विवरण उपलब्ध गराउन माग गर्दै निवेदन दिए । तर, कोषले जलहरी राख्न करिब ८० करोड रुपैयाँ खर्च भएको हिसाब देखाएको छ । अख्तियार स्रोतका अनुसार कोषले देखाएको खर्च अस्वाभाविक र पत्याउन नसकिने खालको छ । जलहरी राख्ने भएपछि विभिन्न उद्योगीव्यापारीले सुन र कालीगढका लागि रकम दान दिएको बताइए पनि त्यसको समेत हिसाब गोलमाल देखिएको अख्तियार स्रोतले जनाएको छ ।"
स्वास्थ्य संस्थाले मात्र एम्बुलेन्स चलाउन पाउने,"अब स्वास्थ्य संस्थाले मात्र एम्बुलेन्स दर्ता र सञ्चालन गर्न पाउने भएका छन् । स्वास्थ्य मन्त्रालयले राष्ट्रिय एम्बुलेन्स निर्देशिका, २०७८ मा यस्तो व्यवस्था गरेको हो । हाल विभिन्न क्लब, टोल सुधार समिति, प्रतिष्ठान, सहकारीलगायत संघसंस्थाले एम्बुलेन्स सञ्चालन गर्दै आइरहेका छन् । त्यस्ता एम्बुलेन्समा आधारभूत प्राथमिक उपचारका लागि आवश्यक साधन, औषधि, इन्जेक्सन, स्ट्रेचर, टर्चलाइटसमेत हुँदैनन् । एम्बुलेन्सकै कारण बिरामीले बाटोमै ज्यान गुमाउनुपर्ने घटना दोहोरिन थालेपछि सरकार निर्देशिका जारी गर्न बाध्य भएको हो । स्वास्थ्य मन्त्रालयको स्वास्थ्य आपत्कालीन तथा विपद् व्यवस्थापन इकाइका संयोजक समीरकुमार अधिकारीले निर्देशिका आएसँगै एम्बुलेन्समै बिमारीको ज्यान जाने घटना नदोहोरिने विश्वास व्यक्त गरे । संघसंस्थाद्वारा सञ्चालित एम्बुलेन्सलाई स्तरोन्नति वा स्थानीय पालिकालाई हस्तान्तरण गर्न अनुरोध गरिरहेका छौं, उनले भने, पालिकाले स्वास्थ्य संस्थासँग समन्वय गरेर एम्बुलेन्स खरिद गर्न सक्छन् । निर्देशिकाले चालक र एम्बुलेन्समा रहने आपत्कालीन मेडिकल प्राविधिकका लागि पोसाक पनि अनिवार्य गरेको छ । निर्देशिकामा प्रेषण केन्द्र स्थापना गरी क र ख वर्गका ११ वटा एम्बुलेन्स तयारी अवस्थामा राख्नुपर्ने उल्लेख गरिएको छ । हाल ग वर्गमा सञ्चालित एम्बुलेन्स नवीकरण गर्दा अनिवार्य क वा ख मा स्तरोन्नति गर्नुपर्ने प्रावधानसमेत ल्याइएको छ । क र ख वर्गको एम्बुलेन्समा हेल्थ असिस्टेन्ट वा नर्स र चालक हुनुपर्ने प्रावधान छ । त्यस्तै ग वर्गका लागि अहेब वा अनमीको अनिवार्य व्यवस्था गरिनुपर्ने जनाइएको छ । ५ देखि ५० शय्याको अस्पताल तथा प्रादेशिक र संघीय अस्पतालले कम्तीमा क र ख वर्गको एकएकवटा एम्बुलेन्स व्यवस्था गर्नु निर्देशिकामा उल्लेख छ । प्रादेशिक र संघीय अस्पतालले सामान्य बिरामी ओसारपसार गर्ने गाडी पनि सञ्चालनमा ल्याउनुपर्ने प्रावधान निर्देशिकाले गरेको छ ।"
सप्तपातल पोखरीले पुनर्जीवन पाउँदै,"कसरी मिचियो पोखरी ?२०२२ मा नमुना मच्छिन्द्र स्कुल स्थापना भयो । तत्कालीन ललितपुर नगरपालिका५ मा कित्ता नम्बर १२६ मा २ सय रोपनी ५ आना जग्गा सार्वजनिक पहिचान भएको थियो । २०३४ मा २७ जिल्लामा मालपोत ऐन लागू भयो । त्यही साल फागुनमा पोखरीको केही भाग स्कुलको नाममा दर्ता गरिएको मालपोतको अभिलेखबाट स्पष्ट हुन्छ । शिक्षण संस्था समिति ललितपुरले कित्ता नम्बर १२६ बाट कित्ताकाँट गरेर १४ रोपनी १० आना २ दाम जग्गा स्कुलको नाममा दर्ता गरिदिएको थियो । पछि त्यो जग्गा कित्ता नम्बर २१२ मा लेखांकन भएको देखिन्छ । मालपोत ऐन जारी हुनुअघि सार्वजनिक वा सरकारी जग्गा कसैले दर्ता गरेको रहेछ भने स्वतः बदर हुने व्यवस्था थियो । यस्तो जग्गा व्यक्ति विशेषको नाममा भए दर्ता लगतसमेत कट्टा हुने व्यवस्था ऐनमा थियो । पोखरी स्कुलको नाममा दर्ता भएपछि स्थानीयवासी दर्ता खारेज गरिपाऊँ भन्दै सर्वोच्च अदालत गए । २०६१ माघ ८ मा सर्वोच्चले जग्गा पोखरीकै भएको फैसला गरिदियो । फैसलाले विवादित जग्गा सरकारको स्वामित्वमा रहेको, त्यही ठाउँमा सप्तपाताल पोखरी रहेको स्पष्ट पार्दै नमुना मच्छिन्द्रको नाममा भएको नक्सा पास बदर गरी निर्माणाधीन भवनको सबै काम रोक्न भनेको थियो । तर फैसला कार्यान्वयन भएन । बरु त्यसअघि नै २०६० मा त्यही जग्गामा व्यापारिक भवन बनाउन तत्कालीन ललितपुर उपमहानगरपालिकाले नक्सा पास गरिसकेको थियो । जसको शिलान्यास २०६१ वैशाखमा भएको थियो । असार १५ मा पुरातत्त्व विभागमा पनि उजुरी परेको थियो । विभागले भोलिपल्टैदेखि निर्माण रोक्न आदेश दियो । केही समयपछि विज्ञको रोहबरमा सर्तसहित निर्माण फुकुवा गरिदियो । भदौ ४ मा अधिवक्ता भोजराज ऐरलगायतले प्रतिषेध मिश्रित परमादेश जारी गर्न माग गर्दै सर्वोच्चमा रिट दायर गरे । सर्वोच्चले निर्माण रोक्न आदेश दियो । उसले विवादित जग्गा सरकारको नाममा रहेको र त्यहाँ सप्तपातालै रहेको प्रस्ट पारेको थियो ।२०६६ असार १ मा सप्तपाताल पुनर्निर्माण उपभोक्ता समिति गठन भयो । असार १२ मा समिति र उपमहानगरबीच योजना सञ्चालन सम्झौता भयो । सम्झौताअनुसार पोखरी सफाइ सुरु भयो । तर असार २३ मा नमुना मच्छिन्द्रका सहायक प्रधानाध्यापक र अभिभावक सत्यमान तामाङले पोखरी निर्माण रोक्न आदेश माग्दै पुनरावेदन अदालतमा बेग्लाबेग्लै रिट दर्ता गरे । अदालतले असार २७ मा निवेदकको मञ्जुरीबिना कुनै पनि निर्माण कार्य नगर्नू भन्ने अन्तरिम आदेश दियो । अन्तरिम आदेश रद्द गरी पाऊँ भन्दै लगनखेल वातावरण सुधार संस्थाले दिएको निवेदनउपर २०६७ कात्तिक २४ मा पुनरावेदनले जग्गा सार्वजनिक महत्त्वको देखिएकाले अन्तरिम आदेश निरन्तरता दिनु नपर्ने भन्यो ।तर पुनरावेदनको आदेश स्कुलले मानेन । फेरि २०६८ मा सर्वोच्चमा अर्को रिट दर्ता भयो । मुद्दा विचाराधीन रहेकै बेला नगरपालिकाबाट भवन निर्माणको स्वीकृति पायो स्कुलले । नक्सा पास खारेजी गर्न स्थानीयवासीले फेरि रिट दर्ता गराए । सप्तपातालबारे परेका ३ वटा मुद्दालाई एउटै इजलासमा पेस गर्न सर्वोच्चले आदेश दियो । २०७६ असार २३ मा सर्वोच्चले पोखरीको पक्षमा फैसला गर्यो । न्यायाधीशद्वय दीपककुमार कार्की र तेजबहादुर केसीको संयुक्त इजलासले विद्यालय भवन, टहरासहितका संरचना हटाएर पोखरीलाई पुरानै अवस्थामा फर्काउन आदेश दिएको थियो ।अन्ततः डम्पिङ साइटमा परिणत भएको पोखरीलाई १५ वर्ष लामो अथक कानुनी लडाइँपछि अहिले पुरानै स्वरूपमा ल्याउन भौतिक निर्माण थालिएको छ ।"
२ जनाको शव फेला,"सिन्धुली (कास) ठाकुरखोलाले बगाएका पुरुषको शव सोमबार फेला परेको छ । बजारबाट घर फर्कंदै गरेका दुधौली नगरपालिका१३ छिमिटारका ५५ वर्षीय हर्कबहादुर मगरलाई खोला तर्ने क्रममा आइतबार बेलुका बाढीले बगाएको थियो ।वडाध्यक्ष मिलन सुनुवारका अनुसार बेपत्ता मगरको शव अन्दाजी ३ सय मिटर तल खोला किनारमा फेला परेको हो । त्यस्तै, सुनकोसी गाउँपालिका२ मझुवा बगरस्थित सुनकोसी किनारमा अन्दाजी ५० वर्षका पुरुषको शव सोमबार फेला परेको छ । शवको पहिचान नखुलेको प्रहरीको भनाइ छ ।"
भर्चुअल लगानीमा अर्बौं फस्ने जोखिम,"असार २० गते साँझ ६ः४५ मा सुरू भई करिब ९ बजे सकिएको जुम मिटिङ मा ७ सय २० जना सहभागी थिए । उक्त भर्चुअल मिटिङको होस्ट थिए, योगेन्द्र मिलन छन्त्याल र कोहोस्ट थिइन्, रिनु माया तामाङ । साउन १ गते ६ः४५ मिनेटमा सुरू भएको अर्को जुम मिटिङमा ५ सय २८ जना सहभागी थिए । उक्त मिटिङ भारतीय नागरिक कपिल र अमित अरोराले चलाएका थिए ।असार ५ गते राति ७ बजे सुरू भएर ९ बजे सकिएको त्यस्तै खालको अर्को मिटिङमा ६ सय ५४ सहभागी थिए । एक भारतीय महिलाले उक्त मिटिङ होस्ट गरेकी थिइन् । यी तीनै मिटिङमा नाम परिवर्तन गरेर कान्तिपुरकर्मी पनि सहभागी भएको थियो । सबै मिटिङ नेटवर्किङ शैलीको हाइपर फन्ड भनिने भर्चुअल लगानीको प्लेटफर्ममा कसरी सरकारी नियमन छलेर लगानी गर्ने, कसरी पैसा कमाउने, कसरी सञ्जाल विस्तार गर्ने र कमाएको पैसा कसरी वैध बाटो छलेर नेपाल ल्याउने विषयमा केन्द्रित थियो । नेपालभित्रै र प्रवासमा रहेका सयौं नेपाली लगानी गर्न जुर्मुराइरहेको यो दृश्य पछाडिको कथा भने सोचेजस्तो उज्यालो छैन । लगानी गरिसकेका, गर्न खुट्टा उचालेका र लगानी गरेर धेरथोर प्रतिफल चाखिसकेकाहरू हाइपर फन्डमा मात्रै आकर्षित छैनन्, यस्तै भर्चुअल शैलीका जोसियल, सोलेम्याक्स, क्राउड वान, सीआरयू, विन्टर जस्ता दर्जनभन्दा बढी प्लेटफर्मतर्फ तानिइरहेका छन् । पछिल्लो समय अन्य प्लेटफर्मभन्दा हाइपर फन्डमा आकर्षित हुने नेपालीको संख्या बढिरहेको छ । डलरमा लगानी गर्नुपर्ने भए पनि नेपालभित्रै र प्रवासमा रहेका नेपालीमाझ यसको आकर्षण बढ्दो छ ।प्रवासी नेपाली श्रमिकहरूको क्षेत्रमा कार्यरत संस्था प्रवासी नेपाली समन्वय समितिका अध्यक्ष कुलप्रसाद कार्कीले पनि प्रवासी नेपालीले अनेकन भर्चुअल नेटवर्कमा डलरमा लगानी गरिरहेको कुरा सुन्दै आएका छन् । उनले भने, इजरायल र अस्ट्रेलियामा रहेका नेपाली र नेपालभित्रकै सयौंले यसमा लगानी गर्दै आएको सुनेको छु । नेपालभित्रकै केहीले मनग्गे मुनाफाको लोभमा घरजग्गा बैंकमा धितो राखेरसमेत यस्ता भर्चुअल नेटवर्कमा डलरमा लगानी गरिरहेको सुनेको उनले बताए । मौखिक र भर्चुअल रूपमा एकले अर्कोलाई फसाउँदै सदस्य बढाउने क्रम व्यापक देखिन्छ, उनले भने । धेरैजसो देशका बैंकमा सिधै रकम पठाउन सकिने सुविधा भएकाले कतार र दुबई लगायतका खाडी देशका नेपाली कामदार पनि यसमा आकर्षित भइरहेको उनी बताउँछन् । मुनाफाको कुनै कानुनी ग्यारेन्टी नभएको यस्तो अवैध खेलमा धेरै नेपाली फस्ने जोखिम देखिन्छ, उनले भने । नेपालभित्रै लगानी केन्द्रित नहुने, कार्यालयको कुनै भौतिक उपस्थिति नहुने र आम्दानी नेपाल भित्र्याउन अनेक छिद्र खोज्नुपर्ने भए पनि यस्ता भर्चुअल प्लेटफर्ममा लगानी बढाउन दैनिक कैयौं जुम, टेलिग्राम, ह्वाट्स एप र म्यासेन्जर ग्रुपमा कक्षाहरू सञ्चालन भइरहेका छन् । जस्तो कि, साउन १ गते हाइपर फन्डबारे मात्रै चारभन्दा धेरै जुम मिटिङ भएका थिए । यस्ता केही मिटिङ प्रवासमा बस्ने नेपालीले सञ्चालन गरिरहेको देखिन्छ भने धेरैजसो भारतीयले चलाउँछन् । बेलायत, पोर्चुगल, दक्षिण कोरियादेखि नेपाली कामदारको ठूलो संख्या रहेको खाडीका देश र मलेसियामा रहेका नेपाली यस्ता मिटिङमा सहभागी भएको देखिन्छ ।यस्ता जुम मिटिङका होस्टहरूले सहभागीलाई आफ्नो बल्छी मा पार्न सुरुमै आफूले थोरै लगानी गरेर मनग्गे कमाएको दाबी गर्छन् । असार २० को जुम मिटिङका होस्ट योगेन्द्रले पनि त्यस्तै दाबी गरे । उनले हाइपर फन्डमा लगानी गरे एकाध वर्षमै नेपालीको जीवनमा परिवर्तन आउने सुनाइरहेका थिए । हाइपर फन्डमा न्यूनतम सदस्यता शुल्क तीन सय डलर रहेको र त्यसका अलावा ५ सय डलर वा एक हजार डलर पनि सुरुमा लगानी गर्न सक्ने उनी बताउँछन् । जति लगानी गरिन्छ त्यसका आधारमा दैनिक ०५ प्रतिशत मुनाफा हुने उनको दाबी छ । हाइपर फन्डलाई प्रत्यक्ष र अप्रत्यक्ष रूपमा विभिन्न देशका सरकारले, अर्बपतिहरूले, तीन ठूला कम्पनी ब्लकचेन ग्लोबल, कोलिन स्टार र एचक्यास र ६ विभिन्न विश्वविद्यालयले सहयोग पुर्याइरहेको योगेन्द्रले सुनाए । कान्तिपुरले गरेको खोजमा उनले भनेजस्तो ब्लकचेन ग्लोबलले हाइपर फन्डलाई सघाइरहेको कुनै प्रमाण भेटिँदैन । हाइपर फन्डमार्फत लगानी गरिरहेको विषयमा ब्लकचेन कम्पनीको अस्ट्रेलिया र मलेसिया शाखालाई गरेको इमेलको तीन सातासम्म पनि कुनै जवाफ आएको छैन । योगेन्द्रको दाबीअनुसार ३० करोडभन्दा धेरै सदस्यता रहेको हाइपर फन्डमा सदस्य बनेर लगानी गरेपछि आफ्नो डिजिटल प्रोफाइलमा हरेक दिन नाफा देखिन्छ । त्यस्तो नाफालाई बैंक खातामा सार्न सकिन्छ । नेपालमा कुनै पनि क्रिप्टोकरेन्सी नचल्ने र राष्ट्र बैंकका अनुसार यसको कारोबार अवैध हुने बुझेका योगेन्द्रले सहभागीहरूलाई आश्वस्त पार्दै भनिरहेका थिए, नाफा रकमलाई सोझै नेपाल भित्र्याउन नसकिए पनि अनेक उपायबाट ल्याउन सकिन्छ । उक्त अन्तर्क्रियाबाटै प्रस्ट बुझिन्थ्यो, हाइपर फन्डमा खाडीदेखि अस्ट्रेलिया, पोर्चुगल, मकाउ, मलेसियालगायत देशमा छरिएका नेपालीले लाखौं रुपैयाँ लगानी गरिरहेका छन् । स्वदेशमै रहेकाहरूले पनि यस्तै खालका अनेकन भर्चुअल प्लेटफर्ममा डलर लगानी गरेर सदस्यता बनिरहेका छन् । राष्ट्र बैंकका प्रवक्ता देवकुमार ढकाल नेपालमा क्रिप्टोकरेन्सीको कारोबार र नेपालभित्रबाट अनुमति नलिई डलरमा लगानी गर्नु गैरकानुनी काम भएको बताउँछन् । विगतमा पनि नेटवर्किङ शैलीमा यस्ता कारोबार भएका थिए । स्वदेश वा विदेशमा हुने त्यस्ता कारोबार अवैध हुन्, उनले भने, डलर देशका लागि भ्यालुएबल कुरा हो । कसैले डलर विदेश पठाएको मात्रै थाहा भयो भने पनि कारबाही हुन्छ । उद्योग वाणिज्य तथा आपूर्ति मन्त्रालयअन्तर्गत वाणिज्य आपूर्ति तथा उपभोक्ता संरक्षण समितिले पनि असार ३० मा विज्ञप्ति निकालेर पछिल्लो समय अनलाइन माध्यमबाट फैलिरहेको नेटवर्किङ शैलीको कारोबारबारे चासो देखाएको थियो । हाइपर फन्ड, जोसियल, सीआरयू, विन्टर, क्राउड वन, सोलेम्याक्स, प्वाइन्ट विसलगायत स्वदेशी तथा विदेशी व्यक्ति, फर्म, कम्पनीहरूले वस्तुको प्रत्यक्ष बिक्रीका नाममा गैरकानुनी रूपले अनलाइन माध्यमको प्रयोग गरी नेटवर्किङ शैलीमा व्यवसाय सञ्चालन गरेको विज्ञप्तिमा उल्लेख थियो । तर, हाइपर फन्डलगायत यस्ता अनेक प्लेटफर्ममा नेपालमै बसेर एजेन्टमार्फत र डिजिटिल प्लेटफर्ममार्फत डलरमा लगानी गर्नेहरूको संख्या धेरै छ । कानुनले बर्जित गरेको थाहा हुँदाहुँदै पनि हजारौं नेपालीले देशभित्र र बाहिरबाट नेटवर्क शैलीका यस्ता अनलाइन प्लेटफर्ममा भर्चुअल कुराकानीकै विश्वासमा लगानी गरिरहेका छन् ।मनग्य मुनाफाको लोभन्युरोडमा कम्प्युटरका पार्टपुर्जाको व्यापार गर्ने श्रीधर (नाम परिवर्तन) ले अस्ट्रेलियामा बस्ने आफ्ना भाइले भनेपछि हाइपर फन्डबारे थाहा पाएको सुनाए । हाइपर फन्डका निम्ति काम गर्ने एक व्यापारी साथीलाई एक हजार डलर बराबरको नेपाली रुपैयाँ दिएपछि उनैले श्रीधरलाई सदस्यता दिलाइदिएका थिए । हाइपर फन्ड, जोसियल जस्ता अनलाइनमा आधारित नेटवर्किङबारे जानकार आईटी इन्जिनियर सन्तोष राउतलाई एक समय नजिकैका साथीभाइले हाइपर फन्डमा लगानी गर्न उक्साउँथे । तर हुन्डीकै माध्यमजसरी पैसाको कारोबार हुने, मुख्य सञ्चालक को हो भनेर पहिचान नहुने, भर्चुअल्ली फैलिएको संरचनाकै भरमा करोडौंको कारोबार हुनेजस्ता विशेषताका कारण उनले साथीभाइको कुरा पत्याएनन् । उनले सन् २०१६ मा अमेरिकी नागरिक रिचमन्ड बर्कस्ले सुरु गरेको नेटवर्क शैलीको विश्वव्यापी ठगी जालोको कथा फेरि दोहोरिन थालेको हो कि भन्ने चिन्ता व्यक्त गरे । रिचमन्डले भर्चुअल अफिस खडा गरेर आफ्नै डिजिटल क्वाइन रिचमन्ड बर्कस् डलर (आरबीडी) को घोषणा गरेका थिए । उनले लगानी गर्नेलाई प्रत्येक दिन १४ प्रतिशत मुनाफा दिने र प्रत्येक सप्तान्तमा आरबीडी प्वाइन्ट्स ०७ दिने घोषणा गरेका थिए । हाइपर फन्ड, जोसियल र क्राउड वानमा लगानी गरेका केही नेपालीहरूसँगको कुराकानीमा उनीहरूले भर्चुअल माध्यमबाट जोडेको सम्पर्क सूत्रको प्रयोग गरेर यसमा लगानी गर्ने र अरूलाई लगानी गर्न उत्प्रेरित गरिरहेको देखिन्छ । हाइपर फन्डका अधिकांश जुम मिटिङमा होस्टले एउटै कुरा बारम्बार दोहोर्याउँछन्, लगानी गर्नुस्, मनग्गे कमाउनुस् । परिवारको सपना पूरा गर्नुस् । असार २० को मिटिङमा आएका सयौं सहभागीलाई होस्ट योगेन्द्रले भनेका थिए, मैले ८ महिना ३ दिन निरन्तर मिहिनेत गरेर मंगलबार एकै दिनमा २३ लाख ७८ हजार ५ सय ७८ रुपैयाँ मुनाफा गरेँ । साउन १ मा सञ्चालित अर्को जुम मिटिङमा कतारको दोहामा कार्यरत एक नेपालीले हाइपर फन्डमा गरेको लगानीको अनुभव सुनाए । सानो नदीमा भएको माछालाई यो नै संसार हो जस्तो लाग्छ । तर जब त्यो माछा समुद्रमा पुग्छ उसलाई लाग्छ, संसार ठूलो छ । यो ग्लोबल अवसर हो, मिठो शैलीमा उनले भने । नेपालमा सञ्चालनमा आएर कानुनी रूपमै बन्द गराइएका र हजारौंलाई ठगी गरेको आरोप खेपेको पिरामिड शैलीको नेटवर्किङ व्यवसायको जस्तै संरचना हाइपर फन्डले पनि सञ्चालन गरेको देखिन्छ । युनिटी, हर्बो, गोल्ड क्वेस्ट जस्ता नेटवर्किङको जालो देशभित्र मात्रै थियो, हाइपर फन्डमा भने यो दुवै देखिन्न । भर्चुअल माध्यमबाट सञ्जाल विस्तार हुने, कार्यालयको भौतिक स्वरूप नदेखिने र देशबाहिरबाट सञ्चालन हुने । २०२० नोभेम्बरमा बीबीसी अफ्रिकाले क्राउड वान भनिने अनलाइनमा आधारित पिरामिड शैलीको नेटवर्किङ बिजेनसको झूटबारे पर्दाफास गरेको थियो । शिक्षा, घुमफिर, मोबाइल गेमिङलगायत अनेक क्षेत्रमा लगानी गरेको बताउने क्राउन वानले सन् २०१८ मा ब्लकचेनमा आधारित क्रिप्टो करेन्सी निर्माण गर्ने घोषणा गरेको थियो । अफ्रिकामा ठगी धन्दा मच्चाएको क्राउड वानमा नेपालीहरूले पनि लगानी गरेको देखिन्छ । यद्यपि त्यो कति ठूलो संख्यामा छ, भन्न सकिन्न । पोखराका कपडा व्यवसायी विजयराज बरालले पनि विदेशमा बस्ने एक साथीबाट नेटवर्किङ शैलीको क्राउड वानबारे थाहा पाएका थिए । ती साथीले केही हजार लगानी गर्न सके मनग्गे कमाइ हुने बताएपछि विजय पनि हौसिए । कान्तिपुरसँगको कुराकानीमा उनले करिब एक वर्षअघि आफूले सुरुमा १४ हजार र पछि गरेर झन्डै ७० हजार लगानी गरेको सुनाए । जसरी हाइपर फन्डमा लगानीका फरकफरक स्किम छन्, क्राउड वानमा पनि विभिन्न स्किम छन् । जसमध्ये विजयले सुरुमा सामान्य प्याकेज र पछि प्लाटिनम प्रो भन्ने प्याकेज किने । केही होला कि भनेर लगानी गरे पनि यस्तो लगानी गर्न म अरूलाई सुझाव दिन्न । मुनाफा भए पनि नेपाल ल्याउन गाह्रो रैछ, उनले भने, धेरै नेपालीले कुरा नबुझीकन क्राउड वान जस्ता प्लेटफर्ममा डलरमा लगानी गरिरहेका छन् ।कारोबारको माध्यम फेसबुक र युट्युब हाइपर फन्ड भनेर सर्च गरियो भने दर्जनौं फेसबुक पेज र प्रोफाइल मात्रै खुल्दैनन्, यसमा लगानी गर्न प्रोत्साहित गरिएका कैयौं भिडियो सामग्री युट्युबमा भेटिन्छन् । कानुनले अवैध भने पनि हाइपर फन्ड जस्ता प्लेटफर्ममा डलरमा लगानी गर्ने क्रम व्यापक बन्दै गइरहेको छ । यस्तो व्यापकताले सरकारले अवैध भने पनि दसौं हजार नेपालीको लगानी जोखिममा छ । यस्ता अवैध अभ्यासले हुन्डीको कारोबार फस्टाउने, कालोधनको ओसारपसार सजिलो हुने र क्राउड वानले अफ्रिका महादेशका दसौं हजारलाई फसाइदिएकै शैलीमा नेपालीको लगानी डुब्ने खतरा पनि उत्तिकै छ । जेठ ८ मा आरपी सिर्जन नामले चिनाउने राजेन्द्र पौडेलले आफ्नो युट्युब च्यानलमा हाइपर फन्डबारे रिभ्यु गरेका छन् । करिब दुई महिनामा उनले बनाएको भिडियो ७८ हजारभन्दा धेरैले हेरेका छन् । डिजिटल मार्केटिङबारे जानकार र आफूलाई व्यक्तिगत वित्तीय व्यवस्थापनको ट्रेनर ठान्ने उनले हजारौं नेपालीले हाइपर फन्ड र यस्तै डिजिटल स्किमबारे भिडियो बनाएका छन् । मनग्गे कमाइ हुने लोभमा हजारौं नेपालीले पैसा लगानी गरे पनि यस्ता कम्पनीको कुनै आधिकारिकता देखिन्न, उनले भने, उक्त रकम कहाँ लगानी गरेका छन् भन्ने प्रस्ट छैन । सोझै मुनाफा वितरण गरेको पनि थाहा लाग्दैन । उनले भनेजस्तै हाइपर फन्डले दिने मुनाफा मोलिक्युलर फ्युचर (एमओएफ) इथरियम नामक क्रिप्टोकरेन्सीमा दिन्छ । त्यसलाई भौतिक रुपैयाँमा रूपान्तरण गर्न विभिन्न क्रिप्टोकरेन्सी कारोबार गर्ने डिजिटल प्लेटफर्महरूको सहारा लिनुपर्छ । ओकेक्स तिनैमध्येको एक हो । हाइपर फन्डमार्फत प्राप्त एमओएफमा कर्न्भट गरेर त्यसबाट बिनान्से जस्ता क्रिप्टोकरेन्सी एक्सचेन्ज गर्ने डिजिटल प्लेटफर्ममार्फत नेपालका बैंक वा ईसेवामा रकम ल्याउने गर्छन् । तर यस्ता क्रिप्टोकरेन्सीको कारोबारमा सघाउने वा एक्सचेन्ज गर्ने सबै डिजिटल प्लेटफर्मलाई संसारका सबै देशहरूले मान्यता दिइसकेका छैनन् । नेपालमा सरकारी मान्यता नभए पनि लगानीकर्ताले विभिन्न बिचौलियामार्फत आम्दानी भित्र्याइरहेका छन् । यस्तो प्रक्रियामा उनीहरूले ह्वाट्सएपमार्फत अपरिचित बिचौलियाको सहारा लिन्छन् । हाइपर फन्ड जस्ता प्लेटफर्ममा गरिएको लगानी किन सोझो बाटो भएर सोझै डलरमा भुक्तानी हुँदैन ? किन चोर बाटोबाट मुनाफा ल्याउनुपर्छ ? यहींनेर लगानीकर्ताको लगानी असुरक्षित हुने खतरा हुन्छ, राजेन्द्रले भने । केन्द्रीय अनुसन्धान ब्युरोमा बसेर लामो समय काम गरेका एक प्रहरी अधिकारी लगानीको यस्तो शैलीले हुन्डी कारोबारीहरूलाई थप सजिलो बनाउने बताउँछन् । त्यसै त हुन्डीको अनुसन्धान गर्न जटिल भइरहेको छ, त्यसमाथि भर्चुअल सहयोगमा हुने यस्ता कारोबारले हुन्डीलाई सजिलो पार्ने र अनुसन्धान जटिल बनाउने देखिन्छ, उनले भने । नेपाल राष्ट्र बैंकका पूर्वकार्यकारी निर्देशक नरबहादुर थापा यस्ता खालका अन्तरदेशीय भर्चुअल नेटवर्कको कारोबारका नेपालीले डलरमै लगानी गर्ने गतिविधि कानुनी रूपमा अवैध हुने बताए । मनग्गे मुनाफाको प्रचार गरिने यस्ता आर्थिक लगानीका प्लेटफर्म के हुन् ? यसमा डलरमा लगानी गर्नु कानुनसम्मत हो कि हैन भन्ने जस्ता विषयमा राष्ट्र बैंकले आफैं वा अरू कुनै निकायलाई अनुसन्धान गर्न लगाउनुपर्छ, उनले भने, प्रतिबन्ध गर्न नसके पनि यसबारे खुला छलफल गराउने हो भने नेपालभित्र र प्रवासमा रहेका नेपालीले सही निर्णय लिन सक्छन् ।यसरी भइरहेछ कारोबारविद्यमान नियमनकारी संयन्त्रको छिद्र छलेर नेपालबाटै डलरमा लगानी गर्न सकिने साइटहरूका कारण पनि अवैध भनिएको यस्तो कारोबार फस्टाइरहेको छ । प्याक्सफुल डटकम त्यस्तै एउटा साइट हो । जसले नेपालमै बसेर डलरमा हाइपर फन्ड जस्ता भर्चुअल प्लेटफर्ममा लगानी गर्न, क्रिप्टोकरेन्सी किन्न सघाइरहेको छ । नेपाली बैंक वा ईसेवा, खल्ती अथवा कनेक्ट आईपीएस जस्ता डिजिटल पेमेन्ट सेवा प्रदायकबाट प्याक्सफुल डटकमका एजेन्टको नेपाली खातामा रकम हालिदिएपछि उसले उक्त रकम बराबरको डलर प्याक्सफुल डटकमको खातामा देखाइदिन्छ । त्यसबाट सोझै हाइपर फन्ड जस्ता माध्यममा लगानी गर्न अथवा बिनेन्स जस्ता क्रिप्टोकरेन्सीको कारोबारमा सघाउने साइटमा डलर सारेर क्रिप्टोकरेन्सी किन्न सकिन्छ । ईसेवाका प्रमुख कार्यकारी अधिकृत सुवास शर्माले हाइपर फन्ड जस्ता प्लेटफर्ममा हुने लगानीमा ईसेवाको प्रयोग भइरहेको बारे आफूहरूलाई थाहा नभएको बताए । ईसेवा पैसा ट्रान्सफरका निम्ति मात्रै प्रयोग गरिने भएकाले उक्त रकम कुन प्रयोजनमा कसले र किन ट्रान्सफर गर्यो भन्नेबारे आफूहरू जानकार नहुने उनको भनाइ छ । गैरकानुनी गतिविधिमा प्रयोग गर्न हाम्रो माध्यम उपयोग भएको थाहा भएसम्म रोक्छौं, शर्माले भने, शंकास्पद कारोबार थाहा पाए नियमनकारी निकायलाई खबर गरिहाल्छौं ।"
लोकतान्त्रिक हक कुण्ठित गर्ने कुचेष्टा,"सरकारले गृह मन्त्रालयमार्फत गत शुक्रबार र आइतबार एकपछि अर्को विज्ञप्ति जारी गरी संविधानप्रदत्त अभिव्यक्ति स्वतन्त्रताको हक कुण्ठित गर्ने चेष्टा गरेको छ । दार्चुला काण्ड र एमसीसीलगायतका विषयमा भएका केही विरोध प्रदर्शनहरूलाई लिएर गृहले मित्रराष्ट्रसँगको सम्बन्धमा आँच आउने गतिविधि बढेको भन्दै कारबाहीको चेतावनी नै दिनु अस्वाभाविक मात्र होइन, आफैंमा असंवैधानिक तथा गैरकानुनी पनि छ । सरकारले उच्छृंखल गतिविधि नगर्न सचेत गराएको बहानामा विरोध प्रदर्शनलाई नै निरुत्साहित गर्न खोज्नु न्यूनतम लोकतान्त्रिक मान्यताकै विरुद्धमा छ । हरेक विरोध प्रदर्शन अवश्य पनि निश्चित मर्यादाको सीमाभित्र हुनुपर्छ, हाम्रो संविधानले नै त्यस्तो सीमाको बोध गराएको पनि छ । तर, सामान्य विरोध प्रदर्शन भैरहेका बेला नै त्यसलाई अतिरञ्जित गर्दै गृह मन्त्रालयका अधिकारीले कारबाहीको चेतावनी दिँदै विज्ञप्ति निकाल्नु अस्वीकार्य र आपत्तिजनक छ । आफ्ना नागरिकमाथिको यस्तो अनुचित धम्कीलाई फिर्ता लिएर सरकार आफैंले लोकतान्त्रिक आचरणभित्र रहेर राज्य सञ्चालन गर्नु जरुरी छ । सरकारी विज्ञप्ति डरलाग्दो किन छ भने, यसले सडकमा भएगरेका विरोध प्रदर्शनहरूलाई मात्र बार हाल्न खोजेको छैन, सञ्चारमाध्यम र सामाजिक सञ्जालमा हुने टीकाटिप्पणीमाथि पनि निगरानी गर्ने बताएर अभिव्यक्ति स्वतन्त्रतामाथि अंकुश लगाउने दुस्साहस गरेको छ । मित्रराष्ट्रको सहयोगमा सञ्चालित विकास आयोजना, त्यहाँ कार्यरत कर्मचारी, विदेशी नागरिक र तिनको सम्पत्तिलाई लक्ष्य गरी प्रत्यक्षपरोक्ष रूपमा सञ्चारमाध्यम र सामाजिक सञ्जालमा नकारात्मक टीकाटिप्पणी गर्ने, धम्कीपूर्ण अभिव्यक्ति दिनेजस्ता गतिविधिको सूक्ष्म निगरानी गरिने उल्लेख गरेर सरकारले पत्रकार र आम नागरिकमा सेल्फ सेन्सरसिप को सन्त्रास छर्न चाहेको देखिन्छ । सरकारले बुझ्नुपर्छ जनतालाई शासकले निगरानी गरिरहेको छ भनेर बिग ब्रदर को भय देखाउनु र सेल्फ सेन्सरसिप को अस्त्र फ्याँक्नु सरासर अधिनायकतावादी शासनको चरित्र हो । लोकतान्त्रिक शासन व्यवस्थामा यस्तो निरंकुश हर्कतको कुनै गुन्जायस हुनु हुँदैन । पछिल्लो समय एमसीसी सम्झौतादेखि नेपाली आकाशमा अनुमतिबिना भारतीय हेलिकोप्टर उडाइएको र तुइन घटनामा संलग्न एसएसबीका सुरक्षाकर्मीलाई कारबाही नभएको भन्दै सञ्चारमाध्यम र सामाजिक सञ्जालमा विभिन्न टीकाटिप्पणी र सडकमा प्रदर्शनहरू भैरहेका छन् । यिनै गतिविधिलाई निरुत्साहित गर्न गृहले विज्ञप्ति जारी गरेको देखिन्छ । अहिलेसम्म भएगरेका प्रदर्शनहरू सरकारले भनेबमोजिम न उच्छृंखल छन् न निन्दनीय नै । फेरि यस्ता खाले प्रदर्शनहरू नेपालमा नौला पनि होइनन्, जुनसुकै विरोध प्रदर्शनका सामान्य शैली मात्र हुन् । सामान्य विरोधलाई पनि असामान्य रूपमा लिई नियन्त्रण गर्न खोजेर सरकार आफैंले भने असामान्य चरित्र प्रदर्शन गरेको छ । राष्ट्र तथा नागरिक सरोकारको मुद्दामा ध्यान नदिने, आफ्नो उत्तरदायित्वप्रति पिठ्यूँ फर्काउने तर त्यसप्रति भएका जनविरोध दबाउन खोज्नाले सरकारको स्वेच्छाचारी प्रवृत्ति उजागर गरेको छ । यसले सरकार कतै नागरिकको मौलिक हक छिन्न उद्यत त छैन भन्ने आशंका त उब्जाएको छ नै, सत्ता सञ्चालन गर्नेहरू कोप्रति बढी जवाफदेह छन्, नेपाल राष्ट्र तथा नेपाली जनताप्रति वा कुनै अमुक देश तथा शक्तिप्रति भन्ने जबर्जस्त प्रश्न पनि जन्माएको छ । कसलाई रिझाउन यसरी जनता अत्याउन खोजेको भन्ने सवाल यहाँ अहम् छ । सरकारले त आफ्ना नागरिकले उठाएको आवाजलाई ग्रहण पो गर्नुपर्छ, त्यसबाट आफ्नो कर्तव्यपथबारे बोध गर्नुपर्छ । त्यस्तो आवाज नै नउठोस् भन्ने चाहना राख्नु भने कसै गरी लोकतान्त्रिक आचरणभित्र पर्दैन । गृहले शुक्रबार यस्तो विज्ञप्ति निकालेपछि पूर्वमन्त्री तथा नागरिक समाजका अग्रणी देवेन्द्रराज पाण्डेले एक ट्वीट गरे, पञ्चायतकालमा त दातृ समूह र तिनका सहायताको चरित्र, स्वार्थबारे मनग्गे टिप्पणी गरियो । अब गणतन्त्रमा महत्त्वपूर्ण राजकीय निकायबाट यस्तो फाल्तु कुरा । हैट ! सरकारले कुन हदसम्म अलोकतान्त्रिक बेहोरा देखाएको रहेछ भनेर बुझ्न पाण्डेको यही टिप्पणी पर्याप्त छ । तसर्थ, सरकारले यो विज्ञप्तिउपर भएका आलोचनाहरूको आलोकमा आफ्नो अनुहार ऐनामा हेर्नुपर्छ, र आफूलाई सच्याउनुपर्छ । गृहका कुनै खास अधिकारीले मात्र आफूखुसी यस्तो विज्ञप्ति निकाल्ने दुष्प्रयत्न गर्न सक्दैनन्, यसमा पक्कै पनि राजनीतिक नेतृत्वको हात छ । हिजो जनता आफैंले लडेर निरंकुशता अन्त्य गरी ल्याएको लोकतान्त्रिक गणतन्त्रमा आज उनीहरूकै मुख थुन्ने चेष्टा गर्नु आफ्ना लागि पनि महँगो पर्न सक्छ भन्ने हेक्का शासकहरूले राख्नुपर्छ । हाम्रो संविधानले कानुनबमोजिमबाहेक कुनै पनि व्यक्तिलाई वैयक्तिक स्वतन्त्रताबाट वञ्चित नगरिने सुनिश्चित गरेको छ, विचार र अभिव्यक्तिको स्वतन्त्रता र बिनाहातहतियार शान्तिपूर्वक भेला हुने स्वतन्त्रता को प्रत्याभूति दिलाएको छ । निश्चय पनि यी अधिकारका संवैधानिककानुनी सीमाहरू छन् । राष्ट्रिय अखण्डतामा आँच पुर्याउन, जातीय द्वन्द्व भड्काउन, कसैको जीउज्यान तथा सम्पत्तिमाथि आक्रमण गर्न तथा धम्की दिन निश्चय पनि पाइँदैन; त्यस्तो भएको पाइएमा सरकारले कानुनबमोजिम कारबाही गर्नैपर्छ । र, आफ्ना टिप्पणी तथा प्रदर्शनहरूलाई मर्यादित बनाउनु सम्बन्धित व्यक्ति तथा आयोजक स्वयंको दायित्व हो, यसप्रति उनीहरू जिम्मेवार हुनु पनि पर्छ । तर संवैधानिक परिधिभित्रै रहेर विरोध प्रदर्शन गर्न पाउने नागरिक हकलाई भने कुनै पनि शासकीय सनकका भरमा छिन्न कदापि पाइँदैन ।"
अक्षमहरूको आश्रयस्थल होइन निजामती,"यस वर्षको निजामती सेवा दिवसले तय गरेको पञ्चवर्षीय नारा हो व्यावसायिक र सृजनशील प्रशासन : विकास, समृद्धि र सुशासन । नारा आकर्षक छ र यसले शासनसुशासनका सबै पक्ष समेटेको छ । नाराको अघिल्लो भाग अहिले सेवाभित्र सबभन्दा खड्किएको विषय हो भने पछिल्लो अंश यसको अन्तिम साध्य वा आदर्श लक्ष्य । निजामती सेवाभित्र व्यावसायिकता मर्दै गएको तथ्य जगजाहेरै छ । राजनीति राजनीतिज्ञहरूको क्षेत्र हो भने प्रशासन व्यावसायिक समूहहरूको खेलमैदान । राजनीतिक रेफ्रीको अनुशासनभित्र रहेर कर्मचारीहरूले आआफ्ना व्यावसायिक क्षमताबमोजिम काम गरेमा शासनसुशासन ठीक हुने हो । यसैका लागि निष्पक्ष र तटस्थ निजामती सेवाको व्यवस्था गरिएको हो ताकि यसको स्थायित्व, निरन्तरता, विश्वसनीयता र यसबाट विकास हुने व्यावसायिकताको लाभ लिन सकियोस् । मन्त्रीहरूको खुला र ताजा दिमाग तथा कर्मचारीहरूको विशेषज्ञता र अनुभवले प्रशासन प्रभावकारी हुन्छ । व्यावसायिकताको प्रवर्द्धन गर्न विशेष योग्यता भएका कर्मचारीहरूको संख्यात्मक वृद्धि हुनुपर्छ । कर्मचारीहरू विज्ञ हुनुभन्दा स्विस नाइफ जस्तो जेमा पनि काम गर्ने अर्थात् सर्वज्ञानसम्पन्न हुन खोज्ने र राजनीतिक नेतृत्वले सल्लाहकार, परामर्शदाता आदिका नाममा आफ्ना आसेपासेहरूलाई राजनीतिक नियुक्ति दिएरनिजामती सेवालाई अव्यावसायीकरण गर्ने खेल जारी छ । निजामती सेवालाई विशिष्टताका आधारमा सेवा, समूहभित्र आबद्ध गराउने प्रयासलाई कर्मचारीहरूकै मिलेमतोमा कमजोर पार्दै लगियो । सेवा, समूह सञ्चालनसम्बन्धी नियमहरूमा भएका संशोधनको अध्ययन गर्ने हो भने स्वार्थहरूको खेल स्पष्ट बुझ्न सकिन्छ । पद वर्गीकरण योजना२०२७ तत्कालीन मुख्य सचिवकै अध्यक्षताको समितिले तयार पारे पनि त्यत्तिकै दराजमा थन्क्याइयो । निजामती सेवा ऐन२०४९ ले तहगत प्रणालीमा रूपान्तरण गरी एकीकृत निजामती सेवामा लैजान गरेको व्यवस्था किन लागू भएन ? कानुनले गरेको व्यवस्था लागू नगर्ने अनि त्यही नारा दिनाले व्यावसायिकता शब्दमाथि नै ठट्टा हुन गएको छ ।व्यावसायिक कर्मचारीहरू आफ्नो विज्ञता उपयोग गरी राजनीतिक विचारधाराभन्दा माथि उठेर नीति द्विविधा (पोलिसी डिलेमा) को सही समाधान दिन्छन् र निर्धारित नीतिको निष्पक्ष कार्यान्वयन गर्छन् भन्ने मान्यता छ । अमेरिकी राष्ट्रपतिको निर्वाचनमा समेत यो विषयले बहसको रूप लिएको देखिन्छ । क्लिन्टन र ओबामाले वन्करी अर्थात् शासनमा सक्षमता, विज्ञता र विशेषज्ञतामा जोड दिएका थिए भने स्यान्डर्सले विज्ञहरूले अवसर पाइसकेकाले अब नैतिकतावान् र आमूल परिवर्तनकामी (र्याडिकल) हरूको आवश्यकता छ भनेका थिए । जे होस्, अमेरिकाजस्तो लामो समय लुट प्रणाली मा प्रशासन चलाएको देशले समेत व्यावसायिकतामा जोड दिएको देखिन्छ । निजामती सेवालाई विविध व्यावसायिकहरूको समग्र रूप भन्ने गरिन्छ । राज्य सञ्चालनका जटिल कामहरू कुशलतापूर्वक गर्न विभिन्न योग्यता, सीप र ज्ञानको आवश्यकता पर्छ । निजामती सेवाभित्र सीमित क्षेत्रमा विशेषज्ञता दिलाउने उद्देश्यले विभिन्न सेवासमूह गठन गरी उनीहरूको वृत्ति विकास त्यहीँभित्र सुनिश्चित गरिएको हो । यसरी विशिष्टीकरण गरिएकाहरूबाट प्रभावकारी र गुणस्तरीय सेवा प्रवाह हुन सक्छ भन्ने विश्वास गरिन्छ । सार्वजनिक सेवामा बढ्दै गएको जटिलताले विशेषज्ञताको माग बढ्दै गएको हो । यो माग प्राविधिक सेवाहरूका लागि मात्र नभएर अप्राविधिक सेवाहरूभित्र पनि निश्चित तहसम्म लागू पनि हुन थालेको छ । त्यसैलाई मध्यनजर गरेर नेपालको निजामती सेवाभित्र पनि विभिन्न सेवासमूह गठन गर्न थालिएको हो । उच्चस्तरका व्यवस्थापकीय पदहरूमा भने लामो समयसम्म सामान्य (जनरालिस्ट) हरू बढी प्रभावकारी हुन्छन् भन्ने मान्यताले काम गर्यो । ब्रिटिस इन्डियामा, पछि ब्रिटेनमा र भारतमा सचिव पदमा प्रशासन सेवामा रहेकाहरूको एकाधिकारजस्तै बन्न गयो । पछि कार्यकारी सेवा गठन गरी यसमा प्रवेश पाउनेहरूलाई सचिव वा स्थायी सचिवमा लैजाने क्रम सुरु भएको देखिन्छ । अहिलेको मान्यता के हो भने, सबभन्दा उच्च तहको सचिवजस्तो पदमा पदोन्नति हुन विशिष्टीकृत सामान्य सेवाको कर्मचारी वा सामान्यीकृत विशेषज्ञ हुनु आवश्यक हुन्छ । यसो भन्नुको अर्थ कोही प्राविधिक विशेषज्ञ छ भने उसले प्रशासकीय अनुभव हासिल गर्नुपर्छ र सामान्य अप्राविधिक छ भने आफ्नो क्षेत्रको कामको विशेषज्ञजस्तै भइसक्नुपर्छ ।अन्य सार्वजनिक सेवाहरूको समेत नियन्त्रक, चालक र समन्वयकर्ताको भूमिका निर्वाह गर्नुपर्ने निजामती सेवा सुस्त र अक्षम (डल एन्ड इनकम्पिटेन्ट) हरूको आश्रयस्थल हुनु हुँदैन । राज्यको सेवा सर्वोत्कृष्टले मात्र गर्नेछ (वन्ली द बेस्ट स्याल सर्भ द स्टेट) भन्ने नारा नै योग्यता प्रणालीका समर्थकहरूले लगाएका थिए । विडम्बना, सरकारी सेवाले असाधारण प्रतिभाहरूलाई खास आकर्षित गर्न सकेको देखिँदैन । जेजति प्रतिभाहरू सेवामा प्रवेश गरे, उनीहरूले पनि रुल, रुटिन र रेडटेप को भुमरीमा फस्न पुग्दा सृजनशीलता प्रदर्शन गर्न सकेका छैनन् । निजामती सेवा सृजनशील हुन नसक्नुमा सार्वजनिक कोष प्रयोग गर्ने छुट नहुनु पनि हो । नवप्रवर्तनका लागि काम गर्दा असफल भइयो भने सरकारी कोषको अपव्यय भएको मानिन्छ । भूललाई छुट नदिने हो भने कसैले पनि नयाँ प्रयोग गर्ने आँट गर्दैन । त्यसैले निजी क्षेत्रले चामत्कारिक प्रवर्तन गर्दा पनि सरकारी क्षेत्र यथास्थितिमै रमाइरहेको देखिन्छ । सिलिकन भ्यालीमा असफलताका लागि नै उत्सव मनाइन्छ । असफलताबाट पनि ठूलो शिक्षा लिन सकिन्छ । त्यसैले त्यहाँ दुइटा सन्देश दिने गरिन्छ पहिलो, फेल फरवार्ड अर्थात् तिमी असफल भयौ र भविष्यमा असफल हुने सम्भावना घटायौ । दोस्रो, फेल फास्ट अर्थात् असफल हुने सम्भावना देख्यौ भने तत्काल प्रक्रिया रोक्ने । सरकारी सेवा प्रक्रियामुखी हुनुले पनि सृजनशीलता रोक्छ । त्यसैले अति आवश्यक प्रक्रिया मात्र केन्द्रले तोकिदिएर अन्य प्रक्रिया डिफल्ट रुल्स बाट तय गर्न सक्ने व्यवस्था गरिएमा यसमा सुधार ल्याउन सकिन्छ । कर्मचारीहरूको सृजनात्मक क्षमता अभिवृद्धि गर्न ब्लड सर्कुलेसन भनिने अभियान केही देशमा चलाइएको छ । यसमा सरकारी कर्मचारीहरूलाई उच्च अध्ययनका लागि आर्थिक सहयोग दिने, निजी र गैरसरकारी क्षेत्रमा काम गर्न सेकन्डमेन्ट मा खटाउने, तलबी बिदा दिने, जिम्मेवारी हेरफेर गर्ने जस्ता औजारहरू प्रयोगमा ल्याइएको देखिन्छ । साउदी अरेबियाले सरकारी अधिकारीहरू र व्यापारिक, प्राज्ञिक, परामर्शदात्री संस्थाका सयौं विशेषज्ञको नेटवर्क नै बनाएको छ । अहिले नयाँ अवधारणा पनि विकास भइरहेको छ प्रवर्तनचालित सरकार (आईडीजी) । अब सरकार सहयोगीको भूमिकाबाट प्रवर्तनको अगुवा हुनुपर्छ भन्ने यसको मान्यता छ । यसका लागि केही विशिष्ट संस्थाहरू गठन गरेर सरकारी प्रक्रिया र व्यवहारबारे अध्ययन गर्ने जिम्मेवारी दिइन्छ । यदि अब पनि नवप्रवर्तक हुन सकेन भने हाम्रो सरकार क्रिप्टोकरेन्सी, आर्टिफिसियल इन्टेलिजेन्स, चालकविहीन कार, साइबर क्राइमजस्ता तीव्र रूपमा विकास भइरहेका क्रियाकलापलाई नियमन गर्नसमेत असमर्थ हुनेछ । हाम्रो निजामती सेवाले ब्रिटिस ह्वाइटहल मोडल को योग्यता प्रणाली, तहगत सोपानजस्ता गुणहरू नक्कल गरेको देखिन्छ । यस मोडलको आलोचना सुस्त र प्रक्रियामुखी व्यवहारले भएको छ । अमेरिकी पूर्वराष्ट्रपति विल्सनले भनेका थिए, कर्मचारीहरू पुरानो युद्ध लड्न तयार पारिएका सेनाजस्ता छन् न कि नयाँ युद्ध लड्न ।यी उदाहरणहरू हाम्रो निजामती सेवाको सुधारका लागि अनुकरणीय हुन सक्छन् । जुन देशले आफैं नवप्रवर्तन र आविष्कार पनि गर्न सक्दैन र अरूबाट पनि सिक्दैन, त्यो देशको प्रशासन असफल हुने निश्चित छ । हामी निजामती सेवा दिवस मनाउँदै छ ौं । दिवस मनाउनुको अर्थ हुन्छ संस्थाको गौरवपूर्ण अतीतबाट प्रेरणा लिन, विगतका कमजोरीबाट सिक्न र भविष्यप्रति आशा जगाउन ग्य्रान्ड सुरुआत गर्नु । यस देशका नागरिकहरूप्रतिको जवाफदेही कति निर्वाह हुन सक्यो ? जनताको डार्लिङ हुन किन सकिएन ? किन समाजका सबै वर्ग निजामती सेवाप्रति सकारात्मक देखिँदैनन् ? के लोकतान्त्रिक गणतन्त्रअनुरूप संस्थाले आफूलाई रूपान्तरित गर्न सकेको छ ? यी र यस्तै आत्मालोचनाबाट भविष्यको राम्रो मार्गचित्र बनाउन सक्नुपर्छ । अहिले तय भएको नारा त केवल आदर्श मात्र हो, त्यसको प्राप्तिका लागि ससाना पाइला पहिले चाल्नु आवश्यक छ । जनतासँगको सम्पर्क कडी सरकारी निकायहरूमा जनताको पहुँच बढाउन र्याम्प बनाउने, उनीहरूलाई सरकारी निकायहरूमा संस्थागत र प्रक्रियागत रूपमा संलग्न गराउने व्यवस्था गरिनुपर्छ । लोकतन्त्रमा जनताको स्वामित्व नभएका संस्थाहरू काम लाग्दैनन् । त्यसैले नागरिक कचहरी, सिटिजन जुरी, नागरिक परामर्श समिति, प्रबुद्ध सिनेट आदि जे नाममा भए पनि नागरिकहरूको संलग्नता बढाउनतिर प्रयास हुनुपर्छ । निजामती कर्मचारीहरूले आफ्ना कामकारबाही पारदर्शी बनाएमा जनविश्वास आर्जन हुन्छ । नागरिकहरूसँग अन्तरक्रिया र सम्बन्ध स्थापित गर्ने मञ्च र क्षेत्रहरूको व्यापक विस्तार गर्न थाल्नुपर्छ । कर्मचारीहरूको मूल्यांकनमा उनीहरूको केही भूमिका हुनुपर्छ । अहिले ७२० डिग्रीको मूल्यांकन प्रणाली लागू भएका उदाहरण छन् । सबभन्दा महत्त्वपूर्ण कुरा, पुरानो संस्कृति परिवर्तन गर्नु हो । शासकीय शैलीमा सेवा दिने होइन कि सेवा दिएर शासन गर्न सिकाउने कर्मचारीतन्त्र अहिलेको आवश्यकता हो । सेवाग्राही नागरिकसँगै बसेर सेवाको डिजाइन डेलिभरी मा सहउत्पादन गर्ने काम सामुदायिक प्रहरी र सामुदायिक वनमा सुरु गरिएकै हो । यसलाई व्यापक बनाउँदै लैजानुपर्छ । सरकारी कार्यालयहरूलाई नैतिक संगठन का रूपमा विकास गर्न नैतिक पूर्वाधारको तयारीमा लागिहाल्नुपर्छ । यी पूर्वाधारबेगर नैतिक संगठनको नाराको औचित्य हुन्न ।नेपालका अधिकांश निजामती कर्मचारीले जागिरे जीवनभर एक पटक पनि तालिम लिएका हुँदैनन्, जबकि केही देशमा निश्चित अवधिमा तालिम पाउनु कर्मचारीको हकका रूपमा ऐनमै व्यवस्था गरिएको देखिन्छ । जर्मनी र फ्रान्समा त तीन वर्षभन्दा बढी अवधिको तालिमपश्चात् मात्र काममा खटाउने गरिन्छ । नेपालमा पनि सेवा प्रवेशबाहेक प्रत्येक तीन वर्षमा तालिम दिनैपर्ने प्रावधान निजामती सेवा ऐनमै राखियोस् । नयाँ प्रयोग र अन्वेषण गर्नेहरूका लागि निजामती सेवा दिवसको सन्दर्भ पारेर नवीन प्रयोगको प्रदर्शनी को आयोजना गरी यसमा उत्कृष्ट हुनेलाई पुरस्कृत गर्ने परम्पराको थालनी गर्न सकिन्छ । सार्वजनिक सेवामा सुधारका लागि निरन्तर अन्वेषण र अनुसन्धान गर्न सार्वजनिक सेवा प्रवर्तन केन्द्रको स्थापना गरेर पर्याप्त स्रोतसाधन उपलब्ध गराउनुपर्छ । निजामती सेवा नागरिक सेवा भएकाले यसको प्रभावकारिताबेगर हाम्रो लोकतन्त्रका मूल्यहरूको वितरण हुन सक्दैन । त्यसैले त यसलाई राज्यको चौथो शाखा (फोर्थ ब्रान्च) भनिएको हो । राजनीतिले फड्को मारेको छ र तदनुरूप यस सेवाले लय मिलाउन नसकेकाले समस्या हँदै छ । यसलाई ध्यानमा राखेर संस्था स्वयंले आत्मसुधारमा ध्यान दिन जरुरी छ ।अन्तमा, फिलिपिन्समा सेप्टेम्बर महिनाभरि सिभिल सर्भिस डे मनाइन्छ, कहिले एन्टीरेडटेप को नारा दिएर त कहिले जनताको मन छुने अन्य नारा दिएर । जापानमा स्प्रिङमा मात्र माग राख्न र आन्दोलन गर्न पाइन्छ, त्यहाँका कर्मचारीले विरोधको ब्यानरसहित एक घण्टा बढी काम गरेर विरोध गरेका थिए । नेपालका निजामती कर्मचारीहरूले आफ्नो दिवस मनाउँदा जनताको सहानुभूति पाइने यस्तै उपायको खोजी किन नगरेका होलान् ? आशा छ, एउटा पूर्वनिजामती कर्मचारीको सुझावबारे भविष्यमा सोचिने नै छ ।"
राज्यप्रति द्वन्द्वपीडित रुष्ट,"ओभाएनन् पीडितका आँखा समाचारले निकै दुःखी बनायो । जनयुद्धका बेला राज्य र विद्रोही पक्षको चपेटामा परेर बेपत्ता हुने, मारिने र घाइते हुनेहरूका कथाहरू अनगिन्ती छन् । सशस्त्र युद्धको अन्त्य भई तत्कालीन युद्धरत माओवादी सरकारमा छ, अहिले । उसकै नेतृत्वमा पनि सरकार गठन नभएको हैन तर द्वन्द्वमा पिल्सिएकाहरूको मुद्दा जहिले आझेलमै परिरहनु गैरजिम्मेवारीको पराकाष्ठा नै हो । हिजो लडाइँमा आदेश दिनेहरू आज मन्त्री छन् । तैपनि बेपत्ता नागरिकको न्यायका लागि राज्य ब्युझँदैन । कैयौं चेलीको सिउँदो पुछियो, कैयौं बालबालिका अभिभावकविहीन भए, आमाहरू अझै अपहरणमा परेको सन्तान आउला कि भन्दै बोटो हेरिरहन्छन् । कोही श्रीमान्को यादमा विक्षिप्त छन् भने कोही श्रीमतीको । हिजो राज्य पक्षका सेनालाई लडाइँमा आदेश दिने र विद्रोही पक्षका कमान्डर आज सँगै सत्तामा हुँदा पनि बेपत्ता नागरिकको व्यथा थाहा नपाएजस्तो गर्नु राज्यको चरम कमजोरी हो । व्यवस्था फेरियो, मुलुक संघीय गणतन्त्रमा छ । सँगै लडाइँमा हिँडेका नेताहरूको जीवनस्तर फेरियो । हिजोसँगै दालमोठचिउरा खाँदै आदेश दिनेहरू आज महलमा चौरासी व्यञ्जनको स्वाद लिइरहेका छन् । आदेश पालना गर्नेहरू भने शरीरमा गोलीका छर्रा बोकेर एक छाक खानाका लागि भौंतारिरहेका छन् । सत्तामा पुगेकाहरूलाई बेपत्ता तथा घाइतेहरूको पीडाले पोलेको छैन । लडाइँमा बेपत्ता, घाइते तथा मृत्यु हुनेहरूलाई उचित क्षतिपूर्ति दिने जिम्मा राज्यले लिनुपर्छ । उनीहरूका सन्तानलाई उचित शिक्षाको अवसर जुराउन र बेपत्ता पारिएकाहरूको अवस्था पत्ता लगाउन राज्यले चासो दिनुपर्छ । जनतालाई न्याय दिलाउने राज्यको अहम् कर्तव्य हो । गठबन्धन होस् या एकल, जुनसुकै प्रकृतिको सरकार भए पनि जनताको न्याय राज्यको पहिलो प्राथमिकतामा पर्नुपर्छ । जनताको पीडालाई राज्यले नजिकबाट नियाल्ने प्रयास गर्नुपर्छ । द्वन्द्वमा परेर बेपत्ता भएकाहरूको खोजीका लागि राज्यले कुनै पनि सम्झौता गरेर पन्छिन खोज्नु हुँदैन । जनताको अभिभावक सरकार हो । सरकारले जनताको पीडा नसुनेजस्तो गर्नु न्यायिक शासनको अभ्यास हैन । बेपत्ता तथा घाइतेहरूको पीडाले त सबैभन्दा धेरै तत्कालीन विद्रोही पक्ष अहिलेको सत्ता पक्ष माओवादीलाई पोल्नुपर्ने हो । गोविन्द विक, बूढानीलकण्ठ१२, काठमाडौं"
प्रधानमन्त्रीको मौनता,"बरालिँदै प्रधानमन्त्री समाचारले जोकोहीलाई खिन्न बनाउँछ । पूर्वप्रधानमन्त्री केपी शर्मा ओलीले संसद् विघटन गरेर बीजारोपण गरेको अन्योल झाँगिएर बनेको असहज स्थितिको लाभ उठाउँदै शेरबहादुर देउवा प्रधानमन्त्री बन्न पुगेका हुन् । तर, उनले गरेका पछिल्ला कामहरूले सबैलाई आश्चर्यमा पारेका छन् । प्रधानमन्त्री बनेपिच्छे कुनै न कुनै आलोच्य कामको कीर्तिमान बनाउने देउवाले यसपालि पनि तुइन प्रकरण र भारतले नेपाली बस्तीमाथि हेलिकप्टर उडाएको विषयमा मौनता साँधेर त्यसको छनक दिएका छन् । यति संवेदनशील विषयमा समयमै कूटनीतिक माध्यमबाट कुनै आपत्तिजनक प्रतिक्रिया भारतसमक्ष नपठाएको देख्दा, उनको बरालिँदो व्यवहारको पराकाष्ठा स्वतः साबित हुन्छ । परराष्ट्रमन्त्रीसमेत रहेका देउवाको यस्तो व्यवहार दुःखलाग्दो छ । महेशप्रसाद ढुंगाना, नयाँबानेश्वर, काठमाडौं"
यौनरोगको परीक्षण र निदान,"रोग लुकाउँदा झन् पीडा समाचार पढेपछि त्यसैमा केही थप्न मन लाग्यो । काठमाडौंका १६ २५ वर्षका किशोरीका पीडामा आधारित समाचारले सिंगो मुलुककै प्रतिनिधित्व गर्छ । यौनांग चिलाउने, दुख्ने, एकातिरको भाग सुन्निने र लत्रनेजस्ता समस्या भएका किशोरीहरूले संकोच र डरका कारण समयमै परीक्षणउपचार गराउन सकेका छैनन् । फलस्वरूप कम खर्चमा र तनावरहित तरिकाले समाधान हुने चर्म तथा यौनांग संक्रमण पनि दीर्घ समस्यामा परिणत हुन गई बाँझोपन, सिफिलिस, सेङ्क्र्वाइड, जेनाइटल हर्पिसलगायतका विकराल यौनरोगबाट पिल्सिएका छन् । राजधानीमा गरिएको सानो अध्ययनले यस्तो दयनीय अवस्था देखाएको छ भने, दूरदराजका किशोरीको अवस्था कस्तो होला, सहजै अनुमान गर्न सकिन्छ । किशोरी तथा उमेर ढल्केका महिलाहरू यौनांग समस्याका कारण कष्टकर बाँचिरहेका छन् । तर न सरकारले यौनरोगको सर्वेक्षण, परीक्षण तथा उपचारको गतिलो व्यवस्था गर्न सकेको छ, न त पीडित युवतीले आफ्नो पीडाको परीक्षण गराई समयमै उपचारबाट स्वस्थ जीवन बिताउने आँट नै गर्छन् । स्वास्थ्य सेवा विभागको आर्थिक वर्ष २०७५७६ को प्रतिवेदन अध्ययन गर्दा यौनरोगको तथ्यांक मात्र नभई सूचकसमेत पाइँदैन । सोही प्रतिवेदनअनुसार नेपालको कुल जनसंख्याको ४३ प्रतिशत एचआईभी संक्रमित जीवनयापन गरिरहेका छन् । अर्कातिर सोही वर्षमा नेपालमा परीक्षण गराइएका मुख्य १० स्वास्थ्य समस्यामध्ये चर्मरोग एवम् ढुसीको संक्रमण (करिब ६ लाख) आठौंमा र चर्मरोग लुतो (५ लाख ६० हजार) दसौंमा परेका छन् । यौनरोगभित्र पर्ने एचआईभी रोकथाम तथा नियन्त्रणमा सरकारलगायत थुप्रै राष्ट्रिय तथा अन्तर्राष्ट्रिय संघसंस्थाले देखावटी काम मात्र गरेको देखिन्छ । म स्वास्थ्य सेवा (राष्ट्रिय एड्स तथा यौनरोग नियन्त्रण केन्द्र) मा रहँदा यौनरोगसम्बन्धी तालिमको सुरुआत गरियो, केही जिल्लाका स्वास्थ्यकर्मीलाई यौनरोगबारे ज्ञान तथा सीप विकास तालिम पनि दिइएको थियो । पछि सो तालिम बन्द गरियो । यौनरोगसम्बन्धी तालिम दिने हो भने यौनरोगका शंकास्पद बिरामीको परीक्षण तथा उपचार गर्न सहज हुन्थ्यो । र, यौनरोगको निदान तथा उपचार हुन सकेमा सामान्यदेखि जटिल यौनरोगका साथै एचआईभी संक्रमण हुनबाट पनि धेरैलाई बचाउन सकिन्थ्यो । यस्ता समस्या समाधान गर्न, हरेक शिक्षालयमा चर्पी र पानीको व्यवस्था र महिनावारी भएकालाई निःशुल्क स्यानिटरी प्याडको व्यवस्था गर्नुपर्छ । साथै, यौनरोगबारे जनचेतना, स्वास्थ्यकर्मीलगायतलाई यौनरोगबारे कम्तीमा सिन्ड्रोमिक एप्रोचमा तालिम, महिला स्वास्थ्य सेविकालाई अभिमुखीकरण प्रदान गरी समुदायका सबै किशोरी, युवती तथा महिलालाई यौनरोगको समयमै परीक्षणको व्यवस्था गर्नुपर्छ । गंगाराज अर्याल, पाणिनि८, अर्घाखाँची"
प्रशासकीय शैलीको राजनीति अर्थहीन,"सम्झना वाग्ले भट्टराईको कांग्रेस शीर्ष नेतृत्वमा दाबी गर युवा लेख कांग्रेस नेतृत्वबाट समृद्धिको आस गर्नेहरूका निम्ति खुराक बन्न सक्छ । चौधौं महाधिवेशनबाट दोस्रो र तेस्रो पुस्ताका नेता पार्टीको महत्त्वपूर्ण पदमा चयन हुन सक्ने माहोल देखिन लागेको अवस्था पनि छ । तथापि लेखिका स्वयं युवा नेतृत्वबाट मुलुकले फड्को मार्ने विषयमा आशावादी देखिन्नन् । सिंगापुरका लिक्वान यु, मलेसियाका महाथिर मोहम्मद, चीनका माओत्सेतुङ, चाउ एनलाई, भारतका जवाहरलाल नेहरूजस्ता नेताले आआफ्नो मुलुकको कायापलट गरेको यथार्थ विश्वभरि चर्चित छ । उता फ्रान्स, न्युजिल्यान्ड, फिनल्यान्डजस्ता समृद्ध मुलुकहरू युवा नेताले हाँकिरहेको अवस्था एकातिर छ भने, कुनै राजनीतिक सिद्धान्त नबोकी दिल्लीका युवा मुख्यमन्त्री अरविन्द केजरीवालले विकासको अद्वितीय उदाहरण प्रस्तुत गरेका छन् । नेपालका युवा नेतृत्वको कुरा गर्दा हालसम्म उनीहरूबाट उल्लेखनीय कार्य सम्पन्न भएको पाइँदैन । प्रथमतः पाका नेताको कुकृत्यलाई एकजुट भएर ललकार्ने आँट युवा नेतामा देखिँदैन । शीर्ष नेतृत्वको लाचार छाया बनेर लुरुलुरु पछि लाग्ने संस्कार अधिकांश युवा नेतामा देखिन थालेको छ । पुराना नेतामा जस्तै नयाँमा पनि सैद्धान्तिक बहसको शून्यता, लेखन र पठन संस्कृतिको कमी देखिन्छ । स्याल हुइँया शैलीको निरन्तरता, कान लग्यो भनेर कागको पछि दौडने बानीले उनीहरूको साख गिरेको छ । गुट, उपगुटको दुश्चक्रबाट उनीहरू उम्कन सकेका छैनन्, विकासको सिंगो नीति लिएर अघि बढ्न सकेका छैनन् । युवा नेतामा आँट नहुँदा निजामती कर्मचारीले झैं पुराना नेता पाखा नलागेसम्म टुलुटुलु हेरेर बस्नुपर्ने बाध्यता छ । सहरकेन्द्रित राजनीतिबाट उठेका तर जेलनेल नभोगेका, दूरदराजको समस्या नबुझेका, सामाजिक, सांस्कृतिक, भौगोलिक र आर्थिक विविधता नदेखेका युवा नेता अनि विरासतबाट जबर्जस्ती राजनीतिज्ञ बनेका पनि उत्तिकै छन् । यो स्थितिमा युवा नेताबाट आमूल परिवर्तनको आस गर्न सकिएला र ? भुवनेश्वर शर्मा, चन्द्रागिरि२, काठमाडौं"
हामी यस्तै त हो नि ब्रो !,"दलपतिहरूलाई तीन प्रश्नराजनीतिक पार्टीभित्र भए एकल निर्णय, बहुमतीय फैसला र अपानि (अन्तरपार्टी निर्देशन) का भरमा मातहतका लागि शासन र अनुशासन लाद्ने नेतृत्वलाई पनि आन्तरिक लोकतन्त्र पच्दैन । अहिले स्थापित नेतृत्व र वैकल्पिक शक्ति दाबी गर्ने नेताहरूलाई आन्तरिक लोकतन्त्र स्वीकार्य छ कि छैन भनेर हेर्न यी दुईतीनवटा मात्रै प्रश्न गरे पनि जवाफ छर्लंगै हुन्छ तपाईं बेसीभन्दा बेसी नेताकार्यकर्ताको सहभागितामा, सकेसम्म वस्तुसम्मत हेराइ, तार्किक व्याख्या र व्यापक छलफलबाट निर्णयको प्रक्रिया अगाडि बढाउनुहुन्छ ? खुला र व्यापक (पोलेमिक्स) छलफलमा आएका विचारको सिन्थेसिस (संश्लेषण) गर्दै ठोस निष्कर्षमा पुग्नुहुन्छ र स्वैच्छिक सम्मतिको अवस्था निर्माण गर्नुहुन्छ ?आन्तरिक लोकतन्त्रको अर्को आयाम हो पार्टी सदस्यहरूबीचको आपसी सम्बन्ध समानता, स्वतन्त्रता र कमरेडसिपमा आधारित छ कि छैन, मानवीय र लोकतान्त्रिक छ कि छैन ? यहाँ हेर्नैपर्ने पक्ष के हो भने, पार्टीका प्रमुख र अरूहरूबीचको पारस्परिक सम्बन्ध उँचनीच वा असमान मात्रै होइन, अरूको स्वतन्त्रता हनन गर्ने हदसम्म अमैत्रीपूर्ण वा शत्रुतापूर्ण पो छ कि ? सोध्नैपर्ने पाटो के हो भने, तपाईं अरू नेता र कार्यकर्तालाई सहकर्मी, सहयोद्धा वा समान हैसियतको कमरेड ठान्नुहुन्छ कि आफू मातहतका, आफ्ना सहायक मात्रै होइन, अह्रौटेभरौटे नै मान्नुहुन्छ ?आन्तरिक लोकतन्त्रको अर्को आयाम हो पार्टी नेतृत्वले आफ्ना नीति, कार्यक्रम, कार्ययोजना सार्वजनिक गर्दै सकेसम्म आफूलाई पारदर्शी, लोकतान्त्रिक र जनमुखी बनाउँछ कि बनाउँदैन ? विशिष्ट कालखण्ड र परिस्थितिमा कार्यनीति र रणनीतिलाई सार्वजनिक गर्दा पार्टी र जनताको अहित हुने सम्भावनालाई इन्कार गर्न सकिँदैन, तर गुमाउने चीज नै केही नभएको नेतृत्वका रूपमा विकास भइसकेको हो भने उसका लागि लुकाउनुपर्ने र चालबाजी गर्नुपर्ने पनि केही हुँदैन । आफूलाई लोकतन्त्र र समाजवादको मसिहा मान्ने नेतृत्वसामु सवाल गर्नु जरुरी छ तपाईंहरू धेरैजसो निर्णय गोप्य तरिकाबाट किन गर्नुहुन्छ ? अनेक गठबन्धन, अनेक गुट, अनेक गोप्य बैठकपछि मात्रै निर्णय किन हुन्छ ? एकलेअर्को गुटविरुद्ध गोप्य खेल खेल्ने क्रममा चालबाजी, तिकडम र षड्यन्त्रसँगै सौदाबाजी नै किन बेसी हुन्छन् ?यी प्रश्नको सम्यक् उत्तर खोज्न सकियो भने पार्टी विभाजन र अलोकतान्त्रिक नेतृत्वको महामारीबाट बच्न अलिकति सहज होला । जुनसुकै सर्तमा पनि पार्टीको एकता वा विभाजनलाई मूल मन्त्र बनाएका वा नयाँ वैकल्पिक शक्ति बनाउने नारा उरालिरहेका दल, समूह वा व्यक्तिले यी र यस्ता समस्याको वैचारिकीमाथि काम नगरी धरै छैन । चाहे परिवार होस् या पार्टी, समाज होस् या सरकार, ती सबै सत्ताशक्तिका संरचना नै हुन्, जहाँ समान वा असमान खालको शक्तिसम्बन्ध कायम हुन्छ नै । सबैजसो असमान शक्ति संरचना र सम्बन्धमा हुर्केका तथा प्याट्रोनक्लाइन्ट रिलेसनसिप (संरक्षक र संरक्षितको सम्बन्ध) मा आनन्दित भएका नेताहरूले यस्तो संरचना र सम्बन्ध फेर्न नखोज्नु आश्चर्यको कुरा होइन । उनीहरूले आन्तरिक रूपमा दलहरूको पुनःसंरचना नभएमा केपी बा वा देउवा दाइ वा प्रचण्ड बूढा वा अन्य नाम र संज्ञामा पार्टीको निजीकरण र राजनीतिकै मालिक्याइँ जारी राख्ने खतरा अझै छ । यस्तो अवस्थामा असमान शक्तिसंरचना र सम्बन्धलाई जरैदेखि फेर्ने नयाँ आन्दोलनको निर्माणसँगै लोकतान्त्रिक, जनमुखी र मानवीय नेतृत्वको स्थापना टड्कारो झएको हो ।ट्वीटर :"
चाहिँदैन संवैधानिक इजलास,"वास्तवमा सर्वोच्च अदालत नै एउटा संवैधानिक अदालत हो, जुन मुख्य रूपमा संवैधानिक कानुनसँग सम्बन्धित छ । उदाहरणका लागि, संयुक्त राज्य अमेरिकाको सर्वोच्च अदालतलाई संसारको सबभन्दा पुरानो संवैधानिक अदालत भनिएको छ किनकि यो संविधानसँग बाझिएका कानुनलाई असंवैधानिक घोषणा गरी अमान्य तुल्याउने संसारकै सुप्रसिद्ध प्रारम्भिक अदालतहरूमध्ये एउटा थियो । सन् १८०३ मा अमेरिकी सर्वोच्च अदालतले मार्बुरीविरुद्ध मेडिसनको मुद्दामा संविधानसँग बाझिने कानुन अमान्य हुने घोषणा गरेर आफूलाई विश्वको पहिलो संवैधानिक अदालतका रूपमा स्थापित गरेको थियो । अस्ट्रेलियाको हाइकोर्टले सदैव आफूलाई संवैधानिक अदालतकै रूपमा उभ्याएको पाइन्छ । भारतको सर्वोच्च अदालत पनि ठूलठूला संवैधानिक विवादहरूमा कालजयी निर्णयहरू गरेर आफूलाई शक्तिशाली संवैधानिक अदालतका रूपमा खडा गर्न सफल भएको छ ।सुदृढ लोकतन्त्र भएका धेरैजसो मुलुकमा देशको सर्वोच्च न्यायपालिका नै त्यहाँको संवैधानिक अदालत हो । कमन लका हिमायती धेरै मुलुकमा सर्वोच्च अदालतलाई नै संविधानको व्याख्या गर्ने अधिकारसहित न्यायिक पुनरवलोकनको अधिकार दिइएको पाइन्छ । त्यसैले त्यस्ता मुलुकको सर्वोच्च अदालतलाई नै संवैधानिक अदालत भन्ने गरिन्छ ।विश्वमा संवैधानिक अदालतको अर्को अभ्यास पनि गरिँदै आएको छ, समर्पित (डेडिकेटेड) संवैधानिक अदालतका रूपमा । यो अवधारणा पहिलो पटक अस्ट्रियाली कानुनविद् हेन्स केल्सनले सन् १९१९ मा अगाडि सारेका थिए । विडम्बना, उनकै मुलुकमा स्थापित संवैधानिक अदालत बीचैमा निलम्बन गरियो र त्यसले निरन्तरता पाउन सकेन ।बलियो र सफल लोकतन्त्रका लागि एउटा मात्र स्वतन्त्र न्यायिक निकाय (सर्वोच्च अदालत) रहने मान्यता अँगालिएको छ । सबल लोकतन्त्रका लागि जस्तोसुकै विवाद आए पनि सर्वोच्च अदालतले नै निरूपण गर्ने प्रचलन छ । त्यसविपरीत लामो गृहयुद्ध र द्वन्द्वबाट गुज्रिएका दक्षिण अफ्रिकाजस्ता मुलुकहरूमा स्थापित संवैधानिक अदालत र सर्वोच्च अदालतबीचको टकरावले त्यहाँ पश्चात्ताप छाएको छ । रुसको हालत पनि त्योभन्दा फरक छैन ।नेपालमा विगतदेखि नै सर्वोच्च अदालतले सबै प्रकारका न्यायिक पुनरवलोकनको अधिकारक्षेत्र प्रयोग गर्दै आइरहेकामा नयाँ संविधानमा संवैधानिक इजलासको परिकल्पना गरियो । नेपालको संवैधानिक इजलास पद्धति अरू मुलुकको अभ्यासभन्दा पनि फरक छ । यो समर्पित संवैधानिक अदालतसम्बन्धी सिद्धान्तका आधारमा स्थापित भएको छुट्टै अदालत नभएर सर्वोच्च अदालतकै न्यायाधीशको इजलासले मुद्दाको सुनुवाइ गर्ने अभ्यासमा आधारित छ ।निःसन्देह, नेपालमा संवैधानिक अदालतको आवश्यकता छ वा छैन भन्ने विषय हाम्रो परिवेशमा त्यसको औचित्य साबित गर्न सकिने किसिमबाट वा मुलुकको आवश्यकताका आधारमा भन्दा पनि राजनीतिक दलहरूको अनावश्यक अडान र वस्तुगत धरातलको गहिराइ नबुझीकन आएको थियो ।संविधान निर्माणका बेला नेपालको न्यायपालिका सुधारको सवाल राजनीतिक दलहरूको निसानामा थियो । त्यसमा केही ज्ञानको अभाव, केही राजनीतिक पूर्वाग्रह, केही न्यायपालिकाका विकृति र विसंगतिहरूप्रतिको आक्रोश अनि केही जे पनि नयाँ गर्नुपर्छ भन्ने अतार्किक सोचका उपजहरू हावी थिए । संवैधानिक अदालतको प्रस्ताव पनि त्यसै सोचभित्रको एउटा एजेन्डा थियो ।यता स्वयम् न्यायिक नेतृत्वसहित न्यायपालिकाका सदस्यहरूलाई यो कुरा सुपाच्य भइरहेको थिएन । त्यसका पनि आआफ्नै अन्तर्निहित कारण थिए । मूलतः हाम्रो सर्वोच्च अदालतले विगतमा जति पनि संवैधानिक विवादहरूमा न्याय निरूपण गरेको थियो, त्यो दक्षिण एसियाली मुलुकमा भारतसहित कुनै पनि मुलुकको न्यायपालिकाले गरेभन्दा कम महत्त्वपूर्ण र कम स्तरीय थिएन ।नेपालको सर्वोच्च अदालतले पञ्चायतकालमै र त्यसपछि प्रजातन्त्र र लोकतन्त्रको समयमा पनि ठूलठूला राष्ट्रिय मुद्दाहरूमा तत्कालीन शासन व्यवस्थाको कुनै दबाब र प्रभावमा नपरी स्वतन्त्र, निष्पक्ष र निर्भीक ढंगले न्याय सम्पादन गर्दै आएको इतिहास छ । पञ्चायती व्यवस्थामा सर्वज्ञरत्न तुलाधरविरुद्ध राष्ट्रिय पञ्चायतको मुद्दामा, प्रजातन्त्रकालमा प्रतिनिधिसभा विघटनको मुद्दामा तथा राजाको प्रत्यक्ष शासनका बेला शाही आयोगविरुद्धको मुद्दामा सर्वोच्च अदालतले निडर, सबल र सक्षम संवैधानिक अदालतका रूपमा गरेका साहसिक निर्णयहरू न्यायिक इतिहासका धरोहरका रूपमा छन् ।दुई पटकसम्म विघटित प्रतिनिधिसभाको पुनःस्थापनासम्बन्धी केही समयअघिका आदेश पनि स्वतन्त्र न्यायपालिकाको न्यायिक क्षमताका कारण भएको हो भन्ने बुझिन्छ । यसरी आफूलाई सदैव न्यायका लागि जनताको सच्चा पहरेदारका रूपमा उभ्याउँदै आएको यस संस्थालाई अझै बलियो र स्वतन्त्र बनाउनुपर्नेमा यो वा त्यो बहानामा कमजोर बनाउने प्रयत्न गरिनु अन्ततः स्वयं राजनीतिक दल र नागरिक हितविपरीत हुनेमा कुनै शंका छैन ।नेपालको संविधानको धारा १३७(१) बमोजिम संवैधानिक इजलासमा प्रधानन्यायाधीश र न्याय परिषद्को सिफारिसमा तोकिएका चार अन्य न्यायाधीश रहने व्यवस्था छ । संवैधानिक इजलासमा रहन सक्ने भनेर न्याय परिषद्ले न्यायाधीशहरूको सूची बनाउने र प्रधानन्यायाधीशले तिनैमध्येबाट चयन गरेर राख्ने गरिएको देखिन्छ । यहाँनेर प्रधानन्यायाधीशले समग्र न्यायपालिकाको नेतृत्व गर्ने र अरू सबै मुद्दाको इजलास निजले नै तोक्ने व्यवस्था हुँदाहुँदै संवैधानिक इजलासका लागि चाहिँ न्याय परिषद्को सिफारिसमा सर्वोच्च अदालतका बहालवाला न्यायाधीशबाटै तोकिने कार्य पनि न्यायिक स्वतन्त्रताको सिद्धान्तसँग मेल खाँदैन । अभ्यासमा वरिष्ठ न्यायाधीशहरूलाई सो इजलासको प्रयोजनार्थ तोकिने हुँदा संवैधानिक कानुनका विशेषज्ञ यस इजलासमा रहन्छन् भन्ने अवधारणा पनि साकार हुने अवस्था रहेन ।नेपालमा २०७७ पुस ५ र २०७८ जेठ ८ गते प्रधानमन्त्रीबाट प्रतिनिधिसभा विघटन गरिएपछि त्यसविरुद्ध परेका रिट निवेदनहरूको सुनुवाइ गर्दा संवैधानिक इजलासमा चयन गरिएका केही न्यायाधीशबारे निवेदक पक्षका कानुन व्यवसायीहरूले दुवै पटक आपत्ति प्रकट गरेका थिए । अहिलेसम्म पनि यसैबारे विवाद उठेको देखिन्छ । यसरी संवैधानिक इजलास गठनमै पटकपटक विवाद उठाइरहनुभन्दा हाम्रो सर्वोच्च अदालतलाई नै संवैधानिक अदालतका रूपमा विकसित गरिनु वाञ्छनीय हुने देखिन्छ ।संविधान निर्माणका क्रममा संवैधानिक अदालत स्थापना गर्ने विषयमा दलहरूबीच लामो विवाद भएको थियो । संघीय विवादहरूको निरूपणका लागि संवैधानिक अदालत गठन गर्ने वा सर्वोच्च अदालतलाई नै त्यसको जिम्मा दिने भन्ने विवाद चल्यो । २०६४ सालको पहिलो संविधानसभामा संघीय विवाद समाधानका लागि संवैधानिक अदालत गठन गर्ने प्रस्ताव राजनीतिक रूपमा तयार पारिएको थियो । त्यस्तो प्रस्तावप्रति तत्कालीन न्यायपालिकाको नेतृत्वसहितको न्यायिक वृत्त असन्तुष्ट थियो । तर यति हुँदाहुँदै पनि संविधाननिर्माताहरूले सर्वोच्च अदालतको आग्रहमा स्वतन्त्र रूपको संवैधानिक अदालत नराखे पनि सर्वोच्च अदालतभित्रै प्रधानन्यायाधीशको नेतृत्वमा एउटा पाँचसदस्यीय संवैधानिक इजलास रहने व्यवस्था गरेर उच्च न्यायिक निकाय सर्वोच्च अदालतसँग एक प्रकारको सम्झौताको तहमा काम गरेको देखिन्छ ।यसरी भइरहेको सर्वोच्च अदालतको स्वतन्त्रता, गरिमा र प्रतिष्ठालाई कायम गर्न मात्र यो उपाय अपनाइएको भए पनि, वास्तवमा भन्ने हो भने, नेपालमा संवैधानिक इजलासको आवश्यकतै थिएन । अदालतसमक्ष जतिसुकै जटिल विवाद आए पनि प्रधानन्यायाधीशले विशेषज्ञताका आधारमा बृहत् इजलास गठन गरेर न्याय निरूपणको प्रबन्ध मिलाउन सकिन्छ ।यसरी मुलुकको आवश्यकताभन्दा द्वन्द्वोप्रान्तका मुलुकहरूको सिकोमा राजनीतिक लेनदेनका आधारमा तत्कालीन संविधानसभाबाट समानान्तर संवैधानिक अदालत स्थापना गरी न्याय पद्धतिसमेत आफ्नो कब्जामा पारेर प्रकारान्तरले स्वतन्त्र अदालतको मानमर्दन गर्ने निहित अभिरुचि र त्यसो गर्नै नहुने न्यायपालिकाको बलियो अडानबीचको मिलनविन्दुका रूपमा संवैधानिक इजलास स्थापना भएको हो । तर, यो इजलास पछिल्ला पाँच वर्षको प्रयोगमा असफल मात्र होइन, स्वच्छ सुनुवाइको सिद्धान्तकै विरुद्धसमेत देखिएकाले यसको औचित्यमै प्रश्न उठ्न थालेको छ ।विगतमा नेपाल अधिराज्यको संविधान२०४७ र अन्तरिम संविधान२०६३ ले प्रदान गरेको असाधारण अधिकार क्षेत्रअन्तर्गतका र सार्वजनिक सरोकारका सबै किसिमका विवादहरू सर्वोच्च अदालतले नै निरूपण गर्दै आएको हो । समग्रतामा ती विवादमा दिइएका निर्णयहरू नागरिक हकको सुरक्षा र राष्ट्रिय हितअनुकूल नै छन् । अवश्य पनि परिवर्तित सन्दर्भमा न्यायपालिकाको सुधार र विकास आवश्यक छ । त्यसको अर्थ यो होइन कि न्यायिक स्वतन्त्रताका मूल्यमान्यताहरूलाई नै खत्तम पार्ने गरी परिवर्तनका लागि परिवर्तन गरियोस् ।राज्य संयन्त्रको आमूल सुधारको प्रक्रियाबाट न्यायपालिकालाई अलग गरेर अवश्य हेर्न सकिँदैन । अहिलेको आवश्यकता शक्ति पृथकीकरण र सन्तुलनको सिद्धान्तका आधारमा संवैधानिक सर्वोच्चता, न्यायिक स्वतन्त्रता, कानुनी शासनप्रतिको प्रतिबद्धता, न्यायिक सक्षमता, न्यायको सर्वसुलभता नै हो । यसका निम्ति मुख्यतः संविधानमा भएका केही विषयलाई परिवर्तन गर्नुपर्ने आवश्यकता छ ।पहिलो, सर्वोच्च अदालत नै स्वयंमा संवैधानिक अदालत भएकाले छुट्टै संवैधानिक इजालसको आवश्यकता छैन । दोस्रो, न्यायाधीशको संसदीय सुनुवाइ गरिने पद्धति न्यायिक स्वतन्त्रताविरुद्ध भएकाले हटाइनुपर्छ । तेस्रो, न्यायपालिकालाई बढी जवाफदेह बनाउन न्यायिक पुनर्नियुक्ति हुनुपर्छ । चौथो, जुनसुकै विवाद सर्वोच्च अदालतसम्म आउनु जरुरी नभएकाले कानुनमा संशोधन गरी उच्च अदालतहरूलाई नै सबलीकरण गरिनु आवश्यक छ । पाँचौं, भागबन्डा र राजनीतिक प्रभावका आधारमा न्यायाधीश नियुक्ति नगरी प्रतिस्पर्धी क्षमता, दक्षता, योग्यता, अनुभव र निष्ठाका आधारमा गरिनुपर्छ । छैटौं, न्यायपरिषदीय व्यवस्था असफल साबित भएकाले प्रधानन्यायाधीशसहित पाँच जना वरिष्ठ न्यायाधीशको कलेजियमले न्याय परिषद्को भूमिका निर्वाह गर्ने गरी संविधानमा संशोधन गरिनुपर्छ ।कुँवर उच्च अदालत दिपायलका न्यायाधीश हुन् ।"
दुर्गमको खाद्यान्न ढुवानीमा स्वार्थै स्वार्थ,"त्यसको फाइदा उठाउँदै तारा, समिट र सीता एयरले मिलोमतोमा कार्टेलिङ गरेका थिए । मिलेर डकुमेन्ट पेस गर्ने र मिलोमतोमा भागबन्डा लगाउँथे, चन्दले भने, चामल ढुवानी गर्ने भनेर होल्ड गर्ने, समयमै उडान नगर्ने, डलर पाउन्जेल त्यता लाग्ने, अन्तिममा केही नपाएपछि खाद्यान्न ढुवानी गर्थे । त्यसले कर्मचारीलाई गाह्रो भयो । यसरी खाद्य कम्पनीले धोका पाएकै कारण अहिले मापदण्ड मागिएको चन्दको दाबी छ ।समयमै ढुवानी गर्दैनन् कम्पनीएयरलाइन्स कम्पनीहरूले दुर्गममा खाद्यान्न ढुवानी गर्ने सम्झौता गरे पनि समयमै काम गर्दैनन् । खाद्य व्यवस्था तथा व्यापार कम्पनीलेको विवरणअनुसार २०७४७५ मा तारा एयर प्रालिले ७ हजार क्विन्टल खाद्यान्न ढुवानी गर्ने सम्झौता गरेको थियो । तर उसले ४ हजार ६१ क्विन्टल मात्रै ढुवानी गरेको छ । सीता एयर प्रालिले ११ सय क्विन्टल खाद्यान्न ढुवानी सम्झौता गरेकामा ९ सय १४ क्विन्टल मात्रै ढुवानी गरेको छ । समिटले २ हजार क्विन्टलको सम्झौता गरेको थियो । उक्त एयरलाइन्सले भने २५ सय ६३ क्विन्टल ढुवानी गरेको छ । स्रोतका अनुसार समिटले अन्य कम्पनीको समेत ढुवानी गर्दा सम्झौताभन्दा बढी देखिएको हो । आर्थिक वर्ष २०७५७६ मा समिट एयर प्रालिले २ हजार क्विन्टल ढुवानीको सम्झौता गरेका थिए । तर ११ सय ८६ क्विन्टल मात्रै ढुवानी भयो । सीता एयरले एक हजार क्विन्टल खाद्यान्न ढुवानीको सम्झौता गरेकामा ४ सय ८० क्विन्टल र तारा एयरले २५ सय क्विन्टलको सम्झौतामा २७ सय ७३ क्विन्टल ढुवानी गरेको कम्पनीको तथ्यांक छ । ताराले अरू कम्पनीको पनि ढुवानी गरिदिएको थियो । २०७५७६ मा श्रीर्मिका एयर कार्गोले पनि २५ सय क्विन्टलको सम्झौता गरेको थियो । तर उसले ९ सय ४१ क्विन्टल मात्रै ढुवानी गरेको छ ।२०७६७७ मा तारा एयरले ४ हजार २ सय ५० क्विन्टल खाद्यान्न ढुवानी सम्झौता गरेकोमा १ हजार ३ सय ९८ क्विन्टल, समिट एयरले १ हजार क्विन्टल खाद्यान्न ढुवानी सम्झौता गरेकामा ७६४ क्विन्टल मात्रै ढुवानी गरेको थियो । श्रीर्मिका एयर कार्गोले पनि २ हजार क्विन्टल सम्झौता गरेकोमा १८५८ क्विन्टल मात्रै ढुवानी गरेको थियो । सीता एयर प्रालिले भने उक्त आर्थिक वर्षमा सम्झौताको दोब्बरभन्दा बढी ढुवानी गरेको छ । सीताले एक हजार क्विन्टल खाद्यान्न ढुवानी सम्झौता गरेकोमा २ हजार ४ सय ३४ क्विन्टल ढुवानी गरेको छ ।२०७७७८ मा भने श्रीर्मिका एयर कार्गोले मात्रै खाद्यान्न ढुवानी गर्यो । स्रोतका अनुसार अन्य एयरलाइन्सले प्रतिकिलो ११२ रुपैयाँका दरले ढुवानी दर प्रस्ताव गरेका थिए । तर, श्रीर्मिकाले प्रतिकिलो १०८ रुपैयाँ दरले टेन्डर हालेपछि उसैले जिम्मा पायो । गत आर्थिक वर्षमा १४ हजार क्विन्टल खाद्यान्न ढुवानी सम्झौता भएकोमा श्रीर्मिकाले १४ हजार पाँच सय ५८ क्विन्टल ढुवानी गरेको छ ।खाद्यका अनुसार प्रदेश सरकारले माथिल्लो हुम्लाका लागि ५ सय ५८ क्विन्टल खाद्यान्न ढुवानीमा सहयोग गरेको थियो । यसले गर्दा सम्झौताभन्दा बढी ढुवानी भएको जनाइएको छ ।चामल खाद्यको भए पनि ढुवानी भाडा प्रदेश सरकारले बेहोर्यो, खाद्यका एक कर्मचारीले भने, त्यही भएर सम्झौताभन्दा बढी ढुवानी देखियो । कार्गोले ढुवानी गर्दा त्यही एयरलाइन्सबाट ढुवानी गर्ने हो । तर बोलपत्र आह्वान गर्दा एयरलाइन्सहरूले बढी र कार्गो एजेन्सीले सस्तो दरमा ढुवानी गर्ने गरेको खाद्यको दाबी छ । जहाज आखिर यिनै कम्पनीका प्रयोग गर्ने हो । तारा, समिटलगायतबाट ढुवानी गर्ने हो । तर कार्गोले सस्तो दरमा समयमै ढुवानी गरिदिन्छन्, ती कर्मचारीले भने । २०७२७३ मा एक किलो चामलको ढुवानी भाडा १३१ रुपैयाँ थियो । कार्गोले पनि प्रतिस्पर्धा गरेपछि ढुवानी भाडा प्रतिकिलो १०८ रुपैयाँमा झरेको हो ।"
सेयर कर्जा सीमा परिवर्तन नहुने राष्ट्र बैंकको स्पष्टोक्ति,"सेयर बजारमा आएको गिरावट सम्बन्धमा अर्थमन्त्री जनार्दन शर्माले चासो देखाएका छन् । सोमबार उनले राष्ट्र बैंकका गभर्नर महाप्रसाद अधिकारीसँग टेलिफोन वार्तासमेत गरे । मौद्रिक नीतिका व्यवस्थाले सेयर बजार प्रभावित भएको भन्ने लगानीकर्ताको गुनासोका आधारमा अर्थमन्त्री शर्माले गभर्नर अधिकारीसँग कुराकानी गरेका हुन् । कुराकानीका क्रममा विद्यमान समस्या समाधान गर्न अर्थमन्त्रीले गभर्नरलाई आग्रह गरेको अर्थ मन्त्रालयले जारी गरेको विज्ञप्तिमा उल्लेख छ ।राष्ट्र बैंकले सेयर कर्जामा सीमा तोकेकाले बजार प्रभावित भएको लगानीकर्ताको आरोप छ । सेयर बजारमा देखिएको पछिल्लो परिस्थितिका सम्बन्धमा अर्थ मन्त्रालयको ध्यानाकर्षण भएको छ, अर्थ मन्त्रालयले जारी गरेको विज्ञप्तिमा भनिएको छ, जवाफमा गभर्नर अधिकारीले आवश्यक प्रक्रिया मिलाई परिस्थिति सहज बनाउन प्रयास गर्ने प्रतिबद्धता जनाउनुभएको छ ।कहाँ के सुधार गर्नुपर्ने हो, त्यो गरेर पुँजी बजारका समस्या समाधान गर्न अर्थमन्त्रीले गभर्नरलाई आग्रह गरेको बताइएको छ । अर्थ मन्त्रालयको भनाइ सार्वजनिक भएपछि राष्ट्र बैंकले सेयर कर्जामा लगाएको सीमासम्बन्धी व्यवस्था परिमार्जन गर्नेलगायत अड्कलबाजी हुन थालेका छन् । तर राष्ट्र बैंकका प्रवक्ता देवकुमार ढकालले भने तत्काल त्यो सम्भव नभएको प्रतिक्रिया दिए । अर्थमन्त्री र गभर्नरबीचको कुराकानीबारे मलाई जानकारी भएन, उनले भने, तर राष्ट्र बैंकले हालै जारी गरेका निर्देशनमा तत्काल केही परिमार्जन हुँदैन । राष्ट्र बैंकले पर्याप्त अनुसन्धान गरेरै ती नीति ल्याएकाले तत्काल परिमार्जन नहुने उनको दाबी छ ।चालु आर्थिक वर्षको मौद्रिक नीति सार्वजनिक भएपछि नेप्से परिसूचक घट्दो क्रममा छ । मौद्रिक नीतिमार्फत राष्ट्र बैंकले सेयर कर्जामा कडाइ गरेपछि बजार प्रभावित भएको जानकारहरू बताउँछन् । सोही क्रममा आइतबार पनि नेप्से १ सयभन्दा धेरै अंक घटेको हो । सो दिन मध्याह्नमा नेप्से करिब १ सय ५० अंकसम्म घटेको थियो । यो एकै दिनमा हालसम्मै उच्च गिरावट हो । यसअघि २०७७ मंसिर २१ मा एकै दिन नेप्से १ सय २३ अंक घटेको थियो । पछिल्ला १५ कारोबार दिनमा ७ दिन नेप्से घटेको छ भने ८ दिन बढेको छ । सात दिनमा नेप्से करिब ८० अंकले मात्र बढेको छ भने ८ दिनमा ४ सय २४ अंकले घटेको छ । केही महिनायता वित्तीय प्रणालीमा तरलता अभाव भएपछि ब्याजदर बढ्न थालेको, पछिल्लो एक वर्षमा नेप्से दोब्बर बढेको, निषेधाज्ञा खुलेसँगै अर्थतन्त्रका अन्य क्षेत्र चलायमान बन्दै गएकोलगायत कारण बजार प्रभावित भएको बताइएको छ ।मौद्रिक नीतिमार्फत राष्ट्र बैंकले सेयर कर्जामा सीमा तोक्यो । त्यसलाई सर्वसाधारण लगानीकर्ताले व्यक्तिगत रूपमा एक संस्थाबाट ४ करोड र सबै संस्थाबाट १२ करोड रुपैयाँ भनेर बुझे । मौद्रिक नीति सार्वजनिक भएको एक सातापछि मात्र कार्यान्वयनका लागि निर्देशन जारी भयो । तर, पहुँचवाला लगानीकर्ताले त्यो सीमा एकाघर परिवारलाई हो भन्ने जानकारी पाइसकेका थिए । यहीकारण निर्देशन जारी हुनुअघि उनीहरू सेयर बिक्री गरेर बजारबाट बाहिरिएकाले नेप्से घटेको एक सेयर ब्रोकरको भनाइ छ ।पछिल्लो समय बजारमा देखिएको गिरावटलाई कतिपयले स्वाभाविक पनि मानेका छन् । बजार धेरै माथि गइसकेकाले करेक्सन आवश्यक थियो, अहिले त्यही भएको उनीहरूको तर्क छ । लगानीकर्ता बजार कहिले पनि घट्नै हुन्न, निरन्तर रूपमा उकालो मात्र लागिरहनुपर्छ भन्ने सोच्छन्, एक जानकारले भने, त्यस्तो सम्भव हुँदैन । लगानीकर्ताले करेक्सनलाई बुझ्न नसक्दा समस्या भएको उनको भनाइ छ । बजार घट्नै हुदैन भन्ने लगानीकर्ताको मनोविज्ञानले बजारको वृद्धि दिगो नहुने ती अधिकारीले बताए ।"
मनास्लु चढ्न सामागाउँमा आरोही,"कोरोना महामारीका कारण पर्यटकीय गतिविधि ठप्पप्रायः रहेको मनास्लु क्षेत्रमा पाँच महिनापछि चहलपहल बढ्न थालेको छ । यति बेला मनास्लु हिमाल आरोहणका लागि पर्यटक आउन थालेका छन् । किलर माउन्टेन का रूपमा परिचित ८१६३ मिटर उचाइको मनास्लु हिमाल आरोहण गर्न आएका पर्वतारोही सामागाउँ क्षेत्रमा खचाखच रहेको चुमनुब्री गाउँपालिका१ का अध्यक्ष वीरबहादुर लामाले बताए ।केही ग्रुप बेसक्याम्पतर्फ उक्लिसके, कोही आउने क्रम जारी छ, लामाले भने । पर्यटकले सामागाउँ क्षेत्रका होटल भरिएसँगै व्यवसायी उत्साहित बनेको उनको भनाइ छ । कोरोनाको दुई वर्षमा फाट्टफुट्ट मात्र पर्यटक भए, अहिले हिमाल चढ्ने पर्यटक आएपछि चहलपहल बढेको छ, उनले भने । धेरैजसो विदेशी पर्यटक हेलिकोप्टरमार्फत सामागाउँ उत्रिएका छन् । शेर्पा, गाइड, कुक, भरिया तथा सहयोगी भने मनाङ हुँदै लार्केपास गरेर र आरुघाट हुँदै पनि सामागाउँ आइपुगेका हुन् । गत अगस्ट ३१ यता १० समूहका १ सय ८ आरोहीले मनास्लु आरोहणका लागि अनुमति लिएको पर्यटन विभागले जनाएको छ । ती मध्ये ८० पुरुष र १८ महिला छन् । यो मनास्लु आरोहण गर्ने सिजन हो, पर्यटन विभागका सूचना अधिकारी मोहनबहादुर जीसीले भने, केहीले अनुमति लिइसके, केही समूह लिने प्रक्रियामा छन् । रसिया, अमेरिका, जर्मनीलगायत देशका नागरिकले मनास्लु आरोहणको अनुमति लिएको विभागले जनाएको छ । अक्टोबर, नोभेम्बर, सेक्टेम्बर, अप्रिल र मे महिना मनास्लु भ्रमणका लागि उपयुक्त मानिन्छन् । सन् १९५६ को जुलाई ९ मा जापानी नागरिक टोसी इमानोसीले पहिलोपल्ट मनास्लु आरोहण गरेपछि यो विदेशी पर्यटकको रोजाइमा पर्दै आएको छ । विशेषगरी अक्टोबर सिजनमा मनास्लु आरोहण गर्ने आरोहीको संख्या बढी हुने गरेको पर्यटन व्यवसायी बताउँछन् । लामो समयपछि मनास्लु क्षेत्रमा पर्यटक पुगेपछि आशा पलाएको मनास्लु संरक्षण क्षेत्र (एमक्याप) का प्रमुख अजित तुम्बाहाम्फेको भनाइ छ । गत जेठयता मनास्लु क्षेत्रमा एक जना पनि विदेशी पर्यटक नपुगेको एमक्यापको तथ्यांक छ । अप्रिलयता मनास्लु पुग्ने पर्यटकको संख्या शून्य थियो, ५ महिनापछि बल्ल विदेशी आएका हुन्, तुम्बाहाम्फेले भने, अब केही आशा पलायो, अब पहिले जस्तै पर्यटक आउने अपेक्षा छ । गत जनवरीमा २३, मार्चमा ४९ र अप्रिलमा ९८ विदेशी मनास्लु क्षेत्र पुगेका थिए । केही दिनअघि ट्रेकिङका लागि एउटा समूह बाटो हेर्न गएका छन्, अब ट्रेकिङ रुटबाट पनि पर्यटक आए मनास्लु क्षेत्र चलायमान बन्थ्यो, तुम्बाहाम्फेले भने, पर्यटक नआउँदा होटल व्यवसायी समस्यामा छन्, ऋण गरेर चलाएको होटल बन्द भएपछि व्यवसाय धरापमा छ । मनास्लु क्षेत्रमा झन्डै एक सय होटल पर्यटकको भरमा खुलेका छन् । ट्रेकिङ मार्ग भएर भने अझै पर्यटक नआउँदा मनास्लु क्षेत्र चलायमान बन्न सकेको छैन । बर्खाले बिगारेको बाटो मर्मत गरी ट्रेकिङ रुटबाट पर्यटक आवागमनलाई सहज बनाउनुपर्ने मनास्लु होटल व्यवस्थापन उपसमितिका अध्यक्ष गणेश कार्कीले बताए । होटल खुलेका छन्, पर्यटक छैनन्, उनले भने, हिमाली समूह पनि हेलिकप्टरबाट सामागाउँ झरेका छन्, बाटोलाई प्राथमिकता दिएर ट्रेकिङ रुट प्रयोग भए होटल व्यवसायीलाई राहत हुन्थ्यो ।"
अल न्यु हुन्डाई टुसान बिक्री सुरु,"काठमाडौं (कास) हुन्डाई मोटर्सको आधिकारिक वितरक लक्ष्मी इन्टरकन्टिनेन्टल प्रालिले अल न्यु टुसान सार्वजनिक गरेको छ । हुन्डाईले फ्युचरस्टिक डिजाइनमा तयार पारिएको नयाँ जेनेरेसन टुसान विश्वभर चर्चामा रहेको मोडल हो । यसमा प्रयोग गरिएको प्यारामेट्रिक हिडन लाइट, लामो ह्विलबेस, उत्कृष्ट इन्टेरियर, १८ इन्चको ठूलो अलोय ह्विल, टु ह्विल र फोर ह्विल ड्राइभिङ सिस्टमले नयाँ टुसानलाई अलग पहिचान दिएको छ । नयाँ जेनेरेसन टुसान जीएलएस टु ह्विल ड्राइभ म्यानुअल (पेट्रोल), जीएलएस टु ह्विल ड्राइभ अटोमेटिक (पेट्रोल), जीएलएक्स टु ह्विल ड्राइभ अटोमेटिक (पेट्रोल) र जीएलएक्स फोर ह्विल ड्राइभ अटोमेटिक (डिजेल) भेरियन्टमा उपलब्ध छ । यसको सुरुवाती भेरियन्ट जीएलएस टू ह्विल ड्राइभ म्यानुअल (पेट्रोल) को मूल्य ८९ लाख ९६ हजार रुपैयाँ रहेको कम्पनीले जनाएको छ ।"
बोटलर्स नेपाललाई बेस्टप्रिजेन्टेड रिपोर्ट २०२०,"काठमाडौं (कास) बोटलर्स नेपाल (तराई) लिमिटेड बेस्टप्रिजेन्टेड एनुअल रिपोर्ट अवार्ड २०२० बाट सम्मानित भएको छ । नेपाल चार्टर्ड एकाउन्टेन्ट्स अफ नेपाल (आईक्यान) ले बोटलर्सलाई जनरल सेक्टर (अन्य) श्रेणीअन्तर्गत उक्त सम्मान प्रदान गरेको हो । कम्पनीले आफ्नो राम्रो प्रस्तुतीकरण, विस्तृत प्रकटीकरण र आर्थिक वर्ष २०७६७७ को वार्षिक रिपोर्टको प्रस्तुतिमा उत्कृष्टताका लागि यो सम्मान पाएको जनाएको छ ।"
परिसंघमा शिक्षा परिषद् गठन,"काठमाडौं (कास) नेपाल उद्योग परिसंघमा परिसंघ शिक्षा परिषद् गठन भएको छ । परिसंघका राष्ट्रिय परिषद् सदस्य द्विराज शर्माको संयोजकत्वमा परिषद् गठन भएको हो । परिषद्ले विद्यार्थीमैत्री शिक्षा नीति बनाउने र विद्यमान शिक्षा नीतिमा परिवर्तन ल्याउन भूमिका निर्वाह गर्ने उद्देश्य लिएको जनाइएको छ । परिसंघले देशको शिक्षा क्षेत्रलाई थप व्यवस्थित गर्दै उद्योगबीचको अन्तरलाई कम गर्ने उद्देश्यले परिषद् गठन गरेको परिसंघका अध्यक्ष विष्णुकुमार अग्रवालले बताए । समग्र शिक्षा प्रणालीको विकासका लागि योगदान गर्न सक्षम रहेको परिषद्का संयोजक शर्माले उल्लेख गरे । परिषद् सदस्यहरूमा सतीश शर्मा, दीपककुमार खड्का, हरिशंकर श्याम, रिटल राणा, मिथिलेश कुमार झा, साइमोन दाहाल, अनघा निल्कंतन, खेम लकाई, सन्तोष प्याकुरेल, सूर्य कार्की र सुजेन देबोर्हा बुल छन् ।"
नर्भिकको सेवामा शिक्षकलाई १० प्रतिशत छुट,काठमाडौं (कास) नर्भिक इन्टरनेसनल हस्पिटलले आफ्ना सबै सेवामा शिक्षकका लागि एक सातासम्म १० प्रतिशत छुट दिने घोषणा गरेको छ । टिचर्स डे को अवसर पारेर नर्भिक अस्पतालले यस्तो अफर ल्याएको जनाएको छ । यो योजना आगामी शुक्रबार पर्ने टिचर्स डे का दिनबाट सुरु भएर एक सातासम्म रहने अस्पतालले बताएको छ । यो योजना सरकारी तथा निजी विद्यालयका शिक्षकका लागि लागू हुनेछ ।
संसारा रेमिटबाट पठाइएको रकम खल्तीमा,"काठमाडौं (कास) संसारा रेमिटमार्फत देश तथा विदेशबाट पठाएको पैसा खल्तीमा पाउन सकिने भएको छ । कतार, मलेसिया, फ्रान्स, लेबनान, इराक, दुबई, दक्षिण कोरिया, जर्मनी तथा मध्य पूर्व राष्ट्रहरूबाट पठाइएको रकम खल्तीमा पाउन सकिने कम्पनीले जानकारी दिएको हो । खल्तीबाट रेमिट्यान्स पठाउन वा प्राप्त गर्न ग्राहकले आफ्नो केवाईसी अनिवार्य रूपमा आधिकारिक गरेको हुनुपर्नेछ ।"
कतार प्रहरीमा लान १४ करोड,"कतार प्रहरीमा छनोट भएका युवासँग कुनै पनि शुल्क लिन नपाउने कतार सरकारको सर्तविपरीत अल तौकेत ओभरसिज नेपालले झन्डै १४ करोड रुपैयाँ उठाएको छ । उसले प्रहरीमा छनोट भएका २ सय उम्मेदवारसँग प्रतिव्यक्ति कम्तीमा ७ लाख उठाएको हो । भर्ना गर्ने जिम्मेवारी पाएको उक्त ओभरसिजको श्रम इजाजत नम्बर २७९ रहेको छ ।अल तौकतले सोमबार औपचारिकता पूरा गर्न मात्रै अन्तिम अन्तर्वार्ता लिएको छ । पहिला नै तय भएका उम्मेदवारलाई मात्रै अन्तर्वार्तामा सहभागी गराइएको थियो । मैले ७ लाख रुपैयाँ बुझाएको हुँ । एकदमै विश्वासिलो एजेन्टबाट आएका व्यक्ति मात्रै छनोट भएका छन्, एक उम्मेदवारले कान्तिपुरसँग भने, सबैजना पहिला नै छनोट भइसकेका छन् । हामी सरकारी प्रक्रियाका लागि मात्रै पर्खेर बसेका हौं । उनीहरूले सिधै म्यानपावरको खातामा भने पैसा जम्मा गरेका छैनन् । व्यक्तिका नाममा आईएमईमार्फत पैसा जम्मा गर्न लगाइएको छ । एजेन्टले समूहसमूह बनाएको छ । समूहलाई तोकिएको आईएमईको काउन्टरमा बोलाएर नगद दियौं । रसिद पाएका छौं, अर्का एक उम्मेदवारले भने, फाइनल अन्तर्वार्ताअघि ७ लाख बुझाएका छौं । भिसा आएपछि थप ३ लाख रुपैयाँ दिनुपर्ने सर्त छ । सरकारले भदौ ८ गते कतार र नेपालबीच २००५ मै भएको श्रम सम्झौताअनुसार कतार प्रहरीमा म्यानपावर कम्पनीमार्फत भर्ना प्रक्रिया थाल्ने निर्णय लिएपछि ६ महिनादेखि दोहास्थित नेपाली दूतावासमा रोकिएको मागपत्र प्रमाणीकरण भएको थियो । कतारको आन्तरिक मन्त्रालयद्वारा पेस गरिएको मागपत्रमा प्रहरीमा छनोट हुने युवाले टिकट, भिसा र म्यानपावर कम्पनीलाई कुनै पनि सेवा शुल्क बुझाउनु नपर्ने उल्लेख छ । त्यसअनुसार नै अन्तर्वार्ता लिन वैदेशिक रोजगार कार्यालयले म्यानपावरलाई अनुमति दिएको थियो । पत्रिकामा भदौ २१ गते अन्तर्वार्ता भनेर छापिएको थियो । त्यही हेरेर आज (सोमबार) १० बजे म्यानपावर कार्यालयमा पुगेको थिएँ । गेटमा ४५ जना बाउन्सर राखेको रहेछ, रसुवाबाट आएका हेमन्त तामाङले भने, जोसँग पहिला नै म्यानपावरबाट पाएको अनुमतिपत्र छ, त्यसलाई मात्रै भित्र छिर्न दिइयो । हामीलाई गेटबाट नै फर्काइदियो । सीमित व्यक्ति छिर्न पाए । म्यानपावरले उम्मेदवारबाट रकम उठाइरहँदा कतारको आन्तरिक मन्त्रालयले नेपाली कामदार शून्य लागतमा आउन पाउने सुनिश्चितता गर्ने जिम्मेवारी नेपाल सरकारको भएको जनाएको छ । हामीले म्यानपावर कम्पनीलाई सेवा शुल्क दिएका छौं । म्यानपावरले एक महिना तलब बराबरको सेवा शुल्क पाउँछ । कामदारले कुनै लागत शुल्क तिर्नुपर्दैन । त्यो नेपाली दूतावासलाई पनि जानकारी भएको कुरा हो, आन्तरिक मन्त्रालयका एक उच्च अधिकारीले दोहाबाट फोनमा कान्तिपुरलाई भने, नेपालमा कामदारसँग कति पैसा उठाएको छ भनेर बुझ्ने दायित्व नेपाल सरकारको हो । भर्ना प्रक्रिया पारदर्शी र कानुनसम्मत भएनभएको अनुगमन गर्ने जिम्मेवारी पाएको वैदेशिक रोजगार विभागले भने यस विषयमा अनुगमन गरेको छैन । विभागले सोमबारको अन्तर्वार्तामा प्रतिनिधिसमेत पठाएन । विभागका प्रवक्ता कमल ज्ञवालीले कतार प्रहरीको सन्दर्भमा उजुरी नै नपरेकाले अनुगमन नभएको बताए । सामान्यतः म्यानपावरले बढी पैसा लियो भनेर उजुरी गरेपछि विभागबाट अनुगमन हुने चलन छ । कतार प्रहरीको भर्ना प्रक्रियामा यही नै भयो, उनले भने, पैसाको चलखेल भएको संकेत भयो भने विभागले अनुगमन गर्छ । मागपत्र प्रमाणीकरण गर्ने प्रक्रियामा नै शक्ति केन्द्रहरूको चलखेल भएकाले विभागले अनुगमन नगरेको हुन सक्ने व्यवसायीहरू बताउँछन् । कतार प्रहरी निकै आकर्षक रोजगारी भएकाले यहाँ पैसाको कारोबार र चलखेल हुन्छ भन्ने सबैलाई जानकारी छ, वैदेशिक रोजगार व्यवसायी संघका एक पदाधिकारीले भने, विभागले सुरुदेखि नै निगरानी गर्नुपर्थ्यो । श्रम, रोजगार तथा सामाजिक सुरक्षा मन्त्रालयले १० हजार रुपैयाँ सेवा शुल्क लिई कामदार पठाउने नीति लिएपछि अन्तिम श्रमस्वीकृति जारी गर्नुअघि छानिएका उम्मेदवारलाई वैदेशिक रोजगार कार्यालय ताहाचलमा सनाखत गर्ने नीति लिएको थियो । मन्त्रालयले ओमान जाने हकमा मात्रै यो नीतिलाई कार्यान्वयन गरेको छ । यो नीति कतार प्रहरीमा जाने उम्मेदवारको हकमा पनि लागू गर्नुपर्ने संघका ती पदाधिकारीले बताए । पैसा तिरे पनि जान पाउने र तिरेको पैसा फिर्ता हुने सुनिश्चितता विभागले गर्नुपर्छ, उनले भने, यो केसमा राज्यको मिलेमतो छ, त्यसैले यो गर्दैन । कतारका लागि नेपाली राजदूत नारद भारद्वाजले यसमा कतार सरकारको निःशुल्क भर्ना प्रक्रिया भएकाले सरकारले कडाइपूर्वक कार्यान्वयन गर्न जरुरी रहेको बताए । कतारले हामीसँग केही समस्या छ भने भन भन्छ । यता बदमासी देखिए हामी कारबाही गर्छौं भनेको छ । नेपालमा देखिएको समस्या समाधान गर्ने दायित्व नेपालकै भनेको छ, उनले दोहाबाट भने, कतार प्रहरीको भर्ना प्रक्रियालाई निरन्तर अगाडि बढाउन शून्य भर्ना नीतिलाई सफल बनाउनुपर्छ । अल तौकत ओभरसिज नेपालका सञ्चालक मणिराम श्रेष्ठले भने उम्मेदवारसँग शुल्क उठाएको र अपारदर्शी छनोट प्रक्रियाका सम्बन्धमा प्रस्ट बताउन चाहेनन् । अहिले म बाहिर छु । म्यानपावरको सबै जिम्मेवारी सञ्जित श्रेष्ठले हेर्नुहुन्छ । उहाँलाई सोध्नुहोला, सञ्जितको मोबाइल नम्बर उपलब्ध गराउँदै उनले भने, उहाँ नै यसको जिम्मेवार व्यक्ति हो । सञ्जितले भने कम्पनीले उम्मेदवारहरूबाट कुनै पनि शुल्क नउठाएको दाबी गरे । हामीले कसैसँग पनि पैसा लिएका छैनौं । बाहिर कसैले हाम्रा नाममा उठाएको छ भने त्यसको जिम्मेवारी लिँदैनौं, उनले भने, कतारले तोकेको मापदण्डअनुसार हामीले नै अन्तर्वार्ता लिई छनोट भएका उम्मेदवारको सूची कतार पठाएका छौं ।"
वडा अधिवेशन २० जिल्लामा अनिश्चित,"क्रियाशील सदस्यताको टुंगो नलाग्दा २० जिल्लामा कांग्रेसको वडा अधिवेशन अनिश्चित भएको छ । समितिका अनुसार प्रदेश १ को मोरङ, २ का सप्तरी, सिराहा, धनुषा, मोहत्तरी, सर्लाही, रौतहट, बारा र पर्सा, लुम्बिनीका बाँके, बर्दिया र कपिलवस्तु, कर्णालीका सुर्खेत र डोल्पा तथा सुदूरपश्चिमका बाजुरा र कैलाली जिल्लामा सदस्यताको सूची अझै टुंगो लागेको छैन । समितिका सदस्य अधिवक्ता सीताराम केसीले क्रियाशील सदस्यता टुंगो लागेका ५७ जिल्लामध्ये सोमबारसम्म ४५ जिल्लाको वडा अधिवेशन सकिएको जनाए । अन्य जिल्लामा मंगलबारसम्म अधिवेशन सम्पन्न गर्ने तयारी छ । कांग्रेसले आसन्न १४ औं महाधिवेशनका लागि भदौ १८ मा वडा तहको अधिवेशन गर्ने तालिका सार्वजनिक गरेको थियो । तर निर्धारित मितिमा वडा अधिवेशन हुन नसकेका जिल्लाको अन्य तहको निर्वाचन कार्यतालिका पनि प्रभावित हुने सम्भावना बढेको छ । सदस्यता छानबिन समितिका सदस्य रहेका केन्द्रीय सदस्य प्रदीप पौडेलले २० जिल्लाको सदस्यता दुईतीन दिनभित्र टुंगो लाग्ने र वडा तहको अधिवेशन तोकिने बताए । यसले गर्दा प्रदेश क्षेत्रको निर्वाचन कार्यतालिका प्रभावित हुन सक्छ, उनले भने, त्यसपछिका निर्वाचन कार्यक्रम भने सँगसँगै अघि बढाइन्छ । केन्द्रीय निर्वाचन समितिले भदौ २७ मा गाउँ तथा नगरपालिकाको निर्वाचन र असोज १ मा प्रदेश निर्वाचन क्षेत्रको निर्वाचन मिति तोकेको छ । सदस्यता छानबिन समितिका सदस्य एवं केन्द्रीय सदस्य आनन्दप्रसाद ढुंगानाले भने धनुषा४ बाहेक अन्य जिल्लाको सदस्यता विवाद लगभग समाधान भइसकेको बताए ।सदस्यता सिफारिसमा निषेधका साथै पहुँचको भरमा सदस्यता वितरण गर्न खोज्दा सदस्यता विवाद बल्झिएको हो । केही जिल्लामा वडा, निर्वाचन क्षेत्र र जिल्ला कार्यसमितिले सदस्यता पाउनुपर्ने व्यक्तिलाई समेत सिफारिसबाट वञ्चित गरेका छन् । कतिपय जिल्लामा पार्टी समायोजनको नाममा अस्वाभाविक तबरले सदस्यता वितरण गर्दासमेत समस्या देखिएको विवादित जिल्लाका कांग्रेस नेताहरूको भनाइ छ ।बाँके१ का कांग्रेस नेता तप्त पौडेलले क्षेत्रीय समितिले फोरम लोकतान्त्रिक र राप्रपा (सुनील भण्डारी) को नामबाट स्वाभाविकभन्दा धेरै व्यक्तिलाई सदस्यता दिन खोजिएको दाबी गरे । सुर्खेतको वीरेन्द्रनगरका ४ वडामा भने वडा समितिले वर्षौंदेखि पार्टीमा क्रियाशील व्यक्तिलाई सदस्यता सिफारिस नगर्दा विवाद केन्द्रमा पुगेको जिल्ला कार्यसमिति सदस्य रामबहादुर सिंहले बताए । सिन्धुपाल्चोकका जिल्ला सभापति विकास लामा पनि क्रियाशीललाई सदस्यता दिन खोज्दा अवरोध गरिएको बताउँछन् । पार्टीमा योगदान गरेका व्यक्तिलाई सदस्यता दिइनुपर्छ, गैरकांग्रेसलाई वञ्चित गरिनुपर्छ, उनले भने, हामीले यही विधिमा अघि बढौं भन्दा अनावश्यक विवाद बढेको छ ।"
काठमाडौंका विद्यालय असोज १ देखि खुल्ने,"काठमाडौं (कास) जिल्ला प्रशासन कार्यालय काठमाडौंले असोज १ देखि विद्यालय खोल्ने निर्णय गरेको छ । सोमबार प्रजिअ कालीप्रसाद पराजुलीसहित स्थानीय तहको बैठकले भदौ अन्तिम सातासम्म कोभिड संक्रमणको अवस्था हेरेर असोज १ देखि विद्यालय सञ्चालन गर्ने निर्णय गरेको हो । शिक्षा मन्त्रालयले जारी गरेको स्मार्ट लकडाउन कार्ययोजना अनुसार जिल्लास्थित कोभिड संकट व्यवस्थापन केन्द्रको समन्वयमा पालिकाले विद्यालय सञ्चालन गर्न पाउँछन् । प्रजिअ पराजुली, स्थानीय तहका शिक्षा शाखा प्रमुख, जिल्ला शिक्षा इकाइ प्रमुख र अभिभावक प्रतिनिधिको बैठकले विद्यालय खोल्ने निर्णय गरेको हो ।"
राष्ट्रिय जनगणना कात्तिक २५ देखि,काठमाडौं (कास) कोभिड१९ का कारण स्थगित १२ औं राष्ट्रिय जनगणना आगामी मंसिर ९ गतेभित्र सम्पन्न हुने भएको छ । नयाँ तालिकाअनुसार जनगणना कात्तिक २५ मा सुरु हुने भएको हो । छनोट गरिएका ८ हजार सुपरिवेक्षकलाई पुनःनियुक्ति गर्ने र भदौ २७ र २८ गते केन्द्रीयस्तरमा तालिम दिइने केन्द्रीय तथ्यांक विभागले जनाएको छ । तालिमपछि सुपरिवेक्षकहरू २० दिनसम्म घरपरिवार सूचीकरणमा खटिनेछन् । असोजभित्र छनोट गरिने ३९ हजार गणकलाई कात्तिक १३ बाट चारदिने तालिम दिइने पनि विभागका निर्देशक ढुण्डिराज लामिछानेले ।
बीपी प्रतिष्ठानका माग पूरा गर,"काठमाडौं (कास) विश्वविद्यालय र स्वास्थ्य विज्ञान प्रतिष्ठानका पूर्वउपकुलपतिहरूले बीपी कोइराला स्वास्थ्य विज्ञान प्रतिष्ठान धरानका चिकित्सक, प्राध्यापक, कर्मचारी र विद्यार्थीले उठाएका जायज माग पूरा गर्न सरकारसँग माग गरेका छन् । १२ जना पूर्वउपकुलपतिहरूले सोमबार संयुक्त अपिल जारी गर्दै माग सम्बोधन गरेर शैक्षिक एवं चिकित्सा सेवा अविलम्ब सञ्चालनमा ल्याउनुपर्ने बताएका हुन् । पूर्वउपकुलपतिहरू केदारभक्त माथेमा, महेशकुमार उपाध्याय, सुरेशराज शर्मा, कमलकृष्ण जोशी, नवीन प्रकाशजंग शाह, तोरणबहादुर कार्की, अर्जुन कार्की, कैलाशनाथ प्याकुरेल, हीराबहादुर महर्जन, खगेन्द्र भट्टराई, जयराज अवस्थी र नरेशमान वज्राचार्यले संयुक्त अपिल जारी गरेका हुन् ।"
डा केसीले फेरि सत्याग्रह थाल्ने,"काठमाडौं (कास) डा गोविन्द केसीले सरकारसँग भएको समझदारी तत्काल कार्यान्वयनको माग गरेका छन् । केसीले सोमबार विज्ञप्ति जारी गर्दै भदौ १ मा प्रधानमन्त्री शेरबहादुर देउवासँग भएको ५ बुँदे समझदारी कार्यान्वयन नभए जुन कुनै बेला सत्याग्रह सुरु गर्ने चेतावनी दिएका हुन् । देउवा र केसीबीच स्वास्थ्य राज्यमन्त्री उमेश श्रेष्ठको विषयमा निर्णय गर्ने, बीपी प्रतिष्ठानको आन्दोलन टुंगो लगाउन सिनेट बैठक डाक्ने, प्रदेशमा सरकारी मेडिकल कलेज खोल्ने काम तीव्र पार्नेलगायत समझदारी भएको थियो ।"
पारस युगपछिको पहिलो खेल,"डेब्युको लर्कोवैशाखमा काठमाडौंमा सम्पन्न त्रिदेशीय ट्वान्टी२० प्रतियोगिताले कुशल भुर्तेल र आसिफ शेखलाई स्थापित गरेको थियो । जबकि उनीहरूले एकदिवसीय अन्तर्राष्ट्रियमा डेब्यु गर्न बाँकी नै छ । पपुवा न्युगिनीसँगको खेलबाट यी दुईले एकदिवसीय अन्तर्राष्ट्रियमा डेब्यु गर्ने निश्चितजस्तै छ । नेदरल्यान्ड्स र मलेसियासम्मिलित त्रिदेशीय ट्वान्टी२० मा ओपनिङ ब्याटिङ जोडी कुशलले ५ खेलमा २ सय ७८ र आसिफले १ सय ५४ रन बनाएका थिए । यी दुईको उदय र पारसको संन्यासपछि कप्तान ज्ञानेन्द्र मल्ल पुनः तेस्रो नम्बरको ब्याटिङमा फर्किने निश्चित छ । चौथो नम्बरमा आरिफ शेख र शरद भेषावकरमध्ये एकले खेल्न सक्छन् । पाँचौंदेखि सातौं नम्बरमा क्रमशः दीपेन्द्र, कुशल मल्ल र विनोद भण्डारीले खेल्ने तय भए पनि दीपेन्द्रले चोट बोकेको बताइएको छ । बाँकी चार स्थान बलरको हुनेछ । त्यसमा एक्लो स्पिनरको रूपमा सन्दीप लामिछाने हुनेछन् भने तीन तीव्र गतिका बलर हुनेछन् । जसमा सोमपाल कामी, करण केसी र गुलशन झा दाबेदारका रूपमा छन् । गुलशनले अझै अन्तर्राष्ट्रिय क्रिकेट खेलेका छैनन् । त्यस अर्थमा उनी एकदिवसीय अन्तर्राष्ट्रियमा डेब्यु गर्ने लाइनमा छन् । टोलीका अर्का तीव्र गतिका बलर विक्रम सोब बहुप्रतीक्षित डेब्युको आशामा छन् । लिग २ को तयारीका खेल भएकाले नेपालले सबैलाई मौका दिने सम्भावना पनि छ ।नेपालले यसअघि खेलेका सबै १० एकदिवसीय अन्तर्राष्ट्रियमा पारसले खेल्दै आएका थिए । पारसबिना नेपालले पहिलोपल्ट एकदिवसीय अन्तर्राष्ट्रिय खेल्न लागेको हो । अघिल्लो साता ओमान पुगेसँगै डेव ह्वाटमोरले नेपालको प्रशिक्षकको रूपमा यो आफ्नो अन्तिम भ्रमण हुने बताएका थिए । ह्वाटमोरकै प्रशिक्षणमा नेपालले एकदिवसीय अन्तर्राष्ट्रियमा पहिलोपल्ट खेल्न लागेको हो ।"
जलमग्न च्यासल रंगशाला,"पुनर्निर्माण सम्पन्न भइनसकेको च्यासल रंगशाला आइतबार राति अविरल वर्षाका कारण मनोहरा खोलामा आएको बाढीले डुबानमा परेको छ । आइतबार रातिदेखि काठमाडौं उपत्यका र आसपासका क्षेत्रमा भएको भारी वर्षाका कारण आएको बाढी रंगशालामा पसेको हो । च्यासलस्थित मनोहरा खोला छेवैमा रहेको रंगशालामा आवश्यक तटबन्ध पनि निर्माण गरिएको छ । तर, सोमबार बिहान काठमाडौं र ललितपुर जोड्ने च्यासल पुलनजिकैबाट रंगशालाको मुख्य प्रवेशद्वार हुँदै पानी मैदानमा पसेको थियो । बिहान करिब २ घण्टासम्म डेढ फिटभन्दा बढी पानी जमेको थियो । रंगशालाको मुख्य गेटबाटै पसेको पानी निकास हुन नपाएपछि मैदानमा जमेको रहेछ, डुबानपछि सबैभन्दा पहिले रंगशाला पुगेका च्यासल युथ क्लबका सचिव तथा फुटबल म्यानेजर शंकर व्यञ्जनकारले भने, मैदानबाट खोलातर्फको गेट खोलेर त्यहाँको माटो पन्छाएपछि पानीले निकास पाएको हो । च्यासल रंगशालामा तीन महिनाअघि बर्मुडा ग्रास (फुटबल मैदानमा प्रयोग हुने उच्चस्तीय दुबो) रोपिएको थियो । दुबो सरेर हराभरा भइसकेको थियो । यो बाढीले रंगशाला पुनर्निर्माण सम्पन्न गर्न आलटाल गरिरहेको निर्माण कम्पनीलाई पुनः म्याद थप गराउने बहाना हुनसक्छ । राष्ट्रिय खेलकुद परिषद् (राखेप) ले पुनर्निर्माण गरिरहेको च्यासल रंगशालाका साइट इन्जिनियर पूर्ण सुन्दासले बाढी र डुबानले दुबोमा केही क्षति भएको हुनसक्ने अनुमान गरेका छन् । तर च्यासलका सचिव व्यञ्जनकारले भने धेरै समय डुबान नभएकाले क्षति नभएको बताए । सुरुमा उनीसहित क्लबका तीन पदाधिकारी बाढीको निकास दिन रंगशाला पुगेका थिए । बाढीको पानी पसेपछि केही न केही क्षति भएकै छ, इन्जिनियर सुन्दासले भने, भोलिसम्ममा क्षति निर्क्यौल गर्नेछौं । उनले रंगशालाको सुरक्षाका लागि मनोहरामा निर्माण गरिएको तटबन्धमा क्षति पुगेकोबारे पनि परीक्षणपछि मात्रै भन्न सकिने बताए । अहिले पानी बढेको छ । मनोहराको बाढी कम भएपछि परीक्षण गर्नेछौं, उनले कान्तिपुरसँग भने । मनोहरा खोला बढ्ला च्यासलको मैदान डुबानमा पर्ने नयाँ घटना भने होइन । यसअघि २०७५ सालमा पनि डुबान हुँदा ठेकेदार कम्पनीले सोही बहानामा म्याद थप गराएका थिए । अखिल नेपाल फुटबल संघ (एन्फा) ले टेक्निकल सेन्टरका रूपमा सञ्चालन गरेको १५ वर्षपछि राखेपले च्यासल रंगशाला पुनर्निर्माणका लागि २०७४ साल वैशाखमा डाँफेप्रेरणा प्रतिष्ठा जेभीसँग २ वर्षमा निर्माण सम्पन्न गर्ने गरी ३३ करोड रुपैयाँमा सम्झौता गरेको थियो । च्यासल क्लबले प्रशिक्षण केन्द्र बनाएको र मनोहराको बाढीले काम गर्न नसकेको भन्दै समयमै निर्माण पूरा नगरेको कम्पनीले २०७६ वैशाखयता ६६ महिनाका दरले पाँचपल्ट म्याद थपको सुविधा पाइसकेको छ । पछिल्लोपल्ट थपिएको म्याद पुस मसान्तमा सकिँदै छ । निर्धारित मितिमा सम्पन्न भएको भए च्यासल रंगशालामा १३ औं दक्षिण एसियाली खेलकुदअन्तर्गत हकीको स्पर्धा आयोजना गर्ने तयारी राखेपको थियो । ठाउँ नभएपछि प्रतियोगिताबाटै उक्त खेल हटाइयो । सागकै लागि फुटबलको अभ्यासस्थल बनाउने पनि भनिएको थियो । अन्तिममा अभ्यासस्थल बनाइएन । यो मैदान च्यासल युथ क्लबले घरेलु मैदानका रूपमा प्रयोग गर्दै आएको छ । तर यहाँ ५ वर्षदेखि फुटबल गतिविधि भएको छैन ।इन्जिनियर सुन्दासले निर्माण काम लगभग सकिएको जानकारी दिए । मैदानको घाँस, रंगरोगनसहित फिनिसिङ र विद्युत्को काम अलिअलि बाँकी छ । मुख्य कामहरू सम्पन्न भइसकेका छन्, उनले भने, सायद अब म्याद थप्नु नपर्ला ।रंगशालाको दर्शक क्षमता १० हजार रहेकामा मनोहरा करिडोरको मापदण्डअनुसार खोलाबाट २० मिटरसम्म संरचना बनाउन नपाउने भएपछि ८ हजारमा झरेर प्यारापिट निर्माण गरिएको थियो । मैदानको तीनपट्टि प्यारापिट बनाइएको छ भने खोलातर्फ खुला छाडिएको छ । रंगशालाको मैदान १ सय २० मिटर लम्बाइ र ७० मिटर चौडाइको छ । पूर्व र पश्चिमतर्फ तीनतीन तलाको प्यारापिट निर्माण गरिएको छ । दक्षिणतर्फ दुईतले प्यारापिट छ । हरेक ब्लकमा दुई शौचालय तथा दक्षिणतर्फको ब्लकमा चेन्जिङ रूम, रेफ्री रुम, मिडिया सेन्टर र मेडिकल रुम छन् । एन्फाले फिफाको गोल प्रोजेक्टअन्तर्गत २०५९ सालमा च्यासल टेक्निकल सेन्टर स्थापना गरेको थियो । यो सेन्टरको उद्घाटन २०६३ सालमा एसियाली फुटबल महासंघ (एएफसी) का तत्कालीन अध्यक्ष मोहम्मद बिन हमामले गरेका थिए ।"

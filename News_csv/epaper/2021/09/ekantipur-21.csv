शीर्षक,विवरण
ओलीको प्रतिवेदनमा १० नेता असन्तुष्ट,"१० नेता : दसबुँदे सहमतिका आधारमा हामी मिलेर आइयो । माधव नेपालले चाहनुभएन पार्टी विभाजन गरेर जानुभयो । त्यो दुर्भाग्यपूर्ण हो ।ओली : एमालेबाट केही व्यक्तिहरुको यो बहिर्गमन र तिनीहरुबाट अलग समूह गठनका पछाडि कुनै सैद्धान्तिक, राजनीतिक, नीतिगत कारण र औचित्य छैन ।१० नेता : सरकारलाई विस्थापित गर्ने भित्री योजनाकार भनेर कोकोलाई भन्न खोजेको अमूर्त छ । त्यसको योजनाकार हामी होइन । कोको थिए तिनीहरुले जिम्मा लिनुपर्छ । हामीले विभाजन गर्न खोजेकै होइन । उहाँले कसलाई भन्न खोजेको हो त्यो किटान छैन । अहिले विभाजन गरेर जानुभएकाहरुलाई नै योजनाकार भनेर बुझ्नुपर्यो ।ओली : विभाजनका योजनाकारहरु नवौं राष्ट्रिय महाधिवेशनदेखि नै पार्टीका नीति र नेतृत्वका विरूद्ध अन्त्यहीन गुटबन्दी, किचलो र असहयोगमा संलग्न थिए । यिनीहरु नै २०७२७३ मा सञ्चालित नेकपा (एमाले) नेतृत्वको सरकारलाई विस्थापित गर्ने भित्री योजनाकार थिए र नेकपालाई सके कब्जा नभए विभाजित गर्ने पुष्पकमल दाहाल प्रचण्ड को अभियानका सारथि पनि हुन् ।१० नेता : संविधानको मौलिक अधिकार कार्यान्वयनका सन्दर्भमा सरकारमा हुँदा ठोस ढंगले पर्याप्त ध्यान पुगेन ।ओली : प्रतिवेदनमा भौतिक उपलब्धि तथा अन्य विषय समेटिएको छ ।१० नेता : गुटबन्दीको सुरूवात नवौं महाधिवेशनबाट होइन, सातौंआठौंबाट नै भएको थियो ।ओली : नवौं महाधिवेशनदेखि नै एमालेभित्र हुर्कंदै गएको गुटगत सोचहरु एकता प्रक्रियालाई वस्तुनिष्ठ आधारमा टुंग्याउन अवरोधका रुपमा देखा परे ।"
खासा र केरुङमै थन्किए दसैंका सामान,"तर रेल आउने कहिले हो कहिले सडक यातायात सहज बनाएर व्यापारको वातावरण बनाउन दुवै मुलुकले गाँठो फुकाउनुपर्छ, उनले भने । आफूसँगको भेटमा चिनियाँ अधिकारीहरूले तातोपानी नाकाको भौगोलिक अवस्था कमजोर भएकाले मानव बसोबास गर्न उचित नहुने धारणा राखेको उनले बताए ।आयातमा लगाइएको सीमाका कारण यस वर्ष पनि दसैंका सामान झिकाइएका हजारभन्दा बढी कन्टेनर तातोपानीतर्फको खासा र रसुवातर्फको केरुङमा थन्केको छ । सीमित कन्टेनरबाट हुने आयातका कारण दसैंको सामान काठमाडौं भित्रन महिनौं लाग्ने सम्बन्धित भन्सारका अधिकारीहरू बताउँछन् । उत्तरी नाकाको विश्वास गुम्दै गएपछि व्यवसायीहरू आयातका लागि भारतीय नाकामा निर्भर हुन थालेका छन् । निर्यात व्यापारी सबै पलायन भएका छन् । व्यापारीहरूले नाका सहज बनाउन माग गर्दै ६६ महिनामा प्रधानमन्त्री, मन्त्री र कर्मचारीलाई ज्ञापनपत्र बुझाउँदै आएका छन् । तर उत्तरको नाकाको समस्या दुवै मुलुकका सरकारको प्राथमिकतामा परेको देखिँदैन । निजी क्षेत्रले गर्ने अनुरोधलाई चीनले रेस्पोन्स गर्दैन । ,यसमा सरकारले ठोस योजनासहितको प्रस्ताव राखेको देखिँदैन । एक जानकारले भने, बाहिरबाहिर एउटा कुरा गर्ने यथार्थमा चुपचाप बस्ने भएपछि कसरी समस्या हल हुन्छ, ।नेपाल हिमालय सीमापार वाणिज्य संघका अध्यक्ष अशोककुमार श्रेष्ठले नाका सहज बनाउन ज्ञापनपत्र बोकेर ढोकाढोका धाउन थालेको महिनौं बितेको अनुभव सुनाउँछन् । उनका अनुसार भूकम्प, बाढीपहिरो र कोभिडको बहानामा चीनले स्थल नाकाबाट हुँदै आएको आयातनिर्यात व्यापारलाई निरुत्साहित गरेको देखिएको छ । उत्तरी नाकाबाट व्यापार गर्दै आएका सयौं व्यवसायी चिनियाँ कठोर नीतिका कारण दक्षिणको भर पर्न बाध्य भएको उनी बताउँछन् । उत्तरी नाकाबाट आयात गर्दा ढुवानी भाडा कम पर्ने र सामान पनि छोटो समयमा भित्रिने भएकाले व्यवसायी सकभर दक्षिण जान चाहँदैनन् । अध्यक्ष श्रेष्ठ प्रश्न गर्छन्, दैनिक ८१० वटा कन्टेनर छाडेर कति दिनमा सामान ल्याउने ? बैंकको ब्याज, गोदाम भाडा र कर्मचारी तलबका कारण सयौं व्यापारी पेसाबाटै पलायन भएको उनले बताए । कतिपय व्यापारी विदेश पलायन भएका छन् । आयातित सामान समयमा भित्र्याउन नसके पुनः बिक्री गर्न कठिन हुने व्यवसायीको गुनासो रहेको छ ।तातोपानी भन्सारका प्रमुख भन्सार अधिकृत नारद गौतमका अनुसार अरर्बौ खर्चेर लार्चामा बनाएको सुक्खा बन्दरगाहको प्रयोग १५ प्रतिशत मात्र भएको छ । सामान नआएपछि भवन सबै खाली छन् । उनले भने माथिल्लो तहबाटै पहल गरेर सामानको आयात बढाउनु जरुरी छ । उक्त बन्दरगाह चीनकै लागानीमा बनेको हो । बदरगाह जाने पुल पनि भोटेकोसीमाथि बनाइएको छ । दैनिक दुई सयभन्दा बढी कन्टेनर जाँचपास गर्ने क्षमता रहेको गौतमले बताए ।यसैगरी रसुवा भन्सार हातमा दुई अर्बभन्दा बढी लगानीमा भौतिक संरचना बनिरहेको छ । प्रमुख भन्सार अधिकृत रामप्रसाद रेग्मीका अनुसार आयातनिर्यात व्यापारको अवस्थामा नसुधार्ने हो भने सरकारको लगानी खेर जान सक्छ । चीनले रसुवा नाकामा संरचना नभएकाले एकै पटक धेरै कन्टेनर छाड्न अप्ठेरो भएको नेपाली पक्षलाई बताउँदै आएको छ । रेग्मी भन्छन्, अहिले संरचना नबन्दै पनि दैनिक सयभन्दा बढी कन्टेर जाँच पास गर्न सकिन्छ ।राजस्व संकलनमा ह्रासआयात व्यापार न्यून भएपछि तातोपानी र रसुवा भन्सारको राजस्व संकलनमा ह्रास आएको छ । तातोपानीले गत आर्थिक वर्षमा लक्ष्यको १८ प्रतिशत र रसुवाले करिब ५० प्रतिशत राजस्व संकलन गरेको छ । उत्तरको व्यापार झन्डै ८० प्रतिशत नै दक्षिण गएको अनुमान व्यवसायीको रहेको छ । रसुवाका प्रमुख भन्सार अधिकृत रेग्मी आयात व्यापारमा सीमा तोक्न नहुने बताउँछन् । हामी सामान्य अवस्थामा जसरी काम गर्न सक्छौं, उनले अगाडि भने, व्यापार यसरी नै कम हुँदै जाने हो भने रसुवा सीमामा २ अर्बभन्दा बढी लगानी गरेर निर्माण गरिएको संरचना प्रयोगविहीन हुन सक्छ । तातोपानी बन्द भएपछि २०७२ मंसिरदेखि रसुवा भन्सारको कारोबार बढेको हो । उनले नेपाली कन्टेनर पनि केरुङ जान दिनुपर्ने बताए । रेग्मीका अनुसार गत आर्थिक वर्षमा तीन अर्ब ५४ करोड राजस्व संकलन भएको थियो । यो लक्ष्यको ५० प्रतिशत मात्र हो । चालु वर्षका लागि ६ अर्ब २८ करोड लक्ष्य तोकिएको छ । चालु वर्षको दुई महिनामा एक अर्ब २० करोड संकलन भएको छ । तातोपानीका प्रमुख नारद गौतम सीमित परिणाम्मा हुने आयातले राजस्व वृद्ध हुन नसकेको बताउँछन् । उनका अनुसार सडक अवरुद्ध भइरहने समस्या छ भने आयात भएका सामान पनि भन्सार शुल्क मिनाहा हुने खालका छन् । कोभिडका बेला यो नाकाबाट स्वास्थ्यसम्बन्धी सामग्री पर्याप्त आयात भए पनि भन्सार शुल्क लाग्दैनथ्यो । आयात हुने सामान पनि कमर्सियल वस्तु को परिमाण न्यून छ ।"
विज्ञको सुझाव फाइजर खोप बालबालिकालाई,"स्वास्थ्य सेवा विभाग बाल स्वास्थ्य तथा खोप शाखा प्रमुख सागर दाहालले फाइजर सबै बालबालिकालाई दिन सक्ने अवस्था नभएकाले ५५ वर्षमाथिकालाई दिने तयारी थालिएको बताए ।अस्ट्राजेनेका, भेरोसेल र जोन्सन गरी हालसम्म १ करोड ७७ लाख ५५ हजार ५ सय ९० डोज खोप प्राप्त भएको छ । सरकारले बालबालिकाका लागि मोडर्ना र फाइजर गरी एक करोड डोज खोप ल्याउने प्रक्रिया थालिसकेको छ । मन्त्रालय स्रोतका अनुसार ती दुवै खोप सन् २०२२ को मार्चसम्ममा नेपाल आइसक्नेछ । खरिद गर्न लागिएको फाइजरको ६० लाख डोजभन्दा पहिले नै कोभाक्स सुविधाअन्तर्गत एक लाख ६ सय २० डोज आउने निश्चित भइसकेको छ । सरकारले यो खोप भण्डार गर्न चार वटा शून्यभन्दा ८० डिग्री सेल्सियस कम तापक्रममा राख्न मिल्ने अल्ट्रा लो टेम्परेचर स्टोरेज क्षमता भएको फ्रिज ल्याइसकेको छ । तापक्रम नियन्त्रित थर्मल सिपर्स बाट फाइजर आउँछ, हामी उक्त सिपर्स बाट अल्ट्रा लो टेम्परेचर स्टोरेजमा खोप भण्डारण गर्नेछौं, दाहालले भने । खोपलाई प्रयोग गर्ने बेला २ देखि ८ डिग्री सेल्सियसको तापक्रममा राखिनेछ ।खोप आउने निश्चित भएपछि औषधि व्यवस्था विभागले केही दिनअघि शून्यभन्दा कम तापक्रममा भण्डारण गर्नुपर्ने फाइजर र मोडर्नालाई आकस्मिक उपयोगका लागि अनुमति दिएको वरिष्ठ औषधि व्यवस्थापक सन्तोष केसीले बताए । मन्त्रालय स्रोतले दुई महिनाभित्र खोप आइसक्ने दाबी गरेको छ ।"
शिक्षामा बेवास्ता : मन्त्री न ऐन,"शिक्षक सेवा आयोगको नियमावली संशोधनका लागि केपी ओली सरकारकै पालामा मन्त्रिपरिषद्मा प्रस्ताव पुगेको थियो तर पारित भएन । असार २९ मा शेरबहादुर देउवा नेतृत्वको सरकार बनेपछि शिक्षा सचिवले उक्त प्रस्ताव पुनः मन्त्रिपरिषद्मा पठाए । यस पटक शिक्षामन्त्री नै नभएकाले प्रस्तावमाथि पर्याप्त छलफल भएन । नियमावली संशोधन नहुँदा देशभरका तीन हजारभन्दा बढी शिक्षकको बढुवा प्रक्रिया अवरुद्ध हुन पुगेको छ । कतिपय शिक्षकले बढुवा कुर्दाकुर्दै अवकाश पाइसकेका छन् । शिक्षा क्षेत्रप्रति सरकार र त्यसको नेतृत्व कुन हदसम्म गैरजिम्मेवार छ भन्ने यो एउटा उदाहरण हो ।दुई महिनादेखि शिक्षा मन्त्रालयमा मन्त्री नियुक्ति नहुँदा दूरगामी असर पार्ने दर्जनौं नीतिगत निर्णयदेखि सामान्य प्रकृतिका दैनिक प्रशासनिक कामसम्म प्रभावित भएको छ । मन्त्रालय नेतृत्वविहीन हुँदा कर्मचारी पनि दिशाविहीन बनेका छन् । २०७४ सालदेखि नै सरकारले उच्च प्राथमिकतामा राखेको संघीय शिक्षा ऐनको मस्यौदा प्रधानमन्त्री शेरबहादुर देउवाको नेतृत्वमा सरकार बनेसँगै कानुन मन्त्रालयबाट शिक्षा मन्त्रालयमा फिर्ता आएर बेवारिस बनेको छ । यसको चोट स्थानीय तह, विद्यालय, शिक्षक, विद्यार्थी र अभिभावकले भोगिरहेका छन् । विद्यार्थीले पाठ्यपुस्तक पाउन सकेका छैनन् भने शिक्षक नियमित बढुवा र विज्ञापन पनि रोकिएर शिक्षक सेवा आयोगको दैनिक कामकाज नै अवरुद्धजस्तै बनेको छ ।सामुदायिक विद्यालयहरूले विषय शिक्षकको अभाव व्यहोरिरहेका छन् । साढे १५ हजार शिक्षकको खुला विज्ञापन, करिब ३ हजार शिक्षकको बढुवा र शिक्षण अध्यापन अनुमतिपत्रको परीक्षा सञ्चालन अन्योलमा छ । चालु आर्थिक वर्षका लागि शिक्षामा १ खर्ब ७८ अर्ब बजेट विनियोजन गरिएको छ । मन्त्रालय नै लामो समयसम्म नेतृत्वविहीन हुँदा कार्यान्वयन पक्ष अनिश्चित छ । त्रिभुवन विश्वविद्यालयलगायत विश्वविद्यालयमा चालु आर्थिक वर्षको बजेट तथा कार्यक्रम स्वीकृत हुन सकेको छैन भने खुला विश्वविद्यालय उपकुलपति, डिनलगायतका पदाधिकारी रिक्त छन् । शैक्षिक सत्रको सुरुमै गर्ने भनिएको देशभरको शिक्षक दरबन्दी मिलान चार महिना लाग्दासम्म निर्णय हुन नसकेर मन्त्रीको प्रतीक्षामा छ । शिक्षामन्त्रीले अध्यक्षता गर्ने दर्जनौं समितिका बैठकको कुनै टुंगो छैन । विभागीय मन्त्री हुँदा र नहुँदा मन्त्रालयको नियमित गतिविधिमा आकाश जमिनको फरक पर्छ, शिक्षा सेवाका एक सहसचिवले भने, नीतिगत कुराको विषय उठाउन, छलफल र निष्कर्षमा पुग्न असम्भव हुन्छ, केही प्रशासनिक कामबाहेक शिक्षा क्षेत्र मन्त्री नहुँदा ठप्प छ । गत असार २९ गते देउवाको नेतृत्वमा ५ दलीय गठनबन्धन सरकार बनेको थियो । संयुक्त सरकारको साझा न्यूनतम कार्यक्रममा शिक्षा, स्वास्थ्य, सामाजिक सुरक्षाजस्ता आधारभूत आवश्यकता पूरा गर्न र मौलिक हकलाई प्रभावकारी ढंगले कार्यान्वयन गर्न राज्यको भूमिका अभिवृद्धि गर्ने उल्लेख छ । गुणस्तरीय, रोजगारमूलक, व्यावसायिक र प्राविधिक शिक्षामा जोड दिँदै संघीयताको मान्यताअनुरूप शिक्षालाई जनताको पहुँचभित्र राख्न सामुदायिक शिक्षा प्रणालीलाई प्रभावकारी बनाउने, निजी विद्यालयहरूमा अभिभावकहरूलाई चर्को आर्थिक भार पर्न नदिने, संविधानबमोजिम मातृभाषामा शिक्षाका लागि आवश्यक व्यवस्था गर्ने र विश्वविद्यालयहरूलाई राजनीतिक हस्तक्षेपबाट मुक्त गर्दै पदोन्नति प्रणालीलाई व्यवस्थित गर्न विश्वविद्यालय ऐन सुधार गर्ने भनिएको छ । तर सरकार बनेको दुई महिना पूरा हुँदा यी प्रतिबद्धता पूरा गर्ने सुरसार भएकै छैन ।शिक्षा क्षेत्र राजनीतिक दलको प्राथमिकतामा नपर्दा लथालिंग अवस्था आएको शिक्षाविद् विद्यानाथ कोइरालाले जनाए । कांग्रेस, कम्प्युनिस्ट कसैको पनि प्राथमिकतामा शिक्षा पर्न सकेन, एक तिहाइ जनसंख्या विद्यार्थीको छ, तिनका बारेमा राजनीतिक दललाई कहिल्यै पनि चिन्ता र चासो भएन, उनले भने । विद्यालयदेखि उच्च शिक्षासम्म करिब एक करोड विद्यार्थी अध्ययन गर्छन् । शिक्षा सुधारको इच्छाशक्ति नभएका कारण सत्तारूढ दलहरूले महिनौं मन्त्रालय मन्त्रीविहीन बनाएको उनले बताए । शिक्षाप्रति चिन्ता, चासो, प्राथमिकता भए, मन्त्री नियुक्ति गरिसक्थे, मन्त्री नियुक्ति गर्न यदि गठनबन्धनमा कुरा नमिलेको भए, पनि सचिवबाट नै रोकिएका काम अघि बढाउन सकिथ्यो, कोइरालाले थपे । सत्तारूढ र तिनका नेताहरूले शिक्षालाई बेवास्ता गरेको उनले जनाए । मन्त्री हुनु नहुनु पनि ठूला कुरा होइन, मन्त्री नभए पनि गर्नैपर्ने काम सिधै सचिव र प्रधानमन्त्रीबाट पनि गर्न सकिन्छ तर अहिले मन्त्री छैन भनेर टार्ने काम मात्र भएको हो, उनले भने । दल र नेताहरूकै निजी शिक्षामा लगानी रहेकाले सार्वजनिक शिक्षाको सुधार गर्न स्वार्थ बाझिएका कारण इच्छाशक्ति नदेखिएको उनले प्रस्ट्याए । राष्ट्रप्रमुख, प्रधानमन्त्री, प्रतिपक्ष पार्टी, गठबन्धनका अन्य पार्टीका नेताका परिवारका सदस्य र तिनका आसेपासे निजी शिक्षण संस्थाका लागनीकर्ता छन्, उनीहरूकै स्वार्थमा जानीबुझी शिक्षामा ध्यान नदिएको हो, उनले भने । मन्त्री नहुँदा कक्षा ११ मा प्राविधिक धारको पाठ्यक्रम स्वीकृत हुन सकेको छैन, जसका कारण विद्यार्थी नयाँ विषयवस्तु पठनपाठनबाट वञ्चित हुन पुगेका छन् । शिक्षामन्त्रीले अध्यक्षता गर्ने पाठ्यक्रम मूल्यांकन परिषद्ले स्वीकृति गरेपछि मात्रै पाठ्यक्रम लागू हुन्छ । त्यस्तै आगामी वर्षदेखि लागू हुने विद्यालय तहको पाठ्यक्रम पनि स्वीकृति पाउन शिक्षामन्त्रीलाई पर्खेर बसेको छ । पाठ्यक्रम स्वीकृत भएपछि मात्रै जनक शिक्षा सामग्री केन्द्रले मुलुकभरका विद्यार्थीका लागि आवश्यक पाठ्यपुस्तक छपाइ गर्छ । शिक्षामन्त्री नहुँदा आगामी शैक्षिक सत्रका लागि पाठ्यपुस्तक छपाइको स्पष्ट निर्देशन पाउन नसकेको केन्द्रका प्रबन्ध निर्देशक अनिलकुमार झाले जानकारी दिए ।प्राविधिक शिक्षा तथा व्यावसायिक तालिम परिषद् सीटीईभीटीका स्तरोन्नति हुने र नयाँ खुल्ने करिब ३ सय बढी शिक्षण संस्थाका विषय पनि अनिर्णीत बनेको छ । प्रधानमन्त्री केपी ओली नेतृत्वको सरकारले शिक्षा ऐन २०२८ विस्थापित गरेर यस क्षेत्र नियमन गर्न र संविधानका व्यवस्था कार्यान्वयनमा ल्याउन छुट्टाछुट्टै ३ वटा विधेयकको गृहकार्य गरेको थियो । विद्यालय शिक्षा, उच्चशिक्षा र प्राविधिक तथा व्यावसायिक तालिमको भिन्दाभिन्दै ऐन ल्याउने तयारी थियो । शिक्षा मन्त्रालयमा फर्केका यी विधेयक मन्त्री नहुँदा अलपत्र परेको कर्मचारीहरू बताउँछन् । संविधानले माध्यमिक शिक्षासम्मको अधिकार स्थानीय तहलाई दिएको छ । मन्त्रालयले संघीय शिक्षा ऐन जारी गर्न नसक्दा पालिकाले शिक्षाको स्थानीय कानुन पनि बनाउन नसकेको जनप्रतिनिधि बताउँछन् ।विनियोजित बजेट लागू गर्न कार्यक्रम कार्यान्वयन पुस्तिका बनाउने मन्त्रिपरिषद्बाट स्वीकृति गराउने व्यवस्था छ । त्यही पुस्तिकाका आधारमा शिक्षा मन्त्रालय, मातहतका निकाय, शिक्षा विकास तथा समन्वय इकाइ र ७५३ स्थानीय तहले बजेट कार्यक्रम कार्यान्वयन अघि बढाउँछन् । मन्त्री नहुँदा पुस्तिका स्वीकृति र शिक्षक दरबन्दी मिलानको काम रोकिएको शिक्षा तथा मानवस्रोत विकास केन्द्रका महानिर्देशक वैकुण्ठ अर्यालले जानकारी दिए । त्यसो त अर्यालसहित पाठ्यक्रम विकास केन्द्रका महानिर्देशक अणप्रसाद न्यौपाने र मन्त्रालयको विद्यालय शिक्षा महाशाखाका प्रमुख दीपक शर्माको सरुवा पछि यी निकाय गत सातादेखि प्रमुखविहीन छन् । उच्च शिक्षा महाशाखा तीन महिनादेखि नेतृत्वविहीन हुँदा प्राविधिक शिक्षा महाशाखाका प्रमुख हरि लम्साललाई दुईवटा महाशाखाको जिम्मेवारी दिइएको छ । मन्त्री नियुक्ति नभएसम्म यी निकाय नेतृत्वविहीन बन्ने निश्चित छ ।उता खुला विश्वविद्यालयमा उपकुलपति, रजिस्ट्रार र डिनलगायत पदाधिकारीविहीन छ । उक्त विश्वविद्यालयको कुलपति नै शिक्षामन्त्री हुने व्यवस्था छ । शिक्षामन्त्रीले उपकुलपति र रजिस्ट्रार नियुक्ति भएपछि मात्रै डिनहरू नियुक्ति हुन्छन् । त्रिभुवन विश्वविद्यालयको चालु आर्थिक वर्षको बजेट तथा कार्यक्रम नै पास हुन सकेको छैन । त्रिविका सहकुलपति एवं शिक्षामन्त्री नहुँदा कुलपति तथा प्रधानमन्त्रीसम्म लबिइङ गरेर पनि बजेट पास गर्न नसकिएको पदाधिकारी बताउँछन् । बजेट पास नहुँदा नियमित खर्च हुन सकेको छैन । साउनदेखि प्राध्यापक, कर्मचारीको तलब वृद्धि भए पनि बजेटविहीन हुँदा गत वर्षको अनुसारै तलब सुविधा उपलब्ध गराइएको छ । पोखरा विश्वविद्यालको सभा नबस्दा विद्यार्थीले प्रमाणपत्र पाउन नै रोकिएको थियो । प्रधानमन्त्रीबाट उपकुलपतिको अध्यक्षतामा बैठक बस्ने निर्णय गराएर रोकिएका काम फुकाएको उपकुलपति प्रेमनारायण अर्यालले जनाए । विभागीय मन्त्री नहुँदा धेरै नै अप्ठ्याराहरू पर्छ, उनले भने, हामीले रोकिएका काम सिधै प्रधानमन्त्रीलाई सम्पर्क गराएर फुकायौं ।विभागीय मन्त्री नहुँदा मन्त्रिपरिषद्बाट निर्णय गराउनुपर्ने र मन्त्रीले अध्यक्षता गर्ने दर्जनौं समितिका काम रोकिएको कर्मचारीहरू बताउँछन् । छात्रवृत्ति वितरण, सीटीईभीटी, पाठ्यक्रम परिषद्, उच्च शिक्षाको अनुगमन तथा मूल्यांकनलगायत समितिको बैठकको अध्यक्षता शिक्षामन्त्रीले गर्छन् । उच्च शिक्षाका विदेशी शिक्षण संस्थाको अनुगमन र नवीकरणको काम पनि हुन सकेको छैन । मन्त्री नहुँदा प्रदेश र विश्वविद्यालयहरूसँग समन्वय गर्ने संयन्त्र पनि मन्त्रालयसँग नहुने मन्त्रालयका अधिकारीहरू बताउँछन् । छिटोछरितो गर्न मन्त्री अनिवार्य चाहिन्छ, सिधै प्रधानमन्त्रीबाट काम गराउन सचिवको पहुँच पुग्दैन, सचिव जरुरी फाइल बोकेर प्रधानमन्त्रीकहाँ त जान्छन् तर प्रधानमन्त्रीको प्राथमिकतामा पर्दैन, ती सहसचिवले भने ।"
संखुवासभा घटना अघिल्लै दिन बनेको थियो हत्या योजना,"मादी नगरपालिका१ उमलिङस्थित खोलागाउँमा एकै परिवारका ६ जनाको हत्या घटनाबारे थप रहस्य खुल्दै गएको छ । भदौ २१ मा भएको सामूहिक हत्या आफन्तले नै नियोजित रूपमा गरेको प्रहरी अनुसन्धानले देखाएको हो । घटनामा संलग्न आरोपमा पक्राउ गरिएका थप चार जनालाई प्रहरीले सोमबार सार्वजनिक गरेको छ । मुख्य योजनाकार भनिएका ४७ वर्षीय खड्गबहादुर कार्की, उनका छोरा २८ वर्षीय हस्तबहादुर, मुख्य अभियुक्तका रूपमा यसअघि पक्राउ परेका लोकबहादुर कार्कीका ४९ वर्षीय बाबु रणबहादुर र लोकबहादुरका कान्छा भाइ १७ वर्षीय नरेशलाई प्रहरीले सार्वजनिक गरेको हो । घटनामा ५ जनाको संलग्नता रहेको र लोकबहादुरको घरमा अघिल्लो दिन योजना बनाइएको प्रहरीले जनाएको छ । २१ गते बिहान तेजकुमार खेताला बोलाउन लोकबहादुरको घरमा आउने भएकाले त्यही मौका छोपेर हत्या गर्ने योजना उनीहरूले बनाएको प्रहरीले जनाएको छ । खड्गबहादुर, हस्तबहादुर र लोकबहादुरबीच हत्याबारे कसैलाई केही नबताउनेसम्मको सहमति बनेको थियो । मानसिक रोगको औषधि खाइरहेकाले लोकबहादुर एक्लैले जिम्मा लिने र प्रहरीले पत्ता लगाए जेल जाने विषयमा पनि उनीहरूबीच सहमति भएको थियो । योजनाअनुसार लोकबहादुरले तेजकुमारलाई चिर्पटले हिर्काएका थिए, अनुसन्धानमा खटिएका प्रहरी उपरीक्षक (एसपी) भीम दाहालले भने, तेजकुमार चिच्याएपछि घरबाहिर निस्केका सबैलाई पालैपालो चिर्पट र अलैंची काट्ने छुराले हानेर हत्या गरेको पाइयो । हत्यापछि उनीहरूले तेजकुमारको घरमा भएको धनमालसमेत लुट्ने योजना बनाएका थिए । तेजकुमारको पिप्लेस्थित खेतमा खड्गबहादुर, हस्तबहादुर, लोकबहादुर र नरेशसमेत खेताला जाने दुई दिनअघि नै निश्चित भएको थियो । तेजकुमार भदौ २१ को बिहान ५ बजे उठेर लोकबहादुरको घरमा पुगेछन्, दाहालले भने, सुतिरहेका लोकबहादुरलाई अल्छी अझैसम्म उठेको छैनस् भन्दै कराएपछि उनी उठेका थिए । भाइ नरेश, बाबु रणबहादुर पनि घरमै थिए । घरबाट फर्कने क्रममा योजनाअनुसार लोकबहादुरले भाइ नरेशलाई इसारा गरी आफूले चिर्पट र अलैंची काट्ने चक्कु बोकेर पछिपछि गए । घरपछाडिको गोगनको रूखनजिक तेजकुमारको टाउकोमा प्रहार गरेको, खड्गबहादुर र हस्तबहादुरले पनि आक्रमण गरेको खुलेको दाहालले बताए । आक्रमणपछि तेजकुमार लोकेले मार्यो, मलाई नमार भन्दै चिच्याएका थिए । त्यही बेला दगुर्दै आइपुगेका श्रीमती र बुहारीलाई पनि उनीहरूले उम्किन दिएनन् । श्रीमती कमलाको घाँटीमा हस्तबहादुरले छुरा प्रहार गरेको र बुहारी रञ्जनालाई नरेशले ठेलेर खोल्सामा झारेको प्रहरीलाई बयान दिएका छन् । कमलाको शव भएको स्थानमा रञ्जनाको शव लैजान रणबहादुर र नरेशले सघाएका थिए । घटनाका बेला तेजकुमारका नाति विपीन भनिने दीपेन र नातिनी गोमा घरनजिक बाटोमा आएपछि हस्तबहादुर र लोकबहादुरले बाटो छेकेका थिए । त्यसपछि मुख थुनेर लोकबहादुरले चिर्पटले हिर्काए र घाँटी बटारेर हत्या गरे । ५ जनाको हत्यापछि अभियुक्तहरू घर पुगेर तेजकुमारकी ८४ वर्षीया आमा पार्वतीको पनि हत्या गरेका थिए । घटनामा प्रयोग गरेको चिर्पट अँगेनामा डढाएको, रगत लतपतिएको कपडा र छुरी घरैमा लुकाएको पाइएको प्रहरीको भनाइ छ । फर्कने क्रममा नरेशले लिएको रञ्जनाको मोबाइल प्रहरीले बिहीबार फेला पारेको थियो । थप प्रमाण भेटिएपछि संघीय इकाइ प्रहरी कार्यालय धरानका एसपी दाहालको नेतृत्वमा १ नम्बर प्रदेश प्रहरी कार्यालयका ६ जनाको टोली घटनास्थल पुगेर पुनः अनुसन्धान गरेको थियो । घटनामा अन्यको समेत संलग्नताको आशंका प्रहरीले गरेको थियो । लोकबहादुरलाई सार्वजनिक गरेकै दिन एसपी दाहाल, प्रदेश प्रहरी प्रमुख डीआईजी अरुणकुमार बीसी, केन्द्रीय अनुसन्धान ब्युरो डीएसपी रुगमबहादुर कुँवरसहितको अनुसन्धान टोली घटनास्थलबाट फर्किएको थियो । इलाका प्रहरी कार्यालय चैनपुरका प्रहरी निरीक्षक योगराज खतिवडासहितको १० जनाको टोली भने घटनास्थलमै थियो । अभियुक्तमध्ये खड्गबहादुर सधैं रक्सी खान्थे । परिवारका सदस्यहरूलाई कुटपिट गालीगलौज गर्थे । तेजकुमारले तँ जँड्याहा किन यसो गर्छस् ? भन्दै बेलाबेला सम्झाउन गाली गर्थे भने खड्गबहादुरले तँलाई के मतलब, तँलाई मार्छु भन्दै झगडा गर्थे । तेजकुमारले लोकबहादुरलाई पागल, अल्छे, केही काम गर्न नसक्ने भन्ने गरेको र नरेशलाई डुँडे काम नलाग्ने भइस् भन्दै हप्काउने गरेको स्थानीय बताउँछन् । रणबहादुरलाई पनि लठेब्रो केही गर्न सक्दैनस् भन्दै गाली गर्ने भएकाले पहिलेदेखिकै ईखका कारण घटना भएको हुन सक्ने एक अनुसन्धान अधिकृतले बताए ।"
रोहिंग्यालाई नेपाल ल्याउने ३ पक्राउ,"काठमाडौं (कास) बंगलादेशमा शरणार्थी जीवन बिताइरहेका म्यान्मारका रोहिंग्या समुदायलाई अमेरिका लैजाने भन्दै नेपाल ल्याएर मानव तस्करी गरेको आरोपमा तीन जना पक्राउ परेका छन् ।प्रहरीको केन्द्रीय अनुसन्धान ब्युरोले कपनको राम मन्दिरछेउ बस्ने सकिफ आलम, डल्लु बस्ने अजमत उल्लाहलाई शनिबार र कपन बस्ने नोरुल अमिनलाई सोमबार पक्राउ गरेको हो । प्रहरीका अनुसार यो समूहले दुई परिवारका १४ जनालाई नेपाल भित्र्याएको खुलेको छ । ब्युरोका अनुसार उनीहरूले रोहिंग्या शरणार्थीहरूलाई अमेरिकालगायत युरोपेली देश जान सकिने भन्दै पारेर नेपालसम्म ल्याउने गरेको अनुसन्धानमा पाइएको छ । नेपाल पुगेपछि अमेरिका जाने परिचयपत्र पाइनुका साथै पुरुषलाई मासिक ५ हजार ७ सय ५०, महिलालाई ३ हजार ७ सय ५० र बालबालिकालाई २ हजार ७ सय ५० रुपैयाँ भत्ता पनि पाइनेजस्ता झूटो प्रलोभन दिएर शरणार्थीहरू ओसारिरहेका थिए । पक्राउ परेका तीनै जना काठमाडौंमा विभिन्न पेसाकर्मीको आवरणमा बसेकाहरू हुन् । ब्युरोका प्रवक्ता श्यामकुमार महतोले पक्राउ परेका तीनै जनालाई थप अनुसन्धानका लागि प्रहरीको मानव बेचबिखन नियन्त्रण ब्युरोमा पठाइएको छ । ढाकादेखि काठमाडौंसम्म दलालले रोहिंग्यासँग २ लाख ५० हजार टाका अर्थात् झन्डै साढे तीन लाख रुपैयाँ असुल्ने गरेका छन् ।"
गरिखानेलाई उठीबास लगाउँदै महानगर,"थापाथलीको प्रसूति गृहपछाडि सुकुम्बासी बस्तीमा बस्ने ६१ वर्षीय केदार महतो ठेलागाडामा चिया, चाउचाउलगायतका खिच्रीमिच्री बेचेर गुजारा चलाउँछन् । पाँच जनाको छाक टार्न उनले झन्डै ४० हजार खर्चेर ठेला किनीवरी व्यापार थालेको पाँच वर्ष नाघ्यो । दुःखजिलो गरेर परिवारको पेट पाल्ने केदार यसबीच काठमाडौं महानगरपालिकाको कारबाहीमा दुईपटक परिसके । तीन महिनाको अन्तरालमा दुईवटा ठेला खोसिँदा उनले कैयौं दिनसम्म चैनको सास फेर्न सकेनन् । सडक छेउछाउमा जीविकोपार्जनका आधार खोज्ने सहरी गरिबमाथि महानगर कसरी प्रस्तुत हुन्छ भन्ने बुझ्न केदारजस्ता दर्जनौंको कथा काफी छ । घरकार्यालयसम्म बाजा बजाउँदै कर उठाउन खोज्ने तर अटेरी करदातालाई वर्षौंसम्म कारबाहीको दायरामा ल्याउन नसक्ने महानगर सडक छेउछाउमा व्यापार गर्नेमाथि भने निकै कडा रूपमा प्रस्तुत हुने गरेको छ । केदारले दुःखको भावमा सुनाए, हाम्रो गुजारा गर्ने ठेला लगेर उनीहरू पेट पाल्छन् । हामीभन्दा गरिब रहेछन्, त्यसैले हाम्रो सामान लग्यो । अहिले भएको तेस्रो ठेला केदारले साहुसँग ऋण लिएर किनेका हुन् । दुई ठेला खोसिँदा र तेस्रो किन्दा उनको बहिखातामा ५० हजार रुपैयाँ ऋण थुप्रिइसकेको छ । कान्तिपुरसँगको कुराकानीमा उनी पटकपटक डराए । उनको डर एउटै थियो, ठेला खोसिएको कथा सुनाउँदा फेरि नगर प्रहरीले रिस पो साध्छन् कि ! आवागमन नै अवरोध हुने गरी व्यापार गर्दा ठेला उठाएको भए सायद केदारको मन दुख्ने थिएन । तर, सुकुम्बासीकै जग्गाभित्र ठेला राख्दा पनि महानगरले उठाइदिएकोमा उनीभित्र रिस र गुनासो बढेको छ । ठेलामा व्यापार गरेबापत पैसा तिर्नुपर्छ भने पनि हामी तयार छौं, तर हाम्रो सामान उठाएर नलैजाओस् । उठाए पनि जरिवाना तिर्ने व्यवस्था गरियोस्, उनले भने । केदारजस्ता जीविका धान्न संघर्ष गरिरहेकाहरूको ठेला र साइकलजस्ता फलामजन्य सामग्री जफत गरेर महानगरले लिलामी गर्छ । जफत गरिएका खाद्यवस्तु तथा पशुपन्छी, सड्नेगल्ने व्यापारिक मालसामान भने जरिवाना लिएर फिर्ता दिन्छ । ०७५ वैशाख १२ को नगर कार्यापालिकाको बैठकले महानगरभित्र सहरी सुव्यवस्था कायम गर्न सार्वजनिक अतिक्रमण गरी राखिएका सामान बरामद गरी लिलाम गर्ने निर्णय गरेको थियो । उक्त बैठकले खाद्यवस्तु तथा पशुपन्छी, सड्नेगल्ने सामानलाई जरिवाना गर्ने, फलामयुक्त सामग्री र कपडालाई लिलाम गर्ने निर्णय गरेको थियो । जफत गरी ल्याएका समान नगरप्रहरीले आन्तरिक प्रशासन शाखाको कार्यालयमा राख्छन् । त्यहाँ लगत राखेर लिलामका लागि महानगरमा समावेश गर्ने गर्छन् ।महानगरको यस्तो निर्णयको मारमा पर्नेमा केदार एक्लो छैनन् । रौतहट स्थायी घर भई वाग्मतीछेउको सुकुम्बासी बस्तीमा बस्दै आएकी ६५ वर्षीया मिठु मगर ठेलामा चटपटे र पानीपुरी बेजेर गुजारा चलाउँछिन् । सुकुम्बासी बस्तीभित्रकै जग्गामा ठेला राखेर व्यापार गर्ने भए पनि उनलाई नगरप्रहरीको डर छ । नहोस् पनि किन, कोभिड महामारीअगावै नगरप्रहरीले २० हजार रुपैयाँ हालेर किनेको ठेला लगिदिएपछि कैयन् दिनसम्म उनको रोजीरोटीको बाटो छुट्यो । ठेला फिर्ता पाइने आसमा उनी टेकु धाइरहिन् तर उनको बिन्ती कसैले सुनेन । निषेधाज्ञापछि उनले १६ हजार रुपैयाँ ऋण काढेर नयाँ ठेला किनिन् । ठेला किन्दाको ५६ हजार ऋण तिर्नै बाँकी छ । उनका ७० वर्षीय श्रीमान् पहिले त ज्यामी काम गर्थे । तर बुढ्यौलीले छोप्दै लगेपछि र महामारीयता काम पाउन मुस्किल भएपछि गुजारा चलाउन ठेला नगुडाई धर छैन । महानगरले चार आर्थिक वर्षमा खाद्यवस्तु तथा पशुपन्छी, सड्नेगल्ने सामान बेच्ने ४ हजार ७ सय ६२ जना व्यापारीबाट जरिवानाबापत् ३५ लाख ७५ हजार २ सय रुपैयाँ उठाएको छ । आव ०७४७५ मा सबैखाले व्यापारीलाई जरिवाना मात्र गर्ने व्यवस्था रहेको आन्तरिक प्रशासन शाखाका प्रमुख लीलाराज गाछामगरले बताए । जनप्रतिनिधि आएपछि ०७५ वैशाखमा मात्र सामान जफत र लिलामी गर्ने व्यवस्था भएको हो, उनले भने, त्यसैले पहिलो आवमा राजस्व धेरै उठेको देखिन्छ । सामान हेरेर २ सयदेखि ५ सय रुपैयाँसम्म जरिवाना गर्ने उनले जानकारी दिए । महानगरले ०७५७६ मा फलामजन्य सामग्री लिलाम गरी ५ लाख ७ सय र ०७६७७ मा १८ लाख रुपैयाँ संकलन गरेको थियो । गत वर्षको कपडाजन्य सामान मात्र १ लाख ३ सय ५० रुपैयाँको प्रस्तावित लिलाम गर्न महानगरलाई बुझाइएको छ । महानगर प्रवक्ता ईश्वरमान डंगोलले ठेलागाडा व्यापारीले लगाएको आरोप आधारहीन रहेको बताए । फुटपाथमा बसी ठेलागाडा तथा साइकलमा सामान बेच्न नपाइने उनको तर्क छ । सहरी सौन्दर्य र सुव्यवस्था कायम गर्नकै लागि साइकल, गाडामा गरिने व्यापारलाई जफत र कारबाही गर्ने गरिएको हो, उनले भने, मर्निङ, इभिनिङ र नाइट मार्केट सञ्चालन गर्न महानगरले छलफल गरिरहेको छ । फुटपाथ व्यवसायीकै लागि भनेर तत्काल कुनै योजना नरहेको उनले बताए ।"
भारतले दिएन कूटनीतिक नोटको जवाफ,"दार्चुलाको तुइन घटनाका विषयमा नेपालले दुई साताअघि गरेको पत्राचारको भारतले अझै जवाफ दिएको छैन । महाकाली नदी पार गर्ने क्रममा भारतीय सीमा सुरक्षा बल (एसएसबी) को अमानवीय व्यवहारका कारण नेपाली युवा जयसिंह धामी बेपत्ता भएका थिए । दार्चुलाको व्यास गाउँपालिका२ का धामी बेपत्ता भएपछि भारत सरकारलाई परराष्ट्र मन्त्रालयले दुई सातअघि कूटनीतिक नोट पठाएको थियो । तर मंगलबार साँझसम्म भारतका तर्फबाट त्यसबारे कुनै जानकारी नआएको परराष्ट्र स्रोतले जानकारी दियो । नेपाल सरकारले काठमाडौंस्थित भारतीय दूतावासमार्फत भदौ १८ मा तुइन घटनालाई लिएर र भदौ २० मा दार्चुलास्थित नेपाली भूभागमा बिनाअनुमति लगातार भारतीय हेलिकोप्टर उडाइएको विषयमा भारतलाई पत्राचार गरेको थियो । परराष्ट्र प्रवक्ता सहसचिव सेवा लम्सालले भने यी कूटनीतिक नोटहरूको विषयमा कान्तिपुरसँग कुनै कुरा गर्न चाहिनन् । सरकारले भारतलाई पठाएको कूटनीतिक नोटमा जयसिंह धामी बेपत्ता हुनुमा एसएसबीको संलग्नता पुष्टि भएको किटान गरिएको थियो । गृह मन्त्रालयद्वारा गठित छानबिन समितिको प्रतिवेदन उद्धृत गर्दै परराष्ट्रले एसएसबीको उपस्थिति र संलग्नतामा तुइन घटना भएको जानकारी भारतीय पक्षलाई दिएको थियो । धामी साउन १५ मा तुइनमा नेपालको मालघाटबाट भारततर्फ महाकाली नदी पार गर्ने क्रममा खसेका थिए । घटनाबारे अनुसन्धान गर्न नेपाल सरकार गृह मन्त्रालयद्वारा गठित समितिले प्रत्यक्षदर्शीको भनाइ, परिस्थिति र तथ्यहरूका आधारमा उनी बेपत्ता भएको विषयमा बुझाएको प्रतिवेदनमा उक्त घटना सशस्त्र सीमा बल (एसएसबी) को उपस्थिति र संलग्नतामा भएको परराष्ट्र मन्त्रालय जानकारी गराउँदछ, नेपालले पठाएको कूटनीतिक नोटमा उल्लेख छ । नोटमा घटनामा एसएसबीको संलग्नताबारे विस्तृत अनुसन्धान गरी घटनामा संलग्नलाई आवश्यक कानुनी कारबाही गर्न तथा पीडितको परिवारलाई क्षतिपूर्ति उपलब्ध गराउन आग्रह गरिएको छ । भारतीय पक्षबाट अहिलेसम्म घटनाबारे अनुसन्धान भएनभएको जानकारी दिइएको छैन । काठमाडौंस्थित भारतीय दूतावासले पनि यस विषयमा कान्तिपुरसँग प्रतिक्रिया दिन अस्वीकार गरेको छ । नयाँदिल्लीमा भदौ १७ मा आयोजित भारतीय विदेश मन्त्रालयको पत्रकार सम्मेलनमा प्रवक्ता अरिन्दम बाग्चीले दार्चुलाको तुइन घटनाबारे नेपाल सरकारले कुनै जानकारी नगराएकाले त्यसबारे भारतले केही नबोल्ने बताएका थिए । उनले यो विषयमा मिडियाबाट केही सुनेको तर औपचारिक रूपमा कुनै जानकारी नआएको प्रतिक्रिया दिएका थिए । तर नेपाल सरकारले छानबिन समितिको प्रतिवेदनको निचोडसहित लेखेको कूटनीतिक पत्रबारे भने भारतले बेवास्ता गरेको हो । परराष्ट्रविद् दिनेश भट्टराईले कूटनीतिक नोट पठाएपछि त्यसको जवाफ ढिलोचाँडो आउने सक्ने बताए । गम्भीर घटनालाई लिएर पत्र पठाएपछि जवाफ त आउला, उनले भने । नोटका सम्बन्धमा दिल्लीस्थित आफ्नो दूतावासबाट पनि जवाफका लागि पहल गर्नुपर्ने उनको भनाइ छ । यस्तै, महाकाली नदी वारि नेपालको दार्चुलाका पाँच गाउँपालिका हुँदै भारतीय हेलिकोप्टर निरन्तर उडाइएको विषयमा पनि परराष्ट्रले भारतलाई कूटनीतिक नोट पठाएको थियो । जसको जवाफ पनि अझै दिइएको छैन । पूर्वराजदूत निरञ्जन थापा अमानवीय घटनाका विषयमा भारतबाट जवाफ नआएपछि कूटनीतिक पहललाई थप अघि बढाउनुपर्ने मान्छन् । कूटनीतिक पहलको विकल्प पनि कूटनीतिक पहल नै हो । तर पहल गर्दा अब अर्को चरणमा जानुपर्छ, उनले भने । लगातारको कूटनीतिक पहलले नभए संयुक्त राष्ट्रसंघ, अन्तर्राष्ट्रिय कानुनलगायतको सहयोग लिने बाटा पनि खुला छन् । यसअघि भारतले नेपाली भूमि लिपुलेकमा सडक निर्माण गरेको विषयमा २०७७ वैशाख अन्तिम साता कूटनीतिक नोट पठाएको थियो । उक्त नोटको पनि भारतले हालसम्म जवाफ दिएको छैन ।"
सेनाको ट्र्याकटुडिप्लोमेसी,"नेपाली सेनाका तीन जना पूर्वप्रधानसेनापतिले एकैसाथ भारतीय सेनाका उच्च अधिकारीहरूसँग भेटघाट र अन्तरक्रिया गरेका छन् । भारतीय स्थल सेनाध्यक्ष (प्रमुख) मुकुन्द नरवणेको निम्तोमा पूर्वसेनापतिहरू गौरवशमशेर राणा, राजेन्द्र क्षेत्री र प्यारजंग थापा शुक्रबार नयाँदिल्ली आइपुगेका थिए । भारतीय सेनाध्यक्षले नेपालका सबै पूर्वसेनापतिहरूलाई निम्तो गरेकामा कतिपय मुलुकबाहिर रहेका र केहीले स्वास्थ्यको कारण जनाउँदै आएनन् । ७ जना पूर्वसेनापतिहरूलाई भारतीय सेनाले निम्तो पठाएकामा दिल्ली आएका तीन जना ३ दिन बसेर फर्किएका छन् । दुवै देशका सेनापतिहरू एक अर्का देशको सेनाको मानार्थ महारथी हुने चलन छ । मानार्थ महारथीहरूलाई एक ठाउँमा जुटाउने प्रयासमा भारतीय सेनाका पूर्वप्रमुखहरू पनि सहभागी भएका जनाइएको छ । नयाँदिल्ली आएका पूर्वसेनापतिहरूलाई नेपाली राजदूत नीलाम्बर आचार्यले पनि दूतावासमा रात्रिभोज दिएका थिए । दूतावास स्रोतका अनुसार दुई देशका सेनाबीच कायम रहेको परम्परागत सम्बन्धलाई थप बलियो पार्ने र अनौपचारिक छलफलहरू पनि होस् भन्ने उद्देश्यले भारतीय सेनाले कार्यक्रमको आयोजना गराएको हो । ट्र्याकटुडिप्लोमेसी अन्तर्गत हुने यस्ता कार्यक्रमले दुई देशबीचको सम्बन्धलाई थप मजबुत बनाउन मद्दत पुर्याउने दूतावासका परराष्ट्र सम्बद्ध अधिकारीले बताए । पूर्वसेनापतिहरू र भारतीय सेनाका अधिकारीबीच केके विषयमा कुरा भए त्यसबारे दूतावासलाई जानकारी नभए पनि यस्ता भ्रमणहरूको आदानप्रदान हुनु राम्रै भएको उनको भनाइ छ । धर्मपत्नीसहित भारत आएका तीनै जना पूर्वसेनापतिहरू मौर्य होटलमा बसेका थिए । उनीहरू आएकै दिन बेलुका सांस्कृतिक कार्यक्रमसँगै अन्तरक्रियामा सहभागी भएका थिए । त्यसलाई सोसल इभनिङ नाम दिइएको थियो । भोलिपल्ट गल्फ खेल्ने, ओलम्पिकमा पदक जितेका भारतीय सेनाका खेलाडीहरूसँग भेटघाट, सहिद स्थलमा माल्यार्पणलगायत कार्यक्रममा सरिक भएका थिए । स्रोतका अनुसार भेटघाटको कुनै विशेष एजेन्डा तोकिएको थिएन । पूर्वसेनापति क्षेत्री नेपाल फर्किएका छन् भने थापा र राणा आआफ्नो निजी भ्रमणमा मुम्बई र नैनीतालतर्फ गएका छन् ।"
नेपालभारत सैनिक अभ्यास,"काठमाडौं (कास) कोभिड१९ का कारणले रोकिएको नेपाली र भारतीय सेनाबीचको संयुक्त अभ्यास उत्तराखण्डस्थित पिथौरागढमा सोमबारदेखि सुरु भएको छ । सूर्यकिरण नाम दिइएको उक्त अभ्यास १३ दिनसम्म चल्नेछ । नेपालभारत १५ औं सूर्यकिरण संयुक्त अभ्यासमा भाग लिन नेपाली सेनाको टोली स्थलमार्ग हुँदै गत शनिबार पिथौरागढ पुगेको थियो । भारतीय सेनाद्वारा सोमबार जारी विज्ञप्तिअनुसार दुवै मुलुकबाट गरी करिब ६ सय ५० जना सैनिकले संयुक्त अभ्यास गर्नेछन् । संयुक्त अभ्यासमा आपसी सञ्चालन क्षमताको विकास, आपसी आतंकवादविरुद्धको गृहकार्य र विपद् व्यवस्थापनसम्बन्धी क्षेत्रमा हुने भारतीय सेनाले जनाएको छ । नेपाली सेनाका प्रवक्ता सन्तोष बल्लभ पौडेलले पिथौरागढमा हुन लागेको १५ औं सूर्यकिरण संस्करणमा दुवै मुलुकका तर्फबाट बटालियनस्तरको सहभागिता भएको प्रस्ट पारे । अहिले गरेको चाहिँ बटालियनस्तरको संयुक्त प्रशिक्षण हो, नेपालबाट ३ सय जनाको पल्टन अभ्यासमा गएको छ, जसमा तीनवटा कम्पनी छन्, उनले भने । नेपाली सेना र भारतीय सेना दुवै पक्षबाट अभ्यासमा महासेनानीले नेतृत्व गरेका छन् ।"
प्रधानमन्त्रीमा दुई कार्यकालको सीमा अत्यावश्यक,"नेपाली राजनीतिमा नेतृत्व हस्तान्तरणको संस्कृति बिलकुलै शून्य छ । उच्च तहमा रहेकाहरूले स्वैच्छिक अवकाश लिएको घोषणा गर्नु त हिमालमा यती भेटिनुजत्तिकै दुर्लभ भैसक्यो । मुलुक र जनताको समुन्नतिका निम्ति रत्तीभर उपादेयता नहुँदा पनि शीर्षस्थ राजनीतिक नेताहरू पद र शक्तिप्रति उत्तिकै आसक्ति देखाइरहन्छन् । जतिसुकै बुढ्यौलीले छोए पनि अथवा मूल नेतृत्व या त्यससरहको स्थानमा पुगेको वर्षौं भैसक्दा पनि पुस्तान्तरणको सोच उनीहरूमा आउँदैन । केही दलले आफ्नो नेतृत्वको कार्यकाल सीमा तोके पनि देशकै कार्यकारी प्रमुखका निम्ति यस्तो कुनै छेकबार छैन । यही कारण जसरी पनि राजनीतिमा टिक्नैपर्ने र जतिपटक भए पनि सत्तामा पुग्नैपर्ने प्रवृत्ति बेलगाम मौलाएको छ । पहिले पार्टीसत्ता कब्जा गर्ने, अनि राज्यसत्तामा पुग्नटिक्न सबै किसिमका तिकडमहरू अपनाइने परिपाटीले राजनीतिमा अपराधीकरण र व्यापारीकरणजस्ता विकृतिहरू भित्रिएका मात्र छैनन्, राजनीतिज्ञहरूमाझ यस्तो दुष्प्रवृत्ति सहजै स्वीकार्यसमेत भएका छन् । जति व्यवस्था बदलिए पनि शासकीय चरित्रमा सुधार नआउनुको एउटा कारण यही बनेको छ । तसर्थ, परीक्षित भैसकेकाहरूबाट देशलाई पटकपटक बन्धक नबनाउनका निम्ति ठोस उपायहरू अपनाउन अब थप ढिलाइ गरिनु हुन्न ।कालो बादलमा चाँदीको घेरा देखिएजस्तै पछिल्लो समय नेपाली राजनीतिमा प्रस्तावित उमेरहद र नेतृत्वको कार्यविधिसम्बन्धी केही प्रस्तावहरूले थोरै आशाका किरण भने छरेका छन् । खासगरी नेकपा एमालेमा ७० वर्षे उमेरहद कायम राख्ने पार्टीको प्रस्तावित विधानका कारण उक्त पार्टीको नेतृत्वमा बिस्तारै नयाँ पुस्तालाई ढोका खुल्ने देखिएको छ । आगामी महाधिवेशनबाट केपी शर्मा ओली अध्यक्षमा निर्वाचित भए पनि प्रस्तावित विधान पारित भएमा अर्को महाधिवेशनबाट शीर्ष नेतृत्वमा पूरै नयाँ पुस्ता आउने देखिन्छ । स्थायी कमिटी बैठकमा आइतबार पेस भएको मस्यौदा असोज १५ देखि १७ सम्म चल्ने विधान महाधिवेशनबाट अनुमोदन भए ७० वर्ष पूरा भएकाहरू पार्टीको सबै तहका कार्यकारी कमिटीको पदाधिकारी वा सदस्यमा निर्वाचित वा मनोनीत हुन पाउनेछैनन् । एमालेको यो प्रस्ताव पारित भई लागू भयो भने यसले नेपाली राजनीतिमा पुस्ता हस्तान्तरणको बाध्यात्मक प्रचलन बसाल्नेछ । तर यसको कार्यान्वयन हुनेमा शंका किन छ भने यसअघि नै एमालेको आठौं महाधिवेशनले दुई कार्यकालको व्यवस्था गरेको थियो भने नवौं महाधिवेशनले कार्यकारी पदमा ७० वर्षे उमेरहद लगाएको थियो । उमेरकै कारण भरतमोहन अधिकारी र सिद्धिलाल सिंह नेतृत्वबाट बाहिरिएका पनि थिए । तर २०७५ जेठमा एमाले र माओवादीबीच एकता भएर नेकपा बनेपछि यो प्रावधान नै हटाइएको थियो । महाधिवेशनको बलमा राखिएको प्रावधान नेताहरूको तजबिजमा खारेज गरिएको थियो । यसको कारण उही आफूहरू छिट्टै राजनीतिबाट बाहिरिनु नपरोस् भन्ने नै थियो । जे होस्, अहिले फेरि एमालेले यो प्रस्तावलाई ब्युँताउनु भने सकारात्मक छ । यस्तै, नेपाली कांग्रेसका प्रवक्ता विश्वप्रकाश शर्माले पनि व्यक्तिगत हैसियतमै सही, आइतबार एउटा महत्त्वपूर्ण प्रस्ताव अगाडि सारेका छन् । कांग्रेसको आगामी महाधिवेशनमा महामन्त्री पदमा उम्मेदवारी घोषणा गरेका उनले आफ्नो अवधारणापत्रमार्फत गरेको एकपटक राष्ट्रपति, दुईपटक प्रधानमन्त्री, तीनपटक मन्त्री र चारपटक सांसद हुने व्यवस्था कानुनमै लेखिनुपर्ने प्रस्ताव मननीय छ । खासगरी प्रधानमन्त्रीका निमित्त त यस्तो प्रावधान अनिवार्य रूपमै व्यवस्था गरिनुपर्छ । अमेरिकालगायत कतिपय देशले कार्यकारी प्रमुखका निम्ति दुईपटकभन्दा बढी एउटै व्यक्ति दोहोरिन नमिल्ने संवैधानिककानुनी प्रबन्ध नै मिलाएका छन्, हामी पनि त्यही बाटोतर्फ अग्रसर हुनुको विकल्प छैन । कोही व्यक्तिप्रतिको रिसरागले भन्दा पनि मुलुकलाई सधैं उही असफल प्रमाणित नेतृत्वको गोलचक्करबाट मुक्ति दिलाउन यसो गरिनु अपरिहार्य छ । सत्ताशक्तिमा नपुग्ने भएपछि नेताहरूले जुनसुकै हदसम्म गिरेर नाजायज कार्य गर्ने र स्वार्थसम्बन्ध कायम राख्ने प्रवृत्ति यसबाट केही हदसम्म रोकिने विश्वास गर्न सकिन्छ । सधैंभरि प्रधानमन्त्री बन्न नपाइने भएपछि गुटगत गतिविधिहरू पनि स्वतः कम हुनेछन् । राज्यका हरेकजसो पदमा उमेरहद हुने, संवैधानिक पदहरूमा कार्यकाल पनि तोकिने तर राजनीतिक ओहोदाहरूमा त्यस्तो केही नहुनु न्यायोचित हुँदैन । नेतृत्वमा एकदुई अवधि परीक्षित वा पराजित भैसकेका व्यक्तिले राजनीतिमा आफ्नो थप औचित्य नभएको स्वतः बुझ्थे भने यस्तो प्रावधान नचाहिन पनि सक्थ्यो । तर उनीहरूले यो यथार्थ बुझ्न नचाहेको र अधिकांशले आफू नभए संसारै चल्दैन भनेजस्तो व्यवहार देखाउँदै आएकाले यस्तो कानुनी वा संवैधानिक व्यवस्था गर्न जरुरी परेको हो । सामान्यतया लोकतन्त्रमा जनता जनार्दन हुन् र नेताहरूको उपादेयता उनीहरूले नै तय गर्छन् भनेर उमेरहद तोकिन्न । तर भुइँतहसम्म दलीय राजनीति व्याप्त भएको हाम्रो मुलुकमा भोट त नागरिकले नै हाल्छन्, जो आफैंमा लोकतान्त्रिक अभ्यास हो, तर चुनावमा उठ्ने उम्मेदवार छनोट भने पार्टीहरूले लोकतान्त्रिक तवरबाट गर्दैनन्, प्रायः त्यो मुख्य नेताहरूको खल्तीको सूची बाट तय हुन्छ । नागरिकहरूलाई गतिलो छनोटको अवसर कम हुन्छ, राइट टु रिजेक्ट को हक त छँदै छैन ।अन्तरपार्टी लोकतन्त्रको अवस्था पनि उत्तिकै दयनीय छ । तल्लो तहदेखि निर्वाचित प्रणाली राखेर दलहरूले लोकतान्त्रिक अभ्यास गरेजस्तो त देखाएका छन्, तर नेतृत्वले आफूलाई चुन्नेहरू नै अधिवेशनमहाधिवेशन प्रतिनिधि बन्ने व्यवस्था मिलाएर सदस्यता वितरण गरेका हुन्छन् । र पार्टी नेतृत्वमा जो हुन्छ, केही प्रक्रिया पुर्याइए पनि विभिन्न तहका निर्वाचनका उम्मेदवार उसैले तोक्छ । यसरी जनतालाई खाए खा, नखाए घिच् को अवस्थामा राखिन्छ । अर्को, राजनीतिमा उमेर होइन विचार मुख्य हो भन्ने प्रश्न पनि उत्तिकै उठ्ने गरेको छ । निश्चय पनि उमेरभन्दा विचार प्रधान पक्ष हो, तर परीक्षण भैसकेका र कुनै कालखण्डको राजनीतिक संघर्षबाहेक देशलाई उँभो लगाउने कुनै ठोस काम नगरेका व्यक्तिहरूसितै विचार छ भन्ने मानिरहनुचाहिँ भ्रमसिबाय केही होइन । तसर्थ, दलहरूले उमेरहद र नेतृत्वमा कार्यकाल र राज्यले पनि प्रमुख कार्यकारीलगायतका मुख्य पदहरूमा कार्यकाल तोक्नु अपरिहार्य छ । खासगरी प्रधानमन्त्री पदमा दुई कार्यकालपछि उठ्न नपाइने स्पष्ट प्रावधान सकभर संविधानमै राखिनुपर्छ, नत्र पनि कानुनमा यससम्बन्धी व्यवस्था गरिनुपर्छ । यति नगरेसम्म मुलुकमा सदैव असफल नेतृत्वकै शासन चलिरहनेछ । अहिले मुख्य पार्टीहरू सबैको महाधिवेशनको मौसम सुरु भएको र निकट भविष्यमा आमचुनावसमेत आइरहेको परिप्रेक्ष्यमा अब हरेक दलभित्र यससम्बन्धी बहस केन्द्रित हुन जरुरी छ । देशलाई नयाँ दिशा दिन, नयाँ सोचको सम्भावना खोज्न र जनतामा आशाको पुनर्ताजगी गर्न पनि नेतृत्वमा उही अनुहार कायम रहने वा दोहोरिरहने म्युजिकल चेयर को खेल अब रोकिनैपर्छ ।"
अमेरिकाले फेरि पुच्छर लुकायो !,"प्रजातन्त्र ल्याउँछौं र आतंकवाद स्वाहा पारिदिन्छौं भन्दै सन् २००१ मा अफगानिस्तानमा ह्वात्तै पसेको अमेरिका लाजै पचाएर लगभग भाग्नैपर्यो । अफगानिस्तानलाई दोस्रो पटक सम्हालिनसक्ने बनाएर अमेरिका चम्पट कस्यो । छिमेकीहरूबीच भयानक फाटोमतभेद मात्रै नल्याएर एउटा बाह्र हातको टाँगोले पनि नछुने राष्ट्र अमेरिकाले एसियामा ढलीमली गर्ने आशा र इच्छालाई जहिल्यै जीवित राखेको हुन्छ । अमेरिका जहाँ गयो, त्यहीँ भत्कियो । अमेरिकाले जुन राष्ट्रमा सैनिक पठाई हस्तक्षेप गर्यो, त्यो राष्ट्रलाई कैयन् वर्षका लागि छताछुल्ल नै बनाइदियो । इराक, सिरिया, भियतनाम र अफगानिस्तानलाई हिंसा, अस्थिरता र अशान्तिको गुँड नै बनाइदियो । अमेरिका भियतनामबाट सन् १९७३ मा भाग्यो, जुन आज लगभग ५० वर्षपछि अमेरिकाकै अघि द्रुत गतिमा विकासतर्फ लागेको भूगोल भएको छ । नेपालमा सन् १९६० को दशकमा चीनविरुद्ध खम्पाहरूलाई हतियार र सैन्य प्रशिक्षण दिएर तिब्बतमा अस्थिरता ल्याउने प्रयास अमेरिकाले गरेकै हो । बंगलादेशको स्वाधीनता संग्राममा भारतलाई धम्की दिँदै सैन्य शक्तिको प्रहार गर्छु भन्ने पनि अमेरिका नै हो । इजरायललाई प्यालिस्टिनविरुद्ध आतंक फैलाउने आँट र सहायता दिने पनि अमेरिका नै हो । ताइवानलाई चीनविरुद्ध लड भन्दै हातहतियार सप्लाई गर्ने अमेरिकाले जापान र दक्षिण कोरियालाई समेत उत्तर कोरियाको कट्टर दुश्मन बनाइछोड्यो । त्यसैले क्युबाजस्तो सानो राष्ट्रका ठूलो छाती र अद्भुत आँट भएका नेता फिडेल क्यास्ट्रोले अमेरिकालाई आछुआछु पारेर राखे । सद्दाम हुसेन हेर्नै मान्दैनथे प्रजातन्त्रगणतन्त्रभित्र लुकाइएको मोसो लागेको अमेरिकाको अनुहार । मिखाइल गोर्वाचोभलाई ग्लासनोस्ट (खुलापन) र पिरेस्ट्रोइका (नयाँ बनावट) को लोभ देखाएर, ठूलो सपनामा भुलाएर विश्वकै सबैभन्दा विशाल भूगोललाई पन्ध्रवटा ससाना गणराज्यहरूमा टुक्र्याउने बाह्य कारण पनि अमेरिका नै हो । शीतयुद्धमा टक्कर दिने शक्तिमान राष्ट्र सोभियत संघलाई टुक्रा बनाएपछि नै विश्व दुईध्रुवीय (बाइपोलार) व्यवस्थाबाट एकध्रुवीय (युनिपोलार) हुन पुग्यो । अनि अमेरिकाले एकध्रुवीय व्यवस्थामा रहेर, विश्वव्यापी थिचोमिचो गर्नमा आफूलाई जसले चुनौती दिन्छ, त्यसलाई तहसनहस बनाउने घीनलाग्दो प्रयास जारी नै राख्यो । गत एक दशकमा अमेरिकाचीन भिडन्तको मूल कारण नै हो, मेरो प्रभुत्व, प्रभाव र प्रहार लाई कसैले भेट्टाउन, चुनौती दिन सक्नेछैन र सक्नु हुन्न भन्ने अमेरिकाको गह्रौं मन र अदेख्य लक्ष्य । आफू एक्लैले सामना गर्न नसक्दा नाटोदेखि सिएटो, क्वाडदेखि इन्डोप्यासिफिक र ट्रान्स अटलान्टिकदेखि भर्खर मात्रै बनेको अस्ट्रेलिया, युनाइटेड किङडम र अमेरिकाको नयाँ सैन्य झुन्ड औकुस । यी सबै झुन्ड वा बथानमा अमेरिकाका चारवटा मर्म नदेख्ने गरी जडित हुन्छन् । ती हुन् व्यापारवाणिज्य, सैन्य हातहतियारको बेचबिखन, हरेक भौगोलिक परिवेशमा आफूलाई चुनौती दिनेहरूलाई गुप्त रूपले भत्काउने प्रयास अनि विश्वमा एकलौटी शक्ति भएर बाँच्ने प्रगाढ इच्छा ।अमेरिका अफगानिस्तानमा कसरी पस्योÙ मुजाहिद्दिन (स्वतन्त्रता संग्रामी), अल कायदा, तालिबान र आईएसआईएस (आइसिस) कसरी सुरु गरिए र विश्वमा आतंकवादले कसरी जरा गाड्यो यी विषयहरू व्यापक र विस्तृत भए पनि अमेरिकाको भूमिका अति नै चाखलाग्दो प्रकारले गम्भीर र गहिरो छ । सन् १९७९ मा सोभियत संघले अफगानिस्तान पसेर अड्डा जमाएपछि अफगानीहरूले व्यापक रूपमा विरोध गरे । चारैतिर हमला गरियो, सोभियत संघले आफ्नैजस्तो कम्युनिस्ट शासन थोपर्यो । लाखौंको संख्यामा अफगानीहरू देश छोडेर भागे । यी शरणार्थीहरूलाई पाकिस्तानका चित्राल, पेसावरजस्ता क्षेत्रहरूमा शिविर बनाई राखियो । तिनताक पाकिस्तान र अमेरिकाको सम्बन्ध सुमधुर थियो । उता भारत भने सोभियत संघको क्याम्पमा थियो ।विश्वस्तरमा शक्ति प्रदर्शन गर्दै आएका र शीतयुद्ध (कोल्ड वार) मा सामेल अमेरिका र सोभियत संघबीच अफगानिस्तानबारे भयानक खिचातानी सुरु भयो । सोभियत संघले अफगानिस्तानमा अड्डा जमाउनु भनेको सम्पूर्ण दक्षिण र मध्य एसिया अनि पश्चिम एसियाको ठूलो भाग सोभियत कम्युनिस्ट प्रपञ्चभित्र पस्नु थियो । अमेरिकालाई यो असह्य र अक्षम्य भयो । अब के गर्ने, सोभियत सैन्य दललाई कसरी अफगानिस्तानबाट खेद्ने ? अमेरिकाको सीआईए र युरोपका उसका नाटो मित्रहरू मिली लाखौंको संख्यामा रहेका शरणार्थीहरूभित्र पाकिस्तानका शिविरभित्रै मुजाहिद्दिनहरू तयार पारे । विभिन्न स्वतन्त्रता संग्रामीहरूलाई शिविरभित्र हालिदिए र अफगान बचाऊ को नारा दिएर तिनलाई झुन्डझुन्ड बनाइदिए । शरणार्थी शिविरहरू सुचारु ढंगमा चलाउन अर्बौं रुपैयाँको सहायता मात्रै नदिई अमेरिकाकै आह्वानमा मानवीय सहायता प्रदान गर्ने विश्वका सबै संस्थाहरूलाई शिविरहरूमा निम्त्याइयो । अर्कोपट्टि सोभियत संघले पाकिस्तान पनि खाने सम्भावना देखाउँदै अमेरिकाले त्यहाँ जिया उल हकको सैनिक शासनलाई व्यापक रूपमा आर्थिक एवं अन्य सहायता दिन सुरु गर्यो ।शिविरमा रहेका शरणार्थीहरूले खानलाउन, स्कुल, कामधन्दा, सुरक्षा आदिका लागि हिक्मतयारको जस्तो कुनै पनि मुजाहिद्दिनको झुन्डमा सामेल हुनैपर्थ्यो । हरेक परिवारका वयस्क सदस्यहरूलाई हातहतियार चलाउने प्रशिक्षण दिएपछि अफगानिस्तानमा सोभियत सैनिकविरुद्ध लड्न फ्रन्टियर पार गरेर पठाउन थालियो । अति नै खतरनाक हतियार कहिल्यै नदेखेका मुजाहिद्दिनहरूले हतियारबाहेक अफगानिस्तानबाट पपी फूलबाट प्रशस्त मात्रामा निकालिएका हिरोइन र अन्य लागूपदार्थ पाकिस्तान ल्याई अन्य राष्ट्रमा व्यापक रूपमा तस्करी गर्न थाले । कमाएको पैसाले अझै हतियार किने र वरिपरिका पाकिस्तानी उग्रवादीहरूलाई पनि बाँडे । यसरी अमेरिकाले हतियार चलाउन र हिंसा गर्नमा निपुण एउटा पिँढी नै अर्काको राष्ट्रमा जन्मायो र अघि ल्यायो । धर्म बचाउनुपर्छ, अफगानहरूको संस्कृति बचाउनुपर्छ, प्रजातन्त्र र गणतन्त्र ल्याउनुपर्छ भन्दै अमेरिकाले मुजाहिद्दिनहरूलाई मनभित्रैबाट पगालिदियो । सोभियत सेनालाई खेद्ने सुरमा अमेरिकाले धार्मिक कट्टरपना र उग्रवादी विचारधाराको अलिकति पनि परबाह गरेन । यसरी बिस्तारै आयो अफगानिस्तान र पाकिस्तानमा हिंसा, अस्थिरता र उग्रवादी विचारधारा । सन् १९९१ मा सोभियत संघ टुक्रिनुअघि नै फरवरी १९८९ मा सोभियत सैनिकले अफगानिस्तान छोडे । उसले बनाएको सरकार र मुजाहिद्दिनबीचको झगडाहत्याले अफगानिस्तान अझै छिन्नभिन्न भयो । सन् १९९२ मा राष्ट्रपति नजिबुल्लाको अन्तिम सरकार खतम गरियो र उनी संयुक्त राष्ट्रसंघको कार्यालयमा शरण लिन पुगे । अफगानिस्तान चार वर्ष भयानक गृहयुद्धमा रुमलिएपछि सन् १९९६ मा तालिबानको सरकार बन्यो । राजधानी काबुलबाट कन्दाहार सारियो । नजिबुल्लालाई दिउसै बिजुली खम्बामा बर्बरतापूर्वक झुन्ड्याइयो । अफगानिस्तान आतंकवादमा पस्यो । तालिबानले के गरेन, बामियानका डेढ हजार वर्ष पुराना बुद्धका मूर्तिहरूको नामोनिशान राखेन ! महिलाहरूका अधिकारको हुर्मत लियो । चंगा उडाउन बन्द, संगीत सुन्नमा प्रतिबन्ध, महिलाहरूलाई नोकरीधन्दामा बन्देज, अन्तर्राष्ट्रिय संघसंस्था भुर्कुटै । अनि फेरि अमेरिका र सोभियत संघले दिएकाछोडेका आधुनिक र घातक हतियार आतंकवादका नयाँनयाँ झुन्डलाई दिएर भारतका कश्मीर र उत्तरपूर्वी क्षेत्रहरूमा समेत पाकिस्तानमार्फत पठाइदियो । कतिपय त चीनको सिन्जियाङ प्रान्तमा रहेका उग्रवादी मुस्लिम संघ र लडाकुहरूसम्म पुगे ।सोभियत संघलाई खेद्ने मात्रै अभिप्राय र लक्ष्य लिएर आएको अमेरिका शरणार्थी शिविर, संघसंस्था र अफगानिस्तानसम्मै छोडेर भाग्यो । बिल्लिबाठ भयो अफगानिस्तान, वरिपरिका राष्ट्रहरू अनि शरणार्थी शिविर चलाउने पाकिस्तानको । चारैतिर जिहाद सुरु भयो, पवित्र युद्धको नाममा । उग्रवादीहरू आतंकवादी भए अनि उनीहरूलाई कायम राख्ने नेता वारलर्ड भए । महात्मा गान्धी र खान अब्दुल गफ्फार खान (फ्रन्टियर गान्धी) ले दुःखै गरी साँचेका र निर्माण गरेका भारतअफगानिस्तानपाकिस्तानका मैत्री भाव, पारम्परिक सम्बन्ध र मीठो संस्कृतिलाई कलास्निकोभ बन्दुकले छियाछिया बनाइदियो ।पुच्छर लुकाउने अमेरिकाको, ११ सेप्टेम्बर २००१ मा वर्ल्ड ट्रेड सेन्टर, पेन्टागन र पेन्सिलभानियामा भएका आतंकवादी हमलामा लगभग तीन हजार निर्दोष व्यक्तिहरू मारिएपछि, फेरि मनमस्तिष्क खलबलियो । अनि फेरि आतंकवादविरोधी युद्धको घोषणा गर्दै अल कायदा र ओसामा बिन लादेनलाई स्वाहा पार्न गोलीगट्ठासहित, सबै सैन्य सम्झौतामा परेका युरोपका राष्ट्रहरू लिई अफगानिस्तान पस्यो । ९११ को हमलामा सामेल लादेनसहित सबै पन्ध्र आतंकवादी, हवाईजहाज अपहरण गर्ने उग्रवादीहरू साउदी अरबका थिए । तर अमेरिकाले साउदी अरबलाई चाहिँ किन छोएन ? ठूलो प्रश्न छ । यहाँसम्म कि, अमेरिकाकै प्रचलित अखबार वासिङ्टन पोस्ट का स्तम्भकार जमाल खशोगीको साउदी सरकारको देखरेखमै टर्कीको साउदी कन्सुलेटमा हत्या गरियो; त्यहा पनि अमेरिका चुपचाप र अचल ! अमेरिकाले बीस वर्ष अफगानिस्तानमा रहदा पैसा खर्च गर्यो, हातहतियारको व्यापक व्यापार गर्यो, मार्नुसम्म मान्छे मार्यो, सरकारहरू पनि बनायो, तालिबान काबुल पुग्नुअघि नै देश छोडी भाग्ने राष्ट्रपति आफ्नै विश्व बैंकमा काम गरेका अब्दुल घानीलाई पनि सत्ता सुम्पियो, आतंकवादले पीडित भारत जस्तो राष्ट्रलाई पाकिस्तानसँग अझै जुझायो अनि फेरि वरिपरिका राष्ट्रहरू चीन र इरानमा थिचोमिचो गर्ने प्रयास जारी राख्यो ।अफगानिस्तानमा यो दोस्रोपल्ट पस्दा अमेरिकालाई, अस्तिको पालिको अभिन्न मित्र पाकिस्तानले चीन, रुस, इरानसँग मिली चार फन्को घुमाइदियो । शरणार्थी शिविर राख्ने पाकिस्तान आतंकवादीको शिविर कायम राख्न निपुण भयो, बिन लादेनलाई सम्म पाकिस्तानको मुटुमै लुकाएर राख्यो । अलिक परतिर मानव संहार गर्ने हतियार जम्मा गरेको झुटो आशंका र आधारहीन जाहेरीमा अमेरिकाले इराकमा मात्रै हमला नगरेर सद्दाम हुसेनलाई सपरिवार उखेलेर फ्याँकिदियो । यसरी अझै भयानक झुन्ड इस्लामिक स्टेट अफ इराक एन्ड सिरिया (आइसिस) का बाघादारी र जौलानीझैं खुँखार आतंकवादी नेताहरूलाई जन्म दियो । कहाँ कति थिच्छौ र मिच्छौ भन्दै अफ्रिकाको नाइजेरियाबाट सम्म बोको हरामजस्ता जिहादीहरू अमेरिकाविरुद्ध उठे ।विश्वको एउटै महाशक्तिलाई तालिबानजस्तो आतंकवादी झुन्डले सम्पूर्ण विश्वकै अघि हरायोधपायोखेद्यो । हाल बनेको अन्तरिम सरकारमा अमेरिकाले विश्वभरि खोजेर नपाएका आतंकवादीहरू सामेल छन् । हक्कानी नेटवर्कको नाइके सिराजुद्दिन हक्कानीमाथि दस मिलियन डलरको इनाम राखेको अमेरिकाले आज हक्कानी आफैं काबुल सरकारमा इन्टेरियर मन्त्री हुँदा पनि केही गर्नै सकेन । यस्तै भयो हक्कानीको मामा खलिउर रहमान (शरणार्थी मन्त्री) लाई पनि, जसमाथि पाँच मिलियन डलरको इनाम नै छ । अर्कोतिर, अमेरिकासँग कुराकानी गरी कतारको दोहामा तालिबानको कार्यालय बनाएर अमेरिकालाई अफगानिस्तान छोड्ने स्थितिमा पुर्याउने तालिबान नेता अब्दुल घानी बरादरलाई अन्तरिम सरकारमा उपप्रधानमन्त्री हुँदाहुँदै पनि हक्कानी झुन्डले खेदेर कन्दाहारमा पुर्याइदियो । प्रजातन्त्र र समावेशीकरणको द्योतक अमेरिकाले ताजिक, उज्बेक, हजारा र अन्य धार्मिक अल्पसंख्यकहरूलाई अन्तरिम सरकारमा सामेल नगरिँदा पनि केही गर्नै सकेन । अर्थात्, बीस वर्षसम्म अड्डा जमाउँदा पनि अमेरिकाले अफगानिस्तानमा गणतान्त्रिक संस्था, सोच र समावेशीकरणको झिल्कासम्म बाल्न सकेन । फेरि त्यही सरिया कानुनलाई उल्टापाल्टा निचोरेरभत्काएर जनता जनार्दनमाथि थोपर्ने तालिबानभित्रै टुक्राटुक्रा रहेका झुन्डहरूको मनोमानी । अमेरिका उम्क्यो, पुच्छर नै लुकाएर भाग्यो, अब फेरि अफगानिस्तानमा कहिल्यै फर्केर नआउला । आफैंले बुनेको जालमा आफैं अड्केपछि बुसओबामाट्रम्पबाइडेनको दक्षिण एसियाको यात्रा नै दिशाहीन भयो, छताछुल्ल भयो ।यो ठूलो खेलमा सबैभन्दा ज्यादा आघात दक्षिण एसियालाई पुग्यो । अफगानिस्तानको पुनर्निर्माणमा अर्बौं लगाउने, त्यहाँका सरकार र सैनिक संस्थाहरूलाई सघाउने, पाकिस्तानले छेके पनि पन्ध्र सय मिलियन डलरको व्यापार गर्ने, इरानउज्बेकिस्तानसम्मलाई चाबहार बन्दरगाह र बिजुलीको प्रसारणमा गाभ्ने अनि विश्वमै आतंकवादले ल्याएको तहसनहसबारे नगरा बजाउने छिमेकी राष्ट्र भारतलाई सबैभन्दा गहिरो आघात पुग्यो । के गर्ने भारतले ? एकातिर आफैंले गर्दा क्षेत्रीय संगठन सार्क (दक्षेस) को सन् २०१४ देखि नै बेहाल, अर्कोतिर चीनपाकिस्तानसाउदी अरबरुसइरानतालिबानको गतिलै साँठगाँठ, अझै परतिर क्वाड र इन्डोप्यासिफिकको डोकोमा आफूलाई हालेको स्थिति । तालिबानले पाकिस्तानमार्फत फेरि आतंकवादको निर्यात गर्दैन भन्नै सकिँदैन । त्यति दिलोज्यान लगाएर अफगानिस्तानमा निर्माण गरेका संसद्देखि जलविद्युत् कारखाना आदिलाई कसरी कसले सुरक्षा दिने ? स्थिति यस्तो भयो भारत अमेरिकासँग जति नजिक, तालिबान सरकारबाट उति नै टाढा ।दक्षिण एसियालाई सदैव डोर्याउने भारतले द्विपक्षीयसँगसँगै सार्कमार्फत क्षेत्रीय मार्ग खोल्नैपर्छ । अफगानिस्तान निर्माणलाई अझै व्यापकता दिनैपर्छ र त्यहाँका जनसाधारणसँगको सम्बन्धलाई अझै प्रगाढ बनाउनैपर्छ । रुसचीनपाकिस्तानइरान आदिसँग चर्चापरिचर्चा गरी भारत तालिबाननजिक पुग्नैपर्छ । धेरैले आशा राखेका छन्, अमेरिकाले पुच्छर लुकाए पनि छिमेकी भारतले पुच्छर ठाडो पारी अफगानिस्तानलाई अँगाल्ने नै छ ।"
द्वन्द्वपीडित परिचयपत्र संशोधन गरियोस्,"१ संक्रमणकालीन न्याय संयन्त्र पीडित केन्द्रित हुनुपर्छ । सत्य निरूपण तथा मेलमिलाप आयोग (टीआरसी), नेपालमा विचाराधीन ६३,७१६ थान द्वन्द्व पीडितका उजुरीमध्ये नगण्य संख्याका उजुरीहरूको मात्र प्रारम्भिक अनुसन्धान हुँदा समग्रताको सवाल अनुमानमा सीमित देखिन्छ ।२ अनमिनद्वारा प्रमाणित २,९७३ बालसेना, श्रमकैदी, मानवढाल बनाइएका, चन्दा असुलीको मारमा परेका र द्वन्द्वपीडित शिक्षक, आयोग ऐनको परिभाषाभित्र पर्दैनन् । तथापि टीआरसी ऐनको दफा २(ञ)(९) मा समेट्न सकिन्छ ।३ उजुरीको विस्तृत छानबिनपछि मात्र पीडक पक्ष प्रतिवेदनमार्फत सार्वजनिक गर्ने आयुक्तहरूको बेतुकको भनाइ र १,२०० जति तामेलिमा रहेका उजुरी सम्बन्धमा आयोग मौन छ ।४ टीआरसी नियमावली २०७२, को नियम ४२ (पीडितलाई परिचयपत्र दिने) अनुसार पीडित परिचयपत्रको ढाँचा र सोबमोजिम वितरित परिचयपत्र सर्वोच्च अदालतको मिति २०७२०५०९ (सुमन अधिकारी, देवबहादुर महर्जन, प्रकाशचन्द्र श्रेष्ठ, मनकुमारी रञ्जितकार र म माओवादीपीडित पंक्तिकारविरुद्ध नेपाल सरकारसमेतको मुद्दा) को फैसलाविपरीत भएबाट द्वन्द्वपीडितको अवमूल्यन निम्न आधारमा भइरहेको छ ।क) प्रारम्भमै पीडित परिचयपत्र भन्ने शब्दावली अघि सशस्त्र द्वन्द्वकालीन भन्ने वाक्यांश थप गर्नुपर्ने अन्यथा द्वन्द्वपीडित पहिचान नखुल्ने ।ख) पीडितबाहेक परिवारको अन्य सदस्य भए पीडितसँगको निजको नाता सम्बन्ध भन्ने प्रावधानलाई स्पष्ट पार्न वास्तविक पीडित व्यक्तिको नामथर लेखिनुपर्छ । सर्वोच्चकै आदेशले आयोगबाट पहिलो परिचयपत्र पाउने यातनापीडित पूर्णप्रसाद पौडेल (परिचयपत्र नं ६१०८०६९०१ ख, मिति २०७७१०१५) र उनको परिवारका सदस्य हुन् । उनकी छोरी बालकुमारी पौडेलले लिएको परिचयपत्र हेर्दा उनी पूर्णकै छोरी हुन् भन्ने खुल्दैन । त्यसका लागि नागरिकता नै भिडाउनुपर्छ, जुन व्यावहारिक मान्न सकिन्न ।ग) मानव अधिकारको गम्भीर उल्लंघन भएको घटना र मिति शीर्षकमा पीडितको घटना विवरण उल्लेख छैन । जबकि कानुन मन्त्रालयले मिति २०७७०९२७ मा प्रकाशित सूचना (खण्ड ७०, संख्या ३७ नेपाल राजपत्र, भाग ३) अनुसार पीडितले चाहेमा घटना व्यहोरा खुलाउने तथ्य लेखिए पनि पीडितलाई सोधपुछ नै नगरी घटनाको किसिम मात्र लेख्नु बदनियत हो ।घ) तत्कालीन राज्य वा विद्रोही माओवादी वा दुवै पक्षबाट सर्वसाधारण पीडित बनाइएको जगजाहेर छ । तसर्थ परिचयपत्रमा पीडक पक्ष कुन हो यकिनसाथ लेखिनुपर्छ ।५ अतः प्रस्तुत विषयमा रामेछापका माओवादीपीडित मेघबहादुर खत्री, कल्याण बुढाथोकी, रमेश वाग्लेलगायतले आयोगसँग मिति २०७८०४१८ मा सूचना माग्दा, निवेदनमाथि कुनै सम्बोधन भएन र तोकिएको ढाँचामा परिचयपत्र वितरण गरिएको जवाफ आयो । गृह मन्त्रालय, तत्कालीन शान्ति तथा पुनर्निर्माण मन्त्रालय र जिल्ला प्रशासन कार्यालयले दिएको सिफारिस र तथ्यांकीय विवरणमा पीडक पक्ष, घटना विवरण उल्लेख गरेकाले उक्त प्रमाणहरूलाई अनदेखा गरी भ्रमपूर्ण परिचयपत्र बाँड्न मिल्दैन । सरकारी निकायको प्रमाणसँग बाझिने गरी पीडित परिचयपत्र बाँडिएको छ । अतः परिचयपत्र टीआरसी नियमावलीको नियम ४५ बमोजिम संशोधन गरियोस् र संशोधन नहुन्जेलसम्म परिचयपत्र वितरणको कार्य रोकियोस् । ज्ञानेन्द्रराज आरण, रामेछाप"
संविधानप्रदत्त अधिकारबाट वञ्चित,"नेपालको संविधान२०७२ ले छ वर्ष पार गरेको छ । नागरिकका मौलिक हकअधिकार सुनिश्चित गर्दै शिक्षा, स्वास्थ्य र रोजगारीमा, नागरिकको पहुँच बढाउने उद्देश्यले जारी गरिएको संविधानअनुसारको काम राज्यसत्ता चलाउनेहरूले गरेनन्, जसका कारण नागरिकका दुःख जहाँको त्यहीँ छन् । संघीय व्यवस्थाअनुसार तीन तहका सरकारहरूलाई एकल तथा साझा अधिकार र दायित्व संविधानले सुम्पिएको छ । संघीयता लागू भएपछि गाउँगाउँमा सिंहदरबार पुगेको अनुभूति नागरिकले गर्नेछन्, भनिएको थियो । तर, सत्तामा पुग्नेहरूले संविधानअनुसार जनमुखी काम गर्न कहिल्यै ध्यान दिएनन् । अझै पनि कैयौं बालबालिकाले विद्यालयका ढोकासम्म देख्न पाएका छैनन् । रोजगारीका लागि भारत तथा खाडीमा जानेहरूको लर्को थामिनसक्नु छ । नेपालमा जारी भएकामध्ये सबैभन्दा अब्बल संविधान अहिलेकोलाई मानिन्छ । नागरिककै सहभागितामा लेखिएकाले पनि होला, तर यसको कार्यान्वयन भने अब्बल हुन सकेन । यस संविधानले समृद्ध नेपालको यात्रामा जान मार्गप्रशस्त गरेको छ । तर, शासन सत्तामा पुग्ने राजनीतिक दलहरूको खिचातानी, अहम्, कुण्ठा र गैरजिम्मेवारीपनले संविधानमा व्यवस्था भएका नागरिकका अधिकारमाथि नै पटकपटक प्रहार भइरहेको छ । सत्तामा पुगेकाहरूले संविधानप्रदत्त अधिकार कार्यान्वयनभन्दा पनि आफ्नो कुर्सी कसरी जोगाउने भन्नेमै ध्यान केन्द्रित गरे । नागरिकका समस्या नेताहरूको छलफलको विषय कहिल्यै बनेन । आफ्नो कुर्सी मिलाउन र एकअर्काको खुट्टा तानतानमै नेताहरू अल्झिरहे, जसले गर्दा संविधानले निदृष्ट गरेका अधिकारहरू ओझेल परिरहेका छन् । संविधान घोषणा हुँदा दीपावली गर्ने दलहरूले नै पटकपटक यसको घाँटी निमोठिरहेका छन् । संविधानप्रति उत्तरदायी भएर नागरिकको दैनिकीमा परिवर्तन ल्याउने नीति तथा कार्यक्रम सत्तासीनहरूको प्राथमिकतामा कहिल्यै परेन । त्यही भएर संविधानमा व्यवस्था गरिएका अधिकार नागरिकले उपभोग गर्न पाइरहेका छैन, यही चाला रहिरहने हो भने, कहिल्यै पाउने छैनन् पनि । गोविन्द विक, बूढानीलकण्ठ, काठमाडौं"
बहिष्करण र प्रतिरोधको काइतेन,"इतिहासको पुनर्लेखनमुक्तसिं तामाङका अनुसार, केन्द्रीकृत सामन्ती राज्य निर्माणका लागि जसरी तामाङहरूमाथि दमनसँगै भूमि र थातथलोबाट विस्थापन गरियो, त्यसरी नै पुँजीवादी विकासले राजधानीवरपरका तामाङ बस्तीहरूको प्राकृतिक विनाश र घरखेतबाट विस्थापनलाई तीव्र पारेको छ । पुँजीवादी विकासको गाडीलाई तीव्र गुडाउँदै आसेपासे समाजवादतिर हुइँकिएको नेपाली राज्यको रफ्तारमा ब्रेक लगाइएन भने बचेखुचेका तामाङ बस्तीहरूको छवि कला र संग्रहालयमा मात्रै देख्न पाइने अवस्था हुन्छ । उनीहरूका विशिष्ट ज्ञान, सीप, कला, भाषा पनि मास्ने गरी चलेको पुँजीवादी राज्यको डोजर मानवताका लागि खतरा भइसकेका बेला प्रतिरोध अवश्यम्भावी छ ।राज्यको दलन, प्रभुत्व र वर्चस्व (हेजिमोनी) प्रति सहमति जनाइसकेका व्यक्ति, समूह वा समुदायले मात्रै प्रतिरोध गर्न सक्दैनन् । राज्यसँग निश्चित अन्तरसम्बन्ध र अन्तर्द्वन्द्वमा रहेका तामाङहरूले भाषिक समान अधिकार, स्वायत्तताको हक, समानताको हकदाबी गर्दै आएका छन्, जसले उनीहरूको प्रतिरोधको आगोलाई निभ्न दिएको छैन भन्ने प्रस्ट्याउँछ । १९१० सालमा जंगबहादुरले तामाङ शिल्पीहरूले नुवाकोटदेखि बोकेर ल्याएका लोक्ता कागजमा मुलुकी ऐन लेखेर उनीहरूलाई नै मासिन्या मतवाली जातमा खसालेका थिए, २०७२ सालमा उनीहरूकै आन्दोलन र बलिदानको बलमा लेखिएको संविधानमा पनि उनीहरूलाई दोस्रो दर्जाको नागरिकको तहमा झारिएको छ । उनीहरू सबै नागरिक समान हुने, सबैका भाषादेखि भूमिसम्म जोगिने, प्रकृति र सम्पदादेखि संस्कृतिसम्म सुरक्षित हुने गरी राज्य पुनःसंरचनाका लागि जसरी संघर्षरत छन्, त्यसले प्रतिरोधको आगोबाट रापताप मात्रै होइन, प्रकाश पनि दिन्छ ।राज्यको संविधान र समाजको विधानका आधारमा आफूलाई समानहरूबीच अलिक बेसी समान ठान्ने खसआर्य विद्वान्हरूले अरुका पहिचान र इतिहासलाई जथाभावी प्रस्तुत गर्दै परायाकरणको क्रम अलिकति कम मात्रै गरे पनि समानताका लागि राज्य पुनःसंरचना केही सहज हुन्छ । सुवास तामाङहरूले जसरी आफ्नो पहिचानलाई पुनर्परिभाषित गर्दै छन्, जसरी इतिहासको पुनर्लेखन गर्दै छन्, त्यसरी नै सबैको स्वामित्व र अपनत्व भएको राज्य पुनर्निर्माण हुने हो, सबै समान दर्जाका नेपाली हुने भाष्य लेख्ने हो । शासकहरूद्वारा लादिएको इतिहासको पुनर्लेखनले नै सबै सामुदायिक पहिचानले न्याय पाऊने गरी नयाँ इतिहास निर्माणको ढोका खोल्ने हो ।ट्वीटर :"
सामाजिक सञ्जाल र अपराध,"कसरी बच्ने ? नेपालमा धेरैजसो भएगरेका सामाजिक सञ्जालसम्बन्धी साइबर अपराधबाट बच्न सजिलो छ । नचिनेका मानिसलाई सामाजिक सञ्जालमा साथी नबनाउने, प्रेमीप्रेमिका वा आफ्नै श्रीमान्श्रीमतीबीच पनि अश्लील तस्बिर तथा भिडियो कहिल्यै नखिच्ने, सामाजिक सञ्जालको पासवर्ड बलियो राख्ने साथै कसैसँग सेयर नगर्ने, अनावश्यक प्रलोभनमा नपर्ने, आफ्नो विद्युतीय माध्यममा आएको कुनै संकेत, अंक वा पासवर्ड नजिककै मान्छे भए पनि सेयर नगर्ने, म्यासेन्जरबाट आउने लिंकहरूलाई नखोल्ने तथा खोलेपछि कुनै विवरण माग गरेमा नदिनेलगायत विषयमा ध्यान दिए, साइबर अपराधपीडित हुनबाट बचिन्छ । यसै गरी सामाजिक सञ्जालमा केही कुरा पोस्ट वा सेयर गर्नुअघि त्यसको सामाजिक, कानुनी पक्षलाई राम्रोसँग बुझ्नुपर्छ । साथै बालबालिकालाई सामाजिक सञ्जालबाट सम्भव भएसम्म टाढा राख्ने, चलाउनै दिनुपर्ने भएमा समयसमयमा उनीहरूको गतिविधि निगरानी गर्ने तथा उनीहरूको विद्यालयसँग पृष्ठपोषण लिइरहनेजस्ता काम गरे बालबालिकालाई यस्ता अपराधपीडित हुनबाट बचाउन सकिन्छ । विद्यालयहरूले पनि साइबर अपराध सम्बन्धमा अनुशिक्षण कार्यक्रमहरू सञ्चालन गर्नु प्रभावकारी हुन्छ ।सुवेदी साइबर ब्युरोका प्रहरी निरीक्षक हुन् ।"
एमसीसीप्रति आम चिनियाँ धारणा,"शीतयुद्धको अन्त्यतिर, सोभियत संघको पतन र अमेरिकी आधिपत्यको उदयसँगै देङ स्याओपिङले एउटा रणनीतिक मार्गनिर्देशन विकसित गरे समय आएपछि मात्रै आफ्नो क्षमता देखाउने । त्यस बेला चीनले आफ्ना छिमेकीहरूमा रणनीतिक प्रभाव बढाउने सोच बनाएको थिएन, किनकि त्यसो गर्दा अमेरिकासँगको सम्बन्ध अस्थिर हुने डर देङलाई थियो । चीनको नयाँ र सम्भवतः दीर्घकालीन सुरक्षा खतराका रूपमा अमेरिकाले सोभियत संघलाई प्रतिस्थापन गरेको थियो । यही कारण, देङले त्यसै बखत शीतयुद्ध समाप्त भए पनि फेरि नयाँ शिरामा त्यो सुरु हुन लागेको महसुस गरेका थिए ।अहिले हामी त्यही नयाँ शीतयुद्धको चरणमा प्रवेश गरेका छौं । वर्तमान चीन देङको रणनीतिक मार्गनिर्देशनबाट टाढा पुगेर विश्वमामिलामा आफ्नो केन्द्रीय भूमिका खोज्दै छ । वर्तमान चीनअमेरिका भूराजनीतिक तनाव नेपालसहित अन्य देशले पनि महसुस गरिरहेका छन् । नेपालका सन्दर्भमा, अहिले एमसीसी कम्प्याक्ट आन्तरिक राजनीतिमा मात्र छाएको छैन, विदेशी हस्तक्षेप हो भन्ने आम अन्तरक्रियाको केन्द्रमा पनि रहेको छ । अघिल्लो शीतयुद्धका तुलनामा यस पटकको अन्तरक्रियामा जनस्तरको भूमिका पनि महत्त्वपूर्ण भएको छ ।एकातिर एमसीसी कम्प्याक्टलाई नेपालको इतिहासमा हालसम्मकै सबैभन्दा ठूलो अनुदान मानिन्छ, अर्कातिर चीन अझै पनि नेपालमा सबैभन्दा ठूलो लगानीकर्ता हो । तत्कालिन नेपाल कम्युनिस्ट पार्टी (नेकपा) तथा चिनियाँ कम्युनिस्ट पार्टीले द्विपक्षीय सम्बन्ध विस्तारका लागि एमओयू मै हस्ताक्षर गरी नेपालमा कम्युनिस्ट शासनको स्थिरताका लागि निकै मिहिनेत गरेका थिए, तर त्यही नेकपाको अकस्मात भएको पतनबाट चीन हैरान छ । यो पृष्ठभूमिमा एमसीसीबारे नेपालमा चलेको बहस चिनियाँ इन्टरनेट प्रयोगकर्ताहरू जसलाई नेटिजन्स भनिन्छ माझ चासोको विषय बनेको छ । त्यसै पनि विश्वभरि अमेरिकी प्रभुत्वविरुद्ध चीन कडा रूपमा प्रस्तुत भइरहेको छ । त्यहीक्रममा नेपालमा एमसीसीसँगै बढ्न सक्ने अमेरिकी प्रभावबारे चिनियाँ मिडिया मात्र नभएर नेटिजनहरूले पनि आक्रामक रूपमा आफ्ना धारणा राख्ने गरेका छन् ।एमसीसी अनुदान स्विकार्ने नेपाल सरकारको उत्साहलाई लिएर चिनियाँहरू निराश छन् र यो कुनै आश्चर्य पनि होइन । यो निराशा धेरै हदसम्म समाचारहरूका माध्यमबाट व्यक्त गरिएको छ । ग्लोबल टाइम्सजस्ता राज्यमिडियाले पहिलेदेखि नै एमसीसीलाई अमेरिकी इन्डोप्यासिफिक रणनीतिको एउटा हिस्सा मान्दै चीनलाई काउन्टर दिन अपनाइएको नीति भन्दै असन्तुष्टि व्यक्त गरिरहेका थिए । यद्यपि ग्लोबल टाइम्स र सिन्ह्वा न्युजजस्तै मुख्य धारका चिनियाँ मिडियाबाहेक अरू माध्यम (जस्तै चिनियाँ ब्लग र वीच्याट मञ्चहरू) पनि छन्, जसमा सीमित देशहरूबारे विस्तृत विवरणसहित समाचार र लेखहरू पढ्न पाइन्छन्, जसलाई चिनियाँ नेटिजनले व्यापक र छिटो उपभोग गरेको देखिन्छ । त्यस्ता सामग्रीमा सबैतिर नेपाल सरकारले एमसीसी अनुमोदन गर्न प्रयत्न गरिरहेको निर्णयप्रति नेपाली जनता असन्तुष्ट रहेको चित्रण गरिएको छ, एमसीसी विवादले गर्दा नेपाली जनता खराब शासनको सिकार भएको उल्लेख गरिएको छ ।वीच्याट पृष्ठमा आएको एउटा लेखमा थाङ राजतन्त्रकालका प्रसिद्ध कवि डुमुको एउटा उद्धरणको प्रयोग गर्दै एमसीसीविरुद्ध लेखिएको छ, अघिल्लो पुस्ताको गल्तीबाट सिक्ने समय थिएन, त्यसैले पछिल्लो पुस्ताले पीडा भोग्नुपरेको थियो । तर पछिल्लो पुस्ताले अघिल्ला गल्तीहरूबाट पाठ सिकेन भने भावी पुस्ताले पीडा भोग्नुपर्नेछ । यस्तो असन्तुष्टि एमसीसी अनुदानमा मात्रै छैन, अमेरिकाले चीनलाई पछाडि पार्ने नियत राखेको भनी एमसीसी भाइसप्रेसिडेन्ट फातिमा सुमारमाथि पनि पोखिएको देखिन्छ । एउटा वीच्याट लेखमा सुमारले नेपाली जनतालाई एमसीसी स्वीकार गर्न र बीआरआई अस्वीकार गर्न भनिन् भन्ने पनि उल्लेख छ । एमसीसी कम्प्याक्ट अथवा सुमारको मन्तव्यमा स्पष्ट रूपमा बीआरआईको उल्लेख नगरिएको भए पनि चिनियाँ नेटिजनहरू र नेपाललाई नजिकबाट हेर्नेहरूले यसरी एमसीसी र बीआरआईको तुलना गर्ने प्रवृत्ति खतरनाक साबित हुन सक्छ । यसले नेपाली समाजमा ध्रुवीकरण बढाएर एक वा अर्कोलाई छनोट गर्नुपर्ने बाध्यता सृजना गर्न सक्छ ।चिनियाँ नेटिजनहरूले अमेरिका नेपाली जनतालाई एमसीसी कम्प्याक्टबारे स्पष्ट रूपमा बुझाउन असमर्थ भएको पनि टिप्पणी गरेका छन् । एउटा लेखले अमेरिकाले नेपालका राजदूत, मन्त्रीहरू र प्रधानमन्त्रीसम्म हैकम जमाउन सक्छ, तर नेपालका तीन करोड जनतालाई धम्की दिन सक्दैन भन्ने कडा दाबी पनि गरेको छ । चिनियाँ जनता पश्चिमी प्रभावलाई पश्चिमद्वारा अपमानित भएको आफ्नो विगतको ऐतिहासिक कोणबाट हेर्छन् र जब अन्य विकासशील देशहरूमा यस्ता घटनाहरू देखिन्छन्, तब आक्रामक रूपमा प्रस्तुत हुन्छन् । आफू सफलतापूर्वक विकासको खुड्किलो र संघर्ष पार गरी सम्पन्न राष्ट्र भएको चिनियाँ कथन छ । उनीहरू चीनले अन्तर्राष्ट्रिय सम्बन्धमा कुनै पनि राजनीतिक मोडल वा प्रणाली निर्यात नगरेकामा जोड दिन्छन्, तापनि पश्चिम को प्रभावमा सामेल हुनेहरूलाई सक्रिय रूपमा हतोत्साहित भने गरिरहन्छन् ।यसबाहेक, गठबन्धन सरकारका नेतृत्वकर्ता शेरबहादुर देउवालाई चिनियाँ मिडिया र नेटिजनहरूमाझ पहिल्यैबाट भारतसमर्थक नेताका रूपमा चित्रण गरिएको पाइन्छ । सन् २०१७ मा देउवा सरकारले २५ बिलियन डलरको बुढीगण्डकी परियोजनाबाट चीनको गेजुवा समूहलाई हटाएको प्रसंग पनि आउने गर्छ । चिनियाँ प्राध्यापक झाङ सुबिनले देउवाको कदमलाई चीनको पक्षमा नभएको बताएका थिए । यसबाहेक, देउवाकै कार्यकालमा २०१७ मा एमसीसी कम्प्याक्ट सम्झौतामा हस्ताक्षर गरिएको थियो, यसले चिनियाँहरूलाई असन्तुष्ट पार्ने पर्याप्त कारण दियो ।एमसीसी कम्प्याक्ट अनुमोदन हुन्छ वा हुँदैन, अबका दिनमा देखिने नै छ, तर एउटा कुरा स्पष्ट छ, चिनियाँ नेटिजनहरू नेपालको राजनीतिमा अधिक चासो राख्न थालेका छन् । रोचक त के छ भने, चीनको नागरिक तहमा भइरहेका यी छलफलहरू त्यहाँ इन्टरनेट सेन्सरसिप रहेको र भाषिक व्यवधानसमेत भएको कारण सामान्यतया नेपाली नागरिकको जानकारीमा आउने गरेका छैनन् । नेपालको विकास तथा राजनीतिमा देखिएको उतारचढावप्रति आम चिनियाँहरूमा बढ्दो चासोप्रति सुसूचित रहन आवश्यक देखिन्छ । किनभने चीनको नेपाल नीति र नेपालको विदेश नीतिका बारेमा पनि त्यहाँ पर्याप्त छलफल हुन थालेको छ ।राजभण्डारी र खत्री पेकिङ विश्वविद्यालयमा अध्ययनरत छन् ।"
प्रधानन्यायाधीशसम्बन्धी रिट खारेजीको माग,"काठमाडौं (कास) संवैधानिक इजलासमा प्रधानन्यायाधीशको अनिवार्य उपस्थिति हुनुपर्ने भन्दै दायर रिट खारेज गर्न सर्वोच्च अदालतले माग गरेको छ । सर्वोच्चका रजिस्ट्रार नारायणप्रसाद पन्थीले सर्वोच्च अदालतलाई लिखित जवाफ पठाउँदै रिट खारेजीको माग गरेका हुन् । भदौ १७ गते न्यायाधीश हरिप्रसाद फुयाँलको इजलासले अघिल्लो दिन दर्ता भएको रिटमा सुनुवाइ गर्दै लिखित जवाफ माग गरेका थिए । संवैधानिक परिषद्ले गरेका निर्णयलाई चुनौती दिएर दायर गरिएका रिटमाथि संवैधानिक इजलासमा सुनुवाइका क्रममा प्रधानन्यायाधीशको उपस्थितिलाई लिएर प्रश्न उठेको थियो । प्रधानन्यायाधीश चोलेन्द्रशमशेर जबराले संवैधानिक परिषद्को सदस्यका रूपमा गरेका निर्णयको न्यायिक पुनरावलोकन उनकै नेतृत्वको संवैधानिक इजलासले गर्ने भएपछि निवेदक कानुन व्यवसायीहरू ओमप्रकाश अर्याल, दिनेश त्रिपाठीलगायतले प्रश्न उठाएका थिए । त्यसपछि प्रधानन्यायाधीश जबराले आफू सुनुवाइबाट अलग हुनका लागि बिदामा बस्ने घोषणा गरेका थिए ।त्यही घोषणाका आधारमा अधिवक्ता गणेश रेग्मीले रिट दायर गरेर प्रधानन्यायाधीशबिनाको इजलास गठन हुन नसक्ने दाबी गरेका थिए । संविधानले नै संवैधानिक इजलासमा प्रधानन्यायाधीश र न्यायपरिषद्ले तोकेका चार न्यायाधीश रहने व्यवस्था गरेको भन्दै उनले मुद्दाको सुनुवाइबाट प्रधानन्यायाधीश अलग हुन नमिल्ने आदेश सर्वोच्च अदालतबाट माग गरेका थिए । त्यसमा सुनुवाइ गर्दै न्यायाधीश फुयाँलले यो रिटको टुंगो नलागेसम्म संवैधानिक निकायमा भएको नियुक्तिसम्बन्धी विवादमा सुनुवाइ नगर्न अन्तरिम आदेश जारी गरेका थिए । आदेशमार्फत लिखित जवाफसमेत माग गरेका थिए । न्यायाधीश फुँयालको उक्त आदेशअनुसार सर्वोच्चका रजिस्ट्रार पन्थीले संवैधानिक व्यवस्थाअनुसार नै इजलास गठन हुने भएकाले आदेश जारी हुनुनपर्ने बताएका छन् । अधिवक्ता रेग्मीले प्रधानन्यायाधीशलाई इजलासबाट अलग हुन सल्लाह दिने अन्य न्यायाधीशबाहेकको इजलास गठन गर्न माग गरेका थिए । त्यस सम्बन्धमा रजिस्ट्रार पन्थीले बिनाआधार निर्णय नै नभएको र सल्लाह नै नदिएको विषयमा निवेदकले रिट निवेदन लिई आएको भन्दै खारेज गर्न माग गरेका हुन् ।"
कहिलेबाट फुकुवा होला खर्च ?,"प्रतिपक्षलाई पेलेरै पारितसरकारले प्रमुख प्रतिपक्ष एमालेको अवरोधबीच प्रतिनिधिसभाबाट सोमबार पेलेरै बजेट प्रतिस्थापन विधेयक पारित गराएको हो । प्रतिनिधिसभामा विगतका दुई बैठकभन्दा कम आक्रोशित देखिए पनि एमाले सांसदले नाराबाजी गर्न छाडेनन् । उनीहरूको नाराबाजीबीच विनियोजन विधेयक पारित भयो । यससँगै आश्रित आर्थिक विधेयक र राष्ट्र ऋण उठाउने विधेयक पनि पारित हुने प्रक्रियामा गए । बजेट पारित भएपछि एमाले अध्यक्ष केपी शर्मा ओलीले सञ्चारकर्मीलाई संक्षिप्त प्रतिक्रिया दिँदै सरकारले बल प्रयोग गरेर बजेट पारित गरेको आरोप लगाए । पेल्नु पेल्यो । पेल्नु पेल्यो अब हेर्नुपर्छ, उनले भने । प्रतिनिधिसभाको बैठकको कारबाही सुरु हुनासाथ प्रमुख प्रतिपक्ष नेकपा (एमाले) का सांसद रोस्ट्रमतिर कुदेका थिए भने उनीहरूलाई छेक्न मर्यादापालकले हाते साङ्लो लगाएका थिए । बजेटसँग सम्बन्धित विधेयक संसद्मा पेस भएदेखि पारित गरियोस् भन्ने प्रस्ताव अर्थमन्त्रीले राख्ने कानुनी व्यवस्था छ । विगतका वर्षमा प्रत्येक मन्त्रालयका लागि विनियोजित बजेट, योजनामाथि सांसदले झन्डै महिना दिन छलफल गर्थे । सम्बन्धित मन्त्रालयका मन्त्रीले जवाफ दिन्थे । तर, यस पटक २२ मन्त्रालयका लागि विनियोजित बजेट र छानिएका योजनामाथि उठेका प्रश्नको जवाफ दिने जिम्मेवारी मन्त्री शर्माकै थियो । संसद्मा आर्थिक विधेयकमा छलफलका लागि महत्त्वपूर्ण मानिएको खर्च कटौतीको प्रस्ताव राख्ने र छलफलमा सहभागी हुने सांसद एक जना मात्रै थिए, नेपाल मजदुर किसान पार्टीका प्रेम सुवाल ।यस पटक प्रतिपक्ष वेलमा थियो भने सत्तापक्षका सांसदलाई बजेटसँग सम्बन्धित विधेयकमाथि खर्च कटौतीको प्रस्ताव नराख्न र छलफलमा भाग नलिई पारित गर्न टेबल बजाउन मात्रै भनिएको थियो । प्रतिपक्षी सांसदहरूले आआफ्नो कुर्सी छाडेर अगाडि आई नाराबाजी गर्दैगर्दा सत्तापक्षका बोल्न चाहने सांसदलाई पनि चुप लाग्न भनिएको थियो । प्रश्न नआउने भएपछि अर्थमन्त्री शर्मालाई भने हाइसन्चो भएको थियो । उनलाई अवरोधका बीच रोस्ट्रममा कसरी पुग्ने भन्नेचाहिँ सहज थिएन । बजेटसम्बन्धी अध्यादेश प्रतिस्थापन विधेयक प्रस्तुत गर्ने क्रममा भदौ २५ मा दौडिएर रोस्ट्रममा पुगेका मन्त्री शर्माले जवाफ दिनेदेखि पारित गरियोस् भन्ने प्रस्ताव राख्न भने अलि फरक तरिका अपनाए ।सांसद सुवालले खर्च कटौतीको प्रस्ताव राख्न १२ मिनेटको समय पाए । उनी मध्यतिर पुगेपछि मन्त्री शर्माको कानमा कानुन, न्याय तथा संसदीय मामिलामन्त्री ज्ञानेन्द्रबहादुर कार्कीले केही भने । त्यसलगत्तै मन्त्री शर्मा प्रतिनिधिसभा हलको पछाडिबाट बाहिरिए । उनी करिब ८ मिनेट जति बाहिर बसे । सुवाल बोलिसकेपछि सभामुखले जवाफ दिन बोलाएपछि शर्मा रोस्ट्रम छेउको ढोकाबाट भित्र प्रवेश गरेर रोस्ट्रममा पुगे । त्यसपछि पनि पटकपटक छलफलमा सांसद सुवाल सहभागी भए । र त्यसको जवाफ दिने मन्त्री शर्मा नै थिए । सुवाल बोल्ने बेलासम्म मन्त्री शर्मा रोस्ट्रमको छेउमा बस्थे र आफूलाई बोलाएपछि सकेसम्म छोटो समयमा जवाफ दिएर फेरि छेलिन्थे । खर्च कटौतीको प्रस्ताव र छलफलमा सांसद सुवालले उठाएका प्रश्नको जवाफ दिन रोस्ट्रममा गएका मन्त्री शर्मा विनियोजन विधेयक पारित भइसकेपछि प्रस्तुत भएका आर्थिक विधेयक र राष्ट्र ऋण उठाउने विधेयकका विभिन्न प्रक्रियामा सहभागी भई पछिल्लो विधेयकमाथि विचार गरियोस् भन्ने प्रस्ताव प्रस्तुत गरेर तल झरे ।"
लगानीको स्रोत नखोज्ने व्यवस्था फिर्ता नहुने,"निर्णय फिर्ता लिन ट्रान्सपरेन्सीको मागयसैबीच ट्रान्सपरेन्सी इन्टरनेसनल नेपालले अर्थमन्त्रीले संसद्मा पेस गरेको आर्थिक आयकर ऐन, २०५८ संशोधन प्रस्ताव फिर्ता लिन माग गरेको छ । विभिन्न पूर्वाधारका क्षेत्रमा लगानी गर्दा लगानीको आयस्रोत खोजिने छैन भन्ने व्यवस्था ऐनमा नराख्न सोमबार विज्ञप्तिमार्फत ट्रान्सपरेन्सीले सरकारको ध्यानाकर्षण गराएको हो । ऐनको प्रस्तावित संशोधन व्यवस्थाले गैरकानुनी रूपमा मुलुकभित्र वा बाहिर उच्च राजनीतिक, प्रशासनिक र व्यावसायिक व्यक्तिबाट भ्रष्टाचार वा कर छली गरी लुकाइएको कालोधनलाई वैध बनाउन सहयोग पुग्ने संस्थाको भनाइ छ । ऐनमा यस्तो प्रस्ताव राख्दा भ्रष्टाचारलाई प्रश्रय पुग्ने, कर छली बढ्ने र कालो सम्पत्ति शुद्धीकरण तथा निर्मलीकरण हुन जाने बताइएको छ ।"
हाइड्रोजन ऊर्जाको बल्ल गृहकार्य,"पेट्रोलियम पदार्थ र नवीकरणीय ऊर्जाका विभिन्न स्रोतलाई हाइड्रोजन ऊर्जाले प्रतिस्थापन गर्न सकिनेबारे बहस सुरु भएको छ । अहिले प्रयोग भइरहेका इन्धनका विभिन्न स्रोतलाई हाइड्रोजन ऊर्जामा परिणत गरेर कार्बन उत्सर्जन नियन्त्रण गर्ने र हरित ऊर्जा प्रवर्द्धनमा सघाउन सकिनेबारे नेपालले पनि गृहकार्य थालेको हो । नेपालमा पेट्रोलियम पदार्थको आपूर्ति र व्यापार गरिरहेको एकमात्र सरकारी कम्पनी नेपाल आयल निगमले हाइड्रोजन ऊर्जालाई प्रवर्द्धन गर्न लगानी गरिरहेको छ । काठमाडौं विश्वविद्यालयसँगको सहकार्यमा ग्रिन हाइड्रोजन ल्याब स्थापना गरेर हाइड्रोजन ऊर्जाको उत्पादन, यसको आवश्यकता र प्रयोगबारे अध्ययन भइरहेको निगमले जनाएको छ । डिजेल, पेट्रोल, मट्टीतेल, एलपीजीलगायत पेट्रोलियम पदार्थको ठाउँमा हाइड्रोजन ऊर्जाबाट चल्ने प्रविधिको विकासका लागि अध्ययन भइरहेको निगमका नायब कार्यकारी निर्देशक सुशील भट्टराईले बताए । काठमाडौं विश्वविद्यालयले सञ्चालन गरिरहेको ग्रिन हाइड्रोजन ल्याब नेपालमा पहिलो हो । विकसित मुलुकहरूले पेट्रोलियम पदार्थ तथा कार्बन उत्सर्जन गर्ने ऊर्जालाई शून्यमा झारेर हरित ऊर्जालाई अवलम्बन गर्न विभिन्न रणनीति तथा प्रयोग गरिरहेका छन् । यसमध्ये हाइड्रोजन इनर्जी सम्भावित क्षेत्रका रूपमा पहिचान भइसकेको छ । हाइड्रोजन प्रयोगबाट कार्बन उत्सर्जन हुँदैन । त्यसैले यसलाई हरित ऊर्जाको भरपर्दो स्रोतका रूपमा हेरिँदै आएको छ । इन्धनका स्रोत विस्तारै परिवर्तन हुँदै गएको र पेट्रोलियम पदार्थ मात्र नभई अरू नवीकरणीय ऊर्जालाई पनि हाइड्रोजन ऊर्जाले प्रतिस्थापन गर्न सक्नेबारे सोच्नुपर्ने बेला आएको काठमाडौं विश्वविद्यालयका उपकुलपति भोला थापा बताउँछन् । विभिन्न मुलुकले ऊर्जा क्षेत्रको अबको बाटो हाइड्रोजनको प्रयोगबाट तय गर्ने रणनीति बनाइसकेका छन् । यसलाई नेपालमा कसरी उपयोग गर्न सकिन्छ भनेर अध्ययनअनुसन्धान आवश्यक छ, थापाले भने, हाइड्रोजन कसरी उत्पादन गर्ने ? उत्पादन गरेर कहाँ प्रयोग गर्ने ? उत्पादित हाइड्रोजनको बजार कहाँ हुन्छ लगायत विषयबारे जानकारी गराउनु छ । यस विषयलाई नीति निर्माण तहबाटै बहसमा ल्याउन आवश्यक रहेको ग्रिन हाइड्रोजन ल्याबका सल्लाहकारसमेत रहेका उपकुलपति थापाको भनाइ छ । निगमले अहिले पेट्रोलियम पदार्थको व्यापार गरिरहेको छ । भविष्यमा पेट्रोलियम पदार्थको प्रयोग घट्दै जाने र त्यसलाई अरू कुनै क्षेत्रले प्रतिस्थापन गर्नुपर्ने अवस्थाबारे समेत सोचेर हाइड्रोजन ऊर्जामा लगानी गरिरहेको भट्टराईले बताए । भविष्यमा निगमलाई हाइड्रोजन उत्पादन गर्ने र निर्यात गर्न सक्ने संस्थाका रूपमा विकास गर्न सकिन्छ, उनले भने । हाइड्रोजन अब ऊर्जा क्षेत्रको प्रभावकारी र दिगो स्रोतका रूपमा उदाउने ल्याब सञ्चालनको नेतृत्व गरिरहेका विराज सिंह थापा बताउँछन् । विकसित मुलुकमा हवाईजहाज, रेल, बस, पानीजहाजलगायत यातायातका क्षेत्रमा हाइड्रोजन प्रयोग हुन थालिसकेको छ । हामीले पनि बिस्तारै यसलाई अवलम्बन गर्नुपर्छ, उनले भने । नर्वे, फ्रान्स भारत, चीन, दक्षिण कोरिया, अमेरिकालगायत देशले पछिल्लो समय हाइड्रोजन उत्पादनका लागि आफ्ना रणनीति सार्वजनिक गरिरहेका छन् । पेट्रोलियम पदार्थ निर्यात गर्ने मध्यपूर्वी देश नै हाइड्रोजन उत्पादनतिर केन्द्रित हुनुले अबको ऊर्जा क्षेत्रको नेतृत्व यसले गर्न सक्ने सम्भावना बलियो बन्दै गएको ठानिएको छ । सुरुवाती चरणमा नेपालमा रासायनिक मल, विभिन्न उद्योग र यातायातका क्षेत्रमा हाइड्रोजन प्रयोग गर्न सकिने सम्भावनाबारे अध्ययन गरिरहेको थापाको भनाइ छ । विद्युत् बढी खपत हुने फलाम, स्टिल, सिमेन्टलगायत उद्योगमा हाइड्रोजनको प्रयोग बढी प्रभावकारी हुन सक्छ, उनले भने, यातायातका क्षेत्रमा पनि यसलाई प्रयोगमा ल्याउन सक्छौं । किनकि हाइड्रोजनमा इनर्जी भण्डारण गर्न सक्ने क्षमता बढी हुन्छ । हामीले अहिले प्रयोग गरिरहेका ब्याट्रीहरूलाई दोब्बर बढी इनर्जी स्टोर गर्न सकिन्छ ।"
अनौपचारिक संवाद जारी छ : परराष्ट्र,"परराष्ट्र मन्त्रालयकी प्रवक्ता सेवा लम्सालले नाकाहरूलाई सहज रूपमा सञ्चालन गर्न अनौपचारिक छलफल भइरहेको बताइन् । सरोकारवालाहरूले दिएको सूचनाका आधारमा कूटनीतिक तहमा संवाद भइरहेको उनले बताइन् । कोभिडलगायतका समस्याले औपचारिक बैठक हुन सकेको छैन, उनले भनिन् । व्यवसायीले नाकाको अप्ठेरो फुकाउन अनुरोध आएको भन्दै उनले त्यसकै आधारमा पनि व्यवसाय सहज बनाउने विषयमा पहल भइरहेको बताइन् । वाणिज्य मन्त्रालयले व्यापार सहजीकरणका लागि पहल भइरहेको जानकारी दिएको छ । व्यवसायी भने सरकारी संयन्त्रले सधैं पहल गर्दै छौं भन्दाभन्दै वर्षौं बितेको गुनासो गर्छन् ।"
इंग्ल्यान्ड पनि पाकिस्तान नजाने,"लन्डन (एएफपी) इंग्ल्यान्डले सोमबार पुरुष र महिला क्रिकेट टिमले अक्टोबरमा गर्न लागेको पाकिस्तान भ्रमण रद्द गरेको छ । इंग्ल्यान्डको पुरुष टिमले सन् २००५ यता पहिलोपल्ट पाकिस्तानी भूमिमा खेल्न लागेको थियो । इंग्लिस महिला टिमले अहिलेसम्म पाकिस्तानमा खेलेको छैन । पछिल्लो शुक्रबार मात्र न्युजिल्यान्डको पुरुष क्रिकेट टिमले पाकिस्तान भ्रमण रद्द गरेको थियो । त्यतिबेला न्युजिल्यान्डको सुरक्षालाई लिएर धम्की प्राप्त भएको जनाएको थियो । इंग्ल्यान्ड एन्ड वेल्स क्रिकेट बोर्डले भनेको छ, त्यस क्षेत्रमा भ्रमण गर्नु अहिले निकै चिन्ताको विषय रहेको छ । अहिले पाकिस्तानमा खेल्न जानु भनेको खेलाडीमाथि थप दबाब सिर्जना गर्नु हो । यी खेलाडी कोभिड१९ को प्रभावले यसअघि नै दबाबमा छन् ।ट्वान्टी२० विश्वकपको तयारीस्वरूप इंग्ल्यान्डको पुरुष टिमले रावलपिन्डीमा दुई खेल खेल्न थालेको थियो । महिला टिमले तीन एकदिवसीय खेल्ने कार्यक्रम थियो । सन् २००९ मा पाकिस्तान भ्रमणमा रहेको श्रीलंकाली क्रिकेट टिममाथि सांघातिक हमला भएपछि ६ वर्षसम्म कुनै अन्तर्राष्ट्रिय क्रिकेट भएको थिएन् । पाकिस्तानले आफ्नो घरेलु मैदानका रूपमा यूएईलाई प्रयोग गरेको थियो । न्युजिल्यान्डले खेल सुरु हुन केही घण्टाअगाडि मात्र खेल रद्द गरेपछि पाकिस्तानलाई ठूलो धक्का लागेको थियो । अब इंग्ल्यान्डको टिम पनि पाकिस्तान नजाने भएपछि यो अझ ठूलो धक्का बनेको छ । पछिल्लो केही समययता मात्र विदेशी टिमले पाकिस्तानको भ्रमण गर्न थालेको थियो ।"
३२ वर्षपछि हङकङसँग खेल्दै,"नेपाली राष्ट्रिय महिला फुटबल टिमले सन् १९८६ मा हङकङमा भएको एफसी वुमेन्स च्याम्पियनसिपमार्फत् अन्तर्राष्ट्रिय फुटबलमा डेब्यु गरेको थियो । पहिलो खेल थियो हङकङविरुद्ध । जहाँ नेपाली टिम १० ले हारेको थियो । सन् १९८९ को च्याम्पियनसिपमा हङकङले नेपाललाई ३० ले हरायो । यी दुई टिम ३२ वर्षपछि मंगलबार उज्वेकिस्तानको तास्केन्दस्थित जेएआर रंगशालामा प्रतिस्पर्धा गर्दैछन् ।नेपाली महिला टिमले तीनपल्ट (सन् १९८६, १९८९ र १९९९) एसियन च्याम्पियनसिप खेलेको थियो । त्यसबेला छनोट खेल्नुपर्ने व्यवस्था थिएन, सिधै च्याम्पियनसिपमा प्रतिस्पर्धा गर्न पाउने प्रावधान थियो । पछिल्लोपल्ट एसियन च्याम्पियनसिप खेलेको ११ वर्षपछि नेपाली टिम अन्तर्राष्ट्रिय फुटबलमा फर्कियो ११ औं दक्षिण एसियाली खेलकुद (साग २०१०) बाट । एसियन कपमा छनोट खेल्ने व्यवस्था ल्याइएपछि यसपालि नेपाल महादेशीय च्याम्पियनसिपमा फर्कियो । यसै अवसरमा नेपालले हङकङविरुद्ध प्रतिस्पर्धा गर्न लागेको हो ।उज्वेकिस्तान जानुअघि नेपाली टिमले अस्ट्रेलियन प्रशिक्षक ग्यारी फिलिप्सको नेतृत्वमा २२ वर्षपछि महिला फुटबलमा एसियाकै सर्वोच्च प्रतियोगिता एएफसी वुमेन्स एसियन कप खेल्ने लक्ष्य राखेको थियो । तर, पहिलो खेलमै शनिबार फिलिपिन्ससँग हारेपछि लक्ष्यमा पुग्न नेपाललाई कठिन भएको छ । विमला चौधरीको गोलमा दसौं मिनेटमै अग्रता लिएर पनि नेपाली टिम अन्त्यतिर सम्हालिन नसक्दा २१ ले हारेको थियो । फिफा वरीयतामा ३३ स्थानमाथिको प्रतिस्पर्धीले ९० र इन्ज्युरी समयको दोस्रो मिनेटमा गोल गरेको थियो । त्यसैले नेपाली टिम जापानको पहिलो श्रेणीको महिला लिगमा आवद्ध दुई फिलिपिनो खेलाडी अनुपस्थितिको फाइदा लिँदै अंक जोड्न चुक्यो ।गोलकर्ता विमलाले पहिलो हाफ र डिफेन्डर पूजा रानाले दोस्रो हाफमा चोटका कारण मैदान छाड्न बाध्य भएपछि नेपाली टिम समस्यामा परेको थियो । दोस्रो हाफमा नेपाली खेलाडीहरू थाकेजस्तो देखिए । त्यसैले एसियन कप २०१८ मा छैटौं स्थानमा रहेको फिलिपिन्सको पुनरागमन जित सम्भव बनाइदियो । फिलिपिन्सको लक्ष्य आउने जनवरीफेब्रुअरीमा हुने एसियन कप खेल्नेमात्रै होइन, सन् २०२३ को विश्वकपमै छनोट हुने हो । त्यसैले फिलिपिन्सविरुद्ध नेपाललाई गाह्रो हुने अनुमान गरिएकै थियो ।चोटकै कारण गुमाएकी गोल मेसिन सावित्रा भण्डारीको अभाव छनोटको पहिलो खेलमा देखिएको थियो । उनको अनुपस्थितिमा दशरथ रंगशालामा अघिल्लो साता भएका दुई मैत्रीपूर्ण खेलमा नेपालको अग्रपंक्ति निकै फितलो साबित भएको थिया । बंगलादेशविरुद्ध अपराजित यात्रा कायमै राखे पनि नेपालले पहिलो खेलमा २१ को संघर्षपूर्ण जित हात पारेको थियो भने दोस्रो खेल गोलरहित टुंग्याएको थियो । तैपनि नेपाली टिमले फिलिपिन्सविरुद्ध गरेको प्रदर्शनको आधारमा मंगलबार हङकङविरुद्ध राम्रो नतिजा अपेक्षा गर्नसक्ने ठाउँ दिएको छ । तीन देश समावेश छनोटको समूह एफ मा हङकङ पहिलोपल्ट मैदानमा उत्रन लागेको हो । त्यसैले नेपाली टिमलाई फिलिपिन्सविरुद्ध त्यही मैदानमा खेलेको अनुभवको पनि फाइदा हुनसक्छ ।अखिल नेपाल फुटबल संघ (एन्फा) का प्राविधिक निर्देशकसमेत रहेका प्रशिक्षक फिलिप्सले भने, फिलिपिन्ससँगको रिजल्टले खेलाडीहरू निरास छन् । तर, त्यसले अर्को खेलका लागि कन्फिडेन्स भने बढाएको छ । नेपाली महिला टिमका पहिलो विदेशी प्रशिक्षकले थपे, फिलिपिन्ससँगको कठिन खेलपछि हङकङविरुद्ध खेल्दैछौं । यसमा दबाब हङकङलाई हुनेछ । हामी पहिलो खेलबाट रिकोभर भएर हङकङविरुद्ध खेल्न तयार छौं । हामीसँग साम्बा (सावित्रा) को स्तरका खेलाडी छैन । केही खेलाडीलाई चोटले सताएको छ । तर, हामीले राम्रो नतिजा अपेक्षा गरेका छौं ।राइटब्याक पूजा हङकङसँग खेल्न नसक्ने उनले बताए । फिलिपिन्सविरुद्ध उनलाई चोट लागेपछि दोस्रो हाफमा विमला बिकलाई अन्तर्राष्ट्रिय फुटबलमा डेब्यु गराइएको थियो । त्यसैले हङकङविरुद्ध पूजाको स्थान विमलाले लिन सक्छन् । अहिलेको नेपाली टिमको सबैभन्दा बलियो पक्ष नै अनुभवी डिफेन्सलाइन हो । यसमा पूजाको अनुपस्थितिले समस्या हुनसक्छ । फरवार्ड विमला चौधरी भने चोटमुक्त भएर मैदानमा फर्किने उनले बताए । त्यसैले हङकङविरुद्ध पहिलो रोजाइमा फिलिपिन्ससँग खेलेकै खेलाडीको बाहुल्य हुने निश्चित छ । फिलिप्सले फिलिपिन्सविरुद्धकै ट्याक्टिसलाई निरन्तरता दिने पनि बताए ।चौधपल्ट एसियन कप खेलिसकेको हङकङ फिफा वरीयताको ७६ औं स्थानमा छ भने नेपाल १०१ औंमा । हङकङले पछिल्लोपल्ट २००३ (थाइल्यान्ड) मा एसियन कपको फाइनल चरणमा प्रतिस्पर्धा गरेको थियो । हङकङ एसियाली खेलकुदमा सन् २०१४ (इन्चोन) र २०१८ (जाकर्तापालेम्बाङ) मा क्वाटरफाइनल पुगेको थियो । यसबाट हङकङको महिला टिमले फेरि बलियो रूप लिइरहेको देखाउँछ । त्यसैले हङकङविरुद्ध तास्केन्दमा ३ अंक जोड्न नेपाललाई सजिलो हुने छैन । फिफा वरीयताले टिमको स्तरको सही मापन पनि गर्दैन । त्यसैले प्रशिक्षक फिलिप्सले भनेजस्तै फुटबलमा जे पनि हुनसक्छ ।फिलिपिन्सविरुद्ध पराजित भएकाले हङकङविरुद्धको जितले मात्रै एसियन कप खेल्ने नेपालको सम्भावना कायम राख्नेछ । यस्तो परिस्थितिमा समूहका तीनै टिमले बराबरी अंक बनाएको अवस्थामा नेपाल शीर्षस्थानमा रहन सक्छ । बराबरी वा हारको नतिजाले नेपालको यात्रा छनोटमै अन्त्य गर्नेछ । हङकङको भने सबै नतिजामा एसियन कप खेल्ने सम्भावना खुला हुनेछ । किनभने टोलीले अन्तिम खेलमा ३ अंक जोडिसकेको फिलिपिन्सविरुद्ध प्रतिस्पर्धा गर्नेछ । समूहको शीर्ष टिम एसियन कप २०२२ मा छनोट हुनेछ ।"
प्रभातफेरी र झरना रेलिगेसन टार्न केन्द्रित,"ए डिभिजन राष्ट्रिय फुटसलमा काठमाडौंको प्रभातफेरी र रूपन्देहीको झरना स्पोर्ट्स क्लबले लगातार दोस्रो हार बेहोरेका छन् । पोखरा रंगशालास्थित कभर्डहलमा सोमबार प्रभातफेरीले धरानको राइजिङ युथ र झरनाले काठमाडौंको स्काइ गोल्ससँग फराकिलो अन्तरमा पराजय भोगे । प्रभातफेरी टोली राइजिङसँग ११६ गोलले पराजित भयो । प्रतियोगितामा यो अहिलेसम्म सबैभन्दा धेरै गोल भएको खेल हो । पहिलो खेलमा टोलीले पोखरेली टोली स्पोर्ट्स क्यासलसँग ७० को हार बेहोरेको थियो । यस्तै नियति झरनाको पनि रह्यो । पहिलो खेलमा बुटवल डर्बीमा लुम्बिनीसँग ६२ ले हारेको झरना सोमबार स्काइ गोल्ससँग ८० ले पराजित रह्यो । दुवै टोलीका प्रशिक्षकले आफ्नो टिमले अबको रणनीति रेलिगेसन टार्नमै बनाउने बताएका छन् । पहिलोपल्ट वास्तविक फुटसल मैदानमा खेल्नुपर्दा खेलाडीबीच तालमेल मिलाउन नसकेको, ठूला टिमसँग मनोवैज्ञानिक रूपमा कमजोर भएको, म्याटमा खेल्दा खेलाडीहरू चाँडै थाकेको र अनुभव नहुनुका कारण हार्नुपरेको कुरामा पराजित टोलीका प्रशिक्षकहरू एकमत देखिए । प्रभातफेरीका प्रशिक्षक सुदीप पन्तले स्थानीय खेलाडीमा अनुभव नभएकाले लगातार पराजित हुनुपरेको सुनाए । यो टिमलाई जित्न भनेर आएका थियौं । खेलमा सम्हालिन नपाउँदै दुई गोल खाएपछि हामी दबाबमा देखियौं । फुटसलमा ससाना गल्तीले नतिजामा फरक पार्छ, उनले भने, हामीसँग अनुभवी खेलाडी छैनन् । लामो समयदेखि सँगै खेलेको भए पनि १६२१ वर्षसम्मका खेलाडीले मैदानभित्र सन्तुलन मिलाउन सकेनन् । उनीहरूमा जोस छ तर फुटसलमा दिमागी खेल पनि चाहिन्छ ।प्रशिक्षक पन्तले आफूहरू यो प्रतियोगितामा अनुभव हासिल गरेर अर्को संस्करणमा सशक्त प्रदर्शन गर्ने योजनासहित पोखरा आएको बताए । आगामी खेलमा सुधारिएको प्रदर्शन गरी ठूला टिमविरुद्ध सरप्राइज प्रदर्शन गर्नेमा उनी आशावादी छन् । अर्को संस्करणमा राम्रो खेल्न यो प्रतियोगिताको अनुभवले काम गर्नेछ । त्यसैले हामी रेलिगेसन टार्नमा केन्द्रित हुनेछौं, वाग्मती प्रदेश छनोटको सेमिफाइनल पुगेको प्रभातफेरीका प्रशिक्षक पन्तले थपे, हामी अझै विश्वस्त छौं कि रेलिगेसनबाट जोगिन्छौं । मेरा खेलाडीमा पूरा क्षमता छ । हामी ठूला टोलीलाई हराउन सक्छौं । स्काइसँग फराकिलो अन्तरमा पराजित झरना स्पोर्ट्सले पनि रेलिगेसनबाट जोगिन सुधारिएको प्रदर्शन गर्ने लक्ष्य राखेको छ । सुरुआती दुई खेलको प्रदर्शन हेर्दा मोफसलको यो टोली सबैभन्दा कमजोर देखिन्छ । २ खेलमा १४ गोल खाएको झरनाले २ गोल फर्काएको छ । प्रदेश २ छनोटमा एउटै पनि टोली नआएपछि अन्तिम समयमा झरनालाई समावेश गरिएको हो । लुम्बिनी, कर्णाली र सुदूरपश्चिम छनोटको फाइनलमा झरना टिम छिमेकी लुम्बिनी फुटसलसँग पराजित भएको थियो । लगातार दोस्रो हारबाट बुटवलका प्रशिक्षक निर्मल थापा निरास देखिन्थे । फुटबल खेल्ने खेलाडीहरू समेटेर टिम बनाएका उनले वास्तविक फुटसल मैदानमा फुटबलर खेल्न नसक्ने रहेछन् भनेर बल्ल बुझेका छन् । हामी फुटबल क्लब हो । फुटबल खेल्नेहरू फुटसल खेल्न नसक्ने रहेछन् । त्यसमा पनि बुटवलको सानो मैदानमा अभ्यास गरेको यो ठूलो मैदानमा उनीहरूले कभर गर्नै भ्याएनन् । सानो र ठूलो मैदानले धेरै फरक पार्दोरहेछ, प्रशिक्षक थापाले कान्तिपुरसँग भने, काठमाडौंका खेलाडीहरू लामो समयदेखि फुटसल खेलेका छन् । उनीहरूलाई देख्नेबित्तिकै हाम्रा खेलाडी आत्तिए । प्रशिक्षक थापाले रेलिगेसन टार्न प्रयास गर्ने बताए ।दुई चरणको खेल हेर्दा काठमाडौं टोखाआसपासका खेलाडीहरू समेटेर तयार भएको प्रभातफेरी र रूपन्देहीको झरनाको प्रदर्शन कमजोर देखिएको छ । उपाधि दाबेदार मानिएका टोलीसँग उनीहरूले खेल्न बाँकी नै छ । राइजिङ निरन्तर, लयमा स्काइधरानको राइजिङ क्लबले ए डिभिजन राष्ट्रिय फुटसल लिगमा लगातार दोस्रो जित निकाल्यो । उद्घाटन खेलमा स्काइ गोल्समाथि जित रचेको राइजिङले सोमबार प्रभातफेरीलाई सहजै हरायो । पहिलो हाफ राइजिङले एकपक्षीय खेल प्रदर्शन गर्यो । रेवस मास्केले एक मिनेटभित्र दुई गोल गरेपछि तेस्रो मिनेटमा अग्रता बनाएको राइजिङले पहिलो हाफमा ५१ को अगाडि रह्यो । दोस्रो हाफमा प्रभातफेरीले सुधारिएको प्रदर्शन गर्दा राइजिङ भने केही ढुक्क देखियो । प्रभातफेरीले ५ गोल थप्दा राइजिङले पनि ६ गोल थप्यो । प्रतियोगितामा धेरै गोल भएको खेल यही हो । खेलमा १७ गोल सम्भव भयो । राइजिङका रेवस र बिकु तामाङले ह्याट्रिक पूरा गरे । मिलन राईले २ गोल गरे । मिलन लिम्बु, दोर्जे तामाङ र सुदीप गुरुङले ११ गोल गरे । प्रभातफेरीका धिरज श्रेष्ठले २ गोल गरे । धिरज जोशी, राज पौडेल, सिजन गुरुङ र सृजेश पुरीले ११ गोल गरे । राइजिङका प्रशिक्षक युवेन्द्र गुरुङले आफ्ना युवा खेलाडीको प्रदर्शनबाट सन्तुष्ट हुँदै निरन्तरताको अपेक्षा गरे । हामी कति उत्साही छौं भनेर शब्दमा व्यक्त गर्न सकिरहेको छैन । यो जितले खेलाडीमा जोस अझै बढेको छ । मैले भन्दै आएको छु हामी एउटा राइजिङ टिम हो । म्याटको अनुभव नभएका युवा खेलाडीको एउटा टिम छ, उनले थपे, यही जोस कायम राखेर हामी अघि बढ्नेछौं भन्ने लागेको छ । पहिलो खेलमा स्काइ गोल्सलाई भन्दा प्रभातफेरीलाई हराउन सहज भएको गुरुङको अनुभव रह्यो । हरेक खेलमा विपक्षी टिम हामीभन्दा बलियो छ भन्ने सोचेर नै फिल्डमा जाने हो । हामीले अहिलेसम्म शतप्रतिशत खेल्न सकेका छौं । त्यसलाई कायम राख्ने प्रयास गर्नेछौं । किनभने अझै बलिया टोलीसँग खेल्न बाँकी छ, उनले थपे, विपक्षीको खेलशैली र फिल्डमा उनीहरूको रणनीति बुझ्न सक्यो भने मेरा खेलाडीले सबैलाई टक्कर दिन सक्छन् भन्ने विश्वास पलाएको छ ।दोस्रो खेलमा झरनामाथि ८० को जित निकाल्दै स्काइ गोल्स लयमा फर्किएको हो । वाग्मती प्रदेश छनोटमा सेमिफाइनलसम्म पुगेको स्काइले आफूलाई शीर्ष चारभित्र पार्ने लक्ष्य राखेको थियो । पहिलो खेलमै पराजित हुनु टोलीका दुर्भाग्य रह्यो । सुधारिएको प्रदर्शन गरी स्काइले झरनामाथि एकपक्षीय खेल प्रदर्शन गर्न सक्यो । प्रशिक्षक रमेश सिन्केमान चाहिँ जितका बाबजुद आफ्नो टोलीको प्रदर्शनबाट सन्तुष्ट छैनन् । हामीलाई ३ अंक एकदमै महत्त्वपूर्ण थियो र त्यो पायौं । अझै हाम्रो टिममा खेलाडीबीच तालमेल र एकअर्कालाई बुझ्ने शैलीमा एकरुपता आएको छैन । सबैको गोल गर्ने ध्यान देखेको छु, त्यसैले उनीहरू स्वार्थी भएका छन्, उनले भने, हामीलाई दुई दिन आराम छ । यो समयमा कमजोरी सुधारको प्रयास हुनेछ ।स्काइका कप्तान निर्मल गुरुङ र प्रकाश महताराले २२ गोल गरे । स्काइले पहिलो हाफमै ६० को अग्रता लिएको थियो । अनिल खड्का, आशिष सुनाम, सन्जोग चाम्लिङ र रोशन अधिकारीले ११ गोल गरेका थिए ।"
रिङबाहिरका राजा,"सातदोबाटोस्थित सुटिङ रेन्जको छेउमा अवस्थित बक्सिङ हल छरपस्ट थियो । पानी चुहिएको थियो, मर्मतसम्भार केही थिएन । पञ्चिङ ब्यागहरू निकै पुराना देखिन्थे । डोरी चुँडिएर भूँइमा झर्लाजस्तो देखिन्थ्यो । धेरैपछि त्यहाँ पुगेका मदनकुमार गुरुङ बक्सिङको त्यस्तो अवस्था देखेर एकाएक भावुक हुन पुगे । उनमा यो स्तरको निराशा छाउनु स्वाभाविक नै थियो । आफ्नो बुबाको जन्मभूमिका लागि केही गर्छु भनेर उनी बर्मा छाडेर नेपाल फर्किएका थिए । तर, उनले प्रशासकीय र व्यवस्थापन हिसाबमा बक्सिङको परिवर्तन महसुस गर्न सकेका छैनन् । सातदोबाटोस्थित बक्सिङ रिङको अवस्थाले उनलाई झन भक्कानिने बनायो । पोखराबाट बसमा ४५ मिनेट जतिको यात्रा गरेपछि बरेल डाँडा गाउँ आउँछ । यो ठाउँबाट मनिलाल गुरुङ ब्रिटिस आर्मीमा भर्ती हुन छनोट भएका थिए । दोस्रो विश्वयुद्धमा जापानसँग लड्न बर्माको जंगल पुगेका थिए । ६ महिना युद्धमै बित्यो । त्यसपछि जापानले पक्रेर थुनेर उनलाई ६ महिना सुंगुरको खोरमा राखिदियो । प्रिज्नर अफ वार अन्तर्गत जापानले सजायस्वरुप उनलाई थुनेर राखेको थियो । बर्माको यही लडाइँलाई आधार मानेर ब्रिटिसह्ले जापानीसँग कसरी लडेका थिए भनेर ब्रिज ओभर द रिभर क्वाई फिल्म बनाएका थिए । दास्रो विश्वयुद्धका क्रममा जापानी युद्ध कैदीद्वारा सन् १९४० देखि १९४४ सम्म निर्माण गरेको त्यो ऐतिहासिक पुल निर्माण गर्दा झन्डै ९० हजार मान्छे मरेका थिए । मर्नेहरूमा दक्षिणपूर्वी एसियाका मानिस र १२ हजार जापानी युद्धकैदी थिए । धेरैलाई श्रमशोषण गरिएको थियो । जापानी सेनालाई त्यो पुलबाट भारततर्फ छिर्न नदिन आफ्नो पिताले साहसपूर्वक लडेको भनेर मदन र उनका छोरा समिर गर्वसाथ सुनाइरहेका थिए । विश्वयुद्धमा मनिलालको बहादुरीबाट आङ साङ निकै प्रभावित थिए । आधुनिक म्यानमारमा फादर अफ नेसन्स मानिएका साङले नै तपाईं वीर गोर्खालीहरू यता बस्नुपर्छ भनेर जग्गा जमिन दिएर राखेपछि मनिलाल बर्मामै अडिए । तीन छोरामध्ये कान्छो मदन उतै जन्मिए । तीन दिदीबहिनी मदनको परिवारमा छन् । आफ्ना पिताजस्तै मदनमा पनि लडाकुपन देखियो । शत्रुलाई ढाल्न मदन पनि पछाडि परेनन् । बक्सिङको रिङमा उनले कसैलाई बाँकी राखेनन् । अर्थात मदनले बिना हतियारको युद्ध रोजे । बक्सिङ खेल्न थाइल्यान्ड पुगिरहन्थे उनी । कम्ब्याट स्पोटर््समा थाइल्यान्ड विश्वमै परिचत थियो । ओलम्पिक स्वर्ण पदक विजेता खेलाडीहरू निकाल्ने सगरा वान र सगारा टुसँग थाइल्यान्डमा सिक्ने अवसर पाएपछि उनी मुवाँथाईमा ७५ केजीमा स्टार खेलाडी भइसकेका थिए । उनले एकपल्ट किंग्स कपको तेस्रो चरणमा ओलम्पिक पदकधारीलाई नकआउट हानेका थिए । थाइल्यान्डका राजाको छोरासँग बसेर तत्कालीन राष्ट्रिय खेलकुद परिषद् (राखेप) का सदस्यसचिव शरदचन्द्र शाहले उनको खेल हेरिरहेका थिए । जब मदनकुमार गुरुङ विजेता भनेर घोषित भयो शाह अचम्मित नै भए । गुरुङ त नेपाली हुनुपर्ने कसरी अर्को देशबाट खेले भनेर शाह सिधै गुरुङलाई भेट्न चेन्जिङ रूममा पुगे । शुद्ध गोर्खाली, ब्रिटिस गोर्खाली बाउको छोरा हुँ म, शाहले तिमी गोर्खाली हो भनेर सोध्ने नपाउँदै उत्तर फर्काएको मदन सम्झन्छन् । शाहले नेपालमै आएर सिकाउन अनुरोध गरेपछि बर्मालाई बिट मार्दै उनी नेपाल आएका थिए । मदनको नेपाल आउन लालयित हुनुमा यहाँ आएर फुपु भेट्न पाउनु पनि थियो । नेपालमा पनि बक्सिङ छ र ? शाहलाई मदनले सोधेका थिए । नेपाल आएर नागरिकता बनाउँदै त्यसको दुई वर्षपछि २०४० सालमा राखेपमा प्रशिक्षकको रूपमा छिरेका उनले गत वर्ष वरिष्ठ अधिकृत भएर अवकास लिए । २०३१ सालमा भैरहवामा बक्सिङको पहिलो राष्ट्रिय प्रतियोगिता भएको थियो । त्यसको ९ वर्षपछि मदन नेपाल आउँदा बक्सिङ खेल त खेलिन्थ्यो तर एकदमै सीमित मात्रामा । शाहले भने जस्तै नेपालमा बक्सिङ त थियो, तर मदनले सोचेजस्तो नाम मात्रको । उनी सबैलाई केही न केही उपनाम राखिदिन्थे । शाहलाई उनी नेप्टे राजा भन्थे, सायद होचो कद भएर होला । प्रकाश थापालाई उनी मोटे भनेर बोलाउँछन् । अवकास जीवनको मन बहलाउन मदन तीन साताअगाडि सातदोबाटो बक्सिङ रिङमा पुग्दा खेलाडी र प्रशिक्षक तयारीमा व्यस्त थिए । त्यही तयारीले नारिका राई, स्वस्तिका तिवारी र छिरिङ वाङदी शेर्पालाई दुबई एएसबीसी च्याम्पियनसिपमा कांस्य पदक दिलाएको थियो । मदन उनीहरूलाई चिन्दैनन् । खेलाडीहरूले पनि उनलाई चिन्दैन । उनी कहिल्यै बक्सिङका मुख्य प्रशिक्षक भएनन् । तर, आफूले प्रशिक्षण गराएर अन्तर्राष्ट्रिय खेलाडी बनाएको १ सय ३१ जनाको सूची उनीसँग छ । दक्षिण एसियाली खेलकुद (साग) का स्वर्ण पदकधारीहरू स्व दलबहादुर रानामगर, चित्रबहादुर गुरुङ, स्व पुष्करध्वज शाही, प्रकाश थापामगर, बक्सिङ संघका वर्तमान अध्यक्ष राम अवाले सबै मदनसँग सिक्दै हुर्केका हुन् । दोहोरो स्वर्ण पदक विजेता दलबहादुर भर्खर पुलिसमा आएका थिए । बक्सिङमा आधारभूत मात्र ज्ञान बोकेका उनी प्रहरीमा सिपाही थिए । मदनले पुलिसमा २० वर्ष प्रशिक्षण गराउँदा दलबहादुरले राम्रो निखारिनै मौका पाए । प्रकाशको बुबासँग उनको राम्रो चिनजान थियो । उनले छोराहरूलाई बक्सिङ प्रशिक्षणमा पठाइदेऊ भनेर भनेपछि प्रकाश र उनका भाइ रामचन्द्र थापाले बक्सिङ खेल्न सुरु गर्दै सन् १९९९ को आठौं सागमा स्वर्ण जितेका थिए । केशव स्थापित राखेप सदस्यसचिव हुँदा २०५२ मा मदनलाई मुख्य प्रशिक्षकको प्रस्ताव गरिएको थियो । उनले आफूभन्दा वरिष्ठ सुरेशसिंह आलेमगर भएकाले उनकै नाम मुख्य प्रशिक्षकका लागि सुझाएपछि त्यो जिम्मेवारी आलेले पाएको मदन सुनाउँछन् । युवराज लामा सदस्यसचिव हुँदा उनलाई फेरि मुख्य प्रशिक्षक बन्ने प्रस्ताव आयो । उनले मानेनन् । बरू आफू बुढो भएको भन्दै केशवकुमार विष्टको पालामा आफ्नै चेला प्रकाश थापामगरलाई मुख्य प्रशिक्षक बनाउन उनले नै नाम दिएछन् । नेपाल आएपछि उनले मेचीदेखि महाकालीसम्म गएर बक्सिङ प्रशिक्षण दिए । विष्णुबहादुर सिंह र डम्बरदत्त भट्टलाई उनले कञ्चनपुरमै भेटेका थिए । विष्णुबहादुरले ओलम्पिकमा एक फाइट जितेपछि यो खबर दरबारसम्म पुगेको थियो । मदनले छोटो समय त्रिभुवन आर्मी क्लबका खेलाडीलाई पनि प्रशिक्षण दिए । उनी प्रहरीमा हुँदा प्रहरी र आर्मीमा हुँदा आर्मी नै च्याम्पियन बन्थ्यो । उनकै प्रशिक्षणमा प्रकाश र ओम मास्केले स्वर्ण जितेपछि नेपाल अल इन्डिया च्याम्पियनसिपमा पहिलो भएको थियो । त्यसबाहेक उनी दक्ष जज पनि हुन् । उनले थाइल्यान्डको किंग्स कपमा निरन्तर जज भूमिकामा रहे । अन्तर्राष्ट्रिय बक्सिङ संघ (एमेच्योर) मा एसियाली क्षेत्रमा उनी नम्बर एकजस्तै रहेको प्रकाश सुनाउँछन् । मैले किंग्स कपमा आफैंले खेल्दा देखेर आएको थिएँ, पहिलो बाउट तत्कालीन राजाको सामुन्ने हुँदा सबैभन्दा राम्रो रेफ्री भनेर मदन गुरुलाई नै राखिने गरिएको थियो, प्रकाशले भने, नेपालीले पनि यस्तो गराउन सक्छन् भन्ने शंका धेरैमा थियो त्यहाँ, उहाँले ढुक्कका साथ खेलाउनुहुन्थ्यो । मदन जिस्किन्छन्, थाइल्यान्डमा खेल्दा पनि जज बन्दा पनि मै राजा थिएँ । सन् १९९७ मा उनलाई ब्रेन ह्यामरेज भएको थियो । त्यसयता उनले विगत धेरै बिर्सिएका छन् । २००२ मा उनले नेपाल बक्सिङ एकेडेमी भनेर खोले । तर रोगले च्यापेपछि उनले स्मरण शक्ति गुमाउँदै जाँदा एकेडेमी अगाडि बढ्न सकेन । सन् २०११ मा उनलाई नर्थ अमेरिकन बक्सिङ संघले अमेरिकामा प्रशिक्षण गर्ने निम्तो दिएको थियो । मदनले छोरा समिरलाई पनि बक्सिङ खेलाए । उनले धेरै खेलेनन् । अहिले उनी बुबाकै हेरचार गरेर बसेका छन् । मदनलाई गत राष्ट्रिय तथा अन्तर्राष्ट्रिय खेलाडी संघले लाइफटाइम एचिभमेन्ट अवार्ड प्रदान गरेको थियो । बक्सिङको दुर्दशा या आफ्नै स्वास्थ्य अवस्थाले उनको अनुहार अझै खुलेको छैन । बर्मा छोडेर नेपाल आएपछि उनी २३ पटक उता फर्किएका छन् । एकपल्ट बर्मा पुगेर नेपाल आउन पाएँ भने आफू अझै फ्रेस हुने उनलाई लागिरहेको छ । तर, स्वास्थ्य अवस्थाले गाह्रो छ ।"

शीर्षक,विवरण
लखेट्दै लगेर बलात्कार,"रातको समय रुँदै कराउँदै आएका अपरिचित किशोरकिशोरी देखेपछि स्थानीय लीलबहादुर खडकाले सोधीखोजी गरे । उनीहरूले आफूहरूमध्येकै एक जनालाई तीन युवाले मुख थुनेर अपहरण गरी लगेको बताए । त्यसपछि अरू स्थानीय भेला भए र बालिका खोज्दै हिँडे । उनीहरूले सडकमुनिको एक खाली गोठमा बालिका रोएको सुने । उनीहरू त्यहाँ पुग्दा बालिका बलात्कृत भइसकेकी थिइन् ।तीन जनामध्ये नवीन र अर्जुन भागेको स्थानीयले देखे । तत्काल घार प्रहरी चौकीमा खबर गरे । प्रहरीले बालिका उद्धार गरी चौकी लैजाने क्रममा बाटोमै बलात्कारमा संलग्न युवालाई पक्राउ गरी चौकी पुर्यायो ।आफ्नै छोरी उमेरकी बालिका अपहरण परेको सुनेपछि छिमेकीहरू बोलाई खोज्न जाँदा बालिका बलात्कृत भइसकेकी थिइन्, स्थानीय लीलबहादुरले भने, घटनास्थल पुग्दा बालिका रगताम्मे थिइन् । प्रहरीलाई खबर गरेपछि बाँकी तीन जना मेरै घर बसे । पीडितहरूको घर बेनीदेखि चार घण्टा टाढा पर्छ । घटनास्थल बेनीदेखि एक दिनको पैदल दूरीमा पर्छ । ती बालबालिका आफ्नो घरबाट पाउद्वारसम्म पुग्न घारबाट चार घण्टा जंगलको बाटो उकालो हिँड्नुपर्छ ।नवीन र अर्जुन परियारले १५ वर्षे किशोरीलाई सोमबार राति बलात्कार गरेको प्रहरीले जनाएको छ । प्रहरीका अनुसार प्रकाश छिनाल भने अनुसन्धानकै क्रममा छन् ।अन्नपूर्ण६ का वडाध्यक्ष कृष्णप्रसाद बरुवालका अनुसार पहिरोले बेनीजोमसोम सडक अवरुद्ध भएपछि पैदल र पोखरेबाट ट्याक्टरले यात्रु ओसारेका थिए । पीडितलाई जिल्ला अस्पतालमा स्वास्थ्य परीक्षणपछि प्रहरीको महिला तथा बालबालिका सेलको संरक्षणमा राखिएको छ । सूचना पाएलगत्तै आरोपीहरूलाई पक्राउ गरिसकेका छौं, प्रहरी नायब उपरीक्षक वीरबहादुर बुढाले भने, प्रारम्भिक बयानमा उनीहरूले कसुर सकारेका छन् । पटकपटक बलात्कार गरेको भन्ने बयान दिएका छन् ।बयान फेर्न दबाबजिल्ला अदालतमा मंगला गाउँपालिका१ की ११ वर्षीया भतिजीलाई बलात्कार गरेको आरोपमा काकाविरुद्धको मुद्दा विचाराधीन छ । उक्त मुद्दामा पीडक पक्षबाट बयान फेर्न बारम्बार दबाब आएको पीडितकी आमाले बताएकी छन् । वकिललाई दिने पैसा दिन्छौं, अदालतमा बयान फेर नत्र भाइसमाजबाट निकाल्छौं भन्दै दबाब दिएका छन्, जिल्ला न्यायाधिवक्ताको कार्यालयमा आएकी आमाले भनिन्, गाउँका मास्टर पनि उतै लागेका छन् । गरिबले न्याय पाउनेभन्दा घटना दबाउने धेरै हुने रहेछन् ।"
राजधानीमै सामूहिक बलात्कार,"काठमाडौं राजधानीमै सोमबार एक युवतीमाथि सामूहिक बलात्कार भएको छ । स्युचाटारमा डेरा गरी बस्ने २१ वर्षीया युवती साँझसम्म घर नफर्केपछि परिवारका सदस्यले प्रहरीमा उजुरी गरेका थिए । प्रहरीले राति ९ बजेतिर उनलाई स्युचाटारबाट भीमढुंगा जाने बाटोमा पर्ने एक खाजा पसलबाट उद्धार गरेको थियो । प्रहरी परिसर काठमाडौंका प्रवक्ता एसपी रामदत्त जोशीका अनुसार मामा नाता पर्ने अर्जुनले दिउँसो साढे ४ बजेतिर युवतीलाई खाजा खान भन्दै होटलमा लगेका थिए । युवतीले आफूलाई नुवाकोट स्थायी ठेगाना भएका अर्जुन लामा, स्युचाटारकै एक होटलका सञ्चालक रामकृष्ण नगरकोटी र उनका साथी सूर्य लामाले बलात्कार गरेको बयान दिएकी छन् । बलात्कारको आरोप लागेका तीनै जनालाई प्रहरीले पक्राउ गरेको छ । बलात्कृत युवतीकी दिदीले दिएको जाहेरी, घटनास्थलबाट प्राप्त प्रमाण र पीडित युवतीले दिएको बयानका आधारमा उनीहरूलाई पक्राउ गरिएको प्रहरीले बताएको छ । घटनामा संलग्न तीनमध्ये दुईले जबर्जस्ती करणीको अभियोग स्विकारिसकेको प्रहरीले जनाएको छ ।"
केन्द्रको उदासीनताले प्रदेश प्रभावहीन,"कर्मचारीको ठूलो हिस्सा र धेरै संरचना संघले आफैंसँग राख्न खोजेपछि प्रदेश सरकारले असन्तुष्टि व्यक्त गरिसकेका छन् ।पूर्वमुख्य सचिव एवं वित्तीय संघीयताका जानकार विमल कोइराला संघीयताको कार्यान्वयनमा भएको ढिलासुस्तीको मुख्य कारण, राजनीतिक इच्छाशक्तिमा देखिएको कमी र कर्मचारीमा देखिएको केन्द्रमुखी मानसिकता रहेको बताउँछन् । उनले कञ्चनपुरमा निर्मला पन्तको बलात्कार र हत्याकाण्डकै छानबिन वा जवाफदेहितामा भूमिकाविहीन हुनुले प्रदेश सरकार कति कमजोर छ भन्ने देखिएको बताए ।प्रदेशभित्रको शान्ति सुरक्षाको जिम्मेवारी प्रदेश सरकारको हुनुपर्ने होइन ? तर, त्यसअनुसारको व्यवस्थापन नै गरिएन, उनले भने, संघीयताको संस्थागत व्यवस्थापनमा गरिएको ढिलाइ र केन्द्रको बल मिच्याइँले प्रदेश भूमिकाविहीन देखिन थालेको छ ।कोइरालाले भनेझैं प्रदेश सरकारको भूमिका बढाउनमा राजनीतिक वृत्तबाट ठोस पहलकदमी देखिएको छैन । प्रधानमन्त्री ओलीले प्रदेश सरकारहरू गठन भएको प्रारम्भकै दिनमा एकपटक मुख्यमन्त्रीहरूसँग सामूहिक छलफल गरेकोबाहेक सरकारबाट संघीयता कार्यान्वयनका सन्दर्भमा कार्ययोजना ल्याएर काम गरिएको छैन । प्रदेशलाई प्रभावकारी बनाउन गरिएका निर्णयको कार्यान्वयन पनि सुस्त छ ।सरकारले असार ३२ गते दर्जनौं निकाय तथा त्यसका कर्मचारी प्रदेश सरकारलाई साउन १ देखि हस्तान्तरण गर्ने तथा त्यसको व्यावहारिक कार्यान्वयन एक महिनाभित्र गरिसक्ने निर्णय गरेको थियो । तर, दुई महिना भइसक्दासम्म प्रदेश मातहत न कार्यालय गएका छन्, न त कर्मचारी ।संघीय मामिला तथा सामान्य प्रशासन मन्त्रालयका प्रवक्ता सहसचिव सुरेश अधिकारीले निर्णयअनुसारका संरचानको हस्तान्तरण र कर्मचारी समायोजन नभएको बताए । प्रशासनिक कुरा भनेजस्तो छिटो हुँदो रहेनछ, हस्तान्तरणका प्रक्रिया चलिरहेका छन् । ढिलोचाँडो प्रदेशमा जानुपर्ने संरचना जान्छन् नै, उनले भने । संघीय मामिला भनेर छुट्टै मन्त्रालय भए पनि त्यसलाई प्रादेशिक सरकारका सन्दर्भमा काम गर्ने अधिकार छैन । प्रदेश सरकारका समस्या सुन्न, त्यससँग समन्वय गर्ने अधिकार प्रधानमन्त्री कार्यालयलाई तोकिएको छ । संघीयता हेर्ने गरी प्रधानमन्त्री कार्यालयमा एउटा महाशाखा नै सिर्जना गरिएको छ । तर, त्यसले पनि प्रदेशका समस्याबारे प्रभावकारी काम गर्न सकेको छैन । प्रधानमन्त्री कार्यालय स्रोतले भन्यो, संघीयता राजनीतिक विषय भएकाले यस विषयमा प्रधानमन्त्रीस्तरबाट जति सक्रियता हुन्छ, कर्मचारी तह त्यहीअनुसार नै परिचालित हुने हो । कर्मचारी स्तरबाट सम्पूर्ण तयारी पूरा भइसकेर अन्तिम क्षणमा मुख्यमन्त्रीहरूसँग अन्तरप्रदेश परिषदको बैठक प्रधानमन्त्रीबाट स्थगित गरिनुले पनि कर्मचारी संघीयताका विषयमा आफैं अग्रसर हुन हच्किएका छन् । संघीयता कार्यान्वयनसम्बन्धी कानुनको निर्माण पनि सरकारको प्राथमिक सूचीमा परेको देखिएको छैन । संवैधानिक बाध्यताका कारण मौलिक हकसम्बन्धी कानुन बनाइसकेको सरकारले अब संघीयता कार्यान्वयनलाई चाहिने कानुन बनाउन पहल गर्ने जनाएको छ । यही साता संसद् स्थगित गरिने तयारी भएकाले सरकारले बनाउने कानुन पारित हुन महिनौं लाग्ने निश्चित छ ।कानुन मन्त्रालयका प्रवक्ता सहसचिव रमेश ढकालले तीन तहका सरकारका अधिकार प्रस्टिने गरी दर्जनौं विषयमा कानुन बनाउन आवश्यक रहेको बताए । उनले अब मन्त्रालयको प्राथमिकता तिनै कानुनको निर्माणमा रहने उल्लेख गरे । संघ र प्रदेश सरकारबीचको समन्वयका साथै कृषि, वन, शिक्षा, विद्युत, भूउपयोग, गुठी, प्रहरीजस्ता दर्जनौं विषयमा तत्कालै संघीय कानुनको आवश्यकता रहेको प्रदेश नम्बर २ मुख्य न्यायाधिवक्ता दीपेन्द्र झाले बताए । सरकार हुनलाई प्रहरी प्रशासन चाहियो, कानुन र व्यवस्था चाहियो, त्यही नभएपछि समस्या भएको हो, उनले भने ।"
अबदेखि राष्ट्रिय दिवस,"संघमा प्रतिनिधिसभा र राष्ट्रिय सभासहितको द्विसदनात्मक व्यवस्थापिका बनेको छ । सातवटा प्रदेशमा प्रदेशसभा बनेका छन् । ७५३ स्थानीय तहले पनि स्वायत्त सरकारको अभ्यास गरिरहेका छन् । स्थानीय तहले समेत न्यायिक अधिकार प्रयोग गर्न पाएका छन् । प्रदेशमा उच्च अदालतको अभ्यास सुरु भइसकेको छ । संविधानले तीन वर्षभित्र मौलिक हक कार्यान्वयनसम्बन्धी कानुन बनाइसक्नुपर्ने समयसीमा तोकेको थियो । संघीय संसद्ले त्यसभित्रै मौलिक हक कार्यान्वयनसम्बन्धी १६ वटा कानुन बनायो । संविधान जारी भएको तीन वर्ष भए पनि चुनाव सम्पन्न भएको एक वर्ष पूरा भएको छैन, अत्यावश्यक कानुन भर्खर निर्माण भएका छन्, राजनीतिक विश्लेषक नीलाम्बर आचार्यले भने, यो अवधिको काम ठीकै ढंगले अघि बढेको छ तर अहिले नै संविधानको बृहत् व्याख्या र समीक्षा गरिहाल्नु हुँदैन, कसरी सफल प्रयोग हुँदै जान्छ, कम्तीमा पाँच वर्ष हेर्नुपर्छ ।संविधान जारी गर्दा संविधानसभाभित्र र बाहिर करिब तनावकै अवस्था थियो । संघीय समाजवादी फोरम, राजपाजस्ता दल संविधानसभा छोडेर सडकमा आन्दोलनमा थिए । संविधानकै प्रावधानमा असन्तुष्टि राख्दै भारतले नाकाबन्दी लगाएको थियो । त्यो स्थितिमा जारी संविधानको स्वीकार्यताको दायरा अहिले बढेको छ । संविधानप्रति असन्तुष्टि राखेका तिनै दल यही संविधानअनुसार तीन तहका निर्वाचनमा सहभागी भएर अहिले सरकारमा समेत सामेल छन् । संविधान जारी गर्दा विमति राख्ने दलहरू पनि अहिले संविधानभित्रैबाट समस्या समाधान गर्न सकिन्छ भन्ने विन्दुमा आइपुग्नुभएको छ, तत्कालीन संविधानसभा अध्यक्ष एवं पूर्वसभामुख सुवास नेम्वाङले भने, संविधानको स्वीकार्यताको दायरा बढेर गएको छ । असन्तुष्ट दलहरू स्थानीय तहदेखि केन्द्र सरकारसम्म अहिले आफैं शासन सञ्चालन गरिरहेका छन् ।संविधान जारी हुँदा मधेस आन्दोलन र नाकाबन्दी थियो । त्यस्तो स्थिति पार गर्दै तीन तहको चुनाव भएर संविधानअनुसारको संरचना खडा गर्नु कम्ती चुनौतीपूर्ण थिएन तर त्यो काम यो अवधिमा पूरा भएको छ, गाउँदेखि राष्ट्रपतिसम्मको संरचना तयार भएको छ, कांग्रेस नेता एवं सांसद राधेश्याम अधिकारीले भने । अब यी संरचना सफल रूपमा चलाउन सक्ने क्षमता विकास गर्न जरुरी रहेको अधिकारीको धारणा छ ।संविधान जारी गर्दा मधेसकेन्द्रित दलहरूले केही असन्तुष्टि राखेका थिए । तिनलाई संविधान संशोधनको माध्यमबाट सम्बोधन गर्ने सरकारको प्रतिबद्धतापछि उनीहरू चुनावमा सहभागी हुँदै सरकारलाई समर्थन गर्ने विन्दुमा पुगेका हुन् । तर उनीहरूका माग अझै सम्बोधन भएका छैनन् । अन्तरिम संविधानले दिएका अधिकारभन्दा पछि हटेर यो संविधान ल्याइयो, त्यसमा अहिले पनि हाम्रो आपत्ति छ, राजपाका नेता लक्ष्मणलाल कर्णले भने, तर सरकारले संविधान संशोधनमार्फत अघि बढ्ने प्रतिबद्धता जनाएकाले हामी चुनावमा सहभागी भई समर्थन गरेका हौं । सरकारी कामकाजको भाषा नेपालीबाहेक अन्य पनि हुनुपर्ने, नागरिकतासम्बन्धी विषयमा विदेशबाट नेपालमा विवाह गरेर आई अंगीकृत नागरिकता पाउनेले पनि राज्यका प्रमुख पदमा जान पाउनुपर्ने, पहिचान र सामथ्र्य दुवैलाई ध्यान दिएर प्रदेशको नयाँ सीमांकन हुनुपर्ने, संवैधानिक अदालत बन्नुपर्ने, प्रदेश मातहत स्थानीय तह रहनुपर्ने मधेसकेन्द्रित दलका माग अहिले पनि यथावत् छन् । संविधानमा केही असन्तुष्टि छन् भन्ने यथार्थलाई हेक्का राखेर नै आवश्यकता र औचित्यका आधारमा संशोधन गर्न सकिन्छ भनिएको हो, सत्तारूढ नेकपा संसदीय दलका उपनेतासमेत रहेका पूर्वसभामुख नेम्वाङले भने, के असन्तुष्टि हुने त्यसलाई हेक्का राखेर समर्थनका दायरा बढाउँदै लैजानुपर्छ । कार्यपालिका, व्यवस्थापिका र न्यायपालिका गरी राज्यका तीनवटै अंगको तीन वर्षको असंवैधानिक अभ्यास सन्तोषजनक नै रहेको संविधानविद्हरूको पनि ठम्याइ छ । संविधानले कल्पना गरेको तीनवटै अंगका संरचना व्यावहारिक अभ्यासमा आएका छन्, संविधान जारी गर्दा देखिएको असन्तुष्टि पनि मत्थर भएको छ, हिजो विरोध गर्ने दलहरू नै संविधानअन्तर्गतको अभ्यासमा जोडिएका छन्, संविधानविद् अधिवक्ता टीकाराम भट्टराईले भने, स्वीकार्यताको दायरा बढाएको छ । संविधानमा अक्षरहरू सुन्दर रूपमा कुँदिएर मात्र हुँदैन । जनताले अक्षरमा भनिएअनुसारको प्रतिफल व्यावहारिक रूपमै प्राप्त गर्नुपर्ने हुन्छ । यसका लागि संविधानले दिएका अधिकार नागरिकले प्राप्त गर्ने वातावरण तयार गर्नु आगामी दिनको मुख्य चुनौती रहेको सांसद अधिकारीको भनाइ छ ।स्थानीय प्रदेश र संघ गरी तीन तहका सरकार बनेका छन् तर जनताले के पाइरहेका छन् ? त्यसलाई ध्यान दिनुपर्छ, सांसद अधिकारीले भने, अधिकार त संविधानले दियो तर त्यो प्रयोग गर्न जनताले सकेनन् भने संविधान सफल हुँदैन । अहिले तीन तहका सरकारको अभ्यासले एकअर्काका काममा समस्या देखिइसकेको छ । संघसँग प्रदेश, प्रदेशसँग स्थानीय तहको अधिकारको द्वन्द्व देखिन थालेको छ । यस्ता द्वन्द्व समाधान गर्न अन्तरप्रदेश परिषद्जस्ता निकाय संविधानमै छन्, यो निकायलाई चलायमान बनाउनुपर्छ, उनले भने । तीन वर्षको अवधिमा संविधानले एउटा संरचना तयार गरे पनि राजनीतिक कार्यशैली फेरिएको छैन । अन्तिम समयमा काम गर्ने, सानो विषयलाई उठाएर व्यवस्था र संविधानलाई नै असर पार्ने खालका गतिविधि गर्ने प्रवृत्ति जिउँदै छ । हामीले धेरै व्यवस्थाको प्रयोग गरिसक्यौं, अब नयाँ प्रयोग गर्ने कुनै व्यवस्था छैन, त्यसैले यही संविधानअन्तर्गत नै सबै समस्या समाधान गर्दै जानुपर्छ र संविधानलाई समृद्ध बनाउँदै लैजानुपर्छ, राजनीतिक विश्लेषक आचार्यले भने ।"
शुक्रबारेमा च्याबु्रङ घर,"छथर गाउँपालिकाभित्रै २ स्थानमा निसानहरू छन्, जहाँ पुराना सामग्री बेवारिसे छन् । घरलाई जातीय संग्रहालयका रूपमा विकास गरी इतिहास, धर्म, संस्कार, संस्कृति र पहिचानसँग जोडिएका पुस्तकसमेत राख्ने गरी पूर्वाधार निर्माण थालिएको हो । चालु आवमा खर्च गर्ने गरी गाउँपालिकाले २० लाख रुपैयाँ खर्च छुट्याएको छ । गत वर्ष बचत भएको १७ लाख रुपैयाँसमेत यसै वर्ष खर्च गर्ने गरी काम भइरहेको अध्यक्ष लिम्बूले जानकारी दिए । यसअघि प्रधानमन्त्री पार्क निर्माण सुरु गरिसकेको छ । गाउँपालिकाले शुक्रबारे बजार नजिकैको डाँडामा छथर भ्युपार्क पनि बनाइरहेको छ ।च्याब्रुङ लिम्बू समुदायको परम्परागत लोकबाजा हो । उधौली र उभौली पर्वमा यो बाजा बजाएर नाच्ने चलन छ । झन्डै मादलजस्तै ठूलो काठको ढुंग्रोमा दुवैतिर पातलो छाला मोडेर बनाइने यो बाजामा खरीको प्रयोग गरिँदैन ।च्याबु्रङ लिम्बू समुदायको प्रचलित नृत्य पनि हो । घरपैंचो (नयाँ घरमा सरेका बेला) जस्ता रमाइला अवसरमा च्याब्रुङ बजाएर नाच्ने चलन छ । यो नाच वृत्ताकार शैलीमा घेराबन्दी भएर मुन्धुम गाउँदै नाचिने च्याबु्रङ नाचमा पूर्वमा कहलिएका युवा लालीगुराँस नगरपालिका९ सोल्माका दिलकुमार लिम्बूले बताए । च्याब्रुङ बजाउँदा प्रायजसो दाहिने ताल हातले एकपटक र देव्रे ताल लट्ठीले दुईपटक हिर्काएर बजाइने गरेको लिम्बूले बताए ।च्याब्रुङ नाचको आधारभूत ताल कुसरक्पा हो । यसमा पनि विविधता हुने गरेको लिम्बूले बताए । यो कहिले गोलो घेरामा, कहिले अर्धगोलाकार त कहिले सरल रेखामा नाचिन्छ । यसमा सबैले एउटै तालमा खुट्टाहरू अघिपछि सार्छन् भने हातले गर्ने अभिनय पनि रोचक हुन्छ । रमाइलो के भने, च्याबु्रङ पारखीहरूले त्यसको गति, बोल र अभिनय हेरेरै नृत्य कहाँ पुग्यो भन्ने थाहा पाउन सक्छन् ।यो नृत्यमा कुखुराको भाले, परेवा, मयूर, ढुकुर, कोइली, भँगेरा, सर्प, पतली, दुम्सी, मृग, बाँदरजस्ता जीवजन्तुको हाउभाउको अनुकरण गरिने लिम्बूले बताए । च्याब्रुङ नाच विवाह, भोजभतेरमा तन्नेरीहरू नाच्छन् भने देवीदेवताको पूजाआजामा परिवारका सदस्यहरू समूहमा नाच्छन् । यो नाचमा गाइने मुन्धुममा पृथ्वीको वर्णन गरिन्छ । लिम्बू समुदायको धर्मग्रन्थ मुन्धुमअनुसार सृष्टिको उत्पत्तिदेखि मानव सभ्यताको विकासक्रमसँगै सोदुगेन लेमुहाङको पालादेखि च्याब्रुङ बजाउन सुरु भएको पाइन्छ । यो बाजा बजाउँदा दाहिनेपट्टिबाट च्याङ र देब्रेपट्टि बरुङ साङला (ध्वनि) निस्कन्छ । च्याब्रुङसँगै केलाङ नाच्दा गाइने गीतलाई केसाम भनिन्छ । केसाममा प्रगति र उन्नतिको आशीर्वाद दिइन्छ । केसाम सोदुगेन लेमुहाङको छोरा पाजइबाको पालायता सुरु भएको पाइन्छ । मुन्धुमअनुसार पाजाइबाले घर बनाएपछि अनुष्ठान नगर्दा अनिष्ट हुने, घर भत्किरहने, किच्याएर मार्नेलगायत अनिष्टहरू देखापर्न थाले ।त्यसपछि नयाँ घर बसाइमा केसाममार्फत उन्नति र प्रगतिको आशीर्वाद माग्न र दिन थालियो । पहिले पहिले बस्तीहरू थिएनन् । घना जंगलहरू मात्र थिए । त्यतिबेला जंगली जनावरबाट बच्न च्याब्रुङ बजाउँदै हिँड्दा जंगली जनावरहरू भाग्ने गर्थे । जनावरहरू भागेको र नाचेको जस्तै बजाउन र नाच्न थालेयता च्याब्रुङमा विभिन्न जीवजन्तुहरूको नाच पनि नाच्ने गरिन्छ ।केपाङ निर्माणपछि छथर क्षेत्रमा सांस्कृतिक पर्यटनको विकास हुने र यसले पूर्वी नेपालका साथै भारतको सिक्किम, दार्जिलिङलगायत स्थानका पर्यटकलाई समेत आकर्षित गर्ने सांसद भवानीप्रसाद खापुङले बताए ।विश्वरभर छरिएर रहेका लिम्बू समुदायको संस्कृतिसँग जोडिएको केपाङले छथर क्षेत्रको मात्र नभई समग्र पूर्वीक्षेत्रको पर्यटन प्रवद्र्धनमा समेत सहयोग पुग्ने प्रदेश सांसद लक्ष्मण तिवारीले बताए । केपाङ निर्माणका लागि गाउँपालिकाको बजेटले नपुगे प्रदेश सरकारको समेत सहयोग रहने उनले बताए ।"
सातै प्रदेशका सम्पर्क कार्यालय खोल्न सुझाव,"काठमाडौं उच्चस्तरीय अध्ययन टोलीले सातै प्रदेशको सम्पर्क कार्यालय काठमाडौंमा खोल्न सुझाव दिएको छ । समितिले संघ र सातवटै प्रदेशबीच समन्वय गर्न दिएको यस्तो सुझावअनुसार केन्द्र सरकारले सम्पर्क कार्यालय खोल्ने गृहकार्य सुरु गरिसकेको प्रधानमन्त्री कार्यालय स्रोतले जनायो । संघ र प्रदेश सरकारबीच समन्वयको खाँचो टड्कारो देखिएको छ, समितिको सुझावमा छ, दुवै तहका सरकारबीच समन्वय गर्न संघमा सबै प्रदेश सरकारको सम्पर्क कार्यालय स्थापना गर्न आवश्यक छ । समितिले प्रदेश सरकारहरूले आवश्यक कर्मचारी, कानुन र भौतिक पूर्वाधार अभावको समस्या झेलिरहेको र त्यसलाई समाधान गर्न केन्द्रले तत्काल आवश्यक कदम चाल्नुपर्ने सुझावसमेत दिएको छ । समितिले मुख्यसचिव लोकदर्शन रेग्मीलाई सुझाव प्रतिवेदन बुझाइसकेको छ । समितिले कतिपय प्रदेशका मन्त्रालयहरूको नाम पुन:संरचना गर्नुपर्ने सुझावसमेत दिएको छ ।"
मलेसियामा ४ नेपालीको मृत्यु,"क्वालालम्पुर मलेसियामा कार्यरत चार नेपालीको मृत्यु भएको छ । मलेसियाको अंग्रेजी दैनिक द स्टार ले मंगलबार बेलुकी प्रकाशन गरेको समाचारअनुसार नेपालीसहित एक बंगलादेशी, एक भारतीय र अर्का एक स्थानीयको पनि मृत्यु भएको छ ।सेलांगरस्थित प्रहरी अधिकारीलाई उद्धृत गर्दै समाचारमा उनीहरूको मृत्युको कारण विषाक्त मदिरा रहेको आशंका छ । अन्य १३ नेपालीसहित दुई बंगलादेशी, एक स्थानीयको उपचार भइरहेको उल्लेख छ ।"
बिरामीमाथि दुव्र्यवहार,"रामेछापका ३० वर्षीय शंकर भुजेल केही वर्षयता काठमाडौंको शान्तिनगरमा बस्दै आएका छन् । मजदुरी गर्ने उनी दुई वर्षदेखि हर्नियाको समस्यासँग जुधिरहेका छन् । तर, उनको समस्यालाई टोलछिमेक र साथीभाइले यौनजन्य रोगसँग दाँजेर दुव्र्यवहार गर्छन् । कतिले त रोगै नबुझी एचआईभी भनिदिन्छन््, उनले गुनासो गरे, मेरो रोग अरूलाई सर्ने खालको होइन, कति सम्झाउँ, कसलाई मात्रै सम्झाउँ ? मांसपेशी आफ्नो ठाउँ छोडेर बाहिर निस्किने समस्या हो, हर्निया । यस्तो मांसपेशी पेट, तिघ्राको काप र यौनांगबाट बाहिर निस्कन्छ । हर्नियाको यौन रोगसँग कुनै सम्बन्ध छैन । तर, गुप्तांगमा डल्लो आउने, घाउ अण्डकोषसम्म फैलिने हुँदा समाजमा यसलाई यौनजन्य रोगसँग जोडेर व्याख्या गर्ने गलत प्रवृत्ति छ । बिरामीमाथि दुव्र्यवहारको कारण पनि यही हो । एचआईभी भनेर जिस्क्याउने साथीहरूसँग संगत नै गर्न मन लाग्दैन भुजेललाई । उनी भन्छन्, काम दिने साहु एउटै हो, चाहेर पनि ती साथीसँग टाढा जान मिल्दैन । आजभोलि उनी आफूलाई यौनजन्य रोग होइन भनेर प्रमाणित गर्न लागिपरेका छन् । कहिले अस्पतालका कागज देखाउँछन्, कहिले तीनै साथी बटुलेर डाक्टरकहाँ पुग्छन् । साथीहरू रोग सर्छ भनेर अलग भएकाले उनी कोठामा पनि एक्लै बस्छन् । टोलभरि म एचआईभी संक्रमित हुँ भनेर हल्ला फिँजाइएको छ, जो भेटे पनि एड्स लागेको हो भनेर सोध्छन्, उनले भने, जवाफ दिँदादिँदा थाकिसकें । अहिले उनी शल्यक्रियाका लागि खर्च जुटाउँदै छन् । रोगले भन्दा बढी दुव्र्यवहारले पिरोलेको छ । केही समय अगाडि यस्तै कुरामा साथीहरूसँग झगडै पर्यो । साथीहरूले उनीमाथि कुटपिट गरे । त्यसपछि भुजेलले बानेश्वर प्रहरी वृत्तमा उजुरी दिए । तर दुव्र्यवहार गरेको प्रमाण जुट्न नसक्दा उनले न्याय पाएनन् । भन्छन्, प्रमाण ल्याऊ, आफन्त चाहियो भन्छन्, हुँदै नभएको रोगी हो भनेर हेला गर्दा मनमा बिझ्ने काँडाको प्रमाण के हुन्छ ? उनका कोही आफन्त छैनन् । जन्म दिने आमाबाबुबारे केही पत्तो छैन । गाउँकै छिमेकीको घरमा हुर्किएका उनी । त्यहीँ भाँडा माझ्ने, सरसफाइ गर्ने काम गर्थे । छिमेकीको हेला सहन नसकेपछि उनी कामको खोजीमा सहर पसे । सहरमा काम त पाए तर सुखशान्ति पाएनन् । दुई वर्षअघि पेटको तल्लो भाग चिलाउने, कब्जियत हुने, कमजोरी भएर कामै गर्न नसक्ने भयो । आफ्नो समस्या सँगै काम गर्न मिल्ने साथीलाई सुनाएका थिए । छोटो समयमै टोलभरि उनलाई यौनजन्य रोग लागेको हल्ला फैलियो । घरबेटीको कानसम्म पनि पुगेपछि उनी कोठाबाट निकालिए । अझै पनि उनलाई कोठा पाउन गाह्रो छ । हर्नियापीडित महिला झन् बढी विभेद र र दुव्र्यवहार खेप्न बाध्य छन् । ओखलढुंगाकी ५३ वर्षीया एक महिलाको पेटमुनि दुई वर्षअगाडि गाँठो निस्कियो । काम गर्यो कि गाँठो बढ्ने भएपछि उनले गाउँका महिलालाई सुनाइन् । उनीहरूले यस्तो गाँठो आफैं हराएर जान्छ भनिदिए । उनी उपचारमा गइनन् । भन्छिन्, गाउँमा यस्तो धेरैलाई हुन्छ, उपचार गर्दैनन्, रोग मान्दैनन् । कहिलेकाहीँ फार्मेसीबाट औषधि किनेर खान्थिन्, बस्थिन् । गत भदौमा भने हातखुट्टा गलिरहने, तारन्तार बान्ता हुने र सासै फेर्न गाह्रो भएपछि उनी अस्पताल गइन् । गाउँको अस्पतालबाट रेफर भएर अहिले उनी वीर अस्पतालमा उपचाररत छिन् । ढिलो भएकै कारण उनको आन्द्रासमेत कुहिएर कालो भइसकेको थियो । अहिले शल्यक्रिया भएको छ । अझै तीनवटा शल्यक्रिया गर्नुपर्ने भएको उनको उपचारमा संलग्न डा सुशीलमोहन भट्टराईले बताए । उनले भने, हर्नियाबारे जनचेतना छैन, उपचारमा चासो देखाउँदैनन्, खुल्न हिचकिचाउँछन् । यो रोग जति लामो समयसम्म लुकायो उति धेरै जटिलता पैदा हुने उनले बताए । जटिल अवस्थाका बिरामीमा आन्द्रा फुलेर संक्रमण बढ्छ । मुटु, मृगौलालगायत सबै अंगले विस्तारै काम गर्न छोडेर बिरामी कोमामा पुग्छन् । बिरामीमाथि हुने विभेदकै कारण होला, समयमा उपचारका लागि आउँदैनन्, आए पनि आन्द्रा र घाउ कुहिएको अवस्थामा आउँछन्, बिरामी बचाउनै मुस्किल हुन्छ, डा भट्टराई थप्छन् । अन्तिम अवस्थामा आएकै कारण वर्षमा दुईदेखि पाँच बिरामीको मृत्यु हुने गरेको उनले बताए । हर्नियाको समस्या हुँदा शल्यक्रिया नै गर्नुपर्छ । औषधिले यो रोग निको हुँदैन ।"
पर्सिदेखि लोकतन्त्र मेला,शुक्रबार कांग्रेस सभापति देउवाले २१औं शताब्दीमा लोकतन्त्रबारे बोल्ने कार्यक्रम छ । शनिबार राष्ट्रिय जनता पार्टीका नेता महन्थ ठाकुरले उत्कृष्ठ संसदीय अभ्यास तथा कानुन निर्माण प्रक्रियाबारे धारणा राख्नेछन् । यही बिषयमा विदेशी र संघीय संसद्का सांसदबीच संवाद कार्यक्रम तय गरिएको छ । त्यस्तै २१औं शताब्दीमा संघीय लोकतन्त्र तथा शक्ति विकेन्द्रीकरणबारे उपेन्द्र यादवसँग अन्तरक्रिया हुनेछ । यसबाहेक खुला मन्तव्यस्थलको समेत व्यवस्था गरिएको छ ।
प्रधानमन्त्री न्युयोर्क जाने,"काठमाडौं (कास) प्रधानमन्त्री केपी ओली राष्ट्रसंघको ७३ औं महासभालाई सम्बोधन गर्न शनिबार न्युयोर्क प्रस्थान गर्ने भएका छन् । उनले महासभालाई असोज ११ गते बिहीबार सम्बोधन गर्नेछन् । मन्त्रिपरिषदको शुक्रबार बसेको बैठकले भ्रमण कार्यक्रम स्वीकृत गरेको हो । भ्रमण तालिका भने सरकारले सार्वजनिक गरिसकेको छैन ।परराष्ट्र मन्त्रालय स्रोतका अनुसार भ्रमण टोलीमा कम्तीमा २० सदस्य रहनेछन् । स्रोतका अनुसार टोलीमा ओलीसहित पत्नी राधिका शाक्य, परराष्ट्रमन्त्री प्रदीप ज्ञवाली, परराष्ट्र मन्त्रालयका सचिव शंकर वैरागीसहित परराष्ट्र र प्रधानमन्त्री कार्यालयका अधिकारीहरू रहनेछन् । नेपाली प्रतिनिधिमण्डलमा न्युयोर्कस्थत नेपाली नियोगका अधिकारीहरूसमेत सहभागी हुनेछन् । न्युयोर्कस्थित राष्ट्रसंघीय नेपाली नियोगमा स्थायी प्रतिनिधि पद भने रिक्त छ ।यसैबीच प्रधानमन्त्री ओलीले महासभाका क्रममा छिमेकी तथा मित्रराष्ट्रका सरकार प्रमुख, विदेशमन्त्रीहरूसँग उच्चस्तरीय भेटवार्ता गर्ने कार्यक्रमसमेत बनिरहेको परराष्ट्रमन्त्रालय स्रोतले जनाएको छ । साइडलाइनमा ओली र र परराष्ट्रमन्त्री ज्ञवालीले भारतीय विदेशमन्त्री सुषमा स्वराज र चिनियाँ विदेशमन्त्री वाङ यीले भेटवार्ता गर्ने सम्भावना छ, परराष्ट्रका अधिकारीले भने । महासभामा भारत र चीनबाट यसपटक सरकार प्रमुखको सट्टा विदेशमन्त्रीहरू क्रमश: स्वराज र यीले प्रतिनिधित्व गर्ने भएका छन् । प्रधानमन्त्री ओली न्युयोर्कबाटै दक्षिण अमेरिकी राष्ट्र कोस्टारिका जाने सम्भावना छ ।"
आठै संरचनामा ३३ प्रतिशत महिला,"महामन्त्री पूर्णबहादुर खडका संयोजकत्वको विधान संशोधन मस्यौदा समितिले ३३ प्रतिशत महिला आरक्षणसहितको संघीय संरचनाको विधान केन्द्रीय समितिमा पेस गर्दै छ ।यसअघि राज्यका हरेक संरचनामा यस्तो कानुनी व्यवस्था भए पनि ठूला दलले नै पार्टी संरचनालाई समावेशी बनाउन सकेका थिएनन् । कांग्रेसको मौजुदा केन्द्रीय कार्यसमितिमा महिला आरक्षण ११ प्रतिशतमात्रै छ । ८५ सदस्यीय कार्यसमितिमा १ कोषाध्यक्षसहित १६ जना महिला केन्द्रीय सदस्य छन्, जुन कुल संख्याको १३ प्रतिशतमात्र हो । ३३ प्रतिशत सुनिश्चित गर्ने प्रावधानले ठूलो संख्यामा महिला पार्टीको नेतृत्व तहमा आउने बाटो खोल्नेछ । कांग्रेसको प्रस्तावित पार्टी संरचना ८ तहको छ । केन्द्रीय कार्यसमिति, प्रदेश समिति, जिल्ला कार्यसमिति, प्रतिनिधिसभा क्षेत्रीय समिति, प्रदेश क्षेत्रीय समिति, गाउँनगरउपमहानगरपालिका वडा समिति र बुथ समिति छन् । प्रस्तावित विधानमा ८ वटै संरचनामा न्यूनतम ३३ प्रतिशत महिलाको प्रतिनिधित्व हुने व्यवस्था छ । समितिले केन्द्रीय कार्यसमिति ९ पदाधिकारीसहित १ सय ३१ सदस्यीय बनाउन प्रस्ताव गरेको छ । १० पदाधिकारीसहित १२१ र १०१ को विकल्प पनि छ । संस्थापन पक्ष ९ पदाधिकारीसहित १ सय ३१ सदस्यीय कार्यसमितिको पक्षमा छ । यही पारित भए कार्यसमितिमा मात्रै महिलाको प्रतिनिधित्व न्यूनतम ४४ जना हुनेछ जुन अहिलेको भन्दा दोब्बर हो । प्रदेशमा जनघनत्वअनुसारको प्रदेश समिति र जिल्लामा प्रतिनिधिसभा निर्वाचन क्षेत्रका आधारमा जिल्ला कार्यसमिति प्रस्ताव गरिएको छ । यही प्रस्ताव लागू भए केन्द्रदेखि बुथसम्म पदाधिकारीसहित ३ हजार ४ सय ३१ जना निर्वाचित हुनेछन् । जसमा न्यूनतम ३३ प्रतिशत राख्दा पनि १ हजार १ सय ३२ महिला नेतृत्व तहमा पुग्नेछन् । महाधिवेशनमा भाग लिने प्रतिनिधिहरूमा पनि महिलाको संख्या हवात्तै बढ्ने भएको छ । प्रत्येक निर्वाचन क्षेत्रबाट २१ जना केन्द्रीय महाधिवेशन प्रतिनिधि निर्वाचित गर्ने व्यवस्था प्रस्ताव गरिएको छ । यसअघि २ सय ४० निर्वाचन क्षेत्रबाट १२ जना चयन हुन्थे । यही संख्या लागू भए प्रतिनिधिसभाको १ सय ६५ निर्वाचन क्षेत्रबाट महाधिवेशन प्रतिनिधिको संख्या ३ हजार ४ सय ६५ पुग्नेछ । यसमा विदेशस्थित जनसम्पर्क समितिबाट आउने प्रतिनिधिसमेत थपिनेछन् । प्रत्येक निर्वाचन क्षेत्रले २१ जना महाधिवेशन प्रतिनिधि छनोट गर्दा ५ महिला अनिवार्य ल्याउनुपर्ने हुन्छ । जसले महाधिवेशनमा भाग लिने महिलाको संख्या ३ हजार (विदेशस्थित जनसम्पर्क समितिको समेत जोड्दा) हाराहारी पुग्नेछ । प्रदेश अधिवेशनमा पनि ठूलो संख्यामा महिला प्रतिनिधित्व हुनेछ । प्रत्येक प्रदेश निर्वाचन क्षेत्रबाट ४ महिलासहित १५ जना निर्वाचित हुने प्रस्ताव छ । सातवटै प्रदेशबाट ४ हजार ९ सय ५० महाधिवेशन प्रतिनिधि चयन हुनेछन् । यसमा महिलाको संख्या १ हजार ३ सय २० रहनेछ । क्षेत्रीय प्रतिनिधिमा पनि १५ सयभन्दा बढी महिला प्रतिनिधि आउने निश्चित छ । यस्तो छ प्रस्तावित संरचना केन्द्रीय समिति : केन्द्रीय कार्यसमितिको आकारमा मस्यौदा समितिका सदस्यहरूबीच नै सहमति जुट्न सकेको छैन । सभापति देउवा पक्षीय सदस्यहरूले ९ पदाधिकारीसहित १ सय ३१ सदस्यीय हुनुपर्ने पक्षमा छन । तर, वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला पक्षबाट १० पदाधिकारीसहित १०१ र १२१ सदस्यीय कार्यसमितिको प्रस्ताव गरिएको छ । हाल केन्द्रीय कार्यसमिति ८५ सदस्यीय छ । प्रदेश समिति : प्रदेश समितिमा ५ पदाधिकारी रहने प्रस्ताव गरिएको छ । कार्यसमितिको आकार भने प्रदेशको जनघनत्वका आधारमा हुनेछ । यसअनुसार प्रदेश नम्बर १ मा ५९ सदस्यीय, प्रदेश २ मा ५३, प्रदेश ३ मा ५९, गण्डकीमा ५७, प्रदेश ५ मा ५७, कर्णालीमा ५५ र प्रदेश ७ मा ५५ सदस्यीय कार्यसमिति हुने प्रस्ताव छ । पदाधिकारीमा एक महामन्त्री निर्वाचित गर्ने प्रस्ताव गरिएको छ । अन्य पदाधिकारी र दस सदस्य प्रदेश अध्यक्षलाई मनोनयन गर्ने अधिकार दिइएको छ । जिल्ला कार्यसमिति : जिल्ला कार्यसमितिमा दस पदाधिकारीको व्यवस्था प्रस्ताव गरिएको छ । सभापतिको निकटतम प्रतिद्वन्द्वी पनि अब पदाधिकारीको हैसियतमा राख्ने व्यवस्था थपिएको छ । जिल्ला कार्यसमितिको आकार भने प्रतिनिधिसभा निर्वाचन क्षेत्रका आधारमा तय गरिने भएको छ । यस अनुसार १० निर्वाचन क्षेत्र रहेको काठमाडौंमा जम्मा ८० सदस्यीय कार्यसमिति हुनेछ । ६ निर्वाचन क्षेत्र रहेको मोरङमा ५२, ५ निर्वाचन क्षेत्र रहेका ५ जिल्लामा ४५, ४ निर्वाचन क्षेत्र रहेका ७ जिल्लामा ४२, ३ निर्वाचन क्षेत्र रहेका ७ जिल्लामा ४०, २ निर्वाचन क्षेत्र रहेका १९ जिल्लामा ३८ र १ निर्वाचन क्षेत्र रहेको ३७ जिल्लामा २७ सदस्यीय कार्यसमिति हुने व्यवस्था छ ।क्षेत्रीय कार्यसमिति : ६ पदाधिकारीसहित २३ सदस्यीय कार्यसमिति हुनेछ । प्रस्तावित व्यवस्थाअनुसार बुथ कार्यसमिति १५, गाउँपालिका वडा कार्यसमिति १७, गाउँपालिका कार्यसमिति ३१, नगरपालिका वडा कार्यसमिति २१, नगरपालिका कार्यसमिति ४३, उपमहानगरपालिका वडा कार्यसमिति २३, उपमहानगरपालिका कार्यसमिति ३७, महानगरपालिका वडा कार्यसमिति २५ र महानगरपालिका कार्यसमिति ४१ सदस्यीय हुनेछ । सभापतिलाई थप अधिकार प्रस्तावित व्यवस्थामा केन्द्रीय कार्यसमिति १ सय ३१ जनाको हुनेछ । सभापतिलाई थप अधिकार दिने व्यवस्था प्रस्तावित मस्यौदाले ल्याएको छ । मस्यौदामा केन्द्रीय सभापतिको मात्रै निर्वाचन गरी निर्वाचित सदस्यमध्येबाट अरू पदाधिकारी सभापतिले मनोनयन गर्ने र त्यसको जानकारी मात्रै केन्द्रीय समितिलाई गराउने प्रस्ताव छ । यसमा सहमति नबन्ने भएपछि सँगै सभापति, एक महामन्त्रीको मात्रै निर्वाचन गर्ने र अन्य पदाधिकारी मनोनयन गर्न पाउने व्यवस्था प्रस्ताव गरिएको छ । यसअघि निर्वाचनबाट चुनिने कोषाध्यक्ष सभापतिबाट मनोनयन गर्न पाउने प्रस्ताव गरिएको छ । पहिले पदाधिकारी मनोनयन गर्दा सभापतिले प्रस्ताव गर्ने र केन्द्रीय कार्यसमितिले अनुमोदन गर्नुपर्ने व्यवस्थासमेत संशोधन गरी सभापतिलाई थप अधिकार दिइएको छ । प्रस्तावित मस्यौदाअनुसार सभापतिले सिधै पदाधिकारी मनोनयन गर्ने र त्यसको जानकारी केन्द्रीय कार्यसमितिलाई दिए मात्रै हुन्छ । विभिन्न तह र तप्काका क्रियाशील सदस्यले पार्टीको नीति तथा कार्यक्रम एवं विधानविपरीत कार्य गरेको महसुस भई प्रमाणसमेत भएमा तत्काल सभापतिले त्यस्ता व्यक्तिलाई निलम्बन गर्न सक्ने अधिकार थपिएको छ । सभापतिले निलम्बन गरेपछि छानबिनका लागि अनुशासन समितिमा पठाउन सक्ने व्यवस्था छ । छानबिनअघि नै सभापतिलाई निलम्बनको अधिकार दिन खोजिएको छ । यही प्रावधान लागू भए सभापति अधिकारसम्पन्न हुनेछन् । यसलाई संस्थापनबाहिरको पक्षले विरोध जनाउँदै आएको छ । थपिएको व्यवस्थापार्टीको केन्द्रीय कार्यसमितिको अधिवेशन गर्नुअघि एक वर्षअघि नै वडा, गाउँ, नगर, प्रदेशसभा क्षेत्र सदस्य, क्षेत्र, प्रतिनिधिसभा सदस्य क्षेत्रको निर्वाचन सम्पन्न गर्नुपर्नेछ । केन्द्रीय सभापतिका लागि २०, प्रदेश सभापति र केन्द्रीय सदस्यका हकमा १५ वर्ष निरन्तर क्रियाशील सदस्यता लिएको हुनुपर्नेछ । विभागको संख्या २९ मा सीमित बनाइएको छ । सदस्यको संख्या भने बढाइएको छ । प्रत्येक विभागमा ३१ सदस्य रहने व्यवस्था प्रस्ताव छ । पार्टीको सदस्यतासमेत २ बाट ४ प्रकारमा वर्गीकरण गरिएको छ । यसअनुसार साधारण, क्रियाशील, सम्मानित र विशेष सदस्यता हुनेछ ।"
विशेषको मुद्दामा हस्तक्षेप,"अख्तियारले २०७४ साउन १ गते आयोगका तत्कालीन अध्यक्ष लुम्बध्वज महत, सदस्य उमेश ढकाल र शर्माविरुद्ध भ्रष्टाचार मुद्दा दायर गरेको थियो । अख्तियारको दावी अनुसार आयोगले क्षेत्राधिकार नाघेर दर्जनौं निर्णय गरेको थियो । करछलीका फाइलहरूमा समेत निर्णय गरेर कर मिनाहा भएको थियो । अघिल्लो पटक आयोगले निर्धारण गरेर असुलेको करसमेत फिर्ता दिने गरी सम्झौता थियो । कर निर्धारणपछि चित्त बुझाएर मौन बसेका र विरोधको प्रक्रियामा नगएका कारण बक्यौता रहेका करदातामाथिको करसमेत मिनाहा भएको थियो । माग नभएको रकम छुट दिनुका साथै नक्कली भ्याट बिल प्रकरणका व्यावसायिक फर्म र कम्पनीहरूको कर पनि मिनाहा भएको थियो । अदालतमै विचाराधीन मुद्दा फिर्ता नलिएकै अवस्थामा करदाताको बक्यौता मिनाहा गरिएको भेटिएको थियो । नजिरले मिल्दैन सर्वोच्चले प्रतिपादन गरेको एउटा नजिरले बन्दी प्रत्यक्षीकरणको निवेदनमा विवादको तथ्यभित्र प्रवेश गर्न नहुने मान्यता स्थापित गरेको छ । तत्कालीन न्यायाधीशहरू दामोदरप्रसाद शर्मा, कृष्णप्रसाद उपाध्याय र ज्ञानेन्द्रबहादुर कार्कीको इजलासले बन्दीप्रत्यक्षीकरणको निवेदनको सुनुवाइमा बन्दीलाई थुनामा राखिएको कामको वैधतासम्म परीक्षण गरिने भन्दै गैरकानुनी थुनामा राखेको देखिए मुक्त गर्न आदेश जारी हुने भनी सिद्धान्त प्रतिपादन गरेको थियो । प्रधानमन्त्री तथा मन्त्रिपरिषद् कार्यालयविरुद्ध रामदेव यादव निवेदक रहेको मुद्दाको व्याख्यामा भनिएको छ, बन्दीप्रत्यक्षीकरणको निवेदनबाट विवादको तथ्यभित्र प्रवेश गरी थुनाको औचित्य खोजी गर्ने काम गरिँदैन । महान्यायाधिवक्ता कार्यालय स्रोतले भन्यो, कैयौ मुद्दामाथिको व्याख्याका सिलसिलामा तल्लो अदालतमा विचाराधीन मुद्दामा माथिल्लो अदालतबाट हस्तक्षेप हुने गरी हात हाल्न हुँदैन भन्ने व्याख्या भएको छ । तर चूडामणि शर्माको मुद्दामा धेरै अनौठो आदेश र व्याख्या भयो । सुरु मुद्दा हेर्ने अदालतमा आरोपितहरूविरुद्ध अभियोगपत्र दर्तापछि थुनाका विवादसमेत सोही अदालतबाट निरूपण गरिन्छ । यस्तो अवस्थामा अदालतले बन्दीप्रत्यक्षीकरणको निवेदन सम्बोधन नगरी नियमित प्रक्रियाबाटै थुनासम्बन्धी व्यवस्था निरूपण गर्ने प्रचलन छ । रामदेव यादवकै मुद्दामा सामान्य कानुनी व्यवस्थाअन्तर्गत विवाद निरूपण हुने अवस्थामा सर्वोच्चले विवादको तथ्यभित्र प्रवेश गरी पुनरावलोकन गर्न नमिल्ने भनी व्याख्या भएको थियो ।शर्माको मुद्दामा विशेष अदालतमा अभियोगपत्र दर्ता भइसकेको अवस्थामा समेत सर्वोच्चले बन्दीप्रत्यक्षीकरणको निवेदन सम्बोधन गरिदिएको थियो । त्यतिमात्रै होइन, २०७४ साउन ४ गते चोलेन्द्रशमशेर जबरा र प्रकाशमानसिंह राउतको संयुक्त इजलासले शर्मासहित ३ जनाविरुद्ध विशेष अदालतमा दर्ता भएको मुद्दा अघि नबढाई यथास्थितिमा राख्न आदेश दियो । सर्वोच्च स्रोतले भन्यो, अहिलेको ५ सदस्यीय इजलासले पहिले ३ सदस्यीय इजलासले गरेको व्याख्या र विवेचनालाई परिमार्जन गर्न मिल्छ । तर शर्माको मुद्दामा त्यसबारे केही नबोली नयाँ विधिशास्त्रीय मान्यता स्थापित गर्न खोजेको देखिन्छ, जुन स्वाभाविक होइन ।अख्तियारले तीन जनामाथि ३ अर्ब २ करोड २२ लाख ५० हजार ४ सय ३९ रुपैयाँका दरले भ्रष्टाचार गरेको आरोप लगाउँदै त्यसको दोब्बर जरिवाना मागदाबी गरेको थियो । सर्वोच्चले कर फस्र्योट आयोगको वैधता र औचित्य रहेको ठहरसमेत गरेको छ । जबकि, २०५२ सालमा जारी भएको आयकर ऐनले कर फस्र्योट आयोगको वैधानिकता नै संकटमा पारेको देखिन्छ । यसबारे फैसलाले केही बोकेको छैन । अख्तियारले अनुसन्धानका क्रममा अपनाएको कार्यविधिमाथि पनि सर्वोच्च अदालतले प्रश्न गरेको छ । न छानबिन, न खण्डन शर्माकी पत्नी कल्पनाले दर्ता गरेको बन्दीप्रत्यक्षीकरण निवेदनको सुनुवाइ गर्ने इजलासको नेतृत्व गरिरहेका तत्कालीन वरिष्ठतम न्यायाधीश दीपकराज जोशी विवादमा मुछिए । तर सर्वोच्चले न खण्डन गर्यो, न छानबिन । बरु उनकै नेतृत्वमा निवेदन टुंग्याइयो । अख्तियार हिरासतमा रहेका व्यक्तिलाई भेट्न आउनेहरूको क्रियाकलाप र कुराकानीसमेत नजिकबाट निगरानी हुन्छ । नजिकका व्यक्तिहरूलाई भेट्न कठिनाइ भएपछि चूडामणि पक्षले न्यायिक हिरासत को पक्षलाई जोडदारसाथ उठाएको थियो । उनकै माग अनुसार सर्वोच्चले अख्तियारको साटो न्यायिक हिरासत भन्दै प्रहरी हिरासतमा राख्न आदेश दिएको थियो । २०७४ साउन १९ बिहान चूडामणि शर्मा रहेको थुनुवा घरमा भेट्न आउनेहरूको विवरणमा साथी नाता उल्लेख गरी नारायण दाहाल पुगेको भेटियो । पर्सिपल्ट २१ गते साझ तिनै व्यक्तिले आफूलाई साथी नाता उल्लेख गरी फेरि शर्मालाई भेटेका थिए । अख्तियारको थुनुवा घरबाट प्रहरीको थुनुवा घरमा पुगेका शर्माले नातेदार र साथीहरूसँगको भेटघाट तीव्र बनाएका थिए । चूडामणिलाई भेटेका दाहालले पछि मुद्दा सुनुवाइको नेतृत्व गरेका जोशीलाई भेटेको फेला पर्यो । जोशीले दाहाल आफ्नो घर आएको स्विकारेका थिए । उहा केही दिनअघि मेरो घर आएर जानुभएको हो, उनले २०७४ साउन २४ गते कान्तिपुरसँग कुराकानीमा भनेका थिए, उहाँ मेरो छिमेकी, घरमा भेट्न आइरहनुहुन्छ । उनले उक्त भेटघाट सामान्य रहेको उल्लेख गरेका थिए । दोहोरो भेटघाटको तीन दिनपछि सर्वोच्चले शर्मालाई रिहा गर्न आदेश दिएको थियो ।"
सरकारी संयन्त्रबाट कामदार लिन प्रस्ताव,"दुवैतिर सरकारी संयन्त्र तयार गरी कामदार छनोट र आपूर्ति व्यवस्था गर्नुपर्छ, नेपालका लागि कतारका राजदूत युसुफ विन मोहमिद अल हैलीसँग मंगलबार भएको शिष्टाचार भेटमा श्रममन्त्री गोकर्ण विष्टले भने, यसका लागि नेपाल प्राविधिक टोली कतार पठाउन तयार छ । दुई देशबीचको द्विपक्षीय श्रम सम्झौता पुनरावलोकन भइरहेको छ । कतार पनि यथाशक्य छिटो श्रम सम्झौता गर्ने पक्षमा छ । तर, कामदार आपूर्ति प्रक्रियामा कतारी निकायको संलग्नता हुनेनहुनेबारे केही बोलेको छैन । कतारले काठमाडौंमा कामदारको स्वास्थ्य परीक्षण, फिंगरिङ, करारपत्र प्रमाणीकरण गर्न एउटा संयन्त्र बनाउने घोषणा गरिसकेको छ । यसका लागि शुल्क बुझाउनुनपर्ने कतार सरकारको दाबी छ । मन्त्री विष्टले नयाँ ढंगले श्रम सम्झौता गरी नेपाली श्रमिकको पारिश्रमिक समयानुकूल वृद्धि गर्नुपर्नेमा जोड दिएका छन् । नेपालले हाल कतार जाने नेपाली कामदारको न्यूनतम तलब १२ सय रियाल निर्धारण गरेको छ । कतार सरकार आफैंले कुनै रकम तोकेको छैन । तर, ७ सय ५० रियालभन्दा कमको करारपत्र प्रमाणीकरण गर्ने गरेको छैन । मन्त्री विष्टले कामदारको सुरक्षाका लागि २४ घण्टाको बिमा सुविधा आवश्यक रहेकोमा जोड दिए । ८ घण्टाको मात्रै बिमा हुँदा नेपाली कामदार क्षतिपूर्तिबाट बञ्चित भए, उनले भने, अबको श्रम सम्झौतामा २४ घण्टा बिमा सुविधा हुने व्यवस्था मिलाउन जरुरी छ । राजदूत हैलीले शून्य लागतमा कतार सकारात्मक रहेको बताएका थिए । कतारमा घरेलु कामदारको अत्यधिक माग रहेकाले हाल रोक्का रहेको घरेलु कामदारको आपूर्ति सहज गराउन आग्रह गर्दछु, उनले भने, कामदारको सुरक्षाको विषय कतार सरकारले जिम्मेवारीपूर्वक अघि बढाएको छ । मन्त्री विष्टले कतारमा आवश्यक जनशक्ति विकास गरी पठाउन नेपाल सरकार तयार रहेको बताए । कतारमा झन्डै चार लाख नेपाली कार्यरत छन् ।"
हत्यारा पत्ता लगाउन कांग्रेसको प्रदर्शन,"कञ्चनपुर (कास) निर्मला पन्तका हत्यारा पत्ता लगाउन माग राख्दै कांग्रेस कञ्चनपुरले मंगलबार महेन्द्रनगरमा प्रदर्शन गरेको छ । पार्टी कार्यालयबाट र्यालीसहित निस्केका नेताकार्यकर्ता बजार परिक्रमा गरी जिल्ला प्रशासन कार्यालय पुगेका थिए । उनीहरूले प्रमुख जिल्ला अधिकारीलाई ज्ञापनपत्र बुझाए । त्यसपछि मदन चोकमा आयोजित सभामा अधिकांश नेताले सरकार हत्यारा जोगाउन लागिपरेको भन्दै चर्को आलोचना गरेका थिए । र्यालीमा निर्मलाका आमाबुबा दुर्गा र यज्ञराज पनि थिए । सभामा आमा दुर्गाले यतिका दिनसम्म पनि न्याय नपाएको भन्दै साथ दिन आग्रह गरिन् । यति गर्दा पनि हामीले न्याय पाउन सकेनौं, उनले भनिन्, अहिले यो घटना हामीमाथि परेको छ, भोलि अरू कसैमाथि पर्न सक्छ, त्यसैले सजग हुनुपर्छ । कांग्रेस कञ्चनपुरका सभापति हरि बोहराले प्रजिअ तारानाथ अधिकारीमार्फत प्रधानमन्त्रीलाई ज्ञापनपत्र बुझाएका थिए । छिटोभन्दा छिटो अपराधी पत्ता लगाउन पहल गरियोस्, ज्ञापनपत्रमा उल्लेख छ, यो हाम्रो अन्तिम आग्रह हो, यसपछि पनि अपराधी पत्ता नलागे कडा आन्दोलनमा जानेछौं । प्रजिअ अधिकारीले ज्ञापनपत्र प्रधानमन्त्री कार्यालय पठाइदिने बताए । गणेशमान स्मृति दिवसका अवसरमा अन्याय र अत्याचारविरुद्ध र्याली निकालिएको कांग्रेस महासमिति सदस्य भोजराज बोहराले बताए । उनले भने, निर्मलाको अपराधी पत्ता लागेन र न्याय पाइएन भने थप आन्दोलन कार्यक्रम घोषणा गरिनेछ ।"
विश्वविद्यालयले राजनीतिको भारी बोक्नु हुँदैन,"काठमाडौं (कास) प्रधानमन्त्री केपी ओलीले विश्वविद्यालयले अब राजनीतिको भारी बोक्न नहुने बताएका छन् । राजधानीमा मंगलबार त्रिभुवन विश्वविद्यालयको बजेट सभालाई सम्बोधन गर्दै उनले आफ्नै देशमा दक्ष जनशक्ति उत्पादन गर्ने उद्देश्यसहित अघि बढ्न प्राध्यापकलाई अनुरोध गरे । ओलीले उन्नति र समृद्धिले मात्र समाज सुखी हुन नसक्ने भएकाले त्रासको वातावरणमा बाँच्नुपरे सम्पन्नताको अर्थ हराउने बताए । जैविकका साथै मानवीय आवश्यकता पनि परिपूर्ति हुनुपर्छ, सुरक्षा र सम्मान भएन भने मानिसलाई सुखी बनाउन सकिँदैन, उनले भने । उनले सरकारले त्यसैका लागि काम गरिरहेको दाबी गरे । त्रिविसभाले आर्थिक वर्ष २०७५७६ का लागि २१ अर्ब १० करोड ८० लाख रुपैयाँ बजेट पारित गरेको छ । पारित बजेटमा ११ अर्ब ३१ करोड ७३ लाख सरकारको अनुदान र बाँकी आन्तरिक स्रोतबाट बेहोर्ने उल्लेख छ । विश्वविद्यालयका सहकुलपतिसमेत रहेका शिक्षा, विज्ञान तथा प्रविधिमन्त्री गिरिराजमणि पोखरेलले राष्ट्रको आवश्यकताअनुकूल शैक्षिक कार्यक्रम नतिजामुखी र विश्व बजारको मागअनुरूपका शैक्षिक कार्यक्रम हुनुपर्ने बताए ।त्रिविका उपकुलपति तीर्थ खनियाँले विकासका लागि त्रिवि भिजन२०३० प्रस्तुत गर्दै वेवोमेट्रिक्स वरीयतामा त्रिवि माथि उक्लिएको दाबी गरे । विश्वभरिका उत्कृष्ट विश्वविद्यालयको सूचीमा त्रिवि ३९२५औं स्थानमा परेको उनले जनाए ।"
घिमिरेमाथिको सुनुवाइ पर्सि,काठमाडौं (कास) संघीय संसद्को सुनुवाइ समितिले अख्तियार दुरुपयोग अनुसन्धान आयोगको प्रमुख आयुक्तमा सिफारिस नवीनकुमार घिमिरेमाथि बिहीबार सुनुवाइ गर्ने भएको छ । समितिको मंगलबार बसेको बैठकले घिमिरेलाई बिहीबार सुनुवाइका लागि बोलाएको छ ।समितिले सार्वजनिक आह्वान गरेको १० दिनको समयमा घिमिरेविरुद्ध समितिमा एउटा पनि उजुरी नपरेकाले उनलाई सिधै सुनुवाइका लागि बोलाइएको हो ।समितिबाट घिमिरेको नाम अनुमोदन भएपछि राष्ट्रपति विद्यादेवी भण्डारीले उनलाई प्रमुख आयुक्त नियुक्त गर्नेछिन् । गत भदौ २० मा संवैधानिक परिषद् बैठकले प्रमुख आयुक्तमा घिमिरेलाई सिफारिस गरेको थियो । तत्कालीन प्रमुख आयुक्त दीप बस्न्यात गत माघ मसान्तमा ६५ वर्ष उमेर पूरा गरी सेवानिवृत्त भएपछि घिमिरेले कार्यवाहक प्रमुख आयुक्तको जिम्मेवारी सम्हाल्दै आएका छन् ।
प्रदेशसभा बैठक,"प्रदेशसभा सदस्यहरूले राजधानीको मुद्दा तत्काल टुंग्याउन सभामुख र सरकारको ध्यानाकर्षण गराएका छन् । प्रदेश सभा बैठकको विशेष बैठकमा मंगलबार बोल्दै उनीहरूले राजधानी सम्भाव्यता अध्ययन समितिको प्रतिवेदन आइसकेकाले निर्णय गर्न ढिला गर्न नहुने तर्क गरे । दोलखाका सांसद आङदेण्डी शेर्पाले दबाब वा अन्य कुन कारणले सभामुखले कार्यसूचीमा नराखेको भन्दै प्रश्न गरे । सांंसद वसुन्धरा हुमागाईं र रत्नप्रसाद ढकालले अमुक व्यक्तिले रिट हालेको आधारमा राजधानीको विषय टुंग्याउन ढिला गर्नु सार्वभौम संसद्कै विशेषाधिकारको हनन र अपमान भएको भएको भन्दै तत्काल टुंग्याउन माग गरे । सांसद लक्ष्मण लम्सालले संसदले हस्ताक्षर गरेर बुझाएको निवेदनको सुनुवाइ नहुने संसदमा जनताको कुरा कसरी सुनुवाइ हुन्छ भन्दै प्रश्न गरे । सांसद चन्द्रबहादुर लामाले तत्काल कार्यसूचीमा ल्याउन माग गरे ।कांग्रेस सांसद बिजुला बर्माले राजधानीको विषय नटुंगिँदा संसद्को कार्यक्षमतामा नै ह्रास आएको अनुभव सुनाइन् । राजधानी आउने बाटो राम्रो नहुँदा सास्ती खेप्नुपरेको, कहिलेकाहीँ आउँदाआउदै बैठक छुट्छ, उनले भनिन्, विधेयक पढ्न पाइँदैन, हतारमा पारित हुन्छ र पछि तत्काल संशोधन गर्नुपर्ने अवस्था आउँछ । सोमबारको बैठकमा सांसदहरू गणेशप्रसाद दुलाल र हीरानाथ खतिवडाले पटकपटक राजधानीको बारेमा कुरा उठेकाले विषयबस्तु संसद्मा प्रवेश गर्न अनुरोध गरे । सोमबारको बैठकमा जवाफ दिँदै आन्तरिक मामिला तथा कानुनमन्त्री शालिकराम जमरकट्टेल उपयुक्त समयमा स्थायी राजधानीबारे निर्णय लिने बताए । उनले सार्वभौम अधिकार संसदमा नै रहे पनि राजनीतिक पाटो र पक्ष पनि हेरिनुपर्ने तर्क गरे । राजधानीका बारेमा हरेक बैठकमा कुरा उठेको छ, संसदलाई बुझाएको प्रतिवेदन अपहरण भयो कि भन्ने प्रश्न पनि उठ्यो, त्यसो हैन, सरकार अत्यन्त गम्भीर छ, मन्त्री जमरकट्टेलले भने, छिटोभन्दा छिटो उपयुक्त समयमा यसबारे निर्णयमा पुगिन्छ, पक्ष वा विपक्षभन्दा पनि समझदारीमा जान सकियो भने उपयुक्त हुन्छ । प्रदेश राजधानीको विषय प्रत्येक बैठकमा उठ्दै आएको छ । राजधानी सम्भाव्यता अध्ययन विशेष समितिले जेठ २६ गते नैे सभामुखलाई प्रतिवेदन बुझाइसकेको छ । दोषीलाई कारबाही गर्न माग बलात्कारपछि हत्या गरिएकी निर्मला पन्तको विषय प्रदेशसभा ३ को बैठकमा जोडदार रूपमा उठेको छ । सत्तापक्ष र प्रतिपक्षका सांसदले सरकारले अझै दोषी पत्ता लगाउन नसकेकोमा आलोचना गर्दै कडाभन्दा कडा कारबाहीको माग गरेका छन् । सांसद लालकुमारी पुनले छोरीचेली अझै सुरक्षित महसुस गर्ने वातावरण नभएको भन्दै सरकारले सुरक्षाको प्रत्याभूति गराउन सक्नुपर्ने बताइन् ।बिहान पढ्न निस्केकी छोरी बेलुका फर्कने हो वा हैन टुंगो छैन, उनले भनिन्, निर्मला हत्याकाण्डमा पनि हत्यारा छिटोभन्दा छिटो कारबाही गरी पीडित परिवारलाई न्याय दिनुपर्छ । विधेयक पारितप्रदेश स्वास्थ्य सेवा सम्बन्धमा व्यवस्था गर्न बनेको विधेयक सर्वसम्मतले पारित भएको छ । दफावार छलफलपछि बनेको प्रतिवेदनसहितको विधेयक निर्णयार्थ पेस गर्दा सर्वसम्मतले पारित भएको हो । प्रदेश प्रमुखबाट प्रमाणीकरण भएका मुख्यमन्त्री तथा मन्त्रीको पारिश्रमिक र सेवासुविधा सम्बन्धी विधेयक, मुख्य न्यायाधिवक्ताको काम, कर्तव्य र अधिकार तथा सेवाका सर्त सम्बन्धीे विधेयक र प्रदेश प्रशासकीय कार्यविधि (नियमित गर्ने) सम्बन्धमा व्यवस्था गर्न बनेको विधेयकबारे प्रदेश प्रमुखको कार्यालयको पत्रबारे सभामुखले सभामा जानकारी गराए । यता, प्रदेशसभाको े बैठकमा पेस भएका दुई विधेयक माथिको सैद्धान्तिक छलफल सकिएको छ ।"
गाईखुरामा होमस्टे,"जिल्लाको दक्षिणी भेगको चर्चित धार्मिक पर्यटकीय स्थल गाईखुरा महादेव मन्दिरलाई भूकम्पपछिको पुनर्निर्माण अभियानले छोएको छैन ।मन्दिर अगाडिपट्टि पूरै लडेको छ । मन्दिर जोखिमपूर्ण अवस्थामा छ । उक्त धार्मिकस्थल सदरमुकामबाट जोडिएको प्रवेशमार्ग बिग्रिएको छ । मेलुङ गाउँपालिका २ सुकाठोकरको प्रसिद्ध मन्दिर भूकम्प गएको साढे तीन वर्ष बित्दा पनि कुनै निकायले ध्यान नदिएको गुनासो उक्त मन्दिरका व्यवस्थापक टंक भण्डारीले बताए । मन्दिर पुनर्निर्माण अभियानमा कसैले साथ नदिएपछि गाईखुरा युवा क्लबले मेलुङ गाउँपालिकालाई गुहार्यो । जसअनुसार धार्मिक पर्यटकीय क्षेत्रको विकासलाई यस वर्ष २५ लाख बजेट विनियोजन गरिएको गाउँपालिका अध्यक्ष नरबहादुर श्रेष्ठले बताए । उक्त मन्दिर दर्शन गर्न जिल्ला र देशभरका श्रद्धालु पुग्छन् । लामो सयमसम्म प्रवेशमार्ग बन्द भएपछि हिँडेरै पनि उक्त मन्दिरको दर्शन गर्नेहरूको लर्को हुन्छ । अध्यक्ष श्रेष्ठका अनुसार पुरातत्त्व विभाग र राष्ट्रिय पुनर्निर्माण प्राधिकरणलाई मन्दिरको अवस्थाबारे जानकारी गराइएको छ । आध्यात्मिक धार्मिक पर्यटकीय क्षेत्रको रूपमा परिचित गाईखुरा सदरमुकाम चरिकोटदेखि ३१ किलोमिटर छ । तामाकोसी, पवटी हुँदै गाईखुरासम्म १५ किलोमिटर सडक व्यवस्थित नभएकोले धार्मिक पर्यटकलाई कठिनाइ भइरहेको भण्डारी बताउँछन् । यस क्षेत्रमा पर्यटकहरूका लागि होमस्टेको व्यवस्था गरिएको छ । यस मन्दिरमा मनोकामना पूरा गर्ने विश्वास लिँदै भक्तजनहरू हप्तौं बसेर वेद, चण्डी, लाखबत्ती बाल्ने गरेको पुजारी हरिप्रसाद पण्डित बताउँछन् । गाईखुरा महादेवको शिलामा गाईको पाइला, थुन, बाघको पञ्जा, शिवलिङ्ग र दुइटा पहेँला नाग प्रस्ट देख्न सकिन्छ । यहाँ नि:सन्तान जोडी सन्तान प्राप्त हुने विश्वासमा सोमबार दर्शन गर्छन् । मेलुङ गापा वडा २ का अध्यक्ष जितबहादुर भण्डारीले धार्मिक विश्वासले भरिएको मन्दिरलाई ७ रोपनी जग्गामा व्यवस्थापन गर्न लागिएको बताए ।"
वसन्ती दरबार बनेन,नुवाकोट (कास) ककनी गाउँपालिका ५ स्थित वसन्ती दरबार संरक्षण नहुँदा दिनानुदिन जीर्ण भई ढल्ने अवस्थामा पुगेको छ । दरबारको पूर्वी भागको गारो भूकम्प र वर्षात्ले लडिसकेको छ । छानाबाट पानी चुहिन थालेको छ । पश्चिम मोहडाको गारो पनि ढलेको छ । तीनतले दरबार उत्तर र दक्षिण मोहडाका ठूला थामले मात्र खडा छ । दरबारमा स्थानीयवासीले दाउरा राख्ने ठाउँ बनाएका छन् । दरबारअगाडि धुपीका रूख र सानो मन्दिर छ । तल र माथि गरेर दरबारमा आधा दर्जन कोठा छन् । भर्याङ लडेको छ । झिँगटीले छाना छाएको छ । ती लड्ने अवस्थामा छन् । अधिकांश बुट्टेदार झयालका खापामा सीमित हुन थालेका छन् । दरबारको पछाडि रिंङ्गे पालीहरू छन् । ती पालीहरूमा छाएका झिँगटी सबै खसेर बुट्टेदार थाम र निदाल मात्र छन् । ती पनि घामपानीले कुहिन थालेका छन् । पालीमुनि घाँस उम्रेर झाडी बनेको छ । पुराना ऐतिहासिक धरोहर जोगाउनुपर्ने स्थानीयको माग छ । वरिपरि बन्दै गएको ठूला होटलहरूले दरबारको सुन्दरतालाई छेकेको छ । समुद्री सतहदेखि १५ सय मिटर उचाइमा पर्ने यो दरबार काठमाडौंबाट २९ किमि दूरीमा पर्छ ।
चालकले चालक सुधार्दै,"भीमेश्वर नगरभित्रका यातायात चालकहरूले पेसागत छवि सुधारको सन्देश दिन अभियान सुरु गरेका छन् । यातायात मजदुरहरूको यात्रुमाझ बिग्रँदो छविलाई सुधार्न उनीहरूले आफूले आफ्नै सुधारका लागि जनचेतना कार्यक्रम सञ्चालन थालेका छन् । नेपाल यातायात स्वतन्त्र मजदुर भीमेश्वर नगर कमिटीले म जिम्मेवार यातायात मजदुर कार्यक्रम मंगलबारबाट लागू हुने गरी शुभारम्भ भएको घोषणा पनि गरे ।उक्त कार्यक्रमअन्तर्गत मादक पदार्थ सेवन गरेर सवारीसाधन चलाएको छैन भन्ने सन्देश यात्रुलाई दिइनेछ । सवारी चलाउन अघि यात्रुलाई उक्त जानकारी दिइनेछ । म मोबाइल फोन चलाउँदिनँ तपार्इंहरू ढुक्कले यात्रा गर्नुहोस्, यात्रा प्रारम्भ हुनुपूर्व यात्रुलाई यात्रामा कुनै व्यवधान नल्याइने जानकारी गराउने अभियान चालकहरूले ल्याएका छन् ।उनीहरू पहिलो चरणमा महिला, बालबालिका अशक्त वृद्धवृद्धालाई सम्मान गर्न प्रतिबद्धता सार्वजनिक गरेका छन् । खलासी भन्दै बालश्रम प्रयोग नगर्ने वाचा गरेका छन् । तीव्र गतिमा सवारी चलाउँदिनँ, तोकिएको भन्दा बढी भाडा लिन्नँ, सबैसँग सभ्य भाषा प्रयोग गर्छु र ट्राफिक नियमको पालन गर्छु भन्ने प्रतिबद्धतासहितको स्टिकर पनि आआफ्नो सवारीसाधनमा टाँसेका छन् । नेपाल यातायात स्वतन्त्र मजदुर ३ नम्बर प्रदेशका सदस्य विष्णु थापाले भीमेश्वर नगरभित्रका चालकहरूले स्वस्फुर्त रूपमा उक्त अभियान सुरु गरेको बताए । पेसाप्रति जिम्मेवारी हुने र यात्रुमाझ असल छवि विकास गर्न नगरभित्रका सबै चालक एकमत भएका उनले बताए ।उक्त अभियानअन्तर्गत हालसम्म दोलखामा सञ्चालन हुने साना तथा ठुला एक सय सवारीसाधनका चालकहरू सहभागी भइसकेका छन् । जिल्लाभरिको चालकको पेसागत चालनचलन सुधार्दै यात्रुमैत्री बनाउने कार्यक्रमको लक्ष्य छ ।"
चोरीको मोटरसाइकलसहित पक्राउ,हेटौंडा (कास) मोटरसाइकल चोरी गरेको आरोपमा प्रहरीले मोटरसाइकलसहित एक युवकलाई पक्राउ गरेको छ । १५० सिसीको पल्सर मोटरसाइकल चोरी गरेको आरोपमा प्रहरीले हेटांैडा उपमहानगरपालिका ६ चौघडाका २१ वर्षीय विनय अधिकारीलाई पक्राउ गरेको हो । २०७४ माघ २४ गते मकवानपुरगढी गाउँपालिका ३ का दिनेश पौडेलको घरबाट मोटरसाइकल चोरी गरेको आरोपमा अधिकारीलाई चेकजाँच गर्ने क्रममा पक्राउ गरेको प्रहरी नायब उपरीक्षक नरेशकुमार सिंहले बताए ।
उत्पादनमुखी शिक्षा आवश्यक,हेटौंडा (कास) प्रदेश ३ का मुख्यमन्त्री डोरमणि पौडलेले अहिलेको शिक्षाले शिक्षित बेरोजगार उत्पादन मात्र गर्ने गरेकाले शिक्षा नीतिलाई संघीय र प्रदेश सरकारले बदल्ने तयारी गरिरहेको बताए । रोजगारीसँग जोडिने एवं उत्पादनमुखी शिक्षा नीति अहिलेको आवश्यकता रहेको उनले बताए । हेटौंडा उपमहानगरपालिका ४ स्थित आधुनिक राष्ट्रिय मावि परिसरमा निर्माण हुन लागेको १८ कोठे भवनको मंगलबार शिलान्यास गर्दै मुख्यमन्त्री पौडलले यो विद्यालयले संस्थागत विद्यालयलाई चुनौती दिँदै आएको बताए । उक्त विद्यालय विगत १५ वर्षदेखि जिल्लामा एसएलसी र एसईई परीक्षामा प्रथम स्थान हासिल गर्दै आएको छ ।
काँठमा अव्यवस्थित बस्ती बढ्दै,"तारकेश्वर नगरपालिका वडा नं १ को धेरै क्षेत्र शिवपुरी राष्ट्रिय निकुञ्जको मध्यवर्ती क्षेत्र (बफर जोन) भित्र पर्छ । यससँगै जोडिएको ग्रामीण भेग ढकालचौरको सबैभन्दा माथि अढाईतले घर छ । त्यो जग्गा निकुञ्जको स्वामित्वमा पर्छ । ४ वर्षजति भइसक्यो यो घर बनाएको, स्थानीय एक युवाले भने । उक्त घर ठेक्कापट्टा गर्ने रमेश तामाङ नामक व्यक्तिको रहेको स्थानीय बताउँछन् । त्यो घर जनप्रतिनिधि आउनुअगावैको हो, वडाध्यक्ष विदुर सापकोटाले भने, यस क्षेत्रमा टहरा र अन्य संरचना पनि थुप्रै छन् । जसको लेखाजोखा स्थानीय तहसँग छैन । ती अस्थायी संरचना पनि बिस्तारै स्थायी बन्ने क्रम जारी छ । उक्त नगरको विकट मानिने उक्त वडाको माथिल्लो इलाकामा नयाँनयाँ घर बनिरहेका छन् । तर, यसरी अव्यवस्थित बस्ती विकास भइरहँदा नगरपालिका भने त्यसलाई नियन्त्रण र कारबाही गर्न अक्षम देखिएको छ । वडाध्यक्ष सापकोटाका अनुसार ठूलो क्षेत्रफल ओगट्ने उक्त वडामा सार्वजनिक जग्गा निकै धेरै छ र अतिक्रमणमा परेको पनि उनी स्विकार्छन् । तर, नगरपालिकामा पटकपटक यो विषय उठाए पनि ठोस निर्णय हुन नसकेको वडाध्यक्ष तथा नगर कार्यपालिका प्रवक्ता सापकोटाको भनाइ छ । सुकुम्बासी धेरै छन् । उनीहरू व्यवसाय दर्ता गराउन आएका छन् । तर, जग्गाधनी प्रमाणपुर्जा नहुँदा त्यो गर्न सकिएको छैन, सापकोटाले भने । उक्त नगरका वडा नं १, २, ३ र ५ मा अहिले खासै बस्ती विकास भइसकेको छैन । कृषियोग्य जग्गा धेरै छन् । तर, पछिल्लो समय खेतमा जथाभावी घर बनाउने क्रम चलिरहँदा नगरपालिका त्यसलाई व्यवस्थित बस्तीका रूपमा विकास गर्न सकिरहेको छैन । कतै सडकको मापदण्ड मिचेर त कतै ढल, खानेपानीजस्ता सुविधा पुर्याउन नसक्ने ठाउँहरूमा समेत घर बनिरहेका छन् ।उक्त नगरको वडा नं ५ को स्थिति पनि उस्तैउस्तै छ । वडाध्यक्ष वासु गौतम दिनहुँ नक्सापासको सिफारिस लिने ८१० जनासम्म पुग्ने गरेको बताउँछन् । यो नगरपालिकामा सबैभन्दा बढी भूकम्पपीडित भएकाले घर बन्ने क्रम बढेको हो, गौतमले भने, त्यसबाहेक पनि पक्की संरचना धेरै नै बढिरहेका छन् । बस्ती विकास निकै तीव्र छ । उनले स्थानीयका साथसाथै नेपालका विभिन्न भागबाट जग्गा किनी घर बनाउनेहरू बढिरहेको बताए ।गौतमका अनुसार पहिले नै जग्गा किनिसकेका व्यक्तिको हकमा नगरपालिकाले तोकेभन्दा कम सडक भए पनि नक्सापासका लागि सिफारिस गर्ने गरिएको छ । १३ फिटभन्दा कम सडक छोडेका घडेरीलाई नक्सापास नगर्ने नगरपालिकाको नीति भए पनि त्यहाँ पहिले जग्गा किनेकालाई ८९ फिट बाटो भए पनि नक्सापास गर्ने गरिएको उनले जानकारी दिए ।उक्त नगरको वडा नं ३ मा ३३ सय रोपनी र वडा नं ५ मा १७ सय रोपनीभन्दा बढी सार्वजनिक जग्गा छ । ५ नं वडाका सार्वजनिक जग्गा स्थानीयले नै संरचना बनाउँदै च्याप्दै गइरहेका छन् । अतिक्रमित जग्गा फिर्ता लिने योजना बनाइरहेको र केहीलाई पार्क बनाई संरक्षणसमेत गरिरहेको गौतमले जानकारी दिए । उनले भने, ४ ठाउँमा गरी १७ रोपनी जग्गा फिर्ता गराइसक्यौं । एक ठाउँमा पार्क बनिसक्यो, अर्को बन्ने क्रम जारी छ ।उक्त नगरपालिकाका एक कर्मचारीले भने, वडाध्यक्षहरूमार्फत सार्वजनिक जग्गामा बस्नेलाई स्ववासी बनाउन दबाब दिइने गरेको छ । अतिक्रमण हटाउनुको साटो उल्टै तिनलाई वैधानिकता दिइने गरिएको छ । ती कर्मचारीले जनप्रतिनिधिले राजनीतिक फाइदाका कारण अनधिकृत संरचना भत्काउन आनाकानी गर्ने, कानुनविपरीतका काम भए पनि चुप लागेर बस्ने गरेको आरोप लगाए । यसैकारण सार्वजनिक जग्गा अतिक्रमण हटाउन समेत नसकिरहेको ती कर्मचारीले बताए । बुढानीलकण्ठ नगरपालिकाका भित्री र ग्रामीण इलाकामा पनि जथाभावी संरचना बन्ने क्रम जारी छ । वडा नं ५ मा केही दिनअघि पहिरो गयो । पहाडको ठूलो हिस्सा खस्न लाग्दा तलतिरका दर्जनभन्दा बढी घर पुरिने जोखिममा छन् । वडाको उक्त स्थानमा बलौटे माटोमाथि वृक्षरोपण गर्नुपर्नेमा प्लटिङ गरी बस्ती विकास गरिएकाले पानीको व्यवस्थापन हुन नसकेर पहिरो गएको भूगर्भविद् बताउँछन् । त्यहाँ न वैज्ञानिक ढंगले निर्मित सडक छ न त ढलको उचित व्यवस्थापन । त्यहाँ पुरानो बस्ती भए पनि कच्ची घर थिए । अहिले पक्की संरचना बनिरहेका छन् । उक्त वडाका अध्यक्ष विजय तामाङ भन्छन्, पहिले बनेका घर नक्सापास छैनन् । त्यतिखेर चलन थिएन । भूकम्पपछि बनेका ७५ प्रतिशत जति घर नक्सापास गराइएका छन् । कीर्तिपुर, दक्षिणकाली, चन्द्रागिरी, कागेश्वरी मनोहरा, गोकर्णेश्वर नगरपालिकाका भित्री इलाकामा अझै घर बनाउनुअघि माटो परीक्षण र नक्सापास गराउने चलन छैन । जग्गाको प्रकृति नहेरी गरिएको निर्माणमा प्राकृतिक प्रकोपको असर बढी पर्न सक्छ । यद्यपि अहिले चेतनाको स्तरमा वृद्धिसँगै नक्सापास गराउने पनि बढैछन् । सहरी पूर्वाधारविद् यसरी अव्यवस्थित रूपमा बढ्दै गएको बस्तीले भविष्यमा विपद् निम्त्याउने बताउँछन् । आगलागी हुँदा दमकल जाने, एम्बुलेन्स जाने पर्याप्त चौडाइ नछुट्याई बनाइएको सडकले भविष्यमा नराम्रो असर गर्ने उनीहरूको भनाइ छ । बढ्दो बस्ती र जनसंख्यालाई ध्यानमा राख्दै निर्माण कार्य गर्नुपर्ने विकासविद् सुझाव दिन्छन् । ढल निकाससमेत नभएका क्षेत्रमा घर बनिरहेका छन् । यसले पानीको व्यवस्थापन हुन नसक्दा र जथाभावी घर थपिँदै जाँदा नगरपालिकालाई नै गाह्रो हुने निश्चित छ ।"
पितृसत्ताले पुरुष अमानव बन्दै,"हामी आज जे बोलिरहेका छौं, त्यो कुनै नयाँ कुरा होइन, कमलाले भनिन्, कवीरजस्ता चारपाँच सय वर्षअघिका मान्छेले नै लैंगिक समानताको मूल्यमान्यताबारे बताइसकेका थिए । सबनम भिर्मानीले कवीरका पाँचवटा सन्देशमूलक कविता प्रस्तुत गरेपछि कमला भासिनले आफ्नो भनाइ सुरु गरिन् । भासिनकै संस्था संगत अ फेमिनिस्ट नेटवर्क र नेपाल नागरिक समाजले आयोजना गरेको कार्यक्रममा भासिनले लैंगिक समानता र पितृसत्ताको बोझमाथि आधा घण्टा लामो अभिव्यक्ति दिएकी थिइन् ।नेपालको महिला आन्दोलनले समग्र दक्षिण एसियालाई प्रेरणा दिएको उनको भनाइ थियो । महिलाका लागि संसद्मा ३३ प्रतिशत प्रतिनिधित्व सुनिश्चित गर्न सक्नु, समलिंगी सम्बन्धलाई वैवाहिक मान्यता प्रदान गर्नु र श्रीमान्बाट हुने बलात्कारलाई अपराध मान्ने कानुन निर्माण गरेकामा उनले नेपालको प्रशंसा गरिन् । हामी त तपाईंका हरेक कामबाट प्रेरित छौं, उनले भनिन्, आशा छ, हाम्रा सानातिना पहलबाट तपार्इंहरूले पनि प्रेरणा लिनुहुनेछ ।गुफा र छाउपडीविरुद्ध कानुन बनाउने देशमा निर्मला पन्तजस्ता बालिकाको बलात्कार र हत्या हुनुलाई उनले घृणित काम भनिन् । भारतमा यस्ता अपराधको भायलन्ट रूप देखिने बताइन् । उनले हलिउडबाट प्रारम्भ भएको हयासटयाग मी टु मुभमेन्ट को समर्थन गरिन् । धार्मिक रूढिवाद र पुँजीवादी पितृसत्ताले विश्वभरका महिलालाई पछाडि धकेलिरहेको छ, उनले भनिन्, हामी शारीरिक र मानसिक हिंसा मात्र झेलिरहेका छैनौं । आर्थिक, सांस्कृतिक, सामाजिक, वैचारिक हिंसा पनि भोग्दै आएका छौं ।पितृसत्ताले पुरुषलाई अमानव बनाउँदै लग्ने कमलाको भनाइ छ । उनले पितृसत्ताको अन्तिम संस्कार गर्ने बेला आएको बताइन् । हामी आज हात बढाइरहेका छौं, उनले भनिन्, पुरुषहरूका लागि यो अवसर हो, हातेमालो गर्न । तपाईंलाई हानि गर्ने पितृसत्तालाई तपाईं नै किन समातेर बस्नुहुन्छ ? जाउलाखेलस्थित डीएभी स्कुलको सभाहलमा आयोजित कार्यक्रममा कमलाले उर्लंदो सय करोड २०१९ कार्यक्रमको उद्घाटन गरिन् । यो कार्यक्रम मासिक रूपमा आयोजना गर्ने अवगत पनि गराइन् ।रक्षाबन्धन, तीज, श्रीपञ्चमी, तिहारजस्ता चाडमार्फत हामीलाई पुरुषभन्दा निचो छौं भन्ने सम्झाइरहिन्छ नि, उनले उर्लदो सय करोडकै प्रसंगमा भनिन्, हामी पनि महिनैपिच्छे महिला सम्मेलन गरेर लैंगिक समानताबारे सम्झाइरहन खोज्दै छौं । हामी संविधानको सम्मान गर्छौंं भन्ने प्रमाणित गर्नेछौं । सबै संविधानले महिलापुरुष समान भन्छन्, हामी संविधानको इज्जत गर्नेछौं । महिलाले पतिको दीर्घायुका लागि व्रत बस्नु पतिमाथिकै व्यंग्य भएको कमलाको बुझाइ छ । उनी थप्छिन्, हाम्रा लागि कोही व्रत बस्दैन । हामी बाँचेकै छौं त । कमलालाई बलात्कारभन्दा पनि हिंसक लाग्दा रहेछन् तीजजस्ता चाड । यी चाडले महिलालाई तिमी अपवित्र छौ, तिमीले नर्कको बाटोमा डोर्याउँछौं भन्ने सम्झाइरहन्छन्, उनले भनिन्, मेरो देशमा सरकारले कन्यादान योजना कार्यक्रम बनाइरहेको छ । छोरालाई शिक्षादान, छोरीलाई कन्यादान यस्ता रूढिवादविरुद्ध अझ जोर लगाएर लड्नु छ हामीले ।सियरालियोनबाट आएकी महिला अधिकारकर्मी जेन्नेहले आफ्नो देश र समग्र विश्वमै महिलाहरू पीडित रहेको बताइन् । लैंगिक समानताका पक्षमा नीतिहरू बने पनि कार्यान्वयन हुन नसकेको उनको भनाइ थियो । कमलाको संगत सञ्जालले महिलाहरूलाई सशक्त बनाउन सघाउँछन्, उनले भनिन्, हामी सबै फरक ठाउँका भए पनि आवाज एउटै छ । संगतले आयोजना गरेको साउथ एसियन फेमिनिस्ट कोर्समा भाग लिएका ८ देशका ३६ महिलाले कार्यक्रममा नृत्य प्रस्तुत गरेका थिए ।जनकपुरको मालिका अधिकार मञ्च की मालती ठाकुर र पौरखी नेपालकी मञ्जु गुरुङलाई आयोजकले सम्मानस्वरूप क्रमश: १ लाख र ५० हजार रुपैयाँ प्रदान गरेका थिए । लैंगिक समानताका पक्षमा काम गरेबापत उनीहरूलाई सम्मान गरिएको कार्यक्रममा जनाइयो । यससँगै कमलाले दिवंगत छोरीको सम्झनामा स्थापित मितो मेमोरियल अवार्ड विमेन फर ह्युमन राइट्सकी सुमिरा श्रेष्ठलाई प्रदान गरिन् । श्रेष्ठले एकल महिलाका पक्षमा काम गर्दै आएकी छन् ।"
नगरपालिकाले जीर्णोद्धार गर्ने,"भूकम्पका कारण क्षतिग्रस्त भैरवनाथ मन्दिर जीर्णोद्धार गरिने भएको छ । भक्तपुर नगरपालिका५ तौमढीमा रहेको मन्दिरको जीर्णोद्धार नगरपालिकाले गर्ने भएको हो । भूकम्पले तीनतले मन्दिरको माथिल्लो फुंचा (गाह्रो) भत्किएको छ भने मन्दिरको टुँडाल तथा खम्बा निस्किएका छन् मन्दिरको छाना, गजुरलाई साविक स्थानमा राख्न जीर्णोद्धार आवश्यक छ, भक्तपुर नगरपालिका सम्पदा शाखा प्रमुख रामगोविन्द श्रेष्ठले भने, भंगी (गजुर रहने भाग), नागोल, तामाको पाता, कुमुसी (दलिन), टुँडाल, झलरलगायत निकालेर जीर्णोद्धार गर्ने लक्ष्य छ । भैरवनाथ मन्दिर जीर्णोद्धारका लागि नगरपालिकाले बहुवार्षिक योजनाअन्तर्गत अघिल्लो आर्थिक वर्ष ०७४७५ मा १ करोड २७ लाख ५० हजार रुपैयाँ विनियोजन गरिसकेको जनाएको छ । न्हुछेराम भेलेको अध्यक्षतामा उपभोक्ता समिति गठन गरी मन्दिर जीर्णोद्धार थालेको समेत उनले बताए ।इतिहासविद् डापुरुषोत्तमलोचन श्रेष्ठका अनुसार मध्यकालको १५ औं शताब्दीतिर भक्तपुरका मूल्यपति थरका भैरवका भक्तजनले भैरवनाथको एकतले मूर्ति बनाएका हुन् । त्यसको निसानका रूपमा हाल मन्दिरको पहिलो तलामा गजुर देख्न सकिन्छ । हाम्रो संस्कृतिमा मन्दिरभन्दा अग्लो घर बनाउनु हुँदैन भन्ने लोक मान्यता छ, उनले भने, सोही मान्यताअनुरूप १८ औं शताब्दीतिर आइपुग्दा मन्दिरभन्दा अग्ला घर बन्न थाले । भूपतीन्द्र मल्ल र उनका छोरा रणजित मन्लले घरभन्दा होंचो मन्दिरलाई दुईतला थपेर तीन तला बनाई जीर्णोद्धार गरेको उनले बताए । भैरवनाथको शक्ति त्रिपुरसुन्दरी भएको उनी बताउँछन् । यसअघि १९९० को भूकम्पले पूर्ण क्षति भएको भैरवनाथ मन्दिर जुद्धशमशेरले तत्कालै पुनर्निर्माण गर्न लगाएको उनले बताए । श्रेष्ठका अनुसार भक्तपुरको उच्चतम देवता भैरवनाथ र उच्चतम देवी त्रिपुरासुन्दरी हुन् । तान्त्रिक परम्परामा त्रिपुरसुन्दरी र भैरवनाथलाई ललित महेश्वर को मान्यता दिइन्छ । भैरवनाथ मन्दिरको प्राङ्गणमा सातौं शताब्दीको ढुङ्गेजल पत्र छ । अलपत्र अवस्थामा रहेको जलपत्रमा उल्लेख भएअनुसार भैरवनाथलाई लडित महेश्वर भनिएको उनी बताउँछन् । जलपत्रअनुसार यसस्थलमा लिच्छविकालदेखि नै शक्तिसहितको शिवको दर्शन, पूजन गर्ने संस्कृति र शैवस्थलको रूपमा प्रसिद्ध रहेको बुझिन्छ, इतिहासविद् श्रेष्ठले भने, यसैको अमूर्त पक्ष बिस्केट जात्रालाई मान्न सकिन्छ ।तौमढीमा अवस्थित कासी विश्वनाथ भैरवको शिर भएको र शरीर भारतको काँसीमा रहेको समेत इतिहासविद् श्रेष्ठ बताउँछन् । नेपाल भारतको पनि सांस्कृतिक शिर हो भन्ने उदाहरण भैरवनाथ हो, उनले भने । त्यस्तै, भक्तपुर नगरपालिकाले भूकम्पका कारण क्षतिग्रस्त भक्तपुर दरबार प्रवेशद्वार, दरबार क्षेत्रको शेष (शंकर), त्रिविक्रम, हरिहर नारायण मन्दिर, दत्तात्रयस्थित लक्ष्मीनारायण मन्दिर, भीमसेन मन्दिर, इनाचोंस्थित नित्यनाथ मन्दिर, क्वाछेंस्थित नित्यनाथ मन्दिर, जेलांस्थित फल्चा (पाटी), ब्यासीस्थित ४ वटा फल्चा, छुंमा गणेशस्थित ढुंगे मन्दिरलगायतको पुनर्निर्माण सम्पन्न गरेको सम्पदा शाखाले जनाएको छ । त्यसैगरी, नगरपालिकाले पुनर्निर्माण थालेको भक्तपुर दरबार स्क्वायर परिसरको क्षतिग्रस्त केदारनाथ मन्दिर पुनर्निर्माण अन्तिम चरणमा पुगेको सम्पदा शाखा प्रमुख श्रेष्ठले बताए । दरबार परिसरकै बत्सला मन्दिर ४० प्रतिशत पुनर्निर्माण भएको र नासमनामा अवस्थित बत्सला मन्दिर, सरस्वतीस्थानको लामुगाल पाटी, चोकलस्थित नारायण मन्दिर, सूर्यमढीमा अवस्थित ३ वटा फल्चा, तलातुथी, भुलाछें पाटीलगायतको पुनर्निर्माण भइरहेको उनले बताए ।"
चिनी बढी,"चिनी त्यसै गुलियो, चाडबाडमा त झन् । यस्तो बेला कहिले आउला र मौका छोपुँला ढुकिबस्ने नाफाखोरहरू हुन्छन् । नाफाको गुलियो चटाउने हातहरू सरकारको ढोका के चोटाभित्र पस्न भ्याइसक्छन् । मन्त्रिपरिषद्ले आइतबार अकस्मात् चिनी आयातको सीमा तोकिदियो । वार्षिक एक लाख टनमात्रै भित्र्याउन पाइने व्यवस्था स्वदेशी उद्योग प्रवद्र्धन गर्न खोजेजस्तो देखियो । गुलियो भने तिनै व्यवसायीले चाट्ने भए जसले बाहिर बजारमा सस्तो हुँदा भित्र्याएर मौज्दात गरिसकेका छन् । त्यसैगरी स्वदेशी उद्योगीले उत्पादन लागतभन्दा बढी मूल्य लिन भ्याउने भए । उपभोक्ताको हित हेर्ने भए त सरकारले कोटा तोक्नुअघि बजार मूल्य निर्धारण गरिदिन सक्थ्यो । साविकको भन्दा बढाउन नपाउने भन्न सक्थ्यो । उसले उद्योगी र व्यवसायीलाई चाडको बढी महत्त्व देख्यो । हालकै भाउमा बेच्नुपर्ने बाध्यता नभए दसंै, तिहारअघि अलिअलि र तिहारपछि चिनी बढी महँगिने पक्का छ । सरकारलाई दुइटा विकल्प हुन्छ उद्योगीको हित हेर्ने कि उपभोक्ताको ? आयात खुला गर्दा उपभोक्तालाई फाइदा पुग्छ, उद्योगीलाई घाटा । आयात नियन्त्रण गर्दा उद्योगीलाई फाइदा पुग्छ, उपभोक्तालाई मार ।हाल भारत र पाकिस्तानमा उत्पादित चिनी सस्तो छ । प्रतिस्पर्धामा टिक्न नसक्ने उद्योगीले पहिल्यैदेखि सरकारलाई फकाउँदै आएका थिए । त्यसअनुसार सरकारले भन्सार महसुल १५ बाट बढाएर ३० प्रतिशत पुर्याइदिएको थियो । उपभोक्ता र किसान दुवैलाई भार र ढुकुटीको दोहन हुने गरी यस्ता निर्णय हुँदै आएका छन् । उपभोक्ताले तिर्ने मूल्य अभिवृद्धि करको ९० प्रतिशत रकम उद्योगीले पाउने व्यवस्था थियो । सुविधा पाउँदासमेत उद्योग क्षमतावान् हुन सकेनन् । सहुलियतको अनुभूति किसानले गर्न पाएनन् । उखु किसानले अझै चार अर्ब रुपैयाँ पाउन बाँकी छ । उद्योगीलाई सम्बोधन गर्न विश्व व्यापार संगठन (डब्लूटीओ) का मापदण्ड उल्लंघन भयो, साथसाथै व्ययभार उपभोक्तामाथि थुपारियो । यसबाट भविष्यमा रोजगारी सिर्जना हुने भए, आर्थिक गतिविधि बढेर त्यसबाट समग्रमा अर्थतन्त्रलाई फाइदा पुग्ने भए एउटा कुरा । स्वदेशी उद्योग प्रवद्र्धन गर्न सरकारले अपनाउन सक्ने दुइटा उपाय हुन्छन् । एउटा, भन्सार लगाउने । अर्को, बन्देजको बार । बन्देज पनि दुई थरी छन् । एउटा पूर्ण, अर्को परिमाणात्मक ।पूर्ण बन्देज लगाउँदा स्वदेशी उद्योगले धान्दैन । परिमाणात्मक लगाउँदा एकदमै अपारदर्शी हुन्छ । अव्यावहारिक पनि । गैरप्रतिस्पर्धी पनि । कोटा तोकिएपछि जोकोहीले जति पनि ल्याउन सक्दैन । कोटा कसलाई दिने ? क, ख, ग वा घ लाई । यसमा प्रश्न उठ्छ, किन उसैलाई ?हामीले निर्णयको नियत हेर्नुपर्छ । चाडबाडको मुखमा कोटा किन ? आयातीतसँग हाम्रा उद्योगीले प्रतिस्पर्धा गर्न सकेनन् भने कतिले सकेनन् ? बाहिरको चिनी कति रुपैयाँले सस्तो भयो ? उद्योगीको वास्तविक लागत कति हो ? त्यति नै जति हुने गरी भन्सार लगाइदिन सकिन्थ्यो । विवेकपूर्ण मुनाफा कमाउन दिन सकिन्थ्यो । अन्तर्राष्ट्रिय चिनी पनि रोकिन्थेन । सरकारले सन्तुलन मिलाउनुपर्ने हुन्छ, कतिसम्म मूल्य बढ्दा उपभोक्तालाई असर पर्दैन । कतिसम्म संरक्षण गर्दा उद्योगी टिक्न सक्छन् । समाजको सन्तुलन मिलाउनु पो सरकार चलाउनु । न्याय उद्योगी र उपभोक्तालाई मात्र भएर हुँदैन, किसान र मजदुरले पनि पाउनुपर्छ । किसानको उखुको उचित मोल देऊ, मजदुरलाई पुग्दो ज्याला । यति काम गर्न सके सरकार, नसके मुनाफाखोर ।"
सरकार ! काँतर नबन,"१ संविधानले परिकल्पना गरेको अनिवार्य र नि:शुल्क शिक्षाको बाधक भनेकै निजी लगानीमा सञ्चालित विद्यालयको निरन्तरता हुनेछ । यो कुनै न कुनै दिन बन्द गर्नैपर्छ भन्ने सोच राख ।२ निजी विद्यालयमा पढ्ने विद्यार्थीमध्ये सुरुमा २५ प्रतिशत नि:शुल्क गर्ने र क्रमश: संविधानको मर्म बमोजिम अघि बढ्ने लक्ष्य लिएको प्रस्तावलाई निजी विद्यालयको दबाबमा सरकारले १०१५ प्रतिशतमा झार्नेगरी विधेयक पारित गरेको हो भन्ने कुरा नबिर्स ।३ अहिले त्यही १०१५ प्रतिशत नि:शुल्कलाई लिएर फेरि कोकोहोलो मच्चाउने निजी विद्यालयको नियतमाथि प्रश्न उठाऊ ।४ सरकारले जारी गरेको संस्थागत विद्यालय मापदण्ड निर्देशिका अनुसार तुरुन्तै निजी विद्यालयको अनुगमन गर्ने संयन्त्र बनाऊ । यसो गर्दा ९० प्रतिशतभन्दा बढी निजी विद्यालयलाई कारबाहीको दायरामा ल्याउनुपर्ने हुन्छ । त्यो गरेर देखाऊ ।५ जहिले पनि शिक्षामा सरकारी प्रणालीलाई चुनौती दिंँदै समानान्तर शिक्षा सरकार चलाउने धृष्टता गर्ने निजी विद्यालयका संस्था अब पनि हावी भए यो देशमा अनिवार्य र नि:शुल्क शिक्षा नारामात्रै हुनेछ भन्ने हेक्का राख ।६ विद्यालय शिक्षा पढ्ने ७१ लाख विद्यार्थीमध्ये १५ लाख विद्यार्थीको धमास दिने निजी विद्यालयलाई सार्वजनिक शिक्षाको हितका लागि साँचो बुझाउन देऊ ।७ २८ हजार विद्यालय सञ्चालन गर्नसक्ने सरकारले निजीसँग रहेको ६ हजार विद्यालय सञ्चालन गर्ने हैसियत पनि राख्छ भन्ने कुरा कडाइसाथ गरेर देखाऊ ।८ निजी विद्यालयको उपस्थिति रहेसम्म सार्वजनिक शिक्षाको हित सम्भव छैन । समाजवाद उन्मुख राज्यका लागि संघीय शिक्षा ऐनमा २०७६ वैशाखदेखि कक्षा १ मा निजी विद्यालयको भर्ना रोक्ने कानुन बनाई १२ वर्ष भित्रमा सबै विद्यालय सरकार आफैंले सञ्चालन गर्ने कानुनी प्रावधान बनाऊ । निजीको लगानी उच्चशिक्षामा मात्रै सुरक्षित गर ।९ निजी विद्यालयका विद्यार्थी पनि सार्वजनिक विद्यालयमा अटाउने भौतिक पूर्वाधारको तयारी गर्दै निजीमै पढाइराखेका शिक्षकलाई नै सार्वजनिक शिक्षकको समकक्षता दिई काममा उपयोग गर ।१० गरे सकिन्छ । संविधान कार्यान्वयन अहिलेको आवश्यकता हो । निजी विद्यालयको धम्कीलाई सकारात्मक रूपमा लिंँदै सबै विद्यार्थीको संरक्षक सरकार हो भन्ने हिम्मत देखाऊ । काँतर नबन । मनप्रसाद वाग्ले,मीनभवन, काठमाडौं"
न्यायसेवा र नैतिकतामा प्रश्न,"असोज २ गते प्रकाशित इजलाशको इज्जत सम्पादकीय सान्दर्भिक र शिक्षाप्रद लाग्यो । किनभने सर्वोच्च न्यायालयमा प्रधानन्यायाधीशको बढुवा प्रक्रियासंँग प्रत्यक्ष सम्बन्धित शैक्षिक योग्यता, नागरिकताको प्रमाणपत्र, आधारभूत चरित्र, कार्यक्षमतामा आधारित जिज्ञासा र प्रश्नको उत्तर र अनुभव योग्य नभेटिएकाले संसदीय सुनुवाइ समितिले दीपकराज जोशीलाई प्रधानन्यायाधीश पदमा बढुवाका लागि अयोग्य ठहर गर्यो । फलस्वरुप जोशी केही समय विदा लिई बसे । उता अर्का प्रतिस्पर्धी ओमप्रकाश मिश्रको बढुवा प्रक्रिया सुरु भई मनासिव लागेपछि उनी प्रधानन्यायाधीश पदमा बढुवा भई बहाल भइसकेका छन् । तर जुन संस्थाको पदाधिकारबाट आधारभूत न्युनतम योग्यता नभएकै कारणले बञ्चित हुनुपर्यो, पुन: त्यसै संस्थाको कनिष्ट पदमा रहेर न्यायसम्पादन गर्न जोशीलाई कुन विवेक र नैतिकताले दिएको होला ? हो, नैतिकता व्यक्तित्वमा भर पर्छ । नैतिकताको ख्याल गर्नेको इज्जतसमेत रहन्छ । व्यक्तिको नैतिकताले उसको कार्यालय वा संगठनमा समेत प्रभाव पार्छ । कुनै कसुर नगरेमा कानुन बमोजिम एउटा कर्मचारी उसको उमेरको हदबन्दी नलागेसम्म कार्यरत रहन त पाउँछ, तर काम गर्न पाउँदैमा नैतिकता र इज्जतै जानेगरी कनिष्टकै कुर्सीमा टाँसिन सुहाउँछ र ? नजिरका आधारमा गरिने न्याय सम्पादनमा नैतिकता, इज्जत र विवेक आदिको आवश्यकता पर्छ कि पर्दैन ? विवादास्पद प्रमाणपत्र र छवि भएको कारणबाट अस्वीकृत भइसकेका न्यायाधीशले चलाएको इजलाश र सम्पादित न्यायको नतिजा कस्तो होला ? गंगाराज अर्याल,पाणिनि८, पाली, अर्घाखाँची"
विकृत राजनीतिको उपज,"सम्झना वाग्ले भट्टराईको आलेख पढेपछि एकछिन घोत्लिएँ र मनन गरेँ कि समाजमा बढ्दो बलात्कारका घटना राजनीतिक चेतनाको विकृतिले गर्दा उत्पादित देखिन्छ । अस्वस्थ समाज निर्माणमा विकृत राजनीतिले मलजल गर्ने र सभ्यतालाई धमिल्याउने काम गर्ने सत्यसँंग जोडिएको यो लेखले समयसापेक्ष मानवीय गतिविधिलाई उजागर गरेको देखिन्छ । यौन जीवनलाई समातेर लेखिएको यो लेख यौन जीवनलाई सभ्य बनाउनुपर्ने र सृष्टिको आदिकालदेखि नै महिला र पुरषबीच हुने सबैभन्दा महत्त्वपूर्ण सम्बन्ध भनेकै यौन सम्बन्ध हो भन्नेमा केन्द्रित छ । तर वर्तमान परिवेशमा भिभिन्न सामाजिक सञ्जाल लगायत पोर्न फिल्मको बढ्दो प्रभावले गर्दा यौन सम्बन्धको मिठासलाई कुल्चिएर बलात्कारका प्रकृति र समस्याबारे मनन गर्दा हामी जंगली युगतिर लम्किरहेका छौं भन्ने कुरालाई आलेखाले प्रस्ट्याएको छ । अश्लील चलचित्रहरूमा केटीलाई कुनै भावना नभाको सेक्स टोय जसरी प्रस्तुत गरिन्छ भने केटाहरूलाई उग्र र असभ्य । त्यो हेरेर मनोविज्ञान बनाएको कुनै युवाले यौन सम्बन्धप्रति कस्तो सोचाइ बनाउला भन्दै लेखिका राजनीतिक विकृतिको मुहान सफा गर्नुपर्ने सन्देशतर्फ लम्केकी छन् । ओमनाथ कडरिया,गोलधाप१, झापा"
मुलुकी संहिताको प्रभाव,"असोज १ गते प्रकाशित छाउघर अब बैठक कक्ष समाचार पढ्न पाउँदा खुसी लाग्यो । सायद हालै लागू भएको मुलुकी संहिताले नेपाली समाजमा सकारात्मक भूमिका खेलेको एक ज्वलन्त उदाहरण यो हो कि ? अछामतिरका चेलीहरूले युगौंदेखि अत्यन्त कष्टकर रूपमा भोग्दै आएका यो सामाजिक कुरीतिबाट मुक्ति पाउनुलाई सरकारी निकाय र यसको विरुद्ध विभिन्न अभियान चलाइरहेका संघसंस्थाहरूले अछाम मंगलसेनका बासिन्दाले चालेको यो उदाहरणीय कदमलाई स्वागत गर्नु बुद्धिमानी हुनेछ । त्यस क्षेत्रमा रहेका सबै छाउघरलाई विभिन्न प्रयास गरी बैठक कक्षमा परिणत गर्नसके ती अबोध चेलीहरूले त्यो नरकरूपी यातनाबाट मुक्ति पाउनेछन् । सबै नेपालीले यो प्रथाविरुद्ध आवाज उठाई मानवीय सेवालाई आत्मसात गर्नुपर्ने समय आएको छ । शिवलाल धिताल,बङ्लादी, लेकसाइड, पोखरा"
"व्यवस्था फेरियो, अवस्था उही","मधेसमा सबैभन्दा परिश्रमी दलित समुदाय कहिले साहुमहाजन हुने हो ? बसीखाने धनी वर्ग कहिलेसम्म साहुमहाजन भइरहने ? व्यवस्था फेरिए पनि मधेसको अवस्था फेरिएको छैन । कहिले फेरिने हो ? उत्पीडित वर्गको पक्षमा समाज कहिले उभिने हो ? उत्पीडनमा परेको वर्गले खोजेको वास्तविक समानता र अधिकार कहिल्यै पाएनन् । दलित समुदाय जहिले पनि समानताका लागि असमानताकै आगोमा जल्दै आए । जसको उदाहरण हुन्, राधाकृष्ण खंग । लोकतन्त्रमा अझै पनि किन राधाकृष्णहरू जन्मिरहेका छन् ? कसको कमजोरी हो ? सरकार, व्यक्ति वा व्यवस्था को ? मधेसी दलित समुदायको अवस्था कहिलेसम्म यस्तो रहिरहने हो ? मालिक, नोकर र साहुमहाजनको अवस्थाको अन्त्य कहिले हुने ? अब कुन व्यवस्थामा हुने हो ? यसको जवाफ राज्यसँग मधेसी दलित समुदायले खोजेको छ । दलित दमनका विरुद्ध राज्यसँग क्षतिपूर्ति सहित फरक कानुनी व्यवस्था खोजेका छन् । जहाँ कुनै पनि जातीय र धार्मिक विभेदको गन्ध देखिने छैन । राजेश विद्रोही,लहान, सिरहा"
"अरिंगाल, कर्याङकुरुङ र थकाइ","आफ्नो गोजीमा रहेको अरिंगालको गोलोलाई भाषणबाजी र चियागफमा रुमल्लिन दिनुभन्दा विकास निर्माणमा खटाएको भए नतिजा राम्रै निस्किन्थ्यो । भूकम्प पीडितका घर बन्थे होलान् । सडक, रेल, हवाई मैदान, सिंचाइ नहर, जलविद्युतका सञ्जाल बन्थे होलान् । विकसित देशका नागरिक बन्ने नेपालीहरूको सपना चाँडै पूरा हुन्थ्यो होला । फेरि प्रतिवाद र हमलाजस्ता शब्द आउँदा समय इतिहासतर्फ मोडिएन र ? हो, हामीसँग अरिंगालको जति पनि बुद्धि छैन । बुद्धि भएको भए त प्राकृतिक स्रोत र साधनको प्रयोग एकताबद्ध ढङ्गले गरी नेपाललाई विकसित राष्ट्र उहिल्यै बनाई सकिन्थ्यो होला नि !कर्याङकुरुङहरूले एकबद्व भएर लामो यात्रा गरे पनि के गर्नु मानिसले एकबद्व भएर लामो यात्रा गर्नै मान्दैनन् । पार्टीभित्र गुटउपगुट जन्माइहाल्छन् । कर्याङकुरुङ थाके पनि के गर्नु ? नमरुन्जेल आफूलाई युवा नेता भनेर नेतृत्व नथाक्ने पार्टीमा समय पर्खिनुको विकल्प छैन होला । अचम्म त यो छ कि कर्याङकुरुङ प्राकृतिक नियममा चल्छन्, मान्छेको नेतृत्व भने आफ्नोलागि आफैले नियम बनाउँछन् । प्राकृतिक रूपमा कर्याङकुरुङ र मान्छे दुबै थाक्छन् । कर्याङकुरुङले अभिनय गर्दैनन्, तर मान्छेले नथाकेको अभिनय गर्न सक्छन् । लोकतन्त्रमा नेतृत्वको थकाइको मूल्यांकन भने आवधिक निर्वाचनले गर्छ । जसको परिणाम आइसकेकै छ । सीताराम शिपखान, पाँचखाल, काभ्रे"
संविधानको जीवन्तता,"नयाँ प्रबन्ध नेपालको संविधानको धारा २७४ (१) ले नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुनेगरी यो संविधान संशोधन गर्न सकिने छैन भनेको छ । यो व्यवस्थाले नेपाल र नेपाली जनताको पक्षमा संसदको अधिकार नियन्त्रण गरेको छ । यो प्रावधान भएको उपधारालाई धारा २७४ (२) ले असंशोधनीय बनाएको छ । धारा २७५ (१) ले राष्ट्रिय महत्त्वको कुनै विषयमा जनमत संग्रहबाट निर्णय गर्न आवश्यक छ भनी संघीय संसदमा तत्काल कायम रहेका सम्पूर्ण सदस्य संख्याको दुई तिहाइ सदस्यको बहुमतबाट निर्णय भएमा त्यस्तो विषयमा जनमत संग्रहबाट निर्णय लिन सकिनेछ भनिएको छ । संवैधानिक शक्ति व्यवस्थापनका दृष्टिले धारा २७४ (१) र (२) संविधान भित्रका सबैभन्दा शक्तिशाली व्यवस्था हुन् । यसमा रहेको व्यवस्थालाई धारा २७५ (१) को जनमत संग्रहको व्यवस्थाले समेत हल्लाउन वा कमजोर पार्न वा परिवर्तन गर्न सक्दैन । संशोधनलाई संविधानको जीवन्ततासंँग व्याख्या गर्ने गरिन्छ । संविधान चिरकालसम्म बाँंच्न भोलिको पुस्ताको परिवर्तित राजनीतिक, सांस्कृतिक, आर्थिक वा शासकीय आकांक्षालाई आत्मसात गर्न सक्नुपर्छ भन्ने मान्यता स्थापित भइसकेको छ । अमेरिकाको संविधान २४० वर्षभन्दा लामो समयदेखि टिक्नुको पछाडि प्रावधानको लचकतालाई प्रमुख कारण मान्ने गरिन्छ । एउटै संवैधानिक प्रावधानको समयानुकूल व्याख्या अदालतले मात्र नभएर संसदले समेत गर्दै आएकाले एउटै संविधान जन्मकालदेखि आजसम्म जीवन्त रहनसकेको देखिन्छ । नेपालको संविधानको धारा २७४ (१) ले नेपालको भौगोलिक अस्तित्व र जनताको निर्णायक सार्वभौम अधिकारसँंग जोडिएका चार तत्त्वसँंग जोडिएका संवैधानिक प्रावधान बाहेक सबै विषय समयानुकूल जनआकांक्षा अनुसार संसदको दुई तिहाइ बहुमतबाट परिवर्तन हुनसक्ने प्रबन्ध गरेको छ । ती चार तत्त्व नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ता छन् । यिनको प्रतिकूल हुनेगरी संविधान संशोधन हुन नसक्ने संवैधानिक ग्यारेन्टी गरिनुको पछाडि देश र जनताको सार्वभौम अधिकारलाई अक्षुण्ण राख्ने चाहना प्रतिविम्बित भएको मान्न सकिन्छ । धारा २७४ (१) ले अपरिवर्तनीय मानेको मूलतत्त्व सार्वभौमसत्ता हो । सार्वभौमसत्ता शब्दको व्यापक अर्थ र महत्त्व छ । यसको शक्ति, गहिराइ र संवेदनशीलतालाई समात्नसके मुलुक र जनताको सम्मान र गौरव उठाउन सकिन्छ । कुनै देश र जनताको सार्वभौमसत्ताभित्र देशको भौगोलिक अखण्डता र स्वाधीनता समाहित हुन्छ । यसले कसैबाट (पराई) सञ्चालित नभएको देश सञ्चालन गर्ने आफ्नै सामथ्र्य र शक्ति वा अधिकारलाई जनाउंँछ । यो सर्वोच्च राजनीतिक अधिकार हो । यो राज्यको सर्वोच्च अधिकार हो, जसबाट राज्यका अन्य अंग वा निकायले अधिकार प्राप्त गर्छन् । बाह्य हस्तक्षेप वा निर्देशनबिना देशले आफ्नो आन्तरिक व्यवस्थापन र वैदेशिक सम्बन्धबारे निर्णय लिने अन्तर्राष्ट्रिय स्तरको स्वतन्त्र र स्वाधीन हैसियत रहन्छ । नेपाल देश र नेपाली जनताको यो सर्वशक्तिमान हैसियतलाई कुनै देश वा शक्तिले वा नेपाल भित्रबाट कसैको सामुहिक प्रयास, प्रभाव वा चाहनाबाट समेत चलाउन वा हल्लाउन वा परिवर्तन गर्न नसकिने ग्यारेन्टी यो धाराले गरेको छ । त्यसैले संविधानमा शब्द लेखेर मात्र पुग्दैन, त्यसको गहिराइलाई सम्मान गर्न सक्नुपर्छ । नेपाल र नेपाली जनताको सार्वभौम (निर्णायक र शक्तिशाली) हैसियतलाई तलमाथि पार्नेगरी संविधानको कुनै धारा परिवर्तन गर्न सकिँदैन भन्नुको अर्थ संविधानमा रहेको राजनीतिक स्वतन्त्रता, नागरिक स्वतन्त्रता, बालिग मताधिकार, आवधिक निर्वाचन लगायतका विषय अपरिवर्तनीय हुन् । भौगोलिक अखण्डता देशको सार्वभौमिकताभित्र पर्ने हुंँदाहुँदै अलग्गै लेखिनुको अर्थ नेपालको भौगोलिक अखण्डता वा समग्र एकताबद्ध भूभागलाई जतिसुकै ठूलो संसदीय बहुमतले समेत चलाउन, हल्लाउन वा परिवर्तन गर्न नसक्ने भनिएको हो । यो समग्र प्रावधानको निचोड अर्थ संसदका दुबै सदनको दुई तिहाइ बहुमतबाट वा सर्वसम्मतबाट पारित भए पनि नेपाल र नेपालीको सार्वभौमसत्ता, भौगोलिक अखण्डता र स्वाधीनतामा असर पुर्याउने कार्यलाई संवैधानिक मानिने छैन । भविष्यको गर्वमा रहेको कुनै राजनीतिक परिवर्तन वा भविष्यको पुस्तामा आउनसक्ने नयाँ आकांक्षालाई साकार गर्ने चाहनालाई समेट्न पटकपटक नयांँ संविधान जारी गर्नुपर्ने अन्त्यहीन यात्रालाई पूर्णविराम दिनेगरी धारा २७४ (१) र धारा २७५ (१) मा प्रबन्ध गरिएको छ । नेपालको भौगोलिक सीमाभित्र ठूलठूला राजनीतिक परिवर्तनलाई पचाउन सक्ने हैसियत यो संविधानले राखेको देखिनुलाई राम्रै उपलब्धि मान्न सकिन्छ । धारा २७५ (१) को जनमत संग्रह सम्बन्धी प्रावधानले समेत २७४ (१) को व्यवस्थालाई पूर्णता दिने वा सहयोग गर्नसक्ने हैसियत राखेको छ । जस्तो संविधानको कुनै व्यवस्थामा संशोधन वा परिवर्तन गर्नुपर्छ भनी चलिरहेको कुनै संवेदनशील बहसको विषयमा जनमत संग्रहबाट जनताको राय लिई संविधान संशोधन गरिए परिपक्व देखिनेछ । देशमा हिंसा वा अशान्ति मच्चिन सक्ने विषयको समेत समाधान निस्कन सक्छ । तर यो मार्गले धारा २७४ (१) मा रहेको देश र जनताको अस्तित्वसंँग जोडिएका अपरिवर्तनीय व्यवस्थालाई भने चलाउन नसक्नेतर्फ सबै सधंै द्विविधारहित हुन जरुरी छ ।लेखक वरिष्ठ अधिवक्ता हुन् ।"
घाउ नकोट्याऊ,"संविधानसभाबाट संविधान बनाउनुका मुख्य दुई उद्देश्य हुन्छन् । पहिलो, सामाजिक रूपान्तरण गर्नु । दोस्रो, देशलाई एकताको सूत्रमा बाँध्नु । आत्मामा हात राखेर प्रश्न गरौं, के नयाँ संविधानले हाम्रो समाजलाई एकताको सूत्रमा बाँध्न सफल भएको छ ? विचारणीय छ, संविधान दिवस एकथरीले उत्सवका रूपमा मनाउँछन्, अर्को पक्षले कालो दिनका रूपमा । संविधानबारे मनभेदको खाडल ठूलो छ । संविधानमा मैले हस्ताक्षर गर्न पाइनँ र मेरा घरपरिवार र कुटुम्वको रगतका छिटा परेका छन् । त्यो संविधान कार्यान्वयन गरौंला, तर आत्माले स्वीकार गर्न त्यति सजिलो छैन । असोज ३ गते जारी संविधानमा शत्रुधन पटेलको रगतको छिटा नपरेको भए सायद सर्वस्वीकार्य र शुभ हुन्थ्यो । हाम्रो परिवारको वार्षिकीमा कमसेकम उत्सव नमनाउने असल छिमेकीको समेत दायित्व हुन्छ । संविधान दिवसको उत्सव मनाई एउटा पक्षलाई गिज्याएर वा मानमर्दन गरेर समाजलाई ध्रुवीकृत नगर्दै राम्रो । संविधान दिवस मनाउनु सुकिसकेको घाउलाई नङले कोट्याएर रगताम्य पार्नुजस्तै देखियो । पछिल्ला तीन वर्षले देखाएका छन्, संविधानले ठूलो संरचनात्मक र सामाजिक रूपान्तरण गर्नसकेको छैन । राज्यको मौलिक चरित्रमा तात्त्विक रूपान्तरण हुनसकेको छैन । हो, प्रदेशको नयाँ संरचनाले जनतामा थोरै भए पनि आशा जगाएको छ । केन्द्रीयतावादीहरू प्रदेशलाई कमजोर बनाई संघीयता विफल बनाउने ताकमा छन् । केन्द्रमा प्रदेशलाई अधिकारविहीन बनाएर कमजोर पार्ने भष्मासुर प्रवृत्ति हावी छ । संविधानमा संघीय लोकतान्त्रिक गणतन्त्रलाई मूल सिद्धान्तका रूपमा अङ्गीकार गर्नु सकारात्मक छ । मौलिक हक र राज्यका नीति निर्देशक सिद्धान्तको विषयवस्तुमा समस्या छैन । यी दुई विषयवस्तु (अध्याय) अति प्रगतिशील छन् । कतिपय मौलिक हकहरू महत्त्वाकांक्षी छन् ।संविधान संघीयताको मर्म अर्थात् प्रदेशलाई कमजोर बनाउने नियतले लेखिएको हो । गान्धीको स्वराज ग्राम पञ्चायतको भावनालाई स्थानीय तहको संरचनामा समेट्न खोजिएको भए पनि प्रदेशलाई नियतवश संवैधानिक हिसाबले कमजोर बनाइएको छ । प्रदेशको एकल अनुसूचीमा रहेका अधिकार पनि साझा र संघ र स्थानीयको सूचीमा परेका छन् । सूचीमा रहेका अधिकार दिमाग खलबल्याउने खालका छन् । विरलै विद्वानले यी अधिकारबीच भिन्नता छुट्याउन सक्छन् । कुनै अमूक नेतालाई संघीयता मन पर्दैन होला । व्यक्तिगत रुचि र अरुचिको विषय अब रहेन । देशलाई एकताको सूत्रमा बाँध्ने अब एकमात्र धागो संघीयता हो । जति खुलापनका साथ संघीयता कार्यान्वयन हुन्छ, परिस्थिति त्यति सहज हुन्छ । जति कडापन गर्यो, चँुडिने सम्भावना त्यति रहन्छ । हो, कोअपरेटिभ संघीयताले केन्द्रलाई बलियो बनाउँछ, तर प्रदेशलाई कमजोर बनाउँदैन । प्रदेशलाई कमजोर बनाउने नियतका साथ केन्द्र र स्थानीयलाई बढी अधिकार दिइयो ।संविधानको प्रस्तावनामा जनआन्दोलन, सशस्त्र संघर्ष आदि शब्दावली परे, तर संघीयताको जननी मानिएको मधेस आन्दोलन पर्न सकेन । समानुपातिक समावेशितालाई कुरूप बनाइएको छ । जनसङ्ख्याको अनुपातमा सदैव बढी प्रतिनिधित्व रहेको खसआर्यलाई समेत आरक्षण दिइएको छ । सबैलाई आरक्षण दिनु सीमान्तकृतलाई आरक्षण नदिनु हो । एउटा बाहेक ६ वटा प्रदेशको राजनीतिमा खसआर्यकै दबदबा रहनेगरी सीमांकन गरियो । राजनीतिक मुद्दा बाहेक यो संविधानमा यति धेरै प्राविधिक र सैद्धान्तिक अन्तरविरोध छन् कि तिनले नै संविधान खाइदिने अवस्था छ । संविधानको कठोरता संविधान संशोधन खासगरी प्रदेशको सीमा परिवर्तनको विषयमा देखिन्छ । कुनै प्रदेशको सीमा परिवर्तन गर्नुपर्यो भने बहुमत प्रदेश अर्थात कम्तीमा चारवटा प्रदेशसभाको सहमति चाहिन्छ । भोलि प्रदेशको सीमा परिवर्तन गरी द्वन्द्व व्यवस्थापन गर्ने अवस्था आयो भने संविधान बाधक बन्छ । महिलालाई अंश र वंशको अधिकार दिएको भनिए पनि महिला र पुरुषबीच वंशको आधारमा विभेद गरिएकै छ । नेपाली केटाले जुनसुकै विदेशीलाई बिहे गरे उसका छोराछोरीले वंशजको नागरिकता प्राप्त गर्न सक्छन् । तर नेपाली केटीले विदेशीलाई बिहे गरे उसका छोराछोरीले अङ्गीकृत नागरिकतामात्र पाउँछन् । अङ्गीकृत नागरिकलाई राष्ट्रपति, प्रधानमन्त्री, सभामुख बनाउनु हुँदैन भन्ने तर्कसंग सहमत हुन सकिएला । तर केन्द्रीय मन्त्री भइसकेकी सीतादेवी यादवलाई अङ्गीकृत नागरिक भएकै आधारमा प्रदेशको मुख्यमन्त्री वा सभामुख हुन नसक्नेगरी बन्देज लगाउनु कतिको जायज हो ? गृहमन्त्री, रक्षामन्त्री हुनपाउने तर प्रहरी प्रमुख, सेना प्रमुखजस्ता कैयौं पदमा जान नपाउनेगरी लगाइएको बन्देज कुन संवैधानिक सिद्धान्तलाई टेकेर लगाइएको हो ? स्थानीय तहलाई दिएको अधिकारमा समस्या छैन । तर स्थानीय तहमा दिएको शक्ति प्रयोगलाई अनुगमन गर्ने अधिकार प्रदेशलाई दिएको भए यसरी अत्यधिक करको मार र अनियमितताको भार देशले भोग्नु पर्दैनथ्यो । प्रदेशलाई छुट्टिन सक्ने अधिकार बाहेक अन्य अधिकार दिन डराउनु पर्दैन । प्रशासनिक विकेन्द्रीकरणका लागि डराउनु पर्दैन । त्यसो भए संविधान कसले बिगार्यो ? कानुन पृष्ठभूमि भएका ठूला दलका संविधानसभा सदस्यहरूले नै बिगारे । न उनीहरू संविधानकै ज्ञाता थिए, नत उनीहरूसँग राजनीतिक पृष्ठभूमि थियो । राजनीतिले दूरदृष्टि राख्न सिकाउँछ, संविधानको गहिरो ज्ञानले सैद्धान्तिक पाटो । नेपालको संविधान निर्माण प्रक्रियामा यी दुइटै ज्ञान र पृष्ठभूमि नभएका कानुनचीहरू हावी भए । उनीहरूले आफूलाई परम्परागत सामाजिक पृष्ठपोषक राजनीतिक आदेशपालकको भूमिकामा सीमित राखे, जसले गर्दा लामो बलिदानी संघर्षको प्रतिफलस्वरुप बनाइएको संविधान संविधानवादको कसीमा उभिन सकेन । नेताहरूले छलकपट र आफ्नो सामाजिक पृष्ठभूमिको भार संविधानलाई बोकाइदिए । अहिले ती नेताहरू चोखिने प्रयास गरिरहेका छन् । अहिले प्रदेशहरूले राजनीतिक माग राखेका छैनन्, प्रशासनिक स्वायत्ततामात्र खोजिरहेका छन् । तर प्रदेशहरूलाई प्रशासनिक स्वायत्तता दिन पनि केन्द्रले कञ्जुस्याइँ गरिरहेको छ । सन् १९४६ मे १६ मा भारतको तत्कालीन मन्त्रिपरिषदले गरेको एउटा निर्णयमा भनिएको थियो भारतलाई भारतको सार्वभौम सत्ताभित्रै तीन भागमा बाँड्ने, एउटा पुरै हिन्दु जनसंख्या भएको, अर्को पुरै मुस्लिम जनसंख्या भएको र तेस्रो हिन्दुमुस्लिम आधाआधा भएको । सो निर्णयलाई जिन्नाहको मुस्लिम लिगले पनि स्वीकार गर्यो । किनभने मुस्लिम बाहुल्य इलाका (अहिले पाकिस्तान) अन्तत: भारतबाट छुट्टिन्छ भन्ने उसलाई थाहा थियो । भारतको संविधानसभाको केन्द्रीय शक्ति समितिको विपक्षमा नेहरूले प्रदेशलाई अधिकारविहीन बनाउने प्रतिवेदन दिए, तब ३ जून १९४७ मा लर्ड माउन्टवेटनले भारतलाई दुई कित्तामा विभाजित गरिदिए । त्यतिबेला सायद भारतीय कांग्रेसका नेताहरूले जिन्नाहलाई समेटेको भए भारतको नक्सा अहिले भिन्नै हुन्थ्यो होला । राज्य भनेको अभिभावकत्वको भूमिकामा हुनुपर्छ । तिम्रो परिवारको वार्षिकीमा उत्सव मनाऊ भनी मधेसको मध्यमार्गी धारलाई नङ्ग्याउनु उपयुक्त होइन । संविधान संशोधन गरेर त्यसमा मधेसीको हस्ताक्षर समेटेर स्वामित्व ग्रहण गरेको दिनलाई साझा र सर्वस्वीकार्य संविधान दिवस घोषणा गरेमात्र राष्ट्रिय एकताको जग मजबुत हुनसक्छ । लेखक प्रदेश नं २ का मुख्य न्यायाधिवक्ता हुन् ।"
निर्मलाको आत्मालाई शान्ति,"नागरिकले आफ्नो कर्तव्य र दायित्वबाट पन्छिन मिल्दैन । किशोरावस्थामा पुगेका छोराछोरी के गर्दैछन् ? कस्तो संगत गरिरहेका छन् ? उनीहरूको क्रियाकलापमा कस्तो परिवर्तन आइरहेको छ ? जानकारी राख्नु प्रत्येक अभिभावकको कर्तव्य र दायित्व हुन्छ । आफ्ना छोराछोरीसँग मित्रवत् व्यवहार गर्दै सही मार्गमा हिँंड्न मद्दत घरपरिवारका सदस्यले गर्नु पर्छ । शारीरिक, मानसिक परिवर्तनका कारण उनीहरू जीवन र जगतका धेरै कुराप्रति जिज्ञासु हुन्छन् । यी जिज्ञासालाई स्वाभाविक रूपमा लिएर प्रत्यक्षअप्रत्यक्ष रूपमा अभिभावकले मेटाइदिनु आवश्यक छ । निर्मलाको हत्याले स्वतन्त्र नागरिकले सडक तताएका छन् । सरकारको गैरजिम्मेवारीप्रति खबरदारी गरेका छन् । अब अरु निर्मलाहरूप्रति कति सचेत छन्, आम नागरिक । गृह प्रशासन यतिन्जेलसम्म के गर्दैछ ? बालिका, महिला दिनानुदिन बलात्कार, हत्या, हिंसामा परिरहेका छन् । यी घटना नियन्त्रण गर्ने रणनीति बनाउनु र त्यसलाई कार्यान्वयन तत्काल गर्नुको सट्टा उल्टो मूकदर्शक बनेर बसेको भान हुन्छ । सरकारबाट गठित उच्चस्तरीय छानबिन समितिका सदस्य वीरेन्द्र केसीले किन आफ्नो ज्यानको सुरक्षा माग गरे ? उनको भनाइ छ निर्मलाको आत्माले शान्ति नपाउने अवस्था देखेपछि राजीनामा दिएँ । यसको अर्थ के हो ? निर्मलाको हत्यारा को हो ? स्वयं निर्मलाका बाबु यज्ञराजको भनाइ छ छोरीको हत्याराको प्रमाण छोपछाप पार्ने र वास्तविक अपराधीलाई सजाय मिल्ने कुरामा आशा मरिसकेको छ । किन आम नागरिकको सरकारी सुरक्षाप्रति यति धेरै निराशा ?सरकारले उनको जीवनको सुरक्षाको प्रत्याभूति दिएर उनीमार्फत सत्य कुरा बाहिर ल्याउनु पर्छ । वास्तविक अपराधीको पहिचान गरेर कुकर्मको सजाय दिने वातावरण सिर्जना गर्नु सरकारको कर्तव्य र दायित्व दुवै हो । यो कुराबाट पछि नहटोस्, सरकार । अरु निर्मलाहरूको यस्तो नृशंस हत्या नहोस् ।"
दलितलाई खोइ ?,"रुपबहादुर सुनार, अमर बिके"
चित्रकलामा फयुजन पुस्ता,"काठमाडौं  उनको पहिलो सिकाइ पौभा लेखन थियो । निश्चित दर्शनमा बाँधिएर कलाकार समुद्रमान सिंह श्रेष्ठले थुप्रै परम्परागत चित्र बनाए । अचेल कन्टेम्पररी (समसामयिक) कला सिर्जना गर्छन् । उनी परम्परागत सिकाइबाट विमुख भने छैनन् ।क्यानभासमा विचार मात्र समुद्रमानको हुन्छ, त्यसलाई अभिव्यक्त गर्ने आकृतिहरू भने पौभाबाट सापटी लिएकै हुन्छन् । उनले कन्टेम्पररी आर्टमा परम्परागत मोटिभ्स प्रयोग गरेर चित्र बनाउने शैली अपनाउँदै आएका छन् । उनकै भाषामा भन्ने हो भने, यस्तो चित्रलाई थाङकापौभा फयुजन कन्टेम्पररी आर्ट भनिन्छ । परम्परागत पौभा कला सिकेरै आधुनिक कलातिर लम्किएका उनलेले दुवै सिकाइलाई फयुजन शैलीमा ढालेका हुन् । दुई वर्षअघि उनले पहिलो पटक एकल प्रदर्शनी गर्दा पौभा बुट्टामा कन्टेम्पररी विचार मिसाएका चित्र राखेका थिए । उनको कामलाई दर्शकले दुई प्रकार मूल्यांकन गरे । केहीले औधि मन पराए, केहीले आलोचना पनि गरे । त्यसपछि परम्परागत पौभा कोर्ने उनी फयुजन कन्टेम्पररी आर्ट गर्न थाले ।धेरैले नौलो काम भनेर प्रशंसा गर्छन्, उनले भने, केहीले चाहिँ परम्परा तोडमोड भयो भन्दै गुनासो गर्छन् ।समुद्रमान भने यी दुवै मिश्रित प्रतिक्रियालाई सकारात्मक रूपमा लिएर काममै निरन्तर छन् । परम्परामा बाँधिएर सिर्जना गर्दा आफ्नो सिर्जनात्मक पक्ष कमजोर हुने उनको अनुभव छ । उनका अनुसार, खास गरी पौभा चित्र निश्चित दर्शनमा आधारित भएर कोर्नुपर्छ । तर, धेरैजसो आधुनिक चित्रकारहरू आफ्नो सिर्जनशीलता प्रकट गर्न निश्चित दर्शन र विचारको घेराबाहिर निस्किन खोज्छन् । हरेकले आआफ्नो रंग, रेखा र भावमार्फत आफूलाई व्यक्त गर्छन् । अनि परम्परा र आधुनिकता मिसिएको फयुजन आर्ट तयार हुन्छ । उनीचाहिँ पौभाको दर्शन नमारीकन नै त्यसैमा मौलिक बुट्टा मिसाएर काम गर्छन् । परम्परागत कलाका नयाँ इलिमेन्ट र मोटिभ्स मिसाएर कला सिर्जना गर्नेहरूमा समुद्रमानसँगै रोशन प्रधान, मुकेश श्रेष्ठ, सुनील सिग्देल, लालकाजी लामा, प्रमिला परियार लगायत पर्छन् ।रोशनले कन्टेम्पररी आर्टमा पौभाका मोटिभ्स मिसाउनुको कारण आफ्नो सिर्जनामा नेपालीपन झल्काउनु रहेको बताए । कन्टेम्पररी आर्ट सबै मुलुकको उस्तै देखिन्छ । खास गरी विदेशी मुलुकमा कला प्रदर्शनी गर्दा नेपाली कन्टेम्पररी कलालाई कसरी फरक देखाउने भन्ने प्रश्नको उत्तर खोज्ने प्रयास उनले गरेका हुन् । उनी आफ्ना प्राय: सिर्जनामा पौभा मोटिभ्स मिसाउने गर्छन् । भारतको कोलकातामा चित्र प्रदर्शनी गर्दा आफ्नो पौभा फयुटन कन्टेम्पररी आर्ट धेरैले मन पराएको रोशनले सुनाए । त्यसपछि झन् यो शैलीमा काम गर्ने उत्प्रेरणा मिल्यो, उनले भने, परम्परागत कलाको महत्त्व बुझाउन पनि कन्टेम्पररीमा ढाल्नु उचित हुने रहेछ । चित्रकला पढाउँदैसमेत आएका उनले युवा पुस्ताले फयुजन क्रिएसन मन पराउने दाबी पनि गरे । पुस्ताअनुसार कला रूपान्तरण हुनुपर्छ, उनले भने । चित्रकार लालकाजी लामा थाङका बनाउँदै हुर्किए । गुम्बामा वाल पेन्टिङ गर्नेदेखि पूजाका लागि थाङका चित्र लेख्नेसम्मको अनुभव पनि छ उनीसँग । थाङका कला एक प्रकारले उनको पुख्र्यौली कला अनुभवको हस्तान्तरण पनि थियो । कलाको दायरा फराकिलो बनाउन उनी भने परम्परामै सीमित हुन चाहेनन् । समसामयिक विषयमा चित्र कोर्दा उनका रेखाहरू प्राय: थाङकाबाटै प्रभावित हुन्छन् । आफ्नो पहिचानलाई कन्टेम्पररी विषयमा ढाल्न आधुनिक चित्र पनि थाङका आकृति उतार्ने गरेको उनले बताए ।चित्रकार प्रमिला परियारले यसै वर्ष एकल चित्रकला प्रदर्शनी गरिन् । उनका सबै चित्रमा फरक विचार थिए, बुट्टाहरू भने थाङकाबाटै प्रभावित । उनका अनुसार आधुनिकता एक्लै आएको हुँदैन, यसपछाडि प्राचीन सभ्यता जोडिन्छ । समयको यी दुवै प्रभावलाई विचारमा मिसाएर क्यानभासमा उतार्ने उनको उद्देश्य थाङका बुट्टा र रेखाले पूरा गरिदिएको छ ।थाङका बुट्टा कपी गर्न पनि निकै अध्ययन गर्नुपर्यो, उनले भनिन्, यी आकृतिले कताकता आफ्नोपन महसुस गराएको पाएँ । लामो समयदेखि पौभा चित्रकलामा सक्रिय दीपक जोशीका अनुसार पछिल्लो युवा पुस्ता थाङका वा पौभा कलाबाट निकै प्रभावित भएका छन् । तर, उनीहरू हुबहु दर्शनमा बाँधिएका भने छैनन् । आफ्नो मनोभाव पोख्न उनीहरूले थाङका र पौभाको प्रभाव ग्रहण गर्नु ठीकै हो । तर, बुट्टा लेखिएकै भरमा त्यो कलालाई परम्परागत भन्न चाहिँ नमिल्ने दीपकले बताए ।कला जनचाहनाअनुसार जोडिएर आउने विषय हो, उनले भने, परम्परागत कलाको सौन्दर्य विस्तार गर्न फयुजन आर्टले निकै ठूलो भूमिका खेलेको हुन्छ ।"
जोडी बनेर आए विपिननम्रता,"काठमाडौं सानो संसार बाट डेब्यु गरेपछि नम्रता श्रेष्ठ रोमान्टिक हिरोइनका रूपमा बढी रुचाइन् । विपिन कार्की भने फुटकर भूमिकामा गरेको अभिनयकै दमले माथि आए । पछि पशुपति प्रसाद को भस्मे डन र जात्रा को फणिन्द्रको भूमिकाले उनलाई जीवन दिए । फिल्मपिच्छे फरक शैली र अभिनय पस्कन सिपालु विपिन खासगरी अलग धारका फिल्ममा काम गर्न रुचाउँछन् । व्यावसायिक र आर्ट फिल्मका दुई छुट्टाछुट्टै उम्दा कलाकारलाई निर्देशक दिनेश राउतले आफ्नो फिल्म प्रसाद मा जोडी बनाएर कास्टिङ गरिदिए । यति बेला यही जोडी अभिनीत फिल्मको पहिलो लिरिकल भिडियो सार्वजनिक भएको छ । लै लै बोलको उक्त गीतमा फिल्मका दृश्य समेटिएका छन् । नि:सन्तान दम्पतीबीच आउने प्रेमको आरोहअवरोहलाई समेट्ने प्रयास गरिएको प्रसाद को पटकथा, संवाद सुशील पौडेलले लेखेका हुन् । गीतमा प्रयोग गरिएका दृश्यमा विपिन र नम्रतालाई निम्न मध्यमवर्गीय दम्पतीका रूपमा देख्न सकिन्छ । केतन क्षत्रीको गायकी रहेको उक्त गीत गणेश शाहीले लेखेका हुन् । सुवास भुसालको संगीत तथा उदयराज पौडेलको एरेन्जमेन्ट रहेको गीतले समग्र फिल्मको कथा मर्मलाई समेट्न खोजेको निर्देशक राउतले बताए । दृश्यमा निश्चल बस्नेत पनि समेटिएका छन् भने विपिन र नम्रता कपडा सिउने पेसासँग आबद्ध भएको देखिन्छ । सुवास थापाको निर्माण रहेको प्रसाद मा राजेश श्रेष्ठको छायांकन रहेको छ । शिव विकको नृत्य निर्देशन रहेको फिल्ममा हिमाल केसीको एक्सन र उत्तम न्यौपानेको साउन्ड डिजाइन रहेको छ । नम्रता र विपिनको जोडीलाई हलमा भने मंसिर २१ देखि हेर्न पाइने भएको छ ।"
घर फिरे मदनकृष्ण,"काठमाडौं पार्किन्सन रोगले च्यापेपछि अस्पताल भर्ना भएका अभिनेता मदनकृष्ण श्रेष्ठ सफल शल्यक्रियापछि मंगलबार घर फिरेका छन् । माइतीघरस्थित अन्नपूर्ण न्युरो अस्पतालमा भर्ना भएका उनको बिहीबार शल्यक्रिया गरिएको थियो । नौ वर्षदेखि पार्किन्सनबाट पीडित श्रेष्ठको चार वर्षदेखि दिमागको दाहिनेतर्फको भागमा बढी समस्या भएकाले देब्रेपट्टि शल्यक्रिया गरिएको अस्पतालले जनाएको छ । दिमागको दाहिने भागमा समस्या देखिएमा देब्रेपट्टि शल्यक्रिया गर्नुपर्ने हुन्छ । उक्त शल्यक्रिया सो अस्पतालमा पहिलो पटक गरिएको हो । श्रेष्ठको शल्यक्रियापछि सो सेवालाई नियमित रूपमा सञ्चालन गर्ने अस्पतालले जनाएको छ । अभिनेता श्रेष्ठको देब्रेपट्टि पनि समस्या देखिन थालेकोले नयाँ ठाउँमा पुन: तार राखी पुरानै पेसमेकरमा जडान गरिएको अस्पतालले जनाएको छ । अभिनेता श्रेष्ठले सफल शल्यक्रियापछि घर फिरेको बताएका छन् । करिब चार वर्षअघि ब्रेनको बायाँतिर चिप्स राखेको थिएँ । अब दायाँ साइडमा पनि मुभमेन्ट डिसअर्डर रोक्नका लागि राख्नुपर्ने भयो, अभिनेता श्रेष्ठले आफ्नो फेसबुक पेजमा लेखेका छन्, अप्रेसन सम्पन्न भयो । अब म हिजोअस्तिभन्दा काम गर्न सक्षम भएको छु ।"
देवी नाचको उमंग,"काठमाडौं  किलाघ: टोलका ४६ वर्षीय बद्री महर्जन जागिरे हुन् । ट्राभल एजेन्सीमा काम गर्ने उनी प्राय: पर्यटक घुमाउन उपत्यकाबाहिर गइरहन्छन् । जति व्यस्त भए पनि उनी मंगलबार सुरु दी प्याखं (देवी नाच) मा भैरव देवगणको रूपमा सहभागी भए ।दैवी शक्तिको कारणले हो कि कुन्नि जात्राका बेला प्रत्येक वर्ष फुर्सद मिल्ने गरेको छ, इन्द्रजात्राको अवसरमा नचाइने नाचमा सहभागिताबारे उनले भने, अरू बेला अफिसबाट छुट्टी पाउन अत्यन्त गाह्रो छ । मैले भैरव भएर नृत्य गरेको २७ वर्ष बितिसकेको छ । सोही टोलका ३३ वर्षीय गरिबनाथ महर्जन पानी उद्योगका व्यवस्थापक हुन् । उनलाई दैनिक उपत्यकामा वितरण गरेको पानी र कर्मचारीको कामको हिसाबकिताब राख्नुपर्ने हुन्छ । नाचका बेला भने फुर्सद निकाल्ने गरेको उनले सुनाए । कुमारी भएर नृत्य गर्ने उनी आफू मात्र होइन, अरूलाई पनि धर्म, संस्कृति जोगाउनुपर्छ भनेर सचेत गराउने व्यक्ति हुन् । भने, नाचमा सहभागी भएर केही आम्दानी छैन । उल्टो आफ्नो खर्च हुन्छ ।त्यस्तै, बाबुराजा महर्जन निजामती कर्मचारी हुन् । निर्वाचन आयुक्तको गाडी चालक उनी पनि अहिले बिदामा बसेका छन् । उनीहरूजस्तै नाचमा सहभागी सातै जनाले जात्राका बेला सजिलै छुट्टी मिल्ने गरेका बताएका छन् । यसलाई उनीहरूले भगवान्को कृपा ठानेका छन् ।जात्रा १० दिन चल्ने गर्छ । नाच सञ्चालन गर्न सोमबार भाद्र शुक्ल अष्टमी कन्या संक्रान्तिमा गुठियार मिलेर तान्त्रिक विधिपूर्वक नाथ गुरुको पूजा गरेका थिए । गुठियारका अनुसार नाच १६ चरणमा मञ्चन गरिन्छ । अब दोस्रो पटक भाद्र शुक्ल द्वादशीमा (असोज ५) लिङ्गो उठाउने दिन हनुमानढोका, इन्द्रजात्रामा जैसीदेगल, भाद्र शुक्ल पूर्णिमामा मरुटोलमा नचाइन्छ । अन्तिम दिन नानिचा या:कोमा नचाएपछि जात्रा समापन हुन्छ ।२५ वर्षअघिसम्म किलाघ: टोलबाट दुइटा नाच निस्किन्थे । अहिले ख: प्यांख लोप भइसकेको छ । दी प्यांख नाचका गुठियार नरेन्द्र महर्जनले भने, नाचमा सहभागी गुठियार आफैंले गरगहना, पोसाक, मुकुटमा लगाइने पंखा, ककचाजस्ता सुगन्धित फूल किन्नुपर्ने बाध्यता छ । नाच देखाउन एक महिनासम्म बेलुका अभ्यास पनि आफ्नै खर्चमा गर्नुपर्छ ।नाचमा परम्परागत राग गीत गाउनुपर्छ । राग गाउन सिक्न निकै कठिन छ । सिकिसकेपछि पनि निरन्तरता दिन गाह्रो छ । यस कारणले युवा पुुस्ताको नाचप्रति आकर्षण घट्दै गएको उनको भनाइ छ । नाचलाई राष्ट्रिय सम्पत्तिको रूपमा लिएर सरकारले नै संरक्षण गर्नतर्फ ध्यान दिनुपर्छ, उनले भने ।नाचमा भैरव, कुमारी, चण्डी, दैत्य, कव:, बेता, ख्या देवगण हुन्छन् । सात प्रकारका बाजा बजाइन्छन् । सातैवटा डबलीमा नृत्य गराइन्छ । नाच मनले हेरेमा मनोकामना पूरा हुने जनविश्वास छ ।इन्द्रजात्रामा नचाइने पुलुकिसि (इन्द्रको वाहन ऐरावत) नाच गर्न तयारी पूरा भएको छ । विशेष किसिमको बाँसबाट हात्ती बनाइएको छ । हात्तीको मुकुट मर्मत गर्न चित्रकारकहाँ पठाइसकेको पुलुकिसि नाचका गुठियार कबिन्द्र महर्जनले बताए ।नाच देखाउन अब लिङ्गो ठडयाउने दिनको पर्खाइमा छौं, उनले भने ।देवी नाच सात दिनसम्म चल्छ । हलचोकस्थित आकाश भैरवमा चण्डी कुमार र कुमारीको नाचका लागि पनि तयारी पूरा भएको तेजबहादुर चित्रकारले बताए । भाद्र शुक्ल प्रतिपदा (कुशेऔंसीको भोलिपल्ट) विधिवत् पूजा गरेर मुकुट रंगरोगन गर्न चित्रकारको मांसगल्लीस्थित घरमा पुर्याइएको थियो । अब भाद्र शुक्ल एकादशी असोज ४ मा हलचोकस्थित आकाशभैरवको आँगनघरमा विधिपूर्वक पूजा गरिन्छ । र, भोलिपल्ट द्वादशीमा नरदेवी टोलमा ल्याई जात्रा प्रारम्भ गरिन्छ ।जात्रा असोज ५ गते हनुमानढोका दरबार क्षेत्रमा कालभैरवको मूर्तिअगाडि लिंगो (योसी) ठडयाएसँगै विधिवत् सुरु हुन्छ । योसी ठडयाउने साइत यसपालि बिहान ८ बजेर ५ मिनेटमा छ । इन्द्रजात्राको मुख्य दिन भाद्र शुक्ल चतुर्दशीमा विशेष समारोहमा जीवित देवीका रूपमा रहेकी कुमारी, दुई बालकलाई गणेश र भैरवका रूपमा बेग्लाबेग्लै रथमा राखी हनुमानढोका दरबारको दक्षिण पर्ने तल्लो टोलहरूको परिक्रमा गराइन्छ ।त्यसको भोलिपल्ट दरबारको उत्तरतिर पर्ने माथिल्ला टोलहरू र असोज १२ गते अन्तिम दिन नानिचा: या: भनी वसन्तपुरदेखि विभिन्न भाग हुँदै फेरि वसन्तपुर पुर्याइन्छ ।त्यसै रात इन्द्रध्वजा फहराइएको लिङ्गो ढालेर वाग्मतीमा सेलाएपछि इन्द्रोत्सव समाप्त हुनेछ । र, बद्री महर्जनहरू पुन: जागिरमा फर्किनेछन् ।"
कौरामाथि बुकी फूल,"काठमाडौं गायक दुर्गा गुरुङ र गायिका केशु गुरुङ कौरा गीत बुकी फूल सहित आएका छन् ।राजधानीमा मंगलबार संगीतकार नारायण रायमाझी, सञ्चारकर्मी विदुर गिरीलगायतले भिडियो सार्वजनिक गरे । रेशम गुरुङ र गायिका केशुकै शब्द रहेको गीतको लय रेशमकै रहेको छ । गुरुङ संस्कृति र जीवनशैली समेटिएको भिडियो तनहुँको बन्दीपुर धरमपानीमा खिचिएको हो । आधुनिकीकरणले परम्परागत कला तथा संस्कृतिमाथि हस्तक्षेप गरिरहेको बेला कौरा संस्कृति जोगाउन पनि म्युजिक भिडियो बनाइएको गायक गुरुङले बताए । रायमाझीले पनि लोक संस्कृतिको जर्गेना गर्न कलाकर्मीहरू लाग्नुपर्ने सुझाए । पर्सन गुरुङले निर्देशन गरेको भिडियोमा विष्णु थापा, टेक गुरुङ, चाउ बि गुरुङ, टार्जन गुरुङलगायतले अभिनय गरेका छन् ।"
इमेज अवार्डको मनोनयन,"काठमाडौं इमेज अवार्ड २० औं संस्करण यही असोज २० गते राजधानीमा हुँदै छ । सोमबार राजधानीमा गीत, संगीत, रचना, म्युजिक भिडियो र पब्लिक च्वाइस अवार्ड समूह गरी १८ विधाका उत्कृष्ट ५५ मनोनयन सार्वजनिक गरिएको छ । यस पटक २०७४ असार १ गतेदेखि २०७५ जेठ मसान्तसम्म सार्वजनिक भई दर्ता भएका नेपाली गीत र म्युजिक भिडियोलाई मनोनयनमा समावेश गरिएको जनाइएको छ । यस पटक पनि पब्लिक च्वाइस अवार्डका लागि एसएमएस भोटिङ खुला गरिएको छ । यसका साथै गीत संगीत क्षेत्रमा उल्लेखनीय योगदान पुर्याएका संगीतकार प्रकाश गुरुङलाई लाइफ टाइम अचिभमेन्ट अवार्ड दिइने भएको छ । यसैगरी ऊर्जा क्षेत्रमा विशिष्ट योगदान पुर्याएबापत नेपाल विद्युत् प्राधिकरणका कार्यकारी निर्देशक कुलमान घिसिङलाई पर्सनालिटी अफ द इयर विशेष सम्मान प्रदान गर्न लागेको आयोजकले जनाएको छ । अवार्ड समारोह राजधानीको सोल्टी होटलमा हुनेछ ।"
पौडेलका दुई कृति,"काठमाडौं कुलराज पौडेल (रूपक) का स्वर्गको कार्यशाला र सार्वभौम नीति पुस्तक मंगलबार राजधानीमा लोकार्पण गरिए । कुञ्ज थिएटरमा पूर्व प्रधानमन्त्री माधवकुमार नेपाल र वाङमय शताब्दीपुरुष सत्यमोहन जोशीले सार्वजनिक गरे । पूर्व प्रधानमन्त्री नेपालले मानवजातिलाई नेपाली ज्ञान, सिद्धान्त र प्रयोगको बाटो देखाउन कृति सफल रहेको दाबी गरे । सार्वभौम ज्ञान हरेक राजनैतिक सीमा, जाति र धर्मभन्दा माथि रहेको उनले बताए । जोशीले पौडेलको कृतिमा समेटिएको सार्वभौम ज्ञानका पाँचै खण्ड निकै गहन रहेको दाबी गर्दै यसलाई अंग्रेजीमा अनुवाद गरी विश्वभर लैजान सकिने बताए । पुस्तकमाथि रामप्रसाद दाहाललगायतले टिप्पणी गरे ।"
सिरियाले खसाल्यो रूसी जहाज,"मस्को (एपी) रूसले आफ्नो एक जासुसी विमानलाई सिरियाले क्षेप्यास्त्र प्रहार गरी भूमध्यसागरीय क्षेत्रमा खसालेको जनाएको छ । आक्रमणपछि विमानमा सवार सबै १५ को मृत्यु भएको छ । यद्यपि, रूसले भने उक्त घटना हुनुमा इजरायल दोषी रहेको जनाएको छ । रूसी रक्षा मन्त्रालयले इजरायलले आफ्नो देशको जहाजलाई सिरियाको हवाई आक्रमणबाट बच्न कवचका रूपमा प्रयोग गरेको छ । रूसी रक्षा मन्त्रालयले जहाजका सबैको मृत्यु भएको पुष्टि गर्दै भनेको छ रूससँग जवाफी कारबाहीको पूर्ण अधिकार छ ।"
चिनियाँ सामानमा अमेरिकी कर,"वासिङ्टन (बीबीसी) अमेरिकाले चीनसँगको व्यापार युद्धलाई झनै चर्काउने संकेत गर्दै २०० अर्ब अमेरिकी डलर बराबरको चिनियाँ सामानमा नयाँ कर लागउने घोषणा गरेको छ । हालसम्मकै ठूलो परिमाणका सामानमा लगाइएको अमेरिकी कर आगामी सेप्टेम्बर २४ देखि कार्यान्वयनमा आउनेछ । नयाँ कर करिब ६ हजार सामानमा लागू हुने वासिङ्टनले जनाएको छ । चीनमा उत्पादित हातेझोला, धान, कपडालगायतका सामानमा अमेरिकाले कर लगाएको हो । तर पहिले अपेक्षा गरिएअनुसारका स्मार्ट घडी तथा कुर्सीजस्ता सामानमा भने कर नलगाइएको अधिकारीहरूले जनाएका छन् । अमेरिकी राष्ट्रपति डोनाल्ड ट्रम्पले अमेरिकाको नयाँ कर नीतिको चीनले प्रतिकार गरे कर बढाएर २० प्रतिशत पुर्याउने चेतावनी दिएका छन् । ट्रम्पले नयाँ करले अमेरिकाको कोषमा धेरै पैसा जम्मा हुने दाबी गरे । उनले त्यसका अतिरिक्त थप २ सय ६० अर्ब डलर बराबरका चिनियाँ आयातमा कर लगाउने चेतावनी दिएका छन् । अमेरिकाले चीनबाट करिब ५ सय अर्ब अमेरिकी डलर बराबरको सामान आयात गर्छ । ट्रम्पले बेइजिङलाई आफूले असमान व्यापारिक अभ्यास सच्याउन मौका दिएको बताए । उनले दुई देशबीच विभेदपूर्ण व्यापार नीति रहिआएको ठान्ने गरेका छन् । ट्रम्पले भने, त्यस्तो विभेदकारी अभ्यास परिवर्तन गर्नुपर्नेमा हामी प्रस्ट छौं । हामीले चीनलाई त्यसका लागि समय दिएको हो तर चीनले आफ्नो व्यवहार परिवर्तन गर्न कुनै चासो दिएन । ट्रम्पले देशको अर्थतन्त्र जोगाउने काम आफ्नो काँधमा आएकाले उक्त निर्णय लिन बाध्य भएको पनि बताए ।"
मुन प्योङयाङमा,"सोल (रोयटर्सएएफपी) कोरियाली द्वीपलाई परमाणु अस्त्रविहीन बनाउने विषयको सम्झौता टुंगोमा पुर्याउने दुई कोरियाली नेताबीच उत्तर प्योङयाङमा भेटवार्ता भएको छ । दुई नेताबीच कोरियाली वकर्स पार्टीको मुख्यालयमा दुई घण्टा लामो भेटवार्ता भएको हो । दक्षिण कोरियाली राष्ट्रपति मुन जायइनका अनुसार उत्तर कोरिया र अमेरिकाबीच अवरुद्ध परमाणु अस्त्र नि:शस्त्रीकरणका विषयमा छलफल सुरु भएको छ । मुनलाई पाएख्वावोन स्टेट गेस्ट हाउसमा स्वागत गर्दै किमले आफूले निकै तीव्र गतिमा ठूलो उपलब्धि हासिल गर्न चाहेको बताए । मुन तीनदिने भ्रमणका लागि श्रीमती किम जुङसुकसहित मंगलबार प्योङयाङ पुगेका थिए । उनीहरूलाई उत्तर कोरियाली नेता किम र उनकी श्रीमती री सोलजुले स्वागत गरेका थिए । दक्षिण कोरियाली नेताले गत एक दशकमा पहिलो पटक प्योङयाङको भ्रमण गरेका हुन् । दुई नेताबीच गत अप्रिलमा कोरियाली सीमा क्षेत्रमा पर्ने पन्मुन्जोममा पहिलो भेटवार्ता भएको थियो । यसअघि सन् २००० मा किम दाएजङ र २००७ मा रोह मुहयुनले उत्तर कोरियाको भ्रमण गरेका थिए ।महामहिम राष्ट्रपति तपार्इंले विश्वकै भ्रमण गरिसक्नुभएको छ । तर हाम्रो देश विश्वका विकसित देशभन्दा निकै नम्र छ, किमले भने, म आजको दिनको तीव्र प्रतीक्षामा थिएँ । हाम्रो आतिथ्यतामा कमी हुन सक्छ तर हामीले हृदयदेखि गरेका हौं । गत जुनमा अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङउनबीच सिंगापुरमा ऐतिहासिक शिखर वार्ता गराउन महत्त्वपूर्ण भूमिका खेलेका मुनले प्योङयाङमा दुई चरणको वार्ता गर्ने बताइएको छ । वासिङ्टनले उत्तर कोरियाले पूर्ण रूपमा परमाणु नि:शस्त्रीकरण गर्नुपर्ने बताउँदै आएको छ । उत्तर कोरियाले चाहिँ त्योभन्दा पहिले सन् १९५० को दशकमा चर्किएको कोरियाली युद्ध सकिएको औपचारिक घोषणा हुनुपर्ने अडान राखिरहेको छ । वार्ता सुरु गर्नुअघि दुवै नेताहरू प्योङयाङका सडकमा खुला कारमा घुमेका थिए । त्यस क्रममा उत्तर कोरियाली नागरिकहरूले पुष्पगुच्छासहित मातृभूमि एकीकरण गर्नुपर्ने बताएका थिए । मुनको टोलीमा सामसुङ, एलजी, हुन्डाई तथा ऊर्जा कम्पनी एसकेका प्रतिनिधिलगायत दक्षिण कोरियाली व्यापारी सहभागी छन् । सन् १९५३ मा दुई कोरियाबीच हतियार बिसाउने सहमति भए पनि औपचारिक रूपमा शान्ति सन्धि भएको छैन । दुई नेताबीच परमाणु नि:शस्त्रीकरणका व्यावहारिक पक्ष र उपायबारे छलफल हुने बताइए पनि स्पष्ट जानकारी भने दिइएको छैन ।"
पश्चिम सेतीलाई नयाँ मोडल खोजिने,"बिनाप्रतिस्पर्धा चिनियाँ कम्पनीलाई जिम्मा दिएको ७ वर्षपछि लगानी बोर्डले पश्चिम सेती आयोजना निर्माणका लागि नयाँ मोडालिटी खोजी गर्ने भएको छ । प्रधानमन्त्री केपी शर्मा ओलीको अध्यक्षतामा मंगलबार बसेको सञ्चालक समितिको बैठकले ७ सय ५० मेगावाट जडित क्षमताको आयोजना निर्माणका लागि नयाँ मोडल खोजी गर्ने भन्दै समिति गठन गर्ने निर्णय गरेको हो । बोर्ड बैठकले अर्थमन्त्री युवराज खतिवडा, ऊर्जामन्त्री वर्षमान पुन र लगानी बोर्डका प्रमुख कार्यकारी अधिकृत महाप्रसाद अधिकारी सम्मिलित समिति गठन गर्ने निर्णय गरेको हो । लगानी बोर्ड र चाइना थ्री गर्जेज इन्टरनेटसन (सीटीजीआई) बीच २०६८ मा आयोजना निर्माणका लागि समझदारी पत्रमा हस्ताक्षर भएको थियो । थ्री गर्जेजले निर्माणमा असमर्थता देखाएपछि अर्को विकल्पको खोजी गर्न उच्चस्तरीय समिति गठन गरिएको अधिकारीले बताए । यो समितिले आयोजना कुन मोडलमा निर्माण गर्ने पहिचान गर्नेछ, उनले भने ।बोर्ड बैठकले चिनियाँ कम्पनी थ्री गर्जेजसँगको समझदारीको विषयमा कुनै निर्णय गरेको छैन । चिनियाँ कम्पनीलाई आयोजना निर्माण गर्न दिने समझदारीबारे कुनै निर्णय गर्नुपर्ने आवश्यकता देखिएन, सीईओ अधिकारीले भने, आवश्यक परेपछि निर्णय गरिन्छ । बोर्डले पछिल्लोपटक थ्री गर्जेजको टोलीसँग काठमाडौंमा छलफल गरेको थियो । दुई दिन चलेको छलफलमा चिनियाँ कम्पनीले आयोजना नाफामा नजाने भन्दै निर्माण गर्न असमर्थ रहेको संकेत गरेपछि बोर्ड बैठकले नयाँ मोडालिटी खोज्ने निर्णय गरेको हो ।चिनियाँ कम्पनीले पछिल्लो पटकको छलफलमा आयोजना प्रभावितलाई वितरण गर्ने मुआब्जामै आयोजनाको कुल लागतको १० प्रतिशत खर्च हुने । आयोजना ७५० मेगावाटमा बनाउन नसकिने, डलरमा विद्युत् खरिद सम्झौता हुनुपर्ने जस्ता मुद्दा उठाएको थियो ।बोर्डले थ्री गर्जेजका मागमा केही लचकता देखाउने बताए पनि चिनियाँ पक्षले आयोजना नाफामा नजाने बताएको थियो ।साउन १ मा बसेको लगानी बोर्डको सञ्चालक समिति बैठकले बोर्ड कार्यालयलाई आयोजनाबारे सरोकारवालासँग छलफल गरी निष्कर्षमा पुग्न निर्देशन दिएको थियो । सञ्चालक समितिको बैठकको निर्देशनबमोजिम पश्चिम सेतीको प्रवद्र्धक कम्पनी थ्री गर्जेजलाई बोर्डले वार्ताको लागि नेपाल बोलाएको हो ।थ्री गर्जेजले पश्चिम सेतीबाट उत्पादित विद्युत् किन्दा नेपाल विद्युत् प्राधिकरणले खरिद मूल्य बढाउनुपर्ने माग राखेको छ । जलाशययुक्त आयोजनाबाट प्राधिकरणले विद्युत् खरिद दर वर्षामा ७ रुपैयाँ ४० पैसा र सुक्खायाममा १२ रुपैयाँ ४० पैसा कायम गरेको छ ।आयोजनाको विद्युत् खरिद सम्झौता डलरमा आधारित हुनुपर्ने थ्री गर्जेजको माग छ । विद्युत् खरिदको वर्तमान निर्देशिकाअनुसार जलविद्युत् आयोजनाले विदेशी लगानी नतिरुन्जेल वा १० वर्षसम्म जुन चाँडै हुन्छ त्यही बेलासम्म मात्रै डलरको भाउमा विद्युत् खरिद गर्न मिल्ने व्यवस्था छ ।वार्ताको क्रममा १२ वर्षसम्म डलरमा पीपीए गर्ने व्यवस्था मिलाउन लगानी बोर्डसहित नेपाली वार्ता टोली सकारात्मक देखिएको थियो । तर, यति गर्दा पनि आयोजनाको १७ प्रतिशत नाफा दर निश्चित नहुने थ्री गर्जेजले दाबी गरेको थियो । थ्री गर्जेजले आयोजना ७ सय ५० मेगावाटमा बनाउँदा लगानी नउठ्ने निष्कर्ष सुनाएको थियो । चिनियाँ कम्पनीको मागअनुसार लगानी बोर्डले आयोजना करिब ६ सय मेगावाट जडित क्षमतामा निर्माण गर्न दिने सहमति गर्न सकिने बताएको थियो । तर, ६ सय मेगावाट जडित क्षमता राख्दा पनि आयोजना नाफा नहुने थ्री गर्जेजको दाबी छ ।बैतडी, बझाङ र डडेल्धुरा र डोटी जिल्लालाई छुने आयोजनाले वार्षिक २ अर्ब ८० करोड युनिट विद्युत् उत्पादन गर्ने अनुमान छ । आयोजनाका लागि १ खर्ब ८० अर्ब लाग्ने अनुमान छ ।आयोजना निर्माणका लागि सरकारले २०५४ मा अस्ट्रेलियाली कम्पनी स्मेकलाई दिएको थियो । तर, पटक पटक म्याद थप्दा पनि कम्पनीले आर्थिक स्रोत जुटाउन नसकेपछि २०६८ साउनमा सम्झौता खारेज भएको हो । सोही वर्ष आयोजना निर्माणको जिम्मा थ्री गर्जेजलाई दिने निर्णय भएको हो ।थ्री गर्जेजसँग भएको समझदारीमा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ । आयोजना निर्माणका लागि बोर्ड र थ्री गर्जेजबीच भएको समझदारीमा थ्री गर्जेजले नेपाल विद्युत् प्राधिकरणसँग संयुक्त लगानीमा आयोजना निर्माण गर्ने व्यवस्था गरिएको थियो । समझदारीको व्यवस्थाअनुसार थ्री गर्जेज र प्राधिकरणले आयोजना निर्माणका लागि संयुक्त कम्पनी स्थापना गर्ने समझदारी गरिसकेका छन् । उक्त समझदारीअनुसार आयोजनामा थ्री गर्जेजको ७५ र प्राधिकरणको २५ प्रतिशत लगानी रहने व्यवस्था छ ।बोर्डले यसअघि पनि पश्चिम सेती निर्माणबारे अध्ययन गरी सुझाव दिन समिति गठन गरेको थियो । लगानी बोर्ड सञ्चालक समितिको फागुन २५ गतेको बैठकले प्रधानमन्त्री कार्यालयका तत्कालीन सचिव महेन्द्रमान गुरुङको संयोजकत्वमा समिति गठन गरेको थियो । उक्त समितिले चिनियाँ कम्पनीलाई कम क्षमता आयोजना निर्माणको जिम्मा दिने वा समझदारी खारेज गरी स्वदेशी लगानीमा बनाउने सुझाव दिएको थियो ।बोर्ड बैठकले भवानी राणा, हरिभक्त शर्मा, राजेशकाजी श्रेष्ठ र बालकृष्ण सिवाकोटीलाई दुई वर्षका लागि विज्ञहरूका तर्फबाट बोर्ड सदस्यमा मनोनीत गरेको छ ।"
थप ५१ स्टलको इजाजत खारेज,"सरकारले कालीमाटी फलफूल तथा तरकारी बजार विकास समितिअन्तर्गत सञ्चालित थप ५१ वटा स्टलको इजाजत खारेज गरेको छ । समितिको मंगलबार बसेको बैठकले रातोसूचीमा रहेका ९८ स्टलमध्ये थप ५१ वटा खारेज गर्ने निर्णय गरेको हो । समितिले भदौ १९ गते ६ वटा स्टलको सम्झौता खारेज गरेको थियो । सिन्डिकेट तथा बिचौलियाको प्रभाव हटाउन दुई साताअघि ६ स्टल र मंगलबार ५१ स्टल गरी कुल ५७ स्टल खारेज गरेका छौं, मंगलबार आयोजित कार्यक्रममा कृषि तथा पशुपन्छी विकासमन्त्री चक्रपाणि खनाल (बलदेव) ले भने, नियमविपरीत सञ्चालन गर्ने व्यवसायीउपर कारबाही प्रक्रिया बढाएका छौं । अन्य व्यवसायीउपर सम्झौताको पूर्ण परिपालना गर्न पत्राचार गरिएको उनले बताए । मन्त्रालयका अनुसार इजाजत खारेज हुनेमा थोक बजारका १६, खुद्रा बजारबाट १४, केज भण्डारण १३ स्टल छन् । सहकारीकृषक समूहबाट २ स्टल, माछा बजारका ३, ३८ टहराका १ स्टल र बालाजु बजारका ८ स्टल खारेज भएको समितिले जनाएको छ । आफ्नो नाममा स्टल भाडामा लिई बढी मूल्यमा अरूलाई भाडा लगाएको गुनासोपश्चात ती स्टलको अध्ययन समितिले उनीहरूसँग स्पष्टीकरण सोधेको थियो । स्पष्टीकरण सोधिएकामध्ये ६ वटा स्टलले कुनै जवाफ नपठाएपछि तत्काल खारेज गरिएको थियो ।मन्त्रालयका प्रवक्ता तेजबहादुर सुवेदीका अनुसार स्पष्टीकरणको जवाफ पठाउने स्टलको हकमा समितिले अध्ययन गर्न उपसमिति गठन गरेको थियो । कृषि मन्त्रालय, समिति, किसान आयोग र व्यवसायीसहित रहेको उपसमितिले बुझाएको प्रतिवेदनअनुसार मंगलबार कालीमाटी तरकारी बजार समितिले खारेज गरेको हो । प्रवक्ता सुवेदीका अनुसार रातोसूचीमा परेका स्टलहरूमध्ये २५ वटालाई सफाइ र १६ वटा स्टललाई सुधार गर्ने सर्तमा सफाइ दिइएको छ । ती व्यवसायीहरूले बिलबीजक र नाता प्रमाणित गरेकाले सफाइ दिएको समितिको दाबी छ । अध्ययनका क्रममा कारोबारबिलबीजक पेस गरेका थिए । स्टलमा बस्ने परिवार नै रहेको नाता प्रमाणित भएपछि २५ स्टललाई सफाइ दिइयो, समितिका कार्यकारी निर्देशक तेजेन्द्रप्रसाद पौडेलले भने, १६ स्टलका हकमा परिवारभित्रका सदस्य भनेर पुष्टि गर्ने जनाएका छन् । सुधारको सर्तसहित सफाइ दिएका छौं । यसअघि समितिले तयार पारेको अध्ययन प्रतिवेदनमा सरकारबाट २० हजारमा भाडामा लिई अन्यलाई १ लाख रुपैयाँसम्मा भाडामा लगाएको, स्टल एक जनाले लिएर ५ जनालाई बिक्री गरेर आम्दानी गरिरहेका पाइएको थियो । सटर भाडा बढी हुँदा उपभोक्ताले पनि चर्को मूल्य तिर्न बाध्य भएको गुनासो छ । अध्ययनपछि समितिले ९८ जना व्यापारीलाई खतराको सूची (रातोसूची) मा राखेको थियो । समितिले प्रतिवेदन तयार पारे पनि बिचौलियको प्रभावमा कार्यान्वयन गर्न सकेको थिएन । भदौ ४ गते वाणिज्य आपूर्ति तथा उपभोक्ता संरक्षण विभागको अनुगमन टोलीले अनुगमन गर्दा बिलबीजक जारी नगरेको, महँगो मूल्यमा बिक्री गरेको फेला पारेको थियो । त्यसपश्चात् कृषि मन्त्रालय पनि तातेको थियो । तरकारी बजार व्यवस्थित गर्न आपूर्ति मन्त्रालयका सहसचिव नवराज ढकालको संयोजकत्वमा कालीमाटी तरकारी तथा फलफूल बजार व्यवस्थापन गर्न कार्यदल ले पनि स्टल खारेज गर्न सुझाव दिएको थियो । कार्यान्वयनमा ल्याएको स्थान खारेजीसम्बन्धी प्रक्रियालाई यथाशीघ्र सम्पन्न गरी तत्कालै खाली गर्ने र आगामी दिनमा समितिले अनुगमन सूचक तयार गरी सोका आधारमा अनुगमन गरी कारबाही प्रक्रियालाई कार्यान्वयनमा ल्याउनेनियमितता दिने, प्रतिवेदन उल्लेख थियो । सोहीअनुसार ५७ स्टल खारेज भएको जानकारहरू बताउँछन् । मन्त्री खनालले बिलबीजक र मूल्यको सन्दर्भमा आपूर्ति मन्त्रालयले हेर्ने भए पनि समितिको व्यवस्थापन कृषि मन्त्रालयले हेर्ने बताए । तरकारी बजारको व्यवस्थानको अधिकार कृषि मन्त्रालयको हो । सोहीअनुसार खारेज गरेका छौं, उनले भने, अरू पनि अध्ययन भइरहेको छ ।मन्त्रालयका सचिव युवकध्वज जीसीले सहकारीमा आबद्ध भएका किसान र कृषकलाई प्राथमिकता दिइने बताए । सहकारीमार्फत सञ्चालन गर्दा केही सस्तो पर्ने उनले दाबी गरे । यसका लागि सूचक बनाइने मन्त्रालयले जनाएको छ । किसान र सहकारी प्राथमिकतामा पर्छन् । त्यसपश्चात् अन्य हुन्छन्, मन्त्रालयका प्रवक्ता सुवेदीले भने, त्यसका लागि सूचक बनाउनेछौं । सूचक बनाउन उपसमितिसमेत गठन भएको सुवेदीले बताए । समय अवधि १५ दिन तोकेका छौं । कृषि मन्त्रालय, कृषि विभाग किसान आयोग, कालीमाटी समितिलगायतको प्रतिनिधित्व हुने गरी उपसमिति गठन भएको छ, उनले भने, उपसमितिले तयार पारेको सूचकअनुसार स्टल दिन्छौं ।"
पूरक बजेटबारे सोचेकै छैनौं : अर्थमन्त्री,"अर्थमन्त्री युवराज खतिवडाले पूरकबजेटबारे केही पनि नसोचिएको बताएका छन् । सत्तारूढ दल नेपाल कम्युनिस्ट पार्टी (नेकपा) का अध्यक्ष पुष्पकमल दाहालले पूरक बजेट ल्याउन सकिने संकेत गरेको डेढ सातामै अर्थमन्त्रीले यसबारे सरकारमा कुनै छलफल नभएको बताएका हुन् । हरेक महिनाको पहिलो साता गरिने नियमित पत्रकार सम्मेलनमा सञ्चारकर्मीले राखेको जिज्ञासामा पूरक बजेटबारे प्रतिक्रिया दिए । बजेटको अर्धवार्षिक समीक्षापछि कुनै खास क्षेत्रमा अर्को वर्षको बजेट अगावै धेरै खर्च गर्नुपर्ने भयो अथवा हामीले सोचेभन्दा धेरै राजस्व उठेर थप विनियोजन गर्नुपर्ने भयो भने त्यसबेला सोच्ने हो, उनले भने । यी दुवै अवस्था नरहेको उनको भनाइ छ । त्यसकारण अहिले यसबारे हामीले सोचेकै छैनौं, उनले भने, सरकारमा पनि छलफल भएको छैन ।दुई साताअघि सत्तारूढ दल नेकपाका अध्यक्ष दाहालले पूरक बजेटमार्फत वृद्ध भत्ता वृद्धिसहतका लोकप्रिय कार्यक्रम ल्याउने बताएका थिए । अर्थमन्त्री खतिवडाले चालु आर्थिक वर्षको बजेट सार्वजनिक गरेलगत्तै सत्तारूढ दलका नेता तथा कार्यकर्ताहरूबाट बजेटको विरोध भइरहेको छ । भदौ लागेपछि सिंहदरबार, नेकपा दलसहित राजनीतिक वृत्तमा पूरक बजेट ल्याउने चर्चा चलेको थियो । अर्थमन्त्री खतिवडा र अर्थ सचिव राजन खनाल दुवैले यसको खण्डन गर्दै पूरक बजेटको सम्भावना नरहेको बताएका हुन् । अर्थ सचिव खनालले पूरक बजेटबारे संवैधानिक प्रावधान अघि सारेका छन् । पूरक बजेटबारे संवैधानिक प्रावधान स्पष्ट छ । हामी कानुनी रूपमा जे छ, त्यही प्रक्रिया अपनाउँछौ, उनले भने, यो विषयलाई यो वा त्यो होला भन्ने अनुमान नगरौं । संविधानको धारा १२१ ले अर्थमन्त्री खतिवडाले भने अनुसारका खण्डमा मात्रै पूरक बजेट ल्याउन सकिने व्यवस्था गरेको छ । चालु आर्थिक वर्षका लागि खर्च गर्न अख्तियारी दिएको रकम अपर्याप्त भएमा, अख्तियारी नदिएको नयाँ सेवामा खर्च गर्न आवश्यक भएमा वा अख्तियारी दिएको रकमभन्दा बढी खर्च हुन गएमा पूरक बजेट ल्याउन पाउने व्यवस्था संविधानमा उल्लेख छ । अर्थमन्त्री खतिवडा र खनालले यसैलाई संकेत गर्दै अहिले यो अवस्था आइनसकेको भन्दै पूरक बजेटको सम्भावनालाई खण्डन गरेका हुन् ।१ खर्ब २० अर्ब संकलन १ खर्ब ३ अर्ब खर्चअर्थमन्त्री खतिवडाले दुई महिनामा १ सय २० अर्ब रुपैयाँ राजस्व संकलन भएको बताएका छन् । अघिल्लो वर्षको तुलनामा ३७ प्रतिशतले राजस्व संकलनमा वृद्धि भएको छ, उनले भने, १ खर्ब ३ अर्ब मात्रै खर्च गरेका छौं । चालुतर्फ ९६ अर्ब र पुँजीगत तर्फ ६ अर्ब मात्रै खर्च भएको छ । अघिल्लो वर्षको तुलनामा पुँजीगत खर्च बढी र चालु खर्च कम भएको उनले बताए । चालु खर्च कम हुनुमा अघिल्लो वर्ष यो बेला निर्वाचनको खर्च थियो, उनले भने ।९७ स्थानीय तहमा बैंक गएनन्९७ स्थानीय तहमा अझै बैंकको उपस्थिति नरहेको अर्थमन्त्री खतिवडाले बताएका छन् । विभिन्न योजनादेखि कारबाहीसम्मका कार्यक्रम सरकारले अघि सारे पनि ती स्थानीय तहमा बैंकको शाखा खुलेको छैन । ६ सय ५६ स्थानीय तहमा बैंकको शाखा पुगेको छ । बाँकी ८७ तहमा हामीले एकडेढ महिनाभित्र कुनै न कुनै रूपमा शाखा पुर्याउनु छ, उनले भने, केही स्थानीय तहमा पूर्वाधार वा अरू समस्या देखिए अभौतिक रूपमा भए पनि शाखाको उपस्थिति पुर्याउने योजना बनाएका छौं । त्यो योजना मोबाइल प्रकृतिको हुन सक्ने उनले बताए । ठूला व्यवसायको कारोबार कर कार्यालयको सर्भरमाअर्थमन्त्री खतिवडाले खरिदबिक्रीका ठूला व्यावसायिक संस्थाको कारोबार आन्तरिक राजस्व विभागको सर्भरमा देखिने गरी नेटवर्किङ गर्न सुरु गरेको बताए । डिपार्टमेन्ट स्टोरदेखि अन्य प्रकृतिका व्यवसायीक कारोबारको नेटवर्किङ गरिसकेको उनले बताए । यसले बिलबीजकमा तलमाथि हुने, दोहोरो लेखा राख्ने व्यवस्था बिस्तारै अन्त्य हुँदै जानेछ । यसलाई अझै बढाएर लैजाँदै छौं, उनले भने, सरकारका तर्फबाट हुने भुक्तानी डिजिटलमार्फत हुने व्यवस्था गरिसकिएको छ । योसहित राजस्व चुहावट र राजस्व प्रशासनको क्षेत्रमा सुधारका काम गरिरहेको उनले बताए । कर छुट दिने व्यवस्था बजेटबाट खारेज गरिसकेका छौं । कर प्रशासनको दायरा फराकिलो नगरी नहुने रहेछ भनेर कर कार्यालयहरू खोल्दै गएका छौं, उनले भने, ६ वटा आन्तरिक राजस्व कार्यलय र ११ वटा कर सेवा कार्यालय खोलिसकेका छौं । करका केही क्षेत्रहरू पनि विस्तार गर्दै लैजाने उनले बताए । छोटी भन्सारलाई स्तरोन्नति गर्ने र भन्सार विन्दुहरू थप गर्ने काम भइरहेको उनले बताए । दोहोरो कर उन्मुक्ति सम्झौता प्रक्रिया पनि अघि बढाएका छौं, उनले भने, बंगलादेशसँग यो सम्झौता अघि बढिसकेको छ । मन्त्रिपरिषद्बाट स्वीकृत पनि भइसकेको छ । बेलायतसँग पनि यो प्रक्रिया अघि बढाइरहेका छौं ।"
यतीले नयाँ एटीआर विमान थप्यो,"काठमाडौं (कास) यती एयरलाइन्सले मंगलबार तेस्रो एटीआर ७२५०० विमान थपेको छ । योसहित अब यतीसँग सुगम रुटका लागि नौ वटा विमान भए । यससँग अहिले ६ वटा ब्रिटिस विमान जेट स्ट्रिम छन् । कम्पनीका एक उच्च अधिकारीका अनुसार यसअघि सुगम रुटमा ब्रिटिस वायुयान जेटस्ट्रिम विमान उडाउँदै आएको यतीले यो विमान बेलायतको इन्भेस्टेड बैंक र केएफ एयरक्राफ्ट लिजिङ कम्पनीमार्फत ९० करोड रुपैयाँ हाराहारीमा यो विमान खरिद गरेको हो । १० वर्षअघि यो विमान भारतको किङफिसर एयरलाइन्सले ब्रान्ड न्यु खरिद गरेर उडाएको थियो । किङफिसर बन्द भएपछि गत वर्ष लिजिङ कम्पनीले यो विमान फिर्ता लिएको थियो । नयाँ इन्जिन, ल्यान्डिङ गियर राखेर हामीले खरिद गरेका हौं, यतीका ती अधिकारीले भने, अर्को वर्ष २०१९ मा हामी यिनै लिजिङ कम्पनीबाट थप दुइटा एटीआर खरिद गर्दै छौं । यो विमानलाई फ्रान्सको टुलुसइटलीइजिप्टमस्कट हुँदै काठमाडौं अवतरण गराइएको हो । विमानलाई नेपाली चालक दलका सदस्यहरू प्रमोद पौडेल, रमोद श्रेष्ठ, सुरेन्द्र कुँवर, वरिष्ठ इञ्जिनियर सुरेशकुमार बज्राचार्य, डिस्प्याचर सन्त प्रजापति र नागरिक उड्डयन प्राधिकरणका प्रतिनिधि भरतराज पराजुलीको टोलीले भदौ ३० गते टुलुसबाट उडाएका थिए । यतीले ७० सिट क्षमताको यो विमान थपिएसँगै असोज १५ गतेदेखि पोखरा र भद्रपुरमा एटीआरबाट उडान थाल्ने भनेको छ । अहिले जेटस्ट्रिम विमानबाट उडान भइरहेको छ ।"
तातोपानीमा बन्दरगाह निर्माण तीव्र,"चिनियाँ ठेकेदारले बाह्रबिसे तातोपानीको लार्चामा सुक्खा बन्दरगाहको निर्माणलाई तीव्रता दिएको छ । भूकम्पपछि रोकिएको निर्माणले तीव्रता पाएको हो । चिनियाँ रेलवे कन्ट्रक्सन ग्रुप (सीआरसीसी) ले आठ महिनामा पूरा गर्ने लक्ष्य राखेर निर्माण अघि बढाएको छ । अहिले बन्दरगाहको बिल्डिङ, रङरोगन, कम्पाउन्डलगायतको काम गरिरहेको छ । बन्दरगाहको झन्डै ६० प्रतिशत काम सकिएको छ, सीआरसीसीका नेपाली भाषा अनुवादक रामकृष्ण दुलालले भने । उनले बन्दरगाहको माथिल्लो क्षेत्रमा बन्ने पार्किङ, बन्दरगाह जोड्ने पुलको निर्माण थालेको जानकारी दिए । ठेकेदार कम्पनीका अनुसार ७ एक्साभेटर, १० वटा टिपरलगायत अत्याधुनिक उपरकणद्वारा प्रयोग गरेर बन्दरगाहको निर्माण भइरहेको छ । नेपाली र चिनियाँका ४५ कामदार दैनिक काममा छन् । बन्दरगाहको एक वर्षमै हस्तान्तरण गर्ने योजना बनाएको उनले जनाए । बन्दरगाहको मुख्य कार्यालय, भन्सार यार्ड, क्वाटरलगायतका प्रमुख संरचना क्षतिग्रस्त छन् । पहिलेको संरचनालाई सम्भार गर्दै थप पुनर्निर्माणको कार्यलाई गति दिइएको छ । भूकम्पले क्षतिग्रस्त कोदारी राजमार्ग सीआरसीसीले चाँडै बन्दरगाह सकेर सडक स्तरोन्नति गर्नका लागि कार्ययोजना बनाएको छ । गत भदौ १७ मा भाइस सेक्रेटरी जनरल अफ गभर्मेन्ट अफ टिबेट अटोनमस रिजनकी छुङलीउसहितको टोलीले बन्दरगाहको कार्य र सडक निरीक्षण गरेको थियो । छुङलीउले चाँडै र राम्रोसँग बन्दरगाहको कार्यलाई सम्पन्न गर्न निर्देशन दिएकी थिइन् । भोलिपल्ट बसेको बैठकले भौतिक संरचना पूर्ण रूपमा तयार भए नाका खुल्ने आश्वासन चीनले दिएको थियो । बन्दरगाहको कार्य सकिने अवस्थामा पुगे पनि अन्य संरचनाको अवस्था भने जीर्ण छ । चीनको आर्थिक सहयोगमा २०६९ पुसबाट निर्माण सुरु भएको बन्दरगाह अन्तर्राष्ट्रिय मापदण्डअनुसारको छ । यसको लागत १ अर्ब २० करोडको रहेको छ । निर्माण थालेको २ वर्ष ६ महिनामा सक्ने लक्ष्य राखे पनि जुरे पहिरो, भूकम्प र बाढीले रोक्दै आएको थियो । राजमार्गबाट बन्दरगाह जोड्न भोटेकोसीमा बनाइएको पक्की पुलको निर्माण अन्तिम चरणमा पुग्न लाग्दा २०७१ मा बाढीले बगाएको थियो । पुन: साउन १७ मा आएको जुरे पहिरो र ०७२ को भूकम्पले बन्दरगाहको निर्माण पूरा ठप्प बनाएको थियो । नाका खोल्न बन्दरगाह बनाइएको हो कि भन्ने लागेको छ, सिन्धुपाल्चोक उद्योग वाणिज्य संघका अध्यक्ष वेदबहादुर श्रेष्ठले भने, सरकारले सडक निर्माणमा जोड दिनुपर्यो । खण्डहरमा परिणत भइसकेको बन्दरगाह चीनले बनाउन थालेपछि नाका खोल्ने संकेत देखेर उत्साहित भएको उनले सुनाए । बाह्रबिसेतातोपानी सडक खण्डअन्तर्गतको लिपिङदेखि बन्दरगाह जोड्ने सडक, पुल र अन्य संरचनालाई व्यवस्थित नगरे नाका सञ्चालन हुन सक्दैन, श्रेष्ठले भने । सीआरसीसी लागिपरेको छ । बन्दरगाहमा रहने भन्सार, क्वारेन्टाइन, गोदाम, जाँचपास यार्ड, चेकपोस्ट, बैंक र आवासको निर्माण र मर्मत भइरहेके छ । प्रस्तावअनुरूप गोदाम घरमा १ सय ५८ ठूला कन्टेनर राखेर जाँचपास गर्न सकिनेछ । यस्तै सय टन सामग्री एकैपल्ट तौलिने यन्त्र बन्दरगाहमा राखिनेछ ।"
तोरी तेलमा लेदो,"अखाद्य वा अरू केही मिसिएको पक्कै हो, उनले भने, परीक्षण नगरेसम्म के मिसाइएको हो भन्ने पत्ता हुँदैन । शंकास्पद लागेका तेलको सबै कार्टुन नियन्त्रणमा लिइएको उनले बताए । उक्त तेललाई प्रयोगशाला परीक्षणका लागि पठाइनेछ । उक्त तेल बाराको सुशील वनस्पति प्रालिको उत्पादन हो । उपभोक्ता मञ्च लमजुङका अध्यक्ष डम्बरहादुर अधिकारीका अनुसार लेदो मिसिएको तेल यसअघि भोटेओडारमा पनि फेला परेको थियो ।"
एनसेलको नयाँ योजना,काठमाडौं (कास) एनसेलले संविधान दिवसका अवसरमा ग्राहकका लागि माई फाइभ र आई फिलक्स सेवामा विशेष छुट योजना ल्याएको छ । मंगलबारदेखि सुरु यो योजनाअन्तर्गत एनसेलका सबै प्रिपेड ग्राहकले अब मात्र ५ रुपैयाँ (करबाहेक) मा माई फाइभ सेवा सुचारु गरी एनसेलका पाँच वटा आत्मीय (माई फाइभ) नम्बरमा मात्र ५० पैसा (करबाहेक) प्रति मिनेटको दरमा कुरा गर्न सक्ने जारी विज्ञप्तिमा छ । संविधान दिवसको अवसरमा आएको नयाँ अफरमा एनसेलले आफ्ना ग्राहकका लागि सुलभ दरमा भिडियो कन्टेन्टमा पहुँच सुनिश्चित गर्न आई फिलक्सको डेटा शुल्कमा पनि भारी छुट प्रदान गरेको जनाएको छ । अब आइफिलक्स विभिन्न चार प्रकारका डेटा प्याकहरूमध्ये कुनै पनि प्याक करबाहेक मात्र १० रुपैयाँमा सुचारु गर्न सकिने जनाएको छ ।
बिमासम्बन्धी साझौता,काठमाडौं (कास) मेरो सुरक्षा र प्रिमियर इन्स्योरेन्सबीच मोबाइल बिमासम्बन्धी सम्झौता भएको छ । मेरो सुरक्षाले दिँदै आएको मोबाइल प्रोटेक्सन योजनामा सहभागी भएकाहरूको मोबाइल बिमा गराउने लक्ष्यका साथ दुई संस्थाबीच सम्झौता पत्रमा हस्ताक्षर भएको जारी विज्ञप्तिमा उल्लेख छ । सम्झौता पत्रमा मेरो सुरक्षाका प्रमुख कार्यकारी अधिकृत प्रेमसुनुवार र प्रिमियरका प्रमुख कार्यकारी अधिकृत सुद्युम्नप्रसाद उपाध्यायले हस्ताक्षर गरेको जनाइएको छ ।
सेन्चुरी र मेडिसिटीबीच सम्झौता,"काठमाडौं (कास) सेन्चुरी कमर्सियल बैंक र नेपाल मेडिसिटी अस्पतालबीच स्वास्थ्य प्रवद्र्धनका लागि सहकार्य गर्ने सम्झौता भएको छ । सम्झौताअनुसार सेन्चुरीका कर्मचारी, डेबिटक्रेडिटप्रिप्रेड कार्डका उपभोक्ताहरूलाई विशेष सहुलियत प्रदान गरिने जारी विज्ञप्तिमा छ ।"
सामसङको प्रविधि तालिम,काठमाडौं (कास) सामसङ इलेक्ट्रोनिक्स कोरियाको प्राविधिक सहयोगमा टोखा नगरपालिकामा पाँचदिने सूचना तथा प्रविधिसम्बन्धी तालिम सम्पन्न भएको छ । स्थानीय युवाहरूलाई विभिन्न हार्डवेयर तथा सफ्टवेयरमा आधारित एप्लिकेसनको तालिम प्रदान गरिएको जारी विज्ञप्तिमा छ ।
आफन्त खोज्दै १०४ वर्षीया,"१०४ वर्षीया गंगामाया काफ्लेको दिन १८ वर्षदेखि एउटै ओछ्यानमा बितेको छ । २२ वर्षदेखि मूलघाटस्थित विश्रान्ति वृद्धाश्रममा बस्दै आएकी उनी मृत्युपछि आफ्नो काजकिरिया कसले गरिदेला भन्ने चिन्तामा पिरोलिएकी छन् । यो उमेरमा उनी आफन्तको खोजीमा लागेकी हुन् । १९७८ सालमा ७ वर्षको उमेरमा चैनपुर खरांगाका ध्रुवप्रसाद काफ्लेसँग विवाहबन्धनमा बाँधिएकी उनी १४ वर्षमै विधवा भएपछि माइतीघर बस्दै आएकी थिइन् ।संखुवासभाको चैनपुरस्थित फलाटे माइतीमा ६ दशक बसेर पछि वृद्धाश्रम आएकी हुन् । विवाहलगत्तै पति धु्रवप्रसाद भारतको आसाम गएका थिए । उतै उनको मृत्यु भएको खबर आएको गंगामायाले बताइन् । १४ वर्षकी थिएँ, पतिको स्वर्गे भएको खबर धागो बाँधिएको चिठीमा आयो, उनले भनिन्, बिहे गरेको महिना दिन नबित्दै छाडेर गएका पति सधैंका लागि बिछोडिए । विधवा उनलाई मृत्युपछि कसले अन्तिम संस्कार गरिदेला भन्ने एकमात्र चिन्ता छ । उनी आफन्तको खोजीमा बर्बराउने गरेको हेरचाहमा संलग्न हरिमाया विष्टले बताइन् । आमाले आफन्त खोजी गर्दै आउनुभएको छ, उनले भनिन्, निद्रामा समेत आफन्तकै नाम लिएर बर्बराउनुहुन्छ । सय वर्ष पार गरिसक्दा पनि आफूलाई यमराजले लिन बाटो बिराएको भन्दै वृद्धा आमा ठट्यौलीसमेत गर्छिन् । उनको अर्को पनि चिन्ता छ, मृत्युपछि फेरि जन्मन नपरोस् भन्ने । मलाई फेरि जन्मिएर कष्टसँग जिउने रहर छैन, उनले भनिन्, यो मानव चोलामा नै पाउनु कष्ट पाइसकेँ ।वृद्धाश्रममा आउने मनकारीबाट पाएको पैसा संकलन गरेर उनले अघिल्लो वर्ष हरिवंश पुराण लगाएकी थिइन् । वृद्ध भत्तालगायत अन्य स्रोतबाट संकलन भएको रकम वृद्धाश्रमका महासचिव जनार्दन घिमिरेलाई जम्मा गर्न दिने गर्छिन् । उनले घिमिरेलाई भाइ सम्बोधन गर्छिन् ।भाइले मेरो ख्याल गर्ने गरेकाले उसैले काजकिरिया गरिदेला भन्ने भरोसा छ, उनले भनिन्, अरू आफन्त सम्झनामा मात्र छन्, ऊ नै मेरो भाइ हो । संकलन भएको रकम महासचिव घिमिरेले वृद्धाश्रमकी व्यवस्थापक कमला दाहाललाई उपलब्ध गराउँदै आएको बताए । दाहालले पनि संकलित रकम जम्मा गरेर राखिदिएकी छन् । आफन्तको खोजी गर्दा घिमिरेले वृद्धाको भदाहा (दाजुको छोरा) गणेश भट्टराईसँग टेलिफोनमा कुरा गराइदिने गरेको बताए ।सुनसरी बस्दै आएका भदाहा गणेशसँग भेट नभएको पनि महिनौं बितिसकेको छ । जीवनमा कसैले कसैप्रति पाप र अन्याय नगरून् भन्ने लाग्छ, वृद्धाले भनिन्, तर कलियुग लागेकाले जताततै यस्तै मात्र सुन्नु परिरहेको छ ।"
प्रेम प्रस्ताव अस्विकार्दा एसिड,"रौतहट (कास) प्रेम प्रस्ताव अस्वीकार गर्दा चन्द्रपुर ६ की १८ वर्षीया सम्झनाकुमारी दास एसिडको सिकार बन्न पुगेकी छन् । आफूभन्दा झन्डै तेब्बर उमेरका छिमेकी ५० वर्षीय रामबाबु पासवानले पटकपटक प्रेम प्रस्ताव राखे पनि उनले अस्वीकार गर्दै आएकी थिइन् । आफ्नो बुबाभन्दा निकै जेठो छिमेकीको यस्तो हरकतबारे सम्झनाले अभिभावकबीच कुरा राख्न नपाउँदै भदौ २६ गते राति एसिड आक्रमणबाट गम्भीर घाइते बनिन् । उनी अहिले कीर्तिपुर अस्पतालमा गम्भीर अवस्थामा उपचार गराइरहेकी छन् । पासवानलाई प्रहरीले नियन्त्रणमा लिएको छ ।पासवान र सम्झनाको घर आमनेसामने छ । छिमेकीको नाताले उनको गिद्धे नजर परेको सम्झनाले थाहा नै पाइनन् । घटनाको राति सम्झना र बहिनी सुस्मिता निदाएको मौका छोपी एसिड प्रहार गरिएको थियो । अनुहार र शरीरमा एसिड परेपछि उनीहरू चिच्याएका थिए । घटनास्थलमा पासवान सबैभन्दा पहिला पुगेका थिए । छोरीलाई पटकपटक फोन गरेर पासवानले जहाँ मन लाग्यो त्यहीं बोलाउँथ्यो, बुवा जादोलाल भन्छन्, असल छिमेकी भनेको त पापी पो परेछ । छोरीले पासवानको प्रेम प्रस्ताव अस्वीकार गर्दा तेजाव प्रहार गर्यो । सम्झनाले पासवानको एकतर्फी प्रेमबारे सबै बताएकी छन् । उनले विवाह नै गर्छु भनेर फकाउने गरेको, घरीघरी फोन गरेर हैरान पार्ने, घरमा आएर तनाव दिने गरेको सम्झनाले बुवासित भनेकी छन् ।एसिड प्रहारबाट सख्त घाइतेमध्ये सम्झनाको अवस्था गम्भीर छ । बहिनी सुस्मिता खतरामुक्त छिन् । दुवैको उपचार राजधानीस्थित कीर्तिपुर अस्पतालमा भइरहेको छ । घाइतेका साथ लागेर पासवान काठमाडौंसम्म पुगेका थिए । छिमेकीको नाताले उनीमाथि कसैले शंका गरेनन् । अपराध लुकाउन उनी कुरुवासमेत बसे । प्रहरीले सम्झनाको कल डिटेल्स निकालेर अनुसन्धान थाल्यो । एक महिनामा झन्डै २ सय कल पासवानले फोन गरेको देखिन्छ, जिल्ला प्रहरी प्रमुख केदार ढकालले भने, कल डिटेल्स, पीडितका बुवाको किटान जाहेरी र सम्झनाको बयानका आधारमा पासवानलाई पक्राउ गरेका हौं । पासवानको हातमा एसिड परेर कालो भएको छ । प्रहरीले त्यसलाई पनि प्रमाणको आधार मान्यो । घटनाको ६ दिनपछि पक्राउ परेका पासवानलाई मंगलबार इलाका प्रहरी कार्यालयमा सार्वजनिक गरिएको थियो । उनीमाथि पीडितले किटान जाहेरी दिइसकेका छन् ।"
शिक्षकको अवस्था अझै अज्ञात,"कुटपिटपछि भदौ १ गते स्थानीय मेडिकलमा उपचार गराएका केसी भदौ ११ सम्म विद्यालय गएको देखिन्छ । तर, भाइका घरबेटीले भने १४ गते बेलुकादेखि बेपत्ता भएको जानकारी दिए, केसीका दाइ मोहनकुमारले भने । मखनकुमार बेपत्ता भएको एक सातापछि मात्रै परिवारजनले थाहा पाएका थिए । विद्यालयमै होला भनेर हामीले केही वास्ता गरेनौं, पछि थाहा भयो ऊ त सम्पर्कविहीन नै भएको रहेछ, मोहनकुमारले भने । स्थानीय सरकार आफ्नो भाइको खोजीमा उदासीन भएको उनको गुनासो छ ।जिल्ला प्रहरी कार्यालयले मखनकुमारलाई कुटपिट गरेको भन्दै विकास र रामराजलाई भने पक्राउ गरेको छ । जिल्ला प्रहरी प्रमुख लोकनाथ तिम्सिनाले घटनाको अनुसन्धान जारी रहेको बताए । घटना भएको मितिदेखि नै बेपत्ता शिक्षकको प्रहरी र सशस्त्रको संयुक्त टोलीले खोजी गरिरहेको उनले बताए ।"
संविधान दिवस मनाउने बेला भएको छैन,"राजविराज (कास) संघीय समाजवादी फोरम नेपालका अध्यक्ष तथा उपप्रधान र स्वास्थ्यमन्त्री उपेन्द्र यादवले आफ्नो पार्टीले असोज ३ गते कालो दिवस नमनाउने स्पष्ट पारेका छन् । असोज ३ लाई संविधान दिवसका रूपमा पनि मनाउने बेला नभएको उनी बताउँछन् ।सप्तरी सदरमुकाम राजविराजमा मंगलबार आयोजित पार्टी प्रवेश कार्यक्रममा सञ्चारकर्मीसित भेटमा उपप्रधानमन्त्री यादवले भने, जुन संविधानअन्तर्गत शपथ खाएर सांसद, मन्त्रीलगायत जनप्रतिनिधि छानिएका छौं, त्यसैलाई कालो दिन भन्न पनि सकिँदैन । फोरम नेपालले उठाएको संविधानका त्रुटिपूर्ण धारा संशोधन नभएकाले संविधान दिवस भने मनाउन नसकिने उनको भनाइ छ । राजविराजमा अध्यक्षले यस्तो भनिरहँदा २ दिनअघि नै पार्टीको तराई मधेस प्रादेशिक समिति अध्यक्ष रेणुकुमारी यादवले भने प्रादेशिक कार्यसम्पादन समिति बैठकका निर्णय भन्दै असोज ३ गते कालो दिन मनाउने कार्यक्रम सार्वजनिक गरेकी थिइन् । असोज ३ मा कालो दिन मनाउने प्रादेशिक समितिको निर्णय छ नि ? भन्ने सञ्चारकर्मीको जिज्ञासामा अध्यक्ष यादवले भने, कालो दिन मनाउने हाम्रो पार्टीको निर्णय होइन, प्रादेशिक समितिले के गर्यो यो तपसिलका विषय हुन् । विद्यमान संविधानको धारा टेकेर शपथ गराउने अनि उनैले संविधान जारी भएको दिनलाई कालो दिन मनाउने द्वैध चरित्र भएको उनको भनाइ थियो । कार्यक्रममा फोरमकी केन्द्रीय उपाध्यक्षसमेत रहेकी रेणुले कार्यकर्ताको भावनाविपरीत नजान अध्यक्षलाई आग्रह गरिन् । उनी असोज ३ गते कालो दिवस मनाउनुपर्ने पक्षमा छिन् ।"
एसपी खनाल तारेखमा रिहा,"विराटनगर (कास) सुन तस्करी मुद्दाका अभियुक्त एसपी विकासराज खनाललाई उच्च अदालत विराटनगरले साधारण तारेखमा रिहाको आदेश दिएको छ । न्यायाधीशहरू नगेन्द्रलाभ कर्ण र थीरबहादुर कार्कीको इजलासले उनलाई साधारण तारेखमा छाड्न मंगलबार आदेश दिएको हो । यसअघि यही मुद्दाका अभियुक्तहरू एसएसपी दिवेश लोहनी, डीएसपी प्रजित केसीलाई उच्च अदालतले साधारण तारेखमा छाड्ने आदेश दिएको थियो ।"
खंगलाई अदालतमा उपस्थित गराउन आदेश,"जनकपुर (कास) साहुलाई २ सय तिर्न नसक्दा एक वर्षका लागि जेल चलान गरिएका जनकपुर उपमहानगरपालिका १८, कुवा रामपुरका ६० वर्षीय राधाकृष्ण खंग (खत्वे) लाई बिहीबार अदालतमा उपस्थित गराउन उच्च अदालत जनकपुरले आदेश दिएको छ । उनलाई गैरकानुनी थुनामा राखिएको उल्लेख गर्दै प्रदेश २ मुख्यन्यायाधिवक्ताको कार्यालयले सोमबार उच्च अदालत जनकपुरमा बन्दी प्रत्यक्षीकरणको रिट दायर गरेको थियो । मुख्यन्यायाधिवक्ता दीपेन्द्र झाले खंग कारागारमुक्त हुने दाबी गरे । उनले भने, देवानी संघीयताको धारा ४८१ मा सावाँभन्दा बढी बयाज लिन नपाउने व्यवस्था छ । २ सयको सावाँब्याज १ लाख ६५ हजार कसरी भयो ? सम्मानित अदालतले खंगलाई न्याय दिन्छ भने मेरो विश्वास हो । जनकपुर उपमहानगरपालिका १८ कै विक्रमसँगको लेनदेन मुद्दामा जिल्ला अदालत धनुषाले जेल सजाय सुनाएको राधाकृष्णले जिल्ला अदालत धनुषामा हाजिर भई जेल चलान गरी दिन आइतबार आग्रह गरेका थिए । खंगले गाउँकै विक्रमसँग २०४६ साउन १५ गते घर खर्चका लागि १ हजार रुपैयाँ ऋण लिएको तथा ९ महिनापछि ८ सय चुक्ता गरिसकेको बताएका थिए ।"
न्याय खोज्दै कविता,बागलुङ (कास) बलात्कारपछि हत्या गरिएकी कञ्चनपुरकी निर्मला पन्तलाई न्याय माग्दै बागलुङका युवाले मंगलबार सडक कविता वाचन गरेका छन् ।उनीहरूले सडकमै बसेर निर्मलाका लागि न्याय दिन नसकेको सरकारबाट शान्ति सुरक्षाको अनुभूति गर्न नसकिने टिप्पणी गरे । अधिकांशले निर्मला एउटा प्रतिनिधि पात्र मात्र भएको भन्दै साधारण जनताका छोराछोरीले न्याय पाउन नसक्ने अवस्था आएको बताए । निर्मला हत्याकाण्ड सरकारले जानीजानी लुकाएको आरोप अधिकांशको थियो । त्यस क्रममा १६ जनाका निर्मलाका लागि न्याय शीर्षकका कविता वाचन भए । केहीले हराएको भन्दै सूचना जारी गरेका कविता पनि वाचन गरे । युवाले विभिन्न दबाबमूलक कार्यक्रम गर्दै आएका छन् ।
राप्रपा बैठक,काठमाडौं (कास) राष्ट्रिय प्रजातन्त्र पार्टीको केन्द्रीय कार्यसमितिको बैठक मंगलबारदेखि राजधानीमा सुरु भएको छ । बैठकमा अध्यक्ष कमल थापाले समसामयिक राजनीतिक परिस्थिति र पार्टीको भावी कार्यदिशासम्बन्धी राजनीतिक प्रतिवेदन पेस गरेका छन् । यसैगरी महामन्त्री भाष्कर भद्राले सचिवालय र संगठन सम्बन्धी प्रतिवेदन र कोषाध्यक्ष उद्धव पौडेलले आर्थिक प्रतिवेदन पेस गरेका छन् । बैठकमा ७ मध्ये ५ प्रदेश कार्यसमिति अध्यक्षले प्रतिवेदन पेस गरेका थिए ।
पहिरोमा मृत्यु हुने ५ पुगे,"लमजुङ (कास) पहिरोले बगाएका मस्र्याङ्दी गाउँपालिका ४, नासकुचेका ५९ वर्षीय तुलसीप्रसाद तामाङको शव बुधबार फेला परेको छ । बेंसीसहरचामे सडकअन्तर्गत लमजुङ खण्डको अर्खलेबेंसीबाट उनको शव भेटिएसँगै मस्र्याङ्दी गाउँपालिकामा गत बुधबारको बाढीपहिरोबाट मृत्यु हुनेको संख्या ५ पुगेको छ । तामाङको शव करिब ३० किमि तल राइनास ८, तार्दीखोला डुम्रेस्वाँरा दोभानमा फेला परेको प्रहरीले बताएको छ । डीएसपी यादव ढकालका अनुसार मंगलबार पोस्टमार्टमपछि शव परिवारलाई बुझाइएको छ । जेठा छोरा मेघराशि तामाङले पिताको शव पहिचान गरेका थिए । पहिरोले बगाएको ठाउँदेखि भुलभुलेमा माथिल्लो मस्र्याङदी ए र उदिपुर दलालमा मध्यमस्र्याङ्दी गरी २ ठूला जलविद्युत् आयोजनाको जलाशय र बाँध रहे पनि शव भने दुवै जलाशय र बाँधभन्दा तल नदीछेउ भेटिएको हो ।अर्खलेबेंसीमै पहिरोले बगाएर बेपत्ता भएकी ७० वर्षीया ललितमाया गुरुङको शव भोलिपल्ट (बिहीबार) फेला परेको थियो । पहिरो छल्ने क्रममा मस्र्याङ्दी गाउँपालिका ३, तरापु पल्लोटारीकी ६० वर्षीया अतिरूपा थापा र उनकी ९ वर्षीया नातिनी सिरस थापाको मृत्यु भएको थियो । यस्तै, मस्र्याङ्दी गाउँपालिका ५ घर भई वडा ४ को श्रीचौर बस्दै आएकी ४८ वर्षीया विष्णुकली गुरुङलाई पहिरोबाट उछिट्टिएको ढुंगाले लागेर मृत्यु भएको थियो ।प्रहरीका अनुसार दोर्दीखोला जलविद्युत्मा कार्यरत बर्दिया ठाकुरद्वारा नगरपालिका ५ का ३० वर्षीय बलिराम चौधरी र २५ वर्षीय लक्ष्मीप्रसाद थारूको अवस्था अज्ञात छ । उनीहरूलाई मस्र्याङ्दीमा आएको भेलले बगाएको थियो । प्रहरीका अनुसार उनीहरूको खोजी भइरहेको छ ।"
बिजुली विस्तार गर्न रुख ढालिादै,"ऊर्जा मन्त्रालयले पठाएको पत्रमा भने १ रुख बराबर २ वटाको अनुपातले वृक्षरोपण गर्न परिपत्र गरिएको छ । कार्यविधिअनुसार रुख रोप्ने हो भने यहाँको १४ वन समूह क्षेत्रभित्र ८७ हजार ७ सय २५ रुख रोपिनुपर्छ । तर मन्त्रालयले कार्यविधि मिचेर पठाएको पत्र कार्यान्वयन भएमा ७ हजार १८ मात्र रोपिनेछन् ।जिल्ला वन अधिकृत वीरेन्द्र साहले भने कार्यविधिअनुसार कार्यान्वयन गर्न वन विभाग र मन्त्रालयमा पत्राचार गरेको बताए । आयोजनाले उदयपुरमा भने वन कटान सुरु गरिसकेको छ । सोलुखुम्बु, ओखलढुंगा, उदयपुर र सिरहाका वन क्षेत्र कटान हुने भएको छ । साबिकका २२ गाविसका दर्जनौं सामुदायिक वनका रुख काटिने भएको हो ।करिडोर लाइन विस्तारका लागि १८ मिटर चौडा हुने गरी वनका रुख काटिनेछन् । कार्यविधिमा लाइन विस्तार क्रममा बनेका स्थायी संरचना (पोल) ले ओगटेको क्षेत्रफलको जग्गासमेत आयोजनाले सट्टा भर्ना गर्नुपर्ने हुन्छ । तार टाँगिनुअघि नै जग्गा सट्टा भर्ना र वृक्षरोपण आयोजनाले सामुदायिक वन समूहलाई गर्दिनुपर्ने प्रावधान छ । कटान गरिएका रुखका काठ र दाउरा सामुदायिक वनको सम्पत्तिका रूपमा प्रयोग गर्न पाउने व्यवस्था छ ।"
खेलकुदको जग्गा निजी स्कुललाई दिइँदै,"स्थानीय विशेश्वर पटेलका अनुसार असार महिनासम्म उक्त घरमा आवतजावत गर्न सामान्य आलीको प्रयोग गरिन्थ्यो । तर, वडा नम्बर १३ का अध्यक्ष तुफान अन्सारीले जेठ २० मा १२ वर्षअघिदेखि नै घरजग्गामा आउने जाउने गरेकामा उक्त घरजग्गामा जान आउन दुई वटा २० फिटको बाटो स्थलमा देखिएकाले प्रमाणित गरिदिन महानगरपालिकालाई सिफारिस गरेका थिए । उनै अन्सारीले भदौ २६ मा जिल्ला खेलकुद विकास समितिलाई गौतम स्कुलले समितिको खाली जग्गा विद्यालयलाई उपलब्ध गराइदिन भनेर सिफारिस गरेका छन् । समितिको नाममा उक्त क्षेत्रमा १८ बिघा जग्गा छ । जसमा नारायणी फुटबल रंगशाला र क्रिकेट मैदान निर्माण गरिएको छ । सरकारले चालू आर्थिक वर्षमा खेलकुद विकास समितिको जग्गामा बाउन्ड्री वाल निर्माण गर्न ७५ लाख रुपैयाँ विनियोजन गरेको थियो । समितिको जग्गा संरक्षण नहुँदा पछिल्लो समय अतिक्रमण बढेको छ ।"
पुनरागमन गर्दै शरद,"काठमाडौं (कास) शरद भेषावकरलाई समेट्दै नेपालले आईसीसी विश्व ट्वान्टी२० एसिया छनोट बी समूहका लागि १८ सदस्यीय प्रारम्भिक टोलीको घोषणा गरेको छ । प्रतियोगिता अक्टोबर ३ देखि १२ सम्म मलेसियामा आयोजना हुँदै छ । नेपालले सिंगापुर, मलेसिया, भुटान, चीन, म्यानमार र थाइल्यान्डसँग प्रतिस्पर्धा गर्नेछ । समूहका शीर्ष तीन टोली दोस्रो चरणमा पुग्ने छन् । समूह ए बाट शीर्ष तीन टोलीको रूपमा यसअघि नै यूएई, कतार र कुवेत दोस्रो चरणमा पुगिसकेका छन् । दोस्रो चरणबाट शीर्ष तीन टोली ग्लोबल छनोटमा पुग्ने छन् । १८ सदस्यीय टोलीमा छनोट भएका खेलाडीमा पारस खड्का (कप्तान), अनिलकुमार शाह, वसन्त रेग्मी, विनोद भण्डारी, दीपेन्द्रसिंह ऐरी, दिपेश श्रेष्ठ, ज्ञानेन्द्र मल्ल, करण केसी, ललितसिंह भण्डारी, ललितनारायण राजवंशी, आरिफ शेख, प्रदीप ऐरी, सागर पुन, सन्दीप लामिछाने, शाहब आलम, शरद, सोमपाल कामी र सुनील धमला छन् । औंलामा चोट लागेका कारण शरदले दुई साताअघि मलेसियामा सम्पन्न एसिया कप छनोट खेल्न सकेका थिएनन् । एसिया कप छनोट खेलेको टोलीबाट सुवास खकुरेल र रोहित पौडेललाई राखिएको छैन् । रोहितलाई सेप्टेम्बर २९ देखि अक्टोबर ७ सम्म बंगलादेशमा हुने एसीसी यू१९ एसिया कपका लागि नेपाली यू१९ टोलीमा राखिएको नेपाली टोलीले जनाएको छ । ट्वान्टी२० छनोटका लागि दिपेश, प्रदीप, सुनीललाई नेपाली टोलीको बन्द प्रशिक्षणमा ल्याइएको छ । त्यसमध्ये शाहबले अहिलेसम्म राष्ट्रिय टोलीबाट खेलेका छैनन् । अन्तिम सूचीमा १४ खेलाडीले स्थान पाउने छन् । बन्द प्रशिक्षण बिहीबार सुरु हुनेछ । आईसीसीका प्रतिनिधि अमिनुल इस्लाम, प्रशिक्षक जगत टमाटा र कप्तान पारस रहेको छनोट समितिले खेलाडी छनोट गरेको हो ।"
अफगानसँग नेपाल पराजित,"काठमाडौं (कास) नेपाली यू१९ क्रिकेटले अफगानिस्तान यू१९ सँग ७१ रनको पराजय भोगेको छ । यो हारसँगै नेपाली टिमले चार टिमसम्मिलित यू१९ क्रिकेट प्रतियोगिता टुंग्याएको छ । प्लेअफ अन्तिम खेलमा पराजयसँगै नेपाल चौथो स्थानमै खुम्चिएको हो । भारतमा भइरहेको प्रतियोगितामा नेपालले दुई दिनअघि समूहको अन्तिम खेलमा अफगानिस्तान यू१९ लाई २५ रनले हराएको थियो । भारतीय क्रिकेट बोर्डको आयोजनामा लखनउको इकाना अन्तर्राष्ट्रिय रंगशाला बी मैदानमा टस जितेको अफगान यू१९ ले रेयाज हसनको शतकमा ८ विकेट गुमाई २ सय ४४ रन बनायो । हसनले १ सय ४९ बलमा १ सय १७ रन बनाउनेक्रममा १२ चौका र २ छक्का प्रहार गरे । त्यस्तै बसिर खान शिरले ५० बलमा ३ चौकासहित ३२ रन बनाए । नेपालबाट सागर ढकाल, पवन सर्राफ र शम्साद आलमले २२ विकेट लिए । सागरले १० ओभरमा ३ मेडन राख्दै २८, पवनले ६ ओभरमा १ मेडन राख्दै ३२ र सम्सादले ७ ओभरमा ४२ रन खर्चे । रशिद खानले १ विकेट लिए । नेपाल यू१९ केवल ४५ ओभर खेल्दै १ सय ७३ रनमा अलआउट भयो । कप्तान आसिफ शेख र लोकेश बमले समान २५, अरुण ऐरीले २४, पवनले २३, सन्दीप जोराले १८, भीम सार्कीले १६, रित गौतमले १४, शम्सादले १२ र कमलसिंह ऐरीले ११ रन बनाए । सागर शून्यमा आउट भए । रशिद ४ रनमा नटआउट रहे । शतक बनाएका हसनले अफगानबाट ४ विकेट लिए ।भारत यू१९ बी ले मंगलबार नै फाइनलमा ए लाई १० रनले पराजित गरी उपाधि जितेको छ ।"
सुखद सुरुआतको लक्ष्य,"बुधबार असोज ३, २०७५म्यानमारविरुद्ध मलेसिया (११:३० बजे)फिलिपिन्सविरुद्ध नेपाल (१५:३० बजे)शुक्रबार असोज ५, २०७५मलेसियाविरुद्ध फिलिपिन्स (११:३० बजे)नेपालविरुद्ध म्यानमार (१५:३० बजे)आइतबार असोज ७, २०७५फिलिपिन्सविरुद्ध म्यानमार (११:३० बजे)मलेसियाविरुद्ध नेपाल (१५:३० बजे)खेलस्थल : एपीएफ रंगशाला, हल्चोक"
लिगको मुख्य प्रायोजकमा पल्सर,"हामीले सधैं खेलकुदमा युवालाई प्रोत्साहित गर्नुका साथै सहयोग प्रदान गर्दै आएका छौं । हाम्रो यो सहकार्यको मुख्य उद्देश्य भनेको नेपाली युवा र खेलकुद क्षेत्रलाई अन्तराष्ट्रिय स्तरमा पुर्याउने रहेको छ, उनले भने । नेपाल खेलकुद पत्रकार मञ्चले बर्सेनि आयोजना गर्ने स्पोर्टस अवार्डमा पल्सर नै टाइटल स्पोन्सर रहँदै आएको छ ।असोज १३ देखि हुने लिगमा १४ टोलीको सहभागिता रहनेछ । ५ वर्षपछि सुरु हुन लागेको लिग विजेताले ५० लाख रुपैयाँ पुरस्कार जित्नेछ । अनुमानित ५ करोड ८० लाख बजेटको लिगका लागि एन्फाले पुरस्कारमा मात्र २ करोड रुपैयाँभन्दा बढी खर्चने एन्फाले जनाएको छ । लिगको खेलतालिका बुधबार सार्वजनिक गरिने जनाइएको छ ।"
पेप्सी गल्फ शनिबार,"काठमाडौं (कास) वरुण वेभरेज प्रालिको प्रायोजनमा पेप्सी ओपन गल्फ शनिबार गोकर्ण गल्फ क्लबमा हुने भएको छ ।एमेच्योर गल्फ विकासका लागि दुई वर्षयता सञ्चालन भइरहेको प्रतियोगितामा ९० गल्फरले प्रतिस्पर्धा गर्नेछन् । स्टेबलफोर्ड ३४ ह्यान्डीक्यापको आधारमा हुने प्रतियोगितामा सहभागीले खुला, महिला, सिनियर, जुनियर स्पर्धामा चुनौती पेस पर्नेछन् । बेस्ट ग्रस, लङगेस्ट ड्राइभ, क्लोजेट टु द पिन, मोस्ट बर्डीको पुरस्कार पनि दिइनेछ ।"
गोपीचन्द्र च्याम्पियन,"हाफ म्याराथनको राष्ट्रिय कीर्तिमान खिमु गिरीको नाममा छ । उनले जर्मनीमा सन् २००२ मा १ घण्टा ७ मिनेट १२ सेकेन्डको कीर्तिमान स्थापित गरेका थिए ।मंगलबार त्रिभुवन आर्मीका होमलाल श्रेष्ठ दोस्रो भए । उनले १ घण्टा ११ मिनेट ०५ सेकेन्डमा दौड सिध्याए । तेस्रो भएका आर्मीकै हरिकुमार रिमालले १ घण्टा १२ मिनेट २५ सेकेन्ड लगाए । हरि १२ औं साग खेलकुदअन्तर्गत ५ हजार मिटर दौडका कांस्य विजेता हुन् ।आर्मीका धावक खगेन्द्र भाट चौथो भए । उनले १ घण्टा १२ मिनेट ४३ सेकेन्डमा दूरी पार गरे । किरणसिंह बोगटीले पाँचौं र खिमबहादुर खत्रीले छैटौं स्थान हासिल गरेका थिए । एपीएफ उनीहरूले क्रमश: १ घण्टा १२ मिनेट ५४ सेकेन्ड र १ घण्टा १४ मिनेट ०२ सेकेन्ड लगाए ।दोस्रो हुनेले ३० हजार, तेस्रोले २० हजार, चौथोले १० हजार तथा पाँचौं र छैटौंले ५५ हजार रुपैयाँ पुरस्कार पाए ।त्रिपुरेश्वरस्थित राखेप हाताबाट सुरु दौड विभिन्न ठाउँ हुँदै पुन: सोही ठाउँमा पुगेर टुंगिएको थियो । त्यसमा ९५ पुरुष खेलाडी सहभागी थिए ।संविधान दिवसकै अवसरमा आयोजित मैत्रीपूर्ण टी२० क्रिकेटमा नेपाल रातोले जित हात पार्यो । कीर्तिपुरस्थित त्रिवि क्रिकेट मैदानमा नेपाल रातोले नेपाल नीलोलाई ६ विकेटले हराएको थियो ।"

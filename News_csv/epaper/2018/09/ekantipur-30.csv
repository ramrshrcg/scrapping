शीर्षक,विवरण
प्रधानमन्त्रीले न्युयोर्कबाट भने म नहुँदा त्यत्रो छटपटी ?,"पहिलो पटक नौ महिनामै सत्ताबाट बहिर्गमन भएका ओलीमाथि अहिले सात महिना पुग्दै गर्दा आफ्नै पार्टीबाट आलोचना सुरु भएको छ । यसका पछाडि सरकारभन्दा अध्यक्षद्वय ओली र पुष्पकमल दाहालले आफूलाई नसोधी एकलौटी रूपमा अघि बढाइरहेको पार्टी एकता प्रक्रियासँग नेपालको असन्तुष्टि मुख्य कारण रहेको नेकपाका एक नेताले बताए । प्रदेश, जिल्ला र त्यसभन्दा तल्ला कमिटीमा आफ्नो पक्षलाई उपेक्षा गर्ने त्रास बढेपछि नेपाल आलोचनामा उत्रिएका हुन् । बानेश्वरस्थित इन्द्रेणी फुडल्यान्डमा शुक्रबार स्थायी समितिको भेला डाकेर नेपालले पार्टी अध्यक्षसमेत रहेका प्रधानमन्त्री ओली र अर्का अध्यक्ष दाहाल एकलौटी रूपमा अघि बढ्न खोजेको भन्दै त्यसविरुद्ध संगठित रूपमा आवाज उठाउने उद्घोष गरे । उनले नेपालले प्रदेश इञ्चार्ज, सहइञ्चार्ज, अध्यक्ष र सचिव तोक्ने सचिवालयको निर्णयमा लिखित असहमति जनाएका छन् ।सचिवालय बैठकमा उहाँको (नेपाल) रिजर्भेसन थियो, अध्यक्षहरू (ओली र दाहाल) फर्केर आएपछि समाधान गर्न सकिन्छ, नेता राजन भट्टराईले भने, उहाँजस्तो सिनियर नेताले पार्टीभित्रको असन्तुष्टिलाई लिएर सरकार असफल बनाउन खोज्नुभएको होला भन्ने लाग्दैन । संसद्मा उहाँको अभिव्यक्ति यसप्रति जोडिएको पनि होइन । यति भन्दाभन्दै पनि भट्टराईले पार्टीबाहिरको शक्तिबाट भने सरकार असफल बनाउने प्रयत्न भइरहेको बताए । त्यस्तो शक्ति को होला त ? भन्ने प्रश्नमा भट्टराईले शक्ति र सत्ताबाट बाहिर रहेकाहरू भन्दै पूर्वराजा र राजावादीतर्फ संकेत गरे । यस्ता शक्तिको पहिलो प्रयास सरकारलाई असफल बनाउने छ । त्यसपछि संघीयता, गणतन्त्र र समावेशितालाई अफापसिद्ध बनाई अहिलेको व्यवस्थालाई उल्टाउन प्रयत्न भइरहेको छ । पार्टीबाहिरबाट भएका यस्ता प्रयत्नलाई विपक्षी, नगारिक समाज कसैले पनि मलजल गर्नु हुन्न । व्यवस्था रहेन भने हामी कोही रहन्नौं ।न्युयोर्कमै रहेका प्रधानमन्त्रीका राजनीतिक सल्लाहकार एवं नेकपाका नेता विष्णु रिमालले पनि घुमाउरो शैलीमा नेपालको चर्को आलोचना गरेका छन् । मानिसको पतन त्यस समय सुरु हुन्छ, जब आफ्नैलाई ढाल्न पराइसँग सल्लाह लिन सुरु गरिन्छ, नेपालले संसद्मा दिएको अभिव्यक्तिपछि रिमालले टिवट गर्दै भनेका छन् ।"
एकै वर्ष सात प्रतिशत घटे,"सामुदायिक विद्यालयप्रति अभिभावकको विश्वास बढाउन नसक्दासम्म निजीप्रतिको आकर्षण घटाउन गाह्रो छ, उनले भने । शिक्षाविद् प्रा विनय कुसियतले सामुदायिकले अभिभावक आकर्षित हुने गरी गुणस्तर सुधार्न नसकेको बताए । सामुदायिकले अभिभावकलाई आकर्षण गर्नै सकेनन् । गुणस्तरमा पनि सुधार गर्न सकेनौं, उनले भने, सरकारले पनि सामुदायिकभन्दा निजी नै फलोस्फुलोस् भन्ने चाहेको छ । निजीमा विद्यार्थी बढदा राज्यको दायित्व र भार कम हुने भएकै कारण सरकारले निजीकै प्रगति देख्न चाहेको उनले आरोप लगाए । निजीलाई सरकारले नै प्रोत्साहन गरेको छ । उद्यमशीलताका रूपमा लिएको छ । कानुन र नियम नमान्दा पनि कारबाही हुँदैन, कुसियतले भने । शिक्षामन्त्री गिरिराजमणि पोखरेलले निजी विद्यालयलाई सेवामूलक बनाउन लागिपरेको दाबी गरे । त्यसैअनुसार ऐनमा निजी विद्यालयले प्रारम्भिक बालविकासदेखि आधारभूत शिक्षा सेवामूलक र लोक कल्याणकारी हुने गरी सञ्चालन गर्नुपर्ने व्यवस्था गरिसकिएको उनले बताए । अरनिको माविका पूर्वप्रधानाध्यापक प्रेमबहादुर खडका अभिभावकमा नि:शुल्क भनेपछि राम्रो पढाइ हुँदैन भन्ने मानसिकता रहेकाले सामुदायिक विद्यालय सुधारिन नसकेको ठान्छन् । अभिभावकले अंग्रेजी माध्यमबाट पढाइ होस् भन्ने चाहेका हुन्छन्, उनले भने । देशभर सामुदायिक र निजी गरी ३५ हजार ६ सय १ विद्यालयमा ६३ लाख विद्यार्थी छन् । यीमध्ये ४७ लाख ७३ हजार जना सामुदायिकमा पढछन् । निजीमा १५ लाखभन्दा बढी छन् । पूर्वसचिव शर्माको संयोजकत्वमा गठित शिक्षक दरबन्दी पुनर्वितरण सुझाव कार्यदलले यस वर्ष ६३ लाख विद्यार्थी हुन सक्ने अनुमान गरेको हो । असोज २ सम्म प्राथमिक तहमा २९ हजार ८ सय १९ विद्यालयबाट २७ लाख विद्यार्थीको मात्रै तथ्यांक आएको छ । ५ हजार ७ सय ८२ विद्यालयबाट आउन बाँकी रहेको कार्यदलले जनाएको छ । कुल विद्यार्थी अनुपातलाई आधार मानेर संख्या अनुमान गर्दा १ देखि ५ सम्म ३४ लाख २० हजार विद्यार्थी हुन सक्ने कार्यदलको आकलन छ । यसभन्दा कम पनि हुन सक्छ, कार्यदलका एक सदस्यले भने । यो तथ्यांक बालविकासबाहेकको हो । सामुदायिकमा ९ र १० कक्षामा मात्रै विद्यार्थीको आकर्षण अलि देखिन्छ । अभिभावकले छात्रवृत्तिलगायत अन्य सुविधाका लागि छोराछोरीलाई ९ र १० कक्षा सामुदायिकमा पढाउने गरेका हुन् । प्राथमिक तहमा पनि विद्यार्थी भर्नाका लागि उत्प्रेरणा जगाउने कार्यक्रम ल्याउनुपर्ने देखिन्छ, सफल सामुदायिक विद्यालयबारे विद्यावारिधिसमेत गरिरहेका शर्माले भने, स्थानीय सरकारले बालविकासमा अभिभावकलाई विश्वस्त बनाउन जरुरी छ । बालविकासमा गत वर्ष सामुदायिक विद्यालयमा ६२४ प्रतिशत विद्यार्थी अध्ययन गर्थे । यस वर्ष ५६ प्रतिशतमा घटेको छ । अघिल्लो वर्ष बालविकास अध्ययन गर्नेमध्ये ३६६ प्रतिशत निजी विद्यालयमा पढ्थे । यस वर्ष भने बढेर ४४ प्रतिशत पुगेको छ । ईसीडीमा सुधारको खाँचो स्थानीय सरकारले बालविकास (ईसीडी) लाई प्राथमिकता दिनुपर्ने शर्माको सुझाव छ । सन्तान तीन वर्ष भएपछि अभिभावकले नजिकको विद्यालयमा भर्ना गर्न खोज्छ । सामुदायिकमा भर्ना लिँदैनन्, उनले भने, अभिभावकले विश्वास गर्न सक्ने गरी सामुदायिकमा ईसीडीमा लगानी गर्नपर्छ । त्यसो गर्न नसकिए माथिल्लो कक्षामा पनि रित्तिदै जानेछ । अहिलेजस्तो १ वर्ष खेलाएको भरमा मात्रै साना बच्चालाई भर्ना गर्न नहुने उनको बुझाइ छ । १ देखि ५ सम्म सामुदायिकमा गत वर्ष ८३४ प्रतिशत विद्यार्थी अध्ययन गर्ने गरेकोमा यस वर्ष घटेर ७६ प्रतिशतमा झरेको छ । निजीमा भने १६ प्रतिशतबाट बढेर यसपालि २४ प्रतिशत पुगेको छ । ६ देखि ८ सम्म अध्ययन गर्ने विद्यार्थी सामुदायिकमा घटेका छन् भने निजीमा बढेका छन् । कक्षा ९१० मा भने पोहरभन्दा सामुदायिकमा १ प्रतिशतले संख्या बढेको छ । अघिल्लो वर्ष दस कक्षामा भर्ना भएका मध्ये ८०२ प्रतिशत विद्यार्थी सामुदायिकमा पढ्थे भने १९८ प्रतिशत निजीमा । यसपालि सामुदायिकमा ८१ र निजीमा १९ प्रतिशत मात्रै अध्ययन गरिरहेका छन् । कक्षा ११ र १२ मा निजीको आकर्षण हात्तै बढेको छ । पोहोर ७३७ प्रतिशत विद्यार्थी सामुदायिक र २६८ प्रतिशत निजीमा पढ्थे । यसपालि सामुदायिकमा ५५४ मा सीमित भएको छ । ११ र १२ मा सामुदायिक विद्यालयमा सरकारको लगानी नभएकै कारण निजीमा अभिभावकको आकर्षण रहेको पूर्वसचिव शर्माको निष्कर्ष छ । विषयगत शिक्षक व्यवस्था गर्न नसकेर समस्या भयो । विद्यालयले नै निजी स्रोतको शिक्षक राखेका छन्, उनले भने । सामुदायिक शिक्षकको पढाउने विधिमा खर्च नभएसम्म पाठ्यक्रम जतिसुकै राम्रो भए पनि गुणस्तर सुधार हुन नसक्ने शिक्षाविद् कुसियतले बताए । शिक्षकमा उत्प्रेरणा र उत्साह जगाउन खर्च गर्न सक्नुपर्छ । अनि मात्रै विद्यालय शिक्षा सुधार गर्न सकिन्छ, उनले भने, नि:शुल्क पढाउने कानुन बनाए पनि सरकारले जबसम्म सामुदायिकको पढाइ सुधार्न सक्दैन तबसम्म विद्यार्थी बढाउन सक्दैनन् । निजीमा विद्यार्थी बढ्नुको कारण अनिवार्य र नि:शुल्क शिक्षा कानुन फेल हुनु हो । नियमन खै ? निजी विद्यालय नियमन गर्न सरकारले कानुन बनाए पनि कार्यान्वयन हुन सकेको छैन । शिक्षामन्त्री पोखरेलले १५ प्रतिशत छात्रवृत्ति व्यवस्था गर्नुपर्ने भन्दै संसदको शिक्षा तथा स्वास्थ्य समितिमा प्रस्ताव गरे । तर निजी विद्यालय सञ्चालकको चर्को दबाबमा छात्रवृत्तिमा एकरूपता कायम हुन सकेन । ५ सयसम्म विद्यार्थी भए १० प्रतिशत, ८ सयसम्म भए १२ र त्यसभन्दा बढी विद्यार्थी भएकामा मात्रै १५ प्रतिशत छात्रवृत्ति दिने व्यवस्था राखियो । यसअघि कानुन अयोगले हरेक कक्षामा २५ प्रतिशत छात्रवृत्ति दिनुपर्ने प्रस्ताव गरेको थियो । निजी विद्यालय सञ्चालकले सरकारका सबैजसो नियम लत्याउँदै आएका छन् । निजीमा विद्यार्थी संख्या हरेक वर्ष बढे पनि सरकारले नियमन गर्न सकेको छैन । निजीलाई नाफामुखी नभई समुदायप्रति उत्तरदायी बनाउनुपर्छ । यसका लागि अनुगमन र नियमनमा ढिलाइ गर्नु हुुँदैन, कुसियतले भने ।"
ढिस्कोले पुरिएर तीनको मृत्यु,"दाङ दसैंलाई घर रंग्याउने माटो लिन गएका एकै परिवारका तीन सदस्यको शनिबार ढिस्कोमा पुरिएर ज्यान गएको छ । सुरुङभित्र पसेर माटो खन्ने क्रममा ढिस्को खसेको थियो । मृत्यु हुनेमा मीना चौधरी, श्यामकुमारी चौधरी र रेजिना चौधरी छन् । श्यामकुमारी मीनाकी आमाजू हुन् भने रेजिना जेठाजुकी छोरी । तीनै जना बिहानको खाना चिसो भइसक्दा पनि नफर्किएपछि आफन्तले खोजी गरेका थिए । त्यस क्रममा उनीहरू दोलही खोला किनारमा पुरिएको फेला परे । मीनाका पति रोजगारीका लागि कतारमा छन् । उनीहरूका चार वर्षीय छोरा छन् । घटनापछि गाउँले शोकमग्न छन् । थारू समुदायमा संयुक्त परिवार प्रणाली छ । सितिमिति घर छुट्टिँदैन, एकै ठाउँ मिलिजुली बस्छन् । चार दाजुभाइमध्ये सुवासचन्द्र कान्छा हुन् । रेजिना माइलाकी छोरी हुन् । श्यामकुमारीको विवाह भएको थिएन । तीनै शव शनिबारै पोस्टमार्टम गरिएको छ । गाउँकै स्यानो नदीमा अन्त्येष्टि गरिने रेजिनाका बुवा राजकुमारले बताए । भालुबाङ बजारदेखि ७ किमि पश्चिममा पर्ने दोलही खोला घर लिप्ने माटोका लागि कहलिएको ठाउँ हो । क्रिम रंगको माटो पाइने भएकाले थारू समुदाय त्यहीँ जान्छन् । सावधानी नअपनाउँदा बर्सेनि ज्यान गइरहेको गाउँपालिका अध्यक्ष नुमानन्द सुवेदीले बताए । माटो खन्दा लापरबाहीकै कारण ज्यान जाने गरेको जिल्ला प्रहरी प्रवक्ता डीएसपी रामप्रसाद घर्तीले बताए । पहिलेदेखि खनेर जीर्ण भएको सुरुङमा पसी राम्रो माटो निकाल्न खोज्दा भासिएको हो, उनले भने, पानी परिरहेकाले ढिस्को कमजोर भएको रहेछ । सावधानी नअपनाउँदा ज्यानै गयो ।"
दिल्ली दूतावासको आग्रह,"नयाँदिल्ली  नेपाली बिरामीहरूलाई कमिसन का लागि अनावश्यक रूपमा भारतीय अस्पतालमा रिफर गर्ने नेपालका चिकित्सक, अस्पताल र एजेन्टलाई कारबाही गर्न नयाँदिल्लीस्थित नेपाली दूतावासले आग्रह गरेको छ । कमिसनकै लागि भारतीय अस्पतालमा बिरामी पठाउने व्यक्ति तथा संस्थाको पहिचानका लागि गृह मन्त्रालय, स्थानीय प्रशासन, नेपाल मेडिकल काउन्सिल, उपभोक्ता संरक्षण विभागको समन्वयमा तत्काल अनुसन्धान गर्न दूतावासले सुझाव दिएको छ । कमिसनकै लागि बिरामीहरूलाई अनावश्यक रूपमा भारतका क्लिनिक, नर्सिङ होम र अस्पतालमा रिफर गर्ने गरिएको ठहर पनि दूतावासको छ । भारतस्थित स्वास्थ्य संस्था वा डाक्टरका एजेन्ट र तिनका कार्यालय भए तत्काल खारेज गर्न पनि दूतावासले सरकारलाई आग्रह गरेको छ । उपचारका लागि भारत आउने नेपाली बिरामीमाथि यहाँका डाक्टर तथा स्वास्थ्य संस्थाहरूले चर्को आर्थिक शोषण गर्ने गरेको गुनासो बढदै गएपछि दूतावासले यस्तो कदम चालेको कार्यवाहक राजदूत भरतकुमार रेग्मीले बताए । दिल्लीस्थित एक प्रतिष्ठित स्वास्थ्य संस्थाका उच्च अधिकारीले केही साताअघि कान्तिपुरसँग गरेको कुराकानीमा नेपाली बिरामी पठाएबापत प्रतिबिरामी १५ प्रतिशत कमिसन दिइने गरेको स्वीकार गरेका थिए । त्यसरी रिफर गरिएका बिरामीसँग ती स्वास्थ्य संस्थाले १० देखि ३५ प्रतिशतसम्म थप रकम लिने गरेका छन् । यस्तो कमिसन विभिन्न अनधिकृत च्यानलमार्फत नेपाल पठाइने गरिएको छ ।दूतावासका अधिकारीहरूले यहाँका विभिन्न अस्पतालका नेतृत्वलाई भेटेर कमिसनको चलखेल र नेपाली बिरामीमाथि हुने अनावश्यक आर्थिक शोषण तत्काल बन्द गर्न सचेत गराएको बताएका छन् । दूतावासले नेपाली बिरामीसँग भारतीय बराबर नै शुल्क लिनुपर्ने आग्रह गरेको पनि कार्यवाहक राजदूत रेग्मीले बताए । दूतावासले उपचारका लागि भारत आउने नेपाली नागरिकले पहिले उपचार गर्न जाने अस्पताल, उपचार पद्धति, डाक्टर, उपचारमा लाग्ने समय, खर्चलगायतबारे आधिकारिक स्रोतबाट बुझेरमात्र आउन पनि आग्रह गरेको छ । मृगौला, कलेजो र बोनम्यारोजस्ता अंग प्रत्यारोपणका लागि आउने बिरामीले परराष्ट्र मन्त्रालयबाट आवश्यक कागजात र सिफारिस लिएरमात्र आउन पनि दूतावासले सचेत गराएको छ ।"
नागढुंगा जाम छल्न वैकल्पिक मार्ग,"धादिङ  हजारौं यात्रुहरूलाई सास्ती दिने नौबिसेनागढुंगाकलंकी सडकको सवारी जामलाई कम गर्न वैकल्पिक मार्ग सञ्चालनको तयारी गरिएको छ । दसंै अगाडि राजधानी बाहिरिने देशभरका यात्रुहरूले भोग्नुपरेको घण्टौं सवारी जामको सास्तीलाई न्यूनीकरण गर्न तत्काल वैकल्पिक मार्ग सञ्चालनमा ल्याउने तयारी गरिएको छ । विकल्पका रूपमा सबैभन्दा सहज हाल निर्माणाधीन धार्केठूलोखोलाभीमढुंगासीतापाइला सडक तत्काल सञ्चालनमा ल्याइने तयारी अघि बढेको छ । उक्त सडक धार्केदेखि धादिङ ठूलोखोला सम्म १३ किलोमिटर र त्यसपछि भीमढुंगा हँुदै काठमाडौं सीतापाइला सम्म १० किलोमिटर निर्माणाधीन छ । यो सडक १२ मिटर चौडा गरी चालू आर्थिक वर्षमा ग्राभेल गर्न निर्माण कम्पनीलाई जिम्मा दिइसकिएको छ । वैकल्पिक सडकमा साना सवारी सञ्चालन गर्न दिने तयारी छ । नौबिसे नागढुंगा सडकमा सवारी सञ्चालनको अहिलेको अवस्थालाई व्यवस्थित गर्न सरोकारवालाहरू भेला भई सडकको निरीक्षण गरी तत्काल वैकल्पिक मार्ग सुचारु गर्न छलफल गरिएको हो । छलफलमा प्रदेशसभा सदस्य राजेन्द्र पाण्डेले नौबिसे नागढुंगा सडकमा भासिएका खाल्डाखुल्डीलाई तत्काल पुर्न सडक कार्यालयले प्रहरीसँग समन्वय गर्नुपर्ने बताए । पाण्डेले सवारी जामको समस्या धादिङको नागरिकका लागि मात्र नभई देशकै लाखौं यात्रुहरूको समस्या भएकाले देशकै लागि काम गरिरहेको बताए ।सडक निरीक्षणपछि धुनिबेंसी नगरपालिकाका मेयर बालकृष्ण आचार्यले वैकल्पिक मार्गको रूपमा रहेको धार्केसीतापाइला निर्माणाधीन सडकमा गाडी सञ्चालन गर्दा नियमित रूपमा पानी छर्कने व्यवस्था गरिनुपर्ने बताए । उनले नौबिसेनागढुंगा सडकको मर्मतका लागि सडक कार्यालय, मर्मतको समयमा ट्राफिक व्यवस्थापनका लागि ट्राफिक प्रहरीसँग समन्वय गरिने बताए ।प्रमुख जिल्ला अधिकारी भागिरथ पाण्डेयले सडक जामको समस्या कम गर्न आफ्नो तर्फबाट कुनै काम बाँकी नराख्ने बताए । जिल्ला प्रहरी प्रमुख डम्बरबहादुर विकले सडक जामको समस्या कम गर्न मापदण्डविपरीत बढी भार बोकेका र लामो सवारीसाधनलाई धार्के आई नपुग्दै दिनभर धादिङका विभिन्न स्थानमा रोकिने र राति १० वजेपछि मात्रै सञ्चालन गर्न दिने गरी काम गर्न पहल भइरहेको बताए ।जिल्ला ट्राफिक प्रहरी कार्यालयका प्रमुख हेमराज घिमिरेले सडकमा सवारी साधनको चाप काम गर्न ट्राफिक व्यवस्थापन भइरहेको बताए । डिभिजन सडक कार्यालय धादिङका प्रमुख हरि ठकुरीले सडकमा काम गरिहेका विभिन्न कम्पनीहरूलाई समयमा काम गर्न भनिसकेको जानकारी दिए । उक्त सडक स्तरोन्नति गर्न दुई निर्माण कम्पनीलाई गत आर्थिक वर्षदेखि नै जिम्मा दिए पनि सरकारले पेस्की दिएको छैन । नियमित राजमार्ग जामले त्यस क्षेत्रका प्रहरीको जाम नियन्त्रण गर्न समय गएको छ । सवारी जामका कारण सानातिना दुर्घटना र सामान्य उजुरीसमेत हेर्न भ्याइएको छैन, खानीखोलास्थित इलाका प्रहरी कार्यालय इन्चार्ज उद्धव पोखरेलले बताए । नौबिसेनागढुंगा सडक करिब ७० जिल्ला, भारतबाट आउने यात्रु र व्यापारिक सामग्री राजधानी भित्रिने एक मात्र नाका हो । गत १ गते विश्वकर्मा पूजापछिको चार दिन लगातार यातायात बन्दले सवारी आवागमन प्रभावित भएको छ । चाडबाड नजिकिँदै गर्दा दैनिक दुई हजार मालवाहक ट्रक राजधानी भित्रिने गरेका छन् । यीमध्ये ७ सय जति भारतीय ठूला ट्रक हुन्छन् ।"
राजमार्ग फराकिलो,"काभ्रे सडक डिभिजन कार्यालय भक्तपुरले अरनिको र बीपी राजमार्ग फराकिलो पार्ने कार्यलाई तीव्रता दिएको छ । अतिक्रमण र सवारी दुर्घटना बढेपछि प्रशासन, प्रहरी, स्थानीय तहको सहयोगमा अतिक्रमण हटाएर सडक फराकिलो बनाएको हो ।बीपी राजमार्गको दायाँबायाँ १५१५ मिटर अतिक्रमण गरी बनेका घर टहरा लगायतका संरचना हटाइएको छ । सूर्यविनायकधुलिखेल, धुलिखेलसिन्धुलीबर्दिबास सडक आयोजनाले असोज १ गतेबाट काभ्रेतर्फका अतिक्रमण हटाउन सुरु गरेको थियो । आयोजनाका इन्जिनियर साधुशरण पूर्वेका अनुसार, धुलिखेल, बेला, भकुण्डे, कटुञ्जे, मंगलटार क्षेत्रका एक सय ४५ घर टहरा, एक सय ३५ होर्डिङबोर्ड र ५० शौचालय भत्काइएका छन् । आयोजनाले चार सय ८६ घरटहरा हटाउनुपर्ने तथ्यांक निकालेको थियो । स्वत:स्फुर्त रूपमा घरटहरा धनीले पनि हटाएको पूर्वेले बताए । विवाद भएका भकुण्डेबेंसी, दाहालडाँडा, पात्लेखेतलगायतका स्थानमा भने पुन: सर्भे हुने र पक्की संरचना हटाउनका लागि ७ दिनको म्याद दिएको इन्जिनियर पूर्वेले जानकारी दिए । अरनिको राजमार्गअन्तर्गत बनेपा नगरपालिकाको साँगादेखि धुलिखेल नगरपालिकाको बसपार्कसम्म राजमार्ग सिमानाभित्र निर्माण भएका संरचना हटाउन सडक डिभिजन र दुवै नगरपालिकाले तयारी गरेका छन् । जिल्ला समन्वय समिति, प्रशासन, प्रहरी, नगरप्रमुखसहित सरोकारवालाको भेलाले १ सय ५६ संरचना असोज १५ गतेबाट भत्काउने निर्णय गरिएको हो । २०३१ सालअघिका ५६ संरचनालाई भने मुआब्जासमेत दिइनेछ ।"
गाउँपालिकाहरूले स्कुल मर्ज गर्दै,"हेटौंडा बसाइँसराइ र बोर्डिङ स्कुलप्रतिको आकर्षणले मकवानपुरका दुर्गम गाउँपालिकास्थित विद्यालयमा विद्यार्थी संख्या न्यून भएपछि विद्यालय मिलाउने योजना बनाउन थालिएको छ । यो क्षेत्रका विद्यालयले यस्तो योजना बनाउन लागेका हुन् । हाल कुनैमा शिक्षक र विद्यार्थीको संख्या बराबर छ । कतै एक शिक्षकले ३ विद्यार्थी पढाएका छन् । कैलाश गाउँपालिका५ कालिखोला स्थित कालीदेवीमा प्राविमा विद्यार्थी ११ जना भर्ना भएका थिए । नियमित रूपमा चार जना मात्र पढ्न आउँछन् । कालीखोलाका तीन घरका एक कक्षादेखि ३ कक्षासम्म ११ जना भर्ना भए । आलोपालो गरेर दैनिक चार जना पढ्न आउने गर्छन् । ३ कक्षामा एक विद्यार्थीमात्र छन् । उनी पनि फुर्सदको बेलामा मात्र पढ्न आउने गरेका छन् । विद्यालयमा २ शिक्षक र एक कार्यालय सहयोगी छन् । २०५२ सालमा स्थापना भएको उक्त विद्यालयमा कुनै बेला ९० जनासम्म विद्यार्थीको विद्यालय व्यवस्थापन समितिका अध्यक्ष आत्मराम रुम्बाले बताए । कोही बसाइँ गए, कोहीले डाँडाबासको बोर्डिङमा पढ्न थालेकाले विद्यार्थी संख्या कम भयो, उनले भने । २ शिक्षकलाई पनि गाउँपालिकाले अन्यत्र स्कुलमा सरुवा गरेको छ । अहिले कार्यालय सहयोगी सिंहबहादुर रुम्बाले उपस्थित विद्यार्थीलाई पढाइरहेका छन् । उक्त विद्यालयका विद्यार्थी दैनिक २ घण्टा हिँडेर थाहा नपास्थित सुन्दरदेवी माविमा पढ्न जानुपर्छ । विद्यार्थीलाई आउजाउ गर्न २ घण्टाभन्दा बढी समय लाग्छ, व्यवस्थापन समितिका अध्यक्ष रुम्बाले भने, स्कुल मर्ज गर्दा पनि गाउँका सासाना बालबालिकालाई पढ्न समस्या हुन्छ, मर्ज नगर्दा पनि विद्यार्थी संख्या कम छ ।विद्यार्थी संख्य न्यून भएकाले उक्त विद्यालयमा शिशु कक्षामात्र सञ्चालन गर्ने योजना गापाको छ । कालीदेवी प्रावि मर्ज गरेर त्यहाँ शिशु कक्षा सञ्चालन गर्ने योजना रहेको कैलाश गाउँपालिकाका अध्यक्ष टंकबहादुर मोक्तानले बताए । शिक्षकको दरबन्दी मिलान र विद्यालय मर्ज गर्ने कार्य अगाडि बढाएका छांै, उनले भने । गोगने, डाँडाखर्क, नामटार, कालिकाटार र भार्ता गाविस समेटेर बनाइएको कैलाश गाउँपालिकामा प्राविदेखि माविसम्म ५१ वटा सामुदायिक विद्यालय छन् । तीमध्ये ५ वटा मावि, ५ वटा निमावि र ४१ वटा प्रावि छन् । केही विद्यालयहरू अहिलेसम्म एउटा सरकारी दरबन्दीविहीन छन् । केही स्कुलमा शिक्षक धेरै, विद्यार्थी थोरै, कुनैमा विद्यार्थी धेरै शिक्षक थोरै भएको गापा अध्यक्ष मोक्तानले बताए । उक्त गाउँपालिकाले शिक्षा नियमावली बनाएर दरबन्दी मिलान पनि गरिसकेको छ । गाउँपालिकाले गरेको दरबन्दी मिलानप्रति शिक्षक महासंघ असन्तुष्टिसमेत जाहेर गरेको थियो । यस्तै, मकवानपुरको भीमफेदी गाउँपालिका९ च्याउखोलास्थित प्राथमिक स्कुलमा एक शिक्षक, एक विद्यार्थीको अनुपात छ । ३ कक्षासम्म पठनपाठन हुने उक्त स्कुलमा तीन कक्षामा २ विद्यार्थी छन् । ती पनि एकाघरका दिदीभाइ हुन् । ती दुई विद्यार्थीलाई पढाउन २ शिक्षक छन् । कहिले घरमा काम पर्यो भने ती दुई जना पनि आउँदैन । स्कुलमा शिक्षक मात्र हुन्छन् । दुवै शिक्षक स्कुलमा नै बस्छन । भूकम्प जानुअघि उक्त विद्यालयमा २४ विद्यार्थी थिए । २०७३ मा १६ विद्यार्थी भर्ना भएका थिए । यो शैक्षिक सत्रमा २ जना मात्र भर्ना भए । विद्यार्थी संख्या अत्यन्त न्यून भएका स्कुलमा गाभ्ने योजना बनाएको छ, भीमफेदी गापाका अध्यक्ष हिदम लामाले भने, शिक्षकको दरवन्दी मिलान र स्कुल मर्ज गर्नेबारेमा अध्ययन भइरहेको छ ।"
व्यवसायी संघको अध्यक्षमा ढकाल,"हेटौंडा निर्माण व्यावसायी संघ मकवानपुरको शनिबार भएको अधिवेशनले श्यामसुन्दर ढकाललाई अध्यक्षमा निर्विरोध निर्वाचित गरेको छ । ढकाल यसअघि संघका महासचिव थिए । प्रथम उपाध्यक्षमा बालगोपाल कँडेल, द्वितीय उपाध्यक्षमा सागर भट्टराई, तृतीय उपाध्यक्षमा बुद्धिलाल हिमडुङ, महासचिवमा बालकुमार मल्ल, कोषाध्यक्षमा ईश्वर पाठक, सहकोषाध्यक्षमा नवराज पाठक, उपमहासचिवद्वयमा भवनाथ अधिकारी र भीमसेन श्रेष्ठ विजयी भए ।"
मुटुको लागि साइकल यात्रा,"काभ्रे मुटु रोगबारे युवाहरूमा जनचेतना जगाउने र प्राचीन सहर नालालाई बढीभन्दा बढी जनसमुदायसम्म पुर्याउन साइकल यात्रा गरिएको छ । विश्व मुटु दिवसक अवसरमा जी व: भिँगु नाला समूहले शनिबार राइड टु नाला २०१८ : पेडल फर नाला, पेडल फर हर्ट साइकल यात्रा गरेको हो । पाटनको मंगलबजारदेखि काभ्रेको नालासम्मको २४ किलोमिटर दूरीको साइकल यात्रामा डेढ सय साइकल यात्री सहभागी थिए, ८ वर्षका सुयोग बस्नेतदेखि ६५ वर्षका इन्द्र कर्माचार्य सहभागी थिए । संस्कृतिविद् एवं शताब्दीपुरुष सत्यमोहन जोशीले शुभारम्भ गरेको साइकलयात्रा लुभु, गुण्डु, सूर्यविनायक, च्यामासिंह, ताथली, नालाछाप, नाला गुम्बा हुँदै बजार परिक्रमा गरेको थियो ।"
६१ ले गरे रक्तदान,"काठमाडौं विश्व मुट दिवसको अवसरमा चुन्नेपाखा समाज सुधार समिति कामनपा१४ ले शनिबार खुला रक्तदान कार्यक्रम आयोजना गर्यो । मेरो मुटु, तिम्रो मुटु भन्ने मूल नारासाथ मुटु दिवस मनाइने क्रममा समितिद्वारा कालिमाटीकुलेश्वरमा आयोजित रक्तदानमा ६१ जनाले रक्तदान गरे । रक्तदान गर्न भनेर १ सयभन्दा बढी व्यक्तिले सहभागिता जनाएको समितिका अध्यक्ष बद्रीमान अमात्यले बताए । टोलमा आइपर्ने विभिन्न सामाजिक कार्यमा भूमिका खेल्दै आएको समितिले सप्ताहव्यापी रूपमा चुन्नेपाखा क्षेत्रमा सरसफाइ गरेको छ ।"
छैनन् सार्वजनिक शौचालय,"भक्तपुर  शौचालय कता छ ? बसबाट ओर्लिएर एक चिनियाँ पर्यटकले गाइडलाई सोधे । अलमलमा परेर यताउता हेर्दै पर्यटक गाइडले सडकमा हिँडिरहेका बटुवालाई सोधे, पर्यटक शौचालय कत्ता छ ? बटुवाले अलमलिँदै नजिकैको पसल देखाइदिए । भक्तपुर नगरपालिका कार्यालय नजिकैको पसलेले भने शौचालय नगरपालिकाको भवनतिर देखाइदिए । पर्यटक लिएर गाइड कार्यालयतिरै लागे । नगरपालिकाको कर्मचारीको सहायतामा कार्यालयभित्रको शौचालय गए । भक्तपुरको ऐतिहासिक, धार्मिक, सांस्कृतिक सम्पदा अवलोकनका लागि आउने पर्यटकले यस्ता समस्या सधैझैं बेहोर्नुपर्छ । भक्तपुर घुम्न सार्क राष्ट्रकाले ५ सय र अन्य पर्यटकले १५ सय रुपैयाँ प्रवेश शुल्क तिर्छन् । तर, सम्बन्धित निकायले पर्यटकको सुविधाका लागि पर्याप्त शौचालयको समेत व्यवस्था गर्न सकेको छैन । भक्तपुर अवलोकनका लागि दैनिक सयौं आन्तरिक तथा बाह्य पर्यटक भित्रिन्छन् । जिल्लाको पुराना २ नगर क्षेत्रमा ३६ सार्वजनिक शौचालय रहेको तथ्यांक छ । त्यसमा भक्तपुर नगरपालिकाको विवरणमा सर्वसाधारणका लागि १६ र पर्यटकका लागि ८ शौचालय छन् । भक्तपुर नगरपालिका स्यानिटेसनका अनुसार पर्यटकका लागि ८ वटा शौचालय निर्माणाधीन छन् । नगरभित्र पर्याप्त शौचालय भए पनि जानकारी नहुँदा समस्या भएको नगरपालिकाको गुनासो छ । नगरभित्र पर्याप्त शौचालय छ, पानीको अभाव हुँदाहुँदै पनि नगरपालिकाले शौचालयको व्यवस्थापन गरेको छ, भक्तपुर नगरपालिका स्यानिटेसन शाखा प्रमुख दिलीप सुवालले भने, नगरभित्र ५ वटा पर्यटक शौचालय निर्माणाधीन अवस्थामा छ । भक्तपुर नगरका करिब आधा दर्जन साविक (६, ९, १०, ११ र १५ ) वडा कार्यालयका शौचालय हटाएर वडा कार्यालय बनाइएको पाइएको छ । तुछीभला ५ मा भने सार्वजनिक शौचालय मासेर पुस्तकालय बनाइएको स्थानीयवासी बताउँछन् । मौलिक सहर मध्यपुर थिमिको शौचालयको अवस्था पनि उस्तै छ । नगरपालिकाले भएको सार्वजनिक शौचालयको समेत व्यवस्थापन गर्न सकेको छैन । मध्यपुर थिमि नगरपालिकाको तथ्यांकमा १३ सार्वजनिक शौचालय छन् । तर, कतिपय शौचालय प्रयोगविहीन छन् । खुला दिसामुक्त जिल्ला घोषणा हुँदा ७ शौचालय मर्मत गरिएका थिए, मध्यपुर थिमि नगरपालिकाका सामुदायिक विकास अधिकृत तुल्सीभक्त तकोले भने, ९ शौचालय नियमित छन, बाँकीलाई संरक्षण गर्न सकिएको छैन । पानी अभावले संरक्षण गर्न नसकिएको उनी बताउँछन् । विश्व सम्पदा चाँगुनारायण मन्दिरको सार्वजनिक शौचालय भूकम्पका कारण क्षति भयो । मन्दिर जीर्णोद्धार भयो । मन्दिर परिसरको क्षतिग्रस्त सत्तलको पुनर्निर्माण थालनी हुन् सकेको छैन । क्षतिग्रस्त शौचालयको अवस्था अलपत्र छ । पर्यटकको मुख्य गन्तव्य नगरकोटमा सार्वजनिक शौचालय छैन । नगरकोट घुम्न आउने पर्यटकका लागि नगरकोट नाल्दुम विकास समितिले कार्यालयकै शौचालय प्रयोग गराउने गरेको समितिका सचिव धनबहादुर लामाले बताए । नगरपालिकाले नगरकोट अवलोकनका लागि आउने पर्यटकलाई प्रवेश शुल्क लिने गरेको छ तर, पर्यटकका लागि बसपार्क, शौचालयलगायत आधारभूत सेवासुविधासमेत व्यवस्था गर्न नसकेको उनी बताउँछन् ।"
मुटु स्वस्थ राख्न व्यायाम,"काठमाडौं विशेषज्ञहरूले मानसिक तनाव, रिस, नकारात्मक सोच, वातावरणीय प्रदूषणजस्ता कारणले मुटु रोगमा वृद्घि भएको बताएका छन । विश्व मुटु दिवसको अवसरमा शनिबार ग्रान्डी अन्तर्राष्ट्रिय अस्पतालमा आयोजित कार्यक्रममा बोल्दै मुटुरोग विशेषज्ञ डाओममूर्ति अनिलले चुरोट, मदिरा सेवन, व्यायाममा कमी, नकारात्मक जीवनशैली, अस्वस्थकर खानपान, अनियन्त्रित तौल आदिले मुटु रोगको समस्या बढाइरहे पनि मानसिक तनाव, रिस, नकारात्मक सोच, वातावरणीय प्रदूषणजस्ता अदृश्य कारणहरूले समेत मुटुको समस्या बढाउनमा थप भूमिका खेलिरहेको जनाए । स्वस्थ देखिने शतप्रतिशत युवाहरूमा समेत मुटु रोगको कारक देखिने गरेको औंल्याएका उनले हालकै स्थिति कायम रहे र नियन्त्रणतर्फ ध्यान नदिए केही वर्षमै मुलुकमा अनुमानभन्दा बढी मुटुरोगी देखिनेसमेत दाबी गरे । मुटुरोग नियन्त्रणका लागि आम जनतामा जनचेतना अभिवृद्घि भएर सकारात्मक जीवनशैलीलाई नअपनाउँदा मुटुरोग रोकथामका लागि सरकारको सबै बजेट लगाउँदासमेत नपुग्ने स्थिति आउन सक्ने डा ओममूर्तिको दाबी थियो । नकारात्मक सोचले मुटुलाई समेत असर पार्दोरहेछ त्यसैले हामीभित्रको नकारात्मकतालाई हटाएर सकारात्मकता बढाउँदासमेत यसले मुटुलाई स्वस्थ राख्न सघाउँछ, डाओममूर्तिका अनुसार आफू जुनसुकै परिस्थिति, कार्य क्षेत्र र स्थानमा भए पनि आफ्नो मुटुका लागि अनुकूल हुने सकारात्मक कार्यव्यवहार गर्न छाड्नुहुँदैन । मुटुलाई स्वस्थ राख्न गरिने व्यायाम, खानपान, सकारात्मक जीवनशैली लगायतका उपायहरू व्यक्ति विशेषअनुसार फरक हुन सक्छन् । सबल मुटुलगायत समग्र स्वास्थ्यका लागि उपयोगी जीवनशैली निर्धारण गर्न चिकित्सकीय सल्लाहले समेत थप सघाउन सक्ने उनले औंल्याए । हामी दिनहँु हिँड्न बिर्सन्छौं तर खान बिर्सन्नौं, डाचक्रराज पाण्डेले भने, दिनहुँ आधादेखि एक घण्टा हिँड्दा यसले मुटुको स्वास्थ्यलाई मात्र सघाउँदैन, हाम्रो आयु १० वर्षसम्म बढ्छ । यो कुरा अध्ययनबाट प्रमाणित भइसकेको छ । ढल्कँदो उमेर, शारीरिक शिथिलता र हाडजोर्नी सम्बन्धी समस्या भए पनि विशेषज्ञको सल्लाहमा आफ्नो अनुकूलको शारीरिक सक्रियता सबै उमेर समूहका व्यक्तिले जारी राख्नुपर्ने डापाण्डेले बताए । रक्षामन्त्री ईश्वर पोखरेलले तनाव, रिस, द्वेष आदिबाट बच्न विचार र व्यवहारलाई सन्तुलनमा राख्न सक्नुपर्ने औंल्याए ।"
आर्थिक अभावमा घटाइयो देवी नाच,"काठमाडौं दसअवतार नाच यस वर्ष ५ दिन मात्रै नचाइयो । इन्द्रजात्राको अवसरमा वसन्तपुर दरबार क्षेत्रस्थित त्रैलोक्य मन्दिरमा मञ्चन गरिने नाच तिथिअनुसार ८ दिन सञ्चालन गर्नुपर्ने थियो । मन्दिरमा मत्स्य, कच्छप, बराह, नरसिंह, वामन, परशुराम, राम, कृष्ण, बुद्ध र कल्की दसअवतारको नृत्य गर्ने चलन छ । दसअवतार प्रदर्शन तथा प्रवद्र्धन समाज परिवेक्षक राजन शाही भन्छन्, इन्द्रजात्रालाई राष्ट्रिय चाडको रूपमा मनाए पनि जगेर्ना गर्न सरकारी पक्षले चासो देखाएको छैन । उनका अनुसार नाच सञ्चालन गर्न ३५ देखि ४० बालकलाई नृत्य सिकाउनुपर्छ । मन्दिरमा अस्थायी मञ्च, रंगरोगन, पोसाक, गरगहना व्यवस्थापन आफैंले गर्नुपर्छ, उनले भने, नाच सिकाउन नाथ गुरुको बलिसहितको अनिवार्य पूजा गर्नुपर्छ । इन्द्रजात्राको अवसरमा ज्या:था: टोलबाट निस्कने ख: प्याँख (दैत्य नाच) बन्द भएको २५ वर्ष बितिसक्यो । नाच काठमाडौं महानगरपालिका२५ स्थित खा:बहाल र हुनमानढोका दरबारमा नचाउने चलन थियो । नाच प्रस्तुत र बाजा बजाउने प्रजापति र प्रशिक्षण जोशी समुदायले दिन्थे । नाचमा त्रिपासुर दैत्यको नृत्य प्रस्तुत गरिन्थ्यो । डबु नाच लोप भएको ३३ वर्ष बितिसक्यो । नाच गाईजात्रादेखि सुरु भएर इन्द्रजात्रा अवधिभर देखाइन्थ्यो । नाचमा केटीको भेषमा केटा हुन्थे । हिरो हिरोइन, भिलेनलगायत कलाकार हुन्थे । लाइभ बाजा बजाएर राजारानीका कथा प्रस्तुत गथ्र्यो । नाचमा बाजा बजाउने भूमिका खेलेका किलाघ: टोल कजी (व्यवस्थापक) ८५ वर्षीय इन्द्र महर्जन सम्झन्छन्, ३५ जनाभन्दा बढी कलाकार हुन्थे । भविष्यमा हुने घटनालाई नाचमार्फत प्रस्तुत गर्थे । उनका अनुसार नाच प्रस्तुत गर्नुअघि नाथ गुरु पूजा गरेर तिलक लगाउने चलन थियो । राणाहरू उपस्थित भएर घन्टौं नाच हेरेर जान्थे । त्यतिबेलाका कलाकारको अहिलेका हिरोहिरोइन जतिकै मान्यता थियो, उनले सुनाए, नाच हेरेर सबै मोहित हुन्थे । मायाप्रीति बसेर विवाह गर्ने पनि थिए । उनका अनुसार त्यो बेलाका प्रख्यात निर्देशक यंगाल टोलका बेखचा महर्जन र न्ह्खा: टोलका धन श्रेष्ठ हुन् । नाच हेर्न पैसा तिरेर बोलाउँथ्यो, उनले सम्झे, २००८ तिर ५० देखि एक सय रुपैयाँसम्म तिरेर नाच देखाउन निमन्त्रणा दिन आउँथ्यो । इन्द्रजात्रासँग सम्बन्धित बन्द भएका नाच यी केही उदाहरण मात्र हुन् । धेरै ऐतिहासिक जात्रा पर्वहरू लोप भइसकेका छन् । स्थानीय तहको निर्वाचनमा नेताहरूले उपत्यकालाई सांस्कृतिक राजधानी बनाउने नारा लगाएर चुनाव जिते । जनप्रतिनिधि आइसकेपछि यी पर्वहरूको संरक्षण संवद्र्धन गरेर पर्यटन प्रवद्र्धन गर्ने प्रतिबद्धता पनि जनाए । जनप्रतिनिधिले स्थानीय निकाय सम्हालेको वर्षदिन बढी बितिसक्यो । तर, कसरी जाने भन्नेबारेमा एकपटक पनि छलफल भएन् । इन्द्रजात्रा व्यवस्थापन समिति अध्यक्ष गौतम शाक्य भन्छन्, जात्रामा ४० भन्दा बढी गुठीको संलग्नता हुन्छ । जसका लागि ४५ देखि ५० लाख रुपैयाँ आवश्यक पर्छ । तर, गत वर्ष संस्कृति मन्त्रालयबाट १३ लाख ६० हजार र काठमाडौं महानगरपालिकाबाट ७ लाख रुपैयाँबाट दिन्छ । उनले अपुग रकम गुठियार आफैंले खर्चेर जात्रा सञ्चालन गर्दै आइरहेको बताए । गत वर्षको जात्राको रकम अहिले भर्खर प्राप्त भयो, उनले भने, यस वर्षको रकम कहिले पाउने ठेगान छैन ।नाचका सहायक गुरु नरेन्द्र महर्जनका अनुसार नाच सञ्चालन गर्न कम्तीमा ३५ जना जनशक्ति आवश्यक पर्छ । १६ चरणमा मञ्चन गर्नुपर्छ । एक महिनासम्म बेलुका अभ्यास गर्नुपर्छ, उनले भने ।संस्कृति मन्त्रालयका सूचना अधिकारी सुरेश आचार्यले इन्द्रजात्राको बजेट अर्थ मन्त्रालयबाट निकासा हुने बताए । हनुमानढोका दरबार संरक्षण क्षेत्र कार्यक्रम प्रमुख उदयबहादुर पसखल:ले जात्रा व्यवस्थापन गर्न गुरु योजना बनाइरहेको दाबी गरे । गुठी संस्थान काठमाडौं शाखा कार्यालय प्रमुख बैकुण्ठ रेग्मीले दरबन्दी रकम समानुकूल वृद्धि गर्न सकिने बताए ।"
बूढीगण्डकीको भुमरी,"यसको निर्माण लागत भने महँगो छ । सामाजिक मूल्य बढी छ । ८ हजार घरपरिवार विस्थापित हुन्छन्, वन, पखेराबाहेक ६० हजार रोपनी जग्गा बाँधले ओगट्छ । बाँध नै २६३ अग्लो बन्छ । स्वदेशी लगानीमा बनाउँदा सरकारले सामाजिक मूल्य बेहोर्न सके कम्पनी मोडल अर्थात् तामाकोसीझैं बढाउन सकिन्छ । नाफा नहुने आयोजना आफूले बनाउनुभन्दा अरूलाई दिनु मनासिवै हो । सरकारले गेजुवालाई बोलाएको छ, सम्झौता गरिसकेको छैन । यसको सञ्चालनबारे विस्तृत छलफल हुने नै छ । कहिले विदेशी कम्पनीलाई बनाऊ भन्ने, कहिले आफंै बनाउँछु भन्नाले सरकारको विश्वसनीयता कम हुँदै छ । विदेशी लगानीकर्ताको विश्वास गुम्दै छ । कुनै खास कारण नपरी पूर्वसरकारले आफैं बनाऔं भनी गरेको निर्णय उल्टाउनु उचित देखिँदैन । यस्ता परियोजनालाई प्रतिस्पर्धा नगरे पनि हुन्छ भन्ने हो भने पनि टम्र्स एन्ड कन्डिसन देशलाई लाभ पुग्ने सुनिश्चयसाथ हुनुपर्छ । तर आफूलाई चाहिने परियोजना हो भने डीपीआर सकिएपछि आफैं किन नबनाउने कारण प्रस्ट हुनुपर्छ । करिब ३ सय अर्बको परियोजना बाहिरिया कम्पनीहरूलाई दिने हो भने पनि प्रतिस्पर्धामा दिनुपर्छ । त्यसो गर्दा लागत घट्छ । चिनियाँ कम्पनीलाई दिन सकिन्छ तर चिनियाँ कम्पनीहरूबीच पनि त प्रतिस्पर्धा गराउनुपर्ने हुन्छ । यति ठूलो परियोजना टेन्डर प्रक्रियाबिना गर्न खोज्नुको तात्पर्य प्रस्ट हुनुपर्छ । पूर्ववर्ती सरकारले संसदीय समितिका सुझाव शिरोपर गरेको बताएको थियो, अहिलेको सरकारले कुनै कारण दिएको छैन । सरकार जवाफदेही भएन भने जिज्ञासा उठ्नेमात्र होइन, सन्देह बढ्ने र फैलिने निश्चित हुन्छ ।"
आमा कसरी स्वैच्छिक ?,"विदेशीसँग विवाह गरेका अधिकांश नेपाली महिला श्रीमान्को देशमै बस्छन् । थोरै महिला जो शिक्षित छन्, देशप्रति प्रेम गर्छन्, यहीं बसेर केही गर्ने हिम्मत राख्छन्, उनीहरूले मात्र श्रीमान्लाई नेपालमा बस्न सहमत गराएको देखिन्छ । तर नागरिकता पाएका छैनन् । अर्कोतिर अधिकांश विदेशी बुहारीले चाहेको बखत नागरिकता प्राप्त गर्न सक्छन् । देशमा पर्याप्त सेवा, सुविधा र अवसर हुन्छ, त्यहाँ आप्रवासन बढी हुने हो । बिदेसिएका अधिकांश नेपालीले उतैको नागरिकता लिन मरिहत्ते गर्नु अनि तिनैलाई सबैले इज्जतिलो ठान्नु यसैको परिणाम हो । राष्ट्रियता हरेक नेपाली नागरिकका लागि उच्च र प्यारो हुन्छ, हुनुपर्छ । कुनै कोणबाट नागरिकता दुरुपयोग हुनु हुन्न भन्नेमा राज्य तथा सबै नेपाली नागरिक सचेत बन्नैपर्छ । रेडकर्नर नोटिस जारी भएका, सिरियल किलरका रूपमा चिनिएका विदेशीले किर्ते गरेर नेपाली नागरिकता र राहदानी लिएको देखिन्छ । कान्तिपुरमै प्रकाशित समाचारअनुसार भारतीय नागरिक सलमान शेखले मोहम्मद फहद अन्सारीका नामबाट, सहनवाज भन्ने व्यक्तिले मोहमद सहनवाज मियाका नामबाट, अहम्मद रसिदले अहम्मद हुसेन मियाका नामबाट, निरञ्जन होजाईले निर्मल राईका नामबाट सुनसरी र सप्तरीबाट नागरिकता लिएको खुलेको थियो । यस्ता पात्रले हत्या, हिंसा, अपहरणजस्ता आतंक मच्चाएको देखिएको छ । तर उनीहरूले नेपाली ज्वाइँ बनेर नागरिकता पाएका होइनन् । तरल राजनीतिक अवस्था, कमजोर राष्ट्रिय नीति र फितलो निगरानीका कारण नागरिकता दुरुपयोग भएको हो । नेपाली आमा वा बाबुको नागरिकताका आधारमा तिनका सन्तानले नागरिकता प्राप्त गर्ने सन्दर्भमा मौलिक हकले व्यवस्था गरेको समानताको हकको मनसायलाई व्यवहारमा लागू गर्नुपर्छ । अविभेदको सिद्धान्तका आधारमा वैवाहिक अंगीकृत नागरिकता प्राप्तिका लागि समान मापदण्ड र नीति हुनुपर्छ । जस्तो ५ वा १० वा १५ वर्ष निश्चित अवधिपछि दिने, त्यस अवधिका लागि आर्थिक, सामाजिक, सांस्कृतिक अधिकारसहितको परिचयपत्र दिने व्यवस्था गर्न सकिन्छ । श्रीमान् वा बाबु नभएको पुस्ट्याइँको स्वघोषणा आमा वा सन्तानले गर्नुपर्नेजस्ता मानसिक हिंसा हुने खालका व्यवस्था ऐनबाट हटाइनुपर्छ । सन्तानमा सास भर्ने, जन्माउने आमा हो । आमाको गर्भबाट सन्तान जन्मिएपछि सृष्टिले निरन्तरता पाउँछ । यस्तो महत्त्वपूर्ण भूमिका निर्वाह गर्ने महिलालाई संविधान र कानुनमा स्वैच्छिक रूपमा मात्रै स्विकार्नु न्यायसम्मत हुँदैन । यस्ता विभेदकारी संवैधानिक र कानुनी प्रावधान संशोधन गर्नुपर्छ । लेखक अधिवक्ता हुन् ।"
अपरिपक्व निर्णय,"कामका सिलसिलामा अहिले राजधानीमा बसोबास भए पनि आफ्नो प्रदेशको नाम सुदूरपश्चिम र राजधानी गोदावरी तोक्ने प्रस्ताव पेस हुँदादेखि नै मेरो मनमा अनेक प्रश्न उब्जिरहे । तपाईंको घर कता हो भन्ने प्रश्नको उत्तर मैले बझाङ भन्दा पनि धेरै सुदूरपश्चिम दिन्छु तर सबैको एउटै जवाफ हुन्छ साह्रै विकट छ है त्यो ठाउँ । सुदूरपश्चिमको पर्याय शब्द एउटा विकट र पिछडिएको क्षेत्र हो भन्ने आम बुझाइ छ । त्यस्तो अवस्थामा प्रदेश सांसदहरूले त्यो पहिचानलाई कायम राख्ने निर्णय गर्नु समृद्धितर्फ लैजाने दीर्घकालीन सोचको अभाव हो । यो अपरिपक्व निर्णयले प्रदेश नं ७ वासी पक्कै पनि सन्तुष्ट हुनेछैनन् । जनताको मत जित्न सफल सांसदहरू, मन जित्न असफल देखिएको कुरा अबका आन्दोलनले बताउला । प्रदेश नामकरण गर्दा सकेसम्म अन्तर्राष्ट्रिय स्तरमा परिचय दिन सक्ने, नभए राष्ट्रियस्तरमा परिचय दिने र प्रदेशको दूरगामी हितमा ध्यान दिनुपर्छ । त्यसको उत्तम विकल्प खप्तड हुँदाहुँदै सांसदहरूले किन ध्यान दिएनन् ?प्रदेशको नाम खप्तड हुँदा प्रचारप्रसारको माध्यम बन्छ, आम मानिसमा चासोको विषय हुन्छ । फलस्वरूप प्रदेशको पर्यटन प्रवद्र्धनमा टेवा पुग्छ । पर्यटन विकासमा जोड दिएर समुन्नतिको बाटोमा डोर्याई सुदूरपश्चिमको विकासमा टेवा दिन सकिन्छ । गर्वका साथ मेरो प्रदेशलाई खप्तड भन्न पाऊँ । सांसदज्यू, तपाईंहरूले धनगढीवासीको आन्दोलन मत्थर पार्न खोज्नुभयो कि दिपायलवासीको भावना समेट्न ? वनजंगल विनाश गरेर भौतिक पूर्वाधार निर्माणमा अर्बौं रकम खर्च लाग्ने स्थायी राजधानी बनाउने प्रस्ताव पारित गरेर तपाईंहरूले के गर्न खोजेको ? विभिन्न राजनीतिक, भौगोलिक तथा आर्थिक लाभका स्वार्थसँग जोडिएको हुनाले राजधानी तोक्ने जटिल विषय हो । डोटीको दिपायल, डडेलधुरा र धनगढीमा गरिएका छुट्टाछुट्टै आन्दोलनले त्यसलाई प्रस्ट पार्छ । त्यसैले प्रदेशको स्थायी राजधानी तोक्दा वैज्ञानिक कारण खोजी गरी उपयुक्त विकल्पको अध्ययन गर्न आवश्यक हुन्छ । राजधानी तोक्दा सकेसम्म धेरै जनसंख्यालाई सहज हुने र भविष्यमा त्यसलाई विस्तार गर्न सकिने हुनुपर्छ । कैलालीका ७७५७०९ र कञ्चनपुरका ४५१२४८ जनसंख्या जोड्ने हो भने सुदूरपश्चिमको झन्डै आधा हुन्छ । जनसंख्याको हिसाब र हिमाली जिल्लाहरूलाई पनि गोदावरी अथवा दिपायलभन्दा धनगढी नै सहज हुन्छ । वन विनाश न्यूनीकरण होस् या आर्थिक रूपमा प्रभावग्राही, स्थायी राजधानीको उत्तम विकल्प धनगढी नै हो ।सुरेन्द्रकुमार सिंह, बझाङ गर्नका लागि केही चाहिँदैन, नगर्न अनेक बहाना । पछिल्लो समय प्रदेश नामकरणमा विवाद देखिएको छ । के स्वार्थका लागि विवाद गरिरहेका छन् ? ती विवाद गर्नेवालाहरू जानून् । जनतालाई गाँस, बास, कपासको आवश्यकता छ । उनीहरूलाई न प्रदेश चाहिएको छ न प्रदेशका नाउँमा विवाद । नेताले बुझ्न सकेनन् । आफ्नो स्वार्थका लागि आन्दोलन गरिरहेका छन् । विवाद गर्नुपर्ने कुनै ठाउँ नै छैन । अब पनि देश विकास नगरे कहिले गर्ने ? यस्तो सुनौलो अवसरमा पनि दलका नेताहरू बखेडा झिकेर झगडा गर्छन् भने देश विकास कहिले गर्ने ? नाउँले मात्र केही हुँदैन, काम गरेर देखाउनुपर्छ ।पुरुषोत्तम घिमिरे, जोरपाटी, काठमाडौं प्रादेशिक र संघीय सरकार गठन भएको १ वर्ष पुग्न लाग्दा पनि ५ वटा प्रदेशले आफ्नो प्रादेशिक राजधानी तोक्न नसकी आलोचना खेपिरहेका बेला शुक्रबार ७ नं प्रदेशले दुई तिहाइभन्दा बढी मतका आधारमा राजधानीको थातथलो तोकेपछि अधिकांश विकासप्रेमी खुसी देखिएका छन् । यद्यपि धनगढीलाई अस्थायी राजधानी बनाएर त्यहाँ महत्त्वपूर्ण संरचनासमेत निर्माण भइसकेको अवस्थामा एक्कासि सुदूरपश्चिम प्रदेशको नाम दिएर गोदावरीलाई प्रादेशिक राजधानी तोकेपछि धनगढीवासी क्रुद्ध देखिएका छन्, छाँगाबाट खसेजस्तो भएका छन् । उता यो फैसलाबाट असन्तुष्ट देखिएका राजपा र नेपाली कांग्रेसले प्रदेशसभा बैठक बहिष्कार गर्नुका साथै विरोध कार्यक्रम अघि सारिसकेका छन् । धनगढीको तुलनामा गोदावरीलाई प्रादेशिक राजधानी तोक्नु धेरै दृष्टिकोणबाट उपयुक्त छैन । पूर्वपश्चिम राजमार्ग र अत्तरिया चोकदेखि नजिक रहेर पनि यो ठाउँले विकासको गति लिन सकेको छैन । विकासका अधिकांश गतिविधि धनगढीमै सीमित रहँदै आएका छन् । तथापि अत्तरियाडडेलधुरा राजमार्ग गोदावरीको मध्यभागबाट निर्माण भएको कारण स्थानीयवासीलाई जतासुकै जान पनि अप्ठ्यारो छैन । गोदावरी भावर क्षेत्र भएकाले पूर्वपश्चिम राजमार्गदेखि दक्षिणमा रहेको तराई खण्डजति उर्वर पनि छैन । यस्तो ठाउँमा प्रादेशिक राजधानी तोक्दा कृषि उत्पादनमा न्यून असर पर्ने देखिन्छ । घना जंगल पनि नभएकाले वन विनाशको सम्भावना देखिँदैन । बरु पहिलेको सरकारको पालामा गोदावरी क्षेत्रदेखि उत्तरको चुरे क्षेत्रमा विध्वंस मच्चिएको थियो । अझैसम्म वन माफियाले रजाइँ गरिरहेका छन् । प्रादेशिक सरकार नजिक भएपछि अब वन विनाशमा कमी आउने आशा राख्न सकिन्छ । यावत् कारणले निष्पक्ष ढंगबाट नयाँ ठाउँमा विकास गर्ने उद्देश्यले सबैलाई पायक पर्ने ठाउँमा प्रादेशिक राजधानी तोक्नुलाई सराहनीय कार्य मान्नुपर्छ ।भुवनेश्वर शर्मा, चन्द्रागिरि२, काठमाडौं"
अस्थिरतामा मौलाएको विकृति,"असोज १३ गते प्रकाशित प्रतिभा पलायन कि निर्यात ? आलेख पढ्दा मन भावुक भयो । हाम्रो देशको अहिलेको जल्दोबल्दो समस्या भनेको युवावर्ग, विद्यार्थी तथा सबैजसो नागरिक विदेश पलायन हुनु हो । आफ्ना बाबुआमा, परिवार छाडेर विदेश जानु पक्कै पनि कसैलाई राम्रो लाग्दैन तर कस्तो मानसिकता बनेको छ भने छोराछोरी विदेश पलायन भएर उतै बसोबास गरेका छन् भने त्यो गर्वको विषय बनेको छ तर तिनै छोराछोरी आमाबाबु मर्दा वा बिरामी पर्दा देश नआउनु कसैलाई पर्वाह हुँदैन । के यहाँ अवसर नभएरै मान्छे विदेश पलायन भएका हुन् ? मेरा एकजना विदेशी मित्रले नेपालबारे जानेपछि मलाई आफ्नो प्रतिक्रिया दिँदै भने म नेपालमा जन्मेको भए सायद यहीँ बसेर केही गर्थें । किनकि मलाई थाहा छ ,तिम्रो देश प्राकृतिक, सांस्कृतिक रूपले धनी छ र यस्तो वातावरण अन्य ठाउँमा पाउन सकिँदैन । त्यसैले यहीँ बसेर केही गर्नुपर्छ । नजिकको तीर्थ हेला भनेझैं हामी आफ्नै देशमा प्रशस्त वातावरण हुँदाहुँदै पनि किन विदेशको मोह त्याग्न सक्दैनौं ? आफ्ना छोराछोरी विदेश गएर बसेको गर्व गर्नुभन्दा नेपालमै बसेर आफ्नो र देशका लागि काम गरेर सम्मान गर्न सिकौँ ।सन्तोष दाहाल, बालुवाखनी, काठमाडौं"
पुँजीवाद कि कमजोरवाद ?,"बलात्कारको मुख्य कारण पुँजीवाद समाचारले उदेक लाग्यो । किनभने किशोरी निर्मला पन्तको बलात्कार गरी हत्या भएको २ महिना बितिसक्दा पनि अपराधी पत्ता लगाउन नसकेको, यस्तै हत्या र हिंसा बढ्दै गएकाले जानकारी गराउन राज्यव्यवस्था समितिले गृहमन्त्रीसँग जानकारी मागेछ । समितिमा बलात्कार, हत्या, हिंसा र अपराधीबारे जानकारी गराउन उपस्थित गृहमन्त्री रामबहादुर थापाले बलात्कार पुँजीवादका कारणले बढेको, पुँजीवादले महिलालाई कमाउने मालका रूपमा बिक्री गर्ने गरेको र पुँजीवादमा बलात्कार र वेश्यावृत्ति बढ्ने भनी निरीहता व्यक्त गरेछन् । कम्युनिस्ट पार्टीको आन्तरिक प्रशिक्षण भाषणजस्तो भनाइको कुनै तुक छैन । बलात्कारबारे वादको विवाद सम्पादकीय सटिक छ । किनभने दुई महिनासम्म बलात्कारी र हत्यारा पत्ता लगाउन नसकेको, राज्यव्यवस्था समितिको प्रश्नको उत्तर सिद्धान्तसँग जोड्दै सामन्ती समाज र पुँजीवाद हो पनि भन्ने, युवालाई पनि दोष लगाउने तर आफूभित्रको कमजोरीको ढाकछोप गर्न पानीमाथिको ओभानो हुन खोज्ने गृहमन्त्री थापाको यो निरीहतासिवाय केही होइन । फस्टाउँदो अपराध पुँजीवाद का कारण नभई गृहमन्त्रीको कमजोरवादको संरक्षणमा संरक्षित बन्दै छ ।गंगाराज अर्याल, पाणिनि ८, पाली, अर्घाखाँची"
पूर्वाधार विकासमा अतिवाद,"पूर्वाधार विकासका सन्दर्भमा नेपालमा दुई खाले अतिवाद देखिएका छन् । एउटाले भौगर्भिक, भौगोलिक, जैविक, वित्तीय, सामाजिक, सांस्कृतिक र वातावरणीय जस्ता कुरालाई महत्त्वको ठान्दैन । पूर्वाधार विकास देश विकासको मेरुदण्ड भएकाले जति नकारात्मक प्रभाव परे पनि यस्ता कुरा गौण ठान्नुपर्छ भन्छ । अर्को अतिवादले प्रकृतिलाई चलाउनै हुँदैन, रुख काटेर विकास गर्न पाइँदैन, जलविद्युत् आयोजना भन्नासाथ वातावरणीय विनाश हो, देश विकासका नाममा विनाश भयो जस्ता तर्क अघि सार्ने गर्छ । निजगढमा अन्तर्राष्ट्रिय विमानस्थल बनाउनैपर्छ भन्नेहरू र विमानस्थल निर्माणले वातावरण सखाप पार्छ भन्दै यसको विरोध गर्नेहरू अतिवादका पछिल्ला उदाहरण हुन् ।यस सन्दर्भमा विकासपछि र वातावरणमा पर्ने प्रतिकूल प्रभावको परिदृश्य कस्तो भन्ने विषयमा वैज्ञानिक विश्लेषण जरुरी हुन्छ । त्यस्तै वातावरणीय प्रतिकूल प्रभाव के साँच्चिकै अपरिवर्तनीय हो भन्नेमा पनि बिनापूर्वाग्रह र नि:स्वार्थ ढंगले सूक्ष्म अध्ययन गर्न आवश्यक छ । विकासका कारण वातावरणमा पर्ने प्रतिकूल प्रभावको भर्पाइ किन जरुरी छ, भर्पाइ गर्ने तरिका के हो र कति समयसम्म भर्पाइ हुन्छ भन्ने विषयमा वैज्ञानिक खाका र योजना विकासका सबैखाले परियोजनाले विस्तृत अध्ययनका बेला बनाइसकेको हुनुपर्छ । हामीकहाँ परियोजना सुरु हुनुपूर्व वातावरणीय प्रभाव मूल्याङ्कन अथवा यस्तैखाले प्रतिवेदन बुझाउनुपर्ने प्रावधान छ तर के यस्ता प्रतिवेदन सम्बन्धित विषयमा ज्ञान, अनुभव र कुशलता प्राप्त विज्ञले अनि उपयुक्त विधिअनुसार तयार पार्ने गरेका छन् भन्ने कुरा महत्त्वपूर्ण हुन्छ । जनधनको सुरक्षा, समृद्धि र देश विकासका साथै वातावरणको संवेदनशीलतासँग जोडिएका दूरगामी प्रभाव पार्ने आयोजनामा केटाकेटी पाराका वातावरणीय प्रभाव मूल्याङ्कनका कुरा सतहमा आउनुलाई त्यस्तै अतिवाद प्रोत्साहन गर्ने र दिगो विकास हुन नदिने षड्यन्त्रका रूपमा लिनुपर्ने हुन्छ । यतिसम्म कि, एउटा आयोजनाको वातावरण प्रभाव मूल्याङ्कन प्रतिवेदनमा अर्कै आयोजनाको नाम र ठाउँ साभार गरिएको पाइएको समेत सुनिने गरेको छ । यस्ता प्रतिवेदनलाई कसरी सदर गरिन्छ अनि त्यसलाई कसले र कसरी पत्याउने भन्ने गहन प्रश्नको उत्तर कसले दिने ? यस्ता काम गर्ने संस्था र व्यक्तिहरू दण्डित हुने गरेका छन् ? वातावरण प्रभाव मूल्याङ्कन गर्ने व्यक्ति र संस्थाका लागि लाइसेन्स व्यवस्था गर्ने र उनीहरूको प्रतिवेदनमा कमजोरी भेटिए लाइसेन्स खारेज गर्ने प्रावधान राख्नसके बेथिति अन्त्य हुन सक्थ्यो । भौगर्भिक अध्ययनबिना पूर्वाधार विकासका काम अघि बढाउनु, सम्बन्धित सबै क्षेत्रका साँच्चिकै विज्ञहरूसँग अन्तक्र्रिया नगरी सहमति दिनु, दिगो विकास र कम वातावरणीय प्रभावका लागि उपयुक्त प्रविधिमा ध्यान नदिनु, सम्बन्धित विषयका प्राविधिक बन्दोबस्त नगरी विकासका काम गर्नुजस्ता कुरा वातावरण र दिगोपनमा संवेदनहीनता हुन् । विकास र वातवरणजस्ता संवेदनशील र दूरगामी प्रभावका विषयमा दलगत राजनीतिक गन्ध आउनु लज्जास्पद छ । प्राविधिक र वैज्ञानिकले आफ्नो निहित स्वार्थका लागि अर्थात कुनै राजनीतिक पार्टीलाई खुसी बनाउन वर्षौं लगाएर आर्जन गरेको ज्ञान र बुद्धि तिलाञ्जली दिन तम्तयार हुने प्रवृत्ति छ । सम्बन्धित विषयको ज्ञान र अनुभवबिना आफूलाई विज्ञका रूपमा प्रस्तुत गर्नेहरू पनि छन् । त्यही आधारमा उनीहरूलाई महान् विज्ञ ठहर्याउनु विडम्बनापूर्ण छ । साँच्चिकै देशको दिगो विकास गर्ने हो भने नक्कली प्राविधिक र विज्ञलाई बिदा गर्नुपर्छ । कुनै राजनीतिक पार्टीमा आबद्ध नभएका तर सम्बन्धित विषयमा विद्वत्ता हासिल गरेका विज्ञ पहिचान गरी रोस्टर बनाउनुपर्छ र परेका बेला उनीहरूलाई परिचालन गर्नुपर्छ । वातावरणका अतिवादीहरूलाई मेरो सुझाव छ पहिला विषयको संवेदनशीलता अनि गाम्भीर्यलाई बुझ्ने गर्नुस् । विकासको कुरा आउनासाथ वातावरणको हवाला दिँदै नकारात्मक प्रतिक्रिया नदिनुस् । सस्तो लोकप्रियताभन्दा पनि साँच्चिकै अपरिवर्तनीय वातावरणीय र दिगो प्रभावबारे सूक्ष्म अध्ययन गरेर मात्र धारणा बनाउनुस् । वातावरणको कुरा खालि विकासविरोधी एजेन्डा हो भन्ने अतिवादीलाई मेरो सुझाव छ विकासको सर्वस्वीकार्य मान्यताअनुसार वातावरणमा अपरिवर्तनीय र दूरगामी प्रभाव पर्ने परिदृश्य देखिन्छन् भने त्यो विकास नभएर विनाश नै हो भन्ने बुझ्नुस् । वातावरणीय प्रभाव मूल्याङ्कन संवेदनशील विषय भएकाले यसलाई औपचारिकताका हिसाबमा नगराउनुस् । भर्पाइ गर्न सकिने वातावरणीय प्रभाव भए कसले, कसरी र कहिलेसम्म भर्पाइ हुने हो स्पष्ट खाका र योजना तयार पार्नुस् । सरोकारवालालाई चित्त बुझाउनुस् । नेपाल भौगर्भिक हिसाबले अति गतिशील छ भन्ने कुरा सदैव याद गर्नुस् । प्राविधिक कुरामा कुन राजनीतिक पार्टी वा को मान्छे भन्ने कुराबाट कहिल्यै प्रभावित नहुनुस् । प्रकृतिसँग लाप्पा खेल्ने अनि पहाडको अस्तित्व मेटाएर विकास गर्छु भन्ने जस्ता सोच दिमागमा कहिल्यै नल्याउनुस् । विश्वप्रसिद्ध नयाँ प्रविधि प्रयोग र दिगो विकासको अवधारणालाई सदैव बढाउनुस् । विकास र वातावरणका कुरामा सरकार र राजनीतिक पार्टीहरूलाई मेरो सुझाव छ यो देश हामी सबैको हो, विकास भएको देश भोलि म पनि चलाउन पाउनेछु । देश विकास हुनु भनेको मेरो पनि विकास हुनु हो । विकास गर्न नदिएर होइन, उसले भन्दा धेरै विकास म गर्छु भन्ने जस्ता सकारात्मक सोच र कदमले मात्र देश समृद्ध बन्न सक्छ । सरकारमा हुँदा त्यही कुरा ठीक अनि सरकारबाहिर हुँदा त्यही कुरा बेठीक जस्तो दहीचिउरे कुराले तपाईंको अनि तपाईंको पार्टीको लोकप्रियता बढ्दैन, बरु घट्छ । आफ्नै पार्टीमा लागेका बुद्धिजीवी र विज्ञ भनिनेहरूको मात्र विश्वासमा नपर्नुस् । तिनीहरूकै कारण तपाईंको राजनीति दाउमा पनि पर्न सक्छ । प्राविधिक र इन्जिनियार अनि वैज्ञानिकलाई गलत कामका लागि कहिल्यै दबाब नदिनुस् ।लेखक इन्जिनियरिङ भूगर्भविद् हुन् ।"
शिक्षा ऐनको संकल्प,"शिक्षासम्बन्धी र दलितलाई निशुल्क शिक्षाको हक कार्यान्वयन गर्न अनिवार्य तथा नि:शुल्क शिक्षा ऐन बनेको छ । शिक्षामा सबैको सहज एवं समतामूलक पहुँच र निरन्तरता सुनिश्चित गर्न ऐनले संकल्प गरेको छ । नागरिकलाई समान र आधुनिक शिक्षा प्रदान गर्नु राज्यको दायित्व हो । यो ऐनले प्रत्येक नागरिकलाई माध्यमिक तहसम्म शिक्षा प्रदान गर्ने दायित्व राज्यको हुने भनेको छ । हुन त नेपाल सरकारले नि:शुल्क प्राथमिक शिक्षाको नीति लागू गरेको लामो समय भयो । नवौं पञ्चवर्षीय योजनाबाट अनिवार्य प्राथमिक शिक्षा कार्यक्रम सुरु भयो । अहिले बनेको कानुनले आधारभूत तहका अध्ययन पूरा गर्ने बाध्यकारी व्यवस्था गरेको छ । माध्यमिक शिक्षा नि:शुल्क र आधारभूत तहसम्म अनिवार्य गर्नुलाई सराहनीय मान्नुपर्छ । सरकारले माध्यमिक शिक्षासम्म नि:शुल्क पहिल्यै गरेको थियो तर विभिन्न बहानामा शुल्क उठाइन्थ्यो । शिक्षा प्राप्त गर्न कसैलाई कुनै आधारमा भेदभाव नगरिने कानुनमा भनिएको छ तर शिक्षामा निजीकरणका कारण असमानताको खाडल बढ्दो छ । सरकारले कम्तीमा माध्यमिक शिक्षामा समानता कायम गर्न सक्नुपर्छ । असमान शिक्षा प्रणालीले समान किसिमको नागरिक उत्पादन गर्दैन । नेपालमा सन् १९७० को सुरुवातमा शिक्षाको राष्ट्रियकरण गरियो । बिस्तारै शिक्षामा व्यापार गर्न दिइयो । अहिले यो व्यापार तीव्र गतिमा फस्टाएको छ । अन्य सबैजसो मुलुकमा शिक्षा राज्यको स्वामित्व र नियन्त्रणमा हुन्छ । नयाँ कानुनले प्रत्येक बालबालिकालाई योग्यताप्राप्त शिक्षकबाट गुणस्तरीय शिक्षा प्राप्त गर्ने अधिकार हुने व्यवस्था गरेको छ । हुन त सरकारी विद्यालयमा योग्यता प्राप्त शिक्षाकै भए पनि गुणस्तरीय शिक्षा प्रदान नगर्ने समस्या छ । उनीहरू आफ्ना बालबालिकालाई निजी विद्यालयमा पढाउँछन् । सार्वजनिक विद्यालयमा दलित, विपन्न विद्यार्थी मात्र हुन्छन् । विभेदजन्य व्यवहारका कारण दलित विद्यार्थी विद्यालय जान मान्दैनन् । कक्षा पनि छाड्छन् । शिक्षक र समकक्षी विद्यार्थी दुवैबाट हुने विभेद र अपमानजनक व्यवहारले प्रताडित हुन्छन् । शिक्षा क्षेत्रमा दलित समुदायको न्यायोचित सहभागिता नहुँदा यो समस्या झन् बढी भएको हो । विश्व बैंक र एसियाली विकास बैंकको एउटा प्रतिवेदनले शिक्षा क्षेत्रका कर्मचारीमा ८० प्रतिशत ब्राह्मण र क्षत्री रहेको देखाएको छ । पहाडे दलितको सहभागिता ०६९ प्रतिशत छ, मधेसी दलितको उपस्थिति शून्य छ ।राज्यले चार वर्ष पूरा भई तेह्र वर्ष उमेर पूरा नभएका बालबालिकालाई आधारभूत तहसम्म अनिवार्य शिक्षा प्रदान गर्ने भनेको छ । आधारभूत तहमा बालबालिकाको उमेरअनुसार कक्षामा भर्ना गराउनुपर्ने व्यवस्था छ । अधिकांश दलित बालबालिका बढी उमेर भएर पनि विद्यालय गएका छैनन् । बालबालिकालाई क्षमता नभई उमेरका आधारमा मात्रै भर्ना गर्दा विद्यालय छाड्न सक्ने सम्भावना अत्यधिक हुन्छ । दलितहरू फेरि शिक्षाको अधिकारबाट वञ्चित हुनेछन् । दलित, विपन्न बालबालिकालाई आधारभूत तहसम्मको शिक्षा शतप्रतिशत सुनिश्चित गर्न ठोस व्यवस्था गर्न जरुरी छ । नत्र दलित र विपन्न दण्डित हुने देखिन्छ । २०८५ वैशाख १ पछि आधारभूत शिक्षा प्राप्त नगरेको व्यक्ति सरकारी तथा अर्धसरकारी निकायमा निर्वाचित, नियुक्ति वा मनोनयन वा कुनै रोजगारी प्राप्त गर्न र संघसंस्था, कम्पनी, फर्म, सहकारी संस्थाको सेयरधनी, सञ्चालक वा सदस्य वा कुनै पदाधिकारी हुन नपाउने व्यवस्था छ । नि:शुल्क शिक्षा भनेपछि जुनसुकै विद्यालयमा शुल्क नतिरी पढ्न पाउनुपर्ने हो तर निजी विद्यालयले १० देखि १५ प्रतिशत विद्यार्थीलाई नि:शुल्क गरे पुग्छ । त्यसका आधार निश्चित नहुँदा विपन्न र दलित समुदाय सो सुविधाबाट वञ्चित हुन सक्छन् । मानव विकास सूचकांकमा पछाडि परेका वा विपन्न वा अपांगता भएका नागरिकका बालबालिकालाई आधारभूत तहको शिक्षा प्राप्त गर्न मासिक छात्रवृति प्रदान गर्न सक्ने भनिएको छ तर सम्बन्धित स्थानीय तहले मात्रै त्यस्तो छात्रवृत्ति प्रदान गर्न सक्छ । यस्तो छात्रवृत्तिबाट सहरी विद्यालयका ग्रामीण इलाकामा बस्ने विपन्न बालबालिका वञ्चित हुन्छन् । सरकारले दलित विद्यार्थीका लागि पहिलेदेखि नै छात्रवृत्ति व्यवस्था गरेको थियो तर किन यो समुदायका बालबालिका विद्यालय गएनन् भनेर खोजी हुन सकेन । आर्थिक रूपमा विपन्नलाई मात्रै नभई दलितलगायत सामाजिक रूपले पिछडिएका समुदायलाई विशेष प्राथमिकता दिनुपर्छ । आर्थिक रूपमा विपन्न, अपांगता भएका र दलित नागरिकलाई नि:शुल्क उच्च शिक्षा प्राप्त गर्ने अधिकार हुने व्यवस्था गरिएको छ तर आधार वा मापदण्ड निर्धारण गरिएको छैन । माध्यमिक तहको प्राविधिक शिक्षामा दलित शिक्षालाई नि:शुल्क कसरी बनाउने, केही उल्लेख छैन । त्यसो त नि:शुल्क शिक्षा प्रत्याभूत गर्न ऐन बनाएर मात्र पुग्दैन । नियमावली र निर्देशिका चाहिन्छ । मुख्य कुरा, आधारभूत तहको शिक्षामा भेदभाव नगरी माध्यमिक विद्यालयसम्म शिक्षालाई एकरूपता गर्न र शिक्षामा समानता कायम गर्न सरकारीकरण गर्नु अपरिहार्य छ । नत्र असमान शिक्षाले नागरिकबीच असमानतालाई मलजल गर्नेछ ।"
नुनमा प्लास्टिक !,कुसुम बास्तोला
बेपत्ताका परिवारलाई बेवास्ता,रामकुमार भण्डारीलेखक बेपत्ता परिवार राष्ट्रिय सञ्जालका अध्यक्ष हुन् ।
बेहोस अवस्थामा किशोरी बलात्कृत,"सुनसरी मामा पर्नेको घरमा सुतिरहेका बेला एक किशोरी बलात्कृत भएकी छन् । उनकी बहिनीमाथि पनि यौन दुव्र्यवहार भएको छ ।प्रहरीका अनुसार छारेरोगले बेहोस भएको अवस्थामा १५ वर्षीया किशोरी बलात्कृत भएकी हुन् । सँगै सुतेकी उनकी १३ वर्षीया बहिनीमाथि समेत दुव्र्यवहार भएको प्रहरीले जनाएको छ ।मोरङको केराबारी५, देवीटार बस्ने २७ वर्षीय अंशु विकले असोज १२ गते बिहान ४ बजे किशोरीलाई बलात्कार गरेको र अर्की किशोरीलाई यौन दुव्र्यवहार गरेको उजुरी परेको हो । प्रहरीले तत्कालै विकलाई पक्राउ गरेको छ । विक किरियापुत्री रुँघ्न त्यस घरमा आएका थिए । दिदीबहिनीका अभिभावक विदेशमा छन् । विककी श्रीमती पनि वैदेशिक रोजगारीमा छिन् ।पीडितले प्रहरीमा दिएको उजुरीअनुसार किरियापुत्री रुँघ्दारुँघ्दै बिहान हुन लाग्दा सबै सुतेका बेला घटना भएको थियो । म बेहोस भएका बेला यस्तो घटना भयो, पीडितले प्रहरीमा भनेकी छन्, होसमा आउँदा विकले मेरो शरीर सुम्सुम्याइरहेका थिए । पेट दुखिरहेको थियो । पिसाब पोलिरहेको थियो ।पीडित पक्षले घटनाको सत्यतथ्य छानबिन गरी दोषीमाथि कडा कारबाही गर्न माग गरेको छ । बलात्कार भएनभएको पत्ता लगाउन प्रहरीले किशोरीको भेजिनल स्वाब परीक्षणका लागि बीपी कोइराला स्वास्थ्य विज्ञान प्रतिष्ठानको फरेन्सिक विभागमा पठाएको छ । इलाका प्रहरी कार्यालय धरानका प्रहरी नायब उपरीक्षक सुमनकुमार तिम्सिनाले भने, अस्पतालको रिपोर्ट नआएसम्म थप केही भन्ने अवस्था छैन । बलात्कार संवेदनशील आपराधिक घटना भएकाले हामी ल्याब रिपोर्टको पर्खाइमा छौं ।"
सहमति खोज्दै दुई मन्त्रालय,"काठमाडौं  निजगढ अन्तर्राष्ट्रिय विमानस्थलका लागि १४ सय हेक्टरभन्दा बढी रूख कटान आवश्यक नपर्ने प्रस्ताव वन तथा वातावरण मन्त्रालयले अघि सार्दैछ । पहिले २ हजार ५ सय ५६ हेक्टरका सात लाख रूख काट्ने प्रक्रिया अघि बढाउने प्रस्ताव पर्यटन मन्त्रालयले ल्याएको थियो । वन मन्त्रालयको योजना, मूल्यांकन तथा समन्वय महाशाखाका प्रमुख एवं प्रवक्ता सिन्धुप्रसाद ढुंगानाले आफूहरू विमानस्थल निर्माणका लागि बाधक नबन्ने स्पष्ट पारे । विमानस्थल निर्माणका लागि १४ सय हेक्टर भए पुग्ने प्रतिवेदनले औंल्याएपछि एकैपटक धेरै रूख किन काट्न हुँदैन भन्ने हाम्रो धारणा हो, उनले भने, यो विषयमा अब पर्यटनसँग छलफल गर्छौं । पर्यटनले पहिलो चरणको काम अघि बढाउन र साइट कार्यालय स्थापनाका लागि चार महिनाअघि आग्रह गरे पनि त्यति धेरै वन क्षेत्र आवश्यक नपर्ने देखिएको ढुंगानाले उल्लेख गरे । ििवमानस्थलका लागि विस्तृत सम्भाव्यता अध्ययन गरेको कोरियन कम्पनी ल्यान्डमार्क वल्र्डवाइडको प्रतिवेदनमा पनि विमानस्थल बनाउन पहिलो र दोस्रो चरणमा जम्मा १३०० हेक्टर क्षेत्र मात्र चाहिने उल्लेख छ । त्यो प्रतिवेदन सरकारले औपचारिक रूपमा किनिनसकेकाले सार्वजनिक गर्न नमिलेको पर्यटनको दाबी छ ।वन मन्त्रालयले विमानस्थल निर्माणको सुनिश्चिततामा मात्र आफूहरूले ध्यान दिएको जनाएको छ । पर्यटन मन्त्रालयको प्रस्तावबारे मन्त्रालयमा आन्तरिक छलफल भइरहेको छ । तर, विमानस्थलको डीपीआर तयार नभईकन रूख कटानको प्रस्ताव अघि बढाउन सकिँदैन, ढुंगानाले भने, भर्खर उहाँहरू (पर्यटन) ले डीपीआरको प्रक्रिया अघि बढदै छ भन्नुभएको छ । बारा डिभिजन वन कार्यालयका प्रमुख ज्ञानेन्द्र मिश्रका अनुसार जिल्लामा ४७ हजार १ सय ८१९० हेक्टर वन भए पनि ९ हजार ९६ हेक्टर सामुदायिक र ७ हजार ७ सय ७७५७ हेक्टर साझेदारी वनमा हस्तान्तरण भएको छ । विमानस्थलका लागि काटिने रूख सामुदायिक र साझेदारी वनभित्र पर्छन् । वन मन्त्रालयले रूख काटिएपछि सोधभर्नास्वरूप रोप्नुपर्ने बिरुवा कहाँ रोप्ने हो, त्यसबारे पनि पहिले नै यकिन गर्नुपर्ने अडान राखेको छ । एक रूखबापत २५ बिरुवा रोप्नुपर्ने हुन्छ । विमानस्थल र रूख कटानबारे प्रदेश सरकार, संघीय प्रतिनिधिसभा र प्रदेश २ को संसद्मा समेत प्रश्न उठ्न थालेको छ । प्रदेश २ का मुख्यमन्त्री लालबाबु राउतले प्रस्तावित विमानस्थलको वन क्षेत्र प्रदेशअन्तर्गत रहेको भन्दै डीपीआर नबनी रूख काट्न नदिने अडान सार्वजनिक गरेका छन् । संघीय संसदको अन्तर्राष्ट्रिय सम्बन्ध समितिले समेत शुक्रबार निजगढ विमानस्थलबारे छलफल गरेको थियो । छलफलमा प्रस्तावित निजगढ विमानस्थलसहित मुलुकभरका विमानस्थलको अध्ययन गर्नुपर्ने आवाज उठेपछि ५ सदस्यीय उपसमिति गठन गरिएको छ । त्यसको संयोजक पूर्वप्रधानमन्त्री माधवकुमार नेपाल छन् । पर्यटन मन्त्रालयको हवाई सुरक्षा तथा प्राधिकरण सुपरिवेक्षण महाशाखा प्रमुख सहसचिव बुद्धिसागर लामिछानेले रूख कटानको विषयमा छलफल गर्न तयार भएको बताए । रूख कटानको प्रस्ताव पठाएपछि प्रशासनिक स्तरमा छलफल भएको छैन, लामिछानेले भने, राजनीतिक बहससँगै प्राविधिक छलफल पनि आवश्यक छ । त्यसका लागि हामी तयार छौं ।"
कहाँ गए ती पोस्टकार्ड,"नक्कली नेपाली कागज कलालाई कमर्सियल बनाई बिकाउने नाममा सस्तो नेपाली कागज उत्पादन गर्ने प्रतिस्पर्धाका कारण नेपाली कागजको सामानको क्वालिटी भने ह्रास हँुदै गइरहेको लालबहादुरले बताए । त्यसले गर्दा यसमा गरिने आर्टको महत्त्व पनि घटदै गएको उनले महसुस गरेका छन् । पहिले प्राकृतिक रंगहरू कोरेर नै राम्रा राम्रा आर्ट बनाइन्थे, उनले भने, तर अहिले झट्ट हेर्दा राम्रो लाग्ने भएपछि मात्रै किन्छ । सँच्चा कलाको महत्त्व बुझ्ने नै भएनन् । अहिले मानिस युज एन्ड थ्रो को रूपमा कागजलाई प्रयोग गरेर क्वालिटीभन्दा नि कागजको चमकधमक हेरेर किन्छन् र प्रयोग गर्ने आरोपसमेत उनले लगाए । नेपालमा जर्मन प्रोजेक्ट सुरु हुँदा नेपाली कागजका सामानको व्यापार विदेशी भूमिमा समेत फैलिएको लालबहादुरले सुनाए । उनले भने, पहिले विदेशीहरूले नेपालको नेपाली कागज निकै रुचाए । धेरै निर्यात हुन्थ्यो । तर पछि बिकाउने नाममा मिसावट गरेर नेपाली कागज बनाउन थालेपछि विदेशमा निर्यात भएन । अहिले बजारमा शुद्ध नेपाली कागज पाउनै मुस्किल भएको उनले दु:खेसो पोखे । लेकमा पाइने लाक्टो प्रजातिको रूखको बोक्राले नेपाली कागज बनाइन्छ । यसको आयु पनि धेरै लामो समय हुन्छ । यसलाई हत्तपत्त यो कीराले खान सक्दैन । हलुका हुने भएकाले प्रयोग गर्न पनि सहज हुन्छ । लालबहादुरले उदाहरण दिँदै भने, सयौँ वर्षपहिले लेखिएका पुस्तकहरू अझैसम्म पनि पाइन्छन् । मिसावट नगरी बनाएका नेपाली कागज धेरै टिक्छ । लेकमा पाइने लोक्ता वनस्पति बचाउनका लागि सरकारले कुनै कदम नचालेको उनले गुनासो पोखे । मानिसको लागि यसबाट बनेको कागजमा मन्त्र लेखेर तान्त्रिकहरूले बिरामी मानिसलाई खुवाएर पनि रोग निको पार्ने गरेकोमा अहिले बजारमा पाइने नेपाली कागज मानिसले खानै नहुने लालबहादुरले बताए ।अहिले नेपाली कागज बनाउन कास्टिक सोडा प्रयोग गरिन्छ, उनले भने, यो खायो भने मानिसलाई नराम्रो हानी गर्छ । यो लामो समयसम्म पनि टिक्दैन । मिसावटकै कारण विदेशमा निर्यात हुने सामानको व्यापार धराशायी बनेको उनले सुनाए । नेपाली कागजको टोपी, ज्वारकोट, लुगा बनाउन मिल्ने भए पनि अहिले पाइने मिसावटी नेपाली कागजको कारण यस्ता सामानको पनि लोकप्रियता घटयो । यसबाट स्टेसनरी गिफ्ट आइटम पनि बनाउन मिले पनि अहिले भने यसको मार्केट डाउन भएको उनले बताए । अहिले बैंकहरूले चाडवाडको अवसरमा गिफ्ट राखेर दिनको लागि प्रयोग गर्ने सामान लालबहादुरहरू बनाउँछन् । फेसन डिजाइनिङ गर्नेले स्केप बुकका लागि नेपाली कागजकै खोज्न थालेको उनले बताए ।लामो समयसम्म टिकाउनका लागि उनीहरूको रोजाइमा यो परेको हो, उनले भने, होटलहरूमा मेनु, ब्रोसर नेपाली कागजकै बनाउने गरेका छन् ।"
कलामन्दिरमा बहुलाकाजीको सपना,"चितवन  मुकुन्द खलपात्रलाई नारायणगढमा नाटक मञ्चन गर्ने एउटा थिएटर बनाउने निकै हुटहुटी छ । नाटकघरको सपना देखेका यी खलपात्र सक्रिय हुँदा वर्ष दिनभित्र नारायणगढमा दुइटा नाटक मञ्चन भए । नारायणी कलामन्दिरको प्रेक्षालयमा नाटक देखाएर केही रकम जुटाउने र क्षेत्रपुरवरपर एउटा थिएटर बनाउने अभियानमा लागेका उनले पछिल्लो पटक बहुलाकाजीको सपना लाई मञ्चमा उतारे ।क्याम्पसमा विजय मल्लको पूर्णाङ्की नाटक बहुलाकाजीको सपना पढेकाहरूले यो नाटक मञ्चमै देख्न पनि पाए । नारायणी कलामन्दिमा नाटक देखाउँदा प्रतिदर्शक २५० रुपैयाँको टिकट काटेर जुटेको पैसाले थिएटर बनाउने जोहो गर्नु छ । सुरुवातमा सोचेअनुरूप आम्दानी नभए पनि नाटक हेर्न मान्छेहरू आए, यसबाट मुकुन्द उत्साहित छन् । देखेको सपना पूरा हुनेमा आशावादी छन् । नाटकको मुख्यपात्र बहुलाकाजी बनेका छन् उनै मुकुन्द खलपात्र । नारायणगढमा कर्मी नाटय समूह क्रियाशील छ । समूहका सल्लाहकार हुन् मुकुन्द । मदन पुरस्कार विजेता रामलाल जोशीको कथा संग्रह ऐना भित्रको कथा श्रीमान् वीरबहादुर लाई अघिल्लो वर्ष कलामन्दिरमा नाटय रूपान्तर गरेर देखायो कर्मीले । यो पटक विजय मल्लको चर्चित नाटकलाई रोज्यो ।एक महिनाको कार्याशालापछि नाटकलाई मञ्चमा ल्याएर आएका छौं । दर्शकको चापअनुसार प्रदर्शन गर्दै जाने छौं, कर्मी नाटय समूहका अध्यक्ष भीम राईले भने । काठमाडौंको तत्सम आर्ट का अर्जुन न्यौपानेले बहुलाकाजीको सपना निर्देशन गरेका छन् । क्षमता भएको छोरोलाई आधार बनाएर एउटा गरिबले देखेको सुन्दर सपना कसरी बीचमै मर्छ भन्ने कथा छ नाटकमा । गरिबको यो दुरावस्थालाई कसरी चिर्ने ? त्यो सन्देश पनि छ कथामा । नाटकका अन्य कलाकारमा भीम राई, अञ्जान ढुंगाना, विवेक तिवारी, सन्दिप परियारलगायत छन् । असोज ६ गतेबाट नाटक प्रदर्शनमा आएको हो । स्थानीय तहले जग्गा दिए थिएटर बनाउन थप १२ लाख लाग्छ रे, कर्मी नाटय समूहका अध्यक्ष भीम राईले भने ।"
मी टु,"दशक पुरानो घटनामा अभिनेता नाना पाटेकरले आफूलाई यौन आक्रमण गरेको अभिनेत्री तनुश्री दत्ताले दाबी गरेपछि यति बेला भारतभर यसले बहस छेडेको छ । अभिनेत्रीले हर्न ओके प्लिज को आइटम नम्बरको सुटिङ दौरान पाटेकर सुरुवातमा नृत्य सिकाउने निहुँमा आफू नजिक आएको आरोप लगाउँदै आफूलाई उक्त कुरा सहज नभएको बताएकी छन् ।सेटमा डान्स सिकाउनकै लागि भनेर कोरियोग्राफर नै थिए । तर नाना मसँग नजिक हुन खोजिरहन्थे । त्यस्तो बेला मैले उनको इच्छाअनुसार नै गरिदिए ठीक मानिन्थ्यो । विरोध गरियो भने असहयोगीको बिल्ला झुन्डयाइन्थ्यो, तनुश्रीले हालैको एउटा अन्तर्वार्तामा भनेकी छन् ।यसपछि नाना पाटेकर विवादमा तानिएका छन् भने बलिउडका कैयौं सेलेब्रिटीहरूले तनुश्रीको पक्षमा खुलेर आवाज उठाएका छन् । तर स्वयं तनुश्रीलाई भने यो आवाज अझै सानो लाग्छ । हलिउडका ८० नायिकाहरूले मी टु अभियानमार्फत त्यहाँका निर्माता हार्भे विन्स्टेनलाई यौन दुव्र्यवहारको आरोप लगाउन सकेका थिए । त्यही अभियान भारतमा चाहिं कहिल्यै अगाडि बढ्न सक्दैन, तनुश्रीले भनेकी छन्, खासमा हाम्रो देश नै पाखण्डी छ । जनताहरू मी टु अभियान भारतमा किन चल्दैन त भन्छन् तर जबसम्म मलाई २००८ मा के पीडा परेको थियो भनेर जबसम्म बुझदैनन्, तबसम्म यो सम्भव पनि छैन ।तनुश्रीले दशकपछि नै भए पनि आफूमाथि परेको पीडामा मुख खोल्ने हिम्मत गरेकी छन् । अभिनेत्रीले भने आफूले हिम्मत जुटाएर बोले पनि एक जनाले पनि चुइँक्क यस घटनामा नबोलेको देख्दा उदेक लागेको बताएकी छन् । तनुश्रीको आलोचनापछि भने केही सेलेब्रिटीले सोसल साइटमार्फत अभिनेत्रीको पक्षमा समर्थन जनाउन थालेका हुन् । अभिनेत्री भन्छिन्, कोही बोल्नै चाहँदैनन् । जसले महिलाहरूको पक्षमा आवाज उठाउँछन्, उनीहरूले नै अडान नलिने हो भने महिला सशक्तीकरणको के औचित्य रहयो र ? अरू त अरू अभिनेता अमिताभ बच्चनले समेत यस विषयमा मौनता साँधेपछि उनी आलोचित भएका छन् । पत्रकारले नै यस घटनाबारे राय बुझ्न खोज्दा अमिताभले न मेरो नाम तनुश्री हो, न त नाना । म कसरी यसबारे जवाफ दिऊँ ? भनी गैरजिम्मेवार ढंगबाट प्रस्तुत भएका थिए । यति बेला सामाजिक सञ्जालमा अमिताभ आफैं अभिनीत फिल्म पिंक मा यस्तै घटनामा बोलेको संवाद हुँदैनको मतलब हुँदैन हुन्छ बाटै ट्रोल बनिरहेका छन् ।कुनै बेला सत्यमेव जायते टीभी कार्यक्रम चलाएर वाहवाही बटुलेका आमिर खानले पनि यस घटनामा कुरा चपाएर बोलेको आरोप लागेको छ । आमिरले घटनाबारे सत्यतथ्य नबुझी यसै बोल्न वा धारणा दिन नसक्ने बताएका थिए । उनले यदि यो साँच्चै भएकै हो भने निकै दु:खद कुरा भएको बताएका छन् । बलिउडमा महिला यौन हिंसाका मुद्दामा बलिउडका ठूला सेलेब्रिटीले मौनता साधने गरेको भन्दै तीखो आलोचना हुने गरेको छ । अभिनेता सलमान खानले पनि सुल्तान प्रमोसनका बेला बलात्कार घटनाबारे यस्तै गैरजिम्मेवार जवाफ दिएपछि निकै आलोचित भएका थिए । बरु पछिल्लो छिमलका कलाकार भने आफ्नो विचार प्रस्ट राख्ने मामिलामा सिनियरभन्दा अगाडि देखिएका छन् ।"
पराजुलीका कथा,"काठमाडौं आख्यानकार राजेन्द्र पराजुलीको कथासंग्रह अघोरी सार्वजनिक भएको छ । प्रकाशक किताब पब्लिसर्सका अनुुसार, उक्त संग्रहमा नेपाली समाजका विविध पाटा झल्काउने १७ कथा छन् । मान्छे पढ्नुकथा पढ्नु अथवा मान्छे लेख्नुकथा लेख्नु मलाई उस्तैउस्तै लाग्छ, पराजुलीले भनेका छन्, नेपाली समाजको मान्यता बनिबनाउ तथा स्थिर खालको छ । त्यसमा अलिकति भए पनि हलचल ल्याउन मैले शब्दका ढुंगा हान्ने प्रयत्न गरेको छु । पराजुलीका यसअघि कथा, कविता र उपन्यास गरी आधा दर्जन कृति आइसकेका छन् ।हामीले राजनीतिक गैरआख्यानपछि साहित्यिक आख्यान प्रकाशन गरेका छौं, किताब पब्लिसर्सकी प्रमुख सञ्चालन अधिकृत कल्पना ढकालले विज्ञप्तिमा भनेकी छन्, अघोरी ले पाठकहरूलाई छुट्टै स्वाद दिने हाम्रो अपेक्षा छ ।"
सिग्देलको उपन्यास,"काठमाडौं कविआख्यानकार भुवनहरि सिग्देलको अर्को उपन्यास पाठकमाझ आएको छ । धनञ्जय राजधानीमा प्रा माधव पोखरेल, प्रा राजेन्द्र सुवेदी, कथाकार माया ठकुरी, समालोचक रामप्रसाद ज्ञवालीले अन्तरसंवाद कार्यक्रमसाथ सार्वजनिक गरे । प्रा पोखरेलले पाठकका दृष्टिले उक्त उपन्यासले समसामयिकता अँगाल्न नसकेको टिप्पणी गर्दै थपे, यसमा महाकाव्यजस्तो अलौकिक परिकल्पना छ । यसैले यसका पात्र, घटना अलि पत्यारलाग्दा छैनन्् । प्रा सुवेदीले उक्त उपन्यासको कुनै अध्यायमा ऐतिहासिकता, कुनैमा सामाजिक यथार्थता आएको सुनाए । ज्ञवालीले भने, यो उपन्यासमा सामाजिकऐतिहासिक कथावस्तु, अद्भुत पात्रको संयोजन, नारी स्वाभिमान, आदर्श जीवनीपरकता छ ।कथाकार ठकुरीले धनञ्जय ले परिवारलाई समय नदिँदा उत्पन्न हुने समस्यालाई उजागर गर्न खोजेको बताइन् ।धनञ्जय सांग्रिला बुक्सले निकालेको हो । सिग्देलका यसअघि आमोई र सारंगी उपन्यास बजारमा आइसकेका छन् ।"
अविरलमा मातृका,"काठमाडौं नियमित रचना वाचन शृंखला अविरल जनसाहित्य यात्रा को ५० औं संस्करणमा कवि मातृका पोखरेल प्रस्तुत भएका छन् । शुक्रबार राजधानीको बागबजारस्थित जनसांस्कृतिक महासंघको सभाकक्षमा पोखरेलले तोपआतंक, नयाँ शताब्दीको थोत्रो मान्छे, कलिला जूनहरूको श्रद्धाञ्जली, मैले उति बेलै भनेको थिएँ, सिंहदरवार, दिल्लीका मच्छडहरू, नरेश शाक्यका आँखा, ऐना लगायतका कविता सुनाए । प्रगतिशील लेखक संघका अध्यक्षसमेत रहेका पोखरेललाई वाचनमा आरएम डंगोल, पुष्करराज भट्ट, स्नेह सायमी र अभय श्रेष्ठले पनि सघाए ।"
मुहार फेरिँदै ताप्लेजुङ अस्पताल,"ताप्लेजुङ  सधंै दुर्गन्धित । शौचायल कहिल्यै सफा नहुने । बिजुलीको बल्बदेखि उपकरणसम्म चोरी हुने, यस्तै पहिचान बनाएको जिल्ला अस्पतालको मुहार फेरिने भएको छ । नेपाल मेडिकल सपोर्ट जर्मनीको सहयोगमा ताप्लेजुङ विकास मञ्चले अस्पतालको भौतिक संरचना सुधार गर्ने भएको हो । यसका लागि १ करोड २ लाख रुपैयाँको सम्झौता भइसकेको छ । मञ्चका अध्यक्ष सन्तोष प्रसाईंका अनुसार पहिलो चरणमा जस्तापाता फेरिनेछ । यसको काम यसै साताको अन्त्यदेखि सुरु हुने उनले बताए । जस्तापाता आइसकेको छ, अब पुरानोलाई निकाल्ने र त्यसका लागि फेर्नुपर्ने काठ फेरेर लगाउन सुरु गर्छौं, उनले भने, हाम्रो योजनाअनुसार १ महिनामा यो काम सकिनेछ । अस्पतालको अधिकांश भागमा अहिले पानी चुहिन्छ । यहाँ नीलो रङका जस्तापाता लगाउन लागिएको हो ।जस्तापातापछि भुइँमा टायल लगाउने, भएको टायललाई घोटेर सफा बनाउने र अस्पतालको पूरै भाग रङरोगन गरिनेछ । शौचालयलाई भने पुन:संरचना गरिने प्रसाईंले बताए । नयाँ नबनाउने र भएकालाई व्यवस्थित गर्ने सम्झौताअनुसार खाल्टा सफा गर्ने, प्यान फेर्ने, टायल लगाउनेलगायत काम गरिनेछ । यहाँका झयाल, ढोका पूरै फेर्ने सहमतिपत्रमा उल्लेख छ । खानेपानीका लागि फिल्टर राखिनेछ । यसको व्यवस्था २ ठाउँमा हुनेछ । अहिले प्रयोग भइरहेको पानी शौचालय, कपडा धुन र सरसफाइमा मात्रै प्रयोग गरिनेछ । खानेपानीका लागि छुट्टै व्यवस्था हुनेछ । खानेपानीको मुहान र घरको सेफ्टी ट्यांकी सँगै भएकाले अहिलेको पानी प्रयोगका लागि उपयुक्त नभएको निष्कर्षसहित यस्तो व्यवस्था गर्न लागिएको उनले बताए । अस्पताल सुधारमा प्रतिनिधिसभा सांसद योगेश भट्टराई क्रियाशील छन् । दातृ संस्थासँग उनैले सम्झौता गराएको मञ्चले जनाएको छ । अस्पतालमा थ्री फेज लाइनको बिजुली पुर्याउने र भएकोलाई पूरै परिवर्तन गर्ने उल्लेख छ । यसका लागि मात्रै संस्थाले ६ लाख रुपैयाँ छुटयाएको छ । पहिलो चरणमा यी काम सम्पन्न भएपछि सीसीक्यामरा जडान गर्ने, उपचारमा प्रयोग हुने उपकरण खरिद गर्ने सम्झौतामा उल्लेख छ । दातृसंस्थाले पहिलो चरणको कामको मूल्यांकन गरेर दोस्रो सम्झौता गर्न लागेको हो । दोस्रो चरणमा ८० हजार युरो अर्थात करिब १ करोड रुपैयाँ दिने मौखिक सहमति भएको छ । दातृसंस्थाका प्रतिनिधि स्वयंले आएर अस्पतालको अवलोकन गरेका थिए । स्थानीयको विशेष आग्रहमा उनीहरू सहयोगका लागि तयार भएको अवलोकनमा सँगै रहेका लिटिल बुद्ध माविका प्रधानाध्यापक युवराज गिरीले बताए । प्रदेशले एक करोड २० लाख दिने १५ शय्याको जिल्ला अस्पताललाई ५० शय्यामा स्तरोन्नति गर्न प्रदेश सरकारले १ करोड ३० लाख रुपैयाँ दिने भएको छ । एक नम्बर प्रदेशका सामाजिक विकासमन्त्री जीवन घिमिरेले अस्पतालको भ्रमणपछि बजेट घोषणा गरेका हुन् । घिमिरे सिरिजंगा गाउँपालिकाको सिकैंचामा आयोजित स्वास्थ्य शिविरमा पुगेर फर्कने क्रममा अस्पतालको अवलोकन गरेका छन् । बजेट खर्च गर्ने योजना अस्पताल विकास समितिले गर्नेछ । अहिले जिल्ला समन्वय समितिका संयोजकको अध्यक्षतामा अस्पताल विकास समिति बनाइएको छ ।"
हिल्साजमुनाह फास्ट ट्रयाकमा समझदारी,"सुर्खेत  कर्णाली प्रदेशका मुख्यमन्त्री महेन्द्रबहादुर शाहीले आफ्नो कार्यकालको पहिलो विदेश भ्रमण चीनबाट सुरु गरेका छन् । साताव्यापी चीन भ्रमणको क्रममा उनले प्राप्त गरेको प्रमुख उपलब्धि हो कर्णालीको विकासमा सहयोगको प्रतिबद्धता ।चीनसँग मात्र सीमा जोडिएको हुनाले कर्णाली सरकारले वैदेशिक सम्बन्धको पहिलो प्राथमिकतामा चीनलाई राख्ने गरेको छ । चीनसँगका नाका खोल्ने र सडक सञ्जालले जोडिने सपना कर्णाली प्रदेश सरकारको नीति तथा कार्यक्रममै उल्लेख छ । मुख्यमन्त्री शाहीले सिचुवान प्रान्तमा चिनियाँ प्रतिनिधिसँग सपनाको त्यही पोको खोल्ने काम गरे । उनका अनुसार हिल्साजमुनाह फास्ट ट्रयाक निर्माणमा चीनले सहयोग गर्ने प्रतिबद्धता जनाएको छ । सुर्खेत विमानस्थलमा शनिबार आयोजित पत्रकार सम्मेलनमा उनले फास्ट ट्रयाक निर्माणका लागि चीन सरकार मातहतको चाइना हाइवे कम्पनीसँग प्रारम्भिक समझदारी भएको जानकारी दिए । उक्त समझदारीमा फिजिबिलिटी अध्ययन र प्रारम्भिक सर्भे गर्ने उल्लेख छ । अध्ययनपछि कुरा मिल्यो भने संघीय सरकार र चाइना हाइवे कम्पनीबीच सम्झौता भई काम सुरु हुन्छ, उनले भने, हाम्रो भ्रमणमा हिल्साजमुनाह फास्ट ट्रयाक महत्त्वपूर्ण उपलब्धिका रूपमा रहयो । नेपाल सरकारले पहल गरे हुम्लाको हिल्सा, मुगुको नाग्चेलाग्ना र डोल्पाको मोरिम्ला नाका पनि छिट्टै खुल्ने अवस्था रहेको उनले बताए । मुख्यमन्त्री शाहीका अनुसार भ्रमणले चीनलाई कर्णाली प्रदेशमा सहयोगका लागि आउने वातावरण निर्माण गरेको छ । संविधानत: प्रदेश सरकारले अर्को देशसँग कुनै पनि सहमतिसम्झौता गर्न नमिल्ने भएकाले संघीय सरकारमार्फत चीन सरकारको सहयोग कर्णालीमा आउने उनको विश्वास छ । मुख्यमन्त्री शाहीले चिनियाँ प्रतिनिधिसँग कर्णाली प्रदेशमा विमानस्थल निर्माणका लागि पनि छलफल भएको बताए । सो क्रममा सुर्खेत विमानस्थल स्तरोन्नति र मदानेचौरमा प्रस्तावित क्षेत्रीय अन्तर्राष्ट्रिय विमानस्थल निर्माणका लागि सहयोगको प्रतिबद्धता व्यक्त भएको मुख्यमन्त्री शाहीको भनाइ छ । प्रदेश सरकारले कर्णाली एयर नाममा आफ्नै एयरलाइन्स सञ्चालन गर्ने सोच बनाएको र उक्त योजनाका लागि चीनसँग ऋणबारे छलफल भएको पनि शाहीले बताए । कर्णालीमा आन्तरिक उडान र अन्तरप्रदेशीय उडानका लागि कम्तीमा २ विमान खरिद गर्ने योजना बनाएका छौं, उनले भने, यो प्रक्रियामा हामीले चीन सरकारसँग ऋण सहयोगको अपेक्षा गरेका छौं, प्रतिक्रिया सकारात्मक आएको छ ।कर्णालीमा लगानी गर्न प्रदेश सरकारले घोषणा गरेका टयाक्स फ्री (कर मिनाह) योजनाबारे पनि चीन सरकारलाई जानकारी गराएको मुख्यमन्त्री शाहीले बताए । यसले चिनियाँ लगानीकर्तालाई भौगोलिक रूपमा विकट कर्णाली प्रदेशमा लगानी गर्न उत्साहित गर्ने उनको भनाइ छ । कर्णालीमा लगानी गर्ने थुप्रै सम्भावनाका क्षेत्र छन्, तीबारे हामीले चिनियाँ सरकारका प्रतिनिधिलाई जानकारी गरायौं, उनले भने, चीनसँग मात्र सीमा जोडिएकोले पनि हाम्रो लागि लगानी भित्र्याउन सहज छ ।सिचुवान प्रान्तका गभर्नर यिन लीको निमन्त्रणमा मुख्यमन्त्री शाही ३ सदस्यीय टोलीसहित असोज ३ गते चीन गएका थिए । टोलीमा प्रदेश सरकारका आर्थिक मामिला तथा योजनामन्त्री प्रकाश ज्वाला र सांसद धर्मराज रेग्मी सहभागी थिए । भ्रमणका क्रममा मुख्यमन्त्री शाहीको टोली सिचुवानमा आयोजित १७ औंं वेस्टर्न चाइना इन्टरनेसनल फायर बेल्ट एन्ड रोड डेभलपमेन्ट कन्फरेन्समा सहभागी भएको थियो ।"
धम्क्याउनेलाई जेल,"ओखलढुंगा  कोहीसँग पैसा उठाउनु छ ? छ भने होसियार बन्नुस् । आफ्ना आसामीलाई जबर्जस्ती पैसा नमाग्नुस् । यदि आसामीले तनावमा आएर आत्महत्या गर्यो भने तपाईंमाथि मुद्दा लाग्न सक्छ । यहाँ यस्तै किसिमको घटना भयो । पैसा उठाउन आएका एक कम्पनीका ३ कर्मचारीलाई दुराशय राखी कर्तव्य ज्यान गरेको अभियोगमा प्रहरीले पक्राउ गरेको छ । सिद्धिचरण नगरपालिका ४ का रामकुमार भुजेल काठमाडौंको सामाखुसीस्थित एक हार्डवेयर कम्पनीमा काम गर्थे । उनले कम्पनीमा काम गर्दा लाखौं रकम हिनामिना गरेको आरोप लाग्यो । रामकुमार काम छाडेर विस्तारै कम्पनीबाट टाढिए । कम्पनीले उनलाई खोजी गर्यो । त्यही क्रममा सामाखुसी प्रहरीमा निवेदनसमेत पर्यो । उनले आज दिन्छु, भोलि दिन्छु भन्दै झुक्याउन थाले । कम्पनीले उनलाई पक्राउ गर्ने कोसिस गर्यो ।यसैबीच उनी ओखलढुंगा आइपुगेको जानकारी पाए । कम्पनी प्रतिनिधिका रूपमा पुरुषोत्तम न्यौपाने, कृष्णप्रसाद भण्डारी र संस्कार शेरचन उनलाई लिन ओखलढुंगा आइपुगे । रामकुमार त्यतिखेर रुम्जाटारस्थित आफ्नो दिदी विन्दामाया भुजेलको डेरामा पुगे । कम्पनी प्रतिनिधिहरू गत मंगलबार रामकुमारकी दिदीको डेरामै पुगे । उनीहरूले रामकुमारलाई काठमाडौं लाने र बाँकी लेनदेन हिसाब उतै गर्ने भनेर बोलेरो जिपमा चढाए । डेराबाट गाडी चढ्नुअघि उनी एकैछिन है भन्दै कोठामा पसेका थिए ।गाडी चढेर केही मिनेटको दूरी (सानीटार) पुग्नेबित्तिकै उनले बान्ता गर्न थाले । उनको अवस्था चिन्ताजनक भयो । गाडी फर्काएर उनलाई रुम्जाटार अस्पताल पुर्याइयो । अस्पताल पुर्याइएको केही मिनेटमै अस्पतालले मृत घोषित गर्यो । कम्पनी प्रतिनिधि र प्रहरी टोलीले उनको दिदीको कोठामा गएर हेर्दा विषको बोतल फेला पारे । उनले आत्महत्या गरेको अनुमान गरियो । मृतकका परिवारले कम्पनीका तीनैजनालाई विपक्षी बनाई जाहेरी दर्ता गरायो । जाहेरीकै आधारमा उनीहरू पक्राउ परे ।प्रारम्भिक अनुसन्धानमा घटनाको प्रकृतिअनुसार व्यक्ति आफैंले विष सेवन गरेको देखिन्छ । जिल्ला प्रहरी निरीक्षक नीरञ्जन भट्टराईले भने, तर आत्महत्याका लागि दुरुत्साहन गरेको देखिँदा नयाँ अपराध संहिता आकर्षित भएको छ । हामीले सोहीअनुसार मुद्दा चलाएका छौँ ।जिल्ला अदालतले अभियुक्तहरूलाई थप अनुसन्धान गर्नू भन्दै म्याद थप गरेको छ । प्रहरीमा जाहेरी दिएका मृतककी पत्नी कल्पना भुजेलले प्रतिवादीले विष सेवन गराएर हत्या गरेको दाबी गरेकी छन् । अपराध संहिताको परिच्छेद १२ स्थित ज्यानसम्बन्धी कसुरको महलमा आत्महत्याका लागि दुरुत्साहन दिन नहुने उल्लेख छ । कसैलाई आत्महत्या गर्न दुरुत्साहन दिन वा त्यस्तो काम गर्नेसम्मको परिस्थिति खडा गर्न वा गराएमा ५ वर्षसम्म कैद र ५० हजारसम्म जरिवाना हुने कानुनी व्यवस्था छ । यसअघिसम्म आत्महत्या गर्ने व्यक्तिले सुसाइड नोट मै व्यक्ति तोके पनि कारबाही हुने कानुनी प्रावधान थिएन । अब भने प्रेम सम्बन्धमा धोका, डर, त्रास, धाकधम्कीजस्ता कारणले कोही व्यक्ति आत्महत्या गर्छ भने त्यस्तो अवस्था सिर्जना भए कठघरामा उभिनुपर्ने कानुनी प्रावधान लागू भएको छ ।"
पाठ्यक्रममा सिकलसेल,"बर्दिया आदिवासी थारू समुदायमा वंशाणुगत सिकलसेल एनिमिया रोग समस्याका रूपमा फैलिएको छ । संक्रमण नघटेपछि यहाँ बालबालिकामा रोगसम्बन्धी चेतना जगाउन स्थानीय विद्यालयमा पाठ्यक्रम नै लागू गरिएको हो । विद्यार्थीलाई जानकारी दिन कक्षा ९ मा सिकलसेल र थालेसेमिया पुस्तक अनिवार्य गरिएको छ । थारू समुदायको बाक्लो बसोबास रहेको बारबर्दिया नगरपालिकाका १४ सामुदायिक र ३ संस्थागत विद्यालयमा सामाजिक शिक्षाअन्तर्गत उक्त पाठ्यक्रम लागू गरिएको हो । २५ पूर्णांकको पाठ्यपुस्तक अनिवार्य विषय बनाइएको नगरपालिकाका शिक्षा शाखा प्रमुख टीकाराम गोसाईंले बताए । वर्षभरि १८ घण्टी र १४ पाठ्यभार छुट्याइएको छ, स्थानीय युवक माविका प्रधानाध्यापक केशव बस्यालले भने, विद्यार्थीलाई यस रोगबाट बच्ने उपाय सिकाउन, यसबारेका भ्रम हटाउन र समाजमा चेतना फैलाउन पाठ्यक्रम सहयोगी हुनेछ ।प्रयोगात्मक विधिअन्तर्गत अस्पतालमा लगेर देखाउने तथा रोगीसँग छलफल गर्ने, असर टिप्न लगाउने गरिएको छ । सामान्यतया: सिकलसेलको प्रभाव परेका रक्तकोषको चित्र निर्माण गरी, कक्षाकोठामा प्रस्तुत गर्न लगाउने गरिएको बस्यालले बताए । रोगबारे प्रश्नोत्तर, समस्याको समाधान, प्रदर्शन, अवलोकन, छलफल, परियोजना, खोज, क्षेत्र भ्रमण र प्रयोगात्मक विधिबाट पढाउने गरिएको विद्यालयले जनाएको छ । स्वास्थ्य अनुसन्धान परिषद्का चिकित्सक प्रमोद चौधरीले सिकलसेल र बिटा थालेसेमिया वंशाणुगत रोगका रूपमा देखिएको बताए । समयमा ध्यान पुर्याउन सकेमा रोगबाट बच्न सकिन्छ । त्यसका लागि पाठ्यपुस्तकले सहयोग पुर्याउने उनले बताए ।१ देखि २९ वर्ष उमेरकाले अनिवार्य रगत परीक्षण गराउनुपर्ने विषय पाठ्यक्रममा समावेश गरिएको छ । धेरै वर्ष पहिले यो रोग अफ्रिकी मुलुकमा फैलिएको थियो । पछि अल्पविकसित मुलुकमा वंशाणुगत संक्रमणका रूपमा फैलिँदै गएको चिकित्सकले बताए ।यहाँ भने चार वर्षअघि रगत परीक्षण क्रममा यो रोग पत्ता लागेको थियो । नगरप्रमुख दुर्गाबहादुर चौधरीले मुलुकमा पहिलोपटक यस्तो पाठ्यक्रम नगरपालिका क्षेत्रमा लागू गरिएको दाबी गरे । पश्चिम तराईका दाङ, बाँके, बर्दिया, कैलाली र कञ्चनपुरका थारू समुदायमा रोग फेला परेको छ ।नमुना परीक्षणमेयर चौधरीले सिकलसेल पाठ्यक्रम अनिवार्य गरिएपछि अहिले प्रत्येक वडामा रोगको परीक्षण थालिएको बताए । एक महिनायता २ सय ५० जनामा सिकलसेल फेला परेको उनले बताए । परीक्षण नगराएकाले धेरैलाई रोगबारे जानकारी नभएको चिकित्सकको भनाइ छ । यसका रोगीमा रगत कम हुने, जन्डिस देखा पर्ने, शरीरका जोर्नी दुख्ने, सुन्निने, शरीर दु:ख्ने, दुब्लाउने, हल्का ज्वरो आउने लक्षण देखिने चिकित्सकहरू बताउँछन् । जिल्लाका ६ नगरपालिकासहित २ गाउँपालिकामा यो रोग फैलिएको छ । स्वास्थ्य परीक्षण गराउने यहाँका १ सय जनामध्ये ५ जनामा रोग फेला पर्ने गरेको स्वास्थ्यकर्मीले बताए । एक महिनायता नगरपालिकाको सक्रियतामा ११ वडामा सिकलसेल भएनभएको रगतको नमुना संकलन परीक्षण भइरहेको चिकित्सक चौधरीले बताए ।"
दुर्घटनामा २ को मृत्यु,नवलपरासी पूर्वपश्चिम राजमार्ग खण्डको डण्डामा ट्रकले बसलाई ठक्कर दिँदा शनिबार दुई जनाको मृत्यु भएको छ भने ३२ जना घाइते भएका छन् । दुर्घटनामा मृत्यु हुनेमा बस चालक बाँकेको कोहलपुर ४ का सुरज विक र बसका यात्रु कपिलवस्तुको वाणगंगा २ का लक्ष्मण थारू रहेको प्रहरीले जनाएको छ । घाइतेमध्ये गम्भीर अवस्थामा रहेका ११ जनाको चितवनको भरतपुर अस्पतालमा उपचार भइरहेको छ । नेपालगन्जबाट काठमाडांै जाँदै गरेको ना७ख ५६२९ नम्बरको बसलाई विपरीत दिशाबाट आएको ना६ख ७७१९ नम्बरको ट्रकले ठक्कर दिएको हो ।
बालक सम्पर्कविहीन,"सुर्खेत कैलालीबाट कालिकोट घर जान हिँडेका एक बालक ११ दिनदेखि सम्पर्कविहीन भएका छन् । कैलालीको बर्दगोरिया गाउँपालिका ७, लौनियाबाट कालिकोट हिँडेका १३ वर्षीय टोप टमटा असोज २ गतेदेखि सम्पर्कविहीन भएका हुन् । छोरा सम्पर्कमा नआएपछि परिवारमा सन्त्रास बढेको छ । बाबु नरिमान टमटाले खोजीका लागि हुलियासहित प्रहरीमा निवेदन दिइसकेको बताए । रास्कोट४, कालिकोट स्थायी घर भएका उनी कैलालीको लौनिया विद्यालयमा सात कक्षामा अध्ययनरत हुन् । नेपाली सेनाको चिसापानी चेकपोस्टले उनलाई गाडीमा चढाएको खुल्न आएको बाबु नरिमानले बताए ।"
उपभोक्ता ठगे कारबाही,हेटौंडा मकवानपुरका प्रमुख जिल्ला अधिकारी आसमान तामाङले चाडपर्वको मौका छोपेर उपभोक्तालाई ठग्ने व्यवसायीलाई ठाउँको ठाउँ कारबाही गर्ने चेतावनी दिएका छन् । न्युज क्लब नेपालको आयोजनामा हेटांैडामा बिहीबार भएको कार्यक्रममा प्रजिअ तामाङले यो चेतावनी दिएका हुन् । प्रदेश ३ को राजधानीसमेत रहेको हेटौंडा उपमहानगरपालिकाको बजार अव्यवस्थित रहेको भन्दै उनले उपभोक्तालाई ठगी गर्ने व्यवसायीलाई अन द स्पट कारबाही गर्ने र बजार व्यवस्थापनमा पहल गर्ने बताए । मकवानपुरमा हुने गरेको अनुगमनसमेत स्वार्थमा हुने गरेको आफूले जानकारी पाएको भन्दै तामाङले अब सानो टिम बनाएर सोमबारबाट अनुगमन गर्ने बताए ।
दुई महिनामै ४५ प्रतिशतले बढयो व्यापार घाटा,"गत वर्षको दुई महिनामा १० प्रतिशतले वृद्धि भएको व्यापार घाटा यसपटक ४५ प्रतिशतले बढेको छ ।२०७४७५ को साउन र भदौमा १ खर्ब ४९ अर्ब ३४ करोड २९ लाखले मुलुक व्यापार घाटामा थियो । यसपटक यी दुई महिनामा २ खर्ब १७ अर्ब ६४ करोड ७५ लाख रुपैयाँभन्दा बढी व्यापार घाटा भएको भन्सार विभागको तथ्यांकले देखाएको छ । यो घाटा अघिल्लो वर्षको तुलनामा ४५ प्रतिशतले बढी हो । यो वृद्धिलाई अर्थविद्हरूले अत्यधिक उच्च मानेका छन् । आयात हुने सामग्रीको परिणाम बढयो । अन्तर्राष्ट्रिय बजारमा ती सामग्रीको मूल्य पनि बढिरहेको छ, दुई महिनामा अत्यधिक व्यापार घाटा बढ्नुको कारणबारे अर्थविद् केशव आचार्यले भने, अमेरिकी डलरको तुलनामा नेपाली मुद्राको अवमूल्यन भइरहेकाले व्यापार घाटा बढाउने भूमिका खेल्यो ।पूर्व अर्थ सचिव शान्तराज सुवेदीले पनि आयात र व्यापार घाटा बढ्नुको प्रमुख कारण डलर नेपाली मुद्राबीचको सम्बन्ध एउटा कारण मानेका छन् । आचार्य र सुवेदीका अनुसार व्यापार घाटा बढ्नुका प्रमुख तीन कारणहरू छन् । पहिलो कारण महँगो अमेरिकी डलर हो । दुई महिनामा ३५ अर्ब ७१ करोड रुपैयाँको पेट्रोलियम पदार्थ आयात भएको छ । अन्तर्राष्ट्रिय बजारमा पेट्रोलिम पदार्थको मूल्य बढिरहेको छ । बढेको मूल्यअनुसारको रकम डलरमा तिर्नुपर्छ, अर्थविद् आचार्य भन्छन्, त्यो डलर पनि यसपटक महँगो हुन गयो । गत वर्षको साउन र भदौमा १ अमेरिकी डलरका लागि १ सय ४ नेपाली रुपैयाँ पथ्र्यो । यसपटक १ सय १६ रुपैयाँ पुगरेको छ । आयातित सामग्रीको रकम डलरमा भुक्तानी गर्नुपर्ने भएकाले यसको असर व्यापार घाटामा देखियो, पूर्व अर्थ सचिव सुवेदीले भने ।दोस्रो कारण दैनिक उपभोग्य, निर्माण, मेसिनरी र बिलासिता भनिने समग्रीहरू यसपटक बढी नै आयात भइरहेको छ । अघिल्लो वर्षको तुलनामा आयात बढ्नु स्वाभाविक नै हो, सुवेदी भन्छन्, त्यसमाथि यसपटक निर्माणजन्य सामग्रीको आयात बढी देखिन्छ । भन्सारको तथ्यांकअनुसार साउन र भदौमा २५ अर्ब ६७ करोड रुपैयाँका स्टिलजन्य सामग्रीहरू आयात भएका छन् । दूरसञ्चारका दुई कम्पनी एनसेल र नेपाल टेलिकमले सेवा विस्तार गरिरहेका छन्, अर्थविद् आचार्य भन्छन्, त्यसका लागि चाहिने मेसिन विदेशबाट ल्याइरहेका छन् । नेपालमा बिलासिताका सामग्री भनेर आरोप लाग्ने गरेको सुविधा सम्पन्न सवारी साधनको आयात पनि उच्च रहेको आचार्यले बताए । उपभोग्य सामग्री आयात त उच्च नै छ । नयाँ सिमेन्ट उद्योग र दूरसञ्चार सेवा विस्तारका लागि मेसिनहरू आयात भइरहेका छन्, आयार्यले भने, नयाँ नयाँ सवारी आयात पनि रोकिएको छैन । यसको असर व्यापार घाटा हो ।व्यापार घाटा कम गर्ने प्रमुख उपाय भनेकै आक्रमक निर्यात हो । तर, नेपालको निर्यात निराशाजनक रहेकाले व्यापार घाटा बढ्नुको तेस्रो प्रमुख कारण हो । निर्यातको तुलनामा आयात बढी गरेपछि व्यापार घाटा हुने हो, पूर्वसचिव सुवेदी भन्छन्, तर, हाम्रो आयातको तुलनामा निर्यातको अंक त नगन्य हुन लागिसक्यो । भन्सार विभागको तथ्यांक पनि सुवेदीले भनेजस्तो छ । चालु वर्षको दुई महिनामा २ खर्ब ३२ अर्ब ३४ करोड ६६ लाख १२ हजारका सामग्रीहरू आयात भए । जुन अघिल्लो वर्षको तुलनामा करिब ३४ प्रतिशतले बढी हो । तर, नेपाली सामग्री भने १४ अर्ब ६९ करोड ९० लाख २० हजार रुपैयाँका निर्यात भए । जुन अघिल्लो वर्षको तुलनामा ८ प्रतिशतले मात्रै वृद्धि हो ।नेपालले सामग्री निर्यात गर्न नसक्नुका पछाडि कयांै कारण रहेको अर्थविद् बताउँछन् । उनीहरूका अनुसार निर्यात गर्न नसक्नुका कारण भने स्वदेशी उत्पादन वृद्धि तथा प्रवद्र्धनात्मक कार्यक्रम प्रभावकारी हुन सकिरहेको छैन । निर्यात गर्न योग्य सामग्रीहरूका लागि समेत भन्सारमा झन्झट नै झन्झट बेहोर्नुपर्ने परेको छ ।सरकारले व्यापार घाटा कम गर्न समयसमयमा थुप्रै नीतिगत प्रयासहरू गरे पनि उपलब्धि भने हासिल हुन सकेको छैन । सरकारले हरेक वर्ष आयात प्रतिस्थापनका कार्यक्रमहरू सार्वजनिक गर्ने गरेको छ । यस वर्षको बजेटमा पनि निर्यात प्रवद्र्धन र आयात प्रतिस्थापनका लागि थुप्रै सुधारका योजनाहरू अघि सारिएको छ । यसबाहेक वार्षिक विकास कार्यक्रम, बजेट, नीति तथा कार्यक्रम तथा अन्य सरोकारवाला मन्त्रालयहरूले घाटा कम गर्ने उपाय भन्दै वर्षैपिच्छे नयाँनयाँ कार्यक्रम सार्वजनिक गर्छन् । ती कार्यक्रमको सम्भाव्यता, प्रभावकारिता र अनुगमन भने सधै फितलो हुने गरेको छ । व्यापार घाटा कम र निर्यात प्रवद्र्धनका लागि सरकारले व्यापार तथा निकासी प्रवद्र्धन केन्द्र स्थापना पनि गरेको छ । मुलुकको निर्यात सम्भावना भएका उत्कृष्ट वस्तुहरूको सूची तयार पारी निर्यात र प्रवद्र्धनात्मक कार्यक्रमसमेत भइरहेका छन् । हालसम्म तुलनात्मक लाभका १२ सहित निर्यात सम्भावनाका नेपाली सामग्री २४ वटा हुन् । तर, तथ्यांकअनुसार तुलनात्मक लाभका वस्तुको निर्यातको अवस्थासमेत निराशाजनक छ । व्यापार घाटा कम गर्न निर्यात बढाउनुको अर्को उपयुक्त विकल्प हामीसँग छैन, अर्थविद् आचार्य भन्छन् ।"
भारतलाई पनि घाटाको पिरलो,"विगत केही वर्षयता बढ्दो व्यापार घाटा भारतका लागि चिन्ताको विषय बन्दै गए पनि नेपालसँगको व्यापार अत्यधिक नाफामा रहँदै आएको छ । भारतको वाणिज्य मन्त्रालयका अनुसार सन् २०१७ मा भारतको नेपालसँगको व्यापार ६१ अर्ब डलर सरप्लस थियो । मन्त्रालयका अनुसार कारोबार रकमका हिसाबले त्यस वर्ष भारतको पक्षमा व्यापार रहेका मुलुकहरूमध्ये नेपाल चौथो नम्बरमा थियो । साथै कुल रकमको हिसाबले पनि भारतले अत्यधिक व्यापार गर्ने शीर्ष १५ मुलुकहरूमध्ये नेपाल १३ औंमा नम्बरमा पर्छ । यिनै १५ मुलुकले भारतको कुल वैदेशिक व्यापारमा ६० प्रतिशतभन्दा बढी हिस्सा ओगटछन् । दक्षिण एसियाली मुलुकहरूमा व्यापारका लागि भारतका लागि आकर्षक गन्तव्य हो । गत वर्ष सार्क मुलुकहरूमध्ये भारतले बंगलादेशपछि सबैभन्दा बढी व्यापार मुनाफा नेपालसँग गरेको थियो । त्यस वर्ष बंगलादेश र भारतबीच ७५ अर्ब डलरको व्यापार भएकामा भारतको पक्षमा ६८ अर्ब डलरले बचतमा थियो । त्यसैगरी श्रीलंकासँग ३७ अर्ब डलरको बचत थियो । जबकि भारतको अधिकांश मुलुकसँगको व्यापार घाटामा रहँदै आएको छ । जसले गर्दा भारतले गत वर्ष पछिल्लो दशककै सबैभन्दा बढी व्यापार घाटा व्यहोरेको थियो । गत वर्ष भारतको समग्र वैदेशिक व्यापार भने १५७ अर्ब डलरले घाटामा थियो । सबैभन्दा चिन्ताजनक अवस्था चीनसँग रहेको छ । गत वर्ष चीनसँग मात्रै उसले ६३ अर्ब डलरभन्दा बढीको घाटा व्यहोरेको थियो । जापान, कोरियाका सँगै अधिकांश दक्षिणपूर्वी एसियाली मुलुकहरूसँगको भारतको व्यापार घाटामा छ । अमेरिकालगायतका केही मुलुकसँगको व्यापारले भने भारतलाई केही राहत दिएको थियो । गत वर्ष अमेरिकासँगको व्यापारमा भारत करिब २७ अर्ब डलरले बचतमा थियो । भारतीय अर्थविद्हरूले विगत केही महिनायता लगातार भइरहेको भारुको अवमूल्यनका पछाडिका चर्किंदै गएको चीनअमेरिका व्यापार युद्धका अतिरिक्त त्यही व्यापार घाटा र त्यसका कारण चालु खातामा परेको दबाबलाई प्रमुख कारण मानिएको छ ।यसैबीच बढदो व्यापार घाटामाथि नियन्त्रण राख्न र निर्यात प्रवद्र्धन गर्न भारतले कृषि उत्पादनको उत्पादनका लागि नयाँ रणनीति अख्तियार गर्ने भएको छ । भारतीय सञ्चारमा ध्यमहरूका अनुसार वाणिज्य मन्त्रालयद्वारा प्रस्तावित कृषि निर्यात रणनीतिअन्तर्गत कृषि उपजको निर्यात प्रवद्र्धनका लागि १५ अर्ब भारु लगानी गरिनेछ । रणनीतिले सन् २०२२ सम्ममा कृषि उपजको निर्यातलाई शत प्रतिशत वृद्धि गरेर वार्षिक ६० अर्ब डलर पुर्याउने लक्ष्य राखेको छ । रणनीतिअन्तर्गत कृषि पूर्वाधार निर्माण, क्षमता अभिवृद्धि, प्रयोगशाला निर्माण, नयाँ प्रविधिको प्रयोग र सार्वजनिकनिजी साझेदारी प्रवद्र्धनका लागि अनुदान उपलब्ध हुनेछ । त्यसका अतिरिक्त कृषि उपजको निर्यात र वैदेशिक लगानी आकर्षित गर्न विशेष आर्थिक क्षेत्रका लागि विशेष सुविधा उपलब्ध गराइने भएको छ । त्यसैगरी भारतको वाणिज्य मन्त्रालयले निर्यात प्रवद्र्धनका लागि केही वस्तुहरूको प्राथमिकीकरण पनि गरेको छ । जसअन्तर्गत बासमती चामल, मासु, झिँगे माछा, तरकारी, काजु, प्रशोधित जडीबुटी, मसलालगायत छन् ।भारतद्वारा प्रस्तावित उक्त रणनीति लागू भएको खण्डमा त्यसै पनि कहालीलाग्दो व्यापार घाटा व्यहोरिरहेको नेपालको अर्थतन्त्रले थप पीडा व्यहोर्ने निश्चित छ । त्यसमाथि नेपालको कुल वैदेशिक व्यापारमा भारतसँगको व्यापारले मात्र दुई तिहाइ हिस्सा ओगट्ने गर्छ । नेपाल राष्ट्र बैंकले प्रकाशित गरेको पछिल्लो तथ्यांकअनुसार गत वर्ष भारतबाट मात्र करिब ४० अर्ब रुपैयाँ बराबरको चामल र तरकारी आयात भएको थियो । यो आयात बर्सेनि बढदो क्रममा छ । त्यसैले भारतले लागू गर्ने रणनीतिको असरबाट बच्न नेपालले पनि समयमै आवश्यक तयारी गर्नुपर्ने खाँचो देखिन्छ । त्यसो त वैदेशिक व्यापार मामिलाका जानकारहरू नेपालको व्यापार घाटा अकासिनुका पछाडि भारतीय कृषि उत्पादनले हाल पाउँदै आएको भन्साररहित सुविधालाई प्रमुख कारकका रूपमा ठान्छन् । यसले भारतीय कृषि उत्पादनको आयात बढाउनुका साथै नेपाली कृषि क्षेत्रलाई निरुत्साहित गर्दै लगेको उनीहरूको दाबी छ । सन् १९७८ मा भएको नेपालभारत वाणिज्य सन्धिमा पारस्परिकताको आधारमा दुई मुलुकको कृषि उपजमा भन्सार छुट दिने व्यवस्थाअनुरूप नै दुवै मुलुकले त्यो सुविधा उपभोग गर्दै आएका छन् । नयाँ सन्धि तर्जुमा गर्दा अरू विषयहरूमा संशोधन हुँदै आए पनि त्यो व्यवस्थाले भने निरन्तरता पाउँदै आयो । तर, पछिल्लो दुई दशकयता भारतले कृषि क्षेत्रमा लगानी र अनुदान उल्लेख्य मात्रामा बढाउँदै लगेका कारण वाणिज्य सन्धिमा भएको उक्त व्यवस्थाबाट नेपालीभन्दा पनि भारतीय उत्पादनले लाभ उठाउँदै आएका छन् । किनकि कृषि क्षेत्रमा भएको उक्त लगानी र अनुदानले उत्पादकत्व वृद्धि हुनुका साथै प्रतिस्पर्धात्मक क्षमता पनि बढाउन मद्दत गर्यो । जबकि नेपालमा भने त्यसको ठीक उल्टो परिस्थिति देखापर्यो । कृषि क्षेत्रले जनशक्ति अभाव, समयमै मलखाद उपलब्ध नहुने र आपूर्ति व्यवस्थामा अवरोधजस्ता समस्या व्यहोर्नुपर्यो । त्यसले गर्दा कृषि उत्पादकत्व अपेक्षित हिसाबले वृद्धि हुन सकेन र प्रतिस्पर्धात्मक क्षमता पनि कमजोर हुँदै गयो । जसका कारण नेपाली उत्पादन भारतीय उत्पादनका सामु निरीह बन्दै गए र नेपाली बजारमा भारतीय कृषि उपजको पकड दिनप्रति दिन बलियो बन्दै गयो । त्यसैले भारतीय कृषि उपजको बढदो आयात कम गर्न नेपालले विगत केही वर्षदेखि वाणिज्य सन्धिमा भएको पारस्परिकताका आधारमा भन्साररहित सुविधा पाउने व्यवस्था हटाउनुपर्ने माग गर्दै आएको छ । व्यापार तथा वाणिज्य सन्धिको पुनरावलोकनका लागि भइरहेका पछिल्ला छलफलमा पनि नेपाली पक्षले यो विषयलाई प्राथमिकताका साथ राख्दै आएको सरकारी अधिकारीहरूले दाबी गर्ने गरेका छन् । उनीहरूले त्यस्तो दाबी गरे पनि नेपाली पक्षको उक्त मागको सुनुवाइ हुन्छ भन्ने निश्चित भने छैन ।"
१२ सय पीडितले पाए ऋण,"विनाशकारी भूकम्प गएको साढे तीन वर्षमा करिब १२ सय १८ पीडित घरपरिवारले मात्र २ प्रतिशत ब्याजदरको आवास कर्जा पाएका छन् । गत साउनरसम्म उक्त कर्जाबापत बैंक तथा वित्तीय संस्थाले २ अर्ब १९ लाख रुपैयाँ प्रवाह गरेको राष्ट्र बैंकको तथ्यांक छ । यो अपेक्षाभन्दा निकै कम हो । भूकम्पबाट करिब ८ लाख घर पूर्ण रूपले क्षति भएका थिए । तीमध्ये अधिकांश घर अझै निर्माण भएका छैनन् । घर बनाउन नसकेकै कारण अधिकांश भूकम्पपीडितले विगतका वर्ष जस्तै यो वर्षको जाडो पनि टहरामै बिताउन बाध्य छन् । घर निर्माणका लागि आफूसँग पुँजी नहुनु, सहुलियत दरको ऋणका लागि धितोसँगै झन्झटिलो व्यवस्थालगायत कारण धेरै पीडितले घर निर्माण गर्न नसकेको गुनासो गरेका छन् ।सुपथ दरको कर्जा अपेक्षाभन्दा निकै कम मात्र प्रवाह भएको राष्ट्र बैंकले पनि स्विकारेको छ । सुपथ दरको आवास कर्जा कार्यक्रम ल्याउँदा धेरै पीडितले ऋण पाउँछन् भन्ने अपेक्षा थियो । तर, व्यावहारिक रूपमा त्यस्तो देखिएन, राष्ट्र बैंकका एक अधिकारीले भने, हालसम्म प्रवाह भएको कर्जा राष्ट्र बैंकको अपेक्षाभन्दा पनि कम हो । सुपथ दरको आवास कर्जा कार्यविधिअनुसार बैंक तथा वित्तीय संस्थाले ऋण दिँदा निश्चित मापदण्ड पूरा गर्नुपर्ने र ती मापदण्ड पूरा गर्न नसकेका पीडितले उक्त कर्जा नपाएको ती अधिकारीको भनाइ छ । यो भूकम्पपीडितलाई प्रदान गरिने आवास कर्जा हो, कर्जा अनुदानजस्तो हुँदैन । त्यसैले तोकिएको मापदण्ड पुगेका पीडितले मात्र कर्जा पाउँछन्, उनले भने, ती सर्त पालना नभएका ऋणीहरूले नपाएको पक्का हो । लक्षित वर्गमा ऋण पुग्न नसकेपछि उक्त कर्जा कार्यक्रम बन्द गरिएको ती अधिकारीले बताए । अपेक्षाअनुसार पीडितले ऋण लिन नसकेको र पहुँच भएकाले मात्र सुविधा पाएको भन्दै राष्ट्र बैंकले २ प्रतिशत ब्याजदरको आवास कर्जा बन्द गरेको छ । भूकम्पले ठूलो मात्रामा जनधनको क्षति गरेको विशेष अवस्थामा उक्त सुविधा ल्याइएकाले अब त्यसलाई निरन्तरता दिन नसकिने राष्ट्र बैंकले जनाएको छ । राष्ट्र बैंकले दुई साताअघि सूचना जारी गरी कात्तिकदेखि सहुलियत दरको सुपथ कर्जामा बैंक तथा वित्तीय संस्थालाई पुनर्कर्जा सुविधा नदिने भएको हो । पुनर्कर्जा सुविधा नपाउने भएपछि बैंक तथा वित्तीय संस्थाले २ प्रतिशत ब्याजदरमा ऋण प्रावह गर्न सक्दैनन् । यसको अर्थ पीडितले यही असोज महिनाभित्र मात्र सहुलियत दरको आवास सुविधा पाउँछन् ।बैंक तथा वित्तीय संस्थाबाट सुपथ दरको आवास कर्जा लिएका पीडितहरूलाई सरकारले ब्याज अनुदान दिने भएको छ । ऋण लिएको दुई वर्षपछि बैंक तथा वित्तीय संस्थाले पीडितहरूलाई प्रचलित ब्याजदर भुक्तानी गर्न भनिरहेका छन् । यही कारण बैंकले पीडितहरूबाट उठाएको २ प्रतिशतभन्दा बढी ब्याज सरकारले अनुदान दिने भएको हो । यसका लागि राष्ट्र बैंकले छुट्टै कोष स्थापना गरेको छ । नयाँ व्यवस्थाअनुसार पीडितले बैंकलाई दुई प्रतिशत मात्र ब्याज भुक्तानी गर्नुपर्नेछ । बैंकले लगाएको दुई प्रतिशतभन्दा बढी ब्याज कोषमार्फत राष्ट्र बैंकले सम्बन्धित बैंकलाई भुक्तानी गरिदिनेछ ।"
भाडामा लगाउनुको सट्टा होमस्टे,"होमस्टेहरू प्राय: ग्रामीण क्षेत्रमा सञ्चालन हुँदै आएका छन् । होमस्टे नीति २०६५ ले पनि विशेषत: ग्रामीण भेगकै पर्यटन विकास र स्वरोजगारका लागि होमस्टे सञ्चालन गर्ने उल्लेख गरेको छ । तर, यस्ता सुविधा सहरमा पनि उपलब्ध गराउन सकिने नीतिमा छ । यहीअनुरूप अहिले ललितपुरको पाटन दरबार क्षेत्रमा होमस्टेहरू थपिने क्रम बढेको छ । यहाँ अहिले सामुदायिक र निजी रूपमा सञ्चालन भएका होमस्टे प्रशस्त छन् ।अशोक प्यार्टी प्यालेस पछाडि रहेको मीना बज्राचार्यको घरमा हाल पाहुना छैनन् । तर, पछिल्लो पटक उनले नेदरल्यान्डसका चार जना आगन्तुकलाई दुई दिन बास दिइन् । उनले पर्यटकलाई यसरी आवास, खाना र अन्य सुविधा दिन थालेको एक वर्षजति भयो । घर भाडामा दिँदा साह्रै फोहोर हुन्छ, उनले भनिन्, पर्यटकहरू सधै बस्दैनन् । उनीहरूलाई हामीसँगै राख्ने भएकाले घर फोहोर पनि हुँदैन । उनलाई पाहुना नआउँदा खल्लो लाग्न थालेको छ ।उज्वला शाक्यले पनि ल्याख चोकस्थित आफ्नो घरका चार वटा कोठा पर्यटकका निम्ति खुला गरेकी छन् । विदेशी पाहुना राख्दा आफूलाई नयाँपन महसुस हुने बताइन् । तीबाट धेरै कुरा सिक्न सकेको उनको अनुभव छ । घर बसीबसी अङ्ग्रेजी सुधारिरहेकी छु म, शाक्य भन्छिन्, कोठा भाडामा दिनुभन्दा होमस्टे चलाउनु ठीक लाग्यो । विदेशी संस्कृति पनि बुझ्न पाइने । उनले पाहुनालाई पाटन दरबार क्षेत्र, गोल्डेन टेम्पल, बंगलामुखी मन्दिर घुमाउने गरेकी छन् । मौलिक नेवारी खाजाखाना उपलब्ध गराउँछिन् । नेवार संस्कृतिमा चाख हुनेहरू पाटनका होमस्टे खोजीखोजी आउने गरेको बताइन् । मीना र उज्वलाहरू पाटन कम्युनिटी होमस्टे मा आबद्ध छन् । यो होमस्टेमा जम्मा १६ घर छन् । पाटनलाई तीन भागमा विभाजित गरेर पाहुना राख्ने गरिएको छ ।पाटन दरबार स्क्वायर, मंगलबजार र सुन्धारा क्षेत्रमध्ये पाहुनाको इच्छाबमोजिम वा उपलब्धताको आधारमा पर्यटकलाई आवास सुविधा दिने गरेको कम्युनिटी होमस्टेका संयोजक विश्वास बज्राचार्यले जानकारी दिए । निजीभन्दा सामुदायिक रूपमा चलाउँदा सजिलो हुँदो रहेछ, विश्वास भन्छन्, एउटाकोमा समस्या आउँदा अर्कोले समाधान गरिदिन सक्छ । ठूलो समूह पनि लिन सकिने भयो । एकै ठाउँमा नाचगान गरेर पाहुनलाई रमाइलो गराउन सम्भव हुन्छ । पनौती घुम्न गएका बेला त्यहाँको सामुदायिक घरबास व्यवस्था देखेपछि विश्वासले बालकुमारीस्थित आफ्नै निवासबाट यो काम थालेका थिए । आफूहरूको जनजीवन, कलासंस्कृतिको प्रचार होस् भनेर पाटनमा होमस्टे सुरु गरेको बताए । आफैंमा पर्यटीयकस्थल भएकाले यहाँ होमस्टे सञ्चालन गर्दा राम्रै हुने ठानेछन् । अहिले अमेरिका, जापान, बेलायत, इटाली, जर्मनी, नेदरल्यान्डससँगै भारतबाट पनि प्रशस्त पाहुना आउने गरेको उनको भनाइ छ । होमस्टे डटकमसँग जोडिएपछि पाहुना बढे, उनी भन्छन् । पिँलाछे टोलकी सरिता अवालेको परिवारले २०६५ मा होमस्टे सुरु गर्दा पाटनमा चारपाँच वटा घरले मात्रै यो व्यवसाय अपनाएका थिए ।अहिले यो संख्या तेब्बर भइसकेको सरिताको भनाइ छ । हामीले सुरुमा फ्लाट भाडामा दिएका थियौं, उनले भनिन्, बहालवालाले समयमा भाडा नदिने, होहल्ला गर्ने गरेर टेन्सन दिए । त्यही भएर मेरो दाइले होमस्टे सुरु गराउनुभएको थियो । बा, मा र म पाहुनालाई पकाउने ख्वाउने गर्छौं । पहिलेपहिले महिनामा एकदुई जना मात्रै पाहुने आउने गरेकोमा अहिले दिनकै एकजना नटुट्ने बताइन् । पाटनका होमस्टेहरूले प्रतिव्यक्ति एक रातको ८ सयदेखि २ हजार रुपैयाँ शुल्क लिने गरेका छन् । भाडामा दिनुभन्दा होमस्टेबाट बढी फाइदा हुने पाटन कम्युनिटीका विश्वासको अनुभव छ । तर, राम्रो प्रचार नभएर होला, यसमै निर्भर हुन सक्ने अवस्था आएको छैन, उनले भने, प्रचार प्रसार हुन सकेको छैन । यद्यपि अवाले परिवार होमस्टेबाटै गुजारा चलाइरहेको छ ।ललितपुरमा आजभन्दा १५ वर्षअघिदेखि नै घरबास व्यवसाय सुरु भएको यल ज्यापु समाजका वरिष्ठ उपाध्यक्ष चन्द्र महर्जनले बताए । सुरुमा बुङ्मती, सुनाकोठी, सानेपातिर यो सुविधा उपलब्ध अब दरबार क्षेत्र हुँदै सुन्धारासम्मै विस्तार भएको बताए । पहिला त यो ठाउँ गाउँ नै थियो, उनले भने, यहाँका स्थानीय नरम छन् । नेवारभित्रै ठूलो विविधता छ । यही भएर पर्यटकले स्थानीयसँग घुलमिल हुन चाहेका होलान् । होमस्टेमा पर्यटक संख्या बढदै गएकाले अब ललितपुरमा सुरक्षाको राम्रो प्रबन्ध मिलाउन आवश्यक भइसकेको उनले औंल्याए । दर्ताबिनै सञ्चालनमहर्जनका अनुसार ज्यापु समाज र ललितपुर महानगरपालिकाले पनि होमस्टे प्रवद्र्धनका लागि पहल थालेको छ । ज्यापु समाज यलकै सन्तमान महर्जनले हौगलस्थित आफ्नो निवासमा पर्यटक निम्त्याउन थालेको वर्षौं भयो । अहिले टोलटोलमा पर्यटकको आउजाउ हुन थालेको उनी देख्छन् । यस्तोमा त्यहाँका होमस्टे लाई लिएर प्रश्न पनि उठ्न थालेको छ । होमस्टेको मापदण्डबिना दर्तासमेत नगराई अतिरिक्त कर्मचारी राखेर व्यवसाय गरिएको भन्दै होमस्टे एसोसिएसन नेपालले आवाज उठाइरहेको छ । दरबार क्षेत्रमा सञ्चालन भइरहेका होमस्टेहरू हाम्रो तथ्यांकमा छैनन्, एसोसिएसनका केन्द्रीय कोषाध्यक्ष सुजर बास्तोला भन्छन्, होर्डिङ बोर्ड राखेर सञ्चालन गरिएका छन् । होमस्टेका विधिविधान पालना गरेको देखिँदैन । नेपाल सरकार पर्यटन तथा नागरिक उड्डयन मन्त्रायले जारी गरेको होमस्टे सञ्चालन कार्यविधि, २०६७ अनुसार होमस्टे सञ्चालन गर्ने घरमा बढीमा ४ कोठा मात्रै पर्यटकका लागि छुटयाउन पाइन्छ । एउटा कोठमा बढीमा दुइटा खाट राख्न सकिन्छ । आफ्नै स्वामित्वको घरमा मात्रै होमस्टे चलाउन सकिने भए पनि कतिले यी नियम मिचेको बाँस्तोलाको ठहर छ ।२०७२ सालको भूकम्पपछि होमस्टे भन्दै नियमविपरीत व्यवसाय गरिएको उनले बताए । एसोसिएनका अनुसार नेपालमा जम्मा २२७ वटा होमस्टे दर्ता भएका छन् । तिनमा १९ वटा निजी र १०८ वटा सामुदायिक होमस्टे छन् । सामुदायिक हुनलाई अलगअलग स्वामित्व भएका कम्तीमा पाँच घर आवश्यक हुन्छ ।"
मनाङको आलुलाई सहज बजार,"लेकाली आलु त्यसै पनि स्वादिलो । त्यसमाथि हिमालपारिको जिल्ला मनाङमुस्ताङका आलु खान पाए नरमाउने को होला ? धान, मकै र कोदो खेती नहुने मनाङको प्रमुख बाली नै आलु हो । आलुले फापर, गहुँ, करु र जौलगायतको खेतीसँगै मनाङेलाई राम्रो दाम दिलाउने गरेको छ । बस्तीमा रहेका अधिकांश क्षेत्रमा आलु खेती गरिन्छ । मनाङ स्थायी घर भएका मात्रै होइन अरू जिल्लाबाट पुगेर पनि वर्षौंदेखि बस्दै आएकाहरू आलु फलाउन लागिपरेका भेटिन्छन् । यहाँ बजारबाट बीउ लगेर आलु रोप्ने चलन छैन । आफैंले राखेका बीउ नै रोप्ने गरिएको छ । यतिबेला मनाङका विभिन्न भागमा स्थानीयलाई आलु घरमा भित्र्याउने चटारो छ । चामेदेखि तल्लो क्षेत्रमा धेरैले बारीबाट खनेर आलु भित्र्याइसकेका छन् । माथिल्लो भेगमा भित्र्याउनेलाई धमाधम छ । तल्लो क्षेत्रमा भदौ र माथिल्लो क्षेत्रमा असोजमा आलु खन्ने गरिएको कृषि प्राविधिकहरू बताउँछन् । फागुनचैतमा रोप्ने गरिएको आलु यतिबेला तयार भएको छ । आलु खरिदका लागि बाहिरी जिल्लाबाट व्यापारी किसानका घरखेतैमा पनि पुग्छन् । धेरै आलु मनाङमै पनि खपत हुन्छ ।चामे गाउँपालिका २ थान्चोकका बिन घलेका अनुसार व्यापारी र आन्तरिक पर्यटकलगायतले मनाङको आलु किनेर लैजान थालेपछि खेती गर्दा फाइदा हुने बुझेर लगाउने बढेका छन् । चाडबाड र लामो समयपछि बिदामा घर जान लागेका कर्मचारीले आलु नै लिएर मनाङबाट झर्छन् । अब दसैंतिहार आउन लाग्यो । घर जाने कर्मचारीले कोसेली आलु नै बोकेका हुन्छन्, उनले भने, धेरै फलाउनेहरू आलु बेच्न बेंसीसहर र काठमाडौं पनि पठाउने गरेका छन् । यो वर्ष मात्रै ५० मुरी आलु फलाएका घलेले लमजुङको रामबजारदेखि अर्खलेबेंसीसम्मको पहिराका कारण सडक अवरुद्ध भएयता बिक्रीका लागि पठाउन समस्या परेको बताए । अब बाटो खुल्छ । त्यसपछि पठाउने हो, उनले भने । उनका अनुसार ५६ वर्षअघिसम्म मोटर नचल्दा गाउँमा आलु खपत हुन गाह्रो थियो । कतिपयले धेर भएर गाईलाई खुवाउँथे । अहिले त्यो समस्या छैन । मनाङ घुम्न आउने धेरैले आलु किनेर लान्छन्, उनले भने ।नासों गाउँपालिका ८ ताचैका सोलबहादुर गुरुङका अनुसार गाउँमा उत्पादित आलु पहिले नातागोता, इष्टमित्र, आफन्तलाई कोसेलीका रूपमा पठाइन्थ्यो । आफैंले खााइन्थ्यो । बीउ बचाएर राखिन्थ्यो । आलु त्यतिकै खेर जाने अवस्था थियो । गाउँसम्मै गाडी आइपुगेको छ । भदौमा खनेको आलु खेतखेतमै मान्छे आएर लगिसक्यो, गरुङले थपे, केहीको बाँकी आलु बिक्री गर्ने तयारी छ । धेरैजसो गाउँघरमा आफैंले खाने गरेका छौं । बेंंसीसहरचामे सडक बन्नुका साथै गाउँसम्मै सडक आएपछि गाउँमा फलाएको आलु खेर जान छोडेको उनले बताए । अहिले त आलु नबिक्ने कुरै हुँदैन, उनले भने । तिमाङका चीन घलेका अनुसार केही वर्षअघिसम्म मनाङमा मोटर गुडदैनथ्यो । त्यतिबेला मानिस वा खच्चडलाई बोकाएर बजारबाट दाल, चामल, नुन, तेल लगिन्थ्यो । तिनै खच्चडमा आलु पठाउने गरिन्थ्यो । अहिले सडक बनेपछि सवारी साधनमै राखेर बेंसीसहर, काठमाडौं पठाउने गरिएको छ । पहिलेपहिले दाल, चामल, नुनतेल लिएर आएका व्यापारी आलु, गहुँ, करु, फापर साटेर फर्कन्थे, उनले भने, धान, मकै, कोदो नहुने मनाङमा दाल, चामल बजारबाटै ल्याउनुपथ्र्यो । कहिले मनाङी जान्थे, कहिले व्यापारी आउँथे । उनका अनुसार अहिले मनाङको आलु देशका ठाउँठाउँमा पुगेको छ । ठाउँठाउँबाट आएकाले मनाङमा यहाँको रैथाने आलुको स्वाद खान पाएका छन् । अन्नपूर्ण संरक्षण क्षेत्र आयोजना (एक्याप) मनाङका वरिष्ठ लेखाअधिकृत कैलाशबाबु तिवारीका अनुसार मनाङको रैथाने आलु यहाँ आउने पर्यटकलाई खुवाउने प्रमुख बाली हो । माथिल्लो क्षेत्रमा यतिबेला आलु भित्र्याउने चटारो छ । सहरका तीनतारे, पाँचतारे होटलमा बन्ने आलुका परिकार यहाँका होटल व्यवसायीले यहीँका आलुबाट बनाउँछन् । पर्यटक निकै खुसी मान्छन्, उनले भने, केही आलु मात्रै बाहिरिन्छ । धेरै आलु यहाँका होटलहरूमा खपत हुन्छ । किसानका अनुसार आलुलाई प्रतिपाथी १ सय २० रुपैयाँदेखि १ सय ५० रुपैयाँसम्ममा बिक्री गर्ने गरिएको छ । मनाङमा आलुको उत्पादन बढदै गएको कृषि प्राविधिकहरू बताउँछन् । साविक जिल्ला कृषि विकास कार्यालय मनाङका कृषि प्रसार अधिकृत रामकुमार साहका अनुसार आलु खेती गर्ने किसान र आलु उत्पादन बर्सेनि बढदै गएको छ ।कार्यालयका अनुसार आर्थिक वर्ष २०७२०७३ मा ४ सय ४५ हेक्टर क्षेत्रफलमा आलु खेती गरिएकामा ७ हजार ६ सय ११ टन उत्पादन भएको थियो । आव २०७३०७४ मा ६ सय ७५ हेक्टर क्षेत्रफलमा आलु खेती गरिएकामा ८ हजार २ सय ३७ टन आलु उत्पादन भएको थियो । आव २०७४७५ मा ६ सय ८१ टन क्षेत्रफलमा खेती गरिएकामा ८ हजार ४ सय २० टन आलु उत्पादन भएको थियो । आलु खेतीको क्षेत्रफल र आलु बर्सेनि बढदो छ । यसबाट मनाङका किसान आलु खेतीतर्फ आकर्षित भएको बुझिन्छ, उनले भने । पछिल्लो समय मोटरबाटो खुलेपछि आलुले बजार पाउँदा किसान बढी मात्रामा आलु खेती गर्न लालायित भएको उनले बताए ।"
बाख्राको कमाइबाट भरथेग,"उनलाई बिहान बेलुका पेट भर्न समस्या थियो । मजुवा खानीको क्यान्टिनमा काम गर्थे । त्यहीँबाट आम्दानी भएको रकमले परिवार पाल्ने गरेका थिए । क्यान्टिनबाट फालिएका खाद्य वस्तुहरू खुवाउनका लागि उनले एउटा बाख्रा पालेका थिए । अहिले बाख्रा फर्म नै बनाएका छन् मकवानपुरगढीका रोमनाथ बजगाईले । अहिले उनको फर्ममा सानाठुला गरेर १ सय ५० वटा बाख्रा छन् । ५ वर्षअघि जनमुखी बाख्रा फर्म दर्ता गरेर व्यावसायिक रूपमा बाख्रापालन सुरु गरेका बजागाईको अहिले वार्षिक रूपमा बाख्राबाट मात्रै ८ लाख रुपैयाँभन्दा बढी आम्दानी हुने गरेको छ ।लामो खोरमा माउ बाख्रा, बोका र खसीहरू अलगअलग ठाउँमा राखेर पालेका छन् । उनको खोरमा अहिले दैनिक ४५ टोली खसी व्यापारीहरू पुग्ने गरेका छन् । उनले खसी बिक्री भने गरेका छैनन् । गत वर्ष पनि खाद्य संस्थानलाई तौलेर खसी बिक्री गरेका उनले यो वर्ष पनि संस्थानलाई बिक्री गर्ने उनको सोच छ । ऋण चाहियो भने सरकारसँग लिने अनि खसीबोका अरूलाई किन बेच्ने, ४६ वर्षीय बजगाईले भने । खोर सुधार र बाख्रा फर्म सञ्चालन गर्न सुरुमा जिल्ला पशुसेवा विकास कार्यालयले सुरुमा तीन पटक गरेर २ लाख ७० हजार रुपैयाँ सहयोग गरेको थियो, पशु सेवा विकास कार्यालयले आँट भरोसा नदिएको भए बाख्रापालन गर्न सकिँदैनथ्यो ।उनले दिनभर जंगलमा चराएर बेलुका मात्र बाख्रा खोरमा ल्याएर बाँध्ने गरेका छन् । खोर वरिपरि नै झाडी जंगल छ । जंगलमा बाख्राले खान मनपराउने डाँले घाँसहरू पनि छन् । ती डालेघाँस बजगाईले आफैंले लगाएका हुन् । उनको खोरमा लोप हुने अवस्थामा पुगेको खरी बाख्राका माउ र बोकाहरू पनि छन् । बजगाई दम्पत्ती र छोरा तीन जना बाख्रा, कुखुरा र भैंसीको स्याहारसुसारमा बिहान उठेदेखि बेलुका अबेरसम्म व्यस्त रहने गरेका छन् । ५ रोपनी मात्र जग्गा रहेका बजगाईले व्यावसायिक रूपमा बाख्रापालन गरेकाले सिंगो परिवारको जीवनमा परिवर्तन आएको छ ।"
दूधजन्य वस्तुको माग बढयो,"चाडपर्व नजिकिँदै गर्दा दूधजन्य पदार्थको माग बढेको छ । खासगरी चिजलगायत वस्तुको माग मुलुकभरका मुख्य सहरबाट आइरहेको व्यवसायीहरूले बताएका छन् । माग पूर्ति गर्नका लागि व्यवसायीहरूले उत्पादन बढाएका छन् । महालक्ष्मी नगरपालिका १ बिलमाटेमा सञ्चालन माँ लक्ष्मी डेरी उद्योगले चिजको उत्पादन बढाएको छ । चाडपर्वसँगै माग बढेपछि उद्योगले उत्पादन बढाएको सञ्चालक रामबहादुर पौडेलले बताए ।उद्योगमा दैनिक १ हजार ५ सय लिटर दूधबाट चिज उत्पादन हुँदै आएको छ । उद्योगले दैनिक १ सय २० किलो चिज उत्पादन गर्दै आएको उनले बताए । माग हवात्तै बढेको छ, उनले भने, मागबमोजिम उत्पादन दिन गाह्रो भइरहेको छ । अरू सामान्य अवस्थामा पनि उक्त उद्योगको चिज पूर्वदेखि पश्चिमसम्मका मुख्य सहर बजारमा पुग्ने गरेकामा चाडपर्वका कारण उत्पादनमा उल्लेख्य वृद्धि भएको उनले बताए । दुई वर्षअघिदेखि सञ्चालनमा आएको उद्योगमा उत्पादन गरिएको दुग्धजन्य उत्पादन चिजको बजार धनकुटा, धरान, इटहरी, विराटनगर, काठमाडौं, पोखरा, बुटवलसहित पश्चिम क्षेत्रसम्म निर्यात हुने गरेको छ ।७० लाखबाट थालिएको उद्योगमा हाल १ करोड ४६ लाख लगानी भएको सञ्चालक पौडेलले बताए । उद्योगमा मुख्य रूपमा चिज उत्पादन भए पनि छुर्पी, घिउसमेत उल्लेख्य रूपमा उत्पादन हुने गरेको अर्का सञ्चालक धर्मराज पौडेलले बताए । उद्योग रहेको स्थान आसपासका मूलर्खक, माझखर्क, घुमाउने र छिमेकी जिल्ला तेह्रथुमका खाप्राङ, चित्रे, फुलेक, चम्फुलालगायतका दुग्ध उत्पादक कृषक उद्योग खोलिएपछि बढी लाभान्वित बनेका छन् । यसैगरी छथर जोरपाटीमा रहेको कामधेनु दुग्ध सहकारीले सञ्चालन गर्दै आएको दुग्ध प्रशोधन उद्योगले पनि चाडपर्व नजिकिएसँगै दुग्धजन्य उत्पादन उल्लेख्य रूपमा माग रहेको जनाएको छ । उद्योगको पूर्वका मुख्य बजार र काठमाडौंलाई मुख्य बजार छ । मागबमोजिम उत्पादन गर्न भने कठिन रहेको सञ्चालक समूहका भरत गुरुङले बताए । यस्तै दुग्धजन्य उत्पादनको बजार राम्रो भए पनि मागअनुसारको उत्पादन गर्न नसकिएको निसान डेरी उद्योग धनकुटा १ निगालेका व्यवस्थापक लेखनाथ रिजालले बताए । जिल्लामा गत वर्ष १३ हजार टन अर्थात् ५२ करोड रुपैयाँ बराबरको दूध उत्पादन भएको थियो । करिब ५० करोड रुपैयाँ बराबरको १२ हजार ५ सय टन दूध उत्पादन भएकामा गत वर्ष २ करोड मूल्यको दूध उत्पादन भएको पशु सेवा कार्यालय स्रोतले जनाएको छ । जिल्लामा अहिले दैनिक २० टन दुध उत्पादन हुँदै आएको छ ।"
नयाँ प्रजातिको टिमुर फेला,"सुर्खेत, अछाम र सल्यानमा टिमुरको नयाँ प्रजाति फेला परेको छ । उच्च मूल्य कृषि वस्तु विकास आयोजनामा कार्यरत वैज्ञानिकले टिमुरको नयाँ प्रजाति ज्यान्थोजाइलम हेट्सा (रक्सब) डीसी पत्ता लगाएका हुन् । आयोजनाका कृषि वनविज्ञ गिरीधर अमात्यले लामो अनुसन्धानपछि टिमुरको नयाँ प्रजाति फेला परेको बताए । उनका अनुसार यो प्रजातिको टिमुर सुर्खेतको चौकुने गाउँपालिकाअन्तर्गत साल्म, तल्लो बाँसपानी, अछामको तुर्माखाँदा गाउँपाकिलाको जयसुरमा रहेको पत्ता लगाएका हुन् । त्यस्तै कर्णाली नदीको जलाधार क्षेत्र तथा सल्यानको कालिमाटी गाउँपालिकास्थित शारदा नदीको जलाधार क्षेत्र काल्चे कालिमाटीमा पनि पाइएको छ । यो टिमुर करिब ९ सय ५० देखि १ हजार एक मिटरको उचाइमा पाइन्छ । नेपालमा हालसम्म टिमुरका ९ प्रजाति रहेको उनले बताए । उनले यो प्रजातिको टिमुर १० औं भएको दाबी गरे । यो प्रजातिको टिमुर वानस्पतिक परिवार रुटेसीमा पर्छ, उनले भने, स्थानीयले यसलाई रूखबोके टिमुर वा गाई सिमल रूख भन्ने गरेको पाइयो । रूखबोके टिमुरको काण्डको माथिल्लो हाँगातिरको भाग चिल्लो खालको र चारैतिर तिखो काँडाले ढाकेको पाइएको उनले जनाए । तलतिरको पुरानो भागमा कडा खालको छिप्पिएको अलि थेप्चो आकारको र माथिलो सतहतिर पुरानो मरिसकेको पुरानो काँडाले ढाकेको पाइएको छ । बोक्रा काट्दा सस्र्युं जस्तो पहेंलो रङको अलि नरम भाग भएको देखिने अमात्यले जनाए । उनका अनुसार यसको पातको लम्बाइ करिब चारदेखि ९ सेन्टिमिटर र चौडाइ २ देखि ३ दशमलव ५ सेन्टिमिटरको हुन्छ । डाँठ दुईदेखि तीन सेन्टिमिटर लामो, पातको छेउ अलि घुम्रिएको जस्तो हुने उनी बताउँछन् । पातमा सुगन्धित तेलका ग्रन्थिहरू छेउ छेउतिर हुने र छिप्पिएको पातमा मधुरो खालको कागतीको जस्तो बास्ना आउने गर्छ । वैशाख महिनाको मध्यतिर रूखबाट सबै पातहरू झर्ने भएकाले अन्तिमतिर रूख पातविहीन हुने उनले बताए । यसको फूल करिब आठदेखि १४ सेन्टिमिटर लामो हुन्छ । फूलको रङ हल्का पहेंलो हुन्छ । जेठ महिनाको सुरुवाततिर नै फूल फुल्ने र पात पहेंलिन थाल्ने वैज्ञानिकले जनाएका छन् । यो टिमुरको फूल रूखमा कमै समयसम्म मात्र रहन्छ, यसको दाना हलुका बास्नादार हुन्छ, उनले भने, फूलको गोलाकार ६ देखि सात मिलिमिटर व्यासको हुन्छ । फूलको सबै भाग सुगन्धित तेलको ग्रन्थिले ढाकेको र फूलको बास्ना कागतीको जस्तो हुने आयोजनाले जनाएको छ । आयोजनाका अनुसार टिमुरको बोक्रामा १५ दशमलव २, फूलमा ४ दशमलव ४२ र बीउमा ० दशमलव ५ प्रतिशत सुगन्धित तेलको मात्रा पाइन्छ । आयोजना प्रमुख राजेन्द्रप्रसाद भारीका अनुसार आयोजनाले जाजरकोटसहित चार जिल्लामा सात वर्षदेखि टिमुर मूल्य श्रृंखलाअन्तर्गत उत्पादन र बजारीकरणमा किसानलाई सहयोग गरेको छ । टिमुरमा आयोजनाले २८ उपआयोजना सञ्चालन गरी २ करोड १३ लाख रुपैयाँ किसानलाई अनुदान दिएको भारीले जनाए ।"
रोड हाउसको दिल्ली यात्रा,"नेपाली ब्रान्डका पस्मिना, हस्तकला र लत्ताकपडाले मात्र होइन नेपाली रेस्टुराँक्याफे पनि विदेशमा बेग्लै पहिचान बनाउन सफल भएको छ । त्यस्तै पहिचान बनाएको छ भारतको राजधानी नयाँदिल्लीमा नेपाली रेस्टुराँ ब्रान्ड रोडहाउस क्याफेले ।कसरी आइपुग्यो रोड हाउस दिल्लीमा ? कुरा तीन वर्षअघिको हो । करिब दुई दशकको विदेश बसाइपछि रोहन सराफ आफ्नै केही गर्ने भनेर भारत फर्किएका थिए । पारिवारिक मित्र तथा रोड हाउस क्याफेका सञ्चालकद्वय रञ्जन र चन्दन कायस्थलाई भेट्न उनी काठमाडौं गए । भेटमा केही नयाँ काम गर्ने सल्लाह भयो । नयाँ ठाउँमा व्यवसाय गर्ने निष्कर्षमा पुग्यौं, सराफले भने, मैले दिल्लीमा गर्ने प्रस्ताव गरें । कस्तो व्यवसाय गर्ने प्रश्न खडा भयो ? उनको रुचिको क्षेत्र भने होटलरेस्टुराँ थियो । पछिल्लो तीन दशकमा रोड हाउसले हासिल गरेको लोकप्रियतासँग उनी पनि परिचित थिए । म रोड हाउसको फ्रेन्चाइज ब्रान्डको ख्याति र मौलिक स्वादसँग लामो समयदेखि परिचित थिएँ, रोडहाउस दिल्ली आगमनको कथा उनले सुनाए । कर्मचारीका रूपमा होटल व्यवसायमा अनुभव भए पनि आफैंले व्यवसाय सञ्चालन गरेको उनीसँग अनुभव थिएन । तर, कायस्थ दाजुभाइको अनुभव र रोहनको दृढताले निष्कर्ष निकाल्यो दिल्लीमा रोडहाउसको फ्रेन्चाइज खोल्ने । हिमालयन जाभा र बाजेको सेकुवाले अमेरिका र भारतको कोलकातामा, फायर एन्ड आइसले फ्रेन्चाइज सञ्चालन ल्याए पनि नयाँदिल्लीमा भने कुनै पनि नेपाली रेस्टुराँक्याफेले पाइला राखेका थिएनन् ।रेस्टुराँ व्यवसाय, त्यसमा पनि भारतको राजधानी दिल्लीमा । यहाँको चर्को प्रतिस्पर्धासँग उनी परिचित थिए । आफ्नै लगानीको पहिलो व्यवसाय भएकाले लामो सर्भे गरे । सयौं रेस्टुराँ पुगे, खाना र वातावरण जाँच्न । रोडहाउसका पिज्जा, पास्तालगायत स्वादिला इटालियन परिकारले ग्राहकलाई लोभ्याउँछ भन्नेमा त उनी ढुक्क थिए । चिन्ता थियो कसरी अरूभन्दा भिन्न वातावरण बनाउने भन्ने ? रोडहाउसका परिकारको विशिष्ट स्वाद र विविधता मन पराइनेछ भन्नेमा त मलाई कुनै शंका थिएन, उनले भने । उनलाई रेस्टुराँमा खानेकुरा मात्र होइन, सजावट र वातावरणले पनि महत्त्व राख्छ भन्ने लागेको थियो । त्यही भएर इन्टेरियरमा पनि कुनै सम्झौता गरेनन् । रोड हाउसको ब्रान्डलाई तलमाथि हुन नदिन चन्दन र उनीबीच नियमित छलफल हुन्थ्यो । चन्दनसँगको रेस्टुराँ व्यवसायको लामो अनुभव थियो भने मसँग केही नयाँ गर्नुपर्छ भन्ने सोच, उनले भने । अनि खुल्यो १६ डिसेम्बर २०१६ मा रोडहाउसको पहिलो भारतीय फ्रेन्चाइज नयाँदिल्लीको ग्रेटर कैलाश छेउको एम वान बजारमा । यो बजार ब्रान्डेड फेसन स्टोर र रेस्टुराँहरूका लागि चिनिन्छ । दर्जनौं रेस्टुराँहरूका बीच पनि अरूभन्दा फरक छ रोड हाउस खाना र सजावट दुवै हिसाबले । १७ जनालाई रोजगारी दिएको छ । स्वाद र वातावरणका कारणले छोटो समयमै विशिष्ट रेस्टुराँको पहिचान बनेको छ, सञ्चालक रोहन सराफले भने । यसका ग्राहक भारतीय, कूटनीतिक नियोगका कर्मचारी र दिल्लीमा बस्ने नेपाली हुन् । नेपालीहरूका लागि त परिचित ब्रान्ड नै भयो, काठमाडौं घुम्न गएका दिल्लीका ग्राहकहरूले समेत आफ्नो ठानेर आउँछन्, उनले भने ।सराफले रोड हाउसकै थप नयाँ आउटलेटका लागि गृहकार्यसमेत सुरु गरिसकेका छन् । उनी र चन्दनबीच नयाँ आउटलेटका लागि छलफल पनि सुरु भइसकेको छ । नेपाली र नेपाल आउने विदेशी पर्यटकहरूका लागि रोड हाउस नौलो नाम भने होइन । कायस्थ दाजुभाइ रञ्जन र चन्दन संगीतका पनि उत्तिकै पारखी । अमेरिकी रक ब्यान्ड द डोर्सको गीत रोड हाउस ब्लुजले दुवैको मनमा बसेको थियो । अनि खुल्यो काठमाडौंको ठमेलमा खुलेको पहिलो रोडहाउस क्याफे । सन् १९९२ मा पहिलो आउटलेटबाट सुरु भएको रोड हाउसको व्यावसायिक यात्रा अहिले काठमाडौं र पोखरामा गरी आठ वटा आउट लेटसम्म फैलिइसकेको छ ।"
सवा ३ अर्बको सेयर कारोबार,"यो साता कुल कारोबारमा वाणिज्य बैंकहरू आबद्ध बैंकिङ समूहले करिब साढे ६४ प्रतिशत हिस्सा ओगटेको छ । नेप्सेमा सूचीकृत विभिन्न समूहमध्ये करिब ४५ देखि ५० प्रतिशत कारोबार हिस्सा बैंकिङ समूहले ओगटदै आएको छ । तर, यो साता बेग्लै प्रवृत्ति देखियो । कुल कारोबारमा बैंकिङ समूहको हिस्सा बढेर ६४५६ प्रतिशत पुग्यो । यसको अर्थ वाणिज्य बैंकहरूको सेयरमा लगानीकर्ताको आकर्षण बढेको भन्नु हो । वाणिज्य बैंकहरूको सेयरमा लगानीकर्ताको आकर्षण बढ्नुको प्रमुख कारण नै ती कम्पनीको सुधिँ्रदो वित्तीय अवस्था हो । चालु आर्थिक वर्षको पहिलो तीन महिनामा बैंकको व्यावसायिक विस्तार तथा कार्यक्षमता हेर्दा पहिलो त्रैमासमा पनि राम्रो वित्तीय विवरण आउने अनुमान गरिन थालेका छन् । यसले लगानीकर्तामा उत्साह थपेको धितोपत्र ब्रोकरहरू बताउँछन् । यसैगरी पछिल्लो पटक सेयर परिसूचक नेप्से घटेर १ सय १ सय ६३ नजिक ओर्लियो । उक्त विन्दुमा टेवा पाएको नेप्से फेरि उकालो लागिरहेको छ । नेप्से न्यून विन्दुमा रहँदा अधिकांश वाणिज्य बैंकहरूको सेयर मूल्य धेरै तल झरेको थियो । सोही अवस्थाको फाइदा उठाउँदै अहिले लगानीकर्ताले धमाधम वाणिज्य बैंकहरूको सेयरमा लगानी बढाइरहेका छन् । विद्यमान अवस्थामा वाणिज्य बैंकहरूको सेयरमा गरिने लगानीको जोखिम कम छ । यी कम्पनीहरूको सेयर मूल्य कम हुनुका साथै थोरै धेरै प्रतिफल निश्चित जस्तै छ । यसकारण पनि जोखिम कम भनिएको हो । अहिले लगानीकर्ताले वाणिज्य बैंकहरूको सेयरमा लगानी बढाएका छन्, एक ब्रोकरले भने, यी कम्पनीको सेयर मूल्य अझै तल हुनुका साथै प्रतिफल निश्चित जस्तै छ । यसकारण पनि ती कम्पनीको सेयरमा लगानीकर्ताको आकर्षण रहेको उनको दाबी छ । साप्ताहिक सेयर कारोबारका बैंकिङ समूहको हिस्सा वृद्धिसँगै बिमा समूहको हिस्सा आधाभन्दा धेरैले घटेको छ । सामान्य अवस्थामा साप्ताहिक कुल कारोबारमा बिमा समूहको हिस्सा १५ देखि २० प्रतिशतसम्म रहँदै आएको थियो । यो साता यस्तो हिस्सा घटेर ७२६ प्रतिशतमा सीमित रहेको नेप्सेले जनाएको छ । लगानीकर्ता बैंकिङ समूहमा होमिएपछि त्यसको प्रत्यक्ष प्रभाव बिमा समूहमा परेको हो । यसैगरी कुल साप्ताहिक कारोबारमा विकास बैंकको हिस्सा ७१४ प्रतिशत, संस्थापक सेयरको ६४१ प्रतिशत र लघुवित्त कम्पनीको हिस्सा ५६१ प्रतिशत रहेको नेप्सेले जनाएको छ ।यो साता सेयर बजारमा सवा ३ अर्ब रुपैयाँ बराबरको सेयर कारोबार भएको छ । गत साताको तुलनामा कारोबार रकम २६०२ प्रतिशतले बढी हो । करिब ३२ हजार ६ सय कारोबारबाट १ सय ८९ कम्पनीका १ करोड ६७ लाख ७२ हजार २ सय ४० कित्ता सेयर किनबेच भए । ती खरिद बिक्रीबाट ३ अर्ब ३० करोड ८१ लख रुपैयाँ बराबरको सेयर कारोबार भएको छ । गत साता २७ हजार ७ सय कारोबारबाट २ अर्ब ६२ करोड ५० लाख रुपैयाँ बराबरको सेयर कारोबार भएको थियो । साप्ताहिक बजारमा सेयर कारोबार मापक नेप्से परिसूचक साढे ९ अंकले बढयो । तर, साताको पहिलो दिन आइतबारको तुलनामा नेप्से परिसूचक सोही अंक (साढे ९ अंक) ले बढेको छ । आइतबार १ हजार २ सय ५७६८ विन्दुमा रहेको नेप्से बिहीबार १ हजार २ सय ६७१८ विन्दुमा छ । साप्ताहिक कारोबारमा जलविद्युत्, अन्य र निर्जीवन बिमा कम्पनीको परिसूचक घटे । बाँकी सबै समूहका परिसूचक बढे । यो साता कारोबार रकम (२३ करोड ३६ लाख १० हजार रुपैयाँ) का आधारमा प्रभु बैंक अग्रस्थानमा छ । कारोबार सेयर संख्या (३० लाख ८५ हजार कित्ता) का आधारमा क्यपिटल मर्चेन्ट बैंक एन्ड फाइनान्स कम्पनीको संस्थापक सेयर सबैभन्दा अघि छ । तर, कारोबार संख्या (१ हजार ८ सय २७ वटा) का आधारमा प्रभु बैंक नै अग्रस्थानमा रहेको नेप्सेको तथ्यांक छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रहयो । विगतमा जस्तै यो साता पनि ऋण पत्रतर्फ संस्थागत तथा सरकारी ऋण पत्रहरूको कुनै पनि कारोबार भएन ।"
सुकेटारमा सोमबारदेखि उडान,ताप्लेजुङको सुकेटार विमानस्थलमा सोमबारदेखि हवाई उडान हुने भएको छ । यहाँ समिट एयरले उडान गर्ने भएको हो । समिटले गत चैत अन्तिम सातादेखि उडान स्थगित गरेको थियो । सातामा एक दिन सोमबार उडान गर्न लागेको एयर लाइन्सका ताप्लेजुङ प्रतिनिधि प्रकाश लामाले बताए । लामाका अनुसार टिकट बुकिङ खुला भएको छ । समिटिले काठमाडौंबाट १६ जना र ताप्लेजुङवाट १८ जना यात्रुलाई उडान गर्छ । भाडादर भने ७ हजार ६ सय रुपैयाँ निर्धारण गरिएको लामाले बताए । यहाँ नेपाल वायु सेवा निगम र समिट एयरले उडान गर्दै आएका थिए । निगमले भने जहाज बिग्रिएको भन्दै उडान तालिका सार्वजनिक गरेको छैन । निगमले असारसम्म उडान गरेर स्थगित गरेको छ ।
एक वर्षमै पेट्रोलियम पाइपलाइन,"भारतको मोतीहारीदेखि अमलेखगन्जसम्म ६९ किलोमिटर पाइपलाइन परियोजना ३ अर्ब २२ करोड रुपैयाँ लगानीमा निर्माणाधीन छ । भारत भ्रमणको क्रममा प्रधानमन्त्री केपी शर्मा ओली र समकक्षी नरेन्द्र मोदीबीच भएको पेट्रोलियम पदार्थको पाइपलाइन कामको प्रगतिको समीक्षा गर्न नेपाल आएका मन्त्री प्रधानले संयुक्त रूपमा भइरहेको काम एक वर्षमै सकिने बताएका हुन् । शनिबार जानकी मन्दिरको दर्शन गर्न जनकप्ुर आइपुगेका प्रधानले नेपाल र भारतको सम्बन्ध अटुट र अनोखा भएकाले एक देशले अर्कोलाई सहयोगका साथ अघि बढ्न सुझाव दिए । दुई देश मिलेर नेपाल र भारतको विकास समृद्धिमा सँगसँगै अघि बढ्नुपर्नेमा उनले जोड दिए । उद्योग, वाणिज्य तथा आपूर्तिमन्त्री मातृकाप्रसाद यादवले नेपालभारतको पेट्रोलियम पाइपलाइन निर्माणबाट पेट्रोलियम पदार्थमा देखिएको सम्पूर्ण समस्या निराकण हुने बताए । पेट्रोलियम पदार्थको ढुवानीमा टयांकरमा असीमित खर्च भइरहेकाले पाइपलाइनको विस्तारपछि मूल्यसमेत घट्ने उनले बताए । नेपालबाट वैदेशिक रोजगारीमा जाने व्यक्तिहरूका लागि धनुषाधाममा सीप विकास तालिम केन्द्र खोल्न लागेको जानकारी गराए । नेपालको दुईदिने भ्रमणमा रहेका भारतका प्राकृतिक ग्यास तथा पेट्रोलियममन्त्री प्रधान, आपूर्तिमन्त्री यादव र भारतीय राजदूत मञ्जिवसिंह पुरीलगायतले पेट्रोलियम पाइपलाइनबारे अवलोकन तथा छलफल गरेका छन् ।"
ऋण काढेर घर चलाउनु परेको छ : उखु किसान,"पश्चिम नवलपरासीका उखु किसानलाई चिनी उद्योगले ४५ करोड रुपैयाँ भुक्तानी गर्न बाँकी छ । लामो समयदेखि स्थानीय तहदेखि केन्द्रसम्म संघर्ष गरे पनि उनीहरूले बक्यौता रकम पाएका छैनन् । उनीहरूले चिनी उद्योगलाई उधारोमा उखु बेचेका थिए । अहिले उखु प्रशोधन गरेर बनाएको चिनी बजारमा आइपुग्दा समेत भुक्तानी पाएका छैनन् । भुक्तानी दिन माग गर्दै चिनी उद्योग घेराउ, प्रशासनमा ज्ञापन पत्र र उजुरी दिए पनि टेरेका छैनन् । पैसा नपाएपछि खेती लगाउँदाको ऋणसमेत किसानले चुक्ता गर्न सकेका छैनन् । प्रतापपुर ९ का रिंकुकुमार गुप्ताले चार बिघामा उखु लगाएका छन् । बीउ, मल र श्रम गर्दा ३ लाख रुपैयाँभन्दा बढी खर्च भइसक्यो । उनले ऋण काढेर खर्च गरेका हुन् । गत वर्ष उत्पादन भएको उखु वाग्मती र इन्दिरा सुगर मिललाई बेचेका थिए । अहिलेसम्म जम्मा २० प्रतिशत भुक्तानी पाएको उनले बताए । अझै ६ लाखभन्दा बढी रुपैयाँ उद्योगबाट भुक्तानी हुन बाँकी रहेको उनले बताए । ऋण गरेर लगाएको खेती उधारोमा बेच्नुपर्ने बाध्यता छ, उनले भने, चिनी मिल र प्रशासनमा भुक्तानीका लागि धाउँदा पनि रकम पाइएन । उखुकै भरमा परिवार चलाउने यस क्षेत्रका किसानले भुक्तानी नपाउँदा साहुको ऋण तिर्न र घर खर्च चलाउन समस्या परेको गुनासो गरेका छन् । भुक्तानी नपाएपछि कसरी चाडपर्व मनाउने भन्ने चिन्ता थपिएको छ । फेरि ऋण तिर्नुपर्ने बाध्यतामा छन् । उखु उत्पादक किसान समितिले पटकपटक बक्यौता रकमका लागि स्थानीय तहदेखि केन्द्रसम्मका मन्त्रीलाई भेटेर समस्या समाधान गरिदिन आग्रह गर्यो । आश्वासनबाहेक अन्य केही भएन । समितिका अध्यक्ष उमेश यादवले अहिले पश्चिम नवलपरासीमा मात्र ४५ करोड रुपैयाँ भुक्तानी लिन बाँकी रहेको छ । चुनावका आश्वासन कता हराए कता, उनले भने, धमाधम उधारोमा उखु खरिद गरेर चिनी बेच्दासमेत किसानको रकम भुक्तानी गर्न उद्योगीले आनाकानी गरेपछि शुक्रबारबाट अनिश्चितकालीन राजमार्ग बन्द गरेर आन्दोलनमा उत्रिँदै छांै । उद्योगीले भने नेपाली चिनीले मूल्य नपाएकाले बेच्न नसकिएको बताउँछन् । वाग्मती खाडसरी चिनी उद्योगका सञ्चालक राम थापाले महिनामा ५० लाखका दरले भुक्तानी गर्दै आएको आएको बताए । हामीसँग चिनी गोदाममा थन्किएको छ, उनले भने, मूल्य कम भएपछि चिनी बेच्न सकिएन, चिनी नबिकेपछि किसानलाई भुक्तानी दिन केही ढिलाइ भए पनि तिहार अगाडिसम्म सबै भुक्तानी हुनेछ । भारतीय चिनी ४० रुपैयाँभन्दा कम मूल्यमा नेपाल भित्रने गर्छ । चिनी ६० रुपैयाँभन्दा कम मूल्यमा बेचेमा उद्योग धराशायी हुने भन्दै उद्योगीले चिनी बेचेका छैनन् । सबैभन्दा बढी वाग्मती सुगर मिलले २७ लाख, इन्दिरा सुगर मिलले १७ करोड र लुम्बिनी चिनी उद्योगले १ करोड किसानको बक्यौता तिर्न बाँकी रहेको उखु उत्पादक कृषक समितिले जनाएको छ । जिल्लामा सबैभन्दा धेरै उखु उत्पादन ०५९ सालमा ४२ लाख क्विन्टल भएको थियो । गत वर्षसम्ममा त्यो घटदै २० लाख अर्थात् आधामा झरेको छ । गत वर्ष जिल्लामा साढे ७ हजार हेक्टर क्षेत्रफलमा उखु खेती भए पनि यस वर्ष जम्मा ५ हजार हेक्टर क्षेत्रफलमा उखु खेती भएको उखु उत्पादक किसान समितिले जनाएको छ । सिजनमा ४० लाख क्विन्टल उखु क्रसिङका लागि आवश्यक भए पनि उखु खेतीबाट किसान बर्सेनि विस्थापित हुन थालेपछि आवश्यकभन्दा आधा मात्र उखु उत्पादन हुने गरेको छ ।"
स्काई वर्थसँग परिवार दंग योजना,"काठमाडौं (कास) स्मार्ट अप्लाइन्सेसले दसंै, तिहार र छठको अवसरमा स्काई वर्थसँग परिवार दंग योजना सार्वजनिक गरेको छ । स्स्काई वर्थसँग आकर्षक उपहार पाउनुहोस् भन्ने उक्त योजनाको स्लोगन रहेको जारी विज्ञप्तिमा उल्लेख छ । ग्राहकले स्काई वर्थको ६५ क्युथ्री र ५५ जी सिक्स मोडलको टेलिभिजन खरिदमा ३१ म्युजिक सिस्टम उपहार पाउने कम्पनीले जनाएको छ । त्यस्तै टु एस थ्री ए ३१ टी४३ ई थ्री ए १२ जी४३ एस थ्री ए ३१ टी, गुगल एन्ड्रोइड ४३ यू फाइभ४९ यू फाइभ५५ ई थ्री तथा ३२ ई टु ए १२ जी मोडलका टीभीको खरिदमा ब्लुटुथ स्पिकर उपहारस्वरूप पाउने जानकारी कम्पनीले दिएको छ ।"
सानिमाको नयाँ सेवा,"काठमाडौं (कास) सानिमा बैंकले सुरक्षित भिसा कार्ड अनलाइन पेमेन्ट सेवा सुरु गरेको छ । यो सेवामार्फत ग्राहकले सानिमाका सबै भिसा डेबिट र क्रेडिट कार्डहरू प्रयोग गरी सुरक्षित अनलाइन कारोबारहरू गर्न सक्ने जारी विज्ञप्तिमा उल्लेख छ । ग्राहकहरूले सहज र सुरक्षित तरिकाले होटल बुकिङ, एयरलाइन्स टिकट, सपिङजस्ता सुविधाहरू इन्टरनेटका माध्यमबाट यो सेवा लिन सक्ने जनाएको छ ।"
ट्रेड कोअपरेसन र बुमरुंग्राडबीच सहकार्य,काठमाडौं (कास) नेपाल थाइल्यान्ड ट्रेड कोअपरेसनले हेल्थकेयर प्रोभाइडर बुमरुंग्राड इन्टरनेसनल थाइल्यान्डसँग सहकार्य गर्ने भएको छ । कोअपरेसनले एसिया प्यासिफिक हेल्थकेयर इन्डस्ट्री र बुमरुंग्राड इन्टरनेसनलसँग सहकार्य गर्दै थाइल्यान्डबाट वस्तु तथा सेवाहरू सहज रूपमा आयात जनाएको छ । बुमरुंग्राडले नेपाली बिमारीको सेवा गर्दै स्थानीयको समर्थन पाउने अपेक्षा लिएको जारी विज्ञप्तिमा छ । यसका साथै बी टु बी कस्टुमरको डाउन स्ट्रिममार्फत नेपाल थाइल्यान्ड ट्रेड कोअपरेसनको नेटवर्क विस्तार गर्ने जनाएको छ ।
एनसेलद्वारा पुरस्कार वितरण,काठमाडौं (कास) एनसेलले रिचार्ज एन्ड विन अफरअन्तर्गत गत बिहीबार तेस्रो साताका विजेताहरूलाई नगद पुरस्कार हस्तान्तरण गरेको छ । कम्पनीका अनुसार रिचार्ज एन्ड विन १० सातासम्म सञ्चालनमा रहने अफर हो । तेस्रो साताका १० विजेता ग्राहकमध्ये आठ जनाले बिहीबार जनही एक लाख पुरस्कार प्राप्त गरेको जारी विज्ञप्तिमा उल्लेख छ । एनसेलले विजयी ग्राहकहरूलाई काठमाडौंलगायत उपत्यकाबाहिर अवस्थित एनसेल सेन्टरहरूबाट नगद पुरस्कार प्रदान गर्ने कार्यक्रम रहेको जनाएको छ ।
स्टक क्लियरेन्स मेलामा घुइँचो,काठमाडौं (कास) राजधानीको भृकुटीमण्डपस्ति स्टक क्लियरेन्स एक्स्पोमा सर्वसाधारणको भीड बढेको छ । दसैंमा एकै छानामुनि उपभोक्ताले सामान किन्न पाउन भन्ने उद्देश्यले मेलाको आयोजना गरिएको हो । मेलामा उपभोग्य वस्तुका साथै लत्ता कपडालगायतका वस्तुको खरिदमा आकर्षक छुटसमेत पाइने भएकाले भीड बढेको आयोजकले जनाएको छ । ३ दिनसम्ममा ४० हजारभन्दा बढीले मेलाको अवलोकन गरिसकेको जारी विज्ञप्तिमा छ । भ्रमण गरेका छन् । राजधानीका साथै आसपासका उपभोक्तालाई लक्षित गर्दै स्वदेशी तथा विदेशी ब्रान्डका वस्तु तथा सेवाका ७२ वटा प्रदर्शनी तथा बिक्री केन्द्र मेलामा राखिएको जनाएको छ । इभेन्ट सोलुसन प्रालिले आयोजना गरेको मेलालाई नेपाल चेम्बर अफ कमर्सले प्रवद्र्धन गरेको छ ।
अडानको १४ सूत्रीय प्रस्ताव,"काठमाडौं (कास) नेपाल अडिटर्स एसोसिएसन (अडान) ले संस्थाको महासचिव डोलप्रसाद दाहालद्वारा प्रस्तुत सांगठनिक र कोषाध्यक्ष केशवराज आचार्यद्वारा प्रतुत आर्थिक प्रतिवेदन पारित गर्दै केन्द्रीय कार्यसमितिको बैठक १४ सूत्रीय काठमाडौं विशेष प्रस्ताव जारी गर्दै सम्पन्न भएको छ । प्रस्तावमा गैर लेखाव्यवसायीहरूले कार्यालय खोली वा नखोली लेखापरीक्षणको नाममा अनधिकृत रूपमा काम गरिरहेको अवस्थालाई मनन गर्दै त्यस्ता कार्यलाई तत्काल रोक्न र कारबाही गर्न अडानले माग गरेको छ । उसले तमाम लेखापरीक्षकहरू त्यस्तो कार्यप्रति सचेत रहन, लेखापरीक्षणको गरीमा र मर्यादालाई कायम राख्न बैठककले आग्रहसमेत गरेको विज्ञप्तिमा उल्लेख छ ।"
भारतसँग नेपालको फराकिलो हार,"काठमाडौं (कास) नेपालले एसीसी यू१९ एसिया कप क्रिकेटको पहिलो दिन शनिबार भारत यू१९ सँग स्वाभाविक हार बेहोरेको छ । बंगलादेशमा भइरहेको प्रतियोगितामा दाबेदार भारतले नेपाललाई १ सय ७१ रनको विशाल अन्तरले पराजित गर्यो । ढाकाको बीकेएसपी३ मैदानमा नेपालले टस जितेपछि ब्याटिङ गर्न आएको भारतले यशस्वी जैसवालको शतकमा निर्धारित ५० ओभरमा ९ विकेट गुमाई ३ सय ५ रन बनायो । जवाफमा नेपाल ३६४ ओभरमा १ सय ३३ रनमा अलआउट भयो । गत वर्ष नेपालले मलेसियामा सम्पन्न यस प्रतियोगितामा १९ रनको अविस्मरणीय विजय हात पार्दै भारतमाथि कुनै पनि प्रतिस्पर्धामा पहिलो जित हात पारेको थियो । यस नतिजाले भारत समूह चरणबाटै बाहिरिएको थियो भने नेपाल एसिया कपको इतिहासमै पहिलोपल्ट सेमिफाइनल पुगेको थियो । नयाँ खेलाडीको बाहुल्य रहेको नेपालको प्रदर्शन पनि त्यहीअनुरुप मात्र रह्यो । राष्ट्रिय टोलीबाट खेल्दै आएका ब्याट्सम्यान रोहित पौडेल थपिए पनि ब्याटिङमा नेपालको प्रदर्शनमा खासै सुधार भएन । रोहितले २८ बल खेल्दै ४ चौकासहित २४ रन बनाए । कप्तान आशिफ शेखले नेपालबाट सर्वाधिक २५ रन बनाए । तेस्रो नम्बरमा ब्याटिङ गरेका उनले ६१ बल खेलेर १ चौका र १ छक्का प्रहार गरे ।ओपनरद्वय रवीन्द्रजंग शाही १६ र रविकुमार शाह ११ रनमा आउट भएका थिए । सन्दीप जोराले २० रन जोडे । नेपालले अन्तिम ६ विकेट ३० रनमै गुमाउँदा भीम सार्की ६, पवन सर्राफ ७, कमलसिंह ऐरी ८, रशिद खान ६ र सूर्य तामाङ शून्यमा आउट भए । भारतका सिद्धार्थ देसाई र हर्ष त्यागीले ३३ विकेट लिए । यसअघि भारतका यशस्वीले १ सय १३ बलमा १ सय ४ रन बनाउनेक्रममा ८ चौका र ५ छक्का प्रहार गरेका थिए । ३५ औं ओभरमा रशिद खानले उनलाई आउट गर्दा भारत २ सय रनको संघारमा थियो । देवदत्त पदिक्कल (३०) सँग यशस्वीले पहिलो विकेटमा १७ ओभरभित्रै ८३ रन जोडेर भारतलाई राम्रो सुरुआत दिलाएका थिए । त्यसमा कप्तान सिमरन सिंहले ६१ बलमा ८२ रन बनाएपछि भारत बलियो स्कोरतर्फ अगाडि बढेको थियो । सिंहले ६ चौका र ३ छक्का प्रहार गरे । आयुश बदोनीले २३ बलमा ३३ रन बनाए । नेपालबाट स्पिनर भीम सार्कीले ७ ओभरमा ४२ रन खर्चेर ४ विकेट लिए । रशिदले ८ ओभरमा ४५ रन खर्चेर २ तथा कमलसिंह ऐरी, सागर ढकाल र सन्दीप जोराले ११ विकेट लिए । समूह ए मा रहेको नेपालले अफगानिस्तानसँग सोमबार र यूएईसँग मंगलबार बिकेएसपी ४ मैदानमा खेल्नेछ ।"
चितवन टाइगर्स र पुलिस विजयी,"काठमाडौं (कास) सर्वाधिक पुरस्कार राशिको आदिअवादी महिला भलिबल (एभीएल) मा पहिलो दिन चितवन टाइगर्स र नेपाल पुलिस क्लब विजयी भएका छन् । विजेताले ६ लाख, उपविजेताले ३ लाख र तेस्रो हुनेले १ लाख ५० हजार पुरस्कार जित्ने प्रतियोगिताको उद्घाटन खेलमा चितवनले त्रिभुवन आर्मी क्लबलाई ३० को सोझो सेटमा हरायो । चितवन २५२१, २५१३, २५२२ ले सेट जित्न सफल भयो । चितवनले पश्चिमाञ्चलकी मन्जु गुरुङको कप्तानीमा पश्चिमाञ्चकै अरुणा शाही, तीन अमेरिकन खेलाडी कोर्टमा उतारेको थियो । आर्मीबाट भने न्यु डायमन्डबाट खेल्दै आएकी सेटर कृपा अधिकारी नयाँ खेलाडीका रुपमा कोर्टमा उत्रिइन् । त्रिपुरेश्वरस्थित राखेप कभर्डहलमा पुलिसले पोखरा पिंकेजलाई २५१३, २५१४, २५११ को सोझो सेटमा पराजित गर्यो । नेपाल भलिबल संघ र आदीअवादी फाउन्डेसनको आयोजनामा असोज १७ सम्म लिगकम नकआउटका आधारमा चल्ने प्रतियोगितामा ६ टिमको सहभागिता छ । प्रतियोगिताको उत्कृष्ट खेलाडीले स्कुटर र ५० हजार पुरस्कार प्राप्त गर्ने छन् ।"
राजविराज च्याम्पियन,"काँकडभिट्टा (कास) युथ एकेडेमी राजविराज शनिबार कन्काई नगरपालिकाको सुरुङ्गामा आयोजित प्रथम टीभीएस टी२० क्रिकेट च्याम्पियन बनेको छ । कन्काई माविको मैदानमा विराटनगर क्रिकेट क्लवलाई २ विकेटले पराजित गर्दै राजविराजले उपाधिसहित ५१ हजार रुपैयाँ जितेको हो । उपविजेता विराटनगरले २५ हजार पायो । टस जितेको विराटनगरले निर्धारित २० ओभरमा ९ विकेट गुमाई १ सय ३२ रनको मध्यम स्कोर बनाएको थियो । विराटनगरका सिद्धान्त लोहनीले ३३ र अमर राउटेलाले २५ रन बनाए । राजविराजका फिर्दाेस अन्सारीले ३ र दिवांशु मल्लिकले २ विकेट लिए । राजविराजले १ सय ३३ रनको लक्ष्य ८ विकेट गुमाएर ३ बलअघि पूरा गर्यो । राजविराजको जितमा हासिम अन्सारीले ३९ र विवेक यादवले २४ रन जोडे । विराटनगरका अजय राजवंशी र मन्दीप श्रेष्ठले २२ विकेट लिए । म्यान अफ द म्याच विराटनगरका हासिम अन्सारी भए । उनले २ हजार पाए । उत्कृष्ट खेलाडी राजविराजका महबुब आलम भए । उनले ५ हजार पाए । बेस्ट विकेटकिपर प्रज्जल थापा (भैरहवा), बेस्ट बलर आयोजक हाइटवास क्रिकेटका दीपेश कँडेल, बेस्ट ब्याट्सम्यान राजविराजका अमृत यादव भए ।"
"फितलो आर्मी, अभागी एनआरटी","यता ए डिभिजन लिगको पछिल्लो संस्करणमा सहभागिता नजनाउने निर्णय गर्दै तल्लो श्रेणी झरेलगत्तै आयोजना भएको लिगमा उपस्थित एनआरटीमा फिटनेस समस्या देखियो । दोस्रो हाफमा खेलाडीहरूले सामान्य फाउलमा पनि लडेर अनावश्यक समय खर्चे । एनआरटीले गरेको तीनै परिवर्तनमा खेलाडी घाइते हुँदै मैदान छाडेका थिए भने अन्तिम समयतिर कुद्न पनि कठिन भएकाले बेन्चमा समय बाँकी रहेकोबारे संकेत दिइरहेका थिए । एनआरटीले मैदानमा उतारेका अधिकांस खेलाडीको ए डिभिजन लिगमा नै डेब्यू थियो ।अन्तिम समयमा रेफ्रीको निर्णयका कारण आक्रोसित एनआरटी बेन्चका अफिसियल खेल सकिएलगत्तै मैदान पसे । बेन्चसँगै रहेको दर्शकदीर्घामा रहेका समर्थक पनि सँगै मैदानतर्फ लागे । सुरक्षा व्यवस्था कमजोर हुँदा मैदानभित्र भिडभाड नै भयो । खेल सकिएलगत्तै म्यान अफ द म्याच घोषित एनआरटीका गोलरक्षक अजितलाई फिफाको दक्षिण एसिया क्षेत्रका विकास निर्देशक प्रिन्स रुफसले म्यान अफ द म्याच अवार्ड दिँदै थिए । अवार्ड दिइरहँदा केही अफिसियल र समर्थकले पुरस्कार दिइरहेको अवस्थामा अजितलाई तानेर लगेका थिए । एन्फा पदाधिकारीको आग्रहपछि क्लब अध्यक्षले उनलाई फिर्ता ल्याएर पुरस्कार ग्रहण गर्न दिएका थिए । व्यवस्थापनमा निकै समस्या देखिएको उद्घाटन समारोहमा चर्चित सेलिब्रेटीहरूले प्रस्तुति दिएका थिए । उचित व्यवस्थापन हुन नसक्दा खेल तोकिएको समयभन्दा आधा घण्टा ढिलो सुरु भएको थियो ।पहिलो खेलमा बराबरीमा चित्त बुझाउँदा दु:ख लागे पनि आर्मीले राम्रो प्रदर्शन गर्न नसकेको प्रशिक्षक न्यौपानेले स्वीकारे । मैले अपेक्षा गरेअनुसार एक चौथाइ पनि खेल्न सकेनन् । आक्रमणमा फितलो देखिएको टोली मिडफिल्डमा पनि बल राख्न सफल भएन । खेलाडीले बल अगाडि बढाउन हतार गर्दा योजना सफल हुन सकेन, उनले भने । गत वर्ष मोफसलमा उच्च प्रदर्शन गरेका विंगर दिनेश हेन्जनको अनुपस्थितिले पनि केही असर परेको उनको भनाइ थियो । उनी निकै राम्रा खेलाडी हुन् । गत वर्ष मोफसलमा हामीले सफलता प्राप्त गर्दा उनले निर्णायक प्रदर्शन गरेका थिए । उनी भएको भए केही फरक हुनसक्थ्यो, उनले थपे । दिनेश नेपाल यू१८ राष्ट्रिय टोलीको कप्तानी गर्दै भारतको आग्रामा आयोजित प्रतियोगितामा व्यस्त रहेकाले उपलब्ध थिएनन् ।एनआरटीका प्रशिक्षक महेश्वर मुल्मीले आर्मीजस्तो बलियो टोलीविरुद्ध योजनाअनुरुप खेल्दाखेल्दै रेफ्रीको निर्णयका कारण हार्नुपरेको बताए । आर्मी निकै बलियो टोली हो । हामीले रक्षात्मक रणनीति अपनाउँदै काउन्टर अट्याक गर्ने योजना बुनेका थियौं । त्यसैअनुसार आर्मीलाई २ गोल गयौं पनि । तर रेफ्रीको गलत निर्णयले हामीबाट जित खोसियो, उनले भने ।मुल्मीले रेफ्री पाण्डेले आर्मीको साथ दिएको भन्दै पक्षपात गरेको आरोप लगाए । यो शतप्रतिशत अन्याय भयो । आर्मीसँग मिलेर हाम्रोविरुद्ध निर्णय दिने कार्य भएको छ । विगत पनि उनले यस्तै विवादास्पद निर्णय गर्दै आएका छन् । उनले विवाद उत्पन्न गर्ने निर्णय दिने गर्छन्, मुल्मीले थपे । क्लबले अब एन्फासमक्ष लिखित उजुरी दर्ता गर्ने र एन्फाबाट उचित जवाफको अपेक्षा गरेको उनले बताए ।"
आईटीएफ सिनियर टेनिस सुरु,"पोखरामा शनिबार अन्तर्राष्ट्रिय आईटीएफ सर्किट४ टेनिस प्रतियोगिता सुरु भएको छ । ३५ वर्षमाथिको एकलमा भारतका अनिलनाथ कल्राले नेपालका मुनेष थापालाई २६, ६१, ६१ को सेटमा पराजित गरेका छन् । नेपालका शीर्ष वरीयताका कमल भण्डारीले शरण गुरुङलाई ६०, ६२ ले र महेश श्रेष्ठले सीमान्त गुरुङलाई ६०, ३६, ६१ ले हराए । ५५ वर्षमाथि एकलमा कमल थापाले भारतका नरहरि कडेकरलाई ६१, ६० को सोझो सेटमा पराजित गरेका छन् । थापा राप्रपा नेपालका अध्यक्ष हुन् । त्यस्तै च्याम्बा ढुण्डुपले समिर शेरचनलाई ६३, ६४ ले, भारतका डियोनम लामाले नेपालका वसन्त प्रधानलाई ६२, ६२ ले, नेदरल्यान्ड्सका फ्यांक लाप्रेले नेपालका विष्णुप्रसाद गैरेलाई ६०, ६० र कृष्णराज घलेले भारतका दिगम्बर रावतलाई ६१, ६० को सोझो सेटमा पराजित गरे ।४५ वर्षमाथिको एकलतर्फ धरमबहादुर लामिछानेले विमलकुमार गुरुङलाई ५७, ६४, ६२ ले, भारतका नारायणमूर्ति कौटिल्याले हुमबहादुर आलेलाई ६२, ६२, विनोद कायस्थले लोक गुरुङलाई ६१, ६० र अमृत कार्कीले कुलबहादुर तामाङलाई ६४, ४६ (रिटायर्ड हर्टमा) ले पराजित गरे ।महादेव भण्डारीले विष्णुवरसिंह थापालाई ६१, ६०, बच्चुगोपाल वंशीले नारायणप्रसाद पहारीलाई ६४, ७६, ६३ ले, प्रताप मोक्तानले धर्मराज कोइरालालाई ६३, ६० ले र अनुजकुमार बाँस्तोलाले शिवप्रसाद सेढाइलाई ६१, ६० को सोझो सेटमा हराए ।कास्की जिल्ला टेनिस संघको आयोजनामा भएको प्रतियोगिताको उद्घाटन गण्डकी प्रदेशकी सामाजिक विकासमन्त्री नरदेवी पुनले गरिन् । उनले अन्तर्राष्ट्रिय टेनिस प्रतियोगिताले पोखराको खेल पर्यटनमा सघाउने विश्वास व्यक्त गरिन् । प्रतियोगितामा ३५, ४५ र ५५ वर्षमाथि सिंगल्स र डबल्समा प्रतिस्पर्धा भइरहेको छ । सिंगल्समा विजेताले ३० हजार, उपविजेताले १५ हजार र सेमिफाइनलमा पुग्नेले ५५ रुपैयाँ तथा डबल्समा विजेताले २० हजार र उपविजेताले १० हजार रुपैयाँ पाउने आयोजक संघका अध्यक्ष दोर्जे लामाले बताए ।"
प्रिन्स फाइनलमा,"काठमाडौं (कास) नेपालका प्रिन्स दाहाल दुबई जुनियर इन्टरनेसनल सिरिजअन्तर्गत पुरुष यू१५ को फाइनल पुगेका छन् । दुबईमा शनिबार सेमिफाइनलमा प्रिन्स भारतका आयन बोर्चेटियालाई २११२, २११७ ले पराजित गर्दै उपाधि नजिक पुगे । प्रिन्स उमेर समूहको कुनै पनि अन्तर्राष्ट्रिय प्रतियोगिताको फाइनल पुग्ने पहिलो नेपाली खेलाडी भएका छन् । प्रतियोगितामा उनको एक्लो सहभागिता छ । प्रशिक्षकका रूपमा कमलेश निरौला छन् । प्रिन्सले फाइनलमा इन्डोनेसियाका क्रिस्टियन अगस्टिनससँग आइतबार प्रतिस्पर्धा गर्नेछ । क्रिस्टियनले भारतका युनिथ कृष्णलाई २११९, २११७ ले पराजित गर्दै प्रिन्ससँगको भेट पक्का गरेका थिए ।"
इन्टर स्पोर्ट्सको जित,रूपन्देही (कास) तिलोत्तमा नगरपालिकाको मंगलापुरमा जारी ३२ औं झरना रनिङ नकआउट फुटबलमा शनिबार इन्टर स्पोर्ट्स क्बल बुटवल विजयी भएको छ । उमा आधारभूत विद्यालयको खेल मैदानमा इन्टरले जनज्योति युवा क्लब डिंगरनगरलाई ३० ले हरायो । इन्टरले ११ आंै मिनेटमा रोशन घलेको गोलबाट खाता खोल्यो । ३५ औं मिनेटमा भीम दर्लामीले हेडबाट गोल थपे । उनले मनोज गुरुङको क्रस उपयोग गरे । खेलको ५८ औं मिनेटमा मनोजले गोल गर्दै जित सुनिश्चित बनाए । विजेताले ३ लाख र उपविजेताले १ लाख ५० हजार पुरस्कार पाउने प्रतियोगितामा नवलपरासी र कपिलवस्तुका ११ तथा रूपन्देहीका गरी १६ टिमले भाग लिएका छन् । शुक्रबार उद्घाटन खेलमा आरकेएफसी बुटवल विजयी भएको थियो ।
युनाइटेड पराजित,लन्डन (एएफपी) इंग्लिस प्रिमियर लिगअन्तर्गत शनिबार वेस्ट ह्याम युनाइटेडले म्यानचेस्टर युनाइटेडलाई ३१ ले पराजित गरेको छ । वेस्ट ह्यामले घरेलु मैदानमा फिलिपे एन्डरसनको पाँचौं मिनेटको गोलमा अग्रता लिएको थियो । भिक्टर लिन्डेलफले पहिलो हाफमा आत्मघाती गोल गरेपछि अग्रता दोब्बर भयो । पाहुना टोलीका लागि मार्कस रासफर्डले ७१ औं मिनेटमा गोल फर्काए पनि दुई मिनेटमै मार्को अर्नाउटोभिचले दुई गोलको अग्रता कायम गरे ।
ताइपेईमाथि जित,काठमाडौं (कास) ४३ औं चेस ओलम्पियाडको पाँचौं चरणमा शनिबार नेपाली पुरुष टोलीले चाइनिज ताइपेईलाई ३५०५ अंकले हराएको छ । नेपालले कुल ६ अंक जोडेको छ । छैटौं चरणमा नेपालले श्रीलंकासँग खेल्नेछ ।महिलातर्फ नेपालले लेसोतोसँग २२ अंकको बराबरी खेलेको छ ।
तेन्जिन र राभ्यालाई स्वर्ण,"काठमाडौं (कास) तेन्जिङ रायन गुरुङ र राभ्या श्रेष्ठले शनिबार किड्स ट्रायथलन च्याम्पियनसिपको सिनियरमा स्वर्ण जितेका छन् । च्याम्पियनसिपमा २५ मिटर पौडी, ८ सय मिटर साइक्लिङ र ५ सय मिटर दौड भएको थियो । ललितपुर बज्रबाराहीमा भएको स्पर्धामा जुनियरतर्फ आरोन भण्डारी र श्रुति श्रेष्ठ विजयी भए ।"
सुवासको परेवा च्याम्पियन,काठमाडौं (कास) उन्नाइसौं राष्ट्रिय परेवा उडान प्रतियोगिताको उपाधि सुवास पौडेलको परेवाले जितेको छ । उनको परेवा २३ घण्टा ४४ मिनेट उडेको थियो । २२ घण्टा ५३ मिनेटमा राजकुमार बासु श्रेष्ठ तथा २१ घण्टा १० मिनेटमा गोरखशम्शेर राणाको परेवा क्रमश: दोस्रो र तेस्रो भए ।
मेन डोजोलाई ६ स्वर्ण,काठमाडौं (कास) मेन डोजो भक्तपुरले प्रथम उपत्यकाव्यापी कराँते तथा किक बक्सिङमा ६ स्वर्ण जित्दै टिम च्याम्पियनको ट्रफी जितेको छ । ४ स्वर्णसाथ आमन्त्रित काभ्रे एकेडेमी दोस्रो भयो । तेस्रो भएको भक्तपुर नगरपालिकाले ३ स्वर्ण जित्यो । काभ्रेका साजन मोक्तान र क्यामेलियाकी आयुशा तामाङ उत्कृष्ट खेलाडी भए ।
कालिङपोङ फाइनलमा,इलाम (कास) भारतको कालिङपोङ युनाइटेड ब्रदर्श मानेभञ्ज्याङ गोल्डकप फुटबलको फाइनल पुगेको छ । कालिङपोङले शनिबार पहिलो सेमिफाइनलमा काठमाडौंको चर्च ब्वाइज क्लबलाई २१ ले हरायो । सोनाम लेप्चा र दावा राईले गोल गरे ।
बुलन्द आवाज,"रमाइलो जमघट छ यहाँ । कोही आत्मरक्षा तालिम लिइरहेका छन् । कोही आफूलाई मनपर्ने चित्र कोरिरहेका छन् । कोही सेनिटरी प्याड बनाउन सिकिरहेका छन् । कोही रमाइला खेल खेलिरहेका छन् । अनि कोहीचाहिँ भाषण गरिरहेका छन् ।नौ कक्षामा पढ्ने नवलपरासीकी विनीता बस्यालले सुन्दर चित्र बनाइन् र लेखिन्, गल्र्स आर फर सेभ, नट फर रेप (बालिकाहरू बचाउनका लागि हुन्, बलात्कार गर्नका लागि होइनन्) । नवलपरासीकै शीतल पौडेलले चित्र बनाइन् र लेखिन्, हामी सुपर हिरो । सिम्रन गुरुङले बालिका बचाओ लेखेर चित्र बनाइन् । कसैले बालिकालाई सम्मान नगरेको मन पर्दैन लेखे त कसैले तिमीहरूको सोचाइ परिवर्तन गर लेखे । नवलपरासीको देवचुली नगरपालिकामा आयोजित बालिका सम्मेलन मा सहभागी यसरी विभिन्न माध्यमबाट आफ्ना भावना व्यक्त गरिरहेका थिए । एकातिर कलाको कुनो थियो । त्यहाँ बालिकाहरू विभिन्न चित्र बनाएर आफूलाई अभिव्यक्त गरिरहेका थिए । अर्कोतिर खेल्ने ठाउँ थियो । त्यहाँ उनीहरू विभिन्न रोचक र बौद्धिक खेलमा सहभागी भए । कोही आफूलाई उपयोगी हुने सेनेटरी प्याड बनाउन व्यस्त थिए । कोही नाच, गीत र नाटकका माध्यमबाट बालिकामाथिको हिंसा रोक्न खबरदारी गरिरहेका थिए ।बालिकामाथि भइरहेका हिंसा, हत्या र दुव्र्यवहारका घटनाविरुद्ध एकजुट हुन गण्डकी र ५ नं प्रदेशका २३ जिल्लाका सयभन्दा बढी बालिका असोजको ५ र ६ गते देवचुलीमा भेला भएका थिए । उनीहरूले विभिन्न जिल्लाको अवस्थाबारे समीक्षा गरे । सुरक्षित वातावरण बनाउन सरकारसँग माग गरे । हामी समाजमा धेरै काम गर्न चाहन्छौं । योगदान गर्न चाहन्छौं, देवचुलीकी रितु तामाङले भनिन्, तर त्यसका लागि पहिले हामीलाई बाँच्न दिनुपर्यो । हामीमाथि हिंसा किन ? कञ्चनपुरकी निर्मला पन्त लगायत अन्य बालिकामाथि भइरहेको बलात्कार, हत्या र एसिड आक्रमणका घटनाले सिर्जनशील काम गर्ने मनोभावनामा गम्भीर आघात पुर्याएको नवलपरासीकै ममता चौहानले बताइन् । बालिकाहरूको आत्मबल र आत्मविश्वास बढाउने कार्यक्रम तय गर्न सरकार गम्भीर हुनुपर्ने उनले बताइन् । सहभागी सबै बालबालिकाले घरभित्र र बाहिर ढुक्क हुन सक्ने वातावरण बनाउन संघ, प्रदेश र स्थानीय सरकारका साथै समुदाय, अभिभावक र सबै सरोकारवालालाई आग्रह गरे । बालिकाहरूले दिनहुँजसो यौनजन्य शारीरिक तथा मानसिक हिंसा भोग्नुपरेको छ, रोल्पा जुंगारकी हसिना बुढा मगरले भनिन्, हामी किन घरबाट निस्कन डराउनुपर्ने ? सरकारले हामीलाई ढुक्कसँग हिँड्न सक्ने वातावरण बनाइदिनुपर्यो । अब बालिकाहरू पनि प्रतिकार गर्न तयार हुनुपर्ने अवस्था आएको उनले बताइन् । आत्मरक्षाका लागि तालिम लिनुपर्ने अवस्था आएको छ । आफ्नो सुरक्षा आफैं गर्नुपर्ने अवस्था आउँदासम्म सरकार किन चुप लागेको छ ? उनले भनिन्, हामी सबै बालिका मिलेर अब हिंसाविरुद्ध एकसाथ आवाज बुलन्द गर्न सक्छौं । हाम्रो एकताबद्ध आवाजको तत्काल सुनुवाइ होस् ।पूर्व बाल क्लबका सदस्यहरूले स्थापना गरेको जागृति बाल तथा युवा सरोकार नेपालले सम्मेलन संयोजन गरेको थियो । बालविवाह र हिंसामुक्त समाज निर्माण गर्ने आफ्नो सपना रहेको देवचुलीकी रेजिना घर्तीले बताइन् । हामी हिंसामुक्त समाज चाहन्छौं । हामीले चाहेको काम गर्न चाहन्छौं, उनले भनिन्, हिंसा र दुव्र्यवहारमा उत्रनेलाई कडा कारबाही गरेर हाम्रो मनोबल बढाइदिनुपर्छ । बालहिंसा, श्रम, विवाह र अन्य समाजिक कुरीतिसम्बन्धी विषयहरू विद्यालयको पाठयक्रममा समावेश गर्न पनि बालिकाहरूले माग गरे । सम्मेलनमा सांसद्, मन्त्री र राजनीतिक दलका नेतासामु बालिकाहरूले बलात्कारविरुद्ध आवाज बुलन्द बनाए । बालिकाहरूले उठाएका सवाल गम्भीरखालका रहेको र सरकारले बालिका बचाउन तत्काल प्रभावकारी कार्यक्रम थाल्ने गण्डकी प्रदेशकी सामाजिक विकास मन्त्री नरदेवी पुनले बताइन् ।"
पैसाको सदुपयोग,"हाम्रो परिवारका सबैजसो सदस्य केही न केही काम गर्नहुन्छ । कामबाट कमाइ हुन्छ । परिवारका सदस्यहरू जस्तै आमाबा, दाजु, दिदी वा अन्यले काम गरेर पाउने पैसालाई आम्दानी पनि भनिन्छ । सोही आम्दानीबाट परिवारका आवश्यकताहरू गाँस, बास, कपास, स्कुल फी, टिफिन, कपीकलमजस्ता थुप्रै वस्तुहरूको किनमेल गरिन्छ । यसरी दैनिक आवश्यकताका वस्तुहरू किन्दा पैसा तिर्नुपर्छ । तिरिएको रकमलाई खर्च भनिन्छ । तिरेर बाँकी आफंैसँग रहेको पैसा भने बचत हो । हामीले कमाउने र गरिने खर्चबीचको रकमको लेखाजोखालाई वित्तीय लक्ष्य भनिन्छ । आफूसँग भएको रकम, खर्च गरेपछि १ वर्षभित्र कति बचाउन सकिन्छ यसलाई अल्पकालीन लक्ष्य भनिन्छ । यसैगरी, पाँच, दस वा पन्ध्र वर्षको अवधिमा के कति खर्च होला र कति बचाउन सकिएला भनी बनाइने योजनाचाहिँ दीर्घकालीन लक्ष्य हो । वित्तीय लक्ष्यको योजना बनाउनुभन्दा पहिले आफ्नो कमाइको क्षमता थाहा पाउनुपर्छ । यसले पैसाको अभावबाट भइपरी आउने समस्या र बाधाअड्चनको सही मूल्यांकन र समाधान गर्न सहयोग मिल्छ । पैसा खर्चन जति सजिलो छ, कमाउन उत्ति नै गाह्रो । दिन, हप्ता र महिनासम्मको नियमित मिहिनेतपछि बल्ल पैसा मिल्छ । यसरी प्राप्त भएको पैसाको सदुपयोग गर्नुपर्छ । यसका विभिन्न उपायहरूमध्ये, आफूले गर्न सक्ने वा परिवारका सदस्यलाई सहयोग गर्न सक्ने उपाय पनि छन् । जस्तै : आफ्ना आवश्यकताको सूची तयार गर्ने आफूसँग भएको पैसाबाट कुनकुन सामान किन्न सकिन्छ यकिन गर्ने महिना वा वर्ष दिनको योजना तयार गर्ने परिवारका सदस्यबीच खर्चबारे छलफल गर्ने गर्नै पर्ने खर्च वा किन्नै पर्ने वस्तुको मूल्यसहितको सूची तयार गर्ने अत्यावश्यक वस्तु र अनुमानित खर्चको लेखाजोखा गरेर मात्र किनमेल गर्ने कहिलेकाहीँ हामी बिनातयारी कसैसँग पैसा सापटी लिई यस्ता योजना बनाउँछौँ । ब्याजमा ऋण लिन्छौँ अनि वस्तु तथा सेवा खरिद गर्छौँ । हामीले बुझ्नैपर्ने कुरा के हो भने, बिनायोजना वा तयारी यस्तो कार्यतिर लाग्नु हुन्न । आफ्नो क्षमताको उचित व्यवस्थापन नगरी यस्तो योजनातिर लाग्नु मूर्खतापूर्ण हुन सक्छ । हामीले आफ्नो कमाइको व्यवस्थापन गर्ने बानी सानैदेखि विकास गर्नुपर्छ । मेरो आम्दानी कति छ, परिवारका सदस्यहरूको संयुक्त आम्दानी कति हुन्छ, खर्च कति भइरहेको छ, आवश्यकताहरू केके थिए, वस्तु तथा सेवाहरूको खरिद कुनकुन भए, अब खरिद गर्नपर्ने केके छन्, छोटो वा लामो लक्ष्यहरू के बनाएको थियो, योजना के बनेको थियो, अब गर्नै पर्ने कामहरू बाँकी के छन् त भनेर परिवारका सदस्यसँग छलफल गर्न सक्नुपर्छ । यसो गर्दा सानो उमेरदेखिनै पैसाको महत्त्व बुझ्न सकिन्छ । अनि भविष्यमा आइपर्ने वित्तीय कठिनाइसँग जुध्न आफूलाई तयारी अवस्थामा राख्न सकिन्छ । यसमा ध्यान दिनुपर्ने कुरा के भने आफ्नो परिवारको यस्ता विषयहरू परिवारका सदस्यबाहेक अरू कसैलाई भन्नु हुँदैन ।प्रत्येक दिन आफूसँग पैसा कति थियो वा कमाए र कति खर्च गरे भनेर रकमको मिलान र दाँज्ने परिपाटीको विकास गर्नाले वित्तीय अनुशासन विकास हुन्छ । लगत आर्थिक क्रियाकलापलाई समयमै नियन्त्रण गर्छ । व्यक्तिलाई उत्तरदायी बनाउँछ र जिम्मेवारी बोध गराउँछ । कुनै बेला सोचेअनुरूप लक्ष्य पूरा भएन भनेर निराशा बनाउँदैन । थप ऊर्जाशील बनाउँछ । समस्यासँग जुध्न सक्ने क्षमता विकास हुन्छ । बरू अर्को लक्ष्यसम्म पुग्न के गर्नुपर्छ भन्ने रणनीति तयार गर्न सहयोग गर्छ । वित्तीय अनुशासन भएका व्यक्ति नै समाजिक र व्यावसायिक रूपमा सफल हुन्छन् । हामी पनि अब ढिला नगरी पैसाको महत्त्व बुझांै र वित्तीय रूपमा साक्षर व्यक्ति बनौं ।"
स्वस्थ मन,"हामी सबैको मनोस्वास्थ्य बाल्यकाल र किशोरावस्थादेखि नै अनुकूल हुनुपर्छ । मनोस्वास्थ्य ठीक भएन भने पढाइलेखाइ राम्रो हुँदैन । शारीरिक वृद्धि र मानसिक विकास हुन पाउँदैन । स्वस्थ किसिमले मनोरञ्जन लिन सकिँदैन । फुर्सदको समय सदुपयोग हुन गर्न पनि मुस्किल हुन्छ । अरूसँग सहयोगात्मक र सुमधुर सम्बन्ध बनाउन हाम्रो मानसिक स्वास्थ्य ठीक हुनुपर्छ । यसो भयो भने मात्रै हामी कुसंगत, कुलत, कुसंस्कार र तनावबाट टाढा रहन सक्छौं । बालबालिकाको व्यवहार, भावना र मनोवैज्ञानिक विकासलाई असर गर्ने मानसिक रोग २० जतिलाई हुने गर्छ । मानसिक रूपले स्वस्थ रहन परिवार, समाज र विद्यालयको वातावरण पनि अनुकूल हुन आवश्यक हुन्छ । अचेलको समाज छिटोछिटो बदलिँदो छ । अस्वस्थ प्रतिस्पर्धा बढ्दो छ । बालबालिकामाथि अनुचित दबाब पनि उत्तिकै छ । देखासिकी, इन्टरनेटमा पहुँच, कुलत, कुसंगत, हिंसा र तनावजस्ता खतरनाक तत्त्व बढ्दै छन् । अभिभावक र परिवारजनको साथ सहयोग, समय र सामाजिक चालचलनजस्ता बचाउका तत्त्व घट्दा छन् । यी सबै कारणले गर्दा बालबालिका र किशोरकिशोरीको मानसिक स्वास्थ्यमा केही खास चुनौती देखा परेका छन् । तीमध्ये मुख्य चुनौती यस्ता छन् :जाँडरक्सीजस्ता मादक पदार्थ र चुरोट, गाँजाजस्ता नसालु पदार्थको लतमा फस्न सक्छन् ।इन्टरनेट, सामाजिक सञ्जाल, मोबाइल, टेलिभिजन र फिल्मको लतमा पर्न सक्छन् । कुसंगत र कुसंस्कारले गर्दा अनुुचित सम्बन्ध र विपरीतलिंगीप्रति अनुचित आकर्षणमा फस्न सक्छन् । अल्छी भएर काम, व्यायाम र अध्ययनमा बेवास्ता गर्न सक्छन् । कमजोरलाई हेप्ने, अरूसित झैझगडा गर्ने, धाक, धम्की देखाएर समस्या निम्त्याउने गर्न सक्छन् । अरूको अपरिपक्व देखासिकी गर्न, अनुशासनहीन, उदण्ड, विध्वंसकारी र असामाजिक हुन सक्छन् । खेलकुद, संगीत, साहित्य र कलाको ठाउँमा जुवातास, डान्सबार आदिको पछि लाग्न सक्छन् । अस्वस्थ यौनसम्बन्ध राख्ने वा अश्लीलता फैलाउनेतर्फ लाग्न सक्छन् । विद्यालयको नाफामुखी वातावरण, नैतिक शिक्षाको कमी, अनावश्यकभन्दा बढी जानकारी लाद्ने शिक्षणविधि र खराब साथीको प्रभावले असल र जेहेनदार विद्यार्थी पनि विद्यालयमा गएर उल्टै बिग्रिन सक्छन् । च्यानल, इन्टरनेट, चलचित्र र विज्ञापनका सामग्रीमध्ये बालमस्तिष्कले सहीगलत छुट्टयाउन नसक्दा उनीहरू दिग्भ्रमित हुन सक्छन् । बालबालिका र किशोरकिशोरीमा आउन सक्ने यस्ता जोखिममा अभिभावक र शिक्षकले लापरबाही गर्दा मनस्थितिमा विचलन, छट्पटी, उदासी, अनिद्रालगायत समस्या आउन सक्छन् । उनीहरूको पढाइ, दैनिकी, खेलकुद्, सामाजिक अन्तरक्रिया आदिमा असर पर्न सक्छ । यस्तो अवस्था आउन नदिन हरेक बालबालिका र किशोरकिशोरीले निम्न पक्षमा ध्यान पुर्याउनुपर्छ । हरेक बालबालिका र किशोरकिशोरीले आफू केकस्तो बाटोमा लागिरहेको छु भनी हर्दम होसियार रहनुपर्छ ।अध्ययन, खेलकुद, व्यायाम, संगीत, साहित्य, कला, तालिम, सामाजिक सेवाका काममा समय सदुपयोग गर्नुपर्छ । अरूसँग सम्बन्ध बनाउँदा राम्ररी बुझेर, अभिभावकको सल्लाह र जानकारीमा मात्र बनाउनुपर्छ । कलिला बालबालिका र किशोरकिशोरीबाट अनुचित फाइदा उठाउने र गलत बाटोमा लगाउनेहरू पनि समाजमा हुन्छन् भन्ने बुझ्नुपर्छ । कुनै कुरा गर्न, निर्णय लिन वा अन्योलको स्थितिमा आफ्नो कुरा सुन्नेबुझ्ने आमाबुबा, शिक्षक, साथीसंगीलाई जानकारी दिएर, सल्लाह लिएर अघि बढ्नुपर्ने हुन्छ । हतार र अन्योलमा कुनै पाइला चालेर पछुताउने स्थिति नआओस् भनी सचेत रहनुपर्छ । आमाबुबा र अभिभावकका असल आनीबानी, आदर, सद्भाव र समझदारीलाई ग्रहण गर्नुपर्छ । अश्लील खालका श्रव्यदृश्य सामग्री, च्यानल, टिभी, इन्टरनेट र चलचित्रमा भुल्नु हुँदैन । सामान्यजस्ता लाग्ने समस्या बढ्दै गएर मानसिक समस्याको रूप लिएको छ भने मनोपरामर्शदाता र मनोचिकित्सकको सल्लाह लिनुपर्छ ।"
पौडीबाज पेन्गुइन,"पेन्गुइन पानीमा बस्ने र उड्न नसक्ने चरा हो । यो चरा धेरैजसो अन्र्टार्िटका महादेशमा पाइन्छ । पेन्गुइनको हाडेपखेटा हुन्छ, जसले पानीमा पौडन सहयोग गर्छ । पेन्गुइनले पानीमा पौडी खेल्दै आफ्नो खानेकुरा समात्ने गर्छ । भूमध्य रेखातिर बस्ने पेन्गुइनले माछा खान्छ ।अन्र्टार्िटकातिर बस्ने पेन्गुइनले स्कुइड र क्रिल खान्छन् । यसले चुच्चोले खानेकुरा समाउँछ अनि नचपाई निल्छ ।पेन्गुइनको शरीर अगाडि सेतो र पछाडि कालो हुन्छ । कालो र सतो रङले पेन्गुइनलाई शत्रुबाट छल्न सघाउँछ । पेन्गुइनले धेरैजसो समय पानीमा बिताउँछ, पानीमै खानेकुरा खोज्छ । यस चराले आफ्नो जीवनको आधा समय पानीमा र आधा समय जमिनमा बिताउने गर्छ । पेन्गुइनको नरम प्वाँखभित्र हावा हुन्छ, यसले पेन्गुइनलाई पानीमा तैरिन सहयोग गर्छ । पानीमा पेन्गुइन प्रतिघण्टा ६ देखि १२ किलोमिटरको गतिमा पौडिन्छ । साना पेन्गुइन डुबुल्की मारेर धेरै गहिरोसम्म पुग्न सक्दैन । पानीमा एकदुई मिनेट जति डुबुल्की मार्छ अनि समुद्रको छेउछाउतिरै खानेकुरा खोज्छ । आवश्यक पर्दा ठूला पेन्गुइन डुबुल्की मारेर समुद्रको २ हजार फिट गहिराइसम्म पुग्न सक्छन् । पेन्गुइन २२ मिनेटसम्म डुबुल्की मार्न सक्छ ।पेन्गुइनले पानीभित्र पनि राम्रोसँग देख्न सक्छ । चिसो ठाउँमा बस्ने पेन्गुइन ठूला हुन्छन् । तातो ठाउँमा बस्ने पेन्गुइन साना हुन्छन् । सम्राट पेन्गुइन बढी चिसो हुने ठाउँमा बस्छ । युवा अवस्थाको सम्राट पेन्गुइन ११ मिटर (३ फिट ७ इन्च) को हुन्छ । यसको तौल ३५ केजी हुन्छ । सबैभन्दा सानो पेन्गुइनको तौल १ केजी हुन्छ भने उचाइ ४० सेन्टिमिटर हुन्छ । पेन्गुइन सामाजिक चरा हो । तिनीहरू ठूलो समूहमा बस्छन् । एउटै समूहमा हजारौं पेन्गुइन मिलेर बस्छन् । चिसोबाट बच्न भाले पेन्गुइनले ठूलो समूह बनाउँछ अनि एकअर्कालाई न्यानो बनाउँछन् । बाहिरपट्टि परेका पेन्गुइन पालैपालो बीचमा पुग्छन् ।"
आमा,"नीति सिग्देल, कक्षा२ रेडियन्ट पब्लिक स्कुल, कलंकी, काठमाडौं"
सहर,"होलान् यहाँ सुखसुविधा मान्छे पनि ठूला,सुन्दर लाग्छन् भीरपाखा आफ्नै गाउँका खोला ।प्रशान्त पन्थी, कक्षा७सगरमाथा एजुकेसनल एकेडेमी, काठमाडौं"
ज्येष्ठ नागरिक,"ज्येष्ठ नागरिकलाई हामीलेआदरसम्मान गर्नुपर्छ,उनीहरूका अर्तीउपदेशचारैतिर छर्नुपर्छ ।संकल्प पौडेल, कक्षा१०नेपाल आदर्श मावि, स्याङ्जा"
रमाउँदै चित्रमा,"शनिबार बिहान ८ बजे पोखराको न्युरोडस्थित हिमालयन रिडर्स कर्नरमा २१ विद्यार्थी जम्मा भए । विभिन्न स्कुलमा अध्ययन गर्ने विद्यार्थीको यो भेट उनीहरूको चित्रकलाप्रतिको मोहका कारण भएको थियो । चित्रकलाका माध्यमबाट आफ्नो प्रतिभा देखाउने अभिलाषाका कारण बिदाको दिनमा समेत उनीहरू झोलामा कलरबक्स राखेर उत्साहित बन्दै आएका हुन् । कोही स्कुल ड्रेसमा थिए त कोही आउट ड्रेसमा । सबैको लक्ष्य थियो उत्कृष्ट बन्ने, पुरस्कार जित्ने । सबैले दुई घण्टामा आफ्नो क्षमताले भ्याएसम्मका चित्रहरू कोरे । आफ्ना चित्र उत्कृष्ट बनाउन निकै मिहिनेत गरे । यसरी कोरिएका चित्रलाई प्राज्ञ रमेश श्रेष्ठ, कलाकार मिलन शेरचन र झपेन्द्र गुरुङले ओल्टाइपल्टाई हेरे । अनि छानियो सबैभन्दा उत्कृष्ट । जुन चित्र कोरेकी थिइन् गण्डकी बोर्डिङ स्कऽल कक्षा १० मा अध्ययनरत रेबिका थापाले । रेबिका अन्य प्रतिस्पर्धी साथीभन्दा अब्बल बन्दै प्रथम भइन् । पोखरा लामाचौरकी रेबिकाले १५ दिनको चित्रकला कक्षा लिएको बताइन् । उनलाई चित्र कोर्न मामुको साथ महत्त्वपूर्ण थियो । मामुले चित्र कोर्न उत्प्रेरणा दिएकै कारण अगाडि बढ्न सहज भएको उनले बताइन् । फुर्सदको समयमा चित्र कोर्ने गरेकी रेबिकाको भविष्यको लक्ष्य भने आर्किटेक इन्जिनियर बन्ने छ । जित्छु भन्ने अपेक्षा नहुँदा नहुँदै प्रतियोगितामा प्रथम बन्न सफल भएकोमा खुसी लागेको प्रतिक्रिया उनले दिइन् । प्रतियोगितामा सहभागीमध्ये सिर्जना बोर्डिङका संगम पौडेल द्वितीय, बाल प्रभात माविका शुभम मगर तृतीय भए । न्यु मिलिनियमकी नमिता गुरुङ र कास्की मोर्डनाइज्ड एकेडेमीका योगेश सुनारले सान्त्वना पुरस्कार पाए । पुरस्कृत र सहभागी सबै विद्यार्थी आफ्नो प्रतिभा देखाउन पाउँदा दङ्ग थिए । हरेक विद्यार्थीले कोरेका चित्रले केही न केही सन्देश बोकेका थिए । विद्यार्थीका चित्रलाई पोखरा सभागृह हलमा आइतबार प्रदर्शनीमा समेत राखिएको थियो ।"
स्मृति सिंगिङ स्टार,"पोखरामा आयोजित दोस्रो संस्करणको सेन्ट मेरिज सिंगिङ स्टार प्रतियोगिताको उपाधि स्मृति गुरुङले जितेकी छन् । ग्रान्ड फिनालेमा प्रतिस्पर्धा गरेका अन्य १० प्रतियोगीलाई पराजित गर्दै कक्षा १० मा अध्ययनरत पोखरा बाँझापाटनकी स्मृति अब्बल बनेकी हुन् । प्रतियोगितामा फस्ट रनअप सेल्ली मानन्धर र सेकेन्ड रनअप रक्षा थापा मगर बन्न सफल भइन् । प्रतियोगिताको निर्णायकमा गायक विवेक श्रेष्ठ, विनोद बानियाँ र असीम शेरचन थिए । प्रतियोगितामा सहभागी झन्डै सय जनामध्येबाट उत्कृष्ट ११ छनोट गरी अन्तिम प्रतिस्पर्धामा उतारिएको गायिका इतु जोजिजूले जनाइन् ।"
ईश्वरको जुक्ति,"वर्षाको महिना थियो । आकाशबाट पानी सिमसिम परिरहेको थियो । ईश्वर स्कुल जाँदै थिए । तर उनीसँग छाता थिएन । उनी कक्षा ५ मा पढ्थे । उनको झोलाको किताब अलिअलि भिज्यो । बाटो पनि हिलैहिलो भएको थियो । पानी झनझन वेगले पर्न थाल्यो । स्कुल जाँदा जाँदै उनको आँखै अगाडि सडकमा मोटरसाइकल दुर्घटना देखे । दुर्घटना भएको देखेर एकछिन निसास्सिए । तिनीहरू चिच्याउँदै छटपटाएको देखेर ईश्वर उनीहरू नजिक पुगे । त्यहाँ बाटो पार गर्दै गरेकी एक जना बालिकालाई मोटरसाइकलले ठक्कर दिएको रहेछ । ती बालिका केही परको दूरीमा बजारिन पुगेकी थिइन् । चालक पनि पल्टिएर छटपटाइरहेका थिए । यो देखेर ईश्वरलाई के गरौं कसो गरौं भयो । उनीले मनलाई सम्हालेर प्रहरीलाई १०० नम्बरमा फोन गरे । फोन गरेको केही समयपछि प्रहरीहरू आइपुगे । समयमै प्रहरीमा खबर गरेकोमा ईश्वरलाई प्रहरीले धन्यवाद दिए । अनि दुवै जना घाइतेलाई आफ्नो गाडीमा राखेर अस्पताल लगे । यसपछि ईश्वर स्कुलतर्फ लागे । ईश्वरको मनमा घाइतेहरूको अवस्थाप्रति दया जाग्यो । यस्तै कुरा सोच्दा सोच्दै स्कुल पुगे । तर उनी स्कुल पुग्दा आधा घण्टा ढिलो पुगेका थिए । शिक्षकले उनलाई सोध्नुभयो, ईश्वर तिमी किन ढिलो आएको ? अनि किन तिम्रो अनुहार निन्याउरो छ त ? ईश्वरले भने, सर, म स्कुल आउँदै थिएँ बाटोमा आउँदाआउँदै मोटरसाइकलले बाटो पार गरिरहेकी एक जना बालिकालाई ठक्कर दियो । अनि मोटरसाइकल चालक र बालिका दुवै घाइते भएर रुँदै चिच्याइरहेका थिए । अनि मैले प्रहरीमा खबर गरेर प्रहरी आएर उनीहरूलाई गाडीमा राखेर अस्पताल लगे यही कारणले गर्दा ढिलो आइपुगेँ । शिक्षकले स्याबास ईश्वर निकै राम्रो काम गरेछौ भन्दै धाप मार्नुभयो । यो दुर्घटना भएको सुनेर ईश्वरसँगै पढ्ने साथीहरू दु:खी भए । अनि कक्षा शिक्षकले भन्नुभयो, सुन, विद्यार्थी भाइबहिनीहरू हो, हामीहरू जोकोही सडकमा हिँड्दा सडकको दायाँ कुना च्यापेर हिँड्नुपर्छ । जहाँ पायो त्यहीँबाट बाटो पार गर्नु हुँदैन । जेब्रा क्रसिङबाट मात्र बाटो पार गर्नुपर्छ । बाटो पार गर्दा छिटोछिटो दौडनु हुँदैन यसो गर्दा चालक र बाटो पार गर्ने मानिस झुक्किएर दुर्घटना हुन सक्छ । त्यसैले हामी सबैले ट्राफिक नियम पालना गर्यौँ भने दुर्घटनाबाट बँच्न र बचाउन सकिन्छ । यत्तिकैमा सरलाले भनिन् सर, बाटोमा पनि खाल्डाहरू धेरै छन् । जेब्रा क्रसिङ पनि निकै कम छन् भएका जेब्रा क्रसिङ पनि मेटिएका छन् अनि त बाटो पार गर्दा पनि अलमल परिन्छ । शिक्षकले भन्नुभयो, हो सरला, तिमीले भनेको ठीक हो । यसका लागि त सडक विभाग, ट्राफिक प्रहरीले व्यवस्थित र सडक अनुशासन कायम गर्न प्रयास गर्नुपर्छ । सचेतना शिक्षा प्रचारप्रसार गर्नुपर्छ अनि पैदलयात्री र सवारी चालकले जथाभावी नगरी नियमको पालना गर्नुपर्छ । कक्षामा सडक दुर्घटनाबारे छलफल चल्दै गरेको कुरा प्रधानाध्यापकले पनि सुन्नुभएछ । विद्यालयका प्रधानाध्यापक कक्षामा आएर सोध्नुभयो, ओहो छलफल त निकै राम्रो विषयमा चलेको रहेछ, किन आज एक्कासि छलफल भयो ? यसपछि ईश्वरले दुर्घटनाबारे सबै कुरा बताए । यसपछि प्रधानाध्यापकले भन्नुभयो, ल, एक दिन हाम्रो विद्यालयमा ट्राफिक शिक्षाबारे ट्राफिक प्रशासन र सडक डिभिजन कार्यालयमा अनुरोध गरेर कक्षा चलाउँछु । विद्यार्थीले सोधे, कहिले सर ? प्रधानाध्यापकले भन्नुभयो, म आजै दुवै कार्यालयमा अनुरोधपत्र पठाउँछु । अनि विद्यार्थीहरू ट्राफिक नियमबारे कक्षा लिन पाइने भयो भन्ठानेर खुसी भए । प्रधानाध्यापकले त्यही दिन पत्र लेखेर पठाएपछि दुई दिनपछि ट्राफिक र सडक डिभिजन कार्यालयका कर्मचारीहरू विद्यालयमा आए । अनि सबै कक्षाका विद्यार्थीहरूलाई ट्राफिक नियम र सुरक्षाका बारेमा सबै ज्ञान र उपाय सिकाए । यसबाट हाम्रो ज्यान पनि बच्छ, अरूको ज्यान पनि बँच्छ भनेर बुझे । ती सबै कुरा विद्यार्थीहरूले ध्यानपूर्वक सुने । अन्त्यमा विद्यार्थीहरूले बाटोमा खाल्डा धेरै भएको, जेब्रा क्रसिङ पनि नभएको र भएको जेब्रा क्रसिङको छाप मेटिएको, सडक बत्ती नभएको, पैदल पथ नभएको, अव्यवस्थित सहरीकरण बढ्दै गएको आदि समस्या सुनाए । अनि यस्तो समस्या छिटो समाधान गर्न पनि सुझाए । यसपछि कर्मचारीहरूले पनि यसको समाधान गर्न छिट्टै पहल गर्ने वाचा गरेर विद्यालयका सबैलाई जीवनमा काम लाग्ने ट्राफिक नियमको शिक्षा लिन हामीलाई बोलाएकोमा धन्यवाद दिएर बिदा भए । जीवनमा उपयोगी हुने ज्ञान सिक्न पाएकोमा ईश्वरलाई सबै विद्यार्थी, शिक्षकहरूले धन्यवाद दिएर प्रशंसा गरे । विद्यार्थीहरूले सिकाएका कुरा सडकमा हिँड्दा ट्राफिक नियमको पालना गर्ने र अरूलाई पनि नियम पालना गर्न अनुरोध गर्न थाले । त्यसपछि त्यो ठाउँमा सडक दुर्घटना पनि कम हुँदै गयो । धेरै दुर्घटनाको कारण अकालमा ज्यान जान पाएन ।"

शीर्षक,विवरण
एसिड आक्रमण: सम्झना रहिनन्,बुवा जादोलालले सुरुमा आर्थिक सहायता नआएको भन्दै गुनासो गरेका छन् । उनीहरूसँगै रहेका सहयोगीका अनुसार २ नं प्रदेश सरकारका तर्फबाट १ लाख सहयोग भए पनि जादोलाल अशिक्षित भएकाले बैंकिङ कारोबार गर्न असमर्थ थिए । हातमा पैसा नआउँदा खर्च गर्न नसकेको परिवारको भनाइ छ । यसबीचमा अनिलकुमार झा र डिम्पल झा सम्झनालाई भेट्न अस्पताल पुगेको परिवारजनले जनाए ।
सजिलै पाइनु घातक,रासायनिक पोलाइमा के गर्ने ? अमेरिकन कलेज अफ इमर्जेन्सी फिजिसियन्स (एसीईपी) का अनुसार रासायनिक पोलाइमा हातमा ग्लब्स लगाएका व्यक्तिले प्रभावित व्यक्तिको छालाबाट सुक्खा रसायनलाई ब्रसका माध्यमले हटाउन सक्छ । यस्ता व्यक्तिको लुगा फुकालेर शरीरबाट रसायन हटाउन १५ देखि २० मिनेट पानीमा नुहाउनुपर्छ तर यसो गर्दा प्रभावित व्यक्ति र मद्दत गर्नेका आँखामा रसायन पार्न भने हुन्न । प्रभावितलाई सकेसम्म छिटो अस्पताल पुर्याउनुपर्छ । रसायनलाई निलेको भए यो धेरै खतरनाक हुन्छ । यस्तोमा तुरुन्त अस्पताल पुर्याउन आवश्यक हुन्छ ।
मेनुमा नयाँ,त्यसो त कास्कीमा कोदो बालीको उत्पादन बढदो नै छ । साबिकको जिल्ला कृषि विकास कार्यालयको तथ्यांकअनुसार आर्थिक वर्ष ०७३७४ मा १४ हजार ७ सय ६७ हेक्टर क्षेत्रफलमा कोदो खेती भएको थियो । गत वर्ष त्यसमा थोरै वृद्धि भएर १५ हजार ५ सय पुग्यो । गत वर्ष कास्कीमा १७ हजार २ सय मेट्रिक टन कोदो उत्पादन भएको थियो ।
पप्पुलाई किन सधैं छुट ?,"पूर्वसचिव किशोर थापा भने शक्तिको आड का कारण ठेक्कापट्टामा विकृति मौलाएको दाबी गर्छन् । निर्माण व्यवसायी राजनीतिक दलका सदस्य छन् । कोही सांसद छन्, कोही मन्त्री । यस्तोमा कसले कारबाही गर्न सक्छ ? उनले भने ।"
भ्यू टावर बनाउन सम्झौता,टावरका सबै तला चौबीसै घण्टा खुला रहनेछन् । जलेश्वर स्वच्छन्द बिकोई विल्डर्स कम्पनीले तीस वर्षसम्म उक्त टावर सञ्चालन गर्नेछ । सम्झौताअनुसार कम्पनीले ३० वर्षपछि महानगरलाई टावर हस्तान्तरण गर्नेछ । कम्पनीले महानगरलाई जमिनको पहिलो वर्ष ७० लाख रुपैयाँ भाडा तिर्नेछ । त्यसपछि प्रत्येक वर्ष १० प्रतिशतका दरले बढ्ने सम्झौता छ । टावर निर्माणपश्चात् प्रत्येक वर्ष १ करोड ६५ लाख रुपैयाँ महानगरलाई राजस्व बुझाउने र त्यो वर्षैपिच्छे ३ प्रतिशतले बढ्नेछ । कम्पनीका प्रबन्ध निर्देशक मनोजकुमार भेटवालले निर्माणका लागि अधिकांश उपकरण ल्याइसकेको बताए ।
सिटी हल बनाउने ठाउँको विरोध,"महानगरमा घरैघर भरिँदै जाँदा बाँकी रहेको यो खुला ठाउँ मास्न उचित हुँदैन । यसमा सिटी हल हैन हरियाली पार्क बनाउनुपर्छ भन्ने हाम्रो माग छ, वातावरण संरक्षण अभियानमा लामो समयदेखि सक्रिय विवेकशील साझा पार्टीका चितवन अध्यक्षसमेत रहेका भूपेन्द्र बस्नेतले भने ।"
गाउँपालिकामा प्राविधिक स्कुल,प्रदेश ३ का मुख्यमन्त्री डोरमणि पौडेलले प्राविधिक शिक्षाले नै मानिसलाई आत्मनिर्भर बनाउनेमा उनले जोड दिए । उनले भीमफेदी ऐतिहासिक बस्ती भएकाले यसलाई प्रदेश सरकारले प्राचीन बस्तीको रूपमा विकास गर्न खोजेको पनि बताए ।
घर बनाउन नसक्नेलाई निब्र्याजी ऋण,एडीबीको सहयोगमा सञ्जीवनी नमुना माविको छात्रावाससहित ३६ कोठा तथा १२ कोठे प्रशासनिक भवन निर्माण भइरहेको छ । ९ करोड ९८ लाख १८ हजार ५ सय १७ लागतमा निर्माण भइरहेको उक्त भवन मंसिरभित्र सक्ने लक्ष्य छ ।
राजधानी सार्ने खेला,"हेटौंडा प्रदेश ३ का मुख्यमन्त्री डोरमणि पौडेलले राजधानी सार्ने खेल सुरु भएको संकेत गरेका छन् । अघिल्लो सरकारले अस्थायी राजधानीको रूपमा हेटौंडालाई तोकेपछि प्रदेशका लागि आवश्यक पर्ने संरचना तयार भए पनि पुन: राजधानी सार्न खेल थालिएको संकेत गरेका हुन् । संरचनाको हिसाबले सबै भए पनि अपायकको बहानामा राजधानी सार्नका लागि चलखेल सुरु भएको मुख्यमन्त्री पौडेलले बताए । हेटौंडा आइतबारबाट सञ्चालनमा आएको न्युज क्लब नेपालको उद्घाटन गर्दै मुख्यमन्त्री पौडेलले भने, अब राज्यको चौथो अंगको रूपमा स्थापित गरेको सञ्चारजगत्को भूमिका आवश्यक पर्यो । राज्यले गरेको हरेक सकारात्मक आन्दोलनमा सञ्चार जगत्को उच्च भूमिकाका रहेको प्रशंसा गर्दै मुख्यमन्त्री पौडेलले कलमको ठूलो शक्ति हुने भन्दै अब यहाँ रहेको राजधानी लैजाने चलखेल रोक्नका लागि कलम चलाउन आग्रह गरे । राजधानीका बारेमा धेरै बोल्न नचाहने मुख्यमन्त्री पौडेलले उक्त कार्यक्रममा राजधानी हेटौंडामा नै राख्न सञ्चारकर्मीहरूले आफनोतर्फबाट योगदान पुर्याउन अनुरोध गरेका थिए । विभिन्न काल खण्डमा भएका परिवर्तनको आन्दोलनहरूमा, चुनावसहितका मिसन र मुमेन्टमा पत्रकारको भूमिका महत्त्वपूर्ण रहेको भन्दै बहुदल, गणतन्त्र, निर्वाचन र संघीयतासहितको परिवर्तनका लागि पत्रकार भूमिका महत्त्वपुर्ण रहेको बताए ।"
बलात्कार र हत्याविरुद्ध जुलुस,"काभ्रे (कास) बलात्कारपछि हत्या गरिएकी कञ्चनपुरकी निर्मला पन्तको घटनामा संलग्नलाई कारबाहीको माग गर्दै काभ्रेका महिलाहरू सडकमा ओर्लिएका छन् । कांग्रेसको महिला विभाग, नेपाल महिला संघ र शैलजा आचार्य आदर्श समाजले दोषीलाई कारबाही, बलात्कार, महँगी, कालोबजारी र सामाजिक असुरक्षाविरुद्ध बनेपामा प्रदर्शन गरेको हो । महिलाहरूले बलात्कारीलाई राज्यले नै संरक्षण दिएको र निर्दोषलाई अनावश्यक यातना दिएको भन्दै नाराबाजी गरेका थिए । कांग्रेस पार्टी कार्यालयबाट निस्केको र्याली बजार परिक्रमा गरेर कोणसभामा परिणत भएको थियो । सभामा महिला विभाग प्रमुख निर्मला श्रेष्ठ, महिला संघकी शुभलक्ष्मी मानन्धर, आदर्श समाजका मञ्जु आचार्य घिमिरेले दोषीलाई कडाभन्दा कडा कारबाही गर्नुपर्ने, प्रधानमन्त्री लगायतको ध्यानाकर्षण हुनुपर्ने बताए ।"
सरकारविरुद्ध प्रदर्शन,"महिला संघले केन्द्रीय कार्यतालिकाअनुसार सरकारविरुद्ध प्रदर्शन गर्दै प्रमुख जिल्ला अधिकारीमार्फत प्रधानमन्त्रीलाई ज्ञापनपत्र बुझाएको थियो । विद्यार्थीले सरकारविरुद्ध नाराबाजी गर्दै वर्तमान सरकार असफल भएको भन्दै विरोध जनाएको हो । आइतबार बिहान मकवानपुर बहुमुखी क्याम्पस, हेटौंडा क्याम्पस तथा वनविज्ञान अध्ययन संस्थानबाट संयुक्तरूपमा नाराबाजी गर्दै विद्यार्थीले सरकारविरुद्ध नाराबाजी गरेका थिए । उनीहरूले सरकारविरुद्ध स्वरमा नाराबाजीसमेत गरेका थिए । हेटौंडाको बुद्धचोकमा कोणासभा गर्दै नेविसंघ जिल्ला अध्यक्ष राजु खतिवडाले सरकार पूर्णरूपमा असफल भएको बताउँदै तत्काल राजीनामा दिनुपर्ने बताएका थिए ।"
नगरको फोहोरबाट कम्पोस्ट मल,नकुहिने फोहोरलाई समेत २ भागमा विभाजन गर्ने गरेको नगरपालिकाले जनाएको छ । पुन: प्रयोग गर्न मिल्नेलाई प्रयोगमा ल्याउने र प्रयोग गर्न नमिल्नेलाई कवाडीमा बिक्री गर्ने प्रक्रिया सुरु गरेको रिकिसी प्रालि संयोजक उषा गिरीले बताइन् । प्रालिले कम्पोस्ट मलको प्रयोग गरी अग्र्यानिक नमुना खेती गर्ने र नगरपालिकाको खेतीयोग्य जमिनमा कम्पोस्ट मलको प्रयोग गर्न प्रोत्साहन गर्ने उनले बताइन् । केन्द्रबाट सातामा ३ टन कम्पोस्ट उत्पादन हुने नगरपालिकाले जनाएको छ । मध्यपुर थिमिबाट दैनिक २ टन फोहोर निस्किन्छ ।
बिनाअनुमति बालगृह सारियो,नमस्ते परियोजना बालगृहमा सडक बालबालिका ९ र अन्य ४ गरी १३ बालबालिका रहेको नगरपालिकाको तथ्यांकमा उल्लेख छ । आवासीय बालगृहको सञ्चालन तथा व्यवस्थापन सम्बन्धी मापदण्ड२०६९ अनुसार संस्था दर्ता नगरी बालगृह सञ्चालन गर्नु हुँदैन । बालगृह सञ्चालन गर्नुपूर्व काठमाडौं उपत्यकामा केन्द्रीय बालकल्याण समिति र महिला तथा बालबालिका विभाग तथा अन्य जिल्लामा जिल्ला बालकल्याण समिति र महिला तथा बालबालिका कार्यालयबाट समेत अनुमति लिनुपर्छ ।
चोरलाई चौतारो,"सभामुखले आफ्ना सदस्यका स्वार्थ चियो गर्ने परिपाटी बसाल्नुपर्छ, प्रमुख सचेतक तथा दलका नेतालाई त्यसतर्फ सचेष्ट तुल्याउनुपर्छ । दलका नेताले पुनर्विचार गर्न सकेनन् भने सभामुखले आफ्नो विवेक प्रयोग गर्नुपर्ने हुन्छ । समिति वा सदनकै दुरुपयोग रोक्नु सभामुखको दायित्व हो । उनले सदस्यहरूलाई आचरण शुद्ध पार्न छुट्टै नियमावली चाहिए बनाउने अग्रसरता गर्नुपर्छ । नभए कानुनीराज्य केवल ठट्टा बन्ने र साधुजति शूलीमा चढ्ने अन्यायी राज्य स्थापित हुनेछ ।"
लघु संसद्मा स्वार्थ समूह,"अब खाली हुने वा भोलिका दिनमा खाली भएमा यातायात व्यवसायी क्षेत्रका सरोज सिटौला जस्तालाई पनि मनोनित गरेर भए पनि ल्याउनुपर्छ । सुन क्षेत्रका गोरेजस्ता काले र रातेलाई पनि ल्याउनसके समावेशी र समानुपातिक व्यावसायिक क्षेत्रका विविध क्षेत्रका व्यक्तित्वले संसद् साँच्चिकै गरिमामयपूर्ण हुनेछ । पप्पुले राष्ट्र बैँकको पुनर्निर्माण ठेक्का लगभग हात पार्लान् जस्तो छ । अब सिंहदरबार मर्मत गर्न पनि उनैलाई दिउँ । किन पुल र सडकमात्र दिने ? तरकारी व्यवसायी, क्रसर व्यवसायी वा औषधि व्यवसायीलाई पनि विस्तारै विधायक बनाउनुपर्छ । त्यत्ति गर्नसके यो सिन्डिकेट र कार्टेल भन्ने कथाव्यथा पनि सफाचट हुने थियो । बेलाखबत हडतालमा उत्रने डाक्टरसाब, अस्पताल सञ्चालकलाई पनि समेट्नसके समग्र क्षेत्रमा कायापलट हुन सम्भव थियो । श्रीकृष्ण राजवंशी, सुनकोसी३, सिन्धुली"
अरिंगाल बन्ने कि मौरी,"प्रधानमन्त्री केपी ओलीले आफ्ना पार्टीका नेता तथा कार्यकर्तालाई कर्मी मौरीजस्तै बन्न निर्देशन दिनुभएछ । केही दिन पहिले अरिंगाल बन्न निर्देशन दिनुभएको थियो । विपक्षीको खण्डनले हो कि अरिंगालबाट मौरी बनाउनु भएछ । दुई तिहाइको शक्तिशाली पार्टीका नेताकार्यकर्ताहरू कहिले अरिंगाल त कहिले मौरी बन्नुपर्ने के भएको हो यो ? भोलि फेरि केके हुने हुन् ? नेकपाका कार्यकर्ता अब अरिंगाल बन्ने कि मौरी ? प्रधानमन्त्री कुनै पार्टी विशेषको हुँदैन, सबैको अभिभावक बनेर सबै जनतालाई परिश्रमी बनी देश विकासको अभियानमा लाग्न प्रेरित हुने खालको अभिव्यक्ति दिँदा अलि वेश हुन्थ्यो कि ? खगेश्वर पन्थ, गोंगबु, काठमाडौं"
फोहोरको अवसर पनि हो,"आफूलाई काम नलाग्ने वस्तु फोहोर कहलिन्छन् । जुन कुरा उपयोगमा आउँदैन, अनि घरभित्रै राख्न योग्य हुँदैनन्, कुहिने होस् या नकुहिने वस्तु उपयोगशून्य हुन्छ, अनि त्यसलाई हस्तान्तरण गर्न या बिक्रीवितरण गर्न सकिन्न । त्यही वस्तु फोहोर हो । फोहोर समस्यामात्र होइन, अवसर पनि हो भन्ने चेतना घरघरमा पुर्याउन नसक्नु कमजोरी हो । उत्तम पुडासैनी, जोरपाटी, काठमाडौं"
समस्याग्रस्त सहकारी,"राज्यले सहकारी दर्ता गर्ने तर नियमनमा उदासीन रहने प्रवृत्ति पहिलेदेखि चलिरहेको छ । २०४८ सालमा बनेको सहकारी ऐन २६ वर्षपछि संशोधन भयो, तर अझसम्म सहकारी नियमावली बन्न नसक्दा सहकारी संस्था सञ्चालनमा चुनौती थपिँदै गएको स्थिति छ । सहरी क्षेत्रमा घरघरमा सहकारी हुनु तर दूरदराजका ग्रामीण क्षेत्रमा सहकारी पहुँच नपुग्नु, दोहोरोतेहोरो, सदस्यता सम्बन्धी समस्या यथावत रहनु, एक विषयको सहकारीले अर्कै किसिमको व्यवसायकारोबार गर्नु, सहकारी शिक्षा तालिमका साथै अन्य आधारभूत तालिम सर्वशुलभ बन्न नसक्नु, समस्याग्रस्त सहकारीबारे राज्यले छिटो टुङ्गो लागाउन नसक्नुले समस्या सिर्जना गरेको छ । सिद्धराज लेखक, राप्ती नपा८, खुरखुरे, चितवन"
संवेदनशीलता आवश्यक,निर्मलाकोनिम्तिन्याय
माकुरी जाल,लेखक त्रिवि प्राणीशास्त्र विभाग स्नातकोत्तर क्याम्पस विराटनगरका उपप्राध्यापक हुन् ।
राष्ट्रिय एकताको प्रश्न,"नेपाली राज्यबाट उत्पीडन र शोषणको कहर भोगेका जनताका माग अनुसार राज्य पुनर्संरचना भएन भने, राज्यमा उनीहरूको प्रतिनिधित्व र पहुँचसँगै आत्मसम्मान र समृद्धि विकास गर्न सकिएन भने, त्यसका लागि सडक संघर्ष गरेका नेताहरू पनि पुनर्संरचना नभएको पुरानै राज्यको नालीमा बगे भने संविधान नमान्नेहरू नै जन्मिने हुन्, जन्माइने हुन् । संविधान नमान्नेहरू जन्मिनु भनेको पुरानो राज्यले न्यायिक जनसंघर्षमाथि दमन गर्न र देश विखण्डनको हौवा पिट्दै राज्यलाई आम जनताको प्रतिनिधित्व र पहुँचबाट टाढा राख्ने सुविधा पाउनु हो । राज्यका सञ्चालकहरूले लामो समयदेखि संविधानसभा, गणतन्त्र, संघीयता र राज्य पुनर्संरचनाको मुद्दालाई देश विखण्डन गर्ने र सामाजिक सद्भाव बिथोल्ने एजेन्डाका रूपमा बिनासित्तैमा दुस्प्रचार गरेका होइनन् । बाघ आयो, बाघ आयो भन्दै बाख्रा चोर्ने दुस्प्रयासकै परिणामस्वरूप गलत विचारले पनि मधेस र विदेशमा संगठन एवं शक्ति ग्रहण गर्न थालेको छ । राज्य पुनर्संरचना विरोधी राज्य र त्यस्तो शक्तिबीच सिम्बायोटिक रिलेसन (सहजीवी सम्बन्ध) वा संघर्ष नै नेपाली समाजको मुख्य शत्रुतापूर्ण वा मित्रतापूर्ण अन्तरविरोध हुनुभन्दा अघि नै सम्यक समाधान खोज्न ढिलाइ गर्नु हुँदैन । सतहमा देखिएका अन्तरविरोधले भन्दैछन् : एकीकरणको चाप र विद्रोहको दबाबलाई सन्तुलित गर्ने काम संघीय शासन नै हो, त्यसका लागि राज्य, त्यसका निकाय र अंगसँगै राजनीतिक दलको सारभूत पुनर्संरचना अनिवार्य हुन्छ, सतही र देखावटी पुनर्संरचना होइन । त्यसका लागि हर्क गुरुङले सुझाएझैँ नेपालले अनेकतामा आधारित राष्ट्रियता (पोलिसेन्ट्रिक नेसनालिजम) को अवधारणा आत्मसात् गर्नुपर्ने हुन्छ, जसले व्यापक राष्ट्रिय एकता अभिवृद्धि गर्छ ।:"
हतारमा कानुन,लेखक स्थानीय सुशासन तथा गैसस व्यवस्थापनका शोधार्थी हुन् ।
छिमेकीकै हर्कत,"भद्र भएकै कारण पासवानले उनी माथि आँखा लगाए । दुई श्रीमती भएका पासवानले सम्झनासँग एकोहोरो प्रेम प्रस्ताव राखे । उमेर पनि मेल नखाने हुनाले सम्झनाले पासवानको प्रस्तावलाई ठाडै अस्वीकार गरेको बुवा जादोलाल बताउँछन् । बुवा सरहको मानिसको हर्कतबारे सम्झनाले उपचारकै क्रममा बुवालाई सबै भनेकी थिइन् । पासवानको उमेर ५० वर्ष पुगेको छ । यति हर्कत गर्दा पनि सम्झनाले पासवानलाई कहिल्यै नराम्रो व्यवहार गरेकी थिइनन् । उनी सधैं ठूलो मान्छे भनेर उनको कदर गर्थिन्, सानी आमा पर्मशिला भन्छिन्, सम्मान र कदर गर्दा यस्तो नियति भोग्नुपर्यो । पासवानको एकोहोरो मायालाई सम्झनाले अस्वीकार गरेपछि एसिड हान्नेसम्म काम गरे र मृत्यु बरणमा पुर्याए ।"
मन्त्रालयहरूको प्रगति अनुगमन गरिँदै,नीति र बजेटअनुसार मन्त्रालय हिँडेनहिँडेको तीन तहबाट अनुगमन हुनेछ । उनका अनुसार प्रधानमन्त्रीले सिधै मन्त्री र सचिवसँग रिपोर्ट लिनेछन् भने प्रधानमन्त्री कार्यालयको नतिजा व्यवस्थापन महाशाखाले पनि अनुगमन गर्नेछ । अघिल्ला वर्ष मन्त्रालयहरूले प्राप्त बजेटमा मनपरी खर्च गरेपछि प्रधानमन्त्री कार्यालयले यस वर्षदेखि अनुगमनलाई चुस्त गर्न खोजेको हो ।
नागरिकता लिन अझै संघर्ष,"आमाका नाममा बिनासर्त नागरिकता पाउनुपर्ने, सडक बालबालिकाले स्थानीय तहबाट सिधै नागरिकता पाउनुपर्ने, श्रीमतीले पनि श्रीमान्लाई नागरिकता दिलाउन पाउनुपर्ने, तेस्रोलिंगीले लिंग परिवर्तन नगरे पनि आफूले चाहेका नाममा नागरिकता पाउनुपर्ने, जात नभई थरका आधारमा नागरिकता दिनुपर्नेजस्ता संशोधन प्रस्ताव संसदमा दर्ता भएका छन् । राज्यव्यवस्था समिति सभापति शशी श्रेष्ठ भन्छिन्, प्रस्तावित सबै संशोधनमाथि अध्ययन, छलफल भइरहेको छ, विभेदकारी नहुनेखालको विधेयक मात्रै पारित हुन्छ ।"
टिकट बुकिङ आजदेखि,काठमाडौं (कास) यातायात व्यवसायीले मंगलबारदेखि दसैंका लागि अग्रिम टिकट बुकिङ खोल्ने भएका छन् । नेपाल यातायात व्यवसायी राष्ट्रिय महासंघ र भौतिक पूर्वाधार तथा यातायात मन्त्रालयका प्रतिनिधिबीच शनिबार सहमति जुटेपछि व्यवसायीले बुकिङ खुला गर्न लागेका हुन् । महासंघका वरिष्ठ उपाध्यक्ष विजय स्वाँरका अनुसार बस व्यवसायी समितिका जुनसुकै काउन्टरमा गएर यात्रुले टिकट बुकिङ गर्न सक्नेछन् । सरकारले शनिबार भाडा वृद्धि गर्नेलगायत ४ बुँदे सहमति गरेको थियो ।
कर्मचारी अनशनमा,"काठमाडौं (कास) न्यून पारिश्रमिकमा काम गरिरहेका सामुदायिक विद्यालयमा कार्यरत कर्मचारीले उचित सेवासुविधा माग गर्दै अनशन बसेका छन् । ११ कर्मचारी तीन दिनदेखि खुलामञ्चमा रिले अनशन बसेका छन् । सर्वोच्च अदालतको फैसलाअनुसार सेवा, सर्त र सुविधा उल्लेख भएको सेवा कानुन बनाएर कार्यान्वयन गरिनुपर्ने उनीहरूको माग छ । सरकारले उचित पारिश्रमिक नदिएर शोषण गरेको नेपाल विद्यालय कर्मचारी युनियनका संयोजक सुरेन्द्रप्रसाद कानुले बताए । शिक्षा मन्त्रालयका प्रवक्ता वैकुण्ठ अर्यालले तत्काल विद्यालयका कर्मचारीको माग सम्बोधन गर्न नसक्ने बताए ।"
निर्माण व्यवसायी महासंघमा नयाँ नेतृत्व,"काठमाडौं (कास) नेपाल निर्माण व्यवसायी महासंघको अध्यक्षमा रवि सिंह निर्वाचित भएका छन् । आइतबार राति सम्पन्न महाधिवेशनले वरिष्ठ उपाध्यक्षमा निकोलस पाण्डे तथा उपाध्यक्षहरूमा धीरेन्द्रकुमार दाहाल, सुरेन्द्रप्रसाद सिंह, पेम्बा लामा (शेर्पा), राजेन्द्र पहारी, टोपबहादुर रायमाझी, रत्नबहादुर खड्का र टेकबहादुर सेट्ठी चयन भएका छन् । एसोसिएट उपाध्यक्षमा आङदोर्जी लामा, महासचिवमा रोशन दाहाल, उपमहासचिवमा टंकप्रसाद चौलागार्इं, उपमहासचिव (आन्तरिक) मा नरहरि थपलिया, कोषाध्यक्षमा हिरणकुमार श्रेष्ठ, सहकोषाध्यक्षमा सरस्वती कार्की निर्वाचित भएका छन् ।"
आश्रमलाई सहयोग,काठमाडौं (कास) देशसञ्चार अनलाइनका सम्पादक युवराज घिमिरेले आफूले पाएको १ लाख ५ हजार रुपैयाँ राशिको गोपालदास पत्रकारिता पुरस्कार रकममा ५० प्रतिशत (५२ हजार ५ सय रुपैयाँ) थप गरी मानवसेवा आश्रमलाई सहयोग प्रदान गरेका छन् । घिमिरेले राजधानीको सामाखुसीस्थित मानवसेवा आश्रमका संस्थापक अध्यक्ष रामजी अधिकारीलाई सोमबार १ लाख ५७ हजार ५ सय रुपैयाँको चेक प्रदान गरे । राष्ट्रपति विद्यादेवी भण्डारीले शनिबार घिमिरेलाई उक्त पुरस्कार प्रदान गरेकी थिइन् ।
मूल्यवृद्धि फिर्ता लिन दबाब,काठमाडौं (कास) कांग्रेसको भ्रातृ संगठन नेविसंघले चाडबाडका बेला पेट्रोलियम पदार्थको मूल्य तथा सवारी साधनमा बढाइएको भाडा फिर्ता लिन माग गर्दै सोमबार राजधानीमा प्रदर्शन गरेको छ । विभिन्न क्याम्पसबाट विद्यार्थीले जुलुस निकालेका थिए ।
निर्मला हत्या प्रकरण: अझै भएन अनुसन्धानमा प्रगति,"सुदूरपश्चिमाञ्चल विश्वविद्यालयबाट सुरु भएको र्याली महेन्द्रनगर बजार हुँदै बसपार्क चोकमा पुगेर कोणसभा गरी समापन भएको थियो । बसपार्क चोकमा विद्यार्थीको भीड जम्मा भएपछि केहीबेर यातायात सेवा अवरुद्ध भएको थियो । मंगलबार सबै क्याम्पसका विद्यार्थी जिल्ला प्रशासन कार्यालयमा धर्ना दिने कार्यक्रम तय भएको जोशीले बताए । निर्मला घटनाको अनुसन्धानसँगै पेट्रोलियम पदार्थको मूल्यवृद्धि र सवारीसाधनको भाडावृद्धिको विरोधमा हामी निरन्तर आन्दोलनमा जाने तयारी गरेका छौं, उनले भने ।"
भाकल पूरा गर्न १६ पाथी सिक्का,"ज्यानै पुर्याउन कठिन हुने ३ हजार ७ सय ९४ मिटर उचाइको मन्दिरमा सिक्का पुर्याएर चढाउनुलाई एउटा संकल्पका रूपमा लिने गरिएको पुजारीहरू बताउँछन् । यहाँ असोज, कात्तिक र फागुन, चैत र वैशाखमा अधिक भीड लाग्ने गरेको छ ।"
भीडतन्त्रबाट लोकतन्त्र बचाऔं,"नैतिक शिक्षा र कर्तव्य पालना गरियो भने राज्य पनि सफल हुन्छ, कानुनी शासन पनि स्थापित हुन्छ, उनले भने, सञ्चार माध्यममा नागरिकको विश्वास बढेकाले पत्रकारिताको मुख्य काम कानुनी शासन स्थापनामै रहनुपर्नेछ । स्वतन्त्र प्रेसविरुद्ध कोही बोल्न नहुने भन्दै उनले कर्तव्य बिर्सने, कानुन नमान्नेलाई कारबाही गर्दा कसैले टाउको दुखाउन नहुनेसमेत बताए । भीडतन्त्रबाट लोकतन्त्रमाथि खतरा हुने भएकाले राज्यलाई कानुनको पालनामा सबैले सघाउनुपर्नेसमेत उनले औंल्याए ।"
टक्सार घरमा मुद्रण संग्रहालय,इतिहासको ज्युँदो प्रमाण मानिएको राजा जयइन्द्रसिंह देवको मूर्ति विसं ०५३ चौथी पर्वको राति हरायो । उक्त मूर्ति स्थानीय सहदेव सिंहको घरमा थियो । दोलखाको ऐतिहासिक पुस्तक खोतलखातल मा उल्लेख भएअनुसार रानी विजयालक्ष्मीको मूर्ति पनि हराएको थियो । हाल मूर्तिको नक्कल गरी पर्यटनकर्मी वैकुण्ठनारायण प्रधानको सक्रियतामा दोलखा पाखालतीमा उद्यान निर्माण गरिएको छ ।
गढेको धन निकाल्न भन्दै धामीझाँक्री,प्रिन्सिपल हरेन्द्रलाई यसअघि पनि आफ्नै विद्यालय प्रांगणमा खाडल खनेर पूजा गरिरहेको अवस्थामा प्रहरीले नियन्त्रणमा लिएको थियो । गाउँलेले मानव बलि दिन खोजेको आरोप लगाए पनि प्रमाण नपुगेपछि उनलाई छाडिएको थियो । विद्यालयभित्र नै धामी लगाएर पूजा गरेको र खाडल खनेर बलि दिन खोजेको भन्दै केही महिनाअगाडि स्थानीय एक महिलाले प्रहरीमा उजुरी गरेको र उस्तै घटना फेरि दोहोरिएको भन्दै यसलाई गम्भीर भएर अनुसन्धान गर्न प्रहरीसमक्ष उजुरी गरिएको छ । स्थानीय १२ वर्षीय बालक रोहित चौधरी एक सातादेखि हराइरहेको समयमा हरेन्द्रले खाडल खनेर पहिलेझैं पूजा गरेको देखेपछि गाउँले थप सशंकित भएका छन् ।
उत्सवमय उपत्यका,यो जात्रा ललितपुर र भक्तपुरमा पनि टोलटोलमा भैरवको मूर्ति स्थापना गरेर क:थो (कालो जाँड) र समयबजी (प्रसाद) वितरण गरेर मनाइन्छ ।
नेपालजितको आत्मसंस्मरण,"ढकालले राजनीति र समाजसेवामा लामाले पुर्याएको योगदानबारे किताबले त्यति नबोले पनि उनको जीवनका थुप्रै साहसिक सन्दर्भ कृतिमा आएको बताए । सांसद राईले लामाको पुस्तक नयाँ पुस्ताका लागि ऊर्जा भएको दाबी गर्दै बौद्ध क्षेत्रको विकासमा लामाको योगदान अतुलनीय रहेको बताए । सांसद फुँयालले लामाले समाज परिवर्तनका लागि उनले पुर्याएको साहसिक योगदान अहिले किंवदन्तीजस्तै लागेको बताए । लेखक लामाले आत्मसंस्मरण लेख्ने समय नभए पनि समाजमा आफूले देखेको सत्य केही नामसहित र केही नामविना उत्खनन् गरेको बताए । भने, यसले समाजमा केही प्रेरणा दिन सके आफ्नो सफलता ठान्नेछु । उक्त पुस्तक घोस्ट राइटिङ नेपालले छापेको हो ।"
साजन साँझ,"एकल साँझमा राई एक दर्जन वाद्यवादकसहित प्रस्तुत हुनेछन् । श्रेयसी चेम्जोङ र राधा राईले युगल गीतमा उनलाई सहयोग गर्नेछन् । उनले भने, १५१६ गीत सुनाउनेछु । काठमाडौंबाहिरका युवा प्रतिभालाई प्रोत्साहन गर्न खोजेको गायक रसिकले बताए ।"
भातेखोलामा इन्द्रजात्रा,"देशभरि छरिएर रहेका खस आर्यहरूले मष्टोलाई विभिन्न नाममा पूजा गर्ने गर्छन् । मष्टो देवताका बाह्र स्वरूप र तेह्र भाइ रहेको विश्वास गरिन्छ । दुधेमष्टो, लडेमष्टो, सत्वगुणी मष्टो, दाह्रे मष्टो आदि मष्टाका स्वरूप हुन् । बढमष्टो, थार्पा मष्टो, बाबिरा मष्टो, लिउडि मष्टो, कामत मष्टो, सिम मष्टो लगायत चाहिँ मष्टोका भाइ हुन् । मष्टोलाई दुर्गा भवानीको भाइ मानिन्छ । यसर्थ हरेक मष्टोको मन्दिरनजिकै भवानीको स्थापना गरिएको हुन्छ । माटोका मालिक भएकाले मष्टोलाई मट्टे देवता, भूमि देवता वा भूमिया पनि भनिन्छ । डडेलधुरा, डोटीको केही भाग र बैतडीतिर मष्टोलाई भूमिराज देवता अथवा भूमेश्वरको नाममा पूजा गरिन्छ । भारतको उत्तराखण्ड क्षेत्रका गढवाल, पिथौरागढको चण्डाक लगायतका स्थानहरूमा मस्टा देवताका नामबाट मष्टोको पूजा हुने गरेको मष्टो संस्कृतिका अध्येता श्यामबहादुर खड्काको भनाइ छ । पाकिस्तानमा रहेको हिउँलादेवीको मन्दिर र त्यसको आसपासमा बस्नेहरूले पनि मष्टोलाई बिबियानीका नामबाट पुज्ने गरेको उल्लेख पाइन्छ, उनले भने ।"
मेनकाजीलाई तिलमाया स्मृति पुरस्कार,"वार्षिकोत्सवकै अवसरमा स्टुडियोले ३० वर्षमाथिका उमेर समूहबीच नृत्य प्रतियोगिता गरेको छ । समूह लोक नृत्य प्रतियोगितामा चिसापानी टोल विकास संस्था पहिलो भएको छ । पैयूँखोला तमु समाज दोस्रो र सिङी तमु समाज तेस्रो भएका छन् । पहिलो, दोस्रो र तेस्रो हुनेले क्रमश: ३० हजार, २० हजार र १० हजार रुपैयाँ पुरस्कार प्राप्त गरेका छन् । सान्त्वना भएको दूधपोखरी तमु समाजले ५ हजार रुपैयाँ पाएको छ । प्रतियोगितामा ११ समूहले भाग लिएका थिए ।"
चिनियाँ बाजामा रेशम फिरिरि,"सभामुख कृष्ण बहादुर महराले नेपाल र चीनबीचको सम्बन्ध निकै पुरानो रहेको बताए । उनले चीन पनि नेपाल झैं कला, संस्कृति र पर्वमा धनी रहेको भन्दै आफूहरूको सम्बन्ध अझै गाढा हुँदै जाने बताए ।"
इब्राहिम माल्दिभ्सका राष्ट्रपति,चुनावअघि एमडीपीसमेत विपक्षी दलका कार्यालयमा प्रहरीले छापा मारेको थियो । तर कसैलाई पक्राउ भने गरिएन । पूर्वराष्ट्रपति तथा एमडीपी अध्यक्ष मोहमद नासिदले मत परिणामले मुलुकलाई पुन: लोकतान्त्रिक मार्गमा ल्याउने विश्वास व्यक्त गरेका छन् । उनी हाल निर्वासनमा छन् ।
इतिहासकै ठूलो व्यापार युद्ध सुरु,विश्वका दुई शक्ति राष्ट्रबीच विगत केही महिनादेखि चलिरहेको व्यापार युद्धका कारण दुवै मुलुकका जनता प्रत्यक्ष प्रभावित भएका त छन् नै उनीहरूको अर्थतन्त्रमा समेत असर पर्ने अन्तर्राष्ट्रिय सञ्चारमाध्यमले जनाएका छन् । अन्तर्राष्ट्रिय मुद्रा कोषले पछिल्लो विकास क्रमले आर्थिक वृद्धिमा कमी आउने प्रक्षेपण गरेको छ । कोषका प्रवक्ता गेरी राइसले कर वृद्धिले दुवै मुलुकका साथै अन्य राष्ट्रपति पनि प्रभाव पार्ने बताए ।
किमसँग छिट्टै दोस्रो वार्ता,सिंगापुरमा भएको बैठकमा दुई नेताबीच कोरियाली द्वीपलाई परमाणु अस्त्रविहीन बनाउने सहमति भएको थियो ।
राष्ट्रसंघसँग हस्तक्षेप गर्ने अधिकार छैन,हिंसाका कारण ७ लाखभन्दा बढी रोहिंग्या मुसलमान बंगलादेशमा शरण लिइरहेका छन् । तर सेनाले भने आफूहरूले आक्रमणकारीमाथि कारबाही गरेको दाबी गर्दै आएको छ ।
मासिँदै दुर्लभ रेडपान्डा,"पूर्वी नेपालका सिकारीले हाब्रेका छाला इटहरी, हेटौंडा र पश्चिमका सिकारीले कोहलपुर, बुटवल हुँदै काठमाडौंसम्म पुर्याउने गरेको सीआईबीले जनाएको छ ।"
बेलामै उपचार पाए अपराधी बन्नबाट रोकिन्छ,"व्यवहारमा अचानक आएको परिवर्तन बुझ्न सके बढी परामर्श र थोरै औषधिबाट समस्या समाधान हुन्छ, डापोखरेलले भने । बढदो दुव्र्यसन एवं अपराधसँगै शिक्षण संस्था पनि निकै सचेत भइसकेको शिक्षाविद् अञ्जना श्रेष्ठले बताइन् । उनी शिशु कक्षादेखि कलेजसम्म अंग्रेजी अध्यापन एवं मनोपरामर्शमा संलग्न छिन् ।"
खाद्यवस्तुमा अत्यधिक मूल्य वृद्धि,महेन्द्रनगर बजारभन्दा ग्रामीण भेगमा मूल्य वृद्धि अझ बढी भएको छ । म्याद नाघेका र गुणस्तरहीन खाद्यवस्तुहरूसमेत ग्रामीण भेगमा बिक्री हुने गरेको पाइन्छ । लामो समयदेखि बजार अनुगमन नहुँदा काला बजारी मौलाउँदै गएको उपभोक्ताहरू बताउँछन् । एक महिनायता तरकारीमा पनि दोब्बर मूल्य वृद्धि भएको छ ।
जग्गा फर्काउन ४ दशकदेखि मुद्दा,जमिनका लागि निरन्तर संघर्ष गर्दा टाट पल्टिँदै गएको परिवारलाई अब कसले न्याय देला । कि सधैंभरि उनीहरूले यस्तै पीडा बोकेर बसिरहनु पर्ने हो ? वास्तविकता बुझेकाको प्रश्न छ । यति लामो सयमसम्म मुद्दा मामलामा जाँदा परिवारको आर्थिक र मानसिक हैसियत नै बिग्रँदो छ ।
घरघरै बिजुली पुर्याइने,"नगरभित्र विद्युत् नै नपुगेको अवस्था नरहेको प्राधिकरणले जनाएको छ । परियोजनाअन्तर्गत नगरमा रहेका टू र थ्री फेस लाइनहरू अब फोर फेसका बन्ने छन् । यसका लागि एलटी लाइन विस्तार गर्न एक सय २६ वटा पोल आवश्यक पर्ने लागत स्टिमेटमा उल्लेख छ । एलटी लाइन नगरको ५३ किलोमिटर क्षेत्रमा विस्तार हुनेछ । विद्युत् विस्तारका लागि नगरको वडा १ मा करिब एक करोड २९ लाख, २ मा एक करोड ३६ लाख, ३ मा एक करोड ३२ लाख, ४ मा एक करोड ३६ लाख, ५ मा एक करोड २४ लाख रुपैयाँ खर्च हुने उल्लेख छ ।"
कागतीमा फल नलागेपछि किसानलाई घाटा,"यहाँका किसानले पछिल्लो समय मद्रासी, बनारसी र धनकुटे जातका कागतीसमेत लगाएका थिए । लाम्चो र गोलो दुवै आकारका कागतीसमेत लगाएका किसान लगानीसमेत नउठ्ने अवस्था आएको भन्दै पीडामा छन् । कागती खेतीको आम्दानीले त्यसैसँग जोडेर किसानले बाख्रा, कुखुरा, माहुरीपालन र बेसार खेतीसमेत गरिरहेका थिए । लगानीको मुख्य स्रोत कागतीमै दाना नलागेपछि अब कसरी लगानी जुटाउने भन्ने समस्या थपिएको किसान थापाले बताए । एउटा कागतीको बोटमा ५ सयदेखि एक हजारसम्म दाना फल्छ । बोट लगाएको दास्रो वर्षबाटै ५० देखि २ सयसम्म कागतीले फल दिने किसानको भनाइ छ । राम्रो हेरचाह गर्दा एउटा कागतीले २५ वर्षसम्म आम्दानी दिने गरेको प्राविधिकको भनाइ छ ।"
बालबालिका मृत्यु प्रकरण: अझै मरेको छैन न्याय पाउने आशा,उनले गत असार २० गते संसद्मा विशेष समयमा बोल्दै निष्पक्ष छानबिनको माग राखेका थिए । यसबारे संसद्मै गृहमन्त्री रामबहादुर थापाले घटना गम्भीर रहेको बताउँदै छानबिन जारी रहेको र हत्यारालाई कानुनी कठघरामा ल्याउने बताए थिए । तर यसबारे हालसम्म थप कदम अघि बढेको छैन ।
त्रिवि दीक्षान्त शुल्क दोब्बर,दुर्गममा रहेका दीक्षान्तयोग्य विद्यार्थी अनलाइनबाट फाराम भरेर काठमाडौंमा हुने दीक्षान्त समारोहमा सिधै भाग लिन सक्ने छन् । दीक्षान्तमा सहभागी हुन शुल्क तिरेका विद्यार्थीले भौगोलिक कठिनाइका कारण समारोहमा सहभागी हुन नसके पनि मूल प्रमाणपत्र पाउने त्रिविले जनाएको छ । त्रिविले दीक्षान्त समारोह समापनपश्चात राष्ट्रपति निवासमा दीक्षान्त भोजको आयोजना गर्ने परम्परा थालनी गरेको छ । भोजको खर्च राष्ट्रपति कार्यालयले नै व्यहोर्ने त्रिवि पदाधिकारीले जनाएका छन् ।
१४ सय वर्ष पुरानो बस्ती उपेक्षित,"सौनिया घाटका हरिसिंह ठकुराठीले ड्याम बन्ने हल्लासमेत अझै नसुनेको बताए । बिजुलीको पावर हाउस बन्ने सुनेको छु, अरू केही थाहा छैन, उनले भने । उनले बिजुलीको पावर हाउस बन्ने सुनेको पनि तीन दशक भइसकेको छ । खोइ सुन्दासुन्दै बूढो भइयो कहिले पो बन्ला र ? उनले भने ।"
५० वर्षदेखि २० बिघा खेत बाँझै,"प्रदेश सांसद झलकसिंह दर्लामीले यस वर्षदेखि जनताको तटबन्ध कार्यक्रमलाई बढी प्रभावित क्षेत्रमा लाने पहल गर्ने बताए । कन्काईले पाँचगाछीदेखि दक्षिणमा निकै ठूलो क्षति पुर्याइरहेको छ । तर पनि जनताको तटबन्ध त्यहाँसम्म पुग्न सकिरहेको छैन, उनले भने, यो वर्षदेखि हामी त्यस्तो हुन दिँदैनौं । महाभारा क्षेत्रमा बाँध बाँध्ने कामलाई सशक्त रूपमा अघि बढाउने छौं । उनले कन्काईमा बाँध बाँध्न यस वर्ष अहिलेसम्म १० करोड रुपैयाँ विनियोजन भइसकेको बताए ।"
पर्यटक चहलपहल बढ्दै,लुक्ला विमानस्थलको विकल्पको रूपमा पासाङल्हामु गाउँपालिकाको सुर्केसम्म सडक लाने भनिए पनि हालसम्म ट्रयाक समेत पुगेको छैन । सदरमुकाम सल्लेरीदेखि सडक खन्न थालिएको दशक बित्न लाग्दा पनि सुर्के सडक पुर्याउन नसकिएको हो । त्यसका लागि दूधकोशी नदीमा समेत पक्की पुलको आवश्यकता पर्ने हुन्छ ।
फर्कियो कोखको खुसी,"विभिन्न संघसंस्था तथा व्यक्तिको आर्थिक सहयोगले जिउने साहस मिलेको थियो । हामीले पुन: नयाँ जीवन पायौं । छोराछोरीको जन्मपछि थप साहस मिलेको छ, दुई दिनकी सुत्केरी फूलकुमारीले भनिन्, यिनीहरू जन्मेपछि खुसीको सीमा छैन । उनीहरूले ६ दिनपछि सन्तानको नाम जुराउने बताए । छोरीसँगै छोरा पनि पाएका छौं, फूलकुमारीले भनिन्, तर, अहिल्यै छोराछोरीको नाम के राख्ने भन्ने सल्लाह भएको छैन ।"
सामुदायिक सुधिँ्रदा बोर्डिङ बन्द,"जनप्रतिनिधिकै छोराछोरी बोर्डिङमापलाता गाउँपालिकाले गाउँमा खुलेको निजी विद्यालय बन्द गराए पनि जनप्रतिनिधिको छोराछोरी भने सहरका महँगा बोर्डिङमा पढिरहेका छन् । यज्ञदीप रहेको वडाका वडाध्यक्ष ऐनराज महताराका छोरा कोहलपुरको निजी विद्यालयमा पढिरहेका छन् । त्यस्तै, गाउँपालिका अध्यक्ष लक्ष्मणबहादुर बमका छोराछोरी सुर्खेतमा पढिरहेका छन् । अम्मराज बुढा र चन्द्रराज बुढाका छोराछोरी पनि कोहलपुरस्थित निजी विद्यालयमा पढिरहेका स्थानीयको भनाइ छ ।"
गीतमार्फत पढाइ,"विद्यालयका हरेक विद्यार्थी अनुशासित छन् । खाजा समयमा पनि बाहिर बरालिएको पाइँदैन । शौचालयबाहेकको समय बाहिर कसैलाई देखिँदैन । काम विशेषले कोही बाहिर जानुपरे प्रधानाध्यापकलाई निवेदन दिनुपर्छ । तोक लगाएपछि मात्र बाहिर जाने अनुमति पाइन्छ । त्यस्तै शिक्षकविद्यार्थी हाजिरी लेखाजोखा, विद्यार्थी उपस्थिति दर र अनुशासनको उपलब्धिमा वृद्धि, विद्यालय शान्ति क्षेत्र कार्यान्वयनजस्ता योजना विद्यालयले अघि सारेको छ । जिल्लाबाट अनुगमनका लागि आउने शिक्षा अधिकारीहरू विद्यालय पुग्नासाथ दंग पर्छन् । प्रधानाध्यापक राजेशकुमार चौधरी विद्यालय जिल्लाकै नमुना भएको दाबी गर्छन् । हामीले विद्यार्थी र शिक्षकलाई अनुशासनको दायरामा राखेका छौं, उनले भने, शैक्षिक अवस्था सुधार्नसके आमूल परिवर्तन आउँछ । श्रव्यदृश्य कक्षाले विद्यालयको गरिमा बढाएको छ ।"
भूमिका प्रभावकारी बनाउनुपर्छ,"उनले भने, यसलाई प्रयोग गर्दै जाँदा के कस्ता परिमार्जन गर्दै जानुपर्छ त्यो बेला खुला दिमागले छलफल गरी परिमार्जन गर्ने हो भन्ने सहमति हो । संविधानको मर्म भनेको यो समितिले समन्वयको भूमिका खेलोस् भन्ने रहेको उनको भनाइ छ ।"
निगमले दसैंमा ७ वटै जहाज उडाउने,"निगमले आफ्ना तीनमध्ये दुइटा क्यानेडियन टुइनअटर विमान पनि मर्मत गरेर दसैंअघि नै सञ्चालनमा ल्याउँदै छ । कार्यकारी अध्यक्षले आफू नियुक्ति भएसँगै यी सबै विमान मर्मत गरेर उडानयोग्य बनाउन इन्जिनियरहरूलाई निर्देशन दिइसकेका छन् । यी विमानमार्फत निगमले काठमाडौं, विराटनगर, नेपालगन्जबाट फाप्लु, ताप्लेजुङ, खानीडाँडा, भोजपुर, विराटनगर, रुकुम, मुगु (ताल्चा), सिमिकोट, बाजुरा, डोल्पालगायतका रुटमा उडान गर्छ । यी दुई विमानका लागि १० जना पाइलट छन् । निगमले सबै विमान उडाउँदा निजी क्षेत्रका एयरलाइन्ससँग हुने व्यावसायिक प्रतिस्पर्धाले यात्रुलाई फाइदा पुग्नेछ ।"
दुई महिनाको खर्च दुई प्रतिशत,"विगतमा पनि सरकारी बजेट खर्चको प्रवृत्ति यस्तै हो । सरकार, कर्मचारी र ठेकेदारबीचको मिलेमतोमा आर्थिक वर्षको सुरुआती दिनमा जानाजान ढिलाइ गर्ने र दुरुपयोगका लागि असार महिनामा सक्ने विगतको प्रवृत्ति छ । यो प्रवृत्ति हटाई विकास बजेट खर्चमा सुधार गर्न बजेट पेस गर्ने मिति संविधानमै उल्लेख गरी संसद्बाट आर्थिक वर्षअगावै बजेट पास हुन थालेको तीन वर्ष भयो । योसँगै सरकारले खर्च सुधारका लागि विभिन्न उपायहरू तथा मापदण्डहरू अघि सारेको छ । योजना आयोग र संसदीय समितिले पनि हरेक वर्ष दर्जनौं मापदण्ड तथा कार्यविधि बनाउँदै आएको छ । विकास बजेट खर्च हुन नसक्नुको प्रमुख कारण नै कार्यपालिकाको कमजोर इच्छाशक्ति रहेको भन्दै व्यवस्थापिकासंसद्को विकास समितिले पुँजीगत खर्च नगर्ने कर्मचारीलाई कारबाही गर्न अधिकार प्राप्त निकायले निर्देशनसमेत दिने गरेको छ । खर्च कम गरेकै कारण सरुवा, सजाय वा छानबिनमा परेका उदाहरण छैनन् ।"
गोरखकाली रबर उद्योग: कर्मचारी बिदा गर्न अध्ययन,नियमित सञ्चालनको पुँजी अभावसँगै उत्पादनले बजारमा भारतीय टायरसँग प्रतिस्पर्धा गर्न नसक्दा उद्योग बन्द भएको थियो । गोरखा सदरमुकाम प्रवेशद्वारको देउरालीमा ६ सय ८२ रोपनी क्षेत्रफलमा उद्योगका संरचना छन् । पहिलो पटक २०४९ मंसिर २९ मा उक्त उद्योगले गोरखकाली टायर उत्पादन थालेको थियो । बारम्बार चलाउनुपर्छ भन्दै राजनीतिक नारामा नछुट्ने कारखानालाई पछिल्लो पटक उदोग मन्त्रालयले मुलुकभरका बन्द रहेका सरकारी लगानीका उद्योगसँगै अध्ययनको सूचीमा राखेको हो । कामदारकर्मचारीका तलबभत्तासहित उद्योगको हाल सञ्चित नोक्सानी १ अर्ब ६० करोड नाघेको छ ।
आनाको २५ लाख मुआब्जा माग,मुआब्जा नतोकिएका कारण भूकम्पपछिको पुनर्निर्माणमा समेत समस्या भएको प्रभावितहरूले बताएका छन् । अन्यत्र जाउँ भने मुआब्जा तोकिएको छैन । पैसा कहिले आउने हो पत्तै छैन । त्रिपुरासुन्दरी गाउँपालिका २ आरुघाट धादिङका विशाल श्रेष्ठले बताए ।
जगदम्बाको प्रिकास्ट बजारमा,"काठमाडौं (कास) जगदम्बा समूहमा आबद्ध उत्साही उद्यमीहरूले बेलायती र जर्मनी प्रविधिद्वारा निर्मित प्रिकास्ट निर्माण सामग्रीहरू हालै बजारमा ल्याएका छन् । समूहका उद्योगीहरूले जगदम्बा कंक्रिटको नामक उद्योगबाट ब्लक, ब्रिक, पेभरको साथसाथै अन्य प्रिकास्ट वस्तुहरू जस्तै : फ्ल्याग टायल्स, ससर ड्रेन, कर्भस्ट्रोनको उत्पादन थालेको जारी विज्ञप्तिमा उल्लेख छ । यस उद्योगद्वारा उत्पादित निर्माण सामग्रीको प्रयोगले निर्माण लगानीमा १० देखि ७५ प्रतिशतसम्म बचत हुने दाबी कम्पनीको छ ।"
ईजी मोबाइल केयरको फेस्टिभल अफर,"काठमाडौं (कास) ईजी मोबाइल केयरले दसैं, तिहार र छठ पर्वको अवसर पारेर बैंकका क्रेडिट कार्ड भएका ग्राहकका लागि फेस्टिभल अफर ल्याएको छ । यो अफरअन्तर्गत सुविधा लिन ग्राहकले क्रेडिट कार्डमार्फत मासिक किस्ताबन्दी र शून्य ब्याजमा कुनै पनि ब्रान्डको स्मार्टफोन किन्न सक्ने जारी विज्ञप्तिमा उल्लेख छ । बैंकको क्रेडिट कार्ड देखाउनुस्, शून्य प्रतिशत ब्याज र किस्ताबन्दीमा स्मार्टफोन लैजानुस्, नामक यो अफरअन्तर्गत हाल ग्लोबल आईएमई, सिद्धार्थ, नेपाल इन्भेस्टमेन्ट, मेगा, नबिल, सेन्चुरी, माछापुच्छ्रे, प्रभु र कुमारी बैंकका क्रेडिट कार्ड प्रयोगकर्ताका लागि ल्याएको जनाएको छ ।"
स्टयान्डर्ड चार्टर्डलाई अवार्ड,"काठमाडौं (कास) स्टयाण्डर्ड चार्टर्ड बैंकलाई एसिया मनी को न्यू सिल्क रोड फाइनान्स अवार्ड २०१८ मा बेल्ट एन्ड रोड नेतृत्वतर्फको बेस्ट ओभरअल इन्टरनेसनल बैंक र ग्लोबल फाइनान्स को द स्टार्स अफ चाइना अवार्डस् २०१८ मा वान बेल्ट, वान रोड का लागि बेस्ट फरेन बैंकको अवार्ड प्रदान गरिएको छ । यो अवार्ड सतहीदेखि नै विभिन्न अवसरहरू सिर्जना गरेर पुँजी निर्माणमा बैंकले लिएको अग्रणी स्थानलाई पूर्णत: सम्मानित गरेको दाबी बैंकले गरेको छ ।"
मारुतीलाई अन्तर्राष्ट्रिय मान्यता,"काठमाडौं (कास) मारुती सिमेन्टले अन्तर्राष्ट्रिय स्तरको मापदण्ड प्राप्त गर्नुका साथै सम्मानित भएको छ । नेपाल गुणस्तर तथा नापतौल विभागबाट अन्तर्राष्ट्रिय स्तरको मापदण्ड प्राप्त गर्ने क्रममा क्लिंकर ओपीसी सिमेन्ट उत्पादन तथा बिक्रीवितरणका लागि एनएसआईएसओ ९००१:२०१५ र क्लिंकरक्रसिङ, ग्राइन्डिङ र क्लिंकराइजेसन एवं ओपीसी सिमेन्ट (ग्राइन्डिङ र प्याकिङ) का लागि एनएसआईएसओ १४००१:२०१५ द्वारा सम्मानित भएको कम्पनीको विज्ञप्तिमा छ ।"
टीभीएसको स्ट्रिट फेस्टिभल,देशभरमा टीभीएस मोटर कम्पनीको पोर्टफोलियोमा यी टु ह्विलर तथा थ्री ह्विलरहरू उपलब्ध रहेको कम्पनीले जनाएको छ ।
अस्पतालसँग छुट सम्झौता,"काठमाडौं (कास) नबिल बैंकका डेबिट, प्रिपेड तथा क्रेडिट कार्ड प्रयोगकर्ताहरूले ग्रान्डी अन्तर्राष्ट्रिय अस्पतालमा ७ दशमलव ५ प्रतिशत विशेष छुट र सुविधा पाउने गरी सम्झौता भएको छ । विषेश छुट बाह्य सेवा, औषधि तथा चिकित्सकीय सामग्री र स्वास्थ्य केन्द्रको सुस्वास्थ्य प्याकेज, बहिरंग परामर्श शुल्कबाहेक अन्य सुविधाहरूमा लागू हुने जनाएको छ । यसैगरी, आईएमई र भरोसा अस्पतालबीच सेवामा छुटसम्बन्धी सम्झौता भएको छ । सम्झौताअनुसार आईएमई प्रिभिलेज कार्डबाहक सेवाग्राहीले अस्पतालको सेवामा १० प्रतिशतसम्म छुट पाउने जारी विज्ञप्तिमा उल्लेख छ ।"
सिद्धार्थको शाखा थपियो,"काठमाडौं (कास) सिद्घार्थ बैंकले सप्तरीको राजविराज, रूपन्देहीको मणिग्राम र सौराहा फर्साटिकरमा नयाँ शाखा सञ्चालनमा ल्याएको छ । बैंकले उक्त क्षेत्रका सर्वसाधारण तथा उद्यमीमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत बैंकिङ सेवा पुर्याउने उद्देश्यले शाखाहरू थपेको विज्ञप्तिमा उल्लेख छ ।"
यशोदा फुड्सद्वारा पुरस्कार प्रदान,काठमाडौं (कास) यशोदा फुड्सले आफ्नो डबल धमाका बम्पर उपहार योजनाअन्तर्गत प्रथम पुरस्कार विजेतालाई पुरस्कार हस्तान्तरण गरेको छ । विजेता प्रदीप भट्टराईलाई पुरस्कारस्वरूप सेलेरियो भीएक्सआई हस्तान्तरण गरी नगर परिक्रमा गराइएको जारी विज्ञप्तिमा छ ।
गरिबमा अझै पुगेन लघुवित्त,"साढे २७ हजार घरपरिवार लाभान्वित मुलुकभर सञ्चालनमा रहेका लघुवित्त वित्तीय संस्थाबाट करिब साढे २७ लाख घरपरिवार लाभान्वित भएको अध्ययनले देखाएको छ । ०७५ वैशाखसम्म ६५ लघुवित्तीय संस्थाबाट २७ लाख ४५ हजार सदस्य लाभान्वित भएका छन्, राष्ट्र बैंकले भनेको छ, ०७३ असारसम्म ४२ लघुवित्तीय संस्थाबाट १८ लाख ९९ हजार सदस्य लाभान्वित भएका थिए । गत वैशाखसम्म १ सय ५० वटा बैंक तथा वित्तीय संस्थाका ६ हजार २ सय १३ शाखाबाट वित्तीय सेवा प्रवाह गरी वित्तीय पहुँचमा योगदान पुर्याउँदै आएका छन् । सो अवधिमा प्रतिशाखा जनसंख्या ४ हजार ६ सय ३८ पुगेको राष्ट्र बैंकले जनाएको छ ।"
सेजका ६ उद्योगको अनुमति खारेज,"मैले विशेष आर्थिक क्षेत्र ऐनअनुरूप भैरहवा सेजमा उद्योग सञ्चालनका लागि दर्ता गराएको हुँ, खारेजीमा परेको एक्सेल गार्मेन्ट प्रोसेसिङ इन्डस्ट्रिजका सञ्चालक महेन्द्रकुमार गोयलले भने, विशेष आर्थिक क्षेत्र विकास ऐनअनुरूप उद्योगीलाई दिने भनिएको सुविधाको प्रत्याभूति प्राधिकरणले दिन नसक्दा समस्या भएको हो ।"
हिसाब मिलाएनन् गाउँपालिकाले,"स्थानीय तहमा अघिल्लो आर्थिक वर्ष डोजर, टिपर, साना सवारी साधनहरू खरिद भए । कार्यालय सामग्री पनि त्यत्तिकै किनिए । वडाअध्यक्षहरूलाई धमाधम पेस्की दिने कार्य पनि भए । आर्थिक नियम पूरा नगरी जथाभावी खर्च भएको परिणाम अहिले भोगिरहेको एक असन्तुष्ट जनप्रतिनिधि बताउँछन् । उनका अनुसार जनप्रतिनिधि र कर्मचारीहरूबीच खरिद गर्ने र लाभ लिने होडबाजी चल्यो । दुई पक्षबीचको रस्साकस्सीले वित्तीय अनुशान र पारदर्शिताको ख्यालै गरिएन ।"
मुस्ताङको स्याउ किलोको २ सय,मध्यपहाडी लोकमार्ग र कालिगण्डकी कोरिडोर भएर पुगिने बजारमा सडक समस्याको कारण महँगी अझै बढेको छ । बिग्रेका सडक अझै मर्मत नहुँदा धेरै सामान पिठयुँमा बोकेर ओसारपसार गर्नुपर्ने बाध्यता छ ।
सागको नयाँ जात सिफारिस,"परीक्षण सञ्चालन गरिएका विभिन्न जिल्लाबाट संकलित आँकडाको विश्लेषण गर्दा रामेछाप हरियो लट्टे अरू जातभन्दा धेरै उत्पादन दिने देखियो, उनले भने, रोगकीरा कम लाग्ने, पात गाढा हरियो हुने र खादा मीठो तथा नरम हुने प्रतिक्रिया पायौं । उनका अनुसार पहाडी क्षेत्रमा लट्टे वा लुँडे भनिने यो सागलाई मधेसमा रामदाना भनिन्छ । उच्च पहाड र विशेषगरी कर्णाली एवं सोभन्दा पश्चिमका क्षेत्रमा मार्से रूपमा चिनिन्छ । उच्च पहाडका जिल्लामा लट्टेलाई खाद्यान्नका रूपमा प्रयोग गरिने भए पनि तराई तथा मध्यपहाडका जिल्लामा सागका रूपमा खाने चलन छ ।"
दुई मूल भन्सार थपिए,"भैरहवा र कृष्णनगर मुलुककै १० ठूला भन्सार नाकामा पर्छन्, विश्वकर्मा सिमेन्टका म्यानेजर नन्दकिशोर शर्माले भने, त्यसकारण उक्त नाकामा धेरै चाप थियो । उनका अनुसार ३ देखि ४ दिनसम्म भन्सार किलियरिङ गर्न लाग्थ्यो, अब सुठौली नाका संचालनमा आएपछि उद्योगी व्यापारीलाई धेरै सजिलो हुने भएको छ । अब कोलकाता बन्दरगाहदेखि सामान ल्याउन सजिलो हुन्छ, उद्योगी सुशील अग्रवालले भने, यो सबैभन्दा छोटो दूरीको भन्सार नाका हो ।"
माहिका र प्रेरणा भिड्ने,"यसैगरी जितेन्द्र परियार र सन्तोष खत्री पनि अन्तिम चारमा पुगेका छन् । जितेन्द्रले कमल भण्डारीलाई ६०, ७६ को सेटले हराए । सन्तोषका प्रतिद्वन्द्वी महेश श्रेष्ठ भने रिटायर्ड हर्ट भएर बाहिरिएका थिए ।"
भेट्रान फुटबल हुने,"मोरङ (कास) विराटनगरमा प्रदेश १ स्तरीय दोस्रो भेट्रान नकआउट फुटबल प्रतियोगिता हुने भएको छ । सीएमजी स्वास्थ्य क्लब विराटनगरले सहिद रंगशालामा असोज २० देखि २७ सम्म प्रतियोगिता गर्नेछ । विजेताले १ लाख ५१ हजार र उपविजेताले ७५ हजार रुपैयाँ नगद पुरस्कार पाउने क्लबका अध्यक्ष किशोर धमलाले बताए । प्रतियोगितामा आयोजक, हाटखोला, इटहरी, धरान, बिर्तामोड, काँकडभिट्टा एभरेस्ट, पूर्वाञ्चल भेट्रान क्लब दमकबीच प्रतिस्पर्धा हुनेछ । प्रत्येक खेलका म्यान अफ द म्याचले ३ हजार, म्यान अफ द सिरिजले ५ हजार, बेस्ट गोलकिपरले ४ हजार र सर्वाधिक गोलकर्ताले ४ हजार रुपैयाँ पाउने छन् । गत वर्षभन्दा पुरस्कार राशिमा वृद्धि गरिएको आयोजकले जनाएको छ ।"
कंकेश्वरीमा एकायन कराँते,"काठमाडौं (कास) काठमाडौं मरुहिटीस्थित शान्ति निकुञ्ज माविमा आयोजित चौथो कंकेश्वरी अन्तरस्कुल एकायन कराँते प्रतियोगिताको पुरुष २५ केजीमुनि अनिज क्षेत्री, न्हूस मानन्धर र भावुक सेढाईं शीर्ष तीन स्थानमा विजयी भएका छन् । ३० केजीमा एलिस राई र रिजन पौडेल, ३५ केजीमा सोम घले र शिवु पटेल, ४० केजीमा सन्जित धिताल र सन्नी घिसिङ, ५० केजीमा सजिन महर्जन र मुस्कान पुनमगर, ५५ केजीमा जयमान तामाङ र जनिप परियार तथा ५५ केजीमाथि विजय तामाङ र सुसन श्रेष्ठ क्रमश: स्वर्ण र रजत पदक जित्न सफल भए । महिलातर्फ ३० केजीमुनि आकृति राय क्षेत्री, ४५ केजीमुनि मनीषा घले र ४५ केजीमाथिको तौलमा प्रकृति स्थापितले स्वर्ण पदक जिते ।"
एन्फा पदाधिकारीको विदेशमोह,"विश्वकप १९९४ को विजेता ब्राजिलका प्रशिक्षक कार्लोस अल्बर्टो परेरा नेतृत्वको फिफाको प्राविधिक अध्ययन समूहले तयार पारेको विश्वकप २०१८ को सबै (६४) खेलको प्रतिवेदनमाथि सम्मेलनमा प्रस्तुत गरिएको थियो । फ्रान्सको च्याम्पियन यात्रा, रणनीतिक प्रचलन र नयाँ खेल शैलीबारे गहन विश्लेषण भएको फिफाले जनाएको छ । उपाध्यक्षद्वय थापा र सिंहसँगै एन्फा अध्यक्ष कर्माछिरिङ शेर्पा पनि लन्डन पुगेका छन् । शेर्पा सोमबार भएको द बेस्ट फिफा फुटबल अवार्ड समारोहमा सहभागी हुन लन्डन पुगेका हुन् ।"
आर्थिक चलखेलको गम्भीर आरोप,"यसअघि विभिन्न माग र आरोपसहित खेलकुद मन्त्रालय तथा राष्ट्रिय खेलकुद परिषदमा समेत उजुरी दर्ता गरेका कुँवरले नेपाली खेलकुदको सर्वोच्च निकायको ध्यान यसतर्फ आकर्षित हुने विश्वास राखे । उनले भने, यी सबै प्रमाणित आरोपमा एन्फा अध्यक्ष कर्माछिरिङ शेर्पा, उपाध्यक्ष पंकजविक्रम नेम्वाङ र नवीन पाँडेलगायत थुप्रै पदाधिकारी प्रत्यक्ष संलग्न रहेको जानकारी गराउन चाहन्छु । यी सबै प्रमाण फिफा तथा एएफसीको कोड अफ इथिक्सविपरीत कार्य गरेको पुष्टि हुने हुँदा दोषी सबैमाथि कारबाही हुनेमा विश्वस्त छु ।उनले फिफा कंग्रेसमा नवीन पाँडेको सहभागिता र विश्वकप टिकट खरिद तथा बिक्रीमा पनि फेरि प्रश्न उठाएका छन् । उनले भने, विदेशी नागरिक नवीन पाँडेले फिफा कंग्रेसमा नेपालको प्रतिनिधित्व गर्न पाउने कि नपाउने भन्ने प्रश्न उठाउन चाहन्छु । यस्तै रुसमा भएको विश्वकपको टिकट कसरी खरिद भयो र कुन मापदण्डअनुसार वितरण गरियो भन्ने विषयमा पनि परिषद र मन्त्रालयको स्पष्ट धारणा सार्वजनिक गर्न पनि ध्यानाकर्षण गर्न चाहन्छु ।"
जोगियो बार्सिलोना,एलेक्जान्ड्रे लाकेजेटको गोलमा आर्सनलले इमिरेट्स रंगशालामा ५६ औं मिनेटमा अग्रता लिएको थियो । लगत्तै पिइरेइमरे एबामेयाङले गोल गर्दै आर्सनलको लय कायम राखे ।
रोनाल्डोद्वारा युभेन्ट्सको उद्धार,७२ प्रतिशत बल आफ्नो नियन्त्रणमा राखे पनि युभेन्ट्सले ३० प्रयासमा केवल ८ पटक मात्र विपक्षी पोस्टमा लक्षित प्रहार गर्न सकेको थियो । मेमा सिरी बी बाट उक्लिएको फ्रोसिनोन १९ औं स्थानमा छ । नेपोलीभन्दा युभेन्ट्स ३ अंकले अगाडि छ । जेनुवामाथि ४१ को जित हात पार्दै लाजियो पाँचौं स्थानमा उक्लेको छ । लगातार संघर्षरत रहँदै आएको एसी मिलानलाई एट्लान्टाले २२ को बराबरीमा रोकिदियो । एट्लान्टाका इमिलिएनो रिजोनीले अन्तिम मिनेटमा गोल गरी मिलानलाई निरास बनाए ।
रेश्मा उत्कृष्ट खेलाडी,"विजेता खेलाडीलाई वन तथा वातावरणमन्त्री शक्तिबहादुर बस्नेतले पुरस्कृत गरेका थिए ।प्रतियोगितासँगै मास्टर्स क्लास पनि भएको थियो । त्यसमा नेपाल, भारत, सिंगापुर र नेदरल्यान्डका खेलाडी र प्रशिक्षक गरी ९२ जनाले सहभागिता जनाएको आयोजक संस्थाका अध्यक्ष लक्ष्मण बस्नेतले जानकारी गराए । क्लासका सहभागीलाई इंग्ल्यान्डका मास्टर योगी चाँदले प्रशिक्षित गराएका थिए ।"

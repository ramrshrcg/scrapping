शीर्षक,विवरण
चिकित्सक आन्दोलन स्थगन,"सरकारसँग ३ बुँदे सहमति १ मुुलुकी अपराध (संहिता) को दफा २३० को उपदफा २ खारेज गर्ने२ परिच्छेद १९ मा रहेको सबै सजाय र दण्डबारे सम्बन्धित काउन्सिलको छानबिन समितिको प्रतिवेदनका आधारमा निर्णय गर्ने ३ उजुरीको म्याद ६ महिना राख्ने र ड्युटीमा रहेका बेला स्वास्थ्यकर्मी तथा स्वास्थ्य संस्थामा गालीगलौज, हातपात, तोडफोड, आगजनी गर्नेलाई बिनाधरौटी हिरासतमा राख्ने"
हात्तीबाट बच्न चिया,सरकारको करिब ८ करोड अनुदानमा किसानको आफ्नै कारखाना पनि बन्दै छ । जिल्ला वन कार्यालयका अनुसार ५ वर्षयता हात्ती आक्रमणमा परी ३५ जना सर्वसाधारणले ज्यान गुमाएका छन् । १ हजार ७ भन्दा बढी घरधुरीको अन्नबाली क्षति भएको छ । कार्यालयले यो अवधिमा करिब ३ करोड रुपैयाँ राहत रकम वितरण गरेको छ ।
पहिरोले एकै घरका ३ को मृत्यु,प्रहरी नायब उपरीक्षक वीरेन्द्रबहादुर शाहीका अनुसार पहिरो आउने क्रम नरोकिएकाले समयमै उद्धार हुन सकेन । पीडित परिवारलाई बाग्चौर नगरपालिकाले खाद्यान्न र राहत सहयोग दिने नगरप्रमुख लोकमान बुढाथोकीले बताए ।
झापामा सामूहिक बलात्कार,"बलात्कारका आरोपीहरू दमक नगरपालिका१ का सुमन राई, समीर श्रेष्ठ र कमल गाउँपालिका५ का किरण श्रेष्ठलाई प्रहरीले पक्राउ गरेको छ । उनीहरूलाई जबरजस्ती करणी मुद्दा दर्ता गरी आवश्यक कारबाही अघि बढाइएको प्रहरीले जनाएको छ ।"
भेदभाव र छुवाछूत गरे २ लाख क्षतिपूर्ति,संविधानको धारा २४ मा रहेको छुवाछूत तथा भेदभावविरुद्धको मौलिक हक कार्यान्वयन गर्न ल्याइएको विधेयकमा प्रत्येक व्यक्तिलाई जातीय एवं अन्य सामाजिक भेदभाव तथा छुवाछूतविरुद्धको अधिकार हुने व्यवस्था छ । प्रत्येक व्यक्तिले छुवाछूत तथा भेदभावविरुद्ध उपचार र उचित क्षतिपूर्ति पाउने व्यवस्था छ ।
सिंहदरबारको पश्चिम मोहडा झन् कमजोर,"सिंहदरबार जोगाउन प्लास्टिक ओतले छोपछाप गर्ने निर्णय भएको थियो, सहसचिव मानन्धरले भने, पश्चिमी मोहडाको बेलायती बैठक कक्षमाथि भने प्लास्टिक ओतको कुनोमा पानी जमेर पोखरी बनेको अवस्था रहेछ, एकापट्टिको पर्खाल भिजेर संरचना निकै कमजोर बनेको स्थिति छ । तर, सबलीकरणको जुनै उपाय लगाएर भए पनि सिंहदरबारको यो सिग्नेचर संरचना जोगाउन सकिने मानन्धरले बताए ।"
विदेशमा रहेकालाई मताधिकार सम्भव,"विगतमा समयको चाप र अन्योलबीच निर्वाचन हुँदै आएको तर अहिले राजनीतिक स्थिरताको संकेत देखिएकाले आवश्यक तयारी गर्न सकिने उनले बताए । एक सय १२ मुलुकमा नेपाली रहेको अनुमान छ, सबैतिर एकैपटक सम्भव नहोला, उनले भने, तर केही देशबाट थालनी गरिहाल्नुपर्छ । चार वर्षपछि हुने चुनावका लागि तुरुन्तै विशेष कार्ययोजना बनाएर अगाडि बढ्नु उत्तम हुन्छ ।"
नेपाली पासपोर्टमा तिब्बती राष्ट्रियता,सहायक प्रमुख जिल्ला अधिकारी धोलकराज ढकालले गलत विवरणसहितको पासपोर्ट राहदानी विभागमै फर्काएर अर्को लिन सिफारिस गरेको बताए । विभागका अधिकारीले राहदानी विभागले गल्ती गरेको भए त्यसलाई सच्याएर पहिलेकै शुल्कमा अर्को राहदानी बनाइदिने जनाएका छन् ।
संसद्मा पहिलोपटक मन्त्रीसांसद प्रश्नोत्तर,प्रतिनिधिसभा सञ्चालन नियमावलीको परिच्छेद ८ ले यस्तो प्रश्नोत्तर कार्यक्रम राख्न पाउने व्यवस्था गरेको छ । सांसदले सार्वजनिक महत्त्व र सरोकारका कुनै पनि विषयमा प्रश्न सोध्न पाउनेछन् । सभामुख कृष्णबहादुर महराले पहिलोपटक यस्तो प्रश्नोत्तर कार्यक्रम सुरु गरेको बताउँदै यसलाई निरन्तरता दिने बताए । संसद्लाई प्रभावकारी बनाउन र सरकारको कामकारबाहीमा समेत चुस्त बनाउन सहयोग पुर्याउने उनको विश्वास छ ।
बिमस्टेक नेपालको हितमा,"काठमाडौं (कास) प्रधानमन्त्री केपी ओलीले हालै राजधानीमा सम्पन्न चौथो बिमस्टेक शिखर सम्मेलन नेपालको हितमा भएको बताएका छन् । बिमस्टेक मुलुकहरूबीच ऊर्जा प्रसारण लाइनको सञ्जाल निर्माण गर्न भएको ग्रिड सम्झौता र घोषणापत्रका बुँदाले नेपालको दीर्घकालीन हित गर्ने दाबी उनले गरे । सिंहदरबारमा बिमस्टेक शिखर सम्मेलन तयारी तथा व्यवस्थापन मूल समितिको अन्तिम बैठकलाई सोमबार सम्बोधन गर्दै ओलीले भने, बिमस्टेक होस् वा अन्य क्षेत्रीय वा अन्तर्राष्ट्रिय मञ्च, हामी न्यायोचित राष्ट्रिय हितलाई केन्द्र भागमा राखेर काम गर्छौं ।"
सरकारी वार्ता टोलीले काम थाल्यो,"सरकारले टोली बनाएपछि तराईका केही भूमिगत समूहले वार्ताको इच्छा देखाउँदै पत्र पठाएको पाण्डेले जानकारी दिए । तर त्यस्ता समूह कुनकुन हुन् भन्ने उनले खुलाएका छैनन् । वार्ताका लागि उनीहरूले सुरक्षाको प्रत्याभूति मागेकाले त्यसको व्यवस्थापन भइरहेको पाण्डेले बताए । केही दिनभित्रै हामी वार्ताका लागि सबैलाई औपचारिक पत्राचार गर्छौं, पाण्डेले भने । सिंहदरबारस्थित कानुन मन्त्रालयमा सरकारी वार्ता टोलीको सचिवालय स्थापना भएको छ । पाँच जनाको टोलीलाई सघाउन गृह मन्त्रालयले १० जना कर्मचारी खटाएको छ । सरकारी वार्ता टोलीलाई द्वन्द्वरत सबै समूहलाई मूलधारमा ल्याउने गरी सहमति खोज्ने कार्यादेश सरकारले दिएको छ ।"
बन्दीको मृत्यु उपचारक्रममै,काठमाडौं (कास) गृह मन्त्रालयले बर्दियाको गुलरियाका राममनोहर यादवको मृत्यु उपचारक्रममा भएको र थुनामा रहँदा प्रहरीले कुनै यातना नदिएको दाबी गरेको छ । गृहले सोमबार विज्ञप्ति जारी गरेर जिल्ला अदालत बर्दियाबाट सात दिन म्याद थपेर थुनामा राखिएका यादव १४ गते एक्कासि बिरामी भएपछि जिल्ला अस्पताल गुलरिया पठाइएको जनाएको छ । त्यहाँबाट भेरी अस्पताल रेफर गरिएको तर सघन उपचार कक्ष नभएकाले नेपालगन्ज मेडिकल कलेजमा उपचार गरिएको थियो । स्वास्थ्यमा सुधार नभएपछि यादवलाई १५ गते त्रिवि शिक्षण अस्पताल ल्याइएको र १६ गते उनको मृत्यु भएको गृहले जनाएको छ ।
राजधानी छिटो तोक,"मन्त्रीपरिषद बैठक : अवधारणापत्र स्विकृतप्रदेश ३ को मन्त्रीपरिषद बैठकले ३ विधेयकको अवधारणापत्र स्विकृ गरेको छ । प्रदेश खेलकुदको विकास गर्ने सम्बन्धमा व्यवस्था गर्न बनेको विधेयक, सामाजिक सुरक्षा गर्ने सम्बन्धमा व्यवस्था गर्न बनेको विधेयक, युवा सम्बन्धमा व्यवस्था गर्न बनेको विधेयक र प्रादेशिक शिक्षा परिषद्को स्थापना गर्न बनेको विधेयकको अवधारणापत्र स्विकृत गरेको प्रवक्ता समेत रहेका आर्थिक मामिला तथा योजना मन्त्री कैलाश ढुंगेलले जानकारी दिए ।"
सरकारीमा न्युरो सेवा,"दुर्घटनाका कारण टाउकोमा लागेको चोटको २० वटा शल्यक्रिया भएको छ । मस्तिष्काघातका १२ वटा शल्यक्रिया भएका छन् । प्राय: गरिब चेपाङहरूले सेवा लिने गरेका छन् । यहाँको उपचारका बारेमा जानकारी पाएकाहरू पूर्वी नेपालका विभिन्न ठाउँबाट पनि आउँछन्, डा पौडेलले भने । सीमित पूर्वाधार र जनशक्तिका बीचमा पनि यति काम हुनु ठूलो कुरा भएको उनको दाबी छ ।"
गाँजाको ब्याड नष्ट गर्दै,"स्थानीय तहको निर्वाचन भएपछि जनप्रतिनिधिहरू पनि आफ्नो क्षेत्रबाट गाँजा खेती विस्थापित गर्न सक्रिय छन् । यहाँ उत्पादित भएको गाँजा भारत निकासी हुने गर्छ । मकवानपुरमा गाँजा खेती विस्थापित भए पनि धादिङमा उत्पादन भएको गाँजा कैलाश, राक्सिराङ र मनहरी गाउँपालिका हुँदै भारत निर्यात हुने गर्छ ।"
"नागरिकता लिने बढे, कर्मचारी घटे","चितवन जिल्ला प्रशासन कार्यालयका सूचना अधिकारी ईश्वर सिम्खडा कार्यालयमा रहेको सातवटा अधिकृतको दरबन्दी घटेर तीनमा झरेको छ । पहिला प्रशासन हेर्ने पाँच जना शाखा अधिकृतहरूको दरबन्दी थियो । कानुन अधिकृत र लेखा अधिकृतसमेत गरेर सात जना शाखा अधिकृतको दरबन्दी कार्यालयमा थियो । अहिले कानुन र लेखा अधिकृतको दरबन्दी कटौती भएको छ । प्रशासन तर्फका पाँच जना शाखा अधिकृतको दरबन्दी पनि कटौती भएर तीन जनामा झरेको छ । यिनै तीन जनाले सबै सेवा हेर्नुपर्ने छ, सूचना अधिकारी सिम्खडाले भने । चितवनको जनसंख्या र सेवा लिन आउनेको चाप हेर्दा यहाँ कम्तीमा पनि चार जना शाखा अधिकृत आवश्यक भएको उनले बताए । तर भएकाले नै पालैपालो गर्नुपरेको छ ।"
विश्वसम्पदामा कंक्रिट प्रयोग : अनुमति दिइएको छैन,"त्यसो गरियो भने वन मासिन्छ, पुरातत्त्व विभागका पूर्व महानिर्देशक पुरातत्त्वविद् विष्णुबहादुर कार्की भन्छन्, यस्तो अन्धाधुन्ध रूपमा कंक्रिट राख्न रोक्नुपर्ने जिम्मेवारी पुरातत्त्व विभागकै हो । तर विभागले रोक्न सकेको छैन । यस्तै हो भने केही वर्षभित्रै हाम्रा सम्पदा नाश भएर जानेछन् । यो चिन्ताको विषय हो ।"
प्लटिङले भासियो जमिन,"पहिले यो ठाउँमा जम्मा माटोका कच्ची घर ६७ वटा थिए भने अहिले २५३० पक्की घर बनिसके, तामाङ भन्छन्, भत्केका घर भूकम्पअघि बनेका हुन् । वडाध्यक्ष तामाङको भनाइमा दिनहुँ चिरा पर्ने क्रम बढेको छ । उनले तत्कालै आफूहरूले सम्बन्धित निकायमा खबर गरेको र बस्ती सार्नेतर्फ लागेको बताए ।"
७ हरियाली पार्क बन्दै,मुलुकभर अन्य स्थानमा पनि पार्क निर्माण गर्नुपर्ने भन्दै उनले प्रदेश सरकार तथा स्थानीय सरकारले पनि उक्त अभियानलाई अघि बढाउनुपर्ने बताए । त्यसैगरी हेटौंडामा ५० रोपनी र पोखराको लेखनाथ नगरपालिका सिलगेमा ४० रोपनी जग्गामा यसै वर्षदेखि पार्क निर्माण सुरु गरिने जानकारी उनले दिए ।
छपेलीमाझखण्ड केबलकार: ६० करोड लागतमा स्थानीयले बनाउँदै,"रिपोर्टअनुसार माझखण्डमा उच्च समस्थली भूभाग खोर भञ्ज्याङ, पोखरी र सल्ले डाँडा छन् । हावापानी शीतल छ । पिकनिक स्थल र पार्क बनाउन सकिने सम्भावना छ । यहाँबाट बागमती नदी, कान्तिलोक पथ र माल्टा, प्युटार, आश्राङ, गिम्दी, ठूलादुर्लुङ र मकवापुरको मरे फाँट, खानी खोला हाइड्रोपावर अवलोकन गर्न सकिन्छ । माझखण्डबाट रमिटे लेक ४ किमि उचाइमा पर्छ । यो तराई र उपत्यका एकैपटक अवलोकन गर्न सकिने दुर्लभ स्थान हो । यहाँबाट सूर्योदय र सुर्यास्त, हिमशृंखलाको रमणीय दृश्य हेर्न सकिन्छ । यहाँ जंगल सफारी, प्याराग्लाइडिङ, चमेरे गुफा, घोडचढीको सम्भावना छ । माझखण्ड रमिडे डाँडा हँुदै कालेवर १२ किमि ट्ेरकिङ रुट पनि छ ।"
बन्धक बनाउने ५ पक्राउ,प्रहरीका अनुसार श्यामसनलाई बन्धक बनाएको घटनामा पनि लेनदेनको कुरा जोडिएको देखिन्छ । सापटी लिएको साढे दुई लाख रुपैयाँ नतिरेपछि श्यामसनलाई लाजिम्पाटको एक घरमा बन्धक बनाइएको थियो ।
"मतदाता, लोकतान्त्रिक नागरिकता","सर्वोच्चबाट आदेश जारी भइसकेको पृष्ठभूमिमा सरकारले जो जहाँसुकै जसरी रहेको भए पनि नेपाली नागरिकलाई मताधिकार दिनुपर्ने भएको छ । त्यसका लागि अहिल्यै प्रबन्ध सुरु गर्नुपर्छ । मत खसाल्ने परिस्थिति कसैको प्रारब्ध होइन, परिबन्द पनि हुन सक्दैन । लोकतन्त्रमा हरेकको हैसियत बराबर हुन्छ र त्यो भनेको समानताको हक हो ।"
सम्भव छ बलात्कारको अन्त्य,"अन्त्यमा,कुनै पनि मानवले खुला रूपमा हिँडडुल गर्न पाउने ग्यारेन्टी हाम्रो संविधान, ऐनकानुन र अन्तर्राष्ट्रिय कानुनले सुनिश्चित गरेका छन् । आधुनिक युगको सबैभन्दा सुन्दर पक्ष पनि यही स्वतन्त्रता हो । त्यसमा पनि लोकतान्त्रिक मुलुकको सुगन्ध नै नागरिक स्वतन्त्रता हो । त्यसैले बलात्काररहित समाज स्थापना गर्नु हामी सबै मानवजातिको दायित्व हो । यसमा हामी सबैको आआफ्नो ठाउँबाट सहयोग हुन जरुरी छ । हाम्रो जस्तो अझै महिलाको ठूलो हिस्सा चुलोचुलेसोमा अल्झनुपर्ने मुलुकमा झनै बलात्कारका विषयमा सचेतना बढी हुन आवश्यक छ । सरकारी, गैरसरकारी संघसंस्था र नागरिकको पहलबाटै हामी सबैको सम्मानसहितको समाज निर्माण गर्न सक्छौं । बलात्कार निर्मूल गर्न सरकारले नागरिकलाई पनि इन्गेज गराउनेगरी कार्यक्रम ल्याउन जरुरी छ । अझै सञ्चार माध्यमको भूमिका यसमा बढी हुन्छ । सञ्चार माध्यमले नै आमधारणा बनाउन सहयोग गर्ने भएकाले पत्रकारहरू पनि यस विषयमा गम्भीर हुन जरुरी छ । समाचार कसरी पस्कने भन्ने शैलीले बलात्कार रोक्ने कि झन् उत्तेजित पार्ने भन्ने सन्देश दिन्छ । तसर्थ मिडिया सचेतना पनि बलात्कार निर्मूल गर्न अझै आवश्यक छ । यी विषयमा सरकारको गम्भीर ध्यान जतिसक्दो चाँडो पुग्न सक्यो, त्यति चाँडो हाम्रा चेलीहरू सुरक्षित हुन्छन् । म यो लेखमार्फत सरकारलाई बलात्कार निर्मूल समाजका लागि परम्परावादी होइन, आधुनिक रणनीति लागू गर्न आग्रह गर्छु । चेलीबेटी कति स्वतन्त्रतापूर्वक हिँडडुल गरेका छन्, त्यसले उक्त मुलुकको समग्र मानव अधिकार, लोकतन्त्र र विधिको शासनको मापन गर्छ ।"
समृद्धिको कसीमा कर,"संघीयतामा गएपछि मुलुकको आर्थिक दायित्व बढेको छ, बढ्नु स्वाभाविकै हो । तर यो आर्थिक भार घटाउने उपायमा सरकारले अनावश्यक साधारण खर्च कटौती गर्ने, मितव्ययिता अपनाउने, गरिब जनतालाई बोझ नहुने किसिमले करको दायरा बढाउँदै लैजाने, दैनिक आधारभूत आवश्यकताका वस्तु वा सेवामा कर नबढाउनेतिर सोच्नुपर्छ । करछली गर्ने धेरै छन् । त्यस्ताबाट व्याजसमेत असुलउपर गर्ने, घरबहाल कर असुल गर्ने, विलकुलै थोरै आम्दानी हुनेलाई कर छुटसमेत दिने, दोहोरो कर नलिने, दैनिक न्यूनतम आधारभूत आवश्यक सरसामग्रीमा कर तिराउनु हुँदैन । गंगाराज अर्यालपाणिनी८, पाली, अर्घाखाँची"
साँप पनि नमरोस्,"चिकित्सकको गल्तीका कारण मान्छे मरेका अनेक कथा सार्वजनिक हुँदैगर्दा यसप्रति सरकारको जिम्मेवारीको मात्रा कति हुन्छ भन्ने विषयमा बहस हुनुपर्छ । चिकित्सकको योग्यता र दक्षता, उनीहरूले हासिल गरेका शैक्षिक योग्यताको प्रमाणपत्रको आधिकारिकता, अस्पतालमा काम गर्दाको आचारसंहिता, काम गर्ने समयावधिको सुनिश्चितता तथा आफ्नो पेसाप्रतिको मर्यादामा उनीहरूको लगावका विषयमा अनुगमन र अनुसन्धान गर्ने निकाय सरकार हो कि होइन ? कहीं कतै लापरबाही हुन्छ भने त्यस्ता चिकित्सकमाथि कारबाही गरिएका उदाहरण कति छन् ? निजी र सरकारी अस्पताल बीचको तालमेलको अभाव अनि समय व्यवस्थापनका कमजोरी लगायतमा होशियारी नअपनाउँदा कहीं कतै चिकित्सकबाट गल्ती भएका छन् । तर चिकित्सकले मान्छे नै मार्छ भन्ने शैलीमा लापरबाहीपूर्वक मान्छेको ज्यान गएको भन्ने सन्दर्भलाई जोडेर अपराधको अंशकाको रूपमा चिकित्सकीय पेसामाथि धावा बोल्नु विडम्बना हो । उत्तम पुडासैनी जोरपाटी, काठमाडौं"
विधेयक नै खारेज !,"सरकारी कामकाजको लागि विदेश जाँदामात्रै रातो राहदानी प्रयोग गर्न सकिने अहिलेसम्मको प्रावधानलाई यथाशीघ्र संशोधन गर्नुपर्ने आवाज सदनमा उठेको छ । त्यसमा पनि विशेषत: प्रतिपक्षी नेपाली कांग्रेसका सांसदहरू यस कार्यमा जोडतोडसाथ लागेका छन् । विगतमा पदमा बहाल रहँदाकै बखत पनि धेरै सांसदबाट रातो राहदानी दुरुपयोग भएको हामीमाझ छर्लङ्गै छ । सर्वसाधारणलाई राहदानी लिन अनेकौं हन्डर झेल्नुपर्ने हाम्रो देशमा जनताबाट निर्वाचित सांसदहरूलाई विशेष सुविधा अन्तर्गत रातो राहदानी दिनु कति उचित हो ? अब यस सम्बन्धी विधेयक संशोधन होइन, खारेज गर्नुपर्छ । संविधानको मूल मर्मले नै सबै नागरिक समान हुनेछन् भन्ने प्रस्टसँग तोकेकामा सांसदहरूलाई रातो राहदानी सुविधा दिनु संविधानको मूल मर्ममाथि नै बन्चरो प्रहार गर्नु हो । एसपी बडुकृष्णपुर६, कञ्चनपुर"
"उमेर होइन, उत्साह ठूलो","भदौ १६ गते प्रकाशित प्रदेश१ अन्तर्गतको समाचारमा ७५ वर्षमा कक्षा पढेर खुसी लाग्यो । शिक्षा भनेको अनन्तकाल अर्थात जीवन नमरुन्जेलसम्म काम लाग्ने ज्ञान हो । तर नेपालीहरू धेरै जसोले उमेर पुगेपछि पढेर के हुन्छ भन्ने गर्छन् । कसैकसैले त उमेर छिप्पिएर बढ्नेहरूका लागि मर्ने बेलामा हरियो काँक्रो भनेर पनि व्यंग्य गर्छन् । खोटाङ बाक्सिलाको जुरीमाया ७५ वर्ष भइन् । र पनि अघिल्लो महिना उनी दिक्तेलस्थित सरस्वती माविमा कक्षा १ मा भर्ना भई अध्ययन गर्दैछिन् । उनको यो साहसको कदर गर्नुपर्छ । ७५ वर्ष पुगेर पनि शिक्षा हासिल गर्ने जुन उत्साह जुरीमायाले देखाइन्, त्यसले शिक्षाको लागि उमेर छेकबार हुँदैन भन्ने प्रस्ट पारेको छ । हर्कनारायण श्रेष्ठत्रियुगा नपा१०, उदयपुर"
अलपत्र परियोजना,"सरकारले पहिचान गरेका ठूलो जलाशयमा आधारित जलविद्युत परियोजना मध्येको ७५० मेगावाट क्षमताको पश्चिम सेती जलविद्युत परियोजना अष्ट्रेलियाली कम्पनी स्मेकले १७ वर्ष र त्यसपछि चिनियाँ थ्री गर्जेजले ७ वर्षसम्म ओगटेर विभिन्न बहाना बनाई अहिले अलपत्रमा पारेको कुरासँग हामी अवगत छौं । संघीय सरकारले अझै यसबारे ठोस निर्णय लिनसकेको छैन । यस जलविद्युत परियोजनालाई कार्यान्वयनको लागि ७ नं प्रदेश सरकारले नै जनसहभागितामा आधारित योजना निर्माण गरेर अगाडि बढ्न जरुरी छ । यसका लागि बझाङ जिल्लामा कार्यान्वयनको क्रममा रहेका विभिन्न विद्युत परियोजना, बझाङदेखि डोटीसम्म नदीको बहावमा आधारित एकभन्दा बढी परियोजना निर्माण योजना बनाउनेतर्फ ध्यान दिएमा नदीको क्षमताको पूर्ण सदुपयोग पनि हुने, सेती तटका बासिन्दाको उठिबास पनि नहुने र मुआब्जाको नाममा खर्चिने ठूलो रकम पनि बचत हुने देखिन्छ । महेन्द्रसिंह बमटीकापुर१, कैलाली"
स्रोतसाधनमा पहुँच आवश्यक,"संविधानत: सम्पूर्ण नागरिकलाई राज्यप्रदत्त अधिकार समान हुनुपर्छ । राज्य व्यवस्था मूलत: समावेशी हुनुपर्छ । यी कुरा शतप्रतिशत जायज हुँदाहुँदै हाम्रो धर्म, संस्कार, शिक्षा र सामाजिक बनावटको कारण हामी मुखले त भन्छौं, तर स्वीकार गर्न मानसिक रूपमा तयार भएका छैनौं । अझै पनि हरेक नागरिकमा शिक्षा र चेतनाको अभाव छ । चेतना अभिवृद्धि गर्दै जाने हो भने हरेक नागरिक आफ्नो अधिकारका लागि आफै लड्न सक्ने सामथ्र्य राख्छ । अधिकार र कर्तव्य समान रूपमा अघि बढाउनसके मात्र समाजमा रहेका हरेक विकृति, विसङ्गति र विभेदको अन्त्य हुनसक्छ । हरेक नागरिकलई आर्थिक रूपमा सबल बनाउनु भनेको परिवार, समाज र राष्ट्रको समृद्धि र समुन्नतिमा टेवा पुर्याउनु हो । तसर्थ अब महिलाहरूलाई पनि आर्थिक स्रोतसाधन उपभोगमा पहुँच र नियन्त्रण कायम गर्नसक्ने अवस्था सिर्जना गर्न समुदाय स्तरबाटै उत्पादनमूलक क्रियाकलापमा सहभागिता बढाउन सम्बन्धित सबै सरोकारवालाबाट पहल हुनु जरुरी छ । व्यावहारिक रूपमा सम्पत्ति र स्रोतसाधनमा लैंगिक तथा सामाजिक न्याय कायम गर्दै समानतातर्फ अगाडि बढ्नु अहिलेको आवश्यकता हो । जोन कँडेल भरतपुर४, चितवन"
कसरी जोगाउने सम्पदा ?,"अहिले धार्मिक तथा सांस्कृतिक तीर्थस्थलहरूमा पुरातात्त्विक मौलिकता मिचेर आधुनिक सिमेन्टका संरचना भरिभराउ भएका छन् । यसले मौलिक पहिचानभन्दा आधुनिक कुरूपता देखिएको छ । धार्मिक महत्त्वको वास्तै नगरी संरचना ध्वस्त पारेर सार्वजनिक मठमन्दिरको जमिनसमेत किनबेच हुनथालेको छ । अधिकांश सम्पदाहरू जातीय पहिचान, कलासंँग जोडिएकाले सोही समुदायले नै कलात्मकता र मौलिकता झल्किने मठमन्दिरको संरचना बनाउन उप्रेरित गर्नुपर्छ । दधिराम खतिवडाचिसंखुगढी गाउँपालिका७, ओखलढुंगा"
सिनेमाको दृश्य बिमस्टेकमा,"बिमस्टेक सम्मेलन सकिएसँगै करिब १० दिन लामो सरकारको नौटंकी, सरकारका नजिक रहेकाहरूको कमाइ खाने बहाना सकिएको छ । बिमस्टेकको बहानामा सरकारले गरेको नौटंकीको हिसाबकिताब आउने दिनमा अर्थ मन्त्रालयले सार्वजनिक गर्ला वा केही हिस्सा प्राप्तिसँगै मौन बस्ला, आउने दिनले स्पष्ट बनाउनेछ । बिमस्टेक सम्मेलन पूरा भएको छ । यसमा सबै नेपालीले गौरव गर्नुपर्छ । तर के बिमस्टेक सम्मेलनमा भाग लिन आउने राष्ट्रिय अध्यक्षहरूलाई सिनेमाको जस्तो दृश्य देखाउन जरुरी थियो ? यसमा गरिएको अपत्यारिलो खर्चले देशलाई कस्तो फाइदा पुर्यायो ? एक पटक सरकार गम्भीर हुनुपर्छ । अन्यथा भोलि आमनागरिक नै यस्ता सभासम्मेलनको विरोधमा उत्रनुको विकल्प हुँदैन । पशुपति, तिलगंगा क्षेत्रमा वागमती किनारमा वृक्षरोपण गरिएको छ र नदीतर्फ बार लगाइएको छ । कति समयका लागि र कसका लागि ? धर्मशालामा आएका भारतीय प्रधानमन्त्री नरेन्द्र मोदीका लागि ? के नरेन्द्र मोदी यति कमजोर छन् ? हामीले रोपेका त्यस्ता बिरुवाले के भन्न खोजेका छन्, त्यति बुझ्न सक्दैनन् ? त्यसैगरी तीनकुनेमा अहिलेसम्म नौटंकीमा कति रकम सकिएको छ ? अर्थ मन्त्रालयमा हिसाब होला । के सम्मेलनमा भाग लिन आएका राष्ट्राध्यक्षले हाम्रो हैसियत बुझेका छैनन् ? फेरि सरकार यो बालुवामा पानी हालेजस्तै किन राज्यको ढुकुटी रित्याउने यो नौटंकी गरिरहन्छ ? रामकृष्ण बरालजोरपाटी२, काठमाडौं"
राष्ट्रिय पोसाकको सम्मान,"गृह मन्त्रालयले भदौ १९ गते राष्ट्रपतिबाट सम्मानित हुने मानपदवी वितरण कार्यक्रममा औपचारिक पोसाकको रूपमा दौरासुरुवाल, कोट, टोपी तथा गुन्युचोलीलाई अनिवार्य औपचारिक पोसाकको रूपमा लगाउन सम्पूर्ण सम्मानितलाई परिपत्र गर्नु राष्ट्रिय पोसाकप्रतिको सम्मानलाई उजागर गर्नु हो । हामी राष्ट्रिय पोसाक संरक्षण अभियन्ताहरू हर्षविभोर भएका छौं । २०६८ सालमा बाबुराम भटराई सरकारले राष्ट्रिय पोसाक हटाई नेपाली पोसाकमा सीमित राखिएको नेपालको ऐतिहासिक इतिहास बोकेको दौरासुरुवाल, गुन्युचोली गृह मन्त्रालयले सम्मानसाथ औपचारिकतामा राख्नु स्वागतयोग्य कदम हो । दौरासुरुवाल, गुन्युचोली कुनै जाति, भूभाग र सम्प्रदाय विषयको नभई यो सम्पूर्ण नेपाल र नेपालीको अन्तर्राष्ट्रिय पहिचान बोकेको मौलिक पोसाक हो । राजानन्द माण्डव्यकाठमाडौं"
विद्यार्थी आन्दोलनको मार्गचित्र,"संघीय आवश्यकता र प्रदेशगत विशेषता अनुरूप नयाँ राष्ट्रिय शिक्षा नीतिको पक्षमा विद्यार्थी आन्दोलन केन्द्रित हुनुपर्छ । शिक्षा, स्वास्थ्य र रोजगारी सम्बन्धी मौलिक हक कार्यान्वयनका पक्षमा आन्दोलन सोझिनुपर्छ । सार्वजनिक शिक्षाको गुणस्तर अभिवृद्धिका लागि शिक्षामा २० प्रतिशत बजेट अनिवार्य छुट्याउन जोड दिनुपर्छ । मुलुकलाई चाहिने जनशक्ति उत्पादन हुनेगरी शैक्षिक पुनसंरचना गर्नुपर्ने विषयमा आवाज उठाउनुपर्छ । विदेश जान होइन, देशमै काम गर्नलायक बनाउने शिक्षा हामीलाई चाहिएको हो । अंग्रेजी फरर बोलेर पुग्दैन, जीवन बोल्न सक्नुपर्छ, राष्ट्र बोक्न सक्नुपर्छ । शिक्षालाई श्रमसित, श्रमलाई सीपसित, सीपलाई उत्पादनसित र उत्पादनलाई समृद्धिसित जोड्नुपर्छ ।लेखक अनेरास्ववियु (क्रान्तिकारी) का वरिष्ठ उपाध्यक्ष हुन् ।"
शिक्षणमा एकल भाषा नीति,"सबैले राज्यलाई तिरो तिर्छन् । तर त्यसबाट सञ्चालित राज्यकोषबाट गैरनेपाली भाषाभाषी मातृभाषाको माध्यमबाट पढ्न फेरि वञ्चित हुनुपर्छ । संविधानले सबै नेपालीको समान अधिकारको प्रत्याभूत गर्छ । भाषा, जाति, धर्म, संस्कृतिका आधारमा भेदभाव गर्न पाइँदैन भन्छ । तर विद्यालयभित्र खस नेपाली भाषाभाषी र गैरखस नेपाली भाषाभाषी बालबालिकाबीच एकै खाले व्यवहार छैन । अनिवार्य तथा नि:शुल्क शिक्षा सम्बन्धी विधेयक निरंकुश पञ्चायती व्यवस्थाले प्रतिपादन गरेको एक भाषा नीति र भाषिक सम्मिलीकरण अभियानको नयाँ संस्करण हो । संसद्मा यस्तो प्रतिगामी कानुन बोकेर वामपन्थी सरकार उपस्थित हुन संकोच मान्दैन ।"
सामुदायिक कुकुरका दु:ख,तत्कालका लागि भने सकेजति सामुदायिक कुकुरको बन्ध्याकरण गर्नुपर्छ । यसका लागि स्थानीय तहहरूले कुनै विश्वासिलो संस्थामार्फत वा आफैंले पशु चिकित्सक परिचालन गरी अभियान चलाउन सक्छ । स्थानीय समुदायलाई सँंगसंँगै परिचालन गर्दा यो प्रभावकारी हुन्छ । कुकुरलाई रेबिजको खोप वर्षेनि लगाउनुपर्ने हुनाले समुदायले यसको जिम्मा नलिई अभियान प्रभावकारी हुन गाह्रो हुन्छ । पशुलाई प्राणी जगतको एउटा सदस्य मानी मानवीय व्यवहार गर्न जनचेतना समेत जगाउन जरुरी छ । सामुदायिक कुकुर नियन्त्रणमा लाग्ने खर्च तिनले समाजमा ल्याउने भयावह परिणामको खर्चको तुलनामा निकै कम हुन्छ ।
डाक्टरको डर,"त्यसो त अपराध संहिता ऐनको परिच्छेद १९ संशोधनले मात्रै चिकित्सा सेवामा दीर्घकालीन सुधार आउन सक्दैन । चिकित्सकलाई सुरक्षाको अनुभूति र उच्च मनोबलका साथ सेवामा समर्पण भाव बोकेर क्रियाशील भइरहन सक्ने वातावरण चाहिएको छ । स्तरीय र सहज स्वास्थ्यसेवाका लागि स्पष्ट कानुन निर्माण अपरिहार्य छ । उपचार स्थलमा चिकित्साकर्मीलाई आक्रमण र संस्थाको तोडफोड गर्नेलाई तुरुन्तै पक्रिएर अदालत पेस गर्ने र कानुनी कारबाही गराउने व्यवस्था हुनुपर्छ । शारीरिक एवं मानसिक परिश्रम गर्नुपर्ने चिकित्सकका लागि उचित पारिश्रमिक व्यवस्था हुनुपर्छ । अन्तर्राष्ट्रिय मूल्य, मान्यता र व्यवहार अनुसार सुरक्षा, सेवा, आचारसंहिता, सजाय र क्षतिपूर्तिका लागि स्पष्ट ऐन जरुरी छ । अपराध संहिता ऐनका प्रावधानबाट सिर्जित समस्या सरकार र सत्तारुढ दलको सदाशयता र तत्परताबाटै सुल्झिन सक्छ, सुल्झाउनुपर्छ । लेखक नेपाल मेडिकल काउन्सिलका सदस्य हुन् ।"
श्रमदानबाट ७ किमि बाटो,"सरकारले यो गरेन, त्यो गरेन भनेर समय खेर फाल्नुभन्दा सबैले साथ दिए कुनै पनि काम सम्भव हुने स्थानीय समाजसेवी हरिबहादुर खत्रीले बताए । जनताले यति धेरै परिश्रम गरेर खनेको बाटो कसैको कारणले भत्किए सम्बन्धित पक्षलाई कारबाहीको भागी बनाउने उनको धारणा छ । जनताको सहभागिताबिना पूर्वाधार निर्माण दिगो नहुने देखियो, उनले भने, सडकले भत्काएको बाटोको छेउछाउमा तत्काल बिरुवा रोप्ने निर्णयसमेत गरिएको छ ।"
म्याद थप्दा थप्दै ७ वर्ष,"यो पुल निर्माणाधीन अवस्थामा डिभिजन सडक कार्यालय दमौलीमा ३ जना प्रमुख फेरिए । स्थानीयले ठेकेदार कम्पनी र सडक कार्यालयका प्रमुखको मिलेमतोमा काम रोकिएको बताएका छन् । काम नगर्ने ठेकेदारलाई कारबाहीको माग लिएर प्रशासन र डिभिजन सडकमा स्थानीय बासिन्दा पटकपटक डेलिगेसन गए पनि सुनुवाइ भएको थिएन । इन्जिनियर जोशीका अनुसार सपनाजयबाबा जेभीका नामबाट काम सुरु गरिए पनि यसको नेतृत्व जयबाबा निर्माण सेवाले लिँदै आएको थियो । गत वर्ष साउनमा पुल निर्माणको ठेक्का तोडेर कम्पनीलाई कालोसूचिमा राख्ने चेतावनी दिएपछि जयबाबाका प्रमुख श्याम श्रेष्ठले ६ महिनामा काम सक्ने वाचा गरेको उनले बताएका थिए । तर, समयमा काम नगरेका ठेकेदार उम्किएको र अहिले सपनालाई जिम्मा लगाएको स्थानीयले बताएका छन् । अहिले ज्वाइन्ट भेन्चरमा रहेको सपनाले निर्माणको जिम्मा लिएपछि जयबाबालाई केही गर्न नपर्ने जोशीले बताएका छन् । काम गर्ने जिम्मा दुवैको हो । एउटाले गर्छु भनेपछि अर्को कम्पनीलाई केही गर्न मिल्दैन, उनले भने । डिभिजन सडक कार्यालयले छुट्टै कुरा गर्ने र ठेकेदारले अर्कै कुरा गर्ने गरेपछि स्थानीय बासिन्दा पुल तत्काल बन्नेमा ढुक्क हुन सकेका छैनन् ।"
यादव मृत्यु प्रकरण: परिवारद्वारा छानबिन माग,अर्का पनि बिरामीउपप्रधान तथा स्वास्थ्यमन्त्री यादवलाई कालो झन्डा देखाएको आरोपमा पक्राउ परेका सीके राउत समूहका बाँके इन्चार्ज इरफान अहम्मद शेष आइतबार रातिदेखि बिरामी छन् । उनलाई लगातार पखाला चलेपछि जिल्ला अस्पतालमा भर्ना गराएको छ । पखाला रोकिएपछि चिकित्सकको सल्लाहमा डिस्चार्ज गरिएको थियो । सोमबार दिउँसो पखाला चलेपछि पुन: अस्पताल भर्ना गरिएको छ ।
सफल बन्दै जटिल शल्यक्रिया,"प्रमुख मेडिकल सुपरिटेन्डेन्ट खडकाले टिमवर्कका कारण पनि जटिल शल्यक्रिया गर्न सकिएको बताए । एकपछि अर्को सफल शल्यक्रिया हुन थालेपछि गम्भीर समस्या भएका बिरामीलाई नेपालगन्ज, भारतको लखनउ र काठमाडौं जानुपर्ने समस्या समाधान भएको छ । धेरै उपचार यहीं सफल भएपछि बिरामीलाई महँगो रकम खर्च गर्नुपर्ने बाध्यता टरेको छ, उनले भने, चिकित्सक र स्वास्थ्यकर्मीको समेत आत्मविश्वास बढेको छ । उनका अनुसार अस्पतालमा कर्णाली प्रदेशका सबैजसो जिल्लाबाट बिरामीलाई रेफर गर्ने गरिएको छ ।"
भौतिक संरचना भए नाका खुल्ने,"सीधै तातोपानीको लार्चामा व्यापारिक सामान ओराल्ने रणनीति लिएको चीनले न्यालममा भन्सार, अध्यागमन र क्वारेन्टाइन कार्यालय बनाइसकेको छ । नेपालतर्फ भने कुनै संरचना तयार भएको छैनन् । निर्माणाधीन सुक्खा बन्दरगाहबाहेक सडकदेखि सीमा बजार प्राय: ध्वस्त छन् ।"
नदीमा खसेर बिरामी बेपत्ता,म्याग्दी (कास) पेटको रोगले सिकिस्त भई उपचारका लागि अस्पताल जाँदै गरेका एक बिरामी बेनीजोमसोम सडकबाट चिप्लिएर कालीगण्डकीमा खस्दा बेपत्ता भएका छन् । अन्नपूर्ण गापा २ भुरुङका ४६ वर्षीय बमबहादुर पुर्जा सोमबार दिउँसो १ बजेतिर नदीमा खसेको प्रहरीले जनाएको छ । उनी बेपत्ता छन् । उपचारका लागि श्रीमती मिठुसँगै उनी बेनी आइरहेका थिए । बेनीजोमसोम सडकमा खसेको पहिरोले आवागमन अवरुद्ध हुँदा एम्बुलेन्सबाट झरेर उनी हिँडदै गर्दा अन्नपूर्ण६ घारको भीरकाटेमा सडकबाट चिप्लिएर कालीगण्डकीमा खसेर बेपत्ता भएको हिमालय आधारभूत विद्यालयकी प्रअ विष्णु गर्बुजाले बताइन् ।
प्रहरी भवन निर्माण,गज्जबको प्रहरी बनाउँछुनवनिर्मित भवनको सोमबार उद्घाटन गर्दै प्रहरी महानिरीक्षक सर्वेन्द्र खनालले आफ्नो संगठनलाई गज्जबको बनाउने बताएका छन् । यसका लागि संगठनको नेतृत्वमा आफू आएसँगै सोहीअनुसारको काम गरिरहेको उनले बताए ।
डाक्टर आन्दोलनमा कांग्रेसको समर्थन,"चितवन (कास) कांग्रेस सभापति तथा पूर्वप्रधानमन्त्री शेरबहादुर देउवाले नयाँ मुलुकी ऐनको प्रावधानविरुद्ध चिकित्सकको आन्दोलनमा आफ्नो पार्टीको समर्थन रहेको बताएका छन् । नेपाल प्रेस युनियन चितवन शाखाले सोमबार भरतपुरमा गरेको पत्रकार भेटमा सभापति देउवाले भने, मुलुकी ऐन सुधार हुनुपर्छ । चिकित्सक आन्दोलनमा हाम्रो समर्थन छ । मुलुकी ऐनलाई हटाएर नयाँ कानुन बनाउने विषयमा सबै पक्ष जानकार रहेको पनि उनले बताए । नयाँ संहिता आउँछ भन्ने सबैलाई थाहा थियो । कसैले थाहा पाइनँ भन्छ भने किन त्यसो भन्यो उसैलाई सोध्नुस् ।"
अभिनय हुँदै निर्देशनतिर,"रंगकर्मी विजय बराललाई आफू नाटक खेल्नकै लागि जन्मेको लाग्छ । निर्देशनको पाटो उनी कहिल्यै सम्झन चाहँदैनन् । आफ्ना साथी मात्रै होइन, रंगमञ्चमा भर्खरै उदाएका नवप्रवेशीले समेत निर्देशन गर्न हतार गरेको देख्दा उनी अलमलमा पर्छन् । विजयका अनुसार एउटैले सबै क्षमता राख्नुपर्छ भन्ने छैन । निश्चित विषयमा निरन्तर लागेर त्यसैमा दक्षता हासिल गर्नु उचित लाग्छ उनलाई । त्यसैले विजय नाटक खेल्नेमै रमाइलो मान्छन् ।"
उमेरका गल्तीहरू,नाटकको कथानक पक्ष भने खासै बलियो छैन । तनावहरूको विकास क्रमलाई पनि सिर्जनात्मक रूपमा बुन्न सकिएको छैन । ध्वनि र प्रकाशमा चाहिँ केही नयाँपन पाइन्छ । सन्दीप श्रेष्ठकै लेखन रहेको नाटक फोर क्युब इन्टरटेन्मेन्टले प्रस्तुत गरेको हो । नाटक भदौ ३१ गतेसम्म मञ्चन हुनेछ ।
प्रज्ञा प्रतिष्ठानको चार वर्ष,"नेपालका भाषा, साहित्य, संस्कृति, कला, दर्शन र इतिहासको अध्ययन, अनुसन्धान, संरक्षण, सम्वद्र्धन र विकासका लागि विसं २०१४ मा प्रतिष्ठान स्थापना भएको थियो । सोमबारबाटै प्रतिष्ठानको पहिलो तल्लामा पुस्तक प्रदर्शनी पनि सुरु भएको छ । प्रदर्शनीमा भर्खरै छापिएका प्रज्ञाका अनुसन्धानमुलक कृतिहरूसँगै विभिन्न विधाका पुस्तक राखिएका छन् ।"
रौनक गौराको,"अमुक्ताभरण सप्तमीका दिन भित्र्याइने गौरा एक हप्तासम्म पूजाअर्चना गरी स्थानीय देवीदेवताका मठमन्दिरमा लगेर विर्सजन गरिन्छ । प्राध्यापक डा भोजराज पन्त भन्छन्, माइतबाट चेलीबेटी बिदा गरेजस्तै गौरा देवीको बिदाइ हुन्छ । अचेल गौरापर्व देउडा र नाचगानमात्रै सीमित थालेको डडेलधुराका साहित्यकार कैलाश पाण्डेयको चिन्ता छ । भने, पुरानो पुस्ताले चाडपर्वका बेला लगाउने पहिरन पनि लोप हुँदै गएको छ, गौरा पर्वको महत्त्वलाई जीवन्त राख्न र संस्कृति जोगाउन सामाजिक जागरण आवश्यक छ ।"
"अनमोलसाम्राज्ञी लोकप्रिय, फिल्ममा छक्का पन्जा २",नेम्पा पपुलर अवार्डतर्फ गायकका सत्यस्वरूपराज आचार्य र गायिकातर्फ अञ्जु पन्तलाई अवार्ड दिइँदा संगीतमा कालीप्रसाद बाँस्कोटा र कोरियोग्राफरको नेम्पा अवार्ड भने कविराज गहतराजले पाए । अभिनेता भुवन केसीलाई दशकका नायक उपाधिसहित सम्मान गरिएको अवार्डमा हास्य कलाकारतर्फको अवार्ड संयुक्त रूपमा केदार घिमिरे र विल्सनविक्रम राईलाई प्रदान गरिएको थियो ।
म्यान्मारमा २ पत्रकारलाई ७ वर्ष जेल,"त्यसैगरी, बेलायत सरकारले पत्रकारद्वयलाई तुरुन्त रिहा गर्न आग्रह गरेको छ । बेलायतले उनीहरूमाथिको कारबाही प्रेस स्वतन्त्रताको गम्भीर उल्लंघन गरेको जनाएको छ । बेलायती प्रधानमन्त्री टेरेजा मेका प्रवक्ताले भने, हामी पत्रकारद्वयविरुद्ध भएको फैसला र सजायँप्रति निराश भएका छौं र उनीहरूको तत्काल रिहाइको आह्वान गर्छौं ।"
अफ्रिकामा लगानीको राजनीतिक स्वार्थ छैन,"चीनले यसअघि नै एसिया तथा अफ्रिकी देशमा सडक, रेलमार्ग, बन्दरगाह र अन्य महत्त्वपूर्ण पूर्वाधार परियोजनामा अर्बौं डलर लगानी गरिसकेको छ । तर आलोचकले चिनियाँ परियोजनाका कारण ती मुलुकहरू ठूलो ऋणको बोझले थिचिएको दाबी गर्छन् ।"
अमेरिकी डलर नयाँ उचाइमा: अध्ययन थाल्दै राष्ट्र बैंक,"नेरुको तुलनामा डलरको विनिमयदर धेरै हुँदा निर्यात प्रोत्साहित हुनुका साथै रेमिटयान्स आप्रवाहमा फाइदा हुन्छ । प्रत्यक्ष विदेशी लगानीमा सकारात्मक प्रभाव पर्छ । पर्यटनमा सुधार हुन्छ । तर, नेपालका ती सबै क्षेत्र कमजोर छन् । यसकारण डलरको मूल्य बढ्दा पनि नेपालले ती क्षेत्रबाट अपेक्षित रूपमा बढी लाभ लिन सक्दैन ।"
महिला उद्यमीलाई विश्वास जित्ने चुनौती,"उद्योगव्यवसायमा लैंगिक समावेशिता, महिला उद्यमीका लागि प्राविधिक विकासलगायत शीर्षकमा बुधबारसम्म छलफल हुनेछ । सार्क, आसियन र अन्य क्षेत्रीय संगठनका प्रतिनिधि सम्मेलनमा उपस्थित छन् । बायोटेक्नोलजी पार्क र टाटा वाटर बिजनेस प्रोजेक्ट सुरु गर्ने योजना छ, सम्मेलन आयोजक रिजालले भनिन्, यही कार्यक्रममा यीबारे टुंगो लगाउँदै छौं ।"
खच्चड बेचेर गाडी,"जिल्लामा परम्परागत ढुवानीका साधन खच्चड प्रयोग शून्य बनेको छ । एक दशकअघिसम्म जिल्लाका सबै ठाउँमा खच्चडमार्फत नै मालसामान ढुवानी हुने गरेको थियो । गोतामकोट क्षेत्रमा पालिएका खच्चडले अहिले डोल्पातिर सामान ढुवानी गर्ने गरेका छन् । डोल्पा सदरमुकामदेखि गाउँगाउँमा मालसामान ढुवानी गर्न खच्चडकै भर पर्नुपर्ने बाध्यता छ । अहिले जाजरकोट, नलगाड नगरपालिका१२, तल्लुबगरबाट झोलुंगेपुल तरेपछि भेटिने छरेरबगरबाट डोल्पाको सीमासम्म गाडी सञ्चालन भइरहेका छन् । डोल्पा र रुकुम पश्चिमको सिमाना त्रिवेणीदेखि माथि पनि गाडी जाने गरेका छन् । स्थानीय दीनानाथ विकले जाजरकोटडोल्पा सडकको छरेबगरत्रिवेणी खण्डमा गाडी चल्न थालेपछि आउजाउका साथै सामान ढुवानीमा सहज भएको बताए ।"
पुसभित्रै २२ मेगावाटको चाकु जलविद्युत्,आयोजनाले स्थानीय र सर्वसाधारणका लागि भविष्यमा २५ प्रतिशत सेयर जारी गर्ने तयारी छ । जारी सेयरमध्ये १० प्रतिशत स्थानीय (जिल्लावासी) ले पाउनेछन् ।
इसेवा पसलको कारोबार सुरु,काठमाडौं (कास) राजधानीमा इसेवा पसलको कारोबार औपचारिक रूपमा सुरु गरिएको छ । भाटभटेनी अनलाइन डटकमलाई इसेवा पसल डटकमका रूपमा रिब्रान्डिङ गरी एफवान सफ्ट इन्टरनेसनलले उक्त सेवा सुरु गरेको जारी विज्ञप्तिमा छ । कम्पनीले यो अवसरमा विभिन्न छुट योजना पनि ल्याएको जनाएको छ । कम्पनीका अनुसार ग्राहकले इसेवा पसलमा सामान किन्दा इसेवामार्फत रकम मुक्तानी गर्दा ५ प्रतिशतसम्म क्यास ब्याक पाउन सकिनेछ । त्यस्तै नबिल बैंकको भिसाकार्डमार्फत अनलाइन रकम भुक्तानी गर्दा २५ प्रतिशत र कार्ड अन डेलिभरी गर्दा १० प्रतिशत क्यास ब्याक पाइने कम्पनीले जनाएको छ ।
होन्डा एक्स ब्लेड बजारमा,"काठमाडौं (कास) स्याकर ट्रेडिङ कम्पनीले नयाँ होन्डा एक्स ब्लेड नेपाली बजारमा ल्याएको छ । कम्पनीका अनुसार १६० सीसीअन्तर्गतका मोटरसाइकालहरूमा रोबोफेस एलईडी हेड ल्याम्प प्रयोग गर्ने होन्डा एक्स ब्लेड पहिलो मोटरसाइकल हो । ५ विभिन्न रङमा उपलब्ध यो बाइकमा स्ट्रिटटेक डिजिटल मिटर, लामो र आरामदायी सिट, मानोसक सस्पेन्सन, डुअल आउटलेट मफलर, रेजर एज एलईडी टेलल्याम्प, फराकिलो टायर, बढी समय टिक्ने सिल चेनजस्ता विशेषता रहेको जारी विज्ञप्तिमा उल्लेख छ ।"
नुबियाका चार स्मार्टफोन भित्रिए,"काठमाडौं (कास) नुबिया स्मार्टफोनले आफ्ना चार नयाँ फोनहरू नेपाली बजारमा सार्वजनिक गरेको छ । नेपाल भित्र्याइएका स्मार्टफोनहरूमा एमटु लाइट, एनटु, जेडसेभेन्टिन मिनी र मिनी एस नुबिया रहेको जारी विज्ञप्तिमा उल्लेख छ । १६ एमपी फ्रन्ट र १३ एमपी रियर क्यामेरा रहेको एमटी लाइटको मूल्य १९ हजार ९ सय ९९ रुपैयाँ रहेको कम्पनीले जनाएको छ । कम्पनीका अनुसार एनटुको मूल्य २४ हजार ८ सय ९९, जेडसेभेन्टिन मिनीको मूल्य २९ हजार ९ सय ९९ र जेडसेभेन्टिन मिनी एसको मूल्य ३७ हजार ४ सय ९९ रुपैयाँमा खरिद गर्न सकिने छ ।"
बजाजको पाकेट फुल योजना,काठमाडौं (कास) बजाजले यसपालिको दसैंतिहारको अवसरमा ग्राहकहरूको पाकेट भर्नका लागि बजाज पाकेट फुल योजना ल्याएको छ । यो योजनामा बजाजको कुनै पनि मोटरसाइकल खरिद गर्दा एउटा स्क्रयाच कार्ड प्राप्त हुने प्रावधान रहेको जारी विज्ञप्तिमा उल्लेख छ । स्क्रयाच कुपनबाट तत्कालै ग्राहकले १ लाखसम्मको नगद छुट प्राप्त गर्न सक्ने कक्पनीले जनाएको छ । योजना अवधिभर साप्ताहिक पाकेट फुल लक्की ड्र कुपनमध्येबाट हरेक साता लक्की ड्र गरी एक जना विजेताको घोषणा गरिनेछ ।
कोसेलीमा लेकाली आलु लोकप्रिय,कृषि क्षेत्रमा छुट्टिएको रकमलाई कार्यक्रममा समावेश गरिने भएकाले कृषकको उत्साहअनुसार धेरैलाई समेटिने नगरपालिकाले जनाएको छ । आलुको उत्पादन बढाउन कृषकलाई आवश्यक प्राविधिक ज्ञानसमेत दिने योजना नगरपालिकाको छ । नगरपालिकाको धप्पर क्षेत्र सागसब्जी उत्पादनमा पनि अब्बल मानिन्छ ।
रसुवागढी सडक सञ्चालन,बाढीले क्षति पुर्याएको गोसाइँकुण्ड गाउँपालिका२ घट्टेखोलाको पुल मर्मत गत बुधबार नै सकिएको छ । उक्त पुलबाट यातायात सञ्चालन भइसकेको छ ।
साइट कार्यालय स्थापना तयारी,रूख काट्नेसम्बन्धी पर्यटनको फाइल वन तथा भूसंरक्षण विभाग हुँदै वन मन्त्रालयको वन तथा जलाधार महाशाखामा पुगेको छ । महाशाखा प्रमुख सहसचिव कृष्णप्रसाद आचार्यले रूख कटानसम्बन्धी पर्यटनको फाइल अध्ययनकै क्रममा रहेको बताए । कुनै पनि आयोजना वा परियोजना क्षेत्रका रूख काट्ने प्रस्ताव वन मन्त्रालयबाट मन्त्रिपरिषद्मा पेस हुन्छ । रूख कटानबारे पर्यटनमन्त्री रवीन्द्र अधिकारी आफैंले चासो लिएको सहसचिव लामिछानेले बताए । मन्त्रिपरिषद्ले अनुमति दिएपछि मात्र रूख कटान प्रक्रिया अघि बढ्छ ।
पर्यटक उद्धार कार्यविधिको स्वागत,"नयाँ कार्यविधिअनुसार, अबदेखि नेपालमा भ्रमणमा आउने पर्यटक तथा सहयोगीको खोज तथा उद्धारमा पर्यटक प्रहरीको सहभागी अनिवार्य गरिएको छ । यो कार्यविधिले अब विदेशी कम्पनीको नेपालस्थित एजेन्टलाई खोज तथा उद्धार र पर्यटकको उपचारमा संलग्न हुन नपाउने गरी रोक लगाइदिएको छ ।"
न्यु डायमन्डले पनि खेल्ने,"घरेलु महिला भलिबल प्रतियोगिताको सर्वाधिक पुरस्कार व्यवस्था गरिएको एभीएलमा न्यु डायमन्डसँगै चितवन टिग्रेस, त्रिभुवन आर्मी, पोखरा पिंकेज, नेपाल पुलिस र एपीएफ क्लबले लिग कम नकआउटको आधारमा प्रतिस्पर्धा गर्नेछन् । चितवन, आर्मी र न्यु डायमन्ड समूह एमा रहेका छन् भने अर्को समूहमा पोखरा, पुलिस र एपीएफ भिड्नेछन् । समूहका शीर्ष दुई टिमले सेमिफाइनलमा अवसर पाउनेछन् । विजेताले ६ लाख, उपविजेताले ३ लाख र तेस्रो हुनेले १ लाख ५० हजार रुपैयाँ पाउने संघले जनाएको छ । दोस्रो संस्करणमा पुरस्कार रकम दोब्बर बनाइनेछ, आधी आवाधी फाउन्डेसनका संयोजक दिनेश सिंहले बताए ।"
"युनाइटेड विजयी, टोटेनहमको हार",अर्को खेलमा टोटेनहम अपराजित रहेको वाटफर्डसँग २१ ले पराजित भयो । घरेलु मैदानमा वाटफर्डका अब्दुलाए डुकुरेले ५३ औं मिनेटमा आत्मघाती गोल गरेपछि स्पर्स अगाडि बढेको थियो । तर ७ मिनेटको अन्तरमा २ गोल गरेपछि घरेलु टोली खेलमा फर्कियो । वाटफर्डका लागि ट्रोए डिनी र क्रेग काथकार्टले गोल गरे । वाटफर्ड यस जितपछि चार खेलमा १२ अंकसहित तालिकाको तेस्रो स्थानमा शत प्रतिशत नतिजा लिएर बसेको छ । स्पर्स ९ अंक जोड्दै पाँचौ र युनाइटेड ६ अंकसाथ १० औं स्थानमा छ ।
झिनो आशामा नेपाल,एसियाली क्रिकेट परिषद् (एसीसी) ले आयोजना गर्ने प्रतियोगितामा नेपालले प्राय: हङकङमाथि विजय हात पार्दै आएको छ । गत वर्ष बंगलादेशमा भएको एसीसी इमर्जिङ टिम्स कपमा नेपालले २ सय १४ रनको लक्ष्य पछ्याउने क्रममा हङकङमाथि ७ विकेटको विजय हात पारेको थियो । मलेसियामा नेपालको मुख्य चिन्ता भनेको त्यो अनुरूपको ब्याटिङ देखिएको छैन ।
हामी आत्मविश्वासी छौं,"समूह चरणमा नेपालको खेल तालिकाभदौ १९ पाकिस्तानविरुद्ध १५:४५भदौ २१ भुटानविरुद्ध १५:४५भदौ २३ बंगलादेशविरुद्ध १८:४५खेल हुने स्थान बंगबन्धु अन्तर्राष्ट्रिय रंगशाला, ढाका"

शीर्षक,विवरण
अपराध कबुल गराउन यातना,"निर्मलाको शव भेटिएलगत्तै गृहमन्त्री रामबहादुर थापाले संसद्मा दुई जनालाई पक्राउ गरेको जानकारी गराएका थिए । मन्त्री थापाले संसद्मा निर्मला हत्या घटनामा पक्राउ परेकाबारे जानकारी दिएको भोलिपल्ट प्रहरीले दुवैलाई रिहा गरेको थियो । उनीहरू कैलाली, महोन्यालका जीवन घर्तीमगर र भीमदत्त १८, भगतपुरका दीपक नेगी हुन् । उनीहरूलाई पनि प्रहरीले अपराध कबुल गर्न यातना दिएको थियो । घर्तीमगर मानसिक अवस्था ठीक नभएका व्यक्ति हुन् भने नेगी बिरामी छन् ।"
एसपी विष्टको डीएनए जाँच,"केन्द्रीय अनुसन्धान ब्युरोको नयाँ टोलीले सुरु चरणबाट अनुसन्धान थाले पनि केही नयाँ तथ्य फेला पारेको छैन । त्यसो त प्रहरी महानिरीक्षक खनाल कञ्चनपुर पुगेका बेला स्थानीय अधिकारकर्मी महिलाले घटनाबारे केही नयाँ तथ्य सुनाएका थिए । तर, त्यसको पनि प्रहरीले पुष्टि गरिसकेको छैन ।"
न्याय माग्दा बन्दुकको नाल,"तर पनि अपराधीको अझै अत्तोपत्तो छैन, लक्ष्मी भन्छिन्, अति भएपछि हामीले कञ्चनपुर छाड्यौं, अब निर्मलालाई न्याय नदिएसम्म घर फर्किन्नौं ।"
रूखले जोगायो ज्यान,"क्षेत्रीय ट्राफिक प्रहरी कार्यालयका अनुसार उक्त दुर्घटनामा परी गम्भीर घाइते चालक पदम पन्त, बस मालिक गंगादत्त जोशी, कञ्चनपुर सुडा बस्ने २५ वर्षकी उर्मिला बोहरा र भीमदत्त नगरपालिका १४ का देवलाल जोशीलाई भारत रिफर गरिएको छ । कञ्चनपुर बेतकोट बस्ने जय भण्डारी, हर्क भण्डारी र सुर्खेत घर भएका प्रदीप सुनारलाई नेपालगन्ज रिफर गरिएको छ । अन्य घाइतेको अत्तरियास्थित पद्मा अस्पतालमा उपचार भइरहेको छ ।"
चिकित्सकलाई आन्दोलन नगर्न अन्तरिम आदेश,काठमाडौं (कास) सर्वोच्च अदालतले अत्यावश्यकीय सेवाअन्तर्गत पर्ने चिकित्सा सेवा ठप्प पार्ने कार्य नगर्ननगराउन चिकित्सकका नाममा अन्तरिम आदेश जारी गरेको छ । फौजदारी संहितामा राखिएको इलाजसम्बन्धी प्रावधानमा आपत्ति जनाउँदै चिकित्सकहरूले इमर्जेन्सीबाहेकका सेवा ठप्प पार्ने घोषणा गरेपछि परेको रिटमा सुनुवाइ गर्दै सर्वोच्चले यस्तो आदेश दिएको हो । न्यायाधीश दीपकराज जोशीको इजलासले सरकार र चिकित्सक संघबीच भएको सम्झौतासमेत यथास्थितिमा राख्न आदेश दिएको छ ।
कञ्चनपुरका घाइतेलाई पक्षघात,"धेरै दिन भेन्टिलेटरमा राखिएका उनी अहिले आफैं सास फेर्न सक्ने भएका छन् । थोरै आँखा पनि चलाएजस्तो गर्छन् । योगेन्द्र भन्छन्, भाइको ज्यान बचेको छ, त्यसैमा खुसी छौं । उपचार खर्च सरकारले बेहोरे पनि उनीहरूलाई यहाँ खान, बस्न समस्या छ । योगेन्द्र थप्छन्, घरमा कमाउने मै हुँ, बुबा १४ वर्षअघि बितिसक्नुभयो, खर्च जुटाउन गाह्रो छ । साहुबाट ऋण लिएर खर्च चलाइरहेको उनले बताए ।"
विष्ट सधैं विवादित,"उक्त अवधिमा जिल्ला प्रहरी कार्यालयमै कार्यरत महिला प्रहरीलाई दुव्र्यवहार गरेको आरोप लगाएर स्थानीयले जिप्रका घेराउ र आन्दोलन भएपछि जिल्ला बाहिर तानिएको स्थानीय बताउँछन् । विष्ट जिल्लामा प्रहरी प्रमुख भएका बेला दुहु गाउँपालिका ३ को ब्रहमदेव प्रहरी चौकीमा प्रहरी हिरासतमा एक जनाको मृत्यु भएको थियो । महिलाको मामिलामा उनमा कमजोरी थियो, एक जना स्थानीयले भने, यहाँ बस्दा उनको व्यवहार र कामकारबाही निष्पक्ष नै थियो, स्थानीय भएकाले पनि हुन सक्छ ।"
प्रदेश र स्थानीय सरकारको माग: उच्चस्तरीय संयन्त्र,उच्चस्तरीय राजनीतिक संयन्त्रको मागबाहेक दुई तहका केही समान खालका समस्यालाई लिएर संघप्रति उस्तै गुनासो देखिएको छ । कर्मचारी समायोजन तथा विषयगत कार्यालयहरूको हस्तान्तरणमा गरिएको ढिलाइप्रति दुवै तहले संघ सरकारप्रति रोष प्रकट गरेका छन् । अलगअलग घोषणापत्रमा आवश्यक कानुन निर्माण गर्न संघले यथाशीघ्र पहल गर्नुपर्ने माग छ ।
विदेशमा उपचार गराए राज्यले खर्च नदिने,"उद्योग तथा वाणिज्य र श्रम तथा उपभोक्ता हित समितिले उपभोक्ता संरक्षण विधेयक, रोजगारीको हकसम्बन्धी विधेयक, विकास तथा प्रविधि समितिले आवास अधिकारसम्बन्धी विधेयकको प्रतिवेदन पेस गरेका छन् । त्यस्तै शिक्षा तथा स्वास्थ्य समितिले सुरक्षित मातृत्व तथा प्रजनन स्वास्थ्य अधिकार विधेयक र जनस्वास्थ्य विधेयकसम्बन्धी समितिको प्रतिवेदन संसद्मा पेस गरेको छ । त्यस्तै कृषि, सहकारी तथा प्राकृतिक स्रोत तथा समितिले खाद्य अधिकारसम्बन्धी विधेयक र भूमिसम्बन्धी (सातौं संशोधन) विधेयक प्रतिवेदन बैठकमा पेस गरेको छ । शुक्रबारको बैठकमा यी सातै विधेयक पारित गर्ने कार्यसूची छ ।"
कृषि विश्वविद्यालयले सिनेट सदस्य हटाउने,काठमाडौं (कास) कृषि वनविज्ञान विश्वविद्यालय रामपुरले निजी सम्बन्धनका विपक्षमा रहेका निर्देशकहरूलाई प्राज्ञिक परिषद् र सिनेट सदस्यबाट हटाउने भएको छ । विश्वविद्यालय कार्यकारी परिषद्ले शुक्रबार प्रधानमन्त्री तथा कुलपतिको अध्यक्षतामा बस्ने सिनेट सभामा उक्त प्रस्ताव लैजाने तयारी गरेको छ । यसअघि विश्वविद्यालय कार्यकारी परिषद्ले आठवटा निजी कलेजलाई सम्बन्धन दिएको थियो । २७ दिन आन्दोलन भएपछि मन्त्रिपरिषदले सबै सम्बन्धन खारेज गरेको थियो । सम्बन्धनविरुद्ध रहेका निर्देशकलाई हटाउन प्रस्ताव अघि बढाइएको छ ।
३४ उपसचिव प्रदेशमा,"काठमाडौं (कास) वन तथा वातावरण मन्त्रालयले बिहीबार प्रदेशस्तरीय निकायमा कामकाजका लागि भूसंरक्षण अधिकृत (उपसचिव) हरूलाई खटाएको छ । कर्मचारी समायोजन ऐन २०७४ र संघीय सरकारको मन्त्रिपरिषदको साउन २५ को निर्णयअनुसार प्रदेशका उद्योग, पर्यटन, वन तथा वातावरण मन्त्रालयमातहत रहने गरी उनीहरूलाई खटाइएको हो । ३४ जनामध्ये केहीलाई केन्द्रकै मन्त्रालय र विभागमा जिम्मेवारी दिइएको छ ।"
लोकल कुखुरा जोगाउन २० लाख,मानव स्वास्थ्यमा विषादी प्रयोग गरेको तरकारीले विभिन्न किसिमका रोग उत्पादन गरेकाले अर्गानिक खेतीतर्फ कृषकलाई प्रोत्साहित गर्न अनुदानसहित बजेटको व्यवस्था गरेको गापाले जनाएको छ । अर्गानिक खेती गर्न अर्गानिक मल र बीउमा गापाले ५० प्रतिशत अनुदान दिने व्यवस्था गरेको छ । सामूहिक रूपमा २५२५ बिगाहामा २ स्थानमा अर्गानिक खेती गर्न कृषकहरूले गाउँपालिकामा प्रस्ताव पेस गरिसकेका छन् । गाउँपालिकाले क्रमश: विषादीरहित अर्गानिक खेतीमा जोड दिने जनाएको छ ।
वर्षामा चल्दैन दोरम्बामा गाडी,"दोरम्बा गाउँपालिकामा अब सडक खोल्नुपर्ने स्थान छैन । अध्यक्ष मोक्तान भन्छन्, जति सडक खुलेका छन्, अबको बजेट त्यसैको सुधारका लागि खर्च गर्ने योजना छ, सुधारका नाममा माटो खन्ने र पुर्नेभन्दा पनि अब बाह्रै महिना यातायात गुड्ने गरी सडक बनाउँछांै ।"
जनगणना तयारीमा छलफल,"अन्तरक्रियामा विभागको जनसंख्या शाखाका निर्देशक ढुण्डीराज लामिछानेले जनगणनाको ऐतिहासिक पृष्ठभूमि, संवैधानिक महत्त्व, संघीय संरचनामा जनगणना सञ्चालनमा आइपर्ने समस्याका विषयमा कार्यपत्र प्रस्तुत गरेका थिए ।"
बसबाट खसेर मृत्यु,हेटांैडा (कास) यात्रुवाहक बसको ढोकाबाट खसेर एक वृद्धको बिहीबार मृत्यु भएको छ । ठिंगनबाट हेटांैडातर्फ आइरहेको ना ३ ख २९८४५ नम्बरको बसको ढोकाबाट खसेर मकवानपुर गढी गाउँपालिका २ का ६० वर्षीय प्रेमबहादुर भुजेलको मृत्यु भएको हो । ढोकाबाट खसेर घाइते भएका भुजेलको चुरेहिल अस्पतालमा उपचार गर्ने क्रममा मृत्यु भएको प्रहरी नायब उपरीक्षक नरेशकुमार सिंहले बताए ।
विद्यार्थीलाई सहयोग,दोलखा (कास) बहिरा स्कुलका विद्यार्थीलाई स्वास्थ्य परीक्षण र सामग्री हस्तान्तरण गर्दै चरिकोट अस्पतालका प्रमुख विशेषज्ञ डाक्टर विनोद दंगालले आफ्नो जन्मदिन मनाए । जन्मदिनको वाहनामा फजुल खर्च गर्ने चलन बढ्दै गएका बेला उनले ५० बहिरा विद्यार्थीलाई स्वास्थ्य जाँच गर्दै औषधि वितरण गरेका हुन् । बिहीबार बिहानै उनी भीमेश्वर बहिरा स्कुलका विद्यार्थीबीच पुगेका थिए । उनले किशोरी विद्यार्थीका लागि भित्री वस्त्र र सुरक्षाका सामग्री भण्डार गर्न टयांका पनि दिएका छन् । गत वर्ष पनि उनले उक्त सामुदायिक विद्यालयमा जन्मदिनका दिन सहयोग गरेका थिए ।
सम्झनामा दीप प्रज्ज्वलन,"काठमाडौं (कास) राष्ट्रिय बाल दिवसको पूर्वसन्ध्यामा महिला, बालबालिका तथा ज्येष्ठ नागरिक मन्त्रालय, केन्द्रीय बालकल्याण समिति, बाल अधिकारका क्षेत्रमा क्रियाशील संघसंस्थाका प्रतिनिधिले बिहीबार साँझ सिनामंगलस्थित बाल स्मृति स्तम्भ परिसरमा दीप प्रज्ज्वलन गरेका छन् । भूकम्प, बाढीपहिरो, डुबान तथा अन्य विपत्मा परी ज्यान गुमाएका बालबालिकाको सम्झनामा दीप प्रज्ज्वलन गरिएको हो ।"
कार्यविधि आउँदै,"कार्यविधिमा बजेट निर्णय गर्ने अधिकार, भेरिएसन लगायतका व्यवस्था समावेश गरिएका छन् ।"
चक्रपथमा ३ वर्षभित्र मोनोरेल,"कम्पनीले सम्झौता गरेको समयसीमाभित्रै प्रतिवेदन बुझाएकामा खुसी व्यक्त गर्दै उनले भने, दुवै महानगरको सहकार्यमा प्रतिवेदन अध्ययन गर्छौं । सकभर एकै चरणमा निर्माण सम्पन्न गर्ने योजना बनाएका छन् । नसक्ने अवस्था आए २ देखि ३ चरणमा भए पनि काम गर्न सक्ने बताए । यसबारे केन्द्र र प्रदेश सरकारसँग काम अघि बढाउनका लागि सहकार्य गर्नेछन् । शाक्यले स्थानीय सरकारको निर्वाचनका बेला घोषणा गरेको सय दिनका सय काम मा काठमाडौंमा मोनोरेल निर्माण गर्ने कुरालाई प्राथमिकतामा राखेका थिए ।"
"निद्रा पुग्छ, गन्तव्यमा पुगिन्न","काठमाडांै उपत्यकामा दिन प्रतिदिन बढदै गएको जनसंख्या तथा सवारी चाप, सीमित साँघुरा सडक सवारी नियम तथा ट्राफिक संकेतसम्बन्धी सडक प्रयोगकर्तामा रहेको ज्ञानको कमीले ट्राफिक जाम बढेको जनाइएको छ । कोटेश्वरबाट पूर्व चल्ने लामो रुटको सवारी साधनको चाप तथा वैकल्पिक सडकको व्यवस्थापन हुन नसक्दा जाम बढेको महानगरीय ट्राफिक प्रहरी वृत्त कोटेश्वर पूर्वप्रमुख कृष्णराज सापकोटाले बताए ।"
भाडा बढाउने दाउमा व्यवसायी,"यातायात व्यवसायीले भने बैंक ऋण, चालक, सहचालकको खर्च र टायर, बेरिङलगायत १८ प्रकारका सामानको मूल्यवृद्धि भएकाले भाडा बढाउनुपर्ने तर्क गरेका छन् । महासंघ अध्यक्ष योगेन्द्र कर्माचार्यले गाडीमा लाग्ने इन्धन तथा पार्टपुर्जामा बर्सेनि मूल्यवृद्धि भए पनि सरकारले भाडादर समायोजन नगरेको गुनासो गरे । भाडादर समायोजन नगरेको पाँच वर्ष भइसक्यो, उनले भने, माग पूरा नभए दसैंमा थपिँदै आएका ५ सय बससमेत थप्न सकिँदैन ।"
न सबुद न संवाद,"आफूले अनुसन्धान गरिरहेको कुनै घटना वा मुद्दामा जब प्रहरीले नागरिकको विश्वास जित्दैन र सर्वसाधारणले भरोसा गर्न छाड्छन्, उसले आफूलाई गम्भीर समीक्षा गर्नैपर्छ । नागरिकको विश्वास नजिती प्रहरीको कर्तव्यपरायणता पूरा हँुदैन, प्रहरीको परायणता समाजको ऐनामा देखिन्छ । निर्मलाका लागि न्यायको संघर्ष दोषी पत्ता लगाउने त छँदै छ, प्रहरी सुधार्ने पनि एउटा प्रमुख नागरिक अठोट बन्नेछ ।"
विवादित सैन्य अभ्यास,सत्ता र शक्ति केन्द्रीयताको उनको व्यवहारले संघीयता संविधानमै सीमित भएको छ । जनता सम्पन्न र सुरक्षित हुन आर्थिक र राजनीतिक शक्तिले लोकतान्त्रिक मान्यता अनुरूप वितरित हुनुपर्छ । समृद्धिको भ्रम छरेर होइन । राजनीतिक नेतृत्व तथा दलहरूले आफ्नो भूमिकामा पुनर्विचार गर्नुपर्छ ।
शक्तिशाली छानबिन आयोग आवश्यक,"अब प्राप्त प्रमाणहरूले वास्तविक हत्यारा खुल्न कठिन हुनसक्छ । अनुसन्धानमा संलग्न पदाधिकारीहरूको एउटै मिसन, अभिष्ट र गन्तव्य हुनुपर्नेमा समिति नै विभाजित देखियो । आपसी हानथापका कारण सूक्ष्म अनुसन्धान हुन नसकी राजीनामा गरी बाहिरिएका सदस्यको भनाइले बुद्धिजीवीहरू गम्भीर टिप्पणी गरिरहेका छन् । अनुसन्धान आफैमा कतै हराएको शक्तिको त्रासबाट डराएको तथा भ्रममा बर्बराएको मात्रै देखिएको छ । गोप्य राखिएका विषयहरू आजसम्म बाहिर सार्वजनिक भएकाभन्दा भिन्न र पृथक छन् । यसले अर्को अनुसन्धानको पाटो निर्दिष्ट गर्छ र वास्तविक अपराधी नजिक पुग्न सहज बनाउन सक्छ । श्यामसुन्दर कुइँकेल,हाँडीगाउँ, काठमाडौं"
बलात्कारीको मनोबल,"जनप्रतिनिधिहरूको संवेदनशीलता र सहयोगी व्यवहारले बलात्कारमुक्त समाज निर्माण गर्न सकिन्छ । आफू निर्वाचित समाजमा शान्ति र सुशासन कायम गर्ने पहिलो कर्तव्य जनप्रतिनिधिको हो । उनीहरूले आफ्नो टोल वा वडामा शान्ति र सुशासन कायम गरी बलात्कारजस्तो जघन्य अपराध न्यूनीकरण निम्ति सरोकारवालासँग समन्वय र सहकार्य गर्न सक्छन् । टोल, वडा र नगरलाई महिलामैत्री बनाउने कार्यक्रम ल्याउन सक्छन् ।"
वर्णव्यवस्था मलजल गर्ने शिक्षा,"शक्तिमा रहने औजार फ्रान्सका माक्र्सवादी दार्शनिक लुइस अल्थुसर इडियोलोजी एन्ड इडियोलोजिकल स्टेट अपारटसमा पँुजीपति वर्गलाई शक्तिमा रहन शैक्षिक संस्थाले कसरी मद्दत गर्छ भन्नेबारे उल्लेख गरेका छन् । उनी दमनकारी र वैचारिक दुई प्रकारका राज्य संस्थाबारे चर्चा गर्छन् । दमनकारी राज्य संस्थामा प्रहरी प्रशासन, सेना, अदालत आदि पर्छन् । वैचारिक राज्य संस्थामा विद्यालय, चर्च, ट्रेड युनियन, नागरिक समाज आदि पर्छन् । दुवै खाले संस्थाले पुँजीपति वर्गलाई सधैं शक्तिमा रहन मद्दत गर्छन् । उनका अनुसार पुँजीपति वर्गले सधंै शक्तिमा रहन वैचारिक राज्य संस्थाको प्रणालीद्वारा मानिसका विचार, मूल्य, मान्यता र विश्वासमाथि नियन्त्रण गर्छ । शैक्षिक प्रणालीले वर्गीय असमानतालाई एक पिढीबाट अर्को पिढीसम्म हस्तान्तरण गर्दै पुनरुत्पादन गर्न सहयोग गर्छ । शिक्षाले सत्यतथ्य लुकाउँदै वर्गीय असमानतालाई वैधानिकता पनि दिन्छ । गरिबहरू असमानता आवश्यक छ भन्ने हदसम्म पुग्छन् र उनीहरू आफैले आफ्नो अधीनस्थ अवस्था स्वीकार्छन् । यस अवधारणा नेपालको शैक्षिक प्रणालीसँग ठ्याकै मेल खान्छ । यसमा वर्गको ठाउँमा जात राखेर बुुझ्न सकिन्छ । दलित समुदाय यति धेरै उत्पीडन, दमन र शोषणका बाबजुद पनि अधीनस्थको स्थिति स्वीकार्छन् । यो प्रवृत्ति शासन सत्तामा रहने सवर्ण जातको जुक्ति बाहेक अरू के हुनसक्छ ?लेखक अनुसन्धानकर्ता हुन् ।"
किशोरी हत्या प्रकरण: कांग्रेसले रोक्यो संसद् बैठक,"अर्का सांसद सञ्जय गौतमले बलात्कार र हत्या घटना बढेकाले मुलुकमा सरकार भएको अनुभूति हुन नसकेको बताए । सुशासनको अनुभूति हुन सकेन, उनले भने, अपराध संरक्षण, प्रमाण नष्ट गर्ने पनि अपराधी नै हुन् । त्यसैले यस्तालाई पनि कानुनी कठघरामा ल्याउनुपर्छ । सांसद हीरा गुरुङले पनि प्रहरीले दोषीलाई संरक्षण गरेको आरोप लगाइन् । नेकपाकी शान्ता चौधरीले अपराध गर्नेले छुट नपाउने सन्देश दिन पनि अपराधीलाई कठघरामा ल्याउनुपर्ने बताइन् । अपराधी पत्ता लगाउन छुट्टै दस्ता बनाउनुपर्ने उनको माग छ ।"
मलेसियामा भिसाको नयाँ नियम,"अब १० वर्षसम्म भिसा नवीकरण गरेकाले थप तीन वर्षसम्म हरेक वर्ष नवीकरण गरी काम गर्न पाउनेछन्, मन्त्री कुला सेगरनले भने, भिसा नवीकरणको अनुमति बढीमा ३ वर्षसम्मका लागि मात्र हो र उनीहरूले हरेक वर्ष नवीकरण गर्नुपर्छ । यसले दक्षता भएका कामदारलाई अड्याउन रोजगारदातालाई मद्दत गर्छ । यो नयाँ प्रावधान पूर्ण रूपमा लागू भएमा १० वर्षसम्म भिसा नवीकरण गरिसकेपछि म्याद गुज्रन लागेका (आउटसोर्सिङ र रोक्का भएका क्षेत्रमा कार्यरतबाहेक) उत्पादन, निर्माण, कृषि, प्लान्टेसन, सेवालगायत क्षेत्रमा कार्यरत हजारौं नेपालीसहित विदेशी कामदार लाभान्वित हुनेछन् ।"
पत्रकारलाई जेल सजाय उचित,यसअघि पत्रकारद्वयलाई बिनासर्त रिहा गर्न राष्ट्रसंघ तथा बेलायतले आग्रह गरेका थिए । वा लोन र क्याब सो ओलाई बिनासर्त रिहा गरी पुन: काममा फर्कने वातावरण मिलाउन राष्ट्रसंघले म्यान्मार सरकारलाई आग्रह गरेको हो । बेलायत सरकार पनि उनीहरूमाथिको कारबाही प्रेस स्वतन्त्रताको गम्भीर उल्लंघन गरेको जनाउँदै उनीहरूलाई तुरुन्त रिहा गर्न माग गरेको हो ।
अमेरिकी वार्ता प्रस्ताव चीनद्वारा स्वागत,"चिनियाँ पक्षको के विश्वास छ भने व्यापारिक विवाद बढ्दै गएमा त्यो कुनै पनि पक्षको हितमा हुने छैन, बेइजिङमा आयोजित नियमित पत्रकार भेटघाटमा चिनियाँ वाणिज्य मन्त्रालयका प्रवक्ता गाओ फेङले भने । बेइजिङले पाएको अमेरिकाको निम्तोलाई हामीले स्वागत गरेका छौं, उनले भने । फेङले दुवै पक्षले छलफलमा उठाउने विषयबारे कुराकानी अगाडि बढिसकेको जनाए । चीनमा रहेका अमेरिकी कम्पनीमाथि करवृद्धिको असर पर्न थालेको समाचार आएसँगै वासिङ्टनले वार्ताका लागि आमन्त्रण गरेको हो । अमेरिकी राष्ट्रपति डोनाल्ड ट्रम्पले चीनबाट हुने ५ सय अर्ब अमेरिकी डलर बराबरको आयातमा करवृद्धि गर्ने चेतावनी दिएको एक सातापछि नै अर्थमन्त्री मुन्चिनको नयाँ वार्ता प्रस्ताव आएको छ ।"
इन्द्रजात्राको लिंगोको सहर यात्रा,इन्द्रजात्रा कुन बेला सुरु भयो भन्ने यकिन नभए पनि जयप्रकाशले जात्रामा धेरै सुधारका काम गरेको मानिन्छ । लिच्छविकालीन राजा गुणकामदेवको पालामा पनि इन्द्रजाज्ञा व्यवस्थित पारिएको मानिन्छ । मल्ल वंशका अन्तिम राजा जयप्रकाशले इन्द्रजात्रामा कुमारी पूजाको चलन बसाएको पनि पाइन्छ । कुमारीलाई तलेजु भवानीको प्रतीक मानिन्छ ।
ब्रेकअप गर्ल जोनिता,"नेपालमा पनि मेरा फयान छन् नि, उनले जाँदाजाँदै भनिन्, मलाई युटयुब र सोसल मिडियामा कत्ति धेरै म्यासेज पठाउनुहुन्छ ! बलिउड म्युजिकको ठूलो अडियन्स नेपालमा हुनुहुन्छ भनेर थाहा पाएरै म यहाँ आएकी हुँ । उनले डेढ घण्टा प्रस्तुति दिनेछिन् ।"
गोल्डेन डोरमा सेलफोन,"त्यस्तै, फेस्टिभलको म्युजिक भिडियो विधामा नेपालबाटै गायक रामकृष्ण ढकालको अचेल पाइलै पिच्छे बोलको गीत छानिएको छ । कृसु क्षेत्रीको शब्द रहेको यो गीतसँगै फेस्टिभलका लागि विश्वभरबाट झन्डै एक सय म्युजिक भिडियो छानिएका छन् । हिमाल सागरको संगीत रहेको गीतको म्युजिक भिडियोको निर्देशन बिक्की पुलामी खडगले गरेका छन् । गीतमा मानवीय जीवनको सफलता र असफलतालाई तुलना गरिएको छ ।"
शाह र मैनालीलाई भैरव,हास्यव्यंग्य साहित्यका शाश्वत शिल्पी भैरव अर्यालको सम्झनामा चिरस्थायी र हास्यव्यंग्यको प्रवद्र्धन गर्ने उद्देश्यले हास्यव्यंग्य क्षेत्रमा योगदान पुर्याएका साधकहरूलाई प्रदान गर्दै आएको छ । शाह भैरव पुरस्कार पाउने २० औं स्रष्टा हुन् भने मैनाली १८ औं स्रष्टा हुन् । २०४६ मा स्थापित पुरस्कार सुरुमा प्रत्येक वर्ष दिइँदै आइरहे पनि २०५७०५८ देखि दुई वर्षमा दिइँदै आइरहेको छ । पुरस्कार असोज ६ गते प्रज्ञा प्रतिष्ठानको नयाँ भवनमा समर्पण गरिने बताइएको छ ।
दुवाल सम्मानित,कार्यक्रममा भैरव पुरस्कार गुठी को लागि १ लाख ११ हजार एक सय ११ रुपैयाँ गुठीका अध्यक्ष रोचक घिमिरेलाई हस्तान्तरण गरिएको थियो ।
प्रज्ञाबाट अनुवादक परिचय कोश,आफ्नो विभागको चारवर्षे कार्यकालमा २४ अनूदित कृति विभागीय परियोजनाबाट तयार भएकामा १४ कृति प्रकाशित भइसकेका र ६ वटा कृति प्रेसमा रहेको पनि ठाकुरले जनाइन् ।
अमरका गीत,"आधुनिक स्वादका गीतहरूलाई राजु सिंह, न्ह्यु बज्राचार्य, शान्तिराम राई, राज सागर, पारस मुकारुङ र मनोज थापाले संगीत दिएका छन् भने स्वरूपराज आचार्य, उदय सोताङ, राजेशपायल राई, अञ्जु पन्त, एड्रिन प्रधान, आनी छोइङ डोल्मा, राज सागर, भीषण मुकारुङ र बानिका प्रधानको स्वर सुन्न सकिन्छ ।"
लन्डनमा मोतीरामको सम्झना,"कार्यक्रममा बेलायतका स्थानीय गजलकारहरू रेखा खरेल, सञ्जिता देउजा, रुपक श्रेष्ठ, शशी थापा सुब्बा, सुमलकुमार गुरुङ, दुर्गाप्रसाद पोखरेल, विदेहमणि उपाध्याय, नृपेश उप्रेती लगायतले पनि आफ्ना गजल वाचन गरे ।"
प्रोटोकल मिच्दै राजदूत,"सेनापतिसँग भेट्न राजदूतहरूको होड नै लाग्छ, उनले भने, तर यो कुनै आपत्तिजनक विषय होजस्तो मलाई लाग्दैन । किनभने यो शिष्टाचारपूर्वक भएको भेटघाटमात्र हो । यसमा लेनदेनको कुनै क्रियाकलाप नै नहुने भएकाले भेटदा केही फरक पर्दैन । परराष्ट्र मन्त्रालयको प्रोटोकल भने सेनालाई थाहा नहुने शर्माको भनाइ छ ।"
किचलोले कांग्रेस बैठक अनिश्चित,"देउवाको यही भित्री मनसाय बुझेर नै पौडेल पक्षले समिति गठन गर्दा सहमतिबाट मात्रै हुनुपर्ने अडान राखेको हो । पूर्वमहामन्त्री सिटौला पक्षले भने यसअघिको अनुशासन समिति पार्टीबाट विघटन नभएको र राजीनामा पनि नदिएकाले त्यही समितिलाई सक्रिय बनाउन सुझाएका थिए । यसअघि रमेश रिजालको संयोजकत्वमा सुरेन्द्र पाण्डे, हृदयराम थानी, कमल पन्त र उमाकान्त चौधरी रहेको समिति थियो । उक्त समितिलाई विस्थापित गरेर अहिले नयाँ समिति बनाउन खोजिएको हो ।"
संहितामा सुझाव दिन कार्यदल,कार्यदलको समयावधि काम सुरु भएको मितिले ४५ दिन तोकिएको छ । राष्ट्रिय एवं अन्तर्राष्ट्रिय प्रचलन र मौलिक अभ्यास तथा सम्बद्ध क्षेत्रसँग समेत परामर्श गरी सुझावसहितको प्रतिवेदन पेस गर्न कार्यदललाई जनादेश दिइएको मन्त्रालयद्वारा जारी विज्ञप्तिमा उल्लेख छ ।
पप्पुमाथि छानबिन समिति,"कुन ठाउँमा पुल बनाउने हो थाहा छैन, ठेक्का लगाउनै हतार हुन्छ, उनले भने, सबै तयारी गरेर मात्र ठेक्का लगाउन सकिए समयमै निर्माणको काम गर्न सकिन्छ । निर्माण व्यवसायलाई माथिल्लो पदमा जाने, गाउँपालिका, नगरपालिका, वडाध्यक्ष यही क्षेत्रका व्यक्ति हुने प्रवृत्तिले विकृति भित्रिएको छ ।"
पानी पर्नासाथ घर छाड्छन्,पहिरोका कारण तलझरीमा मात्र करिब एक करोड बराबरको क्षति भएको छ । गाउँपालिका अध्यक्ष दिलमाया बुढामगरले पहिरोपीडित परिवारलाई वर्षा नरोकिँदासम्म सुरक्षित ठाउँमा बस्न भनेकी छन् ।
"वृद्धाश्रमका आमाहरूको तीज: माइती न घर, दिनहुँ खाए दर","यस्ता अवसरमा उपहार दिनेको पनि कमी हुँदैन । बाआमाको आवश्यकताअनुरूप पहिला नै सोधेर कपडा र खाना ल्याइदिन्छन्, अज्र्यालले भने, नाप लिएर गई सिलाएर ल्याइदिन्छन्, कसैकसैले तयारी ल्याएर दिन्छन् । योबाहेक चिकित्सक, सौन्दर्य व्यवसायी र योगगुरुहरूले पनि विभिन्न अवसरमा वर्षभरि कार्यक्रम गरिरहेको उनले बताए ।"
"१२ वर्षमा बिहे, २५ वर्षमै ४ सन्तान","तराईमा अशिक्षित र हेपिएका दलित डोम, मुसहर र चमार समुदायका धेरै महिला प्रजनन स्वास्थ्य, जन्मान्तर, परिवार नियोजन, अस्थायी साधन प्रयोग, गर्भावस्था परीक्षण, आइरन चक्की, खोप, सुरक्षित मातृत्वलगायत आधारभूत स्वास्थ्यबारे चेतना नभएको बताउँछन् ।"
सम्बन्धविच्छेदविरुद्ध श्रीमतीद्वारा मुद्दा,"प्रक्रिया पुर्याएर ०७४ वैशाख ६ मा अदालतले सम्बन्धविच्छेदको फैसला गरेको जनाए पनि ती सबै नक्कली भएको भन्दै मीनाले नक्कली कागजात बनाउन सहयोग गर्ने सबैलाई कारबाही गर्नुपर्ने माग गरिन् । मेरो दोस्रो बिहे भएकै छैन, उनले भनिन्, बरु मोहनले नै कान्छी ल्याएका छन् । उनले सन्तान पनि जन्माएकी छन् ।"
"बन्दरगाहको नाका खुल्यो, बाटो छैन",आयोजना रातो किताबबाटै हट्योउत्तरदक्षिण लोकमार्ग आयोजनालाई सरकारले रातो किताब बाटै हटाइदिएको छ । वर्तमान अर्थमन्त्रीको बजेट वक्तव्यमा प्राथमिकतामा नपरेको सडकका लागि यो वर्ष बजेट नछुट्याइएको हो । यही सडकको नाममा १२ वर्षअघि खोलिएको उत्तरदक्षिण लोकमार्ग आयोजनाको कार्यालय पनि बस्ने कि उठ्ने अन्योलमा छ ।
सुन तस्करी र हत्या प्रकरण: थुनामा राख्ने आदेश सदर,"जिल्ला अदालतको आदेश बेरीतको भएको भन्दै उनीहरूले आदेश बदर गर्न माग गरेका थिए । अभियुक्तहरू डीआईजीहरू गोविन्द निरौला र श्याम खत्री, एसएसपी दिवेश लोहनी, एसपी विकासराज खनाल, डीएसपी प्रजित केसी, सई बालकृष्ण सञ्जेललगायतका तर्फबाट कानुन व्यवसायीहरूले उच्च अदालतमा निवेदन दिएका थिए । ती निवेदनमा सुनुवाइ हुन बाँकी रहेको अदालतले जनाएको छ ।"
जनसत्ता को विद्युत् ले लाभ,"हामी ३७ घरले केही दिन श्रमदान गर्यौं । प्रतिघर २ हजारका दरले लगानी गरेका थियौं, उनले भने, बाँकी लगानी तत्कालीन पार्टी सत्ताले गरेको थियो ।"
यात्रु तानातान गर्दा मुद्दा,"सार्वजनिक यातायात क्षेत्रका कर्मचारीहरूले बसपार्कमा यात्रु तानातान गर्ने गरेको गुनासो बढेपछि प्रहरीले कडाइ गरेको डीएसपी चौधरीले बताए । आफ्नो गाडी नचढ्ने यात्रुलाई दुव्र्यवहारसम्म गर्ने गरेको गुनासो प्रहरीकहाँ बारम्बार आउने गरेको थियो । प्रहरीले यसअघि २०७४ फागुनमा समेत यात्रुमाथि दुव्र्यवहार गर्ने ९ जनालाई पक्राउ गरी सार्वजनिक अपराधमा मुद्दा चलाएको थियो । उनीहरू जिल्ला प्रशासन कार्यालयबाट सजाय पाई मुक्त भएका थिए । अहिले नयाँ कानुनअनुसार कडा कारबाही हुन्छ, डीएसपी चौधरीले भने, यातायात क्षेत्रमा देखिएको विकृति न्यून गर्न यस्तो कदम चालिएको हो ।"
शिक्षक छनोटमा विवाद,शिक्षा ऐन नियमावलीअनुसार व्यवस्थापन समिति अध्यक्षको संयोजकत्वमा ५ सदस्यीय अस्थायीकरार शिक्षक छनोट समिति रहने व्यवस्था छ ।
बाढीले बगाएर ४ को मृत्यु,"पहिरोले रामबजारमा ३ घर बगाएको छ । अर्खलेबेंसीमा ३ घर बगाएको छ । बाहुनडाँडामा ३ घर बगाएको छ । उक्त क्षेत्रमा विद्युत् र खानेपानी अवरुद्ध छ । बाढीपहिरोले अर्खलेबेंसीको ट्राउट माछा पनि बगाएको छ । स्याँगेको खुसीराम परियारको गोठ भत्किएर ५ बाख्रा मरेका छन् । मृतक विष्णुकली गुरुङको २७ बाख्रा हराएका छन् । पहिरोले एउटा भैंसीसमेत मरेको छ । प्रजिअ ढकालका अनुसार बिहीबार बिहानै जिल्ला विपत् व्यवस्थापन समिति, सुरक्षा समितिको बैठक बसेर खोज, उद्धार तथा क्षतिबारे बुझिएको र उद्धार गर्नुपर्नेको उद्धार भइसकेको छ । पहिरोले एउटा टयाक्टर, एउटा मिनी ट्रक, ३ जिप पुर्नुका साथै ३ मोटरसाइकल बगाएको प्रहरीले जनाएको छ ।"
व्यवसायीद्वारा सुरक्षा माग,बजार बन्दव्यवसायी पौडेलको हत्या विरोधमा गौरीगन्जका व्यवसायीले बिहीबार पसल बन्द गरे । हत्याको विरोध तथा श्रद्धाञ्जलीस्वरूप बजार बन्द गरेको वाणिज्य संघका अध्यक्ष महतोले बताए । संघको आह्वानमा गौरीगन्ज र खजुरगाछी बजारका करिब २ सय ५० पसल बन्द रहे । यस्तै पौडेलको हत्या विरोधमा दमकका व्यापारीले मौन जुलुस प्रदर्शन गरेका छन् ।
मनाङसँग सडक सम्पर्क टुट्यो,करिब ६५ किमि बेंसीसहरचामे सडक लमजुङतर्फ ३५ र मनाङतर्फ ३० किमि पर्छ । मनाङतर्फ चामे नजिकै तिर्चुङाल्डामा यस वर्ष पहिरो गएर एकसाता बन्दबाहेक खासै समस्या छैन ।
खानीगाउँका ४० घर विस्थापित,"खानीगाउँबाट डेढ घण्टा पैदल दूरीको लापुस्थित कालरात्रि माविमा पढ्न ४० विद्यार्थी जाने गरेका छन् । पहिरोले मूलबाटो भासिएपछि विद्यार्थीलाई स्कुल आउजाउमा पनि समस्या भएको छ । केहीलाई अभिभावकले डेरा खोजेर उतै राखेका छन्, केहीले डेरा नपाएपछि कक्षा छुटेको छ । लाप्राक, गुम्दा र यमगाउँ जाने पैदलमार्गको ठाउँठाउँमा पहिरो गएपछि गाउँले आत्तिएका छन् ।"
कार्यालयमै बसेर काज भत्ता,यस विषयमा भने प्रमुख साहले हालसम्म आफूले राजस्व दाखिला नगरेको रकम कसैबाट नलिएको बताए । राजस्व लिने चलन पहिलेदेखि नै थिएन । हामीले दूरी प्रमाणित कार्यालयमै बसेर नक्साका आधारमा गरिदिन्छौँ ।
व्यावसायिक संस्थाको संख्या ९ लाख २२ हजार,८ लाख २८ हजार ७ सय ४ वटा प्रश्नावली कागजी प्रयोग भएका हुन् । जुन ८९ दशमलव ८४ प्रतिशत हो । टयाबलेट कम्प्युटर प्रश्नावली ९ दशमलव ५२ प्रतिशत अर्थात् ८७ हजार ८ सय ५५ वटामा प्रयोग भएको छ । ० दशमलव ६४ प्रतिशत मात्रै अर्थात् ५ हजार ८ सय ८६ वटा प्रश्नावली भने अनलाइनबाट मात्रै भरियो ।
एनसेल कर छली प्रकरण: अन्तरिम आदेशको ८ महिनापछि विवरण माग,"सार्वजनिक सरोकारको मुद्दासमेत अलमलमाएनसेल र त्यसमा लगानी गर्ने कम्पनीहरूले कर छलेको भन्दै पूर्वसचिव द्वारिकानाथ ढुंगेल, पूर्व कार्यवाहक महालेखापरीक्षक सुकदेव खत्रीलगायतले सर्वाेच्च अदालतमा सार्वजनिक सरोकारको अर्को मुद्दा दर्ता गरे । निवेदनमा एनसेलले तिर्न बाँकी रहेको करिब ३९ अर्ब रुपैयाँ बराबरको लाभकर सेयरधनी र कुनै पनि विदेशी व्यक्तिकम्पनीको नाममा हस्तान्तरण गर्न र निकासा गर्न रोक लगाउन माग गरिएको थियो । न्यायाधीश डम्बरबहादुर शाहीको एकल इजलासले प्रारम्भिक सुनुवाइपछि कारण देखाऊ आदेश मात्रै जारी गर्यो । यसअघि पनि एनसेल कर विवादका मुद्दाहरू सुरुमा न्यायाधीश शाहीकै इजलासमा परेका थिए । कानुनबमोजिम हुने विदेशी लगानी स्वीकारयोग्य भएको उल्लेख गर्दै रिट निवेदनमा विदेशी लगानीका नाममा कर छल्ने र मुलुकको राजस्वमा नोक्सानी हुने काम हुन लागेमा रोक्नुपर्ने उल्लेख थियो ।"
लुम्बिनी र मुक्तिनाथ जोडिँदै,"साँघुरो बाटो फराकिलो भएसँगै सवारी सञ्चालन गर्न निकै सहज भएको जिप चालक नारायण खत्रीले बताए । ४ सय ३५ किलोमिटर लामो खण्डमध्ये बाग्लुङको मालढुंगादेखि मुस्ताङसम्म १ सय ९० किलोमिटर सडकको ट्रयाक खुलेर कालोपत्रेको काम भइरहेको छ । रिडीदेखि मालढुंगासम्मको झन्डै ८० किलोमिटरमा नेपाली सेनाले काम गरिरहेको छ । त्यस्तै गैंडाकोटदेखि गुल्मीको रिडीसम्मको १ सय ६५ किलोमिटर खण्डमा सडक विभागले काम गरिरहेको छ । पाल्पाको राम्दीदेखि अर्गलीसम्मको खण्डमा ट्रयाक खुल्न नसक्दा पूरै कालीगण्डकी करिडोरमा सवारी चल्न सक्ने अवस्था नरहेको ढकालले बताए । त्यस क्षेत्रमा पनि सकेसम्म छिटो सम्पन्न गर्न दबाब दिएका छौं, उनले भने, यस वर्ष करिडोरमा बेलहियादेखि कोरालासम्म बस चढेर जान सक्ने बनाउने गरी काम भइरहेको छ ।"
तीन आइफोन सार्वजनिक,"अघिल्लो वर्ष एप्पलले आइफोन एट, आइफोन एट प्लस र आइफोन एक्स सार्वजनिक गरेको थियो । यो वर्ष एप्पलले तीन आइफोनलाई दिएको फरक नामसँगै आइफोनको नामसँग जोडिएर आउने अंकको सिरिजको अन्त्य भएको छ ।"
सामसङको ग्यालेक्सी ए ८ स्टार,काठमाडौं (कास) सामसङ इलेक्ट्रोनिक्सले ग्यालेक्सी ए ८ स्टार सार्वजनिक गरेको छ । यसमा ६३ इन्च फुल एचडी प्लस सुपर एमोलेड इन्फिनिटी डिस्प्ले रहेको जारी विज्ञप्तिमा छ । मिडनाइट कलर र आइभोरी सेतो कलरमा उपलब्ध यो फोनको मूल्य ५९ हजार ९ सय ९० रुपैयाँ रहेको कम्पनीले जनाएको छ ।
भिभोको नयाँ फोन,काठमाडौं (कास) भिभोले अल न्यु भी ११ प्रो नेपाली बजारमा ल्याएको छ । यसमा न्यु हालो फुल भ्यु डिस्प्ले रहेको जनाएको छ । नेपाली बजारमा भिभो भी ११ प्रोको बजार मूल्य ४९ हजार ४ सय ९० र भी ११ को मूल्य ३९ हजार ९ सय ९० तोकिएको जारी विज्ञप्तिमा उल्लेख छ ।
एनसेलद्वारा नगद पुरस्कार,काठमाडौं (कास) एनसेलले नजिकिँदै गरेका चाडपर्वका अवसरमा ल्याएको आकर्षक रिचार्ज एन्ड विन अफरअन्तर्गत पहिलो साताका बिजेताहरूलाई नगद पुरस्कार हस्तान्तरण गरेको छ ।कम्पनीका अनुसार रिचार्ज एन्ड विन १० सातासम्ममा सञ्चालनमा रहने अफर हो । पहिलो साताका विजेताहरू मंगलबार (भदौ २६ गते) छानिएको जारी विज्ञप्तिमा उल्लेख छ । १० भाग्यशाली विजेतामध्ये दुई जनाले बिहीबार जनही नगद एक लाख पुरस्कार पाएको जनाएको छ ।
नेपाल एसबीआई बैंकको फेस्टिभल बोनान्जा,"काठमाडौं (कास) नेपाल एसबीआई बैंकले दसैं, तिहार र छठको उपलक्ष्यमा फेस्टिभल बोनान्जा को घोषणा गरेको छ । यसअन्तर्गत बैंकले आकर्षक ब्याज दरहरूमा सजिलै होम लोन र भेहिकल लोन उपलब्ध गराउने जारी विज्ञप्तिमा छ ।"
लुम्बिनी इन्स्योरेन्सको शाखा थप,काठमाडौं (कास) लुम्बिनी जनरल इन्स्योरेन्स आफ्नो शाखा थपेको छ । राजधानीको बौद्ध र कलंकीमा शाखा थपेको कम्पनीले जनाएको छ ।
बजाज डिस्कभरको स्किम,काठमाडौं (कास) बजाज डिस्कभरले न्यूनतम डाउनपेमेन्ट स्किम सुरु गरेको छ । यो स्किमअन्तर्गत बजाज डिस्कभर खदिर गर्दा अब मात्र १९ हजार ९ सय ९९ सय रुपैयाँ न्यूनतम डाउनपेमेन्टतिर पुग्ने प्रावधान रहेको जारी विज्ञप्तिमा छ । कम्पनीका अनुसार खरिदकर्ताले हुलास इन्भेस्टमेन्टबाट शून्य प्रतिशत फाइनान्समा बजाज डिस्कभर खरिद गरी सरल किस्ताबन्दीको फाइदा लिन सक्नेछन् ।
उपभोक्ता ऐन व्यावहारिक छैन,"बजारमा भोगेको देखेको अनुभवको आधारमा विधेयक ल्याएको बताए । ऐन आउँदा चिन्तित भएको हो भने, के अहिले बजारको अवस्था सुधार भएको अवस्था हो त ? बजारमा उपभोक्ताको हकहित सुधार भएको अवस्था हो त ? हामी सबैले आफ्नो जिम्मेवारी पूरा गरेको अवस्था हो त ? पूरा गरेको थियो र कुनै समस्या थिएन भने ठीक छ । तर, केही समस्या थियो भने समाधान त खोज्नुपर्यो नि ? सचिव घिमिरेले प्रश्न गरे, समस्याको समाधान खोज्ने क्रममा यो विधेयक प्रस्तुत हुन आएको हो । अहिलेको बजार अवस्थामा सुधार भएको छ कि छैन, त्यहाँ प्रश्न राख्न चाहन्छु ?"
पुनहिलतातोपानीको आम्दानी स्थानीयमा,"पहिलो चरणमा प्रमुख दुई प्राकृतिक सम्पदाको आम्दानी गाउँपालिकाको मातहत राखेर करको दायरामा ल्याएका छौं, गाउँपालिका अध्यक्ष डमबहादुर पुनले भने, बिस्तारै अन्य पर्यटकीय गन्तव्य र बेसक्याम्पमा पनि स्थानीय सरकारको उपस्थिति रहन्छ । तातोपानी कुण्ड प्रवेश गर्न आन्तरिक पर्यटकलाई प्रतिव्यक्ति ५० र बाहय पर्यटकका लागि १ सय ५० शुल्क तोकिएको छ भने पुनहिल प्रवेश गर्न आन्तरिकलाई ५० र बाहय पर्यटकलाई सय रुपैयाँ शुल्क तोकिएको छ ।"
सञ्चालक समितिको बैठक कुर्दै लगानी बोर्ड,थ्री गर्जेजसँग भएको समझदारीमा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ ।
निर्माण सुरु नभई म्याद सकियो,"मुआब्जाको समस्या समाधानका लागि प्रशासनलगायत सरोकार निकायबाट चाँडो गर्ने काम भइरहेको छ, इन्जिनियर बमले भने, मुआब्जाको काम सकिएपछि निर्माणको एकहोरो काम सुरु हुन्छ । उनले बढीमा २३ वर्षमा लम्की शाखा नहरमा समेत पानी सञ्चालन गरिसक्ने बताए । हालसम्म नहरको एलाइनमेन्ट र कित्ता फिक्स भइसकेको उनले बताए । जग्गा मूल्य निर्धारण समितिले नहरमा परको जग्गाधनीको जग्गाअनुसारको कित्ताकाट गरी मुआब्जा लिएमा काम सजिलै अघि बढ्ने उनी बताउँछन् । साउदलगायत यहाँका किसानमा खुसीको लहर छाउनेछ, आयोजनाका इन्जिनियर बमले भने, तर नहर निर्माणमा मुआब्जाको समस्या समाधानमा सबैको सहयोग चाहियो ।"
नाडा अटो सोमा बैंकको अफर,"सवारी दुर्घटना, चोरी तथा कुनै कारणले साधनमा क्षति पुग्यो भने बिमा कम्पनीहरूबाट सजिलै दाबी भुक्तानी पाउन सकिन्छ । बिमा कम्पनीहरूबीच बढदो प्रतिस्पर्धासँगै बजारमा नयाँनयाँ योजनाहरू पनि आएका छन् । यही क्रममा केही कम्पनीहरूले अन दि स्पट दाबी भुक्तानी दिने योजना पनि बजारमा ल्याएका छन् । ती बिमालेखअन्तर्गत बिमक (बिमा कम्पनी) ले दुर्घटना स्थलमै पुगेर बिमित (सेवाग्राही) लाई दाबी भुक्तानी गर्छन् । यसले पनि मोटर बिमाको विकास तथा विस्तार तीव्र बनेको जानकारहरू बताउँछन् ।"
हुन्डाईको नयाँँ इलेक्ट्रिक कार,साथै यसमा ११० भोल्ट आउटलेटमा सजिलै प्लग गर्न मिल्ने ओबीसी चार्जर रहेको जनाएको छ । नयाँ कारमा रहेको प्याडल सिफ्ट गर्न मिल्ने सुविधाले रिजेनेरेटिभ ब्रेकिङमा चार लेबलको नियन्त्र प्रदान गर्छ ।
टाटा मोटर्सको अफर,काठमाडौं (कास) नाडा अटो सोको उपलक्ष्यमा टाटा मोटर्स र बिक्रेता सिप्रदी ट्ेरडिङले नगद वा हीरा अफर घोषणा गरेको छ । यो अफर हरेक प्रकारका गाडीका लागि विविध रूपमा उपलब्ध हुने कम्पनीले जनाएको छ । कम्पनीका अनुसार नाडा अटो सोमा गाडी खरिद गरेबापत ग्राहकले ५ लाखसम्मको हीराको हार वा ३ लाख ५० हजार रुपैयाँसम्मको खरिद छुट पाउनेछन् । साथै सबै प्रकारका गाडी बुकिङमा १ वर्षको बिमा सुविधा कम्पनीको तर्फ उपलब्ध गराइने जारी विज्ञप्तिमा उल्लेख छ ।
टिभिएस नटर्क स्कुटर,"काठमाडौं (कास) टीभीएसले राजधानीमा जारी नाडा शोमा एनर्टक १२५ स्कुटर सार्वजनिक गरेको छ । विक्रेता जगदम्बा मोटर्सले स्मार्ट कनेक्टेड उक्त स्कुटर भित्र्याएको हो । यसको मूल्य २ लाख २४ हजार ९ सय रुपैया रहेको जारी विज्ञप्तिमा उल्लेख छ । यो स्कुटरमा न्यू जेनेरेशन सिभिटीआइ आरइभिभी १२६७९ सीसीको सिगंल सिलिन्डर, ४स्टोर्क, ३ भल्ब एयरकूल्ड इन्जिन रहेको जनाएको छ ।"
भारतसँग कमजोरी सुधार्ने मौका,"पहिलो खेलमै भारत यू१९ बी सँग पराजित भएकाले नेपालले लखनउमा बाँकी दुई खेलमा खासै ठूलो अपेक्षा नगरेको हुनसक्छ । तर यसले सेप्टेम्बर २९ देखि अक्टोबर ७ सम्म बंगलादेशमा हुने एसीसी यू१९ एसिया कपमा नेपालको तयारीलाई आधार बनाउने स्पष्ट देखिन्छ । संयोगले यू१९ एसिया कपमा नेपालले भारत, अफगानिस्तानसहित यूएईसँग खेल्दै छ ।"
मोरङ उपाधि नजिक,मोरङका लागि दोस्रो गोल पहिलो हाफको इन्ज्युरी समयमा सन्जोग राईले गरे । प्रेकले प्रहार गरेको बल चर्चका गोलरक्षक दिवस चौधरीबाट रिबाउन्ड हुँदा सन्जोगले उत्कृष्ट ढंगमा गोल गरेका थिए । चर्चले दोस्रो हाफमा केही सुधारिएको खेल पस्कँदा ७८ औं मिनेटमा एक गोल फर्काए पनि टिमको हार टार्न सकेन । उक्त गोल निरज बस्नेतको नाममा रह्यो । म्यान अफ द म्याच मोरङका विवेक पौडेल भए । शुक्रबार रेडहर्स इलाम र बिर्तामोड युनाइटेडबीच दोस्रो सेमिफाइनल हुनेछ ।
जोन्टी नेपाल आउने,आयोजक एनएसएमले खुला आवेदनमार्फत स्थानीय प्रशिक्षकबाट खेलाडी एक चरण छनोट गर्ने बताएको छ । खुला छनोटबाट १४ र १६ वर्षमुनिका झन्डै ६० खेलाडी जोन्टीसँग क्याम्पमा सहभागी हुनेछन् । क्याम्पका क्रममा क्रिकेट खेल र त्यससम्बन्धी विभिन्न कार्यक्रम आयोजना हुनेछ । जोन्टीले आफ्नो करिअरमा ब्याटिङसँगै उत्कृष्ट फिल्डरको रूपमा पनि परिचय बनाएका थिए ।
विशाल र सिद्धार्थलाई स्वर्ण,काठमाडौं (कास) दिलीप स्मृति तेक्वान्दो डोजाङका विशाल लामाले पाँचौं इचंगुनारायण उपत्यकाव्यापी तेक्वान्दोमा बिहीबार स्वर्ण जितेका छन् । इचंगुनारायण मन्दिर परिसरमा पुरुष ३७ केजीमुनि फाइनलमा विशालले ढल्कोका विशाल मोक्तानलाई हराए । लैनचौरका सुइकर रजक र चन्द्रागिरिका सञ्जय भण्डारी तेस्रो भए । ३३ केजीमुनि न्यु क्रिएटिभका सिद्धार्थ बलामी पहिलो भए । उनले फाइनलमा चन्द्रागिरिका विराज तामाङलाई हराए ।
एमपीएल भोलिबाट,काठमाडौं (कास) वी युनाइटेडको आयोजनामा महिला प्रिमियर लिग (एमपीएल) फुटसल प्रतियोगिता शनिबार सुरु हुँदै छ । आठ टोलीसम्मिलित प्रतियोगिता राउन्ड रोबिन लिगका आधारमा हुनेछ । नोभेम्बर ३ सम्म चल्ने प्रतियोगितामा हरेक शनिबार एक चरणको खेल हुनेछन् । पहिलो चरणका खेलहरू शनिबार मन्डिखाटारस्थित ग्रासरुट्स रिक्रिएसन सेन्टरमा खेलाइने छ । खेलको माध्यमबाट महिला सशक्तीकरणको नारासहित आयोजित कार्यक्रमलाई युरोपियन युनियनको सहयोग छ ।
रेफ्री तालिम सकियो,"चितवन (कास) फुटबल रेफ्रीका लागि भरतपुरमा आयोजित साताव्यापी तालिम सकिएको छ । चितवन जिल्ला फुटबल संघद्वारा आयोजित तालिममा चितवनका २० सहित धादिङ, काठमाडौं र नवलपरासीका गरी २५ सहभागी थिए । त्यसमा तीन महिला रहे । सहभागीमध्ये १७ जनाले परीक्षा उत्र्तीण गरी एन्फा रेफ्री लाइसेन्स पाएका छन् । महिलामा दित्या दराईले लाइसेन्स पाइन् । लाइसेन्स नै नपाए पनि तालिम पूरा गरेकाले फुटबल खेल सञ्चालन गर्नसक्ने पूर्व फिफा रेफ्री लव खत्रीले बताए । जिल्लाको सक्रियतामा रेफ्री तालिम क्षेत्रीय तहमा गरिएको चितवन जिल्ला फुटबल संघका महासचिव रामहरि सिलवालले बताए ।"
जुडो खेलाडी बाकु जाने,प्रशिक्षकमा मनोजबहादुर केसी र व्यवस्थापकमा प्रमोदप्रसाद नेपाल छन् । आईजेएफ एजुकेसन एन्ड कोचिङ कमिसनका सदस्य रहेका नेपाल जुडो संघका अध्यक्ष दीपकहर्ष वज्राचार्य पनि बाकु जाने छन् । दुई खेलाडी फुपु र मोहन हाल क्रमश: जापान र अस्ट्रेलियामा रहेकाले उनीहरू त्यतैबाट बाकु जाने छन् । मोहनबाहेक सबै खेलाडी १८ औं एसियाडको पहिलो खेलमै पराजित भएका थिए ।
सिक्स प्याक एब्स,:
"जस्टिन, चर्चा र विवाद",क्यानडियन क्युटी बाट इन्टरनेसनल ब्याड ब्वाई मा परिणत भएका जस्टिनको उतारचढावलाई फिल्ममा उतारिएको छ । टम हल्यान्डले अभिनय गरेको अनबिलिभएबल : जस्टिन बिबर्स एक्सपेरियन्स फिल्ममा एउटा सानो पपस्टारले वयस्कहरूको संसारमा कसरी संघर्ष गरे भन्ने देखाइएको छ । संगीतप्रेमीले यो बायोपिक हेर्नैपर्ने बीबीसीको सुझाव छ । एजेन्सीहरूबाट
पाइलाको फड्को,:
इन्स्टाग्राम भिडियोमा ट्याग,फेसबुक स्वामित्वको इन्स्टाग्रामले सन् २०१३ देखि फोटोमा ट्याग गर्न मिल्ने सुविधा सुरु गरेको हो । सोही वर्षदेखि नै इन्स्टाग्रामले भिडियो सेयरिङ सुविधा दिएको भए पनि ट्याग गर्ने सुविधा भने राखेको थिएन । इन्स्टाग्रामले यसअघि नै स्टोरिजमा ट्याग गर्ने सुविधा सुरु गरिसकेको छ । फोटो सेयरिङ साइट पछिल्लो समय भिडियोमा बढी केन्द्रित छ । केही महिनाअघि मात्रै इन्स्टाग्रामले प्रयोगकर्ताको लागि आफ्नो एपमा भिडियो हेर्ने छुट्टै सुविधा दिनका लागि आईजीटीभी सुरु गरेको थियो ।
सिक्स टी स्क्रिनमा फिंगर प्रिन्ट सेन्सर,कम्पनीले वान प्लस फाइभमा यो सुविधा राख्न खोजे पनि नसकिएको जनाइएको छ । सन् २०१३ मा आइफोन फाइभ एसमा पहिलो पटक फिंगर प्रिन्ट सेन्सर राखिएको थियो । त्यसयताका अधिकांश फोनमा पिंगर प्रिन्ट सेन्सर अनिवार्यजस्तै बनेको छ ।

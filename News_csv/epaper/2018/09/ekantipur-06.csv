शीर्षक,विवरण
जहाजभन्दा ट्याक्सी महँगो !,"मिटर ट्याक्सी व्यवसायी संघका अध्यक्ष अर्जुन गौतमले सरकारले २०६९ देखि नै भाडा समायोजन नगर्दा यस्तो समस्या देखिएको बताए । मूल्यवृद्धिअनुसार वैज्ञानिक भाडा समायोजन गर्ने र ट्याक्सी स्ट्यान्ड बनाउने हो भने राज्यले तोकेको भाडा लिएर मिटरमै यात्रु बोक्न तयार छौं, उनले भने, हाम्रो पनि माग सुनुवाइ हुने हो भने बार्गेनिङ र मोलमोलाइ गर्ने पक्षमा हामी छैनौं । विगतको तुलनामा कर बढे पनि भाडा समायोजन नगरिएको गुनासो गौतमले गरे । विगतमा ६ हजार ४ सय कर तिरिरहेकोमा १२ हजार ८ सय पुगेको, मर्मत ज्याला १० औं गुणा बढेको, नामसारी गर्दा एक सय ८० बाट बढेर ८ सय पुगेको, पर्मिट नवीकरणको २ सय ५० बाट ५ सय पुगेको उनले जानकारी दिए ।"
सिन्डिकेट हटाउने निर्णय अलपत्र,विभागका अनुसार २०२९ मा दर्ता भएका २ सय ७ वटा ट्याक्सी २०७० मा विस्थापित गरियो तर ती सबैमा पुरानै नम्बर प्लेट प्रयोग गरियो । नयाँ ट्याक्सी थपिएन । २०५७ मा मन्त्रीस्तरीय निर्णयबाट वाग्मती अञ्चलमा नयाँ ट्याक्सी दर्ता बन्द गरिएको थियो । त्यतिबेला ७ हजार ५ सय ट्याक्सी थिए । अहिले पनि त्यतिमै सीमित छ ।
खोसियो खाजा,"देशभर २३ लाख बालबालिका शिशुदेखि ५ कक्षासम्म पढछन् । मानव विकास सूचकांकमा शून्य दशमलब ४७ प्रतिशतभन्दा पछाडि परेका ३१ जिल्लामा शिक्षाका लागि खाद्य कार्यक्रमअन्तर्गत नगद मोडेलमा दिवाखाजा चलाइएको हो । ओखलढुंगा, धनुषा, महोत्तरी, सर्लाही, सिन्धुली, रामेछाप, दोलखा, नुवाकोट, रौतहट, पर्सा, गुल्मी र सल्यान यसै वर्ष यस कार्यक्रममा थपिएका हुन् । यसमा अभिभावकले एकमुष्ट रकम पाउँछन्, खाजाको व्यवस्था आफैंले गर्नुपर्छ ।"
कृषि पर्यटनका लागि पन्छीपालन,युवालाई कृषितर्फ आकर्षित गर्न सरकारले किसानलाई सहुलियत दरमा ऋण दिने र वास्तविक किसानलाई अनुदान दिने व्यवस्था कार्यान्वयन गर्नुपर्ने उनको अनुभव छ ।
देवेगौडा आउँदै,"काठमाडौं (कास) भारतका पूर्वप्रधानमन्त्री एचडी देवेगौडा पशुपति दर्शनका लागि बिहीबार काठमाडौं आउँदै छन् । अन्तर्राष्ट्रिय मैत्री समाजको निमन्त्रणामा उनी नेपाल एयरलाइन्सबाट बैंङलोर हुँदै काठमाडौं उत्रनेछन् । समाजका अध्यक्ष प्रदीप खनालले भने, शुक्रबार बिहान पशुपति जाने कार्यक्रम छ । पूजापाठपछि राजनीतिक भेटघाटमा सहभागी भई उनी शुक्रबार साँझ फर्कनेछन् । जनता दल सेक्युलरका अध्यक्ष रहेका देवेगौडा १ जुन १९९६ देखि २१ अप्रिल १९९७ सम्म १० महिना भारतका प्रधानमन्त्री थिए । महाकाली सन्धि देवेगौडाकै पालामा भएको हो । उनका छोरा कुमार गोस्वामी हाल कर्णाटकका मुख्यमन्त्री छन् ।"
टिपरले दाजुभाइको लियो ज्यान,टिपरले चालक कतिसम्म लापरबाही गर्छन् भन्ने धनुषाको नक्टाझिझ नजिक भएको दुर्घटनाले देखाउँछ । ना१ख ८३९३ नम्बरको टिपरले सडकछेउको आँपको रूखलाई नै हिर्काएको थियो । रूखलाई दुई चिरा पार्दै ठोक्किएको टिपरका चालक आफैं घाइते भएको थिए ।
किशोरी हत्या प्रकरण: अनुसन्धानमा अलमल,"भीमदत्त नगरपालिकाका प्रमुख सुरेन्द्र विष्टले सबुत प्रमाणसहित वास्तविक दोषी चाँडो पत्ता लगाउनुपर्ने बताए । प्रहरीले वास्तविक अपराधी पत्ता लगाउन स्वतन्त्र ढंगले अनुसन्धान गर्नुपर्छ, उनले भने, अनुसन्धानका नाममा निर्दोष मान्छे फस्नु हुँदैन र दोषी उम्किनु हुँदैन । उनले प्रहरीले गरिरहेको अनुसन्धानमा स्थानीयले पनि आवश्यक सहयोग गर्नुपर्ने बताए ।"
कतारले हटायो एक्जिट परमिट,एक्जिट परमिटको व्यवस्था हुँदा कामदारसँग राहदानी भए पनि स्वदेश फर्कन पाउँदैनथे । नयाँ कामदार ल्याउन गाह्रो र झन्झटिलो पर्ने हुँदा कम्पनीहरूले सकभर सोझासिधा कामदारलाई स्वदेश पठाउन रोक्दै आएका छन् । यो व्यवस्थाले कतारको अन्तर्राष्ट्रिय रुपमै आलोचना भइरहेको थियो । यो व्यवस्थाको कारण नेपाली लगायत आप्रवासी कामदारले खुला जेलभित्र रहेर काम गरिरहेको बताउँदै आएका थिए ।
देउवाद्वारा कार्यसम्पादन समिति गठन तयारी,"केन्द्रीय कार्यसम्पादन समितिमा संस्थापन पक्षले गोपालमान श्रेष्ठ, ज्ञानेन्द्रबहादुर कार्की, बालकृष्ण खाँण, रमेश रिजाल, चित्रलेखा यादव, प्रदीप गिरी, फरमुल्ला मन्सुर, मानबहादुर विश्वकर्मा, एनपी साउद, आनन्द ढुंगाना, महालक्ष्मी उपाध्यायलगायतलाई ल्याउने सम्भावना छ । त्यस्तै संस्थापन इतरपक्षमा वरिष्ठ नेता पौडेल, पूर्वमहामन्त्रीद्वय प्रकाशमान सिंह र सिटौला, रामशरण महत, अर्जुननरसिंह केसी, बलबहादुर केसी, महेश आचार्य, मीनेन्द्र रिजाल, दिलेन्द्र बडु, सुजाता कोइराला र शेखर कोइराला रहने सम्भावना छ ।"
फेरि बढ्यो पेट्रोलियम मूल्य,"समायोजनपछि पनि पेट्रोलमा प्रतिलिटर ३६ पैसा, डिजेलमा प्रतिलिटर ४९ पैसा र ग्यासमा प्रतिसिलिन्डर ३०९ रुपैयाँ ७९ पैसा घाटा रहेको निगमको दाबी छ । पछिल्लो १५२० दिनमा अन्तर्राष्ट्रिय बजारमै पट्रोलियम पदार्थको मूल्य उल्लेख्य बढ्नु, अमेरिकी डलरको तुलनामा नेपाली र भारतीय मुद्रा अवमूल्यन हुनु र त्यससँगै इन्डियन आयल कर्पोरेसनले मूल्य बढाएकाले पछिल्लो समायोजन गरिएको निगमले जनाएको छ । यो समायोजनपछि भारतको रक्सौलभन्दा वीरगन्जतर्फको सीमाक्षेत्रमा पेट्रोल प्रतिलिटर २५ रुपैयाँ ७७ पैसा र डिजेल २५ रुपैयाँ ५० पैसा सस्तो भएको छ ।"
उपसचिवमाथि खुला प्रवेश बन्द,"सबैभन्दा बढी चासो दिइएको कर्मचारीको अवकाश उमेर भने ५८ वर्ष नै कायम गर्न प्रस्ताव गरिएको छ । अर्थ मन्त्रालयले मुलुकले पेन्सन धान्न नसक्ने, सरदर आयु बढेको र अनुभवी कर्मचारी आवश्यक पर्ने तर्क दिँदै अवकाश उमेर ६० वर्ष कायम गर्न सुझाएको थियो । प्रशासनविद् काशीराज दाहाल संयोजक रहेको उच्चस्तरीय प्रशासन सुधार समितिले पनि ६० वर्ष कायम गर्न सुझाएको थियो । स्वास्थ्य सेवाका कर्मचारीको अवकाश उमेर भने ६० वर्ष राख्ने प्रस्ताव विधेयकमा छ । इन्जिनियरिङ, कृषि तथा वन, न्याय, परराष्ट्र, प्रशासन, लेखापरीक्षण, संसद् र स्वास्थ्य सेवा गरी निजामती सेवामा ८ वटा समूह रहने प्रस्ताव गरिएको छ । आर्थिक योजना तथा तथ्यांक, शिक्षा र विविध सेवाका सहसचिव र त्यसमुनिका कर्मचारीलाई मिल्दो सेवामा समूहकृत गरिने उल्लेख छ । राजपत्र अनंकित प्रथम श्रेणीको कम्प्युटर अपरेटर र राजपत्र अनंकित द्वितीय श्रेणीको सहायक कम्प्युटर अपरेटर पदका लागि स्थायी पदपूर्ति बन्द गरिएको छ । कम्प्युटर अपरेटर, सवारी चालक, कार्यालय सहयोगी, माली, प्लम्बर, इलेक्ट्रिसियनमा स्थायी नियुक्ति नगरी करार सेवामा राख्न सकिने विधेयकमा उल्लेख छ । विधेयकमा संघ, प्रदेश र स्थानीय तहमा खटाइने सहसचिवस्तर र एघारौं तहभन्दा माथिका पदमा संघीय निजामती सेवाका कर्मचारीबाट मात्र पदपूर्ति गरिने उल्लेख छ । ४५ प्रतिशत पद समावेशीबाट पूर्ति गर्न प्रस्ताव गरिएको छ । ४५ मा पनि ५० प्रतिशत पदमा महिलाबीच मात्रै प्रतिस्पर्धा गरी पूर्ति गरिनेछ । खसआर्य, आदिवासी जनजाति, मधेसी, दलित, थारू, अपांगता भएका व्यक्ति, पिछडिएको क्षेत्र र मुस्लिम महिलाका लागि प्रतिशत कायम गरिएको छ । बाँकी ५० मा पनि आदिवासी जनजाति, मधेसी, दलित, खसआर्य, थारू, अपांगता भएका व्यक्ति, पिछडिएको क्षेत्र र मुस्लिम पुरुषले प्रतिस्पर्धा गर्न पाउनेछन् । कार्यभार सम्हाल्नुअघि प्रत्येक कर्मचारीले तोकिएबमोजिम शपथ लिनुपर्ने व्यवस्था गरिएको छ । मुख्यसचिवको पदावधि तीन र सचिवको ५ वर्ष प्रस्ताव गरिएको छ ।"
न्यायाधीशकै राय बाझियो,"विचाराधीन मुद्दा के वा कुन आधारमा सम्बद्ध इजलास वा प्रधानन्यायाधीशलाई त्यस्तो अवस्था छ भन्ने लागेको हो, आदेशमा स्पष्ट रूपमा उल्लेख गरिनुपर्ने भन्दै रायमा निवेदनमा लेखियो वा इजलासमा जिकिर लिइयो भन्ने मात्रै आधारले मात्रै कुनै मुद्दा स्वत: संवैधानिक इजलासमा जान नहुने मत भट्टराईले राखेका छन् । संवैधानिक इजलास सर्वोच्च अदालतभित्रको एउटा इजलास हो र उसलाई प्रदान गरिएको क्षेत्राधिकारभित्र सीमित नराखिए अनावश्यक अन्योल हुन सक्ने भट्टराईले फरक रायमा उल्लेख गरेका छन् । यो रिट निवेदनमा गम्भीर संवैधानिक व्याख्याको प्रश्न छ भन्ने जिकिरसँग सहमत हुन नसकेकाले रिट खारेज हुने मेरो राय हो । तर बाझिएकाले पूर्ण इजलासमा पेस गर्नु, रायमा भनिएको छ ।"
स्थानीय तहमा टिक्दैनन् कार्यकारी प्रमुख,"संघीय सांसद, प्रदेश सांसद र गाउँपालिकाकै प्रमुखउपप्रमुखले आफूअनुकूलका कार्यकारी अधिकृत खोज्दा छिटोछिटो सरुवा हुने गरेको शाखाका कर्मचारी बताउँछन् । आफूले भनेको कार्यकारी सरुवा गर्न पहुँचवाला नेता, सांसददेखि जनप्रतिनिधिको दबाब आउँछ, ती कर्मचारीले भने, आफूअनुकूलका नभए हाजिर नै नगराई फिर्ता पठाउँछन् । दुई सय ७६ नगरपालिकामध्ये अहिले २ सय ८ वटामा दरबन्दीअनुसारका उपसचिव कार्यकारी प्रमुख छन् । बाँकीमा अधिकृत र सुब्बा स्तरका कर्मचारी प्रशासकीय प्रमुख छन् । ३ वटा नगरपालिकामा सुब्बा कार्यकारी प्रमुख छन् । ३ सय ३४ गाउँपालिकामध्ये १३ वटामा सुब्बा कार्यकारी प्रमुख छन् । अन्यमा भने अधिकृतले नै कार्यकारीको जिम्मेवारी सम्हालेका हुन् । बुटवल उपमहानगरबाहेक अरू महानगर र उपमहानगरमा १६ सहसचिव प्रशासकीय अधिकृतमा खटिएका छन् । कर्मचारी प्रशासन शाखामा ७ सय ५३ स्थानीय तहमध्ये ६० प्रतिशतभन्दा बढीमा १५ महिनामा कार्यकारी प्रमुख सरुवा भइसकेको तथ्यांक भेटिन्छ । करिब २० प्रतिशत स्थानीय तहमा मात्रै डेढ वर्षदेखि प्रमुखहरू स्थिर छन् । २० प्रतिशतमा दुई पटकभन्दा बढी कार्यकारी सरुवा भएर अन्यत्र गएका छन् । शाखाका उपसचिव प्रेमप्रसाद लुइँटेलले कर्मचारी अवधि नपुगी सरुवा हुनु स्वाभाविक भएको दाबी गरे । स्थानीय तहमा कर्मचारी समायोजन नभएसम्म दुई वर्ष नै बस्नुपर्छ भन्ने छैन, उनले भने, केही कार्यकारी प्रमुख विशेष कारणले सरुवा भएका हुन सक्छन् ।"
संहिता सच्याउन ज्ञापन,"सञ्चारमाध्यममा समाचार लेखेकै कारण सञ्चारकर्मीलाई फौजदारी कसुर बनाएर सरकारवादी मुद्दा लगाउनेजस्ता प्रावधानमा संशोधन गरिनुपर्छ, ज्ञापनपत्रमा भनिएको छ, लेखेर हुने गल्ती फौजदारी कसुर हुँदैन, यसलाई देवानी कसुरसम्म मात्र सीमित गरिनुपर्छ । आफ्ना माग तत्काल सम्बोधन गरी पूर्ण प्रेस स्वतन्त्रताको ग्यारेन्टी गर्न महासंघले आग्रह गरेको छ ।"
राजधानीबाहिर स्तनपान कक्ष,सरकारले सरकारी तथा गैरसरकारी संस्थाहरूमा स्तनपान कक्ष राख्न निर्देशन गरेको छ । आमाले स्तनपान गराउने र शिशुले स्तनपान गर्न पाउने े आधारभूत जन्मसिद्ध अधिकार हो । उक्त अधिकारको सम्मान गर्दै हेटौंडा खानेपानी व्यवस्थापन बोर्डले स्तनपान कक्ष स्थापना गरेको जनाएको छ । प्रदेश ३ को १३ वटा जिल्लामध्ये काठमाडांैस्थित स्वास्थ्य विभागमा स्तनपान कक्ष राखिएको छ ।
सडक ग्राभेललगत्तै पहिरो,डिभिजन सडक कार्यालयले ०५३ सालमा ओटासिल प्रविधिबाट नुवाकोटको साततल्ले दरबार जानका लागि पिच गरेको थियो । उक्त सडक दुई वर्षदेखि फराकिलो र स्तरोन्नति गर्न ठेक्का सम्झौता गरिए पनि द्रुतस्तरमा काम भएको छैन । ठेकेदार कम्पनीले ०७२ असोज २८ मा ८ करोड ८० लाख ३९ हजारमा ठेक्का सम्झौता ०७४ असोजमा बुझाउने सहमति थियो । पटकपटक म्याद थपेर अहिलेसम्म सडक काम पूरा भएको छैन ।
धोबीसिरिसे सडक जर्जर,राष्ट्रिय पुनर्निर्माण प्राधिकरणको जिल्ला आयोजना कार्यान्वयन इकाई (अनुदान व्यवस्थापन तथा स्थानीय पूर्वाधार) का प्रमुख कृष्णलाल पियाले धोबीदेखि सिरिसेसम्मको करिब १९ किमि सडक खण्डमा ग्राभेल गर्ने योजना कार्यान्वयन चरणमा छ । आगामी ७ महिनामा सक्ने गरी रामेछाप गोल्डेन जेभीले निर्माण कार्य थालेको उक्त सडक खण्डमा हालसम्म करिब १७ प्रतिशत मात्र काम भएको छ ।
"कार्यालय रहने, नरहने टुंगो लागेन",निजामती कर्मचारी युनियनका जिल्ला अध्यक्ष दामोदरप्रसाद सुवेदीले संघ र प्रदेशको खिचातानीले जिल्लामा कार्यरत कर्मचारीलाई मानसिक तनाव बढाएको बताए । उनले निर्णय दिन ढिलो हुँदा सबै कर्मचारीहरूको काम गर्ने मनोबल गिरेको बताए । कार्यालय र आफू कता हुत्तिने हो भन्ने ठेगान नहुँदा काम गर्ने जाँगरमा पनि कमी आएको उनको निष्कर्ष छ ।
एकै थलोमा पार्किङ,"वैकल्पिक मार्ग भएर दैनिक हेटौंडा काठमाडांै आउजाउ गर्ने ७ सयभन्दा बढी टाटासुमो छन् । विगतमा उनीहरूले बजारमा काउन्टर र सडकका दायाँबायाँ टाटा सुमो राख्ने गरेका थिए । हेटौंडा उपमहानगरपालिकाले टाटा सुमोहरूको व्यवस्थापनसँगै ईरिक्सा, अटो र मयुरीहरूको पनि व्यवस्थापन गर्ने जनाएको छ । हेटांैडामा २ हजार ५ सयभन्दा बढी ईरिक्सा, अटो र मयुरी छन् ।"
कानुनको दायरामा ल्याउने,आजको आवश्यकता मानव बेचबिखन अन्त्यका लागि प्रतिबद्धता भन्ने नाराका साथ आयोजित कार्यक्रममा मुख्यमन्त्री पौडेलले मानव बेचबिखनलगायत आपराधिक गतिविधिमा संलग्न हुनेहरूलाई सख्त कारबाही गर्नेमा जोड दिए । प्रदेश सरकारको सामाजिक विकास मन्त्रालयद्वारा उक्त कार्यक्रममा सामाजिक विकास मन्त्री युवराज दुलालले मानव बेचबिखनजस्तो जघन्य अपराधको न्यूनीकरणमा प्रदेश सरकार लागेको बताए ।
श्लेष्मान्तकमा कंक्रिट: निर्माण रोक्न पुरातत्त्वको निर्देशन,"विभागले कंक्रिटका सबै संरचना भत्काउन लगाउने जनाएको छ । पहिला बनाउन दिने अनि भत्काउन लगाएर सार्वजनिक सम्पत्तिको नास भएको भन्दै सम्पदा अभियन्ताले आपत्ति जनाएका छन् । यो रानीपोखरीकै अर्काे शृंखला हो, सम्पदा अभियन्ता सञ्जय अधिकारी भन्छन्, रानीपोखरीमा पनि कंक्रिट राखुन्जेल पुरातत्त्व मौन रहयो । सम्पदाप्रेमी सडकमा ओर्लिएपछि मात्रै रोक्न पत्राचार गर्यो ।"
एम्बुलेन्सलाई झन् जाम,"पूर्व एसपी जगतमान श्रेष्ठ विकसित मुलुकमा आकस्मिक साधनका लागि बेग्लै लेन भएपनि नेपालमा चाहेर पनि एम्बुलेन्सलाई बाटो छाड्न सकिने अवस्था नरहेको बताउछन् । एम्बुलेन्सभन्दा बढी महत्त्व भीआईपी र भीभीआईपी सवारीलाई दिँदा परेको मर्काबारे राज्यले आँखा चिम्लिएको उनी बताउँछन् । महानगरीय ट्राफिक प्रहरी महाशाखा प्रमूख एसएसपी बसन्त पन्तले भने सडकमा खटिएका ट्राफिक प्रहरीले एम्बुलेन्स, दमकललगायत अत्यावश्यक सवारीसाधनलाई पहिलो प्राथमिकता दिने गरेको बताए । सडक प्रयोगकर्ताको चेतनाको कमीले एम्बुलेन्स, दमकललाई समेत सडक नछाडेको पाइन्छ, पन्तले भने, ट्राफिक प्रहरीले सडक जतिसक्दो छिटो खुलाएर अत्यावश्यक सवारीसाधनको व्यवस्थापन गर्ने गरेको छ ।"
खेल होइन भन्दाभन्दै पदक,पर्यटन व्यवसाय र खेलका लागि हवाई क्षेत्र छुट्टै तोकिदिनुपर्ने भइसकेको छ । सुन्दर देशमा यस्तो साहसिक खेल हेर्न को आउँदैन ? निश्चित क्षेत्र निर्माण गरियो भने विदेशी खेलाडी पनि अन्तर्राष्ट्रिय प्रतिस्पर्धा हुनुअघि अभ्यास गर्न यहाँ आउन सक्छन् । यतै मनोरञ्जन गर्छन् । उनीहरूको आगमनले अरू पर्यटकलाई पनि लोभ्याउन सक्छ । व्यवसायीहरूले देखेको यस्तो सपना सम्भव छ । राज्यले होस्टे गरिदिने हो । होम स्टे जनताले गराउँछन् ।
बिमस्टेक बरु वास्तविक,"आज विश्व राजनीति अति अस्थिर अवस्थामा गुज्रिरहेकोले अनेक उथलपुथलका सम्भावना बढेका छन् । स्थिरता अब संविधान या भाषणले मात्र दिने होइन । सस्ता नारा र निर्देशनले देशका विकराल समस्या हल हुँदैनन् । सक्षम र जनमुखी सरकार, कार्यसम्पादन क्षमता, पारस्परिक सद्भाव, असल छिमेकीपन र साझा अवधारणा बनाई देश र क्षेत्रको विकास गर्नुपर्ने समय छ । एउटा देशमात्र समृद्धिशाली र अरु कमजोर तथा द्वन्द्वमुखी भए कसरी साझा उद्देश्य पूरा होलान् ? अब सार्कको बाटो प्रस्ट नभएकाले बिमस्टेकको बाटोमा लाग्नु सदस्य राष्ट्रको हितमा छ । सार्कको सम्भावना कम तर बिमस्टेकको बढी पक्कै छ । तर पुरानो मानसिकता र संकीर्णता नत्यागे बिमस्टेकको बाटो पनि सार्ककै जस्तो जटिल बन्नेछ ।"
सांसद ठेकेदार,"पप्पु कन्सट्रक्सन कम्पनी अहिले कुख्यात रूपमा चिनिएको छ । यसले ३१ वटा पुलमा आफ्नो संयुक्त र एकल गरी ठेक्का पाएको छ । तीमध्ये १५ वटा पुलको समय सकिसकेको छ । उसले ठेक्का पाएको पुल हेर्दा सम्पुर्ण तराई केन्द्रित देखिन्छ । फेरि उनी तराईसितै जोडिएका व्यक्ति । उनी मधेसी फोरमकै सांसद पनि । सरकारमा संलग्न दलको सदस्य । सरकारले नै उनलाई पुल निर्माणको जिम्मा दिएको हो । जुन पुलले यातायात तथा हुलाकी मार्गमा ठूलो टेवा पुर्याउनुका साथै त्यसको आसपासमा रहेका सम्पूर्ण जनता पूर्णरूपमा लाभान्वित हुन्थे । आय आर्जन गर्न सक्ने थिए । सुगमता हुने थियो । यातायातमा सजिलोपन आउने थियो । तर उनी तराईको प्रतिनिधित्व गर्ने मान्छे आफ्नै तराईबासीका लागि काँडाको तारको रूपमा उत्रिनुभयो । सम्पूर्ण पैसा लिएर अलपत्र पारेर आफू सम्पन्न हुनेतिर लागेर तराईबासीसँंग खेलवाड गर्दै आम तराईबासीलाई सहज यातायातबाट टाढा राखिदिए । सरकारले यस्ता कन्स्ट्रक्सन कम्पनीको पूर्णरूपमा छानबिन गरी कारबाही गर्नुपर्छ । यसले गर्दा हाम्रा तराईबासीको पानीपँधेरो गर्ने पुल निर्माण गरी जीवनयापनमा सहज हुनसक्छ । तराईबासीलाई भएको अन्याय हामी सहन सक्दैनौं । किनकि गरिबीको चरम बिन्दुमा रहेको तराईलाई माथि उठाउने हो भने यस्ता पुल र सडक निर्माण छिटोभन्दा छिटो सम्पन्न हुनुपर्छ । हेमराज न्यौपानेचाँगुनारायण२, दुवाकोट, भक्तपुर"
नकारात्मकता नछरौं,"आरजु देउवाको लेख पठनीय छ । तर केही मानेमा उनका विचार अपरिपक्व देखिन्छन् । बलात्कार शब्द नै क्रूर सुनिन्छ, यसलाई भोग्नेहरूको पीडा झन् कति भयानक होला ? हो, बलात्कारजस्ता अपराधको अन्त्य हुनु जरुरी छ । तर के प्रहरीको एकल प्रयासले मात्र यो सम्भव छ त ? पक्कै छैन । त्यसो हो भने प्रहरीमाथि मात्र दोष किन थोपरिँदैछ ? प्रहरीलाई दोषी देखाएर अरु निकायलाई पानिमाथिको ओभानो बनाउन खोजिएको हो ? यसो हो भने अब यस्ता घटना झन् बढेर जाने निश्चित छ । जसले जसरी विश्लेषण गरे पनि प्रहरीबिना कुनै अपराधको अन्त्य सम्भव छैन, यही शाश्वत सत्य हो । तसर्थ यस्ता खाले विचार सम्प्रेषण गरेर प्रहरीलाई जनताको नजरमा दोषी बनाउने कार्य रोकिनुपर्छ । अपराध नियन्त्रणका लागि प्रहरीमात्र होइन, समाजका सबै निकायको भूमिका महत्त्वपूर्ण हुन्छ । रोसन सुवेदी चपली, बुढानीलकण्ठ, काठमाडौं"
बगैंचा बनाइदिएको भए हुन्थ्यो,"अन्तर्राष्ट्रिय विमानस्थलसँंगै टाँसिएर रहेको सुपरिचित क्षेत्र र विमानस्थलबाट दिनहँु बाहिरिने राष्ट्रिय, अन्तर्राष्ट्रिय भीआईपी र पर्यटकहरू आवागमन गर्ने प्रमुखद्वारको सामुन्ने रहेको घाँसे मैदान अव्यवस्थित, उजाड र बन्जड अवस्थामा पुगेको छ । भर्खरै सम्पन्न बिमस्टेक चौथो शिखर सम्मेलन कार्यक्रमको लागि नगर र सहर, सफासुग्घर, साजसज्जा र सुन्दर देखाउने अभियान सराहनीय र आकर्षक देखिए तापनि तीनकुने, कोटेश्वरमा देखिएको दृश्यले जोकोही यो बाटो हिँडेका नेपाली नागरिकले विभिन्न टिकाटिप्पणी र अड्कलबाजी गर्छन् । तीनकुने क्षेत्रमा सजाइएको कागजका अस्थायी कृत्रिम दृश्यका लागि जुन आर्थिक धनराशि खर्च गरिएको छ, यो राज्यको ढुकुटीको दुरुपयोग हो । जब हाम्रो देशमा बिमस्टेक चौथो शिखर सम्मेलन आयोजना गर्ने निश्चित भयो, त्यही बेलादेखि अन्तर्राष्ट्रिय विमानस्थल वरिपरिको अव्यवस्थालाई हटाई बेला छँदै फूलबारी बनाइदिएको भए सुनमा सुगन्ध हुने थियो । राज्यको ढुकुटी दोहन हुनबाट बँच्थ्यो । विष्णु भट्टराईगौशाला नपा९, महोत्तरी"
दायरा बढाऊ,"राज्य सञ्चालनका लागि सरकारले कर उठाउन आवश्यक हुन्छ । जनताबाट उठाएको कर जनताकै सुविधाका लागि खर्च गर्ने उद्देश्यले राज्यले कर उठाउँछ । धनीलाई कर लगाउने र गरिबलाई राहत दिनु लोककल्याणकारी राज्यको जिम्मेवारी हो । २०७२ असोज ३ गते जारी गरिएको ७ प्रदेश सहितको संविधानको प्रावधानले देहाए बमोजिम केन्द्रीय सरकार, प्रदेश सरकार र स्थानीय तहको सरकारमा बाँडफाँड भइसकेकाले तीनै तहलाई कानुन बनाएर कर लगाउने अधिकार दिएको छ । तर स्थानीय तहले कानुन नै नबनाई आफूखुसी जथाभावी घर भवन, जग्गापास, पानी, बिजुली लगायतमा कर लगाउनु उचित होइन । गरिबीको रेखामुनि परेकाहरूलाई अन्डा, कुखुरा र पशुपालनमा समेत कर लगाउँदा अन्यायमा परेका छन् । जनतासँग कर नउठाउने होइन, उठाउनुपर्छ । तर जनताको आयस्तर र हैसियत हेरेर मात्र कर लगाउनुपर्छ । जनताको आय स्तरमा वृद्धि गरी कर बढाउनुलाई सही मानिन्छ । करको दरमा वृद्धि गर्यो भने राजस्व बढ्छ भनेर मात्र बुझ्नेलाई ठूलाबडा विज्ञ, विद्वान मानिँदैन । करमा समावेश नभएका र तिर्न नचाहेका, कर तिर्नसक्ने हैसियत भएकालाई करको दायरामा ल्याउनु राज्यको दायित्व हो । तिलप्रसाद न्यौपानेबेलकोट गढी७, नुवाकोट"
निरंकुशताको अभ्यास,"सामाजिक सञ्जाल फेसबुक मार्फत प्रधानमन्त्री केपी शर्मा ओलीको बिगारिएको फोटो सेयर गरेको आरोपमा पक्राउ परेका व्यक्तिलाई १५ दिनदेखि थुनामै राखिएको घटनाले अचम्मित तुल्याएको छ । सामाजिक सञ्जालको दुरुपयोग बढ्दै गइरहेको सन्दर्भमा यसमाथि दृष्टि पुर्याउनुलाई अन्यथा मान्नु पर्दैन । साइबर ह्याकिङ र बैंकिङ कसुरलाई नियन्त्रण गर्ने उद्देश्यसहित विद्युतीय कारोबार ऐन जारी भएको भए तापनि यसले सामाजिक सञ्जालमार्फत प्रेषित हुने गरेका विकृति र विसंगतिलाई नियन्त्रण गर्नसक्ने कानुनी आधार तयार पारेको छ । सामाजिक सञ्जालको दुरुपयोगलाई नियमन गर्दै जाने र यसको प्रयोगमा जिम्मेवारी बोध बढाउँदै लैजाने लक्ष्य राखिएको भए तापनि यसबखत एकजना व्यक्तिलाई राजनीतिक प्रतिशोध राख्दै १५ दिनदेखि थुनामा राख्दा जनस्तरमा छाएको मौनता उदेकलाग्दो छ । हाम्रो सन्दर्भमा सामाजिक सञ्जालको प्रयोग बेलगाम भइरहेको अवस्थामा गम्भीर प्रकृतिका समाचार प्रेषण गर्नु वा व्यक्तिको चरित्रमाथि आघात पुर्याउने र जीवनमाथि नै खतरा उत्पन्न हुने प्रकारका सामग्री उत्पादन र प्रेषण गर्नेहरूमाथि नियन्त्रण राख्नुको बदला प्रधानमन्त्रीको मुखाकृति बिगारेको आरोपमा एकजनालाई गिरफ्तार गरी १५ दिनदेखि थुनामै राख्नु निरंकुशताको अध्याय आरम्भ भएको मान्न सकिन्छ । प्रधानमन्त्री माथिको असन्तुष्टिलाई कार्टुनको माध्यमबाट प्रस्तुत गर्नु उनको अपराध थियो भने त्यस्ता अपराध दैनिक लाखौंको संख्यामा सामाजिक सञ्जालमार्फत प्रेषित भइरहेका छन् । सरकार विरुद्ध, सरकारी अधिकारीका विरुद्ध अनि सत्तासिन राजनीतिक नेताहरू विरुद्ध अब कसैले मुख खोल्न पाउँदैन भन्ने सन्देशलाई १५ दिनदेखि उनलाई थुनामा राख्ने कार्यले पुष्टि गरेको छ । उत्तम पुडासैनी जोरपाटी, काठमाडौं"
त्रिविको गिर्दो साख,"मुलुककै जेठो र पुरानो विश्वविद्यालय त्रिवि अहिले थलिएको छ । एकातिर नतिजा र परिणाम सन्तोषजनक छैन भने अर्कोतिर व्यवस्थापकीय पक्ष उत्तिकै अपादर्शी र गैरजिम्मेवार छ । विश्वविद्यालयको शोध, अनुसन्धान र शिक्षण उपाधि अन्तर्राष्ट्रिय स्तरमा प्रतिस्पर्धी हुन्छ, हुनुपर्ने हो । त्यस मुताविक संस्थागत, विभागीय नेतृत्व वैज्ञानिक एवं गतिशील नहुँदा त्रिविको गुणस्तरमाथि गम्भीर प्रश्न उठेको छ । राजनीतिक दलीय भागबन्डाका आधारमा हुने पदाधिकारी नियुक्ति, प्राध्यापक, कर्मचारी र विद्यार्थीसम्मका आआफ्ना दलीय भ्रातृ संगठनले विश्वविद्यालय खोक्रो भइसक्यो । तालाबन्दी, तोडफोड, अनशन र आन्दोलन । दैनिक अध्ययन, अध्यापनमा बाधा । आआफ्ना माग कार्यान्वयन गराउनेको होडले दिनप्रतिदिन त्रिवि ह्रासोन्मुख हुँदैछ । योग्यता र क्षमतावानले उचित स्थान नपाउँदा प्राज्ञिक, दक्ष जनशक्ति विदेशिने क्रम बढ्दो छ । राज्यले यसमा ध्यान दिन नसकेको वा नचाहेको हो ? दधिराम खतिवडाचिसंखुगढी गाउँपालिका७, ओखलढुङ्गा"
खोइ जनताको सरकार ?,"जनताले कम्युनिस्टहरूलाई पहिलोपटक दुई तिहाइको मतले एकलौटी सरकार बनाउन दिए पनि जनताको पक्षमा काम गर्न सकेन । चुनावका बेला जनतालाई दिएको ठूलठूला नारा त परै जाओस्, आधारभूत विषय पनि करकापले मात्र पूरा गर्ने गरेको छ । टालटुले काम गराइको पुरानै शैलीमा दुई तिहाइको सरकार पनि अलमलिएको छ । विदेशी आउँदा देखाउनकै लागि सडक टालटुल गर्ने चाला ठिक भएन । आफूलाई मत दिएर नेतृत्वमा पठाएका जनतालाई चाहिँ जहिले पनि बेवास्ता गर्ने सरकारी रवैया उचित भएन । भ्रष्टाचार बढेको बढ्यै छ । जताततै बेथिति व्याप्त छ । खै दुई तिहाइको जनपक्षीय भन्ने सरकार कहाँ छ ? सञ्जीव वैद्यसिनामंगल, काठमाडौं"
पीडितको विपक्षमा हुने डर,"कुनै पनि पेसा योग्यता र दक्षताको प्रयोग गर्दै इमानदारीपू्र्वक गर्नुपर्छ । यदि त्यसो गर्दागर्दै दुर्घटना भइहाले पनि त्यसको छानबिन गरी कारण पत्ता लगाउनु अत्यावश्यक हुन्छ भने कारक व्यक्तिले पनि स्पष्टीकरण दिनु अनिवार्य हुन्छ । यदि कारक व्यक्तिको लापरबाही पत्ता लागेमा सम्बन्धित व्यक्ति कारबाहीको भागिदार हुने कि नहुने ? अनि पीडित पक्षले क्षतिपूर्ति पाउने कि नपाउने ? यसरी नै चिकित्सकले उपचार गर्दा वा उनीहरूद्वारा सिफारिस गरिएका औषधि सेवन गरी बिरामीको अङ्गभङ्ग भएमा वा मृत्यु भएमा पीडित पक्षले तुरुन्त प्रहरीमा उजुर गर्न पाउनुपर्नेमा काउन्सिलको सिफारिस अत्यावश्यक गर्नाले पीडितले समयमा न्याय पाउनेमा शङ्का गर्ने ठाउँ रहनेछ । नारायण निरौला विराटनगर८, मोरङ"
बैलको अन्त्यालेख,"यो संकट मूलत: समुदायमैत्री कृषि प्रणालीमाथि हो । बरु निधनालेख कृषि संस्कृतिमाथि लेख्नुपर्ने भएको छ । बैलको अनुपस्थितिले खेती किसानीसँंग जोडिएको एउटा परम्परामै रिक्तता आएको छ । सामाजिकआर्थिक परिवर्तनको विकल्प खेती प्रणालीमा ट्रयाक्टर हुनसक्छ भन्ने नारा चलेको छ । यसको अंकगणित जतिखेर बुझ्छौं, त्यतिखेर बैल इतिहास भइसक्छ ।"
कहाँ चुक्दै छ कांग्रेस ?,यी महत्त्वपूर्ण प्रश्नहरूको जवाफ कांग्रेसभित्रको कुनै एक वा अर्को गुटले मात्र खोज्ने होइन । पार्टी सभापति देउवाले विभिन्न गुट र उपगुटमा संलग्न रहेका पार्टीको ठूलो पंक्तिलाई विभिन्न विभाग र अरु रिक्त ठाउँमा जिम्मेवारी दिएर यी प्रश्नको खोजीमा एकीकृत कांग्रेसलाई लगाउन सक्नुपर्छ । त्यसले पार्टीको आउँदो महाधिवेशनसम्म कांग्रेसको सग्लो सैद्धान्तिक मानचित्र तयार हुन्छ । यो सामुहिक प्रयासले कांग्रेसको सामुहिक पहिचान जन्माउन सक्छ । त्यसपछि मात्र भारतीय साहित्यकार बर्माले सुझाएझैं कांग्रेसले आफ्नो आत्मा र वर्तमान समयसँंग स्वयम् निर्वासित हुनुपर्दैन ।ट्वीटर :
दलित आन्दोलनको लय,"एकथरी भन्छन्, एनजीओले दलित मुद्दालाई पातलो बनाइदियो । दलितको नाममा पैसामात्र कमाए । समुदायलाई केही दिएनन् । आफू मात्र बने । यस्तो आरोप बढ्दो छ । दलित भित्रकै ठूलो तप्का एनजीओकर्मीसँंग असन्तुष्ट छ । यो बेलैमा ख्याल गरिएन भने असन्तोष विस्फोट हुनेछ । र दलित आन्दोलन आलोचित हुनेछ ।"
आइमाईको बुद्धि !,"महिला हिंसा शारीरिकमात्र नभई मानसिक पनि हुन्छ । यस खाले टिप्पणी नगरे महिला हिंसा न्यूनीकरण मात्र होइन, स्वस्थ एवं समतामूलक समाज निर्माणमा सघाउ पुग्थ्यो कि ?"
लाकोजूका कविता,"अनुज बुक इन्टरप्राइजेज छापेको कृतिमा ५३ वटा सिर्जना छन् । लाकोजुका यसअघि कविता, मुक्तक, हाइकु, बाल कविता, प्रेरक प्रसंग लगायत गरी दर्जन कृति प्रकाशित छन् ।"
जंगमलाई लाइफटाइम,"अवार्ड चुम्नेहरूमा राष्ट्रिय भावको गीतमा शान्तिप्रिय, बाल प्रतिभा (अभिनय) मा सम्राट दाहाल, डायस्पोरिक रचना (आधुनिक गीत) मा सन्तोष श्रेष्ठ, पप संगीतमा आरबी लामा, पप गायकमा समीर हमाललाई छन् । त्यस्तै पप गायिकामा प्राश्ना पाण्डे, गजलमा प्रवल विष्ट, म्युजिक भिडियो छायांकनमा रवीन्द्र बराल, म्युजिक भिडियो निर्देशनमा युवराज वाइबाले अवार्ड पाए । गीतकार (शास्त्रीय संगीत) मा नृपध्वज खड्का, संगीतकार (शास्त्रीय संगीत) मा सन्तोष श्रेष्ठ, दशक गायकमा आनन्द कार्की, दशक गायिकामा लोचन भट्टराईले अवार्ड पाए ।"
नाटकमा राजनीति खोई ?,"अन्तरक्रियाका क्रममा पशुपतिले नाटक देखाउनुभन्दा पहिले निर्देशक आफैंले पनि राजनीतिक, सामाजिक विषयवस्तुहरू खोज्नुपर्नेमा जोड दिइन् । हामी जे देखाउँदै छौँ, पहिले हामी आफैं त्यसमा पूर्ण ज्ञान हुनुपर्छ, उनले भनिन् । पशुपतिको भनाइमा सहमत हुँदै श्रीजन दाहालले अहिलेका नाटककार र निर्देशकहरू आत्मरतिमा रमाइरहेको आरोप लाए । बाहिर के भइरहेको छ हामीलाई थाहै हुन्न, उनले नाटक खबर हराएको चिठी तयार पार्दाका क्षणहरू सम्झिँदै भने, यो नाटकको लागि जब बेपत्ता नागरिकको बारेमा खोज्न थाल्यौँ, हामीलाई त केही नै थाहा रहेनछ भन्ने भयो । रंगकर्मी आकांक्षाका अनुसार कुनै पनि गहन विषयवस्तुलाई उठाउँदा त्यसमा संघर्षका साथसाथै लुकेका भित्री कुरालाई पनि ल्याउनुपर्नेहुन्छ । उनले १७ वर्षअघि पति बेपत्ता भएकी महिलाको उदाहरण दिँदै भनिन्, उहाँले पति बेपत्ता भएपछि संघर्ष गरेर छोरीहरूलाई पढाउनुभयो, अहिले आफु पनि काम गर्दै हुनुहुन्छ । तर जहिले पनि सञ्चारमाध्यम र अन्य क्षेत्रमा उनीहरूले भोगेको दु:ख र पीडा मात्रै आयो, उनीहरूको सामथ्र्य, संघर्ष आएन । नाटक खबर हराएको चिठी मा केदार, पशुपति, सिजन, चेतन, आंकाक्षालगायत सामुहिक काम गर्नेमा चे शंकर, सुदाम सिके, किरण चाम्लिङ राई, परिवर्तन, पत्रिका घिमिरे, रेनुका कार्की, र सोनाम लामा छन् । नाटक २४ गतेसम्म मञ्चन हुनेछ ।"
अचेलका गीतमा गायकी खोज्नुपर्छ,"त्यसो त अख्तर अचेलका हिन्दी फिल्मका गीतलाई गीत नै मान्ने वा नमान्ने भन्ने समस्या पर्न थालेको टिप्पणी गर्छन् । आजकल गायकको आवाज र अर्केस्ट्रा, ड्रम, गिटार र तबलाको आवाज सबै मिक्स हुन्छ, उनले भनेका छन् ।"
पिकासोको नक्कल,"यसरी पिकासोका चित्र बनाउनेमा सुजिता चौधरी, शर्मिला तामाङ, तीर्थकुमारी सुनुवार, चिरञ्जीवी श्रेष्ठ लगायत थिए । रमेशका अनुसार पिकासोका चित्र हेरेर क्यानभासमा उतार्न सक्नु भनेको आफैंमा ठूलो साधना हो । ललितकलाका विद्यार्थीले कलाको इतिहास अध्ययन गर्न आवश्यक रहेको जनाउँदै उनले ग्यालरीमा पिकासोको चित्रमाथि कार्यशाला गरेका थिए ।"
उनकै सम्झना उनकै गीत,"कार्यक्रममा शिला विष्ट, मिनु वाइबा, रचयिता थपलिया, राधिका भण्डारी र शोभासँग संगीत सिकेका विद्यार्थीले शोभाद्वारा गाइएको गीतहरूको लाइभ प्रस्तुतिसमेत दिए ।"
फयुजन पेकिङ ओपेरा,"यसपाली हामी तपाईको देशमा आयौं, नेटवर्क आफ इन्टरनेसनल कल्चर लिंककी प्रमुख चाङ लिले भनिन्, हाम्रो लोक कला देखायौं ।"
पुस्तकमा सहकारी अनुभव,"पुस्तकले विश्वव्यापी सहकारी आन्दोलन अहिले कसरी, कता र कुन दिशातिर निर्देशित भइरहेको छ भन्ने ज्ञान दिन्छ, पुस्तकबारे अर्थविद् पीताम्वर शर्मा भन्छन् । काभ्रे तेमाल१ सस्र्युंखर्कमा जन्मेका बडालले मुलुकको समृद्धिका लागि सहकारी मोडल उपयुक्त हुने दाबी गर्दै पुस्तकमार्फत विभिन्न देशको अनुभवलाई मुलुकको समृद्धिसित जोड्न चाहेको बताए ।"
इडलिबबारे छलफल गर्न इरानमा शिखर बैठक,टर्कीका विदेशमन्त्री मेभ्लुट काभुसोग्लुले अझै पनि सम्झौताको सम्भावना रहेको बताए । शिखर बैठकअघि हामी निरन्तर सम्पर्कको प्रयासमा छौं र राम्रो नतिजा निस्कियोस् भन्नेमा सचेत छौं । रूसले मंगलबारदेखि नै २२ दिनको विश्रामपछि पहिलो पटक इडलिबमा आक्रमण सुरु गरेको छ ।
डलर १ सय १५ नाघ्यो,अध्ययन सुरु भएन नेरुको तुलनामा डलर निरन्तर बलियो बन्दै गएपछि त्यसबाट पर्न सक्ने सम्भावित असरबारे राष्ट्र बैंकले अध्ययन थाल्ने बताए पनि बुधबारसम्म त्यस सम्बन्धमा केही काम हुन सकेको छैन । डलर निरन्तर रूपमा बढिरहँदा त्यसको सम्भावित असर र प्रभावहरू बारे अन्योल बढेको छ । यही समयमा विदेशी विनिमयदरको उचारचढावले आउने जोखिम व्यवस्थापनका लागि केन्द्रीय बैंकले हेजिङ सुविधा ल्याउन लागेको छ । चालु आर्थिक वर्षको मौद्रिक नीतिको व्यवस्थाअनुसार विदेशी विनिमयमा निहित जोखिम व्यवस्थापन गर्न सहयोग पुर्याउने उद्देश्यले उक्त व्यवस्था ल्याउन लागिएको हो । (हेजिङ विदेशी मुद्राको विनिमय दरमा आउने उतारचढावबाट सिर्जना हुने सम्भावित जोखिम व्यवस्थापन गर्ने महत्त्वपूर्ण विधि हो ।) यही समयमा डलर निरन्तर रूपमा उकालो लागिरहेको छ । डलर बलियो बन्नुको कारण र त्यसबाट पर्ने असर र परिणामबारे अध्ययन अनुसन्धान नहुँदा निकट भविष्यमै ल्याउने भनिएको हेजिङ सुविधा पनि चुनौतीपूर्ण बन्ने विज्ञहरूले जनाएका छन् ।
चीन हुँदै तेस्रो मुलुक व्यापार सम्भव बन्दै,"प्रोटोकलको विषयमा छलफल गर्न नेपाल र चीनका पदाधिकारीबीच यो तेस्रो बैठक हो । यसअघि ५ देखि १० असारमा चीनमा यही विषयमा छलफल भएको थियो ।बैठकमा सहभागी हुन ८ सदस्यीय चिनियाँ टोली नेपाल आएका थिए । नेपाली टोलीको नेतृत्व वाणिज्य तथा आपूर्ति मन्त्रालयका सहसचिव रविशंकर सैंजुले गरेका छन् । टोलीमा अर्थ, परराष्ट्र, भौतिक पूर्वाधार तथा यातायात मन्त्रालय, कानुन मन्त्रालयका प्रतिनिधिहरू पनि सहभागी छन् ।"
सन्तानेश्वरमा मोनोरेल,मन्दिर लगनखेलबाट ७ किमि दक्षिणपूर्वमा पर्छ । यहाँ तीन प्राकृतिक थुम्कामध्ये पूर्वतर्फको कैलाश पर्वतको शिखरमा पुग्न फेदबाट ३ सय ६६ वटा सिँढी हुँदै एक सय मिटर उकालो चढ्नुपर्छ । मन्दिर परिसरबाट उपत्यकाका तीनै जिल्ला अवलोकन गर्न सकिन्छ ।
पाँच दिनमा ६२ अंक बढयो नेप्से,"उक्त दिन कारोबारमा आएकामध्ये व्यापार र उत्पादन तथा प्रशोधनबाहेक सबै समूहको परिसूचक बढे । जसमध्ये जलविद्युत् समूहको परिसूचक २८८, लघुवित्तको २८३, निर्जीवन बिमाको २७६, बैंकिङको २१६ र विकास बैंकको २११ प्रतिशतले बढे । करिब ७ हजार ८ सय कारोबारबाट १ सय ६७ कम्पनीका २३ लाख ७२ हजार ३ सय ६३ कित्ता सेयर किनबेच भए । जसमध्ये १ सय ४५ कम्पनीको सेयर मूल्य बढयो, १३ कम्पनीको सेयर मूल्य घटयो र ९ कम्पनीको सेयर मूल्य स्थिर छ ।"
१० तोला सुन निमेषलाई,"नेपाल साप्ताहिकका सहायक सम्पादक वसन्त बस्नेतले लिम्बुलाई मंगलबार १० तोला सुनको सिक्री हस्तान्तरण गरेका हुन् । पब्लिकेसन्स वितरण विभागका अनुसार कान्तिपुर स्वर्णपुर २ ग्राहक योजनामा बम्पर उपहार एक किलो सुन, हरेक महिना १० तोला सुन र हरेक हप्ता एक किलो चाँदीसहित अन्य योजनाहरू ल्याइएको छ । ग्राहक योजनाअन्तर्गतको विजेता हरेक महिना लक्की ड्र मार्फत चयन गर्ने गरिने गरेको छ । योजनाको तेस्रो महिनाअन्तर्गत साउन महिनाका विजेता लिम्बुलाई सुन हस्तान्तरण गरिएको हो । हरेक साता एक किलो चाँदी पनि वितरण गर्ने गरिएको छ । देशभरका ग्राहहरूमध्ये लक्की ड्र मार्फत विजेता चयन गर्ने गरिएको छ ।"
लाङटाङ जलविद्युत्लाई लगानी जुटयो,आयोजना २०७७ पुसमा पूरा हुने अनुमान छ ।
ऋणमा लापरबाही गर्नेलाई जरिवाना,"अस्ट्रेलियाले ग्राहकहरूलाई उच्च प्राथमिकता र सेवाका लागि उच्च सुरक्षा दिने गरेको छ । बैंकिङ क्षेत्रलाई सुधारोन्मुख बनाउनकै लागि भनेर स्थापना भएको कमिसनले हालसम्म यहाँ चारवटै ठूला बैंक कमनवेल्थ, एएनजेड, न्याब, वेस्टप्याकलगायतलाई अनुसन्धानको दायरमा ल्याइसकेको छ । त्यस्तै एएमपीलगायतका ठूला आर्थिक कारोबार गर्ने निकायहरूले समेत अनुसन्धानको सामना गर्नुपरेको छ ।"
डेढ वर्षअघि नै बन्यो पुल,४९ करोड १४ लाख २० हजारको लागतको उक्त पुल २०७३ मंसिर १२ गते शिलान्यास गरिएको थियो ।
२ किलो सुन र ४ किलो चाँदी बरामद,बरामद सुनमध्ये एउटा बिस्कुट जस्तो टुक्रा नै एक किलोको छ । सुनको ४ सय ३१ ग्रामको डल्लो पनि बरामद भएको प्रहरीले जानकारी दिएको छ । त्यसैगरी अरू साना सात थान टुक्रा छन् । चाँदीका पनि टुक्रा टुक्रा छन् । बरामद सुन र चाँदीको बजार मूल्य १ करोड रुपैयाँ रहेको प्रहरीले बताएको छ ।
बेचबिखनविरुद्ध र्याली,कार्यक्रममा बोल्ने वक्ताले मानव बेचबिखनजस्तो जघन्य अपराध रोक्न सबै सचेत हुनुपर्ने धारणा राखेका थिए ।
मोउरिन्होको भविष्य कता ?,मोउरिन्हो म्यानचेस्टर युनाइटेड भित्रँदा उनीबाट सबैले क्लबको पुरानो अस्मिता फर्कने अपेक्षा राखेका थिए । सफलताको त्यो सिलसिला जुन ओल्ड ट्राफोर्डको नियमित तालिकाझैं थियो । यो भन्नु केही हतार होला तर जसरी स्पर्सले युनाइटेडको घरेलु मैदानमा दबाब कायम गरेको दृश्य थियो । मोउरिन्होबाट पुरानो दिन फिर्ने अपेक्षा गर्न निकै कठिन हुनेछ ।बीबीसी
लिग खेल्नमै किचलो,१९९१ सालमा स्थापित एनआरटी नेपाली फुटबलकै सबैभन्दा धनाढय क्लब हो । फुटबल खेल्नकै लागि २०६३ मा लिएको ऋण समयमै तिर्न नसकेपछि २०७० सालको लिग नखेल्दा रेलिगेसनमा परेको थियो । त्यसपछि ऋण तिरेर फुटबलमा फर्किएको एनआरटी गत वर्षको बी डिभिजन लिग उपविजेता हुँदै ए डिभिजनमा फर्किएको थियो । फ्रेन्ड्स पनि वार्षिक ३० लाख बढी आम्दानी भएको क्लब हो । जावलाखेलको पनि आफ्नै भवन रहेको छ ।
नेपालको वास्तविक परीक्षा,"भुटानका प्रमुख खेलाडी रहनेछन्, मिनरेवा पन्जाबका चेन्चो ग्याल्सेन । पन्जाबले पछिल्लो जे लिग जित्दा जहाँ गोलपोस्टको जिम्मा किरण लिम्बुले सम्हालेका थिए, त्यहीं आक्रमणको जिम्मा ग्याल्सेनको काँधमा थियो । भुटानी फुटबलले गरेको प्रगतिको सबैभन्दा राम्रो उदाहरण हुन्, यिनै ग्याल्सेन । उनी भुटानका लागि सर्वाधिक गोल गर्ने खेलाडी पनि हुन् । नेपालले आफ्नो अनुकूल नतिजा निकाल्ने हो भने यी ग्याल्सेनलाई रोक्नैपर्ने हुन्छ ।"
ऐतिहासिक उपलब्धिसामु विराज,संयोगले उनले उछिन्न लागेका शाक्य दोस्रो सफल कप्तान हुन् । सन् १९९३ मा नेपालले दक्षिण एसियाली फुटबलमा स्वर्ण जित्दा उनै शाक्य कप्तान थिए । यो उपलब्धि बंगबन्धु रंगशालामै प्राप्त भएको थियो । संयोगले विराजले यही रंगशालामा २५ वर्षपछि शाक्यलाई सर्वाधिक खेल खेलेको कीर्तिमानमा उछिन्दै छन् ।
भारतको राम्रो सुरुआत,सन् २०१५ मा केरलामा भएको पछिल्लो संस्करणमा भारतले अफगानिस्तानलाई अतिरिक्त समयमा पराजित गर्दै साफको उपाधि जितेको थियो । २००३ मा बंगलादेशमा भएको साफमा उपाधि जित्न नसकेको बंगलादेशले २००९ मा भने माल्दिभ्सलाई पेनाल्टी शुटआउटमा पराजित गर्दै ढाका उपाधि जितेको थियो ।
भूपेन्द्रलाई स्वर्ण,काठमाडौं (कास) नेपालका भूपेन्द्र गुरुङले जर्मनीको सिविस गुइनमा भएको १२ औं वल्र्ड मार्सल आर्ट्स च्याम्पियनसिपमा स्वर्ण पदक जितेका छन् । भूपेन्द्रले छान छानमा स्वर्ण जितेका हुन् । नेपाल उमा कुङ्फु संघका अध्यक्ष सिद्धार्थ लामाले जनाएअनुसार मुन्नी सुवेदीले ताइची र विजय तामाङले सान्दामा कांस्य पदक जितेका छन् । कांस्य विजेता मुन्नी अधिवक्ता हुन् । वल्र्ड मार्सल आर्ट्स कमिटीको आयोजनामा भएको प्रतियोगितामा २५ राष्ट्रका तीन सयभन्दा बढी खेलाडीको सहभागिता रहेको जनाइएको छ ।
सेबलाई सफलता,काठमाडौं (कास) सामाखुसी बोर्डिङ स्कुल (सेब) र एन्जल्सहार्ट १३ औं क्वीक्स ग्रिनल्यान्ड अन्तरस्कुल बास्केटबलको सेमिफाइनल पुगेका छन् । बुधबार जुनियर छात्रमा सेबले भ्याली पब्लिकलाई २४१५ स्कोरले हराउँदा विकास डंगोलले ८ स्कोर गरे । सेहर मगरको १६ स्कोर सहयोगमा एन्जल्स हार्टले आयोजक ग्रिनल्यान्डलाई ३२२८ को स्कोरमा हरायो । लालीगुराँसले इडनब्रिजलाई २६७ स्कोरले हराउँदै सेमिफाइनलमा एन्जल्स हार्टसँग भेट पक्का गरेको छ । लालीगुराँसका अंकित पुनले १२ स्कोर गरे ।
अन्तरकलेज फुटसल,"काठमाडौं (कास) अन्तरकलेज फुटसल प्रतियोगितामा बुधबार लिग चरणमा सफलता हात पार्दै ट्रिनिटीले डियरवाल्क, सामाजिक कलेजले एसियन बी, सेन्ट लरेन्सले एसियन ए, सेन्ट जेभियरले टेक्सससँग क्वाटरफाइनल भेट पक्का गरेका छन् । समूह डी मा ट्रिनिटी र सामाजिकले समान १० अंक बटुलेका थिए । गोलअन्तरका आधारमा ट्रिनिटी समूह विजेता बन्यो । समूह ए बाट सेन्ट लरेन्स १० अंक र टेक्सस ८ अंकसहित अगाडि बढे । सेन्ट जेभियर समूह सी बाट समूह विजेता र एसियन कलेज समूह उपविजेता भए । एसियन बी र डियरवाल्क समूह बी बाट अगाडि जाँदा एसियनले १२ अंक जोडेको थियो ।"
ज्ञानोदय सफल,काठमाडौं (कास) आयोजक ज्ञानोदय बालबाटिकाले रजतजयन्ती ज्ञान कार्निभल २०१८ मा ब्वाइज बास्केटबलमा विजयी सुरुआत गरेको छ । ब्वाइजमा ज्ञानोदयले श्रीदिवालाई ३७२५ स्कोरले हरायो । एलआरआईले पुष्पसदनमाथि ३८३७ को जित निकाल्यो । लिगकम नकआउटका आधारमा खेलाइएको प्रतियोगिताको गल्र्सतर्फ श्रीदिवाले आयोजक ज्ञानोदयलाई २४२ को अन्तरले हरायो भने अर्को खेलमा ज्ञानोदयले सुदेशाविरुद्ध २६१४ को जित पायो । मल्पीले एलआरआईलाई २६१३ ले पराजित गरेको छ । छात्रतर्फ १२ र छात्रातर्फ १० टोलीको सहभागिता रहेको छ ।

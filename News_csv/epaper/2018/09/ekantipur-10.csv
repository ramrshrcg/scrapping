शीर्षक,विवरण
"प्रधानमन्त्री असन्तुष्ट, प्रदेश परिषद् अनिश्चित","नेकपाका नेताहरूले अब पार्टीभित्र पनि सरकारका कामकारबाहीलगायत विषयमा छलफल हुने, संघ र प्रदेशको नेतृत्व कसरी अघि बढ्ने भन्ने तय हुन सक्ने बताएका छन् । नेकपाको सचिवालय र स्थायी समिति बैठक यसैसाता बस्दै छ । पार्टी एकीकरण र सरकारका कामकारबाहीमा केन्द्रित हुने गरी बैठक बस्नेछ ।"
हिमाल छेकेर घरैघर,"उनका अनुसार पोखरा उपत्यका ८(१० हजार वर्ष पहिले सेती नदीले बगाएर ल्याएको ढुंगा र माटोबाट बनेको हो । पोखराको जमिन चुनयुक्त पुरुवा ग्राभेलले बनेको सबैजसो विज्ञको साझा रिपोर्ट हो । अर्मलाको जोखिम अध्ययन गर्न आएको एक टोलीले पनि मानव अतिक्रमणले पोखराको जमिन चलायनमान भएको निष्कर्ष निकालेको थियो । उतिबेला त्रिभुवन विश्वविद्यालय केन्द्रीय भूगोल विभागका प्राडा नरेन्द्रराज खनालले यहाँका जुनसुकै भाग जतिबेला पनि भासिन सक्ने भनी सार्वजनिक वक्तव्य दिएका थिए । जमिनको माथिल्लो भाग राम्रोसँग जमिनसकेकाले पानी सोसेर भित्री भागमा घुल्ने चुनयुक्त माटोमा पुग्छ, उनले भनेका थिए, त्यसपछि चुन घुलेर माथिल्लो भाग भासिन्छ । यो पोखरामा अझै लामो समय चलिरहन सक्छ ।"
भारतले एयर मार्सलको संख्या बढाउने,"तर, एयर मार्सलको संख्यामा गरिएको वृद्धिका बारेमा काठमाडौंस्थित सरकारी अधिकारीहरू भने अनभिज्ञ देखिए । जबकि एयर मार्सलको संख्यामा वृद्धि गर्दा नेपालको गृह मन्त्रालयको पूर्वस्वीकृति लिएर त्यसको जानकारी सम्बन्धित निकायलाई दिनुपर्ने हुन्छ । तर, संस्कृति पर्यटन तथा नागरिक उड्डयन मन्त्रालयका सहसचिव सुरेश आचार्यले एयर मार्सलको संख्या बढाइएको बारेमा थाहा नभएको बताए । गृह मन्त्रालयको पूर्वस्वीकृति लिएपछि आधिकारिक निकायलाई जानकारी हुनुपर्ने हो, तर अहिलेसम्म त्यसबारे कुनै जानकारी आएको छैन, उनले भने । सन् १९९९ मा दिल्लीबाट काठमाडौं जाँदै गरेको एयर एन्डियाको विमान अपहरणमा परेपछि भारतले आफ्ना विमान कम्पनीमा नेसनल सेक्युरिटी गार्डका कमान्डोलाई सादा पोसाकमा विमानमा खटाउँदै आएको छ ।"
मिश्रको सुनुवाइ आज,"समितिले अख्तियार दुरुपयोग अनुसन्धान आयोगको प्रमुख आयुक्तमा सिफारिस गरिएका नवीनकुमार घिमिरेविरुद्ध उजुरी आह्वान गरेको छ । समितिले असोज १ भित्र आफ्नोकार्यालयमा सोझै उपस्थित भएर, इमेलमार्फत वा जिल्ला प्रशासन कार्यालयमार्फत उजुरी पठाउन सूचना जारी गरेको हो ।"
तरुण दल नगरप्रमुखको गोली हानी हत्या,"रेस्टुरेन्टमा चिया खाँदै गर्दा विवाद भएपछि पुनकै साथी घर्तीले उनीमाथि गोली चलाएको स्थानीयले बताए । देवबहादुरले तीन गोली चलाए, एउटा रोहितको मुटुमै लाग्यो, प्रत्यक्षदर्शीले भने, उनको घटनास्थलमै मृत्यु भयो ।"
अधिकारी हत्या प्रकरण: फरार एकबाहेक सबैलाई सफाइ,गंगामायाका कानुन व्यवसायी बाबुराम गिरीले नूरप्रसादले न्यायालयप्रति आफ्नो विश्वास छैन भन्दै चितवन जिल्ला अदालतमा बकपत्र दिन नगएका कारण कृष्णप्रसाद हत्याको मुद्दामा अभियुक्तहरूले सफाइ पाउनु स्वाभाविक भएको प्रतिक्रिया दिएका छन् । अदालतमाथि विश्वास छैन भनेर उजुरीकर्ता नूरप्रसाद बकपत्र दिनै गएनन् । त्यही कारण यो मुद्दा हामीले हार्ने र अभियुक्तहरूले सफाइ पाउने निश्चितजस्तै थियो गिरीले कान्तिपुरसित भने ।
कांग्रेसमा अहिल्यैदेखि नेतृत्व दौड,"केन्द्रीय सदस्य केसीको पहलमा उनकै निवासमा शुक्रबार संस्थापनइतरको बैठकसमेत बस्यो । बैठकमा शशांक र शेखर अनुपस्थित थिए । पौडेल, सिंह, सिटौला, केसी र महतको उपस्थिति थियो । शेखरले टेलिफोनमार्फत बैठकको निर्णय आफूलाई मान्य हुने बताएका थिए । तर शशांकले केही भनेनन् । बैठकमा पौडेलले छुट्टै समूह देखिने गरी कार्यक्रम नगरिदिन सिटौलासँग आग्रह गरे । तर, सिटौलाले पहिला आफ्नो टिमलाई एकजुट बनाउन पौडेललाई सुझाए । सिटौलाले १४औं महाधिवेशनमा आफू पनि प्रतिस्पर्धी रहेको सन्देश दिन जिल्ला दौड गर्ने भएका छन् । यद्यपि उनी आफू उम्मेदवार हुने कि नहुने भन्ने तीन विषयले निर्धारण गर्ने बताउँछन् । पहिलो, पार्टीको आन्तरिक अभ्यास कसरी अघि बढ्छ, त्यसैअनुसार गर्ने योजनामा छन् । दोस्रो, संघीय संरचनाअनुसार पार्टीका तल्ला तहको अधिवेशनमा आउने परिणाम र तेस्रोमा सभापति देउवा र वरिष्ठ नेता पौडेलको कार्यशैली र व्यवहारलाई उनले नजिकबाट नियालेका छन् । आफंै उम्मेदवार नभए उनी शशांक या शेखरमध्ये एकलाई नेतृत्वमा अघि सार्ने योजनामा छन् । पौडेल र सिटौलाबीच बाहिर आएजस्तो मनमुटाब छैन, थप विश्वास कायम गर्ने प्रयास भएको छ, शुक्रबारको अनौपचारिक बैठकबारे केसीले थपे, हामीबीच वैचारिक सामीप्य छ र यथास्थितिबाट अघि बढ्नुपर्छ भन्नेमा एक ठाउँमा छौं । काम गर्ने शैली र सम्बन्ध आआफ्नै हुन्छ । यसलाई अन्यथा लिन हुन्न ।"
भूपू गोर्खाको पेन्सन रोकियो,"उनीहरूलाई के कम पेन्सन दिइएको छ र ?, चाम्बियलले प्रतिटिप्पणी गरे, नीति नै बदलिएको छ भने यसमा म अरू के गर्न सक्छु ?"
संयुक्त अभ्यासमा नेपाली सेना पर्यवेक्षक,"माइलेक्स २०१८ नाम दिइएको उक्त सैन्य अभ्यासमा नेपाली सेनाका तीन अधिकृतले पर्यवेक्षकका रूपमा खटिनेछन् । चौथो बिमस्टेक शिखर सम्मेलनको उद्घाटनमा भारतका प्रधानमन्त्री नरेन्द्र मोदीले संयुक्त सैन्य अभ्यास हुने निर्णय भएको सार्वजनिक गरेका थिए । तर, मोदीको उक्त भनाइ बिमस्टेकको भावनाविपरीत भएको र यसअघि त्यस विषयमा कुनै छलफल र चर्चा नभएको भन्दै आलोचित बन्न पुगेको थियो । भदौ २५ देखि ३१ सम्म हुने उक्त संयुक्त सैन्य अभ्यासमा ३० सदस्यीय टोली पठाउने तयारी नेपाली सेनाले गरेको थियो । प्रमुख प्रतिपक्षी कांग्रेस र सत्तारूढ नेकपाभित्रैबाट चर्को विरोध भएपछि प्रधानमन्त्री केपी ओलीले त्यसमा सहभागी नहुन नेपाली सेनालाई निर्देशन दिएका थिए । सरकारको पछिल्लो निर्णयपछि सेनापति थापा उक्त कार्यक्रममा नजाने भएका छन् । बिमस्टेक सम्मेलनमा सहभागी हुने प्रतिबद्धता जनाएको थाइल्यान्डले समेत अन्तिम समयमा आएर पर्यवेक्षकमात्र पठाउने निर्णय गरेको छ ।"
अल्टिच्युड हेलिकप्टर दुर्घटना: छानबिन गर्न समिति,फर्कंदा यसमा ५ नेपाली र एक जापानीसहित ६ यात्रु थिए । बिहान ८ बजेर २० मिनेटमा काठमाडौंमा अवतरण गर्नुपर्ने हेलिकप्टर ८ बजेर ५ मिनेटपछि सम्र्पकविहीन भएको थियो । करिब ६ घण्टापछि दुर्घटनास्थल पहिचान भएको थियो ।
बिरामी नलिएकामा छानबिन माग,"हामीले प्रजिअ र अस्पतालका मेसु भेटेर कुरा राखेका छौं । २ दिनमा मागअनुसार कारबाही हुन्छ भन्नुभएको छ, मृतकका हजुरबुबा बलराम विकले भने ।"
३ वर्षपछि सकियो विद्यार्थीको कष्ट,निर्माण व्यवसायीले तोकिएको समयमा नै निर्माण कार्य सकेर विद्यालयलाई भवन बुझाएको हो । लिखु तामाकोसी गाउँपालिका अध्यक्ष गोविन्दबहादुर खड्काले एक कार्यक्रमबीच भवनको साँचो प्रधानाध्यापक बस्नेतलाई हस्तान्तरण गरेका छन् । साँचो हस्तान्तरण गर्दै खड्काले सुविधासम्पन्न आधुनिक भवनमा सरेका बालबालिकाहरूले अध्ययनमा निखार ल्याउनुपर्ने बताए ।
आगम्छे बनाउन विदेशीलाई नदिइने,"गोप्य मन्दिरलाई बनाउन विदेशीलाई दिन नहुने स्थानीयको मागलाई सरकारले सुनेको छैन । हनुमानढोका दरबार हेरचाह अड्डाका अनुसार आगम्छे, जगन्नाथ र शिव मन्दिर गोप्य मन्दिर हुन् । यहाँ तान्त्रिक विधिबाट पूजा गरिन्छ । यो मन्दिरमा मल्ल राजाका सबैभन्दा पुरानो अभिलेख छ । यहाँ महेन्द्र मल्लको विसं १६१९ को अभिलेख छ । वासुदेव, संकर्षण, प्रद्युम्न र अनिरुद्र गरी चार देवताको संयुक्त मूर्ति छ यहाँ । यी चारै देवताको संयुक्त रूपलाई चतुर्मूर्ति विष्णु भनेर चिनिएका छन् । मूर्ति प्रस्तरको हो । मन्दिरको भित्रको भित्तामा जगन्नाथ, शुभद्रा र बलरामको मूर्ति छ । दुईतले यो मन्दिरमा तल्लो तलामा चारैतिर लहरै ३३ ढोका छन् । ती तीनमुखेमध्ये बीचको ढोका काठको खापा हालेर खोल्न नमिल्ने बनाइएको छ । अरू दुई ढोका वज्र लगाएर टालिएका छन् । बीचको ढोकाको खापामा महादेवको चिह्न राखिएका छन् । त्रिशूल र तीन आँखा बनाएर महादेवको चित्र अंकित गरिएका छन् । टालिएका ढोकामा तीनकुने विवर राखिएका छन् । विवरलाई शाक्त समुदायको देवीको प्रतीक मानिन्छ । यो मन्दिर स्त्री र पुरुषको रतिलीला भएको मन्दिरका रूपमा पनि प्रख्यात छ । वैष्णव र शैव सम्प्रदायका देवता र तान्त्रिक विधिबाट पूजा गरिने मन्दिरमा यस्ता रतिलीलाका काष्ठकला देखाइएका हुन्छन् । मन्दिरमा वज्र नपरोस् र भूतप्रेतलगायतले दु:ख नदिऊन् भनेर यस्ता चित्र बनाउने गरिएको हो ।"
बेवारिसे राख्न बाआमा घर,"ललितपुर महानगरपालिकाका मेयर चिरीबाबु महर्जनले बेवारिसे व्यवस्थापन गर्न दरबन्दी रकम सहज ढंगबाट निकासा गरिने बताए । बेवारिसे राखिने बाआमा घर बनाउन सक्दो सहयोग गर्नेछु, उनले भने । महालक्ष्मी नगरपालिकाका मेयर रामेश्वर श्रेष्ठले पनि बाआमा घर बनाउन सक्दो सहयोग गर्ने प्रतिबद्धता जनाए ।"
रानीपोखरी विवाद सुल्झिएन,"केही विज्ञले त्यसमा फरक धारणा राखे । रानीपोखरीलाई प्रताप मल्लको शैलीमा बनाउने हो भने उपत्यकाको अन्य सम्पदा पनि पुरानै शैलीमा बनाउनुपर्छ, इतिहासविद् रमेश ढुंगेलले भने । उनको भनाइको तिवारीले प्रतिवाद गरे । पुरातत्त्वविद् साफल्य अमात्यले अहिलेको पुस्ताले जस्तो देखे, त्यही शैलीमा बनाउनुपर्ने धारणा राखे ।"
ब्रिटिस कलेजका विद्यार्थी दीक्षित,"काठमाडौं (कास) राजधानीस्थित द ब्रिटिस कलेजका २ सय २५ विद्यार्थी दीक्षित भएका छन् । कलेजले बौद्धस्थित हायत रिजेन्सीमा आयोजना गरेको चौथो दीक्षान्त समारोहमा विद्यार्थीलाई प्रमाणपत्र प्रदान गरियो । दीक्षित हुनेमा ६० जना बीबीए तथा बिजनेस एन्ड म्यानेजमेन्ट, ३० जना एमएस्सी इन्टरनेसनल बिजनेस म्यानेजमेन्ट, १ सय २३ जना बीएस्सी, १२ जना एमबीए (एक्जुकेटिभ) विषयका छन् । समारोहमा कलेजका प्रिन्सिपल डा जोन ब्याटम्यान, संस्थापक राजन कँडेलले दीक्षित विद्यार्थीलाई बधाई दिँदै कलेजको नयाँ योजना तथा कार्यक्रमबारे धारणा राखे । प्रमुख अतिथि तथा भुटानका लागि ब्रिटिस अनरी काउन्सेल माइकल रटल्यान्ड ओबीई, नेपालका लागि बेलायती राजदूत रिचार्ड मोरिसले २ सय २ वर्ष पुरानो नेपालब्रिटेन सम्बन्धबारे चर्चा गरेका थिए । नेपाल ब्रिटेन चेम्बर अफ कमर्सका अध्यक्ष राजेन्द्र खेतानले दीक्षित विद्यार्थीलाई बधाई ज्ञापन गरेका थिए ।"
निजामती निजी मत होइन,"हाम्रोमा परीक्षा प्रणाली पनि घोकन्ते छ र सेवाभित्रकालाई नै प्रतिस्पर्धा गर्न सघाउनेखाले । त्यस्तोमा पनि बाहिरी प्रतिभाहरू आउने झ्यालढोका खुला राख्नु उनीहरूलाई हौसला दिनु हो । त्यस्तो परिस्थिति राज्यले बनाउनुपर्ने हुन्छ । सुशासन राज्यका लागि चाहिएको हो भने निजामतीलाई बन्द ढोका होइन, खुला झ्यालहरूसहितको सेवा बनाउने उद्देश्य राख्नुपर्छ र विधेयकको मस्यौदा सच्याउनु । यसरी प्रशासन सेवालाई बन्द राख्नु सुशासन होइन, शासनका नाममा प्रहसन हुनेछ ।"
ओलीको असफलता चेत,:
स्वास्थ्य समस्यामा हटलाइन,"२०४० सालमा आईसीयु विनाको सुर्खेत अस्पतालमा सर्पदंशका बिरामी निको भई घर फर्केका थिए । तर ३५ वर्षपछिको आधुनिक चिकित्सा पद्धति र विकासमा पुग्दा अबोध नाबालक बिरामीको समयमै सरकारी अस्पतालमा पुर्याउँदा आईसीयुविना उपचार नगरेर अन्यत्र चहार्दाचहार्दै ज्यानै गयो । चितवनका सरकारी अस्पताल, शिक्षण अस्पताल र अन्य अस्पतालका चिकित्सकको बिरामीप्रति अलिकता पनि दया, माया र सहानुभूति भएको भए वार्ड वा विछ्यौनामा राखी उपचार प्रयास गर्नुपर्ने होइन र ? त्यसपछि आईसीयु भएका चितवनका अस्पतालमा फोन घुमाई व्यवस्था गर्न सकिन्थ्यो । चिकित्सा शिक्षा अध्ययन गरी स्वास्थ्यसेवा पुर्याएको यही हो ? गंगाराज अर्याल,पाणिनि ८, अर्घाखाँची"
हवाई दुर्घटनामा नबुझिएका पाटा,"शनिबार अल्टिच्युट एयरको हेलिकप्टर गोरखाको सामागाउँबाट काठमाडौं उडान भर्ने क्रममा नुवाकोटमा दुर्घटनामा पर्दा सवार एकजना यात्रु बाहेक सबैले ज्यान गुमाए । दुई वर्ष पहिले पनि सुत्केरी महिलाको उद्धारमा गएको फिसटेल एयरको हेलिकोप्टर काठमाडौं नजिकै आउँदै गर्दा दुर्घटनामा पर्यो । शनिबार बिहान ८ बजेतिर हेलिकप्टर दुर्घटना भए पनि दिउँसो करिब २ बजेतिर मात्र पत्ता लाग्यो । उच्च पहाडी क्षेत्र तथा घना जंगल भएकाले पनि दुर्घटनास्थल पत्ता लगाउन कठिन भएको हो । पछिल्लो पटक अपहरणकारी तथा हत्यारालाई मोबाइल ट्ेरस गरेर समात्ने गरिन्छ । यस्ता दुर्घटनामा पनि तत्कालै दूरसञ्चारको समन्वयमा अदालतको अनुमति लिएर उक्त उडानमा रहेका चालक दल तथा अन्य सदस्यका मोबाइल सम्पर्क गर्दा देखाउने लोकेसन लिए यथाशीघ्र उद्धार तथा दुर्घटनास्थल पत्ता लगाउन सम्भव हुने थियो कि ? हेलिकप्टर काठमाडौंबाट उडान गर्दाभन्दा बाहिर कुनै पनि विन्दुबाट उडान भर्नुअघि यात्रु र तिनको संक्षिप्त विवरण नजिकैको टावरलाई उपलब्ध गराउने व्यवस्था गरे तिनीहरूले प्रयोग गर्नसक्ने नम्बर थाहा हुन्छ । समाचारमा हेलिकप्टर ९ हजार ५ सय फिटबाट ५ हजार ५ समय फिटमा झरेर उडान भरेको भनिएको छ । कतिपय आधुनिक हेलिकप्टर २० औं हजार फिटमाथिसम्म उडान भर्न सक्ने क्षमताका हुन्छन् । त्यसरी तलतल उडान भर्नुको साटो अलि माथिबाट किन उडाइँदैन ? वा आउने रुटमा समस्या भए वा भीआरएफ उडान गर्दा समस्या देखिए नजिकैको टावरसँग सहयोग लिई वैकल्पिक रुटमा किन अवतरण प्रयास हँुदैन ? गोरखाबाट काठमाडांै आउँदै गर्दा समस्या देखिए पोखरा तथा भरतपुरतर्फ मोडिए सुरक्षित हुन सकिन्थ्यो कि वा आउने गन्तव्यमा नआएर पहिले उडेकै स्थानतर्फ फर्कने वा अन्य दिशातर्फ जाँदा सुरक्षित हुनसक्नेतर्फ जोड दिने वा सुझाव हुनसक्छ कि ? हेलिकप्टरले खराब मौसम वा असामान्य उडान यात्रामा एकदुईजना यात्रु कम बोकेर वा सामानसहितको तौल विचार गरे कसो होला ? शनिबार दुर्घटनामा परेको हेलिकप्टरमा पूर्ण क्षमता वा एकजना चालक बाहेक सबै ६ जना पूर्ण वयस्क यात्रु थिए । भारबहन क्षमताका कारण प्रतिकूल मौसममा उडान समस्या हुनसक्छ कि सक्दैन ? हेलिकप्टरमा ब्ल्याक बक्स तथा भ्वाइस डाटा रेकर्डरसमेत नभएको पढियो । छानबिन समिति पनि गठन भएनछ । खासमा यस्ता अनेक छानबिन समिति पनि हाम्रालागि भन्दा विदेशीलाई सुनाउने विधिमात्र हुन् । नभए तिनले दिएका प्रतिवेदन वा सुझाव अनुसार काम भएको भए किन दुर्घटना बढिरहन्थे र ? श्रीकृष्ण राजवंशी,सुनकोसी३, सिन्धुली"
मातृभाषा पुन:स्थापनामा आलटाल,"मातृभाषा सबैलाई प्यारो हुन्छ । जनताको माग यही हो कि पहिलाजस्तै विद्यालयमा बालबालिकाले मातृभाषा पढ्न पाउन् । यति व्यवस्था मिलाउन सरकारले किन गाह्रो मानेको हो, बुझ्न सकिएन । यो असम्भव काम होइन । देशमा नयाँ शिक्षा नीति लागू हुन अगाडि भर्नाकुलर भनेर मातृभाषा विषय एउटा हुन्थ्यो र सबैले खुसीसाथ आफ्नो भाषा पढ्थे । केही विवाद थिएन । यसरी नै मातृभाषा एउटा विषय फेरि राख्न सरकारलाई अनुरोध गर्छु । यस कार्यले एउटा पुरानो अधुरो विषयलाई पूरा गर्दिन्छ । देश नयाँ विषयलाई लिएर अगाडि बढ्न सक्छ । साथै समावेशी लोकतन्त्रलाई एक पाइला अगाडि लैजानेछ । केआर तुलाधर,काठमाडौं"
भट्टराईको खुलासा,"संविधानमा धर्म निरपेक्षता लेख्दा भारतले नाकाबन्दी लगाएको भन्ने बाबुराम भट्टराईको भनाइ गैरराजनीतिक र गैरप्राज्ञिक छ । भारतले नाकाबन्दी लगाउँदा केही बोल्नुभएन, अहिले उहाँले पानी माथिको ओभानो हुने कुरा गर्नुभएको छ । भट्टराई जहिले पनि डढेलो लगाएर आगो ताप्ने गर्छन् । यसले मुलुकको सार्वभौमिकता खतरामा पार्ने जोखिम छ । प्रेमसिंह बस्न्यात,बाँसबारी, काठमाडौं"
साम्यवादी खोल,लेखक गौतम स्वतन्त्रको खोल ओढेर बीपीको उक्ति उदाहरण दिएर फासिष्ट र कम्युनिष्टको लक्ष्य एकै हो भन्दै हुनुहुन्छ । बीपीका अनुयायी हो भने खुला रूपमा भन्न सक्नुपर्यो । स्वतन्त्रको आवरणमा प्रतिपक्षको राजनीति नगर्ने कि ? पुस्कर कँडेल
तीजसम्बन्धी प्रश्न,"तीज खारेजीको प्रश्न सही, तथ्यपरक, प्रगतिशील, र बौद्धिक लाग्यो । महिला सशक्तीकरणको सबैभन्दा राम्रो रामवाण उपाय भनेको महिलाको उद्यमशीलता, शिक्षा र चेतना हो । पृथ्वी"
लाइफ ज्याकेट अनिवार्य,बेगनास तालमा डुंगा डुब्दा छ जनाको ज्यान गयो । न प्रशासनले कडाइ गर्छ नत हामी आफंै सचेत हुन्छौं । चालकले लाइफ ज्याकेट अनिवार्य लाउनुपर्ने हो । यात्रुलाई लाउन दिनुपर्ने हो । प्रशासनले जाँच गर्नुपर्ने हो । सम्बन्धित समितिले सुरक्षामा कडाइ गर्नुपर्ने थियो । थोरै पैसा बचाउने लालचले कति ठुलो क्षति बेहोनुपर्यो ! इन्द्र बराल
दलितलाई व्यवसाय गाह्रो,"राज्यको विकास र समृद्धिको लक्ष्य हासिल गर्न दलित समुदायलाई उत्पादनमा जोड्न, उनीहरूको कला र सीप उपयोग गर्न र उनीहरूलाई आर्थिक रूपमा सबल बनाउन जरुरी छ । संविधानमा भएका दलित हकहरू प्रभावकारी कार्यान्वयन गर्दै जातीय विभेद तथा छुवाछूत व्यावहारिक रूपमा अन्त्य गर्न सक्नुपर्छ । दलित विकासका लागि समतामूलक र समावेशी विकासको मोडल तयार गरी विशेष रणनीति, योजना, बजेट र कार्यक्रम बनाउँदै कार्यान्वयन गर्न आवश्यक छ ।"
"लक्ष्य न्याय, परिणाम अन्याय","फौजदारी संहिताका स्वास्थ्य सम्बन्धी दफाहरूमा तत्काल संशोधन गरिनुर्छ । चिकित्सक संघसँग भएको भनिएको सहमति काफी छैन । कसैको करबलले, कसैको निगाहका लागि गर्ने नभई देशको स्वास्थ्य प्रणाली र नागरिकको हितका लागि खुला दिलले कानुनमा संशोधन गर्न संसद तयार हुनुपर्छ । खासगरी स्वास्थ्यकर्मीलाई गरिने दण्डसजाय अन्तर्राष्ट्रिय अभ्यास अनुकूल गर्नु र ज्यान मारेसरह जन्मकैद गर्ने कठोर प्रावधान हटाउनुको विकल्प छैन । नत्र सर्वोच्च अदालतले फैसलामा भनेझैं स्वास्थ्यकर्मीहरू जिम्मेवारीबाट पन्छिने र बिरामी सामयिक उपचारबाट वञ्चित हुने अवस्था संस्थागत हुनेछ ।"
तीजको सतही व्याख्यान,माक्र्सवादीहरूले नारी उत्पीडनलाई उत्पादन सम्बन्धसँग जोडेर गरेको व्याख्यालाई एउटा कोणबाट स्वाभाविक रूपमा लिन सकिए पनि यस पर्वलाई नारी उत्पीडनको कारक भने मान्न सकिँदैन । संस्कृतिलाई माक्र्सवादी चस्माले हेर्दाहेर्दै अन्जानवश कतै हामी मौलिकताबाट विमुख हँुदै त छैनौं ? हरेक कुरामा पुँजीवाद देख्ने संकीर्ण मानसिकताले हाम्रा चाडपर्वलाई व्याख्याविश्लेषण गर्दै असान्दर्भिक घोषित गर्नुभन्दा सनातन परम्परामा देखिएको विचलनको पुनव्र्यख्या गर्दै संस्कृतिमाथि भैरहेको पुँजीवादी अतिक्रमण विरुद्ध बौद्धिक वर्गबाट प्रतिरक्षात्मक पहल आवश्यक भैसकेको छ ।
ढुवानी समस्याले औषधि अभाव,"सडक अवरुद्ध हुँदा बिरामी बोक्ने एम्बुलेन्स पनि प्रभावित बनेको छ । जिल्ला अस्पतालले जटिल प्रकारका बिरामीलाई रिफर गरी एम्बुलेन्सद्वारा कर्णाली स्वास्थ्य विज्ञान प्रतिष्ठान, जुम्ला पठाउने गरे पनि सडक बन्द भएकाले सास्ती खेप्नुपरेको छ । रिफर गरिएका बिरामी महँगो हवाई भाडा तिरेर सुर्खेत र नेपालगन्ज जान बाध्य छन् । जिल्लामा सडक अवरुद्ध हुँदा औषधि र दैनिक उपभोग्य वस्तुको अभाव भएपछि खुलाउने प्रयास भइरहेको जिल्ला प्रशासन कार्यालयले जनाएको छ । सडक डिभिजन कार्यालयबाट स्काभेटर झिकाएर झयारी खोला र पिनामा भत्किएको सडक बनाउने काम भइरहेको सहायक प्रमुख जिल्ला अधिकारी प्रदीप ढकालले बताए ।"
बीपी प्रतिष्ठान उत्कृष्ट,"समारोहमा चिकित्सा क्षेत्रमा लामो समयदेखि योगदान पुर्याउने प्राडा सुन्दरमणि दीक्षित, डा मनोहरप्रसाद गुप्ता, प्रतिष्ठानका पूर्वउपकुलपति लोकविक्रम थापा र पूर्वरजिस्ट्रार नन्दबहादुर थापालगायतलाई सम्मान गरिएको थियो ।"
सलाम बुबा !,"अनमोल केसी र भुवन केसी दुवै जनाले आआफ्ना बुबाको मायामा स्टाटससहित फोटो राखेका छन् । फिल्ममा बुबाको करिअर पछ्याउँदै आएका अनमोल अहिलेका सफल अभिनेतामा गनिन्छन् । अनमोलले बुबाको साथ र माया नपाएको भन्ने कुनै छनक देखिँदैन । हरेक कार्यक्रम र फिल्ममा भुवनले अनमोलको साथ दिएका छन् । यी बाबुछोराबीच माया निकै गाढा देखिन्छ । बुबाको मुख हेर्ने दिन अनमोलले बुबा र आफ्नो तस्बिर पोस्ट गरे । हेर्दा जति अग्लो देखिए पनि तिम्रो बुबा विशेष हुन्छ भन्ने भावको स्टाटससहित उनले आई लभ यु बाबा लेखेका छन् । त्यस्तै, भुवनले पनि आफ्ना बुबाको फोटो फेसबुकमा राखेर हयाप्पी फादर्स डे लेखेका छन् ।"
महिला हिंसामाथि कथा काठमाडौं,"आहाना फिल्म्सको ब्यानरमा निर्मित फिल्ममा प्रियंका, प्रमोद, आयुष्मान देशराज जोशी, सन्जोग कोइराला, सन्ध्या केसी, प्रेक्षा अधिकारीलगायतको अभिनय छ ।"
भिडियोमा लाउरे र विपुल,यस खाले सहकार्यले संगीतको कुनै सीमा हुँदैन र संगीतले सीमाबाहिर रहेको सिर्जनात्मक सोचलाई समेट्न सहयोग पुर्याउँछ भन्ने देखाइदिएको छ । यो परियोजना मार्चमा सुरु भएको थियो । विपुल र लाउरे कोपेनहेगन गएर मोसँग भेटी उनीहरूको संगीत सिर्जनाको तौरतरिका साझेदारी गर्दै स्टे ओपन गीतको नेपाली संस्करण तयार पारेका थिए ।
गोविन्दा नेपाल आउँदै,"फिल्म निर्देशक किशोर रानालाई लाइफटाइम एचिभमेन्ट अवार्ड प्रदान गर्न लागिएको उक्त अवार्डमा अभिनेतातर्फ दयाहाङ राई, अनमोल केसी, प्रदीप खडका, पुष्प खडका, सरोज खनाल, राज कटुवाल र नाजिर हुसेनबीच प्रतिस्पर्धा चल्दा अभिनेत्री विधातर्फ साम्राज्ञी राज्यलक्ष्मी शाह, नीता ढुंगाना, बेनिशा हमाल, शिल्पा पोखरेल र प्रियंका कार्कीमध्ये एकले अवार्ड थाप्नेछन् । अवार्डमा उत्कृष्ट अनस्क्रिन जोडी, चर्चित अभिनेता, अभिनेत्रीदेखि उत्कृष्ट स्टन्ट, भीएफएक्स, ट्रेलर, पोस्टरजस्ता विधासहित २२ विधामा अवार्ड दिइने उल्लेख छ ।"
नृत्य नाटिकासहित भजन सन्ध्या,"हरेक वर्ष भाद्र औंसीमा मनाइँदै आएको यो पर्व यस पालि पनि दुई दिन उल्लासपूर्वक मनाइएको संघका अध्यक्ष अजय जालानले जनाए । उनका अनुसार, शनिबार ५५१ महिलाले कलश बोकेर खाली खुट्टा नगर परिक्रमा गरेका थिए । बाजागाजासहित सुरज आर्केडबाट सुरु भएको कलश तथा ध्वजायात्रा हनुमान ढोका, न्युरोड हुँदै कमलपोखरीको अग्रवाल भवनमा पुगेर टुंगिएको थियो । त्यहाँ ३६ घण्टे अखण्ड ज्योति प्रज्वलनपछि स्वदेश तथा भारतका कलाकारहरूले नृत्य नाटिका गरेका थिए । भजन सन्ध्या पनि भएको थियो । कलश यात्रामा सहभागी ५५१ महिलाले आइतबार राणी सतीदादीको जीवनी वाचन गरे । भजन सन्ध्या पनि भयो ।"
तीज गीतमा स्याङजाली,"रिजाल, शर्मा, पँगेनी, बीजी र खुमन अधिकारी स्याङजावासी हुन् । अधिकारीले पनि तीजको भाकामा चेलीबेटीका मर्म समेटेर आधा दर्जन गीत बजारमा ल्याएका छन् ।"
भीषणको खोर्सानी डल्ले,"पछिल्लो गीतमा आफूले राई समुदायको रिसिया र लिम्बूको हाक्पारे शैलीलाई फ्युजन गराएको उनले जनाए । भिडियोमा किरात संस्कृति झल्काउन खोजेको छु, उनले भने ।खोर्सानी डल्ले को भिडियोमा विल्सनविक्रम राई उर्फ तक्मेबुढा, कुल्फीवाला उपनामले सामाजिक सञ्जालमा भाइरल भएका मनकुमार राई, रामचन्द्र अधिकारी, सुरवीर पण्डित, अरुणा कार्की र रेखा लिम्बूले अभिनय गरेका छन् । विल्सनले निर्देशन गरेको भिडियोको छायांकन ज्ञानेन्द्र शर्माले गरेका हुन् भने भरत रेग्मीले सम्पादन ।"
बालबालिकासहित ५ मृत भेटिए,"एक अर्को घटनामा पश्चिम अस्ट्रेलियामा एक हजुरबाबुले आफ्नी पत्नी, छोरी र ४ नातिनातिनाको हत्या गरेलगत्तै आत्महत्या गरेको प्रहरीले जनाएको छ ।"
क्षेप्यास्त्रविहीन उत्तर कोरियाको वार्षिकोत्सव,"मार्चपासमा सैनिक वाहन, रकेट लन्चर्स र टयांकको लाइन अघि बढेको थियो । आकाशमा सैनिक विमानले आतिसबाजी देखाएका थिए । तर मार्चपासमा गत वर्ष परीक्षण गरिएका हवासोङ१४ र १५ क्षेप्यास्त्र भने प्रदर्शन गरिएन । ती क्षेप्यास्त्रले अमेरिकाको जुनसुकै स्थानमा मार हान्न सक्ने दाबी गरिएको थियो । उत्तर कोरियाको उक्त कदमलाई उसको शान्तिप्रतिको इमान्दारिताका रूपमा अथ्र्याइएको छ । उत्तर कोरियाले सैनिक क्षमतालाई नियन्त्रणमा राख्न चाहेको देखिन्छ । उत्तर कोरियाले आणविक नि:शस्त्रीकरणमा देखाएको प्रतिबद्धता स्वागतयोग्य छ र यसलाई सबैले प्रोत्साहित गर्नुपर्दछ, कोरिया जोखिम समूहका व्यवस्थापन निर्देशक चाड ओक्यारोलले भने ।"
ब्रेक्जिटपछिको सुरक्षाका लागि सेना,सन् २०१६ जुनमा भएको जनमतसंग्रहमा बेलायत युरोपियन युनियनबाट अलग हुनुपर्ने पक्षधरले झिनो बहुमतले जितेपछि सुरु भएको बहिगर्मन प्रक्रिया जारी छ ।
पाकिस्तानका राष्ट्रपति अल्भीले लिए शपथ,उनी पाकिस्तानमा प्रजातन्त्रका लागि भएको संघर्षमा क्रियाशील थिए । उनी १९७७ मा पहिलो पटक कराँचीबाट उमेदवार बने पनि पाकिस्तान नेसनल अलायन्सले चुनाव बहिष्कार गरेका कारण चुनाव भने लडेनन् ।
अँध्यारामै अस्पताल,बत्तीको विकल्पमा अस्पतालमा जेनेरेटर त छ तर इन्धनको स्रोत नहुँदा त्यो अस्पतालको सहयोगी बन्न सकेको छैन ।
गाउँपालिकाविरुद्ध जनप्रतिनिधि नै आन्दोलित,"उनले भने, ममाथि लगाइएका सबै आरोप झूट हुन् । मैले सबै वडालाई समान रूपमा हेरेको छु र, उनले भने, त्यहीअनुसार व्यवहार पनि गरिरहेको छु । तर, सीमित व्यक्तिको उक्साहटमा जनप्रतिनिधि विरोध उत्रिनु राम्रो नभएको उनी बताउँछन् । समस्या समाधानका लागि आन्दोलनरत पक्ष र गाउँपालिका पक्षबीच आइतबार बेलुका वार्ता भएको थियो ।"
विपन्नलाई पक्की घर,जनता आवास कार्यक्रममा प्रस्ताव पेस गरेर सहरी विकास कार्यालय धनकुटाले भवन निर्माण गरेको उनले बताए । त्यसपछि त्यहीँबाट प्राविधिक टिमले स्थलगत अवलोकन र अनुगमन गरेपछि घर बनाउन सुरु गरिएको कटुवालले जानकारी दिए । अहिले धेरैको घर निर्माण सम्पन्न भइसकेको छ भने केहीको अन्तिम चरणमा पुगेको उनको भनाइ छ । साना झुप्रोमा बसिरहेका विपन्न दलित परिवारका लागि तीनकोठे पक्की भवन निर्माण भएको छ ।
उड्न छाड्यो मौसमी बेलुन,"पहिलो चरणमा काठमाडौंमा सुरु गरिएको यो प्रविधि विराटनगर र सुर्खेतमा पनि विस्तार गर्ने विभागको योजना छ । विभागले गर्दै आएको मौसम प्रक्षेपण यो प्रविधिले थप विश्वसनीय बनाउने जानकारहरूले बताएका छन् । जमिनमा रहेका मौसम मापन केन्द्र र उच्च वायुमण्डलबाट समेत तथ्यांक प्राप्त हुने भएपछि हाम्रो मौसमी प्रक्षेपण वैज्ञानिक हुनेछ, महानिर्देशक शर्माले भने । अहिले विभागले नेपालभर मौसम मापन गर्न १४० स्थानमा केन्द्र खडा गरेको छ ।"
आर्थिक संकटमा शिक्षाशास्त्र विभाग,"शिक्षाध्यक्ष त्रिपाठीले भने बजेटको पाटो आफ्नो विभागमा नपरेको भन्दै त्रिवि कार्यकारी परिषद्मा विषय उठान गर्ने बताइन् । कलेज अफ एजुकेसन २०१३ भदौ २४ गते स्थापित भएको हो । विद्यालय शिक्षक, प्रशिक्षक उत्पादन गर्ने उद्देश्यले उक्त शिक्षालय खुलेको थियो । २०१६ सालमा त्रिभुवन विश्वविद्यालय स्थापना भएपछि उक्त शिक्षालयलाई शिक्षाशास्त्र संकायमा परिणत गरिएको हो । त्यही संस्थालाई लिएर पहिलो पटक ६२ औं वार्षिकोत्सव मनाइएको विभागकी उपप्रशासक डा रेणु थापाले बताइन् । त्यस अवसरमा अवकाशप्राप्त प्राध्यापकहरू र कर्मचारीलाई सम्मान गरिएको थियो । त्यसैगरी वार्षिकोत्सवका अवसरमा आयोजित कविता गोष्ठीमा विजयी विद्यार्थीलाई पुरस्कार प्रदान गरिएको थियो ।"
पटकपटक किन डुब्छ डुंगा ?,"आफन्तकामा तीजको दर खाने कार्यक्रममा सहभागी हुन जाने क्रममा १० सवार डुंगा डुबेको थियो । डुंगा डुबेपछि शनिबारै उपचार क्रममा दुईको मृत्यु भएको थियो । डुंगा डुब्दा नवलपुर गैंडाकोटका ३२ वर्षीय रवि खनाल, उनका ८ र ७ वर्षका छोरा शंकर र शिव, तनहुँको भीमाद(४ का ४ वर्षीय रञ्जित गैरे, पोखरा(३१ बेगनासका ५ वर्षीय प्राचीन पौडेल र पोखरा नयाँ बसपार्ककी १८ वर्षीया मनीषा बजगार्इं बेपत्ता थिए । आइतबार दिउँसो उनीहरूको शव फेला परेको हो ।"
कृत्रिम खुट्टाले खुसी दियो,समितिले मुलुकभर अहिलेसम्म २ हजार २ सयभन्दा धेरैलाई यस्ता खुट्टा वितरण गरिसकेको छ । नि:शुल्क उपलब्ध हुने जानकारी पाएपछि जुम्लाको कनकसुन्दरी गाउँपालिका ८ का ३५ वर्षीय भक्तबहादुर रोकाय पनि यहाँ आएका छन् । पाल्पा मदन पोखराका दीर्घबहादुर कार्की मधुमेहका कारण एक वर्षअघि गुमाएको खुट्टा जोड्नका लागि छोराका साथमा आएका छन् ।
कर घटाउन माग,प्रमुख नेपालले नगरपालिकाले निर्धारण गरेको कर सामान्य रहेको भन्दै बढी भएको गुनासो पाएमा समायोजन गरिने बताए । कांग्रेस जिल्ला कोषाध्यक्ष दिनेश राईले जनप्रतिनिधिलाई भत्ता खुवाउन तथा गाडी खरिद गर्न जनताले तिर्नै नसक्ने कर वृद्धि गरिएको दाबी गरे । वृद्धि गरिएको कर तत्काल नघटाए सशक्त आन्दोलन गर्ने चेतावनी दिए ।
कानुन पढ्दै आमाछोरा,"साउन ३१ । यो दिन कमला सुशान आमाछोराको जीवनमा विशेष थियो । उनीहरू पहिलोपटक एउटै कक्षामा एउटै विषय सँगसँगै पढ्दै थिए । कक्षाकोठाभित्र पस्नेबित्तिकै आमाछोरा पहिलो बेन्चमा सँगै बसे ।दोस्रो दिन ? फरक थियो । सुशान्त आमासँग होइन, अर्कै केटा साथी बनाएर उनैसँग बस्न पुगे । आमा पनि के कम, उनी छात्राको लाइनमा पुगेर केटी साथीसँगै लहसिइन् तर अहिले पनि आमाछोरा सँगैसँगै स्कुल जान्छन् । एउटै कोठामा, तर फरकफरक बेन्चमा बसेर पढ्छन् । फर्किंदा भने सँगसँगै फर्किन्छन् । कमला भन्छिन्, हामी आमाछोराको गन्तव्य एउटै हो, कानुन पढेर सामाजिक न्यायमा योगदान दिने ।"
अक्षर चिन्दै उपप्रमुख,"उपप्रमुख विजयीपछि उनलाई पढाइ खड्कियो । पदमा पुगेको व्यक्तिले ल्याप्चे लगाउनुपर्दा उनी खिन्न थिइन् । उर्दूका केही अक्षर लेख्न जाने पनि त्यत्तिले काम चलेन । नेपाली अक्षर चिन्न उनले घरमै शिक्षिका राखिन् । ६ महिना उनलाई बाह्रखरी सिक्नै लाग्यो । त्यसले धेरै ठूलो सहयोग मिल्यो, उनले भनिन्, अहिले नाम लेख्न सक्छु । गाउँपालिकाले दिने विभिन्न सिफारिसमा उनी अहिले हस्ताक्षर गर्न सक्ने भएकी छन् । अझै पनि कतिपय नेपाली शब्दको अर्थ बुझ्न उनलाई समस्या छ । त्यस्तो बेला कर्मचारीले सहयोग गर्नुहुन्छ, उनले भनिन्, उपाध्यक्ष भएपछि पढाइको महत्त्व बुझियो । उपप्रमुखसँगै उनी न्यायिक समिति संयोजक पनि हुन् । पढ्न सक्ने भएपछि कानुन बुझ्न सजिलो भएको छ । फुर्सद पाउनासाथ उनी पत्रपत्रिका पढ्नमा जुट्छिन् । सम्बन्धविच्छेदका मुद्दामा फैसला गर्ने अधिकार हामीलाई छैन तर मेलमिलापका लागि छलफल गर्ने अधिकार छ, न्यायिक समिति संयोजक बानोले भनिन्, सहमति भएन भने अदालत पठाउँछौं ।"
बैंकले जुनसुकै बेला ऋणको ब्याज घटाउन सक्ने,माग तथा अल्प सूचनामा आधारित निक्षेप (कल डिपोजिट) मा बचत निक्षेपमा प्रदान गरिने न्यूनतम ब्याजदरभन्दा बढी ब्याज प्रदान गर्न पाइने छैन । यस्ता खातामा चेक जारी गर्न पाइने छैन । कल डिपोजिटबाहेक अन्य निक्षेपको हकमा प्रकाशित ब्याजदरमा ०५ प्रतिशत बिन्दुसम्म बढाउन सकिने व्यवस्था राष्ट्र बैंकको निर्देशन छ ।
पारवहन समझदारीले भारतको एकाधिकार तोडियो,"त्यसैगरी अर्को अंग्रेजी दैनिक द इन्डियन एक्सप्रेस ले पनि यो समझदारीपछि नेपालको चीन र अन्य मुलुकसँगको व्यापारका लागि चिनिया बन्दरगाहमा पहुँच हुने बताएको छ । साथै पछिल्लो समझदारीले अन्य मुलुकसँग पारवहन व्यापारका लागि भारतमाथिको अत्यधिक निर्भरताको समेत अन्त्य गरेको पत्रिकाले लेखेको छ । प्रधानमन्त्री केपी शर्मा ओलीले सन् २०१६ मा आफ्नो अघिल्लो कार्यकालमा चीनसँग पारवहन सम्झौता गरेका थिए । तर, उक्त सम्झौताको प्रोटोकलको टुंगो लागेको थिएन ।"
स्थानीय तहमा १ अर्ब ४२ करोडको कार्यक्रम,"कञ्चनपुरको महाकाली नदी प्रणालीअन्तर्गत महाकाली नगरपालिकाका लागि ६ करोड ८५ लाख, कञ्चनपुरकै सुर्मा कटेनी नदी प्रणालीअन्तर्गत तीनवटा स्थानीय तहलाई ५ करोड ३५ लाख, कैलालीको कान्द्रा नदी प्रणालीअन्तर्गतका तीनवटा स्थानीय तहका लागि ५ करोड ३५ लाख, बूढी नदी प्रणालीअन्तर्गत इटहरी उपमहानगर र सुन्दर हरैचा नगरपालिकाका लागि २ करोड र चितवनको पूर्वी राप्ती (लोथर) का लागि ५० लाख रुपैयाँको कार्यक्रम प्रस्ताव गरिएको छ ।"
२ आयोजना बनाउन बंगलादेशको प्रस्ताव,भारत सरकारको प्रसारण लाइन प्रयोग गरी उक्त विद्युत् भित्र्याउने बंगलादेश सरकारको योजना छ ।
भक्सवागनको पोलो १० बजारमा,आगामी दसैंको सुअवसरमा कम्पनीले गाडीको मूल्यमा विशेष छुटको व्यवस्था गरेको जनाएको छ । कम्पनीका अनुसार गाडी बुक गर्ने सय ग्राहकले २५ लाख ५० हजारमा खरिद गर्न पाउनेछन् ।
नयाँ एयरलाइन्सलाई काठमाडौंमा रोक,"अहिले सञ्चालनमा रहेका कम्पनीको क्षमताको विस्तृत मूल्यांकन गरेर मात्रै वायुयान संख्या थप गर्न पाउनेछन् । भने वेट लिज (पाइलट, इन्जिनियर, जहाज भाडामा ल्याउने विधि) का आधारमा सञ्चालन प्रमाणपत्र दिइने छैन । त्यस्ता कम्पनीले वायुयान ल्याउन पनि पाउने छैनन् । अहिले नेपालमा १० वटा हवाईजहाज कम्पनी र १० वटा हेलिकप्टर कम्पनी छन् । यिनमा कुल वायुयान संख्या ९० हाराहारी छ ।"
असोजमा बिमा सम्मेलन,बिमा क्षेत्रको विकास तथा विस्तारका साथै बिमासम्बन्धी चेतना अभिवृद्धिका लागि पनि सम्मेलनले महत्त्वपूर्ण योगदान पुग्ने बिमा समितिका अध्यक्ष चिरञ्जीवी चापागाईले बताए । सम्मेलनले विभिन्न विकासशील राष्ट्रहरूबीच बिमासम्बन्धी अभ्यास तथा अनुभव साटासाट गर्न साझा प्लेटफर्म उपलब्ध हुने एआईआरडीसी उपाध्यक्ष विजयबहादुर शाहले बताए ।
प्राधिकरणमा झाको बहाली,सोही कोषबाट प्राधिकरणले इन्टरनेट नपुगेका सबै जिल्लाका दुर्गम भेगमा सेवा पुर्याउने लक्ष्यसहित विभिन्न सेवा प्रदायकलाई यसको जिम्मा दिइरहेको छ । प्राधिकरणले ४० बढी जिल्लाका दुर्गम भेगमा इन्टरनेट सेवा पुर्याउन विभिन्न सेवा प्रदायकलाई जिम्मा दिएको छ । उक्त कामको अनुगमन गर्न प्राधिकरणका कर्मचारीहरू सक्षम हुँदाहुँदै अनुगमनका लागि छुट्टै कम्पनीलाई जिम्मा दिइएको विषय प्रतिवेदनमा उठाइएको छ । छानबिन समितिले बुझाएको प्रतिवेदन मन्त्रालयले सार्वजनिक नगरी पुन: झालाई नै प्राधिकरणको अध्यक्षका रूपमा नियुक्त गरेको हो ।
निजी लगानीमा तरकारी बजार,"यो बजारबाट दैनिक ६० टन तरकारी खरिद बिक्री हुँदै आएको छ । ७० प्रतिशत तरकारी बिक्रीका लागि काठमाडौंसहित, गोरखा, लम्जुङ, तनहुँ, मकवानपुर, धादिङ, कास्की, रूपन्देहीलगायतका जिल्ला लगिन्छ । उक्त तरकारीको बजारमा दैनिक एक करोडभन्दा बढीको कारोबार हुँदै आएको छ ।"
ब्याजदरमा वृद्धि हुँदैन : अर्थमन्त्री,सांसद जीवनराम श्रेष्ठले पीडितले लिएको ऋणको ब्याजदर वृद्धि भए उनीहरूलाई थप पीडा हुने भन्दै पीडितलाई सरकारले विगतमा सुविधाका रूपमा उपलब्ध गराएको ऋणको ब्याजदर सम्झौता अवधिभर कायम गर्नुपर्ने बताए ।
सैयदलाई स्वर्ण,"१०० मिटर बटरफ्लाईतर्फ युलेन्सका अनुभव सुब्बाले स्वर्ण हात पार्दा यूडब्लूसीका सैयद शाहले रजत रलिंकनका नासिर हुसैनले कांस्य जिते । महिला तर्फ एपिएफकी डुवाना लामाले स्वर्ण र निसर्गकी समिरा शोभा थापा रजत जिते । २५ मिटरको इमाडोल पौडी पोखरीमा भएको प्रतियोगिताको ५० मिटर ब्रेस्ट स्ट्रोकतर्फ एपीएफका शुभम श्रेष्ठले ३१३७ सेकेन्डमा दूरी पूरा गर्दै स्वर्ण हात पारे । यूडब्लूसी इस्टका सैयद हमजाले रजत र डीएभी स्कुलका वैदज्ञराज जोशीले कांस्य पाए । महिलातर्फ एपिएफकी डुवानाले ३७६३ सेकेन्डसाथ स्वर्ण, प्रिमियरकी उपास्ती महर्जनले रजत र लिंकनकी टिशा शाक्यले कांस्य जिते ।"
नेपालको प्रतिद्वन्द्वी माल्दिभ्स,"उनले थपे, अहिले नेपाली टिमले निकै राम्रो खेलिरहेको छ । मेरो समयकै खेलाडी बालगोपाल महर्जन अहिले प्रशिक्षक छन् । म उनका लागि निकै खुसी छु । उनको नेतृत्वमा नेपालले जसरी यसपल्ट साफ च्याम्पियनसिपमा खेलेको छ, त्यो वास्तवमै प्रशंसा गर्न लायक छ । हुनसक्छ, फाइनलमा भारतले नेपालविरुद्ध खेल्नुपर्नेछ ।"
आयोजक उपाधि नजिक,"लेखनाथ (कास) आयोजक आदर्श क्लब रिद्धिसिद्धि सिमेन्ट २४ औं आदर्श कप फुटबल प्रतियोगिताको उपाधि फाइनल पुगेको छ । भण्डारढिक रंगशालामा जारी प्रतियोगितामा आइतबार एपीएफमाथि ४० को जित हात पार्दै आयोजक उपाधि नजिक पुगेको हो । विमल राना, देवप्रसाद गुरुङ, सरेन क्षत्री र म्यान अफ द म्याच घोषित भिषण गुरुङले ११ गोल गरे ।"
झापालाई सफलता,"विराटनगर (कास) आयोजक डाँगीहाट युथ क्लबलाई टाइब्रेकरमा हराउँदै बिर्तामोड युनाइटेड फुटबल क्लब झापा आइतबार दोस्रो बुद्ध एयर डाँगीहाट गोल्डकप फुटबलको सेमिफाइनल पुगेको छ । निर्धारित र थप समयमा गोलरहित खेल्दा टाइब्रेकर झापा ५३ ले विजयी भयो । झापाका पृथ्वी चौधरी, रोशन थाम्सवाङ, नानी लिम्बु, सञ्जय धिमाल र दिलेन लोक्तानको प्रहार गोलमा परिणत हुँदा आयोजकबाट अरुण लिम्बु, उमेश कार्की र विक्रम लिम्बुले गोल गरे ।"
महिला भलिबल आजदेखि,"पोखरा (कास) तीज महोत्सवका अवसरमा पोखराको लामाचौरमा छैटौं राष्ट्रिय महिला भलिबल प्रतियोगिता सोमबार सुरु हुँदै छ । नवआदर्श सामुदायिक विकास समाजको आयोजनामा हुने प्रतियोगितामा ७ टिम सहभागी छन् । समूह ए मा एपीएफ, पुलिस क्लब, जावलाखेल र चितवन छन् । समूह बी मा शिवम् न्यु डायमन्ड, टप्स मावि र त्रिभुवन आर्मी छन् । भदौ २७ सम्म हुने प्रतियोगिता विजेताले १ लाख, उपविजेताले ६५ हजार रुपैयाँ प्राप्त गर्नेछन् ।"
मुनलाइट च्याम्पियन,काठमाडौं (कास) प्रथम डीएभी अन्तरकलेज फुटसलमा मुनलाइट सेकेन्डरी स्कुल (मोलिस कलेज) च्याम्पियन भएको छ । लिगकम नकआउटका आधारमा सन्चालित प्रतियोगिताको फाइनलमा मोलिसले लिभरपुललाई पेनाल्टी सुटआउटमा हराएर उपाधि जित्यो । विजेताले एक लाख रुपैयाँ पुरस्कार जितेको छ । मोलिसका आभास योञ्जन उत्कृष्ट खेलाडी भए । सर्वाधिक गोलकर्ता र उत्कृष्ट गोलरक्षक लिभरपुलका विविध विष्ट र सौरभ कुटु भए ।
ज्ञानोदय सेमिफाइनलमा,काठमाडौं (कास) आयोजक ज्ञानोदय बालबाटिका र श्रीदिवा २५ औं ज्ञान कार्निभलअन्तर्गत बास्केटबल ब्वाइजतर्फ सेमिफाइनल पुगेका छन् । आइतबार ज्ञानोदयले जेम्सलाई ३७२७ ले र श्रीदिवाले विज किड्सलाई ४५४१ ले हराए ।
ओसाकालाई पहिलो ग्रान्डस्लाम,गत सेप्टेम्बरमा छोरी जन्माएपछि विलियम्सको पहिलो ग्रान्डस्लाम जित्ने लक्ष्य पूरा हुन सकेन । उनले समग्रमा २४ औं उपाधि जित्दै मार्गरेट कोर्टको कीर्तिमान बराबरी गर्ने अवसर पनि गुमाइन् । विलियम्सका समर्थनमा रहेका दर्शकले ट्रफी प्रदान गर्ने क्रममा उद्घोषकलाई गिज्याए पनि सेरेनाले ओसाकालाई सम्मान दिन आग्रह गरिन् ।

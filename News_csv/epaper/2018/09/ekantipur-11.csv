शीर्षक,विवरण
"किशोरी बलात्कारहत्या छानबिन: समिति सदस्यद्वारा राजीनामा, ज्यानको सुरक्षा माग","निर्मला पन्तको बर्बरतापूर्ण जघन्य अपराधविरूद्ध उभिई आत्मालाई र निजको परिवारलाई यस समितिबाट न्याय मिल्ने मेरोतर्फबाट असम्भव देखेँ । रक्षा, कानुनी शासन र न्यायपूर्ण समाज स्थापनाको प्रतिकूल हुने सम्झौता गरिनँ र गर्ने पनि छैन ।"
खानीको जग्गा व्यक्तिको नाममा,"सर्वोच्चको फैसलाको पूर्णपाठ आएसँगै भट्टले उक्त जग्गामा घर बनाउने तयारी गरेका छन् । स्थानीयवासीले उक्त सरकारी जग्गा व्यक्तिका नाममा हुने फैसला गैरकानुनी भएको दाबी गर्दै त्यसविरुद्ध सर्वोच्चमा पुनरावलोकन दिने, विभिन्न निकाय गुहार्ने र घर बनाउन नदिन विरोध अभियान सञ्चालन गरिरहेका छन् ।"
भुजुङमा भदौसभा,"गाउँमा उत्पादित धान, मकै, कोदोलगायत खाद्यान्न बालीको मानापाथीको भाउ, कामदारको दैनिक ज्याला, घिउमहको मूल्य, चोया तथा ऊनद्वारा निर्मित विभिन्न हस्तकला सामग्रीको मूल्य तोकिन्छ । यो हाम्रो आन्तरिक मामिला हो । संघीय सरकार, प्रदेश सरकार तथा स्थानीय सरकारका कानुनसँग नबाझिने गरी आफ्नो कानुन बनाउँछौं, निवर्तमान गाविस अध्यक्ष गुरुङले भने ।"
पत्रकारलाई हत्कडी,महासंघले पक्राउ परेका पत्रकार बस्नेतलाई ससम्मान रिहा गरी प्रेसको संवैधानिक अधिकारको सम्मान गर्न माग गरेको छ ।
फेरि किशोरी बलात्कृत,"खत्री वैदेशिक रोजगारीमा जाने सिलसिलामा कीर्तिपुर आएर बसेको जनाउँदै लामाले भने, थप अनुसन्धान भइरहेको छ । दुवैजनाको मेडिकल रिपोर्ट आउन बाँकी छ ।"
जोशीले नै गरे मिश्रलाई स्वागत,"अदालतको भ्रष्टाचार रोक्ने मेरो पहिलो काम हुनेछ, उनको भनाइ थियो । उनले आफ्नो करिअरमा १७ हजार मुद्दाको फैसला गरेको समितिलाई जानकारी दिँदै आमाको नामबाट छोराछोरीलाई नागरिकता दिलाउने, सहरको फोहोरमैला नियन्त्रणका लागि होर्डिङ बोर्ड हटाउन गरेको आदेशलगायत महत्त्वपूर्ण फैसला गरेको फेहरिस्त राखेका थिए । उनले आफूले विशेष अदालतमा रहँदादेखि नै भ्रष्टाचार मुद्दामा कडा रूपमा प्रस्तुत हुने गरेको जिकिर गरेका थिए ।"
सुस्त बालिकालाई गर्भनिरोधक सुई,नेपालमा ५ लाख १४ हजार व्यक्तिमा अपांगता भएकामा तीन प्रतिशतमा बौद्धिक अपांगता छ । यस्ता बालिका र किशोरी कति छन् भन्ने यकिन तथ्यांक छैन । विश्व स्वास्थ्य संगठनका अनुसार विश्वभर ८ सयमध्ये एक जनामा डाउनसिन्ड्रोम देखिन्छ । संगठनका अनुसार जन्मजात विभिन्नखाले अपांगता लिएर जन्मने ४५ हजार शिशुमध्ये १५ सयमा यस्तो समस्या देखिने गरेको छ । वैज्ञानिक अध्ययनअनुसार केही हदसम्म यो वंशानुगत समस्या हो भने ३५ वर्षभन्दा माथि उमेरका व्यक्तिबाट जन्मने शिशुमा डाउनसिन्ड्रोम हुने सम्भावना उच्च हुन्छ । समयमै पहिचान गरी उपचार थाल्ने हो भने उनीहरूको सुधार हुन सक्ने चिकित्सकहरू बताउँछन् ।
कांग्रेस कार्यसमिति संख्यामा विवाद,"पौडेल पक्षले एक उपसभापति र एक महामन्त्रीबाहेक अन्य पदाधिकारी प्रत्यक्ष निर्वाचनबाट आउनुपर्ने प्रस्ताव गरेको छ तर संस्थापन पक्षले हाल निर्वाचित सभापति, एक महामन्त्री र कोषाध्यक्षको मात्रै निर्वाचन हुनुपर्ने प्रस्ताव छ । विधान मस्यौदा समितिका सदस्यसमेत रहेका केन्द्रीय सदस्य रमेश लेखकले केन्द्रीय कार्यसमितिको आकारमा फरकफरक विचार आएको बताए । पदाधिकारीसहित केन्द्रीय कार्यसमितिको आकार १ सय ३१ बनाउने प्रस्ताव आएको छ, अर्को थरी विचार अलि कम होस् भन्ने पनि छ, लेखकले भने, नेताहरूसँग छलफल गरेर टुंगो लगाइन्छ ।"
वार्तामा आउन आह्वान,"काठमाडौं (कास) सरकारी वार्ता टोलीले नेत्रविक्रम चन्द नेतृत्वको नेकपालगायत आन्दोलनरत सबै राजनीतिक दल र समूहलाई वार्तामा आउन आह्वान गरेको छ । सांसद एवं पूर्वमन्त्री सोमप्रसाद पाण्डेयको संयोजकत्वमा भदौ ८ गते गठित टोलीले वार्तामा आउन सोमबार सार्वजनिक आह्वान गरेको हो । सरकारले सबै प्रकारका असहमति, विवाद र द्वन्द्वलाई वार्ताकै माध्यमबाट टुंगो लगाउन सकिन्छ भनेर हामीलाई जिम्मेवारी दिएको छ, पाण्डेयले सोमबार राजधानीमा पत्रकार सम्मेलन गर्दै भने । टोलीले अहिले वार्ता गर्नुपर्ने दल र समूह झन्डै दुई दर्जन रहेको पहिचान गरेको छ । तीमध्ये चन्द नेतृत्वको नेकपा मुख्य हो ।"
नेकपा सचिवालय बैठक बुधबार,"काठमाडौं (कास) प्रमुख सत्तारूढ नेकपाले पार्टी एकतालगायत अडकिएका काम अघि बढाउन र सरकारका गतिविधिबारे छलफल गर्न बुधबार सचिवालय बैठक बोलाएको छ । प्रधानमन्त्री एवं अध्यक्ष केपी ओली र अर्का अध्यक्ष पुष्पकमल दाहालले बुधबारका लागि बैठक तय गरेका हुन् । दुई अध्यक्षबीच भएको छलफलले सचिवालयको बैठकबाट स्थायी समिति बैठकका लागि एजेन्डा तय गर्ने सहमति भएको छ । तत्कालीन एमाले र माओवादी केन्द्रबीच तल्लो तहको एकता पूरा भएको छैन । जिल्ला, प्रदेश सबैतिर विवाद छ । त्यसैले विवाद मिलाउने गृहकार्यका लागि पनि सचिवालय बस्न लागेको हो ।"
चिकित्सक आन्दोलन स्थगित,"संघले सोमबार राति विज्ञप्ति जारी गरी पूर्वघोषित आन्दोलन स्थगन गरेको हो । संघका अनुसार स्वास्थ्य मन्त्रालयले सरकार, स्वास्थ्य मन्त्रालय, मेडिकल काउन्सिल र चिकित्सक संघबीच मुलुकी अपराध संहिताको इलाजसम्बन्धी कसुरलगायत स्वास्थ्यकर्मी सुरक्षाका सवालमा भएको साझा सहमतिअनुसार संशोधन प्रक्रिया अघि बढिसकेको जनाएकाले आन्दोलन स्थगित गरिएको हो । स्वास्थ्य मन्त्रालयबाट भएको प्रतिबद्धताअनुसार छिट्टै ऐन संशोधन नभए थप आन्दोलनका कार्यक्रम घोषणा गर्न बाध्य हुने चेतावनी संघले दिएको छ । सोमबारै स्वास्थ्य मन्त्रालयले संशोधन प्रक्रिया अगाडि बढेको जनाएको थियो ।"
प्रदेशले माग्यो प्रजिअ र प्रहरी,"गण्डकी प्रदेशका आन्तरिक मामिला तथा कानुनमन्त्री हरिबहादुर चुमानले प्रशासन र सुरक्षा निकायहरूले समन्वयमा काम गरे पनि आवश्यकताअनुसार निर्देशन दिन नसकिएको बताए । प्रजिअ र एसपी संघ सरकार मातहत छन्, केही काम पर्दा निर्देशनभन्दा आग्रहको भाषामा उहाँहरूलाई भन्छौं, उनले भने, शान्ति सुरक्षालाई लिएर प्रदेश सरकारसँग जनअपेक्षा ठूलो देखिन्छ । तर, त्यसलाई पूर्ति गर्ने गरी काम गर्न सकिएको छैन । प्रदेश सरकारले बिदा घोषण गर्दा प्रजिअले त्यसलाई नमान्ने वा अन्य निर्देशन पठाउँदा प्रजिअले नमानेका घटनाहरू सार्वजनिक भइसकेका छन् । प्रदेश नम्बर ५ का आन्तरिक मामिला तथा कानुनमन्त्री कुलप्रसाद केसी संविधानअनुसार प्रशासन र प्रहरीको चेन अफ कमान्ड प्रदेशमातहत आउनुपर्ने बताउँछन् । प्रजिअले गर्ने अर्धन्यायिक काम, शान्ति सुरक्षा र अनुसन्धानको अधिकार प्रदेश सरकारलाई छ, उनले भने, ती कामहरू गर्न तहगत संरचना प्रदेशमातहत ल्याइनुपर्छ । मुख्यमन्त्रीहरूको पोखरा भेलाले जिल्ला प्रशासन कार्यालयलाई संघमातहत राखेको अवस्थामा जिल्लाको शान्तिसुरक्षा र अर्धन्यायिक कार्य गर्ने प्रयोजनका लागि जिल्ला वा स्थानीय तहको स्तरमा प्रदेश मातहत छुट्टै प्रशासनिक कार्यालय व्यवस्था गर्नुपर्ने निष्कर्ष निकालेको छ ।"
चेपाङ समुदायका कार्यक्रम कटौती,"चेपाङ बहुल जिल्लामा करिब २०२५ लाखसम्म पुग्ने गरी २०३४ सालदेखि दिइँदै आएको चेपाङ विकास कार्यक्रमको रकम पनि यस वर्षदेखि शून्यमा झरेको छ । चेपाङ जातिको शिक्षा, स्वास्थ्यको विकास आयमूलक तथा सीपमूलक तालिम लागि बर्सेनि छुट्टयाउँदै आएको चेपाङ विकास कार्यक्रम नै हरायो, केन्द्रीय अध्यक्ष जितेन्द्रले भने ।"
स्थानीय तहद्वारा दिवाखाजा,"गाउँपालिकाभित्रका केही प्राथमिक तहका स्कुल मर्ज गर्नुपर्ने देखिएको छ, उनले भने । मकवानपुर गढी वुढीचौर, सुकौरो र आमभन्ज्याङ चार गाविस मिलाएर मकवानपुरगढी गाउँपालिका बनाएको हो । उक्त गाउँपालिकामा जनजाति समुदायको बाहुल्य छ ।"
बलात्कारविरुद्ध स्कुलमा जनचेतना,"बलात्कार भएपछि हेटौंडा अस्पतालमा स्वास्थ्य परीक्षण गर्ने क्रममा उनी आङ खस्ने रोगबाट पीडित भएको पनि खुलेको छ । उनको हेटांैडा अस्पतालमा उपचार गरिएको थियो । यस्तै, आठ कक्षामा अध्ययन गर्ने एक अपांगता भएकी छात्रालाई हेटौंडा बसामाडीका ५० वर्षीय शालिक बर्तौलाले बलात्कार गरेका छन् । उपचार गर्न भनेर काठमाडांैमा लगेर छात्रालाई होटलमा राखेर बलात्कार गरेका छन् । घर फर्केपछि उनले आफन्तलाई आफू बलात्कृत भएको जानकारी गराएका थिए । आफन्तले प्रहरीमा उजुरी दिएको थाहा पाएर बर्तौला फरार छन् ।"
वनलाई जीवनसँग जोडौं,प्रदेश३ का सामुदायिक वन उपभोक्ता महासंघका अध्यक्ष विनोद सापकोटको अध्यक्षतामा सञ्चालित उक्त कार्यक्रमाम वन उपभोक्ता महासंघका महासचिव भारती पाठकले कुनै पनि संयन्त्र निर्माण गर्दा जस्को सवाल हो उसको प्रतिनिधित्व हुनुपर्ने बताइन् ।
मासिक १५ लाखका खसी बिक्री,"जिल्ला कृषि विकास कार्यालयका दुर्गादत्त पन्थीका अनुसार आयस्रोतलाई व्यावसायिक बनाउन कृषकले जुनसुकै कृषि कर्ममा सामूहिक फर्म अभियानलाई ल्याएका छन् । फर्मको एकजुटमा बाख्रा पालनले पाएको सफलता देखेर यसतर्फ युवाको आकर्षण ह्वात्तै बढेको देखिन्छ, पन्थीले भने ।"
बालिकाले बनाए सिड प्रतिवेदन,"सिडको अधिकारसम्बन्धी १२ वटा धारामा भेदभावविहीनता तथा समानता, बालिकाको विकास, लैंगिक भूमिका तथा परम्परागत सोच, सहभागिता, शिक्षा, आत्मनिर्भरता तथा रोजगारी, स्वास्थ्य, सामाजिक तथा आर्थिक जीवन, परिवार तथा पारिवारिक मामिलालगायतका अधिकार समेटिएका छन् ।"
डिप्रेसनले आत्महत्या,"सानो विषयलाई लिएर एक्कासि अप्रिय निर्णय लिने परम्पराको विकास हुँदै गएको छ, महानगरीय प्रहरी परिसर भक्तपुर प्रमुख एसपी हिमालय कुमार श्रेष्ठले भने, महत्वाकांक्षी सोच तथा प्रतिस्पर्धात्मक समाजमा घुलमिलको कठिनाइका कारण आत्महत्याको निर्णयमा पुग्ने गर्छन् । बढ्दो महत्त्वाकांक्षा, न्यून सहनशीलता, प्रतिस्पर्धात्मक समाज आत्महत्याका कारक हुन्, मानसिक अस्पताल पाटनका मनोचिकित्सक डा वासुदेव कार्कीले भने, विज्ञान प्रविधिले निम्त्याएको आधुनिक जीवनशैलीमा चल्न नसक्दासमेत कपितय व्यक्तिले डिप्रेसनसँगै आत्महत्या गर्ने निर्णयमा पुगेको पाइन्छ ।"
घर हाम्रो पोखरा,"जमिन परीक्षण गरेर, इन्जिनियरिङ प्रक्रिया पुर्याई मापदण्डबमोजिम मात्र घर बनाउन दिँदा पनि वातावरणीय पक्ष विचार गर्न जरुरी छ । हिमालै छेक्ने गरी पोखरामा घर बन्न दिनु सहरको आँखा बन्द गर्नु हो । कुनै कविले कतै लेखेका छन्, कति सौन्दर्य त हामीले हेर्न छाडेपछि पनि आँखामा बसिरहने गर्छ ।"
नाकाबन्दी र धर्म सापेक्षता,:
शिक्षा दिवसको सार्थकता के ?,"केको खुसियालीमा शिक्षा दिवस मनाइएको हो भनी शिक्षाका तथ्यांक अध्ययन गर्दा थाहा भयो कि यस्ता रहेछन्, बिरालो बाँधेर श्राद्ध गर्नाका कारण : १ गत ५ वर्षमा सरकारी विद्यालयबाट ४ लाख विद्यार्थी घटेको खुसियाली साट्न ।२ कक्षा १ मा भर्ना भएका विद्यार्थीमध्ये गत एसईई परीक्षा दिने बेलासम्म १० लाख विद्यार्थी हराएको खुसियालीमा ।३ गत ६ वर्षमा जम्मा विद्यार्थी संख्यामध्ये निजी विद्यालयमा भर्ना हुनेको प्रतिशत १८ बाट २१ प्रतिशत पुगेको र यो क्रम जारी रहे अर्को १५ वर्षभित्रमा सरकारी शिक्षा समाप्त हुने खुसियाली मनाउन ।४ विद्यालय शिक्षामा वर्षेनि ७० प्रतिशत लगानी खेर गएपछि दाता रुष्ट भएका र तिनैलाई चित्त बुझाउन ग्रेडिङ प्रणालीमार्फत ज्यादै कमजोर विद्यार्थी पनि उच्चशिक्षा पढ्न पठाउन पाएको उपलक्षमा । अझ सबभन्दा कमजोरलाई शिक्षक बनाउने रणनीति सफल भएकामा ।५ १२ हजार विद्यालयमा शौचालय नै नभएको, २० हजार विद्यालयमा छात्रा शौचालय नभएको र शौचालय नभएकै कारण कक्षा ६ पछि छात्राहरूले विद्यालय छोड्ने खुसियालीमा ।६ सहरका गल्लीगल्लीमा खुलेका विदेशी दलालका पीएचडी पसल फस्टाउँदै गएको, ४ लाख तिरेपछि सजिलै पीएचडी पाइने र नेपालको विश्वविद्यालयबाट स्नातकोत्तर अनुत्तीर्ण हुनेले समेत ३४ वर्षभित्र दुवै डिग्री किन्न सक्ने क्षमता विकास भएको खुसियालीमा ।६ राजनीतिक नियुक्तिमा विश्वविद्यालयमा पदाधिकारी नियुक्त गर्दा पीएचडी नगरेका आफन्तलाई समेत उपकुलपतिमा नियुक्त गर्न पाएको र सम्बन्धनका नाममा भ्रष्टाचार बढेको उपलक्षमा ।७ देशकै सबैभन्दा ठूलो र अझै ८३ प्रतिशत विद्यार्थी बोकेको जेठो विश्वविद्यालयमा ७४ प्रतिशत विद्यार्थी अनुत्तीर्ण भएको खुसियालीमा ।८ संघीय नेपालमा संविधानको अनुसूची ६ अनुसार प्रादेशिक सरकार र अनुसूची ८ अनुसार स्थानीय सरकारको शिक्षाको अधिकार कटौती गर्दै एकात्मक राज्यको अवधारणामा केन्द्रीय सरकारले बेलाबेलामा अनेक बुँदे कार्यक्रम सार्वजनिक गर्ने तर काम गर्न नपर्ने खुसियालीमा ।९ प्रत्येक नागरिकको संविधान प्रदत्त शिक्षाको मौलिक हकमा कटौती हुनेगरी विधेयक संसद् पुगेको उपलक्षमा ।१० प्रत्येक वर्ष शिक्षाको आकर्षक नारा दिएर जनता भुलाउने र कक्षाकोठामा पुग्नुपर्ने बजेट घटाउँदै त्यस्तै नारा प्रचारका लागि तामधामसाथ मनाइने कार्यक्रममा स्रोत खर्च गर्न पाएको खुसियालीमा । मनप्रसाद वाग्ले,मीनभवन, काठमाडौं"
दर त खाऔं तर विचार गरेर,"३६४ दिन महिलालाई शोषण गर्ने पितृसत्ताले वर्षको १ दिन तीजको नाममा आफ्नो पुरुषत्व, प्रभुत्व र शोषणको गाथा गाउन छुट दिने गर्छ । बलशाली पितृसत्ताले बुझेको छ, दिनभरि शोषण विरुद्ध जतिसुकै क्रान्तिकारी गीत गाए पनि बेलुका उसको शोषण र आवेगको सामना गर्न महिला विवश हुनुपर्छ । अहिले पितृसत्ताले शोषणको अर्को हतियार भेटेको छ पुँजीवादी बजारीकरण । यसले महिलालाई फगत वस्तुको रूपमा उभ्याएको छ । आफ्नो सत्ताद्वारा नियन्त्रणमा राख्न सकिने जति छुट दिएको छ । गहना र कपडालाई सौन्दर्यको मानकको रूपमा स्थापित गरेको छ र महिलाको ज्ञान, सीप र महत्त्वलाई दीर्घकालसम्म नकार्ने कुचेष्टा गरेको छ । मनोज लम्साल,देवचुली३, नवलपुर"
असुरक्षित आकाश,"गोरखाको साना गाउँबाट काठमाडौंका लागि उडेको अल्टिच्युड एयरको कलसाइन ९ एनएएलएस हेलिकप्टर नुवाकोट आइपुग्दा दुर्घटना हुनपुग्यो । जहाँ एकै ठाउँमा ६ जनाको ज्यान गएको छ भने १ जना जीवित भेटिएकी छन् । हवाई यातायातमा हेलिकप्टरलाई बढी सुरक्षित यातायात मानिन्छ, तर त्यही हेलिकप्टर दुर्घटनाको संख्या हामीकहाँ बढ्दै गइरहेको छ । हाम्रो आकाश दिनप्रतिदिन असुरक्षित बन्दै गइरहेको हामी सबैलाई थाहा छ । तर सरकारी स्तरमा भने कहीं कतैबाट हाम्रो आकाशलाई कसरी सुरक्षित बनाउने भन्नेतर्फ बहससमेत प्रारम्भ गरिएको छैन । यसरी हामी कहिलेसम्म असुरक्षित हवाइयात्रा गरिरहने हो ? यसले हाम्रो पर्यटकीय क्षेत्रमा समेत नराम्रो असर परिरहेको छ । पछिल्लो समय बिग्रँदो सडक सञ्जाल पहिरोका कारण हवाई यातायाततर्फ आम नागरिक आकर्षित भइरहेको अवस्थामा हवाई दुर्घटना बढ्दै जाने हो भने यसले नकारात्मक असर पार्छ । अत: सरकारले बढ्दो हवाई दुर्घटनाका कारण केके हुन् ? किन, कसको लापरबाहीले दुर्घटना बढिरहेका छन् ? पहिचान गरी दुर्घटना कम गर्नतर्फ अग्रसर हुनुपर्छ । कहीं कोही दोषी देखिएमा कारबाही गर्नुपर्छ । अन्यथा भोलि नेपालको हवाई यातायात विदेशीले मात्र नभएर स्वयम् नेपालीले पनि वर्जित गर्नुपर्ने दिन नआउला भन्न सकिन्न । त्यो अवस्था सिर्जना भएमा हामीले खोजेको समृद्धि कहाँ पुग्ला ? रामकृष्ण बराल,जोरपाटी२, काठमाडौं"
राष्ट्रिय ढुकुटीको दुरुपयोग,"भदौ २३ गते राष्ट्रपति निवासमा आयोजित तीजको दर कार्यक्रम र प्रधानमन्त्री निवासमा ओली वंशावली भेला कार्यक्रमले हाम्रा राष्ट्र प्रमुखहरू राष्ट्र र आम नागरिकप्रति कति उत्तरदायी रहेछन् भन्ने प्रस्ट पारेको छ । यसले सम्पूर्ण नेपालीको राष्ट्रपति वा प्रधानमन्त्री नभई कुनै विशेष जाति वा वंशको राष्ट्रपति र प्रधानमन्त्री भन्ने प्रस्ट्याएको छ । यस्ता कार्य कतिसम्म न्यायोचित हुन्छन् ? के राष्ट्रपतिले आफ्नो राजनीतिक सफलता महिलाको भोटले मात्र प्राप्त गर्नुभएको हो ? प्रधानमन्त्रीले पनि उनका निवासमा आफ्नो वंशावलीको कार्यक्रम आयोजना गर्नु आपत्तिको विषय हो । के उनको राजनीतिक यात्रा र सफलता एकल वंशबाट सम्भव भएको हो ? अनि प्रधानमन्त्रीको भ्रष्टाचार र अनियमितताप्रति शून्य सहनशीलता भन्ने वाक्य बोली र व्यवहारमा नियत प्रस्ट भयो नि । आर्थिक खर्च कमै भए पनि प्रवृत्ति गलतै हो नि प्रमज्यू । कि दुई तिहाइको मातले तपाईंलाई छुट दिएकै छ ? आफ्नो जन्मोत्सव कार्यक्रमलाई विकास गर्दै पार्टी कार्यक्रम हुँदै वंशावली भेलामा पुर्याउनुभयो, जनताको करबाट चल्ने प्रधानमन्त्री निवासलाई । समृद्ध नेपाल, सुखी नेपालीको नारा नारामै सीमित रहनेछ । अर्को प्रसंगमा शिक्षा दिवसजस्तो महत्त्वपूर्ण दिवस जसमा भविष्यका कर्णधार, विद्यार्थी, शिक्षाविद, शिक्षाकर्मी र शिक्षासँंग सरोकार राख्नेहरूका शिक्षा दिवसको कार्यक्रमलाई नजरअन्दाज गर्दै ससाना विद्यार्थी भाइबहिनीहरू समेतलाई भोकै, तिर्खै घन्टौंसम्म प्रधानमन्त्रीको उपस्थितिलाई कुर्नुपर्ने कस्तो विडम्बना प्रधानमन्त्रीको वंशावली कार्यक्रममा सहभागिताले शिक्षा दिवस कार्यक्रमका सहभागीहरूलाई समेत प्रभावित पार्यो, जुन गम्भीर विषय हो । प्रधानमन्त्रीले आफ्नो निवासमा आयोजित वंशावलीको भेलालाई बढी महत्त्व दिए । राम थापा,गोकर्णेश्वर१, काठमाडौं"
स्पष्टीकरण चाहियो,"तर भोलिपल्टै राष्ट्रिय स्तरका छापाहरूमा मन्त्रिपरिषदले १३ लाख बालबालिकाले १२ वर्षदेखि विद्यालयमा पाइरहेको नि:शुल्क खाजा काटेको समाचार छापियो । मन्त्रिपरिषद्को नेतृत्व प्रधानमन्त्रीले गर्ने गर्छन् । आफ्नै मन्त्रिपरिषदले खाजा काट्ने निर्णय गरेको प्रधानमन्त्रीलाई पत्तो भएन वा उनी जे बोले पनि जनतालाई पाच्य भइहाल्छ भन्ने मानसिकतामा झुठ बोल्दैछन् ? खोजीको विषय हो । यो मात्र होइन । हालै मन्त्रिपरिषदले पास गरी संसद्मा पेस गरेको गोपनीयताको हकसम्बन्धी विधेयकमा पनि प्रधानमन्त्री ओलीको गैरजिम्मेवार भूमिका देखिएको छ । उनी एकातिर लोकतन्त्र र पारदर्शिताको कुरा गरेर थाक्दैनन्, तर उनकै मन्त्रिपरिषदले सार्वजनिक जवाफदेहीको पदमा बस्नेहरूले पनि सम्पत्ति सार्वजनिक गर्न नपर्ने, उनीहरूको शैक्षिक वा चारित्रिक प्रमाणपत्र पनि गोप्य रहने जस्ता अपारदर्शी र लोकतन्त्र विरोधी निर्णय गरिरहेको छ । तर पनि ओली मौन छन् । के ओलीको सहमतिबिना यस्ता लोकतन्त्र विरोधी विधेयक मन्त्रिपरिषदबाट पास भए होलान् त ? के यसको नैतिक जिम्मेवारी प्रधानमन्त्रीले लिनु पर्दैन ? प्रधानमन्त्रीज्यू, हामी स्पष्टीकरण चाहन्छौं । गोपाल देवकोटा,जोरपाटी, काठमाडौं"
चिकित्सा कानुनको औषधि,भारतमा आकस्मिक उपचारका लागि अस्पताल पुर्याइएको बिरामीलाई बेड नभए भुइँमै राखेर पनि ज्यान जोगाउन कोसिस गर्नुपर्ने कर्तव्य रहने र त्यस्तो नगरे लापरबाही हुने भनी त्यहाँको सर्वोच्च अदालतले नजिर कानुन प्रतिपादन गरेको छ । यसलाई हाम्रो कानुनमा स्पष्ट व्यवस्था गर्न अत्यावश्यक छ । लेखक चिकित्सकीय लापरबाही कानुनमा विद्यावारिधि हुन् ।
अब स्वायत्त विद्यालय,"नयाँ सामुदायिक विद्यालयको नियमन सार्वजनिक उत्तरदायित्व सुनिश्चित गर्ने, सरकारले तोकेको पाठ्यक्रम लागू गराउने र कक्षा ८, १० र १२ को परीक्षा लिने जस्ता नभई नहुने क्षेत्रमा मात्र सीमित हुनुपर्छ । इतिहासले समुदायको व्यवस्थापन सरकारी व्यवस्थापनभन्दा उत्कृष्ट सावित गरिसकेको छ । समुदायको पहलमा सामुदायिक विद्यालय स्थापना गर्ने बाटो खोलेर बालबालिकालाई गुणस्तरीय शिक्षा दिलाउन संसद् चुक्नुहुन्न । लेखक शिक्षाविद् हुन् ।"
सरकारी सिफारिसको भारी,"कहीं कतै उल्लेख नभएको सिफारिस मागेर जनतालाई झन्झट र लागत दिने अवस्था अन्त्य गर्नुपर्छ । अनावश्यक रूपमा मागिएको कागज बनाइदिएर स्थानीय तह र तिनका वडा कार्यालयहरूले गलत प्रवृत्तिलाई प्रोत्साहन गरिरहेका पनि हुन सक्छन् । कसैले माग्यो भनेकै भरमा सिफारिस बनाइदिने प्रचलनले अनावश्यक कागजको चाप बढ्ने मात्र होइन, जनता र स्थानीय तहलाई भारसमेत बढ्छ । अर्कोतर्फ कुनै निकायलाई चाहिने विवरण त्यही निकायले सम्बन्धित वडा वा स्थानीय तहमा सूचना प्रविधि प्रयोग गरी आफै लिने व्यवस्था आवश्यक भएको छ । यसले सेवाग्राहीलाई राहत मिल्छ । अर्कोतर्फ कागज मिलाइदिन आउने दबाब र त्यस्तो कागजबाट हुने किर्ते कारोबारसमेत दुरुत्साहित हुन्छ ।"
तीजमा अन्यायको गीत,"आआफ्ना शास्त्रीय मान्यता र परम्पराका आधारमा तीजको रौनक बिस्तारै उडेको धुवाँजस्तै हुन्छ । नारी किन पछाडि पारिए ? पुरुष शासित समाजबाट मुक्तिको उपाय के हुन सक्छ ? भोको पेटमा शिवजीको आराधना गरी पतिको सुस्वास्थ्यमा चिन्ता व्यक्त गर्ने पत्नीप्रतिको जिम्मेवारी पुरुष मनले इमानदारिताका साथ के पूरा गरेको छ ? समीक्षा भएको छैन ।सोझा नारी मनमाथि अन्याय र विभेदको डन्डा बर्सिन छाडेको छैन । नारीलाई अबला ठान्ने प्रवृत्तिबाट घरपरिवार र समाज मुक्त छैन । सामथ्र्यको अभाव देखाएर विभेद गरिन्छ । तीज जस्ता धार्मिकसांस्कृतिक पर्वलाई अधिकार प्राप्तिको माध्यम बनाउन जरुरी छ । एक दिनको प्रयासले कायापलट नहोला, तर तीजमा अधिकार, अवसर र अन्यायको गीत गाउनुपर्छ । मानव अधिकारको पक्षमा बोल्नुपर्छ । नारी स्वतन्त्रता मात्र होइन, व्यावहारिक हिंसा र असमानताको विरोधमा उत्रिने पर्वको रूपमा तीज मनाउनुपर्छ । लेखक गायिका हुन् ।"
शर्मा र पाण्डेलाई पद्मश्री,पुरस्कार तथा सम्मान आगामी कोजाग्रत पूर्णिमाको दिन राजधानीमा अर्पण गरिने विज्ञप्तिमा उल्लेख छ ।
अनेक स्वरमा कलकत्ते काइँयो,"कुटुम्ब समूहका रुबिनकुमार श्रेष्ठ पनि जयनन्द लामाको यो सिर्जनालाई लोकभाकाको उत्तम नमुना मान्छन् । आफूहरूले गायक वीरबहादुरसँग प्रस्तुति दिँदा निकै रमाइलो भएको उनले बताए । उहाँले ट्युन मात्र लिनुभयो, रुबिनले भने, आफ्नै शब्द राखेर कलकत्ते काइँयो गाउँदा छुट्टै मज्जा आयो । सेलो बिट र मन समात्ने लयका कारण यो गीत सर्वदा प्रिय भइरहेको रुबिनको अनुमान छ ।"
स्रष्टाहरु सम्मानित,नागार्जुन भ्याली एकेडेमीमा भएको कार्यक्रमा प्रा रामकुमार पाँडेले स्रष्टा सम्मानले राष्ट्रको गरिमा बढ्ने बताए । प्रतिष्ठानले हालसम्म सात व्यक्तित्वलाई सम्मान गरेको अध्यक्ष डा बमबहादुर थापा जितालीले बताए । सोही कार्यक्रममा जितालीको आलु मुला र कवि बालकृष्ण सुवेदीको भावनाका सुसेली को विमोचन पनि गरियो । मोतीराम भट्टको सम्झनामा विभिन्न विधाका कविहरूले आआफ्ना रचना पनि वाचन गरेका थिए ।
प्रदीपजसिता लभ स्टेसन मा,निर्देशक घिमिरेले भने लभ स्टेसन आफ्नो ड्रिम प्रोजेक्ट रहेको टिप्पणी गर्दै प्रदीप र जसिताको जोडी फिल्मका लागि सही भएको बताए । प्रदीपले पनि घिमिरेजस्ता अनुभवी निर्देशकसँग काम गर्न पाउनु खुसीको कुरा रहेको उल्लेख गरे । जसिताले पनि सफल निर्देशकसँग काम गर्न पाउँदा खुसी लागेको बताइन् । यसअघि उनलाई निर्देशक मिलन चाम्सले ब्रेक दिएका हुन् ।
माघमा आउँदै सयकडा दस,"रिलिज मिति घोषणा कार्यक्रममा फिल्मका अर्का अभिनेता राजाराम पौडेलले सयकडा दस आफ्नो फिल्मी करिअरकै सर्वोत्कृष्ट भनी टिप्पणी गरे । मैले आजसम्म जति पनि फिल्म खेलें, तीमध्ये यो फिल्म सर्वोत्कृष्ट हो ।"
भारत बन्दको प्रभाव आंशिक,मुख्यमन्त्री ममता बनर्जीले मूल्यवद्धिको विरोधमा रहे पनि आफ्नो पार्टीले बन्दको समर्थन नगर्ने जनाएपछि पश्चिम बंगालमा भने बन्दको प्रभाव न्यून रहयो । प्रभावकारी बनाउन दिल्ली कंग्रेसका नेताकार्यकर्ताले पेट्रोल पम्पहरूमा धर्ना दिएका थिए । कंग्रेसले भने बन्द सफल भएको दाबी गरेको छ ।
स्विडेन आमनिर्वाचन : सरकार गठनबारे अन्योल,"यद्यपि, उनले कुन दलसँग मिलेर सरकार गठन गर्ने भन्नेबारे कुनै टुंगो नलागिसकेको जनाए ।"
अमेरिकालाई चीनको चेतावनी,यसअघि अमेरिकी राष्ट्रपति डोनाल्ड ट्रम्पले चिनियाँ सामानमा २५ प्रतिशत कर लगाउने निर्णय गरेपछि आलोचना चीन आक्रोशित भएको हो ।
खुट्टाको भरले पढाइ र संगीत,म्युजिक भिडियोमा गीतका शब्दसँगै अपांगता भएकाले निभाएको भूमिका हेर्दा जोकोहीको मन कटक्क खान्छ । हिम्मत भाकी छोरी गीत तेजप्रसाद पाण्डे र सरला गाहाले रचना गरेका हुन् । गीतमा सुरेश सेन्चुरीले संगीत भरेका छन् । म्युजिक भिडियोलाई यम पुनले निर्देशन गरेका हुन् । सम्पादन प्रेम नेपालीले गरे । बागेश्वरी संगीतालयले निकालेको गीति एल्बममा ६ गीत समावेश छन् । गायिका बन्दनाले रौतारको स्वर निकै राम्रो रहेको सुनाइन् । उनको हिम्मत र स्वरलाई सम्मान गर्दै कृत्रिम हातका लागि सबैले सहयोग गर्नुपर्ने उनले बताइन् । संगीतकार सेन्चुरीले रौतारलाई कुशल गायिका बनाउन सके कृत्रिम हात राख्न सहज हुने बताए ।
आन्तरिक विवादले कांग्रेस कमजोर,"वर्तमान सरकारको नेतृत्व गरेका कम्युनिस्टले न्यायालयमा हस्तक्षेप गरेको आरोप सभापति देउवाको थियो । न्यायालयसँगै सेना, प्रहरी र कर्मचारीतन्त्रमा हस्तक्षेप गर्दै देशमा कम्युनिस्ट शासन स्थापित गर्न खोजिएको उनले बताए । देश अप्ठ्यारो अवस्थामा छ, उनले भने, तसर्थ, अब कांग्रेस एक भएर अगाडि बढ्न जरुरी छ । कार्यक्रममा केन्द्रीय तथा जिल्लास्तरका नेताकार्यकर्ता सहभागी थिए ।"
पहिरोमा परिएर २ को मृत्यु,"आइतबार राति गएको पहिरोमा पुरिएर ककनी गाउँपालिका ७ की सरु दर्जी र शिवपुरी ६ का अर्पण तामाङको मृत्यु भएको छ । दर्जी घर माथिको पहिरोमा र तामाङ शौच गर्न जाँदा पुरिएका थिए । पहिरोले बढी क्षति पुगेका पञ्चकन्या, शिवपुरी, तादी, सूर्यगढी ककनी भए पनि किस्पाङ, मेघाङ, तारकेश्वर, दुप्चेश्वर, लिखु, बेलकोटगढी र विदुर नगरपालिकासमेत प्रभावित भएका छन् । पञ्चकन्या ४ थप्रेक गोल टोलमा २७ परिवारले आफन्त र बालउदय माविमा आश्रय लिएको गाउँपालिका प्रमुख तेजबहादुर तामाङले बताए ।"
तिब्बतबाट सुन ल्याएको खुलासा,"तिब्बती खुला सिमानाका कारण अवैध तरिकाले सामान ओसारपसार हुन सक्ने शंकामा स्थानीय प्रशासनले हेलिकप्टर जाँचमा कडाइ गरेको छ । हेलिकप्टरमा कडाइ गरेपछि पैदलमार्ग भएर सुन ओसारपसार हुन थालेको आशंका गरिएको छ । सुनको अवैध कारोबार हुन्छ भन्ने शंकामै हामीले कडाइ र निगरानी बढाएका थियौं, बस्नेतले भने, हेलिकप्टर चार्टर हुँदा अनिवार्य जाँच गर्छौं । आवश्यकताका आधारमा यहाँको स्थानीय प्रशासनले उत्तरी क्षेत्रमा आएको हेलिकप्टर सदरमुकाम ल्यान्ड गरेर सरकारी निकायका प्रतिनिधि पनि सँगै पठाउने वा ल्यान्ड भएकै स्थानमा प्रहरीले जाँच गर्ने व्यवस्था मिलाएको छ ।"
तथ्यांंकमा महिला: कहाँका अगाडि कहाँका पछाडि ?,कम्प्युटर र इन्टरनेटको प्रयोगमा पनि समग्रमा नेपाली महिलाको कमजोर पहुँच रहेको छ । १५ देखि २४ वर्ष उमेर समूहका कुल २१७ प्रतिशत महिला कम्प्युटर र कुल १९६ प्रतिशत महिला इन्टरनेटको पहुँचमा रहेका छन् । सबैभन्दा धेरै प्रदेश ३ का ४४९ प्रतिशत महिलाको कम्प्युटरमा पहुँच रहेको छ भने सबभन्दा कम पहुँच अर्थात् ६१ प्रतिशत प्रदेश ६ का महिलाको छ । प्रदेश २ का जम्मा ९६ प्रतिशत महिलाको कम्प्युटरमा पहुँच देखिन्छ । त्यस्तै कर्णाली प्रदेशका ६८ प्रतिशत महिलाको इन्टरनेटमा पहुँच रहेको देखिन्छ भने प्रदेश २ का ८२ प्रतिशत महिलाको इन्टरनेटमा पहुँच देखिन्छ ।
बारेकोटमा खाद्यान्न अभाव: मोटो चामल किन्नै हानथाप,"खाद्य अभाव भएपछि बारेकोटका बासिन्दाले तत्काल नि:शुल्क ५ हजार क्विन्टल चामल माग गरेको संस्थानका शाखा प्रमुख धर्मबहादुर बस्नेतले बताए । खाद्य अभावलाई मध्यनजर गर्दै जिल्ला खाद्य व्यवस्थापन समितिको बैठकले यही भदौ मसान्तसम्म घाट डिपोमा १२ सय क्विन्टल चामल ढुवानी गर्ने व्यवस्थाका लागि सम्बन्धित निकायसँग अनुरोध गरेको बस्नेतको भनाइ छ । घाट डिपोसम्म चामल ढुवानी गर्न बाटोको पनि समस्या भएको बस्नेत बताउँछन् । गत आवको कोटा सकिएको र चालु आवको ठेक्का स्वीकृति नहुँदा डिपोमा चामल अभाव भएको उनले बताए । खलंगास्थित गोदाममा ३ सय ६१ क्विन्टल चामल मौज्दात छ, तत्काल चामल आपूर्तिका लागि स्थानीयबाट माग आएको छ, उनले भने, घाट डिपोमा १० हजार क्विन्टल चामल पनि खपत हुने अवस्था आएको छ । गत आवमा घाट डिपोबाट २ हजार क्विन्टल चामल वितरण भएको उनले बताए ।"
उपचार सुरु नगरी रिफर गर्नु लापरबाही,"तुलसालाई असार दोस्रो साता सुतिरहेकै अवस्थामा मध्यरातमा गोमन सर्पले डसेको थियो । तत्काल छिमेकीको मोटरसाइकलमा राखेर चारआलीतर्फ लैजाँदै गर्दा आधा बाटोमै उनको प्राण गएको थियो । जिल्लाको दक्षिण भेक साबिकका केचना, पथरिया, घेराबारी, पाठामारी, बालुबाडी, राजगढ, शरणामति, चकचकी, कुमरखोद, टाघनडुब्बालगायत क्षेत्रमा सर्पले डसेका अधिकांश बिरामीको बाटोमै ज्यान जान्छ । जिल्लामा सर्पदंश उपचार केन्द्रको कमी छैन । चारआली, कन्काई र दमकमा उपचार केन्द्र छन् ।"
सेनेटरी प्याड विसर्जन गर्न इन्सिनेरेटर,गाउँपालिकाले सेनेटरी प्याडको पनि व्यवस्थापन गरेको छ । निजी विद्यालयहरूले सेनेटरी प्याडको व्यवस्थापन आफैं गर्ने बताएपछि गाउँ कार्यपालिकाले सामुदायिकलाई मात्र वितरण गरिएको जनाएको छ । गाउँपालिकालाई पूर्ण सरसफाइयुक्त बनाउने उद्देश्यले वातावरणीय दुष्प्रभाव प्रभाव नपर्ने गरी व्यवस्थापन गर्न लागिएको अध्यक्ष सुवेदीले बताए । ढुवानीसहित ९ इन्सिनेरेटरलाई १ लाख रुपैयाँ खर्च गरिएको छ । महिला शौचालयसँगै राखिने इन्सिनेरेटर ग्यासको सिलिन्डर जस्तै छ । माथि मुखबाट प्याड राखिन्छ । प्याडले भरिएपछि आगो लगाइन्छ । प्याड खरानीमा परिणत हुन्छ ।
हिंसा नियन्त्रण गर्न स्कुलमा प्रहरी,महिला हिंसामा कार्यरत सामाजिक अभियन्ता एवं अधिवक्ता राधिका सापकोटाले नचिनेका व्यक्तिभन्दा पनि विश्वास गरेका र आफन्तजनबाटै बलात्कार तथा यौनजन्य अपराध हुने गरेको बताइन् । अभियान जिल्लाका सबै प्रहरी युनिटले विद्यालयहरूमा एक महिना सञ्चालन गरिने प्रहरी नायब उपरीक्षक श्यामप्रसाद महतोले बताए ।
विद्यालय समायोजन नगर्न आदेश,"नगरप्रमुख चौधरीले अदालतबाट भएको अन्तरिम आदेशको सम्मान गर्दागर्दै पनि विद्यालय समायोजन भइसकेको अवस्था रहेको बताए । गाभिएका विद्यालयहरू पुरानै भवनमा फर्कन सक्ने अवस्था छैन, उनले भने, विद्यार्थीहरू भर्ना भई पठनपाठन सुरु भएको छ । शिक्षकहरूको दरबन्दी मिलान गरिसकेका छौं । उनले भौतिक संरचनाहरूको मात्रै समायोजन गर्न बाँकी रहेका बेला आएको अन्तरिम आदेशको सम्मानसम्म मात्रै गर्न सकिने बताए । विद्यालय स्रोत व्यक्ति (आरपी) राजकिशोरलाल कर्णका अनुसार घोडाघोडी नगरपालिकाभित्रका मावि, निमावि र प्राविसमेत ५७ विद्यालयको भौतिक पूर्वाधार, शिक्षक र विद्यार्थीको संख्या र भूगोलका हिसाबले अर्काे विद्यालय नजिक, टाढा सबै दृष्टिबाट अध्ययन भई ८ समायोजन र ९ विद्यालयको तह घटुवामा परेको बताए ।"
आधारभूत शिक्षा नि:शुल्क,सरकारी मापदण्डअनुसार तलब व्यवस्था गर्न उनीहरूले माग गरेका छन् । निजी स्रोतका शिक्षकहरूलाई सरकारी सुविधा दिन सम्भव नहुने भुसालले बताए । यसअघि पनि धेरै निजी शिक्षकले निकै न्यून तलबमा काम गर्दै आएको र त्यो पनि समयमा नपाएको समस्या रहेकामा अब उक्त समस्या पनि समाधान भएको उनले बताए ।
दुबई जानुपर्ने निगमको जहाज क्वालालम्पुर,मलेसिया पुगेका निगमका कमर्सियल विभाग प्रमुख जोशीले आफू पाटाको द्वितीय उपाध्यक्षका हैसियतमा सहभागी भएको र अर्का निर्देशक श्रेष्ठ निगमका तर्फबाट सहभागी भएको प्रतिक्रिया दिए । दुबईका लागि यात्रु थोरै भएकाले आइतबार रातिको उडान रद्द गरिएको उनले दाबी गरे ।
नयाँ उचाइमा डलर,स्वदेशमै राम्रो प्रतिफल पाइने भएपछि लगानीकर्ताहरू विदेशमा लगानी विस्तार गर्न निरुत्साहित भएको तथा केही लगानीकर्ताले अन्य राष्ट्रहरूबाट लगानी फिर्ता लिइरहेका छन् । यसकारण पनि डलर दिनहुँजसो बलियो बन्दै गएको जनाइएको छ ।
वैदेशिक रोजगारमा जानेको एकीकृत सूचना,"श्रमसचिव महेशप्रसाद दाहालका अनुसार श्रम मन्त्रालयसँग वैदेशिक रोजगारसँग सम्बन्धित वास्तविक तथ्यांक रहनेछ । श्रम क्षेत्रको सुधारको यो सबैभन्दा महत्त्वपूर्ण पाटो हो । सरोकारवाला सबैलाई एकै ठाउँमा ल्याउन हामी सफल भएका छौं, उनले भने, अब यसको कार्यान्वयन प्रभावकारी रूपमा हुनेछ ।"
एप्पल र अमेजन : कसको भविष्य उज्ज्वल ?,योबाहेक दुवै कम्पनीले भविष्यमा सामना गर्नुपर्ने अन्य चुनौती पनि छन् । यी दुवै कम्पनी यति ठूला भए कि भविष्यमा दुवै कम्पनीले विभिन्न देशका नियमनकारी निकायबाट ठूलो चुनौती थेग्नुपर्नेछ । नियमनकारीको आँखा पर्नु भनेको टयाक्स बढी तिर्नु पनि हो ।
हुन्डाईको फेस्टिभ डिलाइट,"काठमाडौं (कास) हुन्डाई अटोमोबाइल्सले दसैं, तिहार र छठको अवसरमा हुन्डाई फेस्टिभ डिलाइट योजना ल्याएको छ । विक्रेता लक्ष्मी इन्टरकन्टिनेन्टलले भदौ २१ वटा कात्तिक २७ सम्म यो योजना लागू हुने जनाएको छ । यो योजनाअन्तर्गत ग्राहकहरूले आकर्षक नगद छुट र १ वर्ष नि:शुल्क बिमा पाउने जारी विज्ञप्तिमा उल्लेख छ । कम्पनीका अनुसार स्क्रयाच कार्ड मार्फत थप १ लाखसम्मको नगद छुट, लक्की ड्रमार्फत सय जनालाई १०१० ग्राम सुन तथा बम्पर उपहारअन्तर्गत लक्की ड्रमार्फत हुन्डाई आईटान्टी एक्टिभ एक थान र हुन्डाई क्रेटा एक थान जित्न सक्ने जनाएको छ ।"
डाट्सनको फेस्टिभ हटडिल,"काठमाडौं (कास) पायोनियर मोटो कर्पले चाडबाडको अवसरमा फेस्टिभ हटडिल योजना ल्याएको छ । यो योजना नाडा अटो सोदेखि नै लागू हुने जारी विज्ञप्तिमा छ । यस योजनाअन्तर्गत ग्राहकले डाट्सन गाडीको खरिदमा विशेष छुटलगायत अन्य सुविधाहरू प्राप्त गर्न सक्ने जनाएको छ । कम्पनीका अनुसार १ लाख ६ हजारसम्मको नि:शुल्क एसोसरिज, २ लाखसम्मको नगद छुटसमेत गरी कुल ३ लाख ६६ हजार ८ सय रुपैयाँसम्मको लाभ लिन सकिनेछ । यो लाभको साथसाथै नाडा अटो सोको अवसरमा बुकिङ गर्ने ग्राहकले २७ हजारबराबरको स्मार्टफोन पनि प्राप्त गर्न सक्ने कम्पनीले जनाएको छ । साथै गाडीको खरिदमा ग्राहकले नि:शुल्क एसोसरिजहरू पाउनुको साथै १ वर्षको नि:शुल्क इन्स्योरेन्स, ३ वर्षसम्मको वारेन्टी, ३ वर्षसम्म नि:शुल्क सर्भिसिङ र एक वर्षका लागि सडक करको सुविधा प्राप्त गर्नेछन् ।"
स्याङयोङ अन्बिटेबल अफर,"काठमाडौं (कास) नाडा अटो सो२०१८ मा भारी छुटका साथ स्याङयोङ अन्बिटेबल अफरसहित स्याङयोङका गाडीहरू स्टल नम्बर ए ६ मा उपलब्ध हुने भएको छ । सोमा वितरक आईएमएस मोटर्सले रेक्सटन, कोरान्डो, टिभोली, एक्सएलभी र एकटयोन स्पोर्ट गरी पाँच प्रकारका कोरियन लक्जरी एसयूभी मोडेलको प्रदर्शन गर्ने जारी विज्ञप्तिमा छ । योजनाअन्तर्गत ग्राहकलाई नाडा सोका लागि मात्र पूर्वबजेट मूल्यमा ५ लाख रुपैयाँसम्मको छुट, प्रत्येक स्याङयोङ गाडीको खरिदमा सामसङ ग्याल्याक्सी नोट ९ क्राउन र एक्सचेन्ज सुविधासमेत रहेको कम्पनीले जनाएको छ ।"
टीभीएसले ल्यायो नयाँ अफर,"काठमाडौं (कास) टीभीएसले दसैं, तिहार र छठको अवसरमा ग्राहकका लागि १० करोड रोड नामक अफर ल्याएको छ । विक्रेता जगदम्बा मोटर्सले यो अफर भदौ २२ गतेदेखि भएको जनाएको उक्त अफरअन्तर्गत टीभीएसका केही मोटरसाइकल तथा स्कुटरहरूको खरिदमा १० जनालाई दैनिक दस हजार र लक्की ड्रमार्फत दैनिक एक जनालाई एक लाख रुपैयाँ प्रदान गरिने जारी विज्ञप्तिमा छ । त्यस्तै, सत्र हजार ग्राहकलाई सात हजार रुपैयाँ तुरुन्त क्यास छुट प्रदान गरिने जनाएको छ ।"
सुजुकीको पर्वोत्सव योजना,"उक्त छुट सुजुकीको नाडा अटो स्टल नं जे १७ को साथै नेपालभरिका सम्पूर्ण सुजुकी सोरुममा समेत उपलब्ध हुने जनाएको छ । यसपालिको पर्वोत्सव अफरअन्तर्गत उपभोक्ताले २ लाख रुपैयाँसम्म नगद छुट, १ लाख रुपैयाँसम्म एक्सचेन्ज बोनस तथा स्क्रयाच कुपनमार्फत १ लाख रुपौयाँसम्म अतिरिक्त छुट पाउनेसमेत जनाएको छ ।"
शिवम् प्लस ओपीसी बजारमा,"काठमाडौं (कास) शिवम्ले शिवम् प्लस ओपीसी सिमेन्ट नेपाली बजारमा ल्याएको छ । शिवम् प्लस ओपीसी सिमेन्टमार्फत कम्पनीले उपभोक्ताहरूलाई थप उत्कृष्ट गुणस्तर प्रदान गर्ने उद्देश्य लिएको जारी विज्ञप्तिमा उल्लेख छ । कम्पनीका अनुसार नेपाल गुणस्तर चिन्हका साथै आईएसओ ९००१, आईएसओ १४००१, ओएचसीएएस १८००१, आईएसआई प्रमाणित यो शिवम प्लस मा थप कम्प्रेसिभ स्ट्रेन्थ रहेको छ ।"
होन्डा सम्बन्ध सपनाहरूको योजना,"काठमाडौं (कास) होन्डाले दसैं तथा तिहारको अवसरमा सम्बन्ध सपनाहरूको स्किम ग्राहकहरूमाझ ल्याएको छ । विक्रेता स्याकार ट्रेडिङ कम्पनीले नेपालमा ५० वर्ष पूरा गरेको अवसर पारेर उक्त स्किम ल्याएको जारी विज्ञप्तिमा छ । यस स्किमको समय अविधिभर होन्डाका ग्राहकले होन्डाको कुनै पनि बाइक, स्कुटर र कारको खरिदमा आकर्षक नगद उपहारका साथै अन्य सुविधाहरू जित्ने अवसर प्राप्त गर्न सक्ने कम्पनीले जनाएको छ । योजनाअन्तर्गत ग्राहकले होन्डा मोटरसाइकलको खरिदमा स्क्रयाच कुपनमार्फत १ लाखसम्मको नगद छुट, ५ वर्ष फ्री सर्भिसिङका साथै ५ वर्षका लागि स्पेयर पार्टस्मा १० प्रतिशत छुट प्राप्त गर्न सकिनेछ ।"
यामाहाले ल्यायो रे जेडआर स्ट्रिट र्याली,"काठमाडौं (कास)यामाहाले नेपाली बजारमा रे जेडआर स्ट्रिल र्याली भित्र्याएको छ । ११३ सीसी ब्लू कोर इन्जियन भएको यसको पिकअप र माइलेज उत्कृष्ट रहेको कम्पनीले दाबी गरेको छ । यसको अन्य फिचरहरुमा नकल गार्ड, बोल्ड न्यू भाइजर, डिजिटल इन्ट्रयुमेन्टल प्यानल, फ्रन्ट डिस्क ब्रेक एन्ड एलोई ह्विल रहेको जारी विज्ञप्तिमा उल्लेख छ । नेपालमा यामाहा रे जेडआर स्ट्रिट र्याली को बजार मूल्य २ लाख ८ हजार ९ सय रुपैयाँ तोकिएको कम्पनीले जनाएको छ ।"
माछापुच्छ्रे माया सेवा,काठमाडौं (कास) माछापुच्छ्रे बैंकले आर्टिफिसियल इन्टेलिजेन्स सेवा माया को सुरुआत गरेको छ । हाल माया को सेवा बैंकको वेबसाइट तथा फेसबुक मेसेन्जरमा उपलब्ध रहेको र माया मार्फत माछापुच्छ्रे बैंकका सेवा सुविधाहरूलगायत बैंकिङसम्बन्धी जिज्ञासाहरूको जवाफ पाउन सकिने जारी विज्ञप्तिमा उल्लेख छ । यो सेवा आर्टिफिसियल इन्टेलिजेन्समा आधारित भएकाले ग्राहकहरूसँगको अन्तरक्रियाबाट माया ले स्वयं पनि आफ्नो बौद्धिकता अभिवृद्धि गर्दै लैजाने कम्पनीले जनाएको छ ।
मकालुको टिकट अनलाइनबाट,"काठमाडौं (कास) मकालु यातायातको टिकट अबदेखि अनलाइनबाट काट्न सकिने भएको छ । प्रविधिको बढदो प्रयोगसँगै यात्रुलाई टिकट काट्न सहज होस् भन्ने उद्देश्यले कम्पनीले बससेवा डटकमसँगको सहकार्यमा अनलाइन टिकट काट्न सकिने सेवा सुरु गरेको जारी विज्ञप्तिमा छ । अनलाइन टिकटिङ सेवासँगै अबदेखि पूर्वी नेपालका झापा, मोरङको विराटनगर, धरान, ताप्लेजुङ, जनकपुरलगायतका क्षेत्रमा अनलाइनबाटै टिकट काटेर यात्रा गर्न सकिने जनाएको छ ।"
भारतबाट मात्र सवा खर्ब रेमिटयान्स,ठूला भनिएका राष्ट्रहरूमा बैंक र रेमिटयान्स कम्पनीहरूको सम्पर्क कार्यालय खोल्नका लागि जटिल कानुनी व्यवस्था रहेकाले पनि अपेक्षित रूपमा रेमिटयान्स भित्र्याउन समस्या भएको जनाइएको छ ।
लेसानमा लुम्बिनीको माटो,लेसानमा नेपाल सप्ताहसमेत आयोजना भएको छ । जनवादी गणतन्त्र चीनका लागि नेपाली राजदूत लीलामणि पौडेलले उक्त सप्ताहको उद्घाटन गरेका थिए ।
नेपालचीन ऊर्जा संयन्त्रको पहिलो बैठक अर्को महिना,बंगलादेशले यसै साता नेपालबाट सन् २०४० सम्ममा ९ हजार मेगावाट जलविद्युत् आयात गर्ने आफ्नो योजना सार्वजनिक गरेको छ । बंगलादेशले सूचकोसी दोस्रो र सुनकोसी तेस्रो आयोजना संयुक्त लगानीमा बनाउने प्रस्तावसमेत गरेको छ ।
धानका लागि मल छैन,"गत वर्ष पहिलो चौमासिकमा पूर्वाञ्चलमा १० हजार ४ सय ८०, डीएपी ७ हजार १ सय १० र पोटास ४ सय ८६ दशमलव ६ सय टन आपूर्ति भएको उक्त कार्यालय तथ्यांकमा छ । अहिले विराटनगरमा १ सय ७०, धनकुटामा ७४, इटहरीमा ३६, इलाममा ४, लहानमा २०, राजविराजमा ५ टन युरिया मौज्दात रहेको र विर्तामोड र उदयपुरमा मौज्दात नरहेको कार्यालय तथ्यांकमा छ ।"
साफ च्याम्पियनसिप: यस्तो स्थिति बिरलै आउँछ,"त्यति बेला उनको एउटै उत्तर थियो, यही त हो, भाग्य भनेको । यस्तोमा माल्दिभ्सको यात्रा उल्टो छ, नेपालको तुलना गर्ने हो भने । भारतविरुद्धको खेलमा माल्दिभ्सले २ गोल खाएयता उसको एउटै लक्ष्य थियो, तेस्रो गोल नखाने । तेस्रो गोल खाएको भए श्रीलंका सेमिफाइनल पुग्ने थियो । यसपल्ट माल्दिभ्सको टिम त्यस्तो पटक्कै छैन । जस्तो अली अस्फाक हुँदा थियो । त्यसैले दाबी गर्न सकिन्छ, नेपालका लागि फाइनल पुग्ने यस्तो बलियो स्थिति बिरलै आउँछ ।"
महानगरले क्लबलाई ५५ लाख ८० हजार दिने,"ए डिभिजन लिग २०७५ का लागि क्लबहरूले तयारी थालिसकेका छन् । पुछारका तीन क्लबमा रहने क्लबको आउने लिगमा अंक घटाउने र तयारी खर्चमा कटौती गर्ने एन्फाको विशेष साधारणसभाले साउनमा गरेको निर्णयलाई लिएर चारपल्टको च्याम्पियन एनआरटी, फ्रेन्ड्स र जावलाखेल क्लबले विवाद सिर्जना गरेका थिए । यी तीन क्लबले अंक र तयारी खर्च नघटाउन एन्फालाई दबाब दिइरहेका छन् । एन्फा भने मिलेमतो हुन नदिने र खेललाई रोचक बनाउने प्रयासमा यसपालि अन्तिममा रहने तीन क्लबले अर्को संस्करणमा अंक गुमाउनुपर्ने नियमलाई कायमै राख्ने प्रयासमा छ ।"
ग्रासरुट फुटबल प्रशिक्षण,ग्रासरुट प्रशिक्षणमा सहभागी हुन आउने खेलाडीलाई विभिन्न समूहमा विभाजन गरेर खेलाइनेछ । उनीहरूलाई करिब ६ प्रशिक्षकको निगरानी रहनेछ । उनीहरूको पढाइलाई असर नपर्ने गरी करिब चार महिनासम्म प्रत्येक साताको शनिबार प्रशिक्षण गराउने गरी तयारी गरिएको फुटबल संघ सदस्य तथा कार्यक्रम संयोजक अतुल वर्माले जानकारी दिए ।
सन्दीप अफगान प्रिमियर लिगमा,"सन्दीपको टोलीमा वेस्ट इन्डिजका आन्द्रे रसेल आइकन खेलाडीमा रहेका छन् । त्यस्तै अस्ट्रलियाका बेन कटिङसहित मुस्ताफिजुर रहमान, तमिम इकबाल, मोहम्मद हफिज, मिचेल म्याकघालेन जस्ता खेलाडीले सन्दीपसँगै नान्गरहरबाट एपीएलमा खेल्ने छन् । टोलीमा रहेका अफगानी खेलाडीमा मुजिवर रहमानलगायत छन् । सन्दीपले यसअघि दिल्ली डेयरडेभिल्सबाट इन्डियन प्रिमियर लिग, मोन्ट्रियल टाइगर्सबाट ग्लोबल टान्टी२० क्यानडा लिग र हालै सेन्ट किट्स एन्ड नेभिस प्याट्रिएट्सबाट क्यारेबियन प्रिमियर लिगमा खेलेका थिए ।"
प्रधानसेनापति कप सुरु,सेनाभित्रका १४ टिम (८ पृतना र ६ बाहिनी) ले भाग लिएका छन् । उद्घाटनमा सबै पृतनाका टिमले आफ्नो सांस्कृतिक प्रस्तुति दिएका थिए ।
विशाल र विधानलाई उपाधि,"लमजुङ (कास) लमजुङ मस्र्याङ्दी युवा क्लबले आयोजना गरेको राष्ट्रव्यापी खुला ब्याडमिन्टन प्रतियोगितामा पोखरेली जोडीले उपाधि जितेको छ । पोखराका विशाल खड्का र विधान अधिकारीले ३५ जोडीलाई उछिन्दै उपाधि जिते । पाँचौं खुला तथा दोस्रो प्रवीणकुमार कायस्थ स्मृति युगल ब्याडमिन्टन प्रतियोगितामा विशाल र विधानको जोडीले फाइनलमा सिन्धुपाल्चोकका रमेश श्रेष्ठ र प्रकाश श्रेष्ठको जोडीलाई २१७, २११७ सोझो सेटमा हरायो । विजेताले ४० हजार र उपविजेता जोडीले २५ हजार थाप्यो । पोखराका खेम केसी र शम्भु श्रेष्ठ तथा धादिङका भिषण श्रेष्ठ र विष्णुलाल श्रेष्ठको जोडी संयुक्त तेस्रो भए । उनीहरूको जोडीले समान १० हजार पुरस्कार पाए ।"
निसर्ग स्कुल च्याम्पियन,महिलातर्फ टिशा शाक्य र डुवाना लामा छनोट भए । टिशाले ५१० र डुवानाले ४६४ अंक पाए । वैकल्पिकमा उपास्ती महर्जन छनोट भइन् । उनले ४४१ अंक हासिल गरिन् । फिना वल्र्ड च्याम्पियनसिप डिसेम्बर ११ देखि १६ सम्म हुनेछ ।
अनिवार्य सवारी,"यी तमाम समस्याका बीच यातायातको सवारी साधन हाम्रो जीवनशैलीको अपरिहार्य बनिसकेको छ । दुई अंकको आर्थिक वृद्धिदर हासिल गर्नुपर्ने सरोकारवालाको रटान पूरा गर्न देखि सबै पेसा व्यवसायीको उत्पादकत्व वृद्धिको साधन हो यो । तर, सवारी साधन अत्यधिक आयात गरेर हैन ठूला साधन र व्यवस्थित सार्वजनिक यातायातको प्रयोग नै एक मात्र विकल्प हो ।"
आयातमै निर्भर स्पेयर पार्ट्स,उद्योग स्थापना भएपछि सरकारले बिस्तारै सुविधा दिने बताए । आयातमा कच्चा पदार्थ र तयारी सामग्रीमा समान भन्सार सुविधाको विषयमा थप अध्ययन भइरहेको उनले बताए । व्यवसायीका अनुसार मुलुकमा ३ किसिमले स्पेयर पाटर््स आयात हुन्छ । पहिलो गाडी आयातकर्ताले नै ल्याउँछन् । अर्को खुला बजार भएकाले अन्यले अवैधानिक बाटोबाट ल्याउँछन् । तेस्रो पूरै भन्सार छलेर मुलुकमा भित्रिने गरेको जानकारहरू बताउँछन् । कमसल पार्टसको प्रयोग हुँदा दुर्घटना हुने सम्भावना पनि उत्तिकै हुने व्यवसायीहरू बताउँछन् । भन्सार विभागका अनुसार गत वर्ष ८६ अर्ब ३ करोड रुपैयाँको सवारी साधान र त्यसका पार्ट्सहरू आयात भएको थियो । यसबाट ८० अर्ब भन्सार राजस्व संकलन भएको छ । ३ खर्ब १६ अर्ब भन्सार राजस्व संकलन भएकामा यातायातको योगदान २५ प्रतिशतभन्दा बढी छ ।
विद्युतीय सवारी अपरिहार्य पूर्वाधार,ऊर्जामन्त्री वर्षमान पुनले पनि दुई साताअघिदेखि सोही मोडलको विद्युतीय कार प्रयोग गर्न थालेका छन् । सरकारी निकायले प्रयोग गर्ने विद्युतीय कार विद्युत् प्राधिकरणको सुन्धारास्थित कार्यालयमा रहेको चार्जिङ स्टेसनमा चार्ज गर्ने गरिन्छ ।
सहज बन्दै सार्वजनिक सवारी,"बाबा गोकर्णेश्वरले साँखुबाट गौशाला, रत्नपार्क, कालिमाटी, बल्खु हुँदै दक्षिणकालीसम्म सेवा दिन १० वटा आधुनिक बस सञ्चालन गरेको छ । त्यस्तै रिद्धिसिद्धि यातायातले पनि १० वटा ठूला बस सञ्चालनमा ल्याएको छ । यातायात कार्यालयका अनुसार यी बसले मञ्जुश्री पार्क, एकान्तकुना, लगनखेल, रत्नपार्क, नारायणगोपाल चोक हुँदै बूढानीलकण्ठसम्म सेवा दिन्छन् । यही कम्पनीका ११ वटा बस थली, गोठाटार पेप्सीकोला, कोटेश्वर, नयाँबानेश्वर, कलंकी हुँदै नागढुंगासम्म सञ्चालन भइरहेको कार्यालयले जनाएको छ । समृद्ध यातायातले कलंकी, कालिमाटी, बानेश्वर, काटेश्वर हुँदै पाँचखालसम्म १० वटा बस सञ्चालन गरेको छ । १० भन्दा कम गाडी हुने यातायात कम्पनीले पनि सेवा सुरु गरेको छ, वाग्मती यातायात कार्यालयका प्रमुख पन्त भन्छन्, काठमाडौं उपत्यकामा यातायात सेवा दिन २५ वटा यातायात कम्पनी दर्ता भएका छन् ।"
सवारी सुरक्षा,"अन्त्यमा अहिलेको आधुनिक युगमा कुनै कार पांग्राहरूमाथिको एउटा कम्प्युटर मात्रै होइन, पांग्रामाथिका धेरै कम्प्युटरहरू हो । नयाँ कारहरूमा ५० या योभन्दा बढी विद्युत् नियन्त्रित एकाइहरू (ईसीयू) एकै साथ नेटवर्क हुन सक्छ र प्रत्येक नेटवर्क एउटा छुट्टै कम्प्युटरजस्तै काम गरिरहेको हुन्छ । सन् २०२० सम्ममा २५० मिलियन कनेक्टेड कारहरू सडकहरूमा हुनेछन् । प्रत्येक कारमा २ सय या बढी सेन्सरसँग जोडिएका कनेक्टरहरूले सूचनाहरू सम्प्रेषण गर्न, सडकको अवस्था, कारको स्थिति र चालकको व्यवहारलगायतका जानकारीहरू एकत्रित गर्छ । यस्तो अवस्थामा साइबर सुरक्षाको खतरा पनि उत्तिकै हुन्छ । (एजेन्सीहरूको सहयोगमा)"
सस्तिँदै सवारी कर्जा,"सहरी क्षेत्रमा सार्वजनिक सवारीमा निर्धारित समयमा गन्तव्यमा पुग्न नसकिनु, मानिसको व्यस्तता बढ्नुलगायत कारण सवारी साधनको माग धेरैले बढेको व्यवसायीहरू बताउँछन् । यसकारण यो क्षेत्रमा बैंकको लगानी पनि बढेको हो । बैंक तथा वित्तीय संस्थाबाट सस्तो ब्याजदरमा सजिलै सवारी साधन कर्जा पाइने भएकाले ग्राहक सवारी साधन खरिदमा आकर्षित भएका हुन्, नाडाका कार्यबाहक अध्यक्ष कृष्णप्रसाद दुलालले भने । बैंक तथा वित्तीय संस्थामा रहेको अधिक तरलताका कारण ब्याजदर न्यून दरमा झरेकाले अघिल्लो वर्षको तुलनामा यो वर्ष सवारी साधन र त्यसको पार्टपुर्जाको कारोबार तीव्र रूपमा विस्तार भएको उनले बताए ।"
कर्णालीमा अफरोड गाडी,"मुख्यमन्त्री कार्यालयका सूचना अधिकारी केशव उपाध्यायका अनुसार अन्य केही सचिवका लागि टाटाको फोर्ड, निसानको पिकअप व्यवस्था गरिएको छ । गाडीहरू नयाँ पुरानो जेजस्ता भए पनि अधिकांश पदाधिकारीका लागि स्कर्पियो नै प्रयोगमा छन्, उनले भने, केही नयाँ गाडी पनि माग गरिएका छन्, ती कुन ब्रान्डका आउँछन्, अहिल्यै भन्न सकिन्न । प्रदेशका पदाधिकारीले कारको रहर नगरेका होइनन् । तर, केन्द्र सरकारले काठमाडौंमा रहेका स्कर्पियो पठाइदियो । हुन पनि यी स्कर्पियो मुख्यमन्त्रीसहित मन्त्रीका लागि यति उपयोगी भएका छन् कि जिल्ला दौडाहामा निकै सहजता प्रदान गरेका छन् । वैशाख १ गते मुगुको रारामा आयोजित कर्णालीरारा पर्यटन महोत्सवको क्रममा यिनै गाडी ताँती लागेर रारा पुगेका थिए ।"
प्रतिस्पर्धाले सुधार,"यो राजमार्ग र गाउँसम्म मोटर साइकल दगुर्ने क्रम भने धेरै छ । तीनवटै जिल्लामा गरी १ हजार धेरै मोटर साइकल कुद्ने अनुमान छ । सवारीका साधन बढेसँगै राजमार्ग जीर्ण हुने क्रम पनि उस्तै छ । मुख्यगरी इलामको गोलाखर्क, किटेनीलगायत खण्डमा सडक भासिने क्रम बढ्दो छ ।"
जग्गा कारोबारको भरोसा,"बुटवलका ग्राहकको रोजाइमा ३० देखि ८० लाख मूल्यका गाडी बढी पर्ने गरेका छन् । प्रविधि र विभिन्न फिचर्सले पनि गाडीमा ग्राहकको ध्यान तान्ने गरेको छ । प्रयोगपछिको मूल्यमा पनि ग्राहकले बढी चासो देखाएर गाडी रोज्ने गर्छन् । मर्मत, पार्टसको उपलब्धता र त्यसको मूल्यले पनि ग्राहकलाई गाडी रोजाइमा पार्छ । समय एयर ब्याग, इन्धन माइलेज, सञ्चार सुविधाले पनि ग्राहक आकर्षण गर्न थालेको छ । जग्गा कारोबारी, सामान्य व्यवसायी, डाक्टर र विभिन्न पेसा व्यवसाय गर्नेहरू नै यस क्षेत्रमा चलेका गाडीका ग्राहक हुन् । बुटवल, भैरहवा, मुर्गिया, तिलोत्तमा, देवदह क्षेत्रका व्यवसायीको कार आकर्षण बढ्दो छ ।"
सुदूरपश्चिममा गति लिँदै,"अटोमोबाइल्सको बजार विस्तारसँगै स्पेयर पार्टसको बिक्रीसमेत विस्तार भएको छ । धनगढी, महेन्द्रनगरलगायत पहाडी जिल्लामा समेत स्पेयर पार्टसका बिक्री केन्द्र खुलेका छन् । वार्षिक करिब ५० करोड बढी मूल्य बराबर स्पेयर पार्ट्सको मार्केट रहेको व्यवसायीहरू बताउँछन् । व्यवसायीहरूले अटोमोबाइल्सको आक्रामक बजार मानेको प्रदेश ७ मा अहिलेकै रफ्तारमा बजार कायम रहे अबको ५ वर्षमा यहाँको मार्केट दोब्बर हुन सक्ने व्यवसायी ओझा बताउँछन् ।"
फैलँदो सडक सञ्जाल,"जहाँ सवारी साधनको पर्याप्त आवागमन हुन्छ । त्यहाँ अरू विकासलाई पनि टेवा पुर्याएको हुन्छ । सडकको संख्यात्मक विकास धेरै भएको छ तर गुणात्मक विकास गर्न जरुरी छ, उनी भन्छन, सडकलाई भरपूर उपयोग गर्नका लागि ट्राफिक व्यवस्थित गर्नु जरुरी छ ।"
दुर्घटनाको शृंखला,ती सडकमा जथाभावी गाडी गुड्दा दुर्घटना हुने गरेको हो । कच्ची भएकाले गणस्तरीय र सुरक्षित सडक सञ्जालको पहुँचमा पुग्न सकेको छैन । विभागका प्रवक्ता मुक्ति गौतमले मुख्य सडकलाई कालोपत्रे गर्न समस्या भएको बताए । स्थानीयस्तरमा निर्माण गरिएका सडक कालोपत्रे तथा सुधार गर्ने जिम्मा स्थानीय तहको भएको उनले बताए । ती सडकको स्तरोन्नति तथा पूर्वाधार सम्पन्न बनाउनुपर्ने उनले बताए ।
यातायात : समृद्धिको पूरक,सडक सुरक्षाको विषयमा नाडाले पनि केही काम गर्ने योजना बनाएको छ । ट्राफिक प्रहरीसँग समन्वय गरेर सडक सुरक्षाका लागि जनचेतनाका कामहरू गर्दै छांै । चालक अनुशासनमा नभएकाले दुर्घटना हुने गरेको हामीले देखिरहेका छौं । सबैभन्दा बढी दुर्घटना कम उमेरका चालकहरूबाट हुने गरेको तथ्यांकले देखाउँछ । ट्राफिक प्रहरीले चेतना र आधुनिक प्रविधिमा काम पनि गरिरहेको छ । यसलाई अझै बढाउनुपर्छ ।प्रस्तुति : कृष्ण आचार्य तस्बिरहरू : इलिट जोशी
सेलिब्रिटीका सवारी,"गायिक एवं सञ्चारकर्मी समृद्धि राईले सन् २०१३ मा सुजुकी ए स्टार किनेकी थिइन् । यो उनको पहिलो थियो, जुन अझै चलाइरहेकै छिन् । गाडी चलाउन सिकेकै यसबाट हो, उनले भनिन्, सानो र कम्प्याक्ट छ । भूकम्पका बेला उनी यही कारभित्र ब्ल्यांकेट ओढेर बसेकी थिइन् । यसको माइलेज राम्रो भएको बताइन् । गोदावरीस्थित घरबाट हेटौंडा जाँदा समेत यसमै गएकी थिइन्, क्लियरेन्स ठीकठाक थियो । यो गाडीको एउटै खराबी छ, उनले भनिन्, पाटपुर्जा पाउन गाह्रो पर्छ । अस्ति हेडलाइट बिग्रिँदा एक महिनै लाग्यो बनाउन । कार्यक्रमका लागि काठमाडौं बाहिर गइरहनुपर्ने भएकाले उनी अब ठूलो गाडी किन्ने सोचमा छिन् ।"
सवारीको सुरक्षा : बिमा,साथै निजी कारको पनि पूर्ण बिमा गर्न प्रोत्साहनका लागि बिमा समितिले बिमा शुल्कसमेत घटाएको छ । जानकारहरूका अनुसार धेरैभन्दा धेरै सवारी साधनको बिमा गर्ने उद्देश्यले शुल्क घटाएको हो । निर्देशिकाअन्तर्गत निजी सवारी साधन बिमाको क्षति र हानि नोक्सानीविरुद्ध आफैं हानि नोक्सानी भएको बिमा शुल्क दरमा ३० प्रतिशतले कटौती गरिएको छ । सवारी साधनको क्षमता (सीसी) अनुसार बिमा शुल्क पनि फरकफरक हुन्छ । यी नीतिगत व्यवस्थाले पनि मोटर बिमा व्यवसाय विस्तार हुँदै गएको जनाइएको छ ।

शीर्षक,विवरण
हेलिकप्टरबाट खसेर जंगलमा ६ घण्टा,"उनको बिहानै काठमाडौं विमानस्थल प्रमुख राजकुमार क्षत्री र अल्टिच्युड एयरका निर्देशक सीताराम सापकोटासँग कुरा भएको रहेछ । प्रहरीले क्षत्रीलाई नम्बर दिएका रहेछन् । सायद उनले घटना भएपछि गाउँमा फोन गरेकी थिइन् वा उनका आफन्तले फोन नम्बर टिपाएका पो थिए कि ? क्षत्रीले टावरबाट गरेको फोनमा उनले सर, म मर्न लागें, बचाउनुहोस्, म कता छु थाहै छैन भनेर फोन काटिछन् । त्यसैबेला सीताराम सरले पनि फोन गर्नुभएको रहेछ ।सीताराम सर त्यो हेलिकप्टर खोज्न अर्को हेलिकप्टरमा उडिरहेका बेला फोन लगाउनुभएछ । उनले उठाइछन् । सीताराम सरले कता हुनुहुन्छ ? हामी हेलिकप्टरबाट तपाईंहरूलाई खोजी गरिरहेका छौं । हाम्रो हेलिकप्टर देख्नुभयो ? आवाज सुनियो ? भनेर सोध्नुभएको रहेछ । तर उनले आवाज पनि नसुनिएको हेलिकप्टर पनि नदेखिएको जवाफ दिइछन् । म जंगलमा छु, लिन आउनुहोस् मात्रै भनिछन् । सीताराम सरले हेलिकप्टरमा अक्सिजन हुन्छ, माक्स लगाउनुस्, नआत्तिनुस्, मौसम खुलेपछि हामी तपाईंलाई लिन आउँछौ भन्नुभएको रहेछ । त्यसपछि उनको मोबाइलमा कसैसँग पनि सम्पर्क भएनछ । करिब ६ घण्टापछि हामीले उनलाई जीवितै उद्धार गर्यौं । त्यसबेला अन्य ६ जनाको ज्यान गइसकेको रहेछ । आईसीयूमा उपचारडोल्मालाई शनिबार साँझ राजधानीस्थित मेडिसिटी अस्पतालको आईसीयूमा भर्ना गरिएको छ । उनको अवस्था गम्भीर तर स्थिर रहेको चिकित्सकले बताएका छन् । मेडिसिटीका इमर्जेन्सी मेडिसिन विभाग प्रमुख डासञ्जय कार्कीको नेतृत्वमा गएको मोबाइल आईसीयूसहितको टोलीले उनलाई हेलिकप्टरमा अस्पताल ल्याएको हो । कार्कीका अनुसार घटनास्थलमा डोल्मालाई हाइपोथर्मिया देखिएपछि तुरुन्त थर्मल ब्लांकेटमार्फत स्थिति नियन्त्रणमा लिइएको थियो । डिकीको शरीरमा थुप्रै चोटपटक देखिएको छ । करङ थुप्रै ठाउँमा टुटेको छ, उनले भने, न्युमोथोरेक्स, हिप बोन फ्राक्चर, ब्रेन कन्ट्युजन, स्पाइनल फ्राक्चर पनि देखिएको छ ।प्रस्तुति : सुरज कुँवर"
धर्म निरपेक्षता राख्दा नाकाबन्दी,"विमोचनका पूर्ववक्ता मधेसी नेता महन्थ ठाकुरलगायत मधेस केन्द्रित दलका नेताहरूलाई भारतीय भूमिका बुझ्न आग्रह गर्दै भट्टराईले थपे, तपाईंहरू सीमानजिक भएकाले भारतसँग भावनात्मक हुनु आवश्यक छैन किनभने दिल्लीले सधैं काठमाडौंका शक्तिशालीहरूसँग व्यवहार गर्ने गर्छ, मधेसी जनतासँग होइन ।आफू दिल्लीमा १८ वर्ष बस्दा विभिन्न मित्रहरू बनाएको अनुभव उल्लेख गर्दै भट्टराईले भारतीय सत्ताले नेपालसँग काठमाडौंको सत्तामार्फत व्यवहार गर्ने भएकाले मधेसी जनताको हितका लागि अर्काको मुख ताक्न नहुने बताए । संविधान घोषणापछि तत्कालीन माओवादी पार्टी परित्याग गरी नयाँ शक्ति पार्टी स्थापना गरेका पूर्वप्रधानमन्त्री भट्टराईले काठमाडौंनिजगढ फास्टट्रयाकको जिम्मेवारी लिन खोजेकाले संविधानमा मधेसी जनताको हित चाहेको भन्ने भारतीय भनाइ गलत रहेको औंल्याए । विस्तृत परियोजना प्रतिवेदन (डीपीआर) तयार गर्ने भारतीय कम्पनी इन्फास्ट्रक्चर लिजिङ एन्ड फाइनान्सियल सर्भिसेज (आईएल एन्ड एफएस) ले नै निर्माण ठेक्का लिन खोजेको थियो ।भट्टराईले संविधान जारी हुनुअघि भारत भ्रमण गरेका कांग्रेस सभापति शेरबहादुर देउवा र नेकपा (तत्कालीन माओवादी केन्द्र) अध्यक्ष पुष्पकमल दाहालले पनि भारतको सुझाव के थियो प्रस्ट गर्नुपर्ने जिकिर गरे । उनले संविधान जारी हुनु दुई दिनअघि भारतीय विदेश सचिव नेपाल आएर संविधानमा असन्तुष्टि जनाउनुको कुनै अर्थ नरहेको टिप्पणी पनि गरे । भट्टराईले संविधानमा भारतको असन्तुष्टि केमा थियो भन्ने बाहिर नआउँदा भ्रमहरू बनेको चर्चा गर्दै भने, उसले कसैलाई मायाबाट होइन, आफ्नो स्वार्थबाट हेर्ने गर्छ, मधेसी नेता साथीहरूले बुझ्न आवश्यक छ ।संविधानमा मधेसी मागको सम्बोधन नभएकोमा असन्तोष जनाउँदै उनले त्यतिबेला संसद् छाडेर मधेस आन्दोलनमा ऐक्यबद्धता जनाउन गएको स्मरण पनि गरे । त्यसअघि राष्ट्रिय जनता पार्टीका संयोजक महन्थ ठाकुरले समावेशीको माग उठाइरहँदा आफूहरूलाई विखण्डनकारीको आरोप लाग्ने गरेको दुखेसो गरे । मधेस केन्द्रको औपनिवेशिक शासनबाट मुक्त हुन चाहेको छ, यो लक्ष्य प्राप्त नभएसम्म आन्दोलन रहिरहन्छ, चेतावनी शैलीमा उनले भने, तराईमधेसका जनता अहिले पनि त्रासमा बाँचिरहेका छन् ।पूर्वराष्ट्रपति रामवरण यादवले संविधान संशोधन माग गर्ने र संविधान जारी गर्ने दललाई एक भएर अघि बढ्न आग्रह गरे । उनले भने, दुवै पक्ष एक ठाउँमा उभिएर नयाँ सहमतिको बाटो खन्नुपर्छ । नेकपाका उपनेता सुवास नेम्वाङले पुस्तकमा भनेजस्तै फास्टट्रयाक बाट संविधान जारी भएको नभई ५ वर्ष ८ महिना लगाएर आएको बताए ।"
सैन्य अभ्यासमा नेपाल नजाने,"नजानु भन्ने कुनै निर्देशन त आएको छैन, नेपाली सेनाका प्रवक्ता गोकुल भण्डारीले भने । तर निर्धारित तालिकाअनुसार यतिखेर पुणेमा हाम्रो टुकडी पुगिसक्नुपथ्र्यो, हामीले पठाएका छैनौं । संयुक्त सैन्य अभ्यासमा नेपाली सेनाको सहभागितालाई मन्त्रिपरिषद्ले स्वीकृति नदिएकाले टुकडी रोकिएको रक्षा मन्त्रालय स्रोतले जनाएको छ । हामी संयुक्त सैन्य अभ्यासमा नजाने भयौं, मन्त्रालयका एक अधिकारीले भने । आर्थिक र प्राविधिक विकासको क्षेत्रीय संगठनमा सैन्य अभ्यास हुन लागेको र त्यसबारे कुनै छलफलसमेत नगरिएको भन्दै सत्तारूढ दल र प्रमुख विपक्षीबाट चर्को विरोध भएको थियो । भारतीय प्रधानमन्त्री नरेन्द्र मोदीले संयुक्त अभ्यासमा सबै सदस्य राष्ट्र सहभागी हुने चौंथो बिमस्टेक शिखर सम्मेलनमा बताएका थिए ।"
उच्च नेतृत्वसँग विश्वासिलो सम्बन्ध,"भारतीय उच्च नेतृत्वसँग विश्वासिलो सम्बन्ध बनेको छ, उनले मोदीसँगको भेटमा संक्षिप्त प्रतिक्रिया दिए । हालै काठमाडौंमा भएको चौथो बिमस्टेक शिखर सम्मेलनमा मोदी र प्रधानमन्त्री केपी ओलीबीच नै नेपाल र भारतबीच भएका पछिल्ला सहमतिहरूको समीक्षा भएको थियो । यसबारे राखिएको प्रश्नमा उनले आफूले त्यसैलाई निरन्तरता दिएको दाबी गरे । दाहालले त्यस्तो दाबी गरे पनि दुई पक्षबीच नेपालको पछिल्लो राजनीतिक घटनाक्रममा वार्ता केन्द्रित भएको बताइएको छ । वार्ताका बारेमा विस्तृत भने दाहालले बताउन चाहेनन् । वार्तामा भएका महत्त्वपूर्ण बताउन मिल्दैन, वार्ता निकै सफल भयो, दाहालले भने । दाहालले शनिबारै पूर्वप्रधानमन्त्री तथा प्रतिपक्षी दल कंग्रेसका वरिष्ठ नेता मनमोहन सिंहसमेत भेट गरेका थिए । भेटमा दाहालले सिंहसमक्ष आगामी वर्ष हुन गइरहेको लोकसभा निर्वाचन र कंग्रेसको अवस्थाका बारेमा चासो राखेको स्रोतले कान्तिपुरलाई बतायो । दाहालको जिज्ञासामा सिंहले चुनावको तयारी राम्रो भएको र प्रतिपक्षमा भए पनि नेपाल र नेपालीको हितका लागि सधैं सहयोग गर्न तयार रहेको समेत बताएको स्रोतले जानकारी दिएको छ । दाहालको सिंहसँगको भेट र उनले चुनावमा राखेको चासोलाई विश्लेषकहरूले भारतका सबै राजनीतिक शक्तिहरूसँग सम्बन्ध विस्तार गर्न चाहेको रूपमा अथ्र्याएका छन् ।दाहालको मोदीसँगको भेटअघि विदेशमन्त्री सुष्मा स्वराजसँग पनि नै वार्ता भएको थियो । दाहालले शनिबार भएका मोदी र सुष्मासँगको भेटमा आफूले भारतसँग सम्बन्ध सुधारलाई प्राथमिकतामा राखेको बताएको स्रोतको दाबी छ । तर, शनिबारको भेट र शुक्रबार गृहमन्त्री राजनाथ सिंहसँगको भेटको आधार भने बिहीबार साँझ दाहाल र भारतका प्रमुख सुरक्षा सल्लाहकार अजित डोभलबीचको भेटमै तयार गरिएको स्रोतको दाबी छ । डोभल भारतको सुरक्षा तथा वैदेशिक मामिलामा निर्णायक मानिन्छन् । दाहालको भ्रमण तयारी र उनलाई दिइएको आतिथ्यबाट दिल्ली उनीसँग नयाँ शिराबाट सम्बन्ध विकास गर्न चाहेको देखिन्छ । भारतीय प्रधानमन्त्री मोदी र उनीबीच करिब डेढ घण्टा वार्ता हुनु र भ्रमणकै लागि भनेर नेपालका लागि भारतीय राजदूत मन्जिव सिंह पुरी दिल्ली आउनुले पनि दाहाललाई दिल्लीले गम्भीर रूपमै लिएको पुष्टि हुन्छ । त्यतिमात्र होइन शुक्रबार आयोजित आईसीडब्लूए कार्यक्रममा स्वयं विदेश राजमन्त्री एमजे अकबर र अन्य उच्च सरकारी अधिकारीहरूको उपस्थितिले पनि दिल्ली दाहाललाई इन्गेज गराउने पक्षमा रहेको प्रस्ट हुन्छ ।"
नेपाल सेमिफाइनलमा,"धन्यवाद आलम बंगलादेशका गोलरक्षक उनै मोहम्मद सहिदुल आलम । उनीविरुद्ध उस्तै गोल । त्यसै भनेको होइन, इतिहास आफैं दोहोरिन्छ भनेर । सन् २०११ मा नयाँ दिल्लीमा गोलका नायक थिए, सागर थापा । उनले लगभग मध्यपंक्तिबाट गरेको प्रहार अविश्वसनीय रूपमा गोलमा परिणत भएको थियो । लगभग ७ वर्षपछि विमल घर्तीमगरले बंगबन्धु रंगशालामा यस्तै गोल गरे, ३३ औं मिनेटमा । सायद यसपल्ट दूरी केही कम थियो, ३५ यार्ड । आफू जहाँ हुनुपर्ने हो, त्यहाँबाट केही अगाडि आएका आलमले बल पकडमा राख्न सकेनन् । बल उनको हातबाट छुट्दै पोस्टको दिशा लिएको थियो । सुरुमा यो गोललाई नेपाली खेलाडी नै विश्वस्त हुन सकेनन् । सागरले गोल गरेयता त्यति बेला भनेका थिए, यो उपलब्धि नेपाली फुटबल समर्थकका लागि समर्पित गर्न चाहन्छु । यसपल्ट विमलले पनि भने, यो उपलब्धि नेपाली फुटबल समर्थकका लागि हो । तर यी दुवै गोलका लागि धन्यवाद त बंगलादेशी गोलरक्षक आलमलाई पनि दिनैपर्छ । लामो प्रहारमा बल नियन्त्रण राख्न नसक्नु आलमको सबैभन्दा ठूलो कमजोरी मानिन्छ । ठूलो उपलब्धिनेपाली फुटबलका लागि यो ठूलो उपलब्धि हो, नेपाली टोलीका मुख्य प्रशिक्षक महर्जनले भने, पहिलो खेल गुमाएर पनि हामी जसरी प्रतियोगितामा फर्कन सफल रह्यौं, त्यसले देखाउँछ हाम्रो टिमको विशेषता । यसले हाम्रो बलियो मानसिकता पनि प्रस्ट पार्छ । यो जित र सेमिफाइनल यात्राका लागि म निकै खुसी छु । पछिल्ला दुई संस्करणको असफलतायता नेपाल अन्तिम चार पुगेको हो । यसअघि नेपाल सन् १९९९, २०११ र २०१३ मा सेमिफाइनल पुगेको थियो । यता विमलको यो आठौं व्यक्तिगत गोल हो । साफ च्याम्पियनसिपमा उनको गोलसंख्या ४ पुगेको छ । नेपालका लागि दोस्रो गोल नवयुग श्रेष्ठले ९० औं मिनेटमा गरे । विशाल राईको थ्रु बलमा नवयुगले सुन्दर गोल गरे । उनी नै खेलका मोस्ट भ्यालुएबल प्लेयर पनि भए । नेपालले बंगलादेशलाई हराएको यो लगातार तेस्रोपल्ट हो, तीनै खेल साफ च्याम्पियनसिपका रहे । संयोगले तीनै खेलमा नेपालले कुनै गोल पनि खर्चेन । नवयुगको भने यो छैटौं व्यक्तिगत गोल हो । उनले पोस्ट म्याच कन्फ्रेन्समा भने, लामो समयपछि नेपालका लागि गोल गर्न सकेकोमा म खुसी छु । पहिलो खेलमा सुरुदेखि खेल्न पाएर पनि मैले त्यसपछिका दुई खेलमा बेञ्चमा बस्नुपर्यो । तर आज जति मौका पाए, त्यसमा राम्रो गर्न सकें । आजको खेलपछि मैले सिद्ध गरेको छु, म बेन्चको खेलाडी होइन । पोस्ट म्याच कन्फ्रेन्समा सहायक प्रशिक्षक किरण श्रेष्ठले नेपालले आफ्नो योजनाअनुसार खेलेको र त्यसैले जित सम्भव भएको दाबी गरे । बंगलादेशका लागि दुर्भाग्यलगातार सुरुआती दुई खेल जितेर पनि छनोट हुन असफल रहनु बंगलादेशका लागि दुर्भाग्य रह्यो । नेपालको ठीकविपरीत बंगलादेश अन्तिम दिनको खेलअगाडिसम्म सेमिफाइनल पुग्ने निश्चित संघारमा थियो । प्रशिक्षक जेमी डेले बंगलादेशका लागि त्यस्तो स्थितिबाट पनि सेमिफाइनल पुग्न नसक्नु दुर्भाग्य नै माने । उनले भने, यो जितको श्रेय नेपाललाई दिनैपर्छ । सायद हाम्रा खेलाडी बढी नै दबाबमा आए । सुरुका दुई खेलमा जस्तो प्रदर्शन भयो, त्यस्तै खेल हामीले दोहोर्याउन सकेनौं ।यसअघि भएको समूहको अर्को खेलमा पाकिस्तानले भुटानलाई ३० ले हराएको थियो । भुटानको यो लगातार तेस्रो हार हो र शून्य अंकमा अन्तिम स्थानमा रह्यो । त्यस खेलअगाडि भुटानको सेमिफाइनल पुग्ने झिनो सम्भावना भए पनि प्रशिक्षक ट्ेरभर मोर्गनले लगभग आफ्नो दोस्रो रोजाइका खेलाडी मैदानमा उतारे । नेपालविरुद्धको खेलबाट पाँच परिवर्तन गर्दै उनले बेन्चका खेलाडीलाई मौका दिए । पाकिस्तानको जितमा भने मोहम्मद रियाज, हसन नावेद र अहमद फाहिमले गोल गरे । नेपाली टोली : किरण लिम्बू, सुमन अर्याल, आदित्य चौधरी, अनन्त तामाङ, दिनेश राजवंशी, सुजल श्रेष्ठ, सुनील बल, नीराजन खडा (अन्जन विष्ट ६२), रोहित चन्द, भरत खवास (नवयुग श्रेष्ठ ६७), विमल घर्तीमगर (विशाल राई ८१) ।"
लुम्बिनीमा विद्युतीय बस,"भैरहवा  धुलो, धुवाँ, ध्वनिलगायत प्रदूषणले विश्वसम्पदा सूचीका क्षेत्र प्रदूषित क्षेत्रको सूचीमा पर्दै गएका छन् । लुम्बिनीलाई त्यसबाट बचाउन एउटा उपाय रचिएको छ विद्युतीय सवारी साधनको प्रयोग । विश्व सम्पदामा सूचीकृत लुम्बिनी क्षेत्रको बढदो प्रदूषण घटाउन यस्ता सवारी साधन प्रयोग हुने भएका हुन् । एक महिनाअघि चिनियाँ कम्पनीले दुईवटा विद्युतीय बस भैरहवा भन्सार कार्यालयमा ल्याइपुर्याएको छ । बाँकी आउने क्रममा छन् । एसियाली विकास बैंक (एडीबी) को करिब ३० करोड रुपैयाँ अनुदानमा सोलार प्रविधिबाट चार्ज हुने पाँचवटा ठूला बस, ११ जिपभ्यान सञ्चालन गरिने भएको हो । गौतम बुद्ध अन्तर्राष्ट्रिय विमानस्थलको निर्माण पूरा हुनासाथ पर्यटकका लागि प्रदूषणरहित विद्युतीय बस र भ्यान सञ्चालनको व्यवस्था गरिएको छ । तिनमा एयरकन्डिसन, वाइफाईलगायत सुविधा छन् । यहाँको विमानस्थल हुँदै लुम्बिनी आउने स्वदेशी तथा विदेशी पाहुनाको लुम्बिनी भ्रमणका लागि यस्ता सवारीका साधन उपयोग गर्ने लुम्बिनी विकास कोषले जनायो । कोषका योजना प्रमुख तथा कार्यवाहक सदस्यसचिव सरोज भट्टराईले लुम्बिनीलाई मुख्य स्टेसन मानेर आगामी फेब्रुअरीमार्चबाट विद्युतीय सवारीका साधन सञ्चालन गर्ने गरी आवश्यक तयारीमा जुटेको बताए । लुम्बिनीको वातावरणलाई सहयोग पुर्याउन मुलुकमै पहिलो पटक यस खालका यातायातका साधन सञ्चालन हँुदैछन्, भट्टराईले भने, यी गाडी आयातसँगै सोलार प्रविधिबाट चार्जर स्टेसनको निर्माण पनि भइरहेको छ ।"
पाइलटसहित ६ को मृत्यु,"मनास्लु हिमाल आरोहण गर्न जाने १० जना चिनियाँ आरोहीको चार्टर उडान सकेर अल्टिच्युड एयरका वरिष्ठ क्याप्टेन निश्चल केसी शनिबार दिनभर गोरखाको आरुघाटबाट हिमाली गाउँतिर इन्टरनेट सामग्री ओसार्ने योजनामा थिए । तर दुर्भाग्य, ८ हजार ५ सय घण्टा हाराहारी आकाशमा बिताएका केसीको योजना अधुरै रह्यो । मनास्लुु क्षेत्रको सामागाउँबाट एक जापानी नागरिकसहित ६ यात्रु लिएर फर्कंदै गर्दा उनले उडाएको हेलिकप्टर नुवाकोटको बुर्सङचेतस्थित करिब ५५ सय फिट उचाइको मैलुङपाखा जंगलमा दुर्घटनामा पर्यो । काठमाडौं विमानस्थलका महाप्रबन्धक राजकुमार क्षत्रीका अनुसार उक्त घटनामा पाइलटसहित ७ जनामध्ये ६ जनाको मृत्यु भएको छ भने गोरखा ल्होकी आनी डोल्मा डिकी बाँच्न सफल भएकी छन् । उनलाई काठमाडौंबाट गएको चिकित्सकसहितको हेलिकप्टरमार्फत उद्धार गरेर ल्याइएको छ । थप उपचारका लागि उनलाई भैंसेपाटीस्थित मेडिसिटी अस्पताल भर्ना गरिएको छ । घटनामा हेलिकप्टरका क्याप्टेन केसी, मनास्लु हिमाल आरोहण गर्न नसकेर फर्किएका ६८ वर्षीय जापानी नागरिक हिरोमी कमात्सु, रामेछापका ४० वर्षीय डिल्लीबहादुर गुरुङ, दोलखाका ३७ वर्षीय हिरा शेर्पा, सिन्धुपाल्चोकका २२ वर्षीय सुनिल तामाङको घटनास्थलमै मृत्यु भएको छ । यी सबै मनास्लु आरोहण अभियानमा संलग्न थिए । यीबाहेक गोरखा सामागाउँस्थित साम्दोका स्थानीय छोवाङ नोर्बुको पनि मृत्यु भएको काठमाडौं विमानस्थलले जनाएको छ ।यो हेलिकप्टर शनिबार बिहान काठमाडौंबाट चार जना चिनियाँ नागरिक र एक नेपाली गाइड लिएर उत्तरी गोरखाको चुमनुब्री गाउँपालिका वडा नम्बर १ स्थित सामागाउँमा बिहान साढे ७ बजे पुगेको थियो । स्थानीय प्रहरीका अनुसार उक्त चार्टर हेलिकप्टर त्यहाँबाट ७ बजेर ४० मिनेटमा काठमाडौंका लागि फर्किएको थियो । फर्कंदा यसमा ५ नेपाली र एक जापानीसहित ६ यात्रु थिए । काठमाडौं विमानस्थलका एक वरिष्ठ एयर ट्राफिक कन्ट्रोलरका अनुसार पाइलट केसीले काठमाडौं विमानस्थलमा रहेको एप्रोच टावरलाई ८ बजेर २० मिनेटमा अवतरण गर्ने समय टिपाएका थिए । पाइलटले उडेको जानकारी गराएपछि ९ हजार ५ सय फिट उचाइबाट ५ हजार ५ सय फिटमा झर्दै गरेको भनेका थिए, विमानस्थलका एक अर्का एटीसीले भने, उनीसँगको अन्तिम संवाद त्यति मात्रै भयो । सामागाउँदेखि काठमाडौंको हेलिकप्टर यात्रा ४५ मिनेट हाराहारी हुन्छ । सामागाउँ ११ हजार फिट उचाइमा छ । पाइलटहरू त्यहाँबाट फर्कंदा ९ हजार ५ सयदेखि ६ हजार ५ सय फिट हाराहारीको रेन्जमा आईएफआर उडान (हेरेर गरिने उडान) गर्छन् ।अल्टिच्युड एयरका निर्देशक सीताराम सापकोटाका अनुसार दुर्घटनाको कारण खुल्न सकेको छैन । यो वायुयानमा एफडीआर (फ्लाइट डाटा रेकर्डर) र सीभीआर (ककपिट भ्वाइस रेकर्डर) उपकरण नहुने भएकाले दुर्घटनाको कारण पत्ता लगाउन चुनौती छ । अल्टिच्युडमा लगानीसमेत गरेका क्याप्टेन केसी प्राय: खराब मौसममा उडान नगर्ने पाइलटमा पर्छन् । मौसम खराब भएका बेला उनी सुरक्षित स्थानमा आकस्मिक अवतरण गरेर हामी यो ठाउँमा छौं, मौसम खुलेपछि आउँछौं भन्थे, निर्देशक सापकोटाले भने, तर शनिबार के भयो हामीले भेउ पाउन सकेका छैनौं । पाइलट केसीले यो कम्पनीअघि मनाङ, डाइनेस्टी, हेली एभरेस्ट र श्रीलगायतका हेलिकप्टर उडाएका थिए । क्याप्टेन केसी प्रशिक्षक पाइलटको लाइनमा थिए, सापकोटाले भने, यो घटनाबाट हामीले दाहिने हात नै गुमाएका छौं । दुई वर्षअघि स्थापना भएको यो कम्पनीमा अब एउटा हेलिकप्टर र एक जना नेपाली पाइलट मात्रै रहेका छन् । दुर्घटनामा परेको एयरबस कम्पनीको बी थ्रीई हेलिकप्टर दुई वर्षअघि २५ करोड हाराहारीमा अल्टिच्युटले खरिद गरेको नयाँ विमान थियो । दुर्घटनाग्रस्त हेलिकप्टर खोजीका लागि शनिबार श्री, सिम्रिक र अल्टिच्युट गरी तीनवटा कम्पनीका चारवटा हेलिकप्टर, मेडिसिटीको चिकित्सक टोली र गाइडहरू परिचालन गरिएका थिए । बिहान ८ बजेर ५ मिनेटपछि सम्पर्कविहीन भएको हेलिकप्टर दुर्घटना भएको स्थान ६ घण्टापछि अर्थात् पौने २ बजे अर्को हेलिकप्टरले आकाशबाट पत्ता लगाएर काठमाडौं विमानस्थलमा रहेको उद्धार समन्वय समिति (आरसीसी) लाई अल्टिच्युडका इन्जिनियर अनिरुद्र श्रेष्ठले जानकारी गराएको थियो । उनीसहित उद्धारका लागि काठमाडौंबाट हेलिकप्टरमा लोकेन्द्र धामी, पासाङ तामाङ, तुलक्षी गुरुङ, ग्याल्जेन शेर्पा, हरिराम खडका, लाक्पा रन्दु शेर्पा, पेम्बा वाङचु शेर्पा, इमान गुरुङ आदि हाई अल्टिच्युड गाइडलाई परिचालन गरिएको थियो । उद्धारकर्तामध्ये सवा दुई बजे पहिलो टोली घटनास्थल पुगेको थियो । घटनास्थल घना जंगल र भिरालो पहाडभित्र भएकाले हेलिकप्टरहरू त्यहाँबाट करिब १ घण्टा पैदल दूरीमा रहेको हेलिप्याडमा अवतरण भएको उद्धारमा सहभागी निमा तेन्जी शेर्पाले बताए । शनिबार अबेरसम्म ६ मृतकको शव घटनास्थलबाट एक घण्टा दूरीमा रहेको हेलिप्याडसम्म ल्याउन सकिएको थिएन । आरसीसीका अनुसार आइतबार बिहान मौसम सफा भएपछि हेलिकप्टरमार्फत शव काठमाडौं ल्याइनेछ । यो घटनाको छानबिन गर्न सरकारले कुनै समिति बनाएको छैन ।"
बाटैमा सुत्केरीको मृत्यु,"समयमै उपचार नपाउँदा अछामको दुर्गम गाउँकी एक गर्भवतीले कलिलै उमेरमा ज्यान गुमाएकी छन् । पञ्चदेवल विनायक नगरपालिका२ की २३ वर्षीया चन्द्रा धामीको स्थानीय स्वास्थ्य चौकीमा उपचार हुन नसकेपछि जिल्ला अस्पताल हुँदै नेपालगन्ज लाने क्रममा शुक्रबार बाटैमा निधन भएको हो । रगतको कमी भई बिरामी धामीको जीउमा कम्पन आएको थियो । तर, परिवारले भने केही लागेको होला भन्दै सुरुमा धामीझाँक्रीलाई देखाएका थिए । कम्पन नथामिएपछि २ दिनपछि मात्र उनलाई स्वास्थ्य चौकी पुर्याइएको थियो ।सुरुमै जिल्ला अस्पताल ल्याउन सकेको भए पनि बिरामी बच्न सक्ने थियो, जिल्ला अस्पतालका जनस्वास्थ्य अधिकृत झनराज ढुंगानाले कान्तिपुरसँग भने । गर्भवती धामीको पेटभित्र जुम्ल्याहा बच्चा रहेकोमा जिल्लामा ल्याइपुर्याउँदा एक बालकको मृत्यु भइसकेको थियो । बिरामीमा एक्लामसिया (रगत कम हुने) समस्या थियो, ढुंगानाले भने । जिल्लामा प्रसूति रोग विशेषज्ञ छैनन् । विशेषज्ञ चिकित्सक नहुँदा जिल्लाले पनि सामान्य उपचारपछि धनगढी वा नेपालगन्ज पठाउने गरेको छ । स्वास्थ्यका अत्याधुनिक उपकरणसहित विशेषज्ञ जिल्लामै रहे प्रसूतिका बिरामी कम जोखिममा पर्ने उनी बताउँछन् । त्यहाँमाथि गाउँमा अझै अन्धविश्वास छ । गर्भवतीको नियमित उपचार पनि हँुदैन । केही भइहाल्यो भने पनि सुरुमा डाक्टरभन्दा धामीझाँक्री खोजिन्छ, स्थानीय तपेन्द्र धामीले भने । मृतक धामीको उपचारका क्रममा समयमै रगत बढाउने औषधि, भेन्टिलेटरलगायत उपकरण जिल्लामा उपलब्ध भएनन् । धनगढीका सरकारी अस्पतालमा समेत भेन्टिलेटर नभएको, निजी स्वाथ्य संस्थामा महँगो हुने भएकाले सबै बिरामीको पहुँच नहुने ढुंगानाले बताए । उपचार खर्चसमेत जुटाउन नसक्ने अवस्था देखेपछि जिल्ला अस्पताल मंगलसेनले बिरामी धामीलाई नेपालगन्ज रिफर गरेको थियो । धनगढीको निजी स्वास्थ्य संस्थामा उपचार गराउन वा हेलिकप्टरबाट तत्काल सुविधासम्पन्न अस्पतालमा पुर्याउन सक्ने आर्थिक अवस्थासमेत परिवारको थिएन ।"
चिरा परेकै घरमा बास,"भूकम्पपीडितले ४० महिना बितिसक्दा पनि भत्केका आफ्ना घर मर्मत गर्न पाएका छैनन् । भूकम्पबाट सामान्य क्षति भएका घरलाई प्रबलीकरण (मर्मत) गरी बस्न योग्य बनाउने गरी राष्ट्रि्रय पुनर्निर्माण प्राधिकरणबाट निर्णय भएका घर पनि मर्मत हुन नसकेका हुन् ।ढुंगामाटोले बनेको घर कसरी मर्मतसम्भार गर्ने भन्ने विधि अझै जिल्लामा पुगेको छैन । जिल्लामा पुनर्निर्माणका लागि कार्यरत कतिपय प्राविधिकहरूलाई प्रबलीकरणको तालिम दिइएको छैन । प्राविधिकहरूमा तालिम र निरीक्षण फाराम उपलब्ध भइनसकेकाले प्रबलीकरण गराउने कार्य अझै अन्योलमा छ । हामी मर्मत गरेर बस्छौं नि त भन्दा पनि पर्खनोस् भनिएको छ, फुलासीका कर्मा लामाले भने, घर भत्केकाले नयाँ घर बनाएर सुरक्षित भइसके, हाम्रो जोखिमको जोखिमै छ । नयाँ घर बनाउने लाभग्राहीमा नपरेका उनले गुनासो सुनाउँदै भने, फेरि भूकम्प आयो भने यसैमा किचिएर मरिने भइयो, मर्मत गर्न पाइएन । भूकम्पबाट सामान्य क्षति भएको घर मर्मत सम्भार गरेर बस्नका लागि १ लाख रुपैयाँ दिने नीति छ । पैसा दिने भने पनि मर्मतको विधि र प्राविधिकलाई दक्ष नबनाएकाले पीडितहरू जोखिम मोलेर भूकम्पले चिरा परेको घरमा नै बस्न बाध्य छन् । कतिपय पीडितहरूको घर भूकम्पले जगैसम्म भत्काएको भए पनि प्राधिकरणको निर्णय सूचीमा मर्मत सम्भार गर्नेमा समावेश भएको छ । यसले पनि थप समस्या थपिएको छ । भुइँचालोले जगैसम्म घर लडायो, अन्त छैन, लिखु तामाकोसी गाउँपालिकाकी उपप्रमुख दीपशिखा न्यौपाने दाहालले भनिन्, त्यस्ता पीडितको नाम घर मर्मत गरेर बस्ने सूचीमा परेको छ । दाहालले आफ्नो गाउँपालिकामा घर पूरै लडेका तर मर्मत गरी बस्नेमा नाम परेकाहरूको गुनासो ज्यादा छ । घर लडेका तर नाम कतै पनि नपरेकाका गुनासो अझै जटिल छ । तीन पटकसम्म गुनासो गर्दा पनि नाम नपरेकोमा जनप्रतिनिधिहरूलाई पीडितहरूले टोकेसो गर्दै आएका उनले बताइन् । प्राधिकरणले प्रबलीकरण गर्ने सूचीमा राखे पनि आफ्नो घर मर्मत गरेर बस्न योग्य नभएको भन्दै अधिकांश लाभग्राहीहरू स्थानीय तहमा निवेदन पेस गर्न थालेका छन् । वडा अध्यक्ष संयोजक रहने वडा गुनासो सुनुवाइ समितिमा त्यस्तो निवेदनको खात लाग्न थालेको हो । समितिले प्राविधिकको प्रतिवेदन लिएर १ लाख रुपैयाँ अनुदान पाउने मर्मत सम्भार लाभग्राहीको नाम ३ लाख रुपैयाँ अनुदान पाउने आवास पुननिर्माण लाभग्राहीमा परिवर्तन गरिदिन धमाधम निर्णय गर्न थालेका छन् । अधिकांश ढुंगामाटोले बनेका घरहरू मर्मतसम्भार कार्यविधिबमोजिम मर्मत गरेर बस्न भन्दा नयाँ घर निर्माण सहज हुने भन्दै पीडितहरूले पूर्ण लाभग्राहीमा जान चाहेका हुन् । प्राधिकरणमा सम्झौता गरी रामेछाप जिल्लामा प्रबलीकरणका लागि तालिम दिन बिल्डचेन्ज नामको संस्थाले जिम्मा लिएको छ । उक्त संस्थाले जिल्लामा कार्यरत केही प्राविधिकलाई सीमित दिनको तालिम चलाएको र हालै मात्र एकदुई घरमा प्रबलीकरणको नमुना काम गर्न थालेको छ । संस्थाको सहयोगमा मन्थलीकी मिङ्मा शेर्पाको घर प्रबलीकरण थालिएको छ । आवश्यक निर्माण सामग्री शेर्पाले जुटाइदिने सर्तमा विल्डचेन्जले उक्त घरमा मर्मत प्रविधि लगेको हो । शेर्पाका अनुसार प्रबलीकरणका लागि आवश्यक पर्ने सबै सामग्री खरिद गर्ने हो भने नयाँ घर निर्माण गर्नुभन्दा ज्यादा रकम मर्मत कार्यमा खर्च हुने अवस्था छ । संस्थाले मन्थली नगरपालिका, लिखु तामाकोसी गाउँपालिका र खाँडादेवी गाउँपालिकामा दुई दर्जन घर प्रबलीकरणका लागि सहयोग गर्ने भएको छ । उक्त कार्य मर्मत विधि सिकाइका लागि हो । मर्मत कार्यमा स्थानीयलाई सहभागी गराउने संस्थाले जनाएको छ । राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाई (अनुदान व्यवस्थापन तथा स्थानीय पूर्वाधार) रामेछापका प्रमुख कृष्णलाल पियाका अनुसार जिल्लामा विभिन्न चरणमा ६ हजार ५ सय जनाको नाम प्रबलीकरणको सूचीमा समावेश भएको छ । गुनासो सुनुवाइको क्रम चलिरहेकाले उक्त संख्या वृद्धि भएको उनले बताए । प्राधिकरणले भूकम्प प्रभावित जिल्लाबाट गएको झन्डै २३ हजार गुनासो अझै सुनुवाइ गरेको छैन ।"
कहाँ छन् साढे तीन सय महिला र बालबालिका ?,"दुवैका चार वर्ष पुग्दै गरेका एकएक छोरी छन् । राई र थिङ घरमा बच्चा छाडेर बेपत्ता भएका छन् । राईका पति नेपाल प्रहरी र थिङका पति रोजगारीका लागि साढे १ वर्षदेखि कतार छन् । बुहारीहरू घर फर्केनन् भनेर दुवैका ससुराले खोजीका लागि जिल्ला प्रहरी कार्यालय हेटौंडाको महिला सेलमा असार १३ गते निवेदन दिएका छन । राईगाउँको मात्र होइन, मकवानपुरगढी गाउँपालिका८ बुढीचौरकी २४ वर्षीया विवाहित जानुका विक पनि बेपत्ता भएको दुई महिना भइसक्यो । उनका पतिले उनलाई अहिलेसम्म फेला पार्न सकेका छैनन् । प्रहरीलाई खोजबिन गरिदिन पनि निवेदन दिएका छन् । पति श्याम विक विदेशबाट फर्केको दिनदेखि पत्नीको खोजबिनमा जुटिरहेका छन् । मलेसियाबाट पति विक काठमाडौं ओर्लेकै दिनदेखि जानुका घरबाट बेपत्ता भएकी हुन् । घरका सासूससुरालाई काठमाडौंमा पति लिन जान लागेको भनेर उनी घरबाट निस्केकी थिइन् । उनी पतिलाई स्वागत गर्न पनि पुगिनन् र घर पनि फर्किइनन् । २ र ४ वर्षका दुई छोरालाई छाडेर उनी बेपत्ता भएकी हुन् । पतिले विदेशबाट पठाएको सबै पैसा कुम्ल्याएर उनी बेपत्ता भएकी हुन् । मकवानपुरको कैलाश गाउँपालिका३ कालिकाटारकी १९ वर्षीया सुनीता मोक्तान विदेश जान्छु भनेर हिँडेको ५ महिना भइसकेको छ, अहिलेसम्म अत्तोपत्तो छैन । विदेशमा गएर हराएको हो कि, अन्त कतै गएको हो अहिलेसम्म अत्तोपत्तो छैन, बाबु दुर्गाबहादुर मोक्तानले भने । छोरीको खोजबिन गरिदिन जिल्ला प्रहरी कार्यालय हेटौंडामा निवेदन दिएका छन् । वैदेशिक रोजगारीका निम्ति साढे एक वर्षअघि कतार पुगेका मकवानपुरगढी सुकौराका अर्जुन भ्लोनकी पनि पत्नी चार महिना घरबाट बेपत्ता भएकी छन् । आव ०७४०७५ को असार महिनामा मात्र विवाहित २२ सहित ३१ जना महिला बेपत्ता भएका छन् । यसैगरी मनहरी गाउँपालिका ७ रमनटारका २ बालिका र एक बालक असारको ८ गतेदेखि हराएका छन् । घरबाट मनहरी बजार घुम्न आएका तीन बालबालिका अहिलेसम्म घर फर्केका छैनन् । बालिकाकी आमा सुन्तली विकले १३ वर्षीया छोरी हराएकाले खोजी गरिदिन अनुरोध गर्दै तस्बिरसहित निवेदन दिएकी छन् । असार महिनामा मात्र मकवानपुरका १० बालिकासहित १२ बालबालिका हराएको महिला सेलले जनाएको छ । गत आवमा मकवानपुरका १ सय ५१ जना विवाहितसहित २ सय ४२ महिला हराएका छन् । ६८ बालिकासहित १ सय ११ बालबालिका बेपत्ता भएका छन । हराएकामध्ये २ सय ७ महिला र १ सय ५ वालबालिका फेला परेको प्रहरी नायब उपरीक्षक एवं प्रवक्ता नरेशकुमार सिंहले बताए । मकवानपुरामा आव ०७४०७५ मा महिला र बालबालिका गरेर ३ सय ५३ जना बेपत्ता भएका थिए । तीमध्ये ४१ जनाको हालसम्म अत्तोपत्तो छैन । आव ०७३०७४ मा १ सय ८२ जना महिला र ६९ जना बालबालिका हराएका थिए । तीमध्ये ४९ जना महिला र १८ जना बालबालिका मात्र फेला परे । १ सय ८४ बेपत्ता भएका थिए । गत आवमा ३ सय ५३ मध्ये ३ सय १२ जना फेला परेका छन् । आव ०७२०७३ मा महिला र बालबालिका गरेर १ सय ६३ जना बेपत्ता भए । महिला र बालबालिका बेपत्ता हुने क्रम बढ्दो छ । तीमध्ये ७८ जना मात्र फेला परेका थिए । ८५ बेपत्ता भएका थिए । महिला र बालबालिका बेपत्ता हुने क्रम बढ्दो छ, बालबालिकाका क्षेत्रमा काम गर्दै आएका प्रकाश खतिवडाले भने, महिला र बालबािलकालाई कता लगेर बेपत्ता पार्छन् पत्ता लगाउन मुस्किल परेको छ । आव ०७००७१ मा ४५ जना महिलासहित ८० जना मात्र बेपत्ता भएका थिए । तीमध्ये ४३ जना फेला परेका थिए । ३७ जना बेपत्ता भएका थिए । बेपत्ताको संख्या बर्सेनि बढ्दै छ । प्रहरी कार्यालय हेटौंडाको सूचीमा बेपत्ता भनिएकाहरू पनि घरमा आइसकेका होलान् तर कार्यालयलाई जानकारी नदिएका कारणले हराउनेको सूची धेरै देखिएको हो, प्रहरी नायब उपरीक्षक सिंहले भने । हराइएका वा बेपत्ता पारिएका बालबालिका भारतको सर्कस र महिलाहरू अवैध ढंंगले विदेश पुर्याइएका हुन सक्ने माइती नेपाल मकवानपुरकी प्रमुख माया लामाले बताइन् । उनले भनिन्, महिलाहरूलाई विभिन्न ढंगले विदेशमा पुर्याएर बिक्री गर्ने गरेका छन् । विगतमा विवाह गरेर भारतमा लगेर पुरुषले बिक्री गर्थे भने अहिले वैदेशिक रोजगारीका नाममा बिक्री गरेका छन् । मानव बेचबिखनको स्वरूप अहिले बदलिएको छ, उनले भनिन्, महिला र बालबालिका बेपत्ता हुने क्रम बढेको छ तर एकाधमात्र फेला पर्छन् । पहिला मानव बेचबिखन कार्यमा पुरुषमात्र संलग्न हुन्थे, अहिले महिला पनि सक्रिय हुन लागेका छन् । महिलाहरू विशेषगरी महिलाकै सम्पर्क र पहलमा बिक्री भएका छन् ।"
चेपाङले मनाए सामूहिक छोनाम,"चेपाङ समुदायको सबैभन्दा महत्त्वपूर्ण र ठूलो धार्मिक पूजा छोनाम (न्वाँगी) पर्व सामूहिक रूपमा मनाइएको छ । अन्य समुदायको प्रभाव र धर्म परिवर्तनले आफ्नो संस्कृति र पहिचानमा समस्या भएको भन्दै नेपाल चेपाङ संघको सक्रियतामा केही वर्षदेखि सामूहिक छोनाम मनाउन थालिएको हो । विगतमा भदौ पूर्णिमामा चेपाङहरूले एक्लाएक्लै घरमा छोनाम मनाउँथे । प्रकृति पूजक चेपाङहरूले आफ्नो धर्म परिवर्तन गरेपछि छोनाम लोप हुँदै गएको थियो । परिवर्तनकारी युवा चेपाङहरू सक्रिय भएर नेपाल चेपाङ संघको गठन गरेपछि संघले प्रत्येक वर्षको भदौ २२ गते सामूहिक रूपमा छोनाम पर्व मनाउने निर्णय गरेको थियो । उक्त निर्णयअनुसार छोनाम पर्व मनाउँदै आएका छन् । संघले यो वर्ष चितवनको शक्तिखोरमा सामूहिक रूपमा उक्त पर्व शुक्रबार राति मनाएको छ । मकवानपुरको मनहरि गाउँपालिका५ प्याङचेमा मानबहादुर चेपाङको घर छोनाम पर्व मनाएको छ ।चेपाङ समुदायले पितृलाई नचढाई र पूजाआज नगरी नयाँ फलफूल र अन्नपात खान हुँदैन भन्ने धार्मिक मान्यता छ । उक्त पर्वका दिन घैया धानको चामल, पिँडालु, निबुवालगायतका फलफूल भूमिलाई र पितृलाई चढाउने गरिन्छ । उक्त पर्वमा भोज खाने, सुखदु:खका कुरा गर्ने र रातभर नाचगानको रमाइलो गर्ने चलन छ । वर्ष दिनमा कम्तीमा पनि नौ महिना जंगली कन्दमूल खाएर प्राण धान्दै आएको लोपोन्मुख चेपाङ जातिले भदौ २२ गते मिठो मसिनो खाएर मुख फेर्ने गर्छन् । भीरपाखामा बस्ने यो जातिका पाखोपखेरामा लगाएको मकैलगायत फलफूल भदौमा पाक्ने भएकाले चेपाङ समुदायले उक्त दिन छोनाम (न्वाँगी) पर्व धुमधुामसँग मनाउने गर्छन् । चेपाङहरूले नयाँ अन्न खाने दिनलाई छोनाम भन्छन् । छोनाम पर्वमा चेपाङ जातिको जीवन शैली र संस्कृति जोडिएको छ । उनीहरू कहाँ बस्छन् र के खान्छन् भन्ने यो पर्वले चिनारी दिन्छ । चितवन मकवानपुर, धादिङ र गोरखाको पहाडी क्षेत्रमा मुख्य बसोबास भएका चेपाङहरू यो विधिलाई छोनाम अर्थात् न्वाँगी भन्ने गर्छन् । छोनाम चेपाङ समुदायको मुख्य पर्व भएको संविधानसभाका पूर्वसदस्यसमेत रहेका चेपाङ अगुवा गोविन्दराम चेपाङ बताउँछन् ।चेपाङ संघ चितवनका अध्यक्ष लक्ष्मण चेपाङका अनुसार साउन सकिएपछि चेपाङ गाउँमा छोनामको रौनक सुरु हुन्छ । चैतवैशाखमा लगाएको मकै यही सयममा घर भित्रिन्छ । लहरे तरकारीहरू घिरौंला, बोडीका साथै कर्कलो खेतमा हुन्छ । समुदायले साउनपछि आआफ्नो ढंगले मनाए पनि चेपाङ संघले संस्थागत रूपमा भदौ २२ गते छोनाम मनाउने गर्छ ।संघका पूर्व केन्द्रीय अध्यक्षसमेत रहेका गोविन्दराम चेपाङ ५४ सालदेखि केन्द्रीय संघले चेपाङ बहुल गाउँमा भदौ २२ गते कार्यक्रम गर्दै आएको बताए । यो पटक केन्द्रीय चेपाङ संघले चितवनको शक्तिखोरमा कार्यक्रम राख्यो । शुक्रबार आयोजना भएको कार्यक्रमका प्रमुख अतिथि प्रदेश३ का कृषि मन्त्री दावा दोर्जे लामा थिए । उनले ढ्याङ्ग्रो ठोकेर कार्यक्रमको उद्घाटन गरे ।ढ्याङ्ग्रो छोनाम पर्वको विशेष सामग्री हो । यही ढ्याङ्ग्रो रातभरि बजाएर हाम्रो पुजारी अर्थात् पान्डे अथवा झाँक्रीले देवी, देवता, पुर्खा सम्झन्छन्, संघका जिल्ला अध्यक्ष लक्ष्मण चेपाङले भने । रातभर पान्डे (धामी)ले फलाकेपछि बिहान सबेरै नुहाएर पूजा पाठ चल्छ । त्यसपछि घरमा रहेको नयाँ अन्न रातभर सम्झेका देवी, देवता र पुर्खालाई चढाउने विधि सुरु हुन्छ ।"
बन्यो ज्येष्ठ नागरिक आश्रय स्थल,हेटौंडा (कास) मुख्यमन्त्री डोरमणि पौडेलले हेटौंडा उपमहानगरपालिका१५ दमारटोलस्थित दिव्यसेवा निकेतन ज्येष्ठ नागरिक आश्रय स्थलको नवनिर्मित भवनको शनिबार उदघाटन गरे । एक करोड ३० लाखको लागतमा निर्माण गरिएको उक्त भवनको उद्घाटन गर्दै मुख्यमन्त्री पौडेलले ज्येष्ठ नागरिकहरूको सबैले सम्मान गर्नुपर्ने बताए । संघीय सरकारले ७ वटै प्रदेशमा प्रदेशको सरकारको सिफारिसमा एकएक वटा वृद्धाश्रम बनाउने योजना रहेको बताए । आश्रममा ३३ वृद्धवृद्धाहरू आश्रित छन् । उद्घाटन गरिएको नवनिर्मित २ तले भवनमा बाथरुम र भान्सासहित २० वटा कोठा छन् । उक्त भवनमा प्रतिकोठा साढे ६ लाख तिरेपछि आजीवन बस्न पाइने संस्थाका केन्द्रीय अध्यक्ष टीआर निरौलाले बताए । नवनिर्मित भवनमा १६ जना वृद्धवृद्धा छन् भने पुरानो भवनमा १७ जनाले आश्रय लिइरहेका छन् ।
फुटबल रेफ्री तालिम,"चितवन (कास) फुटबल खेल सञ्चालन गर्ने रेफ्रीका लागि बिहीबारबाट भरतपुरमा एक साताको तालिम सुरु भएको छ । चितवन जिल्ला फुटबल संघद्वारा आयोजित तालिममा चितवनसहित धादिङ, काठमाडौं र नवलपरासीका तीन महिलासहित २५ सहभागी भएका छन् । अखिल नेपाल फुटबल संघ (एन्फा) ले काठमाडौंमा आयोजना गर्दै आएको रेफ्री तालिम जिल्लामा कमै मात्र आयोजना हुने चितवन जिल्ला फुटबल संघका अध्यक्ष श्रीकृष्ण कार्कीले बताए । तालिमलाई एन्फाले प्राविधिक सहयोग उपलब्ध गराएको छ"
अनुमति दिनेलाई बचाउँदै महानगर,"कान्तिपुर संवाददाता (काठमाडौं) : काठमाडौं महानगरपालिकाले विज्ञापन नीतिविरुद्ध होडिङ बोर्ड तथा प्रचारप्रसार सामग्री राख्न दिने कर्मचारीलाई कारबाही गर्न सकेको छैन । राजस्व विभागका कर्मचारीले विज्ञापन बोर्ड तथा प्रचारप्रसार सामग्री हचुवाको भरमा राख्न दिएको महानगरको विज्ञापन छानबिन बोर्ड समिति को प्रतिवेदनमा उल्लेख छ । आर्थिक अनुशासन उल्लंघन गरी विज्ञापन बोर्ड कम्पनीलाई अनुमति दिएको कान्तिपुरलाई प्राप्त प्रतिवेदनमा उल्लेख छ । समितिले कारबाहीको सिफारिससहितको प्रतिवेदन बुझाएपनि महानगरले भने संरक्षण गर्दै आएको छ । महानगरका प्रशासन महाशाखा निर्देशक गणेश थपलियाको संयोजकत्वमा बनेको छानबिन समितिले एक महिनाअघि उक्त प्रतिवेदन प्रमुख कार्यकारी अधिकृत यादव कोइरालाई बुझाएको थियो । महानगरको कर निर्देशिकाअनुसार विज्ञापन सम्झौता नभएको, महानगरबाट प्राप्त संकेत नम्बर तथा दर्ता नम्बर बोर्डमै राख्नुपर्ने भए पनि त्यस्तो नदेखिएको प्रतिवेदनमा जनाइएको छ । विज्ञापन नीतिअनुुसार १ सय वर्गफिटभन्दा ठूला साइजका होर्डिङ बोर्डको अनिवार्य बिमा गर्नुपर्ने व्यवस्था भए पनि त्यस्तो नगरेको पाइएको, २ सय वर्गफिटभन्दा ठूला होडिङ बोर्ड राख्ने अनुमति दिएको पाइएको छ । प्रतिवेदनमा उल्लेख छ । २०७४ पुसभन्दा अघि अनुमति दिएका अधिकांश विज्ञापनको आकार, क्षेत्रफल, अवधि र कर रकम उल्लेख नगरी निवेदकको मागबमोजिम नै दिएको छ । यसरी राजस्व महाशाखा रेकर्ड हेर्दा आर्थिक अनुशासन कायम नगरी जथाभावी रूपमा विज्ञापन बोर्ड लगाउने अनुमति दिइएको छ । सर्वोच्च अदालतको आदेशविपरीत कैयौं स्थानमा विज्ञापन बोर्ड लगाउने अनुमति दिएको प्रतिवेदनमा छ । यसरी सर्वोच्च अदालतको फैसला अटेर गर्दै महानगरपालिकाले विज्ञापन तथा प्रचारप्रसार सामग्री राख्ने अनुमति दिएको छ । राजस्व विभागका कर्मचारी र होर्डिङ बोर्डका मालिकबीचको मिलोमतोमा अदातलको फैसलाविरुद्ध होर्डिङ बोर्ड राखेको पाइएको छ । २०७२ भदौ १६ गते सर्वोच्च अदालतका तत्कालीन प्रधानन्यायाधीशद्वय कल्याण श्रेष्ठ र ओमप्रकाश मिश्रको संयुक्त इजलासले उक्त आदेश दिएको थियो । घर, कम्पाउन्ड, छत, बिजुलीको पोल, सडकमा राखिएका डिभाइडरले असर पर्ने देखिन्छ, भन्ने फैसलामा उल्लेख छ, पर्चा, पम्पलेट, भित्तेलेखन, अनधिकृत विज्ञापन बोर्ड, होडिङ बोर्ड आदिले दृश्यसमेत अन्य वातावरणीय प्रदूषण गरी स्वच्छ र स्वस्थ वातावरण बाँच्ने, हिंडडुल गर्ने र प्रदूषणरहित सुन्दर दृश्यावलोकन गर्नेसमेतको अधिकार बाधा देखिएकाले विज्ञापन राख्न नदिनु । महानगरको नीतिअनुसार पनि विज्ञापन हुने बोर्डको साइज अधिकतम चौडाइ १० फिट चौडाइ २० फिट हुने गरी राखेको हुनुपर्नेछ । तर, त्यसविरुद्ध नयाँबानेश्वर, कालीमाटी, थापाथलीलगायत क्षेत्रमा बढी साइजका होर्डिङ बोर्ड राख्न दिएको छ । सर्वोच्चको आदेशलाई छल्न ती बोर्डलाई महानगरका कर्मचारीले ग्लो साइन बोर्ड नाम दिएको छ ।"
प्रधानमन्त्री पर्खंदा भोकैप्यासै,"उनीहरूले सुरक्षा जाँचपछि सहजै भित्र छिर्न दिन्थे तर निस्कन दिन्थेनन् । प्रधानमन्त्री आउने भनेर दुई घण्टा कुर्यौं, एसओएस माध्यमिक विद्यालय सानोठिमीका विद्यार्थी अविचित आलेले भने, पानी खान र शौचालय जान पनि पाइएन । हल छिर्न सुरक्षाकर्मीले दुई ठाउँमा खानतलासी गरेका थिए । उनीहरूले स्काउटका ड्ेरस लगाएका स्वयंसेवक विद्यार्थीलाई हलभित्र उभिनसमेत दिएका थिएनन् ।औपचारिक कार्यक्रम ५ घण्टापछि सकियो । त्यसपछि मात्रै विद्यार्थी हलबाट बाहिर निस्कन पाए । १२ बजे हलमा छिरेपछि ५ बजेसम्म भोकै बस्नुपरेको उनीहरूले गुनासो गरे । शिक्षा विज्ञान तथा प्रविधिमन्त्री गिरिराजमणि पोखरेलसमेत निर्धारित समयभन्दा १ घण्टा ढिलो अर्थात् २ बजे प्रधानमन्त्री अझै हिँड्नुभएको छैन भन्दै कार्यक्रम स्थलमा आइपुगेका थिए । शिक्षामन्त्रीले पनि झन्डै एक घण्टा प्रधानमन्त्रीको प्रतीक्षा गरे । प्रमुख अतिथि नै ढिला आएपछि औपचारिक समारोहपछिको सांस्कृतिक कार्यक्रम अघि सारिएको थियो । १ बजे भनिएको कार्यक्रम ३ बजे मात्रै सुरु भयो । प्रधानमन्त्री ओलीले देशभरका उत्कृष्ट विद्यालयलाई ४५ मिनेट लगाएर पुरस्कार बाँडे र ४५ मिनेट समारोहलाई सम्बोधन गरे । शिक्षामन्त्रीले धन्यवाद मन्तव्य दिएपछि समारोह सकियो ।तीन महिनाअघि शिक्षा मन्त्रालयले विद्यार्थीलाई अतिथिहरूको स्वागत सत्कारमा प्रयोग नगर्न विद्यालयहरूलाई शिक्षा विभागमार्फत सर्कुलर गरेको थियो । शिक्षामन्त्रीलाई स्वागत गर्न गोरखाको एक विद्यालयमा विद्यार्थी चर्को घाममा लाइन लागेको विषयले आलोचना भएपछि मन्त्री पोखरेलकै निर्देशनमा सर्कुलर भएको हो । तर प्रधानमन्त्रीलाई कुर्दा शनिबार दुई घण्टा व्यर्थमा खर्चनुपरेको समारोहमा सहभागी एक शिक्षकले बताए । देशकै नेतृत्व गर्ने व्यक्तिहरूले समयको पालना नगरे समृद्धि कसरी सम्भव होला र ? उनले प्रतिप्रश्न गरे । प्रधानमन्त्री अन्य कार्यक्रममा व्यस्त भएका कारण केही ढिला भएको मन्त्रालयका अधिकारीहरूले दाबी गरे । सम्बोधनका क्रममा प्रधानमन्त्रीले विद्यार्थी र नयाँ पुस्ताप्रति अहिलेको सरकार जिम्मेवार रहेको जनाए । उनले भने, दुई वर्षभित्र नेपालबाट निरक्षर र विद्यार्थी विद्यालय बाहिर छन् भन्ने कलंक साबुनपानी लगाएर पखालिन्छ । अहिलेको सरकारले गरेको राम्रा कामलाई ओझेलमा पार्न लागिएको भन्दै उनले गुनासो गरे । सरकारको दिशा, वेग र गति ठीक छ, उनले भने, ८ दिनभित्र नेपालभारतको संयुक्त टोलीले नेपालका नदीमा जहाज चलाउँछ, समृद्धि आउँछ ।"
नुन र सुनपछि परिवहन,"हिमालय भन्ज्याङ पार गर्दै ल्हासा । जँघार तर्दै खोंच र गल्छेडा । तिब्बतसँग आदिकालदेखि नेपालको साइनो नुन र सुन । परम्परागत व्यापारपछि अब थपिएको छ, पारवहन । नेपाल र चीनबीच यातायात तथा पारवहन सम्झौताको प्रोटोकल तयार भएपछि तेस्रो देशसँग व्यापार गर्न अब भारतसँग पूरै परनिर्भर रहनुपर्ने भएन । कोलकाता र विशाखापटनम बन्दरगाहका विकल्प उत्तरतिर खुल्ने भए । नेपालको भारतवेष्टित परिबन्द तोडिने भयो ।प्रोटोकलअनुसार चीनले भूपरिवेष्टित नेपाललाई चारवटा सामुद्रिक बन्दरगाह र तीनवटा सुक्खा बन्दरगाह हुँदै तेस्रो मुलुकसँग सामान ढुवानी अर्थात् आयातनिर्यात गर्ने सुविधा उपलब्ध गराउनेछ । व्यापार र पारवहनको इतिहासमा यो कोसेढुंगा हो । यसले नेपालचीन सम्बन्धकै इतिहासलाई पनि मोड दिनेछ । हाम्रो आर्थिक सम्भाव्यता विस्तार गर्नेमात्र नभई आत्मसम्मानसमेत बढाउने यो ऐतिहासिक उपलब्धि हो । सैद्धान्तिक र मनोवैज्ञानिक रूपमा यो जति महत्त्वपूर्ण छ, व्यवहारमा भने उत्तिकै वास्तविक बनाउन सजिलो छैन । उत्तरतिरबाट पारवहन सुविधा लिन चार हजार किलोमिटरभन्दा बढी दूरी पार गर्नुपर्छ । जबकि दक्षिणतिर भारतसित सातआठ सय किलोमिटर तय गरी तेस्रो मुलुकबाट सामान ढुवानी गर्दै आएका छौं । लागतको दृष्टिले दक्षिणबाट स्वत: सस्तो पर्छ । पायक पर्छ । ढुवानी गर्नु कोलकाताको बाटो, ल्हासाको होइन । मानौं, हामीलाई जापानबाट सामान ढुवानी गर्नुपर्यो । जापानदेखि कोलकातासम्म सामुद्रिक मार्ग लामो परे पनि कोलकातादेखि वीरगन्जसम्मको स्थल मार्ग छोटो हुन्छ । स्थलभन्दा सामुद्रिक मार्गबाट ढुवानी सस्तो पर्छ । चीनबाट सामान ल्याउँदा भने सामुद्रिक मार्ग छोटो र स्थल मार्ग लामो दूरी पार गर्नुपर्छ । यसो हुँदा ढुवानी खर्च बढी लाग्छ । महँगो हुन्छ । सबैभन्दा सस्तो सामुद्रिक मार्गबाट ढुवानी गर्दा हुन्छ, त्यसपछि रेलबाट । सडक मार्गबाट ढुवानी खर्च सबैभन्दा महँगो । सामान भित्र पस्ने र निस्कने प्रक्रियाले पनि यसमा प्रभाव पर्छ । कन्टेनर रोकियो भने डिटेन्सन शुल्क तिर्नुपर्दा झन् भाउ बढ्छ । सिगात्सेसम्म आइपुगेको रेल सञ्जालमा भोलि नेपाल जोडिन सक्यो भने अवस्था फेरिनेछ । सहज हुनेछ, सुलभ हुनेछ र सस्तो पनि । चीनले सामुद्रिक मार्गबाट युरोपमा सामान आयातनिर्यात गर्दै आएकामा रेलबाट पनि गर्न थालेको छ । लागत मितव्ययी हुँदै गएको छ । त्यसकारण तिब्बतभित्रै रेलमार्गको विस्तार हाम्रा लागि अनुकूल त हुनेछ नै, नेपालसम्म तानिन सके बढ्दो सीमापार व्यापार वहन गर्न सम्भव हुनेछ । एकछिन लागतको कुरा छाडौं । दक्षिणले हामीलाई दु:ख दियो भने उत्तरतिर जान सहज भयो । त्यसैले जतिसक्दो चाँडो उत्तरतिरका नाकाहरूलाई राजमार्ग या रेलमार्गसँग जोड्नुपर्ने कारण बढेको छ । पारवहनमा एकातर्फको परनिर्भरता घट्यो भनेको प्रतिस्थापन गरेको होइन । हामीलाई विकल्प उपलब्ध भएको हो । चाहे राजनीतिक रूपमा भारतसित समस्या आएर होस् या विपत्तिबाट उत्पन्न परिस्थिति । पारवहनमा अवरोध आउँदा अर्को ढोका खोल्न सक्ने भयौं । चीनले तीनवटा सुक्खा बन्दरगाह (सिगात्से, ल्हासा, लान्चाओ) र चारवटा सामुद्रिक बन्दरगाह (त्यान्जेन, सेन्जेन, ल्यानयोङहाङ, झाङजियाओङ) उपलब्ध गराएको छ । तिनको प्रयोगका लागि रसुवाको रसुवागढी, सिन्धुपाल्चोकको कोदारी, संखुवासभाको किमाथांका, मुस्ताङको नेचुङ, हुम्लाको यारी र ताप्लेजुङको ओलाङचुङगोला प्रयोग गर्न सक्ने नाका हुन् । नाकाको स्तर छैन । राजमार्ग र रेलमार्ग नभई पारवहन हुँदैन । पूर्वाधार निर्माणमा लगानी नेपालले मात्र गर्नुपर्ने होइन, आखिर बढी लाभ त चिनियाँले नै उठाउने हुन् । उनकै सामानको निर्यात बढ्ने हो । नेपालले आफ्नो उद्यम, उत्पादन, गुणस्तर र बाह्य बजार पाउन सक्ने योग्यता नबढाएसम्म यस्ता सम्झौताहरूबाट लाभ पाउन सक्ने छैन, उल्टै अरूका लागि अनुकूल बजार बन्न पुग्नेछ ।"
असहमतिको ठाउँ छैन ?,"असार अन्तिम सातातिर क्यानडाको एउटा कार्यक्रममा भाग लिन हिँडेका संस्कृत विश्वविद्यालयका उपकुलपतिलाई अपराधीझैं विमानस्थलबाट प्रधानमन्त्री कार्यालयमा उपस्थित गराइयो । द्वन्द्वमा युवा विषयक कार्यक्रममा भाग लिन बैंकक जान लागेका पूर्वमाओवादी बालक दस्ताका लडाकु लेनिन विष्टलाई पनि त्यसै गरियो । दुवैजना कार्यक्रममा जान पाएनन् । यस्तै, फेसबुकमा प्रधानमन्त्री केपी शर्मा ओलीको अनुहार बिगारेको फोटो सेयर गरेको भनी गाउँपालिकाका एक कर्मचारी २ सातादेखि प्रहरी हिरासतमा छन् । उपप्रधानमन्त्री उपेन्द्र यादवलाई कालो झन्डा देखाएको आरोपमा पक्राउ परेका एक जनाको प्रहरी हिरासतमै निधन भयो । सरकारी अड्डाअदालतमा पसेर सेवा लिन खोज्ने सर्वसाधारणले सुहाउँदो लुगा लाएर जानुपर्नेसम्मका कुरा आए । खोजी गर्दै जाने हो भने सरकारले नचाहे नागरिकमाथि समान र कानुनसम्मत व्यवहार नगरेको वा कानुनको दुरुपयोग गरेका दृष्टान्तको लामो सूची बन्छ ।कानुनी राज्यका सन्दर्भमा यी घटना अत्यन्तै संवेदनशील हुन् । एकछिनका लागि यी समाचार शीर्षक बने तर कानुनी राज्यका सन्दर्भमा सरकारी व्यवहारप्रति नागरिक चासो बनेन, न राजनीतिक बहसको विषय नै । माथि उल्लिखित मानिसमा उपकुलपतिबाहेक म कसैलाई चिन्दिनँ । कालगति नै किन नहोस्, हिरासतमा मानिस मर्नु भनेको सामान्य होइन । यसको नैतिक दायित्व नलिने सरकार लोकतन्त्रको मूल्य र मर्यादाअनुकूल छ भन्न मिल्दैन । एउटा मन्त्रीलाई कालो झन्डा देखाएबापत राज्यविरोधको आरोपमा कुनै नागरिक १० दिनभन्दा पनि लामो समय हिरासतमा हुन्छ । प्रधानमन्त्रीको बिगारिएको फोटो सेयर गर्यो भनेर अर्को नागरिक २ सातादेखि थुनामा हुन्छ । कसरी बुझ्ने कानुनी राज्यको अवधारणा ? कसरी विश्वस्त हुने लोकतन्त्र छ भनेर ? के अब हाम्रो राजनीतिमा सहिष्णुता र असहमतिको ठाउँ बाँकी छैन ?सामाजिक सञ्जालको प्रयोग र दुरुपयोग विश्वव्यापी समस्या र चासोको विषय बनेको छ । केही दिनअघि बीबीसी विश्व सेवा रेडियोमा एउटा छलफल सुन्दै थिएँ सामाजिक सञ्जाललाई कसरी नियमन गर्ने भन्ने विषयमा । सञ्चारविज्ञ एकजना प्राध्यापकको स्पष्ट उत्तर थियो यो सम्भव छैन । उपाय एउटै छ, बन्द गर्नोस् वा आफूलाई मन नपर्ने कुरालाई उपेक्षा (इग्नोर) गर्नोस् । पहिला मलाई पनि लाग्थ्यो, यसमा देखिएका असामाजिक प्रवृत्तिको नियमन होस् भनेर । अहिले म पनि विश्वस्त भएको छु, खुला समाजको मान्यता बोकेको देशमा यो बन्द गर्न सकिन्न, नियमन सहज छैन । त्योसँग जोडिएका अपराधजन्य कामलाई कानुनले उपचार गर्छ । तर प्रधानमन्त्री र उपप्रधानमन्त्रीको खातिरदारीका लागि जसरी मानिस दण्डित भए, त्यो चाहिँ अति स्वेच्छाचारिताको नमुना हो । अहिलेका प्रधानमन्त्री, उपप्रधानमन्त्रीले आफ्ना पूर्ववर्तीहरूलाई कति पटक कालो झन्डा देखाएका थिए वा त्यसका लागि आफ्ना कार्यकर्तालाई कति उपयोग गरे ? यसको इतिहास ताजै छ ।संविधानले भन्छ, मुद्दा हेर्ने अधिकारीको आदेशमा बाहेक २४ घण्टाभन्दा बढी कसैलाई बन्दी बनाइनेछैन तर प्रश्न उठ्छ, कालो झन्डा देखाउने र फेसबुक दुरुपयोग गर्ने कस्तो अपराध होला जसको आरोपमा नागरिकलाई २ साताभन्दा बढी थुनामा राख्नुपर्छ । संसद्् चलिरहेको छ तर जनताको प्रतिनिधिले संसद्मा यसबारे आवाज उठाएको सुन्न पाइँदैन । के हो लोकतन्त्र, के हो प्रतिनिधिमूलक राजनीति, के हो कानुनी राज्य ? प्रश्नहरू खडा हुँदै छन् । अहिले २ दर्जनभन्दा बढी विधेयकले संसद्बाट कानुनको रूप लिँदै छन् । तीमध्ये केही भइरहेका कानुन संशोधनका लागि छन् भने अधिकांश नयाँ छन् र मौलिक हक कार्यान्वयनका लागि आएका छन् । त्यसका केही प्रावधानलाई सञ्चार माध्यमले समाचारको विषय पनि बनाए । चिकित्सा शिक्षा विधेयकका अस्वीकार्य प्रावधानमा सुधार र परिवर्तनका लागि डा गोविन्द केसी अनशन बसे र उनको मागबमोजिम त्यसमा परिवर्तन गर्न सरकार तयार देखिएको छ । अहिले मुलुकी संहिता भनेर नया नाम पाएको परिमार्जित मुलुकी ऐनका प्रावधानलाई लिएर धेरै टीकाटिप्पणी भएका छन् । उपचार क्रममा डाक्टरको लापरबाहीले बिरामीको मृत्यु भए ज्यान मारेसरह सजाय हुने प्रावधान देखेपछि उनीहरू विरोध र हडतालमा छन् । यसको अर्थ हो हाम्रा कानुन निर्माणमा नागरिक र सरोकारवालालाई खासै महत्त्वमा लिइन्न । यो सरकारको सम्बन्धित मन्त्रालय र सांसदको जिम्माको विषय मानिन्छ । बढीमा न्याय क्षेत्रका केही अधिकारी र कानुन व्यवसायीसँग परामर्श गरिन्छ । यो संहिता निर्माण गर्न वर्षौंदेखि आफूसंलग्न भएको भनी एकजना पूर्वप्रधान न्यायाधीशले दाबी पनि गरे तर कुनै चिकित्सकसँग परामर्श भएको सुनिएको छैन । कानुन कार्यान्वयन गर्ने सरकारी पदाधिकारी वा त्यसको पक्षविपक्षमा वकालत गर्नेका लागि भन्दा प्रभावित हुने नागरिकका लागि हो भन्ने अन्तर्य नबुझ्ने हो भने कानुनी राज्यको अवधारणाको अर्थ रहँदैन ।यहाँ मैले उठाउन खोजेको विषय केही घटनामाथिको प्रतिक्रिया वा टिप्पणी होइन, संसद्ले कानुन निर्माण गर्दा नागरिक र सरोकार समूहको सहभागिताको आवश्यकता र महत्त्वका विषयमा हो । समयमै ध्यान पुगेन भने संसद्ले बनाउने कानुन नै नागरिक स्वतन्त्रताको बाधक बन्ने खतरा बढ्दो छ । संसद्मा प्रधानमन्त्रीको पार्टी, नेकपाको ठूलो बहुमत छ । त्यसमाथि संघीय समाजवादी फोरम पनि सरकारमा छ । राष्ट्रिय जनता पार्टी सत्ता र विपक्षको अचेतन स्थितिमा छ । प्रमुख विपक्षी कांग्रेसको सुझाव वा विरोधलाई उसको धर्म हो भनेर पन्छाइने अवस्थामा छ । अर्थात् कानुनको नाममा सरकार जेसुकै पनि पारित गर्न सक्ने सुविधामा छ । लोकतन्त्रकै विधि प्रयोग गरेर सरकारी स्वेच्छाचारिताले कानुनी राजको लाइसेन्स पाउने सम्भावना छ । मौलिक हकसम्बन्धी कानुनहरू आउँदो ३ असोजभित्र पारित गरिसक्नुपर्ने संवैधानिक बाध्यता छ । अन्तिम घडीमा प्रक्रियालाई मिच्दै छिटोछिटो विधेयक पारित गर्ने परम्परा संसद्मा पहिलेदेखि बस्दै आएको छ । यो हाम्रो सबैभन्दा ठूलो कमजोरी र लापरबाही हो । लोकतन्त्रमा खासगरी आम नागरिकको सरोकारसँग जोडिएको कानुन सबैभन्दा संवेदनशील कुरा हो । यसप्रति उदासीनता क्षम्य हुँदैन ।संसद्मा विचाराधीन सबै विधेयक मैले पढेको छैन । तीमध्ये वैयक्तिक गोपनीयताका सम्बन्धमा व्यवस्था गर्न बनेको विधेयकका केही प्रावधानले मेरो पनि ध्यान खिचेको छ । यहाँ त्यसको संक्षिप्त चर्चा गर्नु सान्दर्भिक हुनेछ । विधेयकले व्यक्तिको गोपनीयताको हकलाई धेरै किसिमबाट सुरक्षित गर्न खोजेको छ । यो अपेक्षित कुरा पनि हो । व्यक्तिको निजी जीवनसँग जोडिएका तथ्यांक सार्वजनिक गर्न मिल्दैन भनी उसको गोपनीयतालाई सुरक्षित गर्न खोजिएको छ । तर राजनीतिक सम्बद्धता र निर्वाचनसम्बन्धी विवरणलाई व्यक्तिगत तथ्यांक भनेर गोपनीयता पालन गर्नुपर्ने र सार्वजनिक गर्न मिल्दैन भनिएको छ । यस्तै राजनीतिक आबद्धतालाई संवेदनशील सूचनाको वर्गमा राखिएको छ । अनुसन्धानमा रहेको व्यक्तिलाई सार्वजनिक गर्न नहुने भनिएको छ ।यो विधेयकले दुई कुरामा मेरो चासो बढाएको छ । पहिलो, के कुरा व्यक्तिको गोपनीय हो, के होइन भनेर छुट्याउने मापदण्ड के हो ? जस्तो राजनीतिक सम्बद्धता र निर्वाचनसम्बन्धी विवरण के कति कारणले गोपनीय तथ्यांक हो, बुझ्न सकिन्न । स्थापित कुनै पनि मापदण्डअनुसार यो गोपनीय कुरा होइन, सार्वजनिक चासोको विषय हो । त्यस्तै सवारी अनुमतिपत्र, शैक्षिक उपाधि, नागरिकताजस्ता कुरा वैयक्तिक सूचना हुन् तर गोपनीय मान्नुपर्ने कारण देखिन्न । अर्को, यो विधेयकले सरकारी प्रयोजनका लागि कुनै पनि बहानामा व्यक्तिको निजत्व (प्राइभेसी) मा प्रवेश गर्ने ठाउँ प्रशस्त दिएको छ । तर सार्वजनिक सरोकार र महत्त्वका विषयमा सूचना लिन र त्यसको प्रयोगका लागि भने जताततै संकुचन खडा गरेको छ । जस्तो, एक ठाउँमा अध्ययनअनुसन्धानका लागि व्यक्तिगत तथ्यांक संकलनको छुट छ भनिएको छ तर अर्को ठाउँमा जातजाति, धर्म, लिंग, राजनीतिक आबद्धतासम्बन्धी सूचना प्रशोधन गर्न पाइन्न भनिएको छ । तथ्यांक अर्थात् सूचनाको प्रशोधनबिना कसरी अध्ययनअनुसन्धान गर्न सकिन्छ, बुझिनसक्नु कुरा भयो । सरकारले चाहेमा यो विधेयकका प्रावधान आमसञ्चार र अध्ययनअनुसन्धानका लागि पुरै सेन्सरसिप साबित हुनेखालका छन् । यो विधेयकलाई खुला समाजको मान्यतासँग मेल खाने गरी परिमार्जन गर्नु आवश्यक छ ।विधेयक पारित गर्ने संसद्को कार्यविधि छ । त्यसलाई अन्यथा मान्नु पर्दैन तर त्यो बढी फराकिलो, भरपर्दो र नागरिकमैत्री बनाउन कञ्जुस्याइँ गर्नु पर्दैन । यससम्बन्धमा निम्न कुरा विचारणीय छन् :पहिलो, कानुन त्यसको कार्यान्वयन गर्ने पदाधिकारी वा निकायको सजिलोका लागि बनाउने होइन, सरोकारवाला नागरिकको सुविधा र न्यायका लागि हो भनेर बुझ्नुपर्यो । हाम्रा अधिकांश कानुन प्रशासन, प्रहरीलगायत सरकारी सजिलाका लागि बनेका छन् । साँच्चै लोकतान्त्रिक मान्यतामा कानुनी राज्यको कुरा गर्छौं भने विधेयकको मस्यौदादेखि नै यो मान्यतालाई अंगीकार गर्नुपर्यो ।दोस्रो, कानुन निर्माण केवल संसदीय प्रक्रियामा सीमित होइन भन्ने फराकिलो बुझाइ राख्नुपर्यो । विधेयक निर्माणकै बेलामा त्यस विषयमा सरोकार राख्ने समुदायका प्रतिनिधिसँग विचारविमर्श गर्न सकिन्छ । विधेयक पेस भएपछि संसद्को आफ्नो प्रक्रिया प्रारम्भ हुन्छ तर सँगसँगै त्यसको विज्ञ समीक्षा (एक्सपर्ट रिभ्यु) पनि किन नगर्ने ? यसका लागि दुइटा विधि अपनाउन सकिन्छ । पहिलो, संसद्को समितिले विज्ञहरूलाई बोलाएर उनीहरूको फिडब्याक लिन सक्छ, जुन संसद्को नियमावलीले पनि बाटो खोलेको छ । दोस्रो, संसद् सचिवालयले त्यस सम्बन्धमा क्रियाशील संस्था वा स्थापित विषय विज्ञहरूबाट लिखित समीक्षा लिन सक्छ । यस्तो रिभ्यु खुला र पारदर्शी हुनुपर्छ ।"
"व्यवस्था फेरियो, अवस्था फेरिएन","देशको व्यवस्था सार्वभौम आमनागरिकमा निहित रहेको ठान्छौं । सबैको अनुकूल गणतन्त्र र संघीयतासहितको संविधान बनाउन निम्ति महिनौंसम्म विरोध, आमहडताल र नाकाबन्दीसमेत गर्न कहिल्यै हटेका छैनौं हामी । हाम्रो इच्छाशक्तिमा बेजोड दृढता र संघर्षको सम्मिश्रण छ भन्नु जायज हुन्छ । हामी समयको तालमा व्यवस्था परिवर्तन गर्छौं तर विडम्बना अवस्था बदल्न पराजित भएका छौं । करिब २ दशकसम्म जनप्रतिनिधिविहीन रहेको स्थानीय निकायलाई पुनर्जन्म दिएर अधिकारसम्पन्न बनाउन कोसिस गरे पनि असफल भएका छौं । आमजनताको प्रत्यक्ष सम्पर्कमा हुने नयाँ सरकार बनेपछि देशको रूप फेरिन्छ भन्ने सपना तहसनहस भएको छ । सरकारको संख्या बढाउन हामीले कुनै कसर बाँकी राखेनौं । आखिर ७६१ सरकार बनाउँदा के व्यवस्थाका साथ अवस्था फेरियो त ? के जनताको बेथिति खतम भयो त ? संघीयताले गर्दा दिनपरदिन नेताहरू मोटाउँदै गएका र जनता दिनपरदिन दुब्लाउँदै गएको ज्वलन्त उदाहरण हामीमाझ छ । संघीयताले राजनीतिज्ञको चेहरा मात्र बढायो, देशको ढुकुटी खाने मुख मात्र बढायो । अहिले पनि विगतकै परिपाटीमा भ्रष्टाचार व्याप्त छ । जनताको विडम्बना कागजमा समेट्न लायक छैन । संघीयताको देनस्वरूप महँगी र कर बढाएर जनताको दैनिकीमा प्रहार भएको छर्लंग छ । ऋतिक यादव सिम्रौनगढ१०, बारा"
गैरजिम्मेवार डाक्टर,"२३ गते प्रकाशित भरतपुरका ४ अस्पताल चहार्दा चहार्दै कुनैले पनि भर्ना नलिएपछि ३ वर्षीय अन्जान र निर्दोष बालकको ज्यान गयो । बच्चा जसलाई भगवान्को रूप मानिन्छ, बिचरा उनैको डाक्टरको गैरजिम्मेवारीले ज्यान गयो । यसबाट पुष्टि हुन्छ, डाक्टरहरू बिरामीप्रति कति जिम्मेवार हुन्छन् । करेतजस्तो विषालु सर्पले टोकेको अवस्थामा २४ घण्टाभित्र उपचार नभए ज्यान जान्छ भन्ने थाहा हुँदाहुँदै पनि उपचार नगर्नु डाक्टरको लापरबाही हो । कानुन ल्याएको रिस बिरामीमाथि साध्न पाइँदैन । आफ्नो निर्णयप्रति पछि हट्नु सरकारको कमजोरी हो । यस्तो जनपक्षीय कदमप्रति जनताको साथ अवश्य हुनेछ । केही गैरजिम्मेवार डाक्टरका कारणले गर्दा चरित्रवान् र सक्षम डाक्टर पनि बदनाम हुनुपरेको छ । कृष्णप्रसाद पौडेल सनपा४, वाङ्गला, अर्घाखाँची"
अवकाश उमेर हद,"सरकारी नीतिनियम बेलाबखत चर्चामा आउँछन् । सरकारले चाहेमा कमसल नीतिनियम पनि लागू हुन्छन्, नचाहेमा असल नीतिनियम भए पनि ती त्यत्तिकै सेलाउँछन् वा पेन्डिङ मा राखिन्छन् । यसै क्रममा कर्मचारीहरूको अवकाश उमेर हद ५८ वर्ष भइआएकामा त्यसलाई ६० वर्ष बनाउने कुराले निकै चर्चा पाएको छ तर त्यो कार्यान्वयन नहुँदै अहिले फेरि ५८ वर्ष नै कायम गर्ने भन्ने विषयमा फेरि चर्चा हुँदै छ । निजामती कर्मचारीका विषयमा यो चर्चा भइरहँदा शिक्षकहरूका सम्बन्धमा चाहिँ के हुने हो भन्ने व्यक्तिगत तथा सामूहिक चासो पनि चुलिएको छ । एक थरीको भनाइ छ निजामती कर्मचारीहरूको तलबभत्ता बढ्दा शिक्षकहरूको पनि बढ्ने, पोसाक भत्ता, सञ्चयकोष, बिमाजस्ता सेवासुविधा पनि उत्तिकै भई बिदाको सुविधाबाहेक यी दुईबीच कुनै फरक नभएको हुँदा शिक्षकहरूको उमेर हद पनि ५८ नै बनाउनुपर्छ तर अर्का थरी भन्छन् कलेजका अध्यापकहरूको अवकाश उमेर हद ६३ वर्ष भएको हुँदा विद्यालयका शिक्षकहरूको चाहिँ ६० वर्ष नै ठीक छ । यी दुवै थरी तर्क आआफ्ना ठाउँमा सही नै होलान् तर शैक्षिक गुणस्तरका कुरालाई सम्झने हो भने २०४८ सालमा एक शैक्षिक सत्र काम गरेका अस्थायी शिक्षकहरूलाई स्वत: स्थायी गरिएको हुँदा त्यसरी स्थायी भएका अधिकांश शिक्षक विषयवस्तुमा कमजोर छन् र अहिलेसम्म त्यसको नराम्रो असर शैक्षिक क्षेत्रले बेहोर्नुपरिरहेको छ भन्ने कुरा पनि बिर्सनु हुँदैन । तल्लो योग्यताका भएर पनि ज्येष्ठताका आधारमा अहिले पनि धेरै विद्यालयहरूमा तिनै स्वत:हरूको प्रभुत्व कायम छ । त्यसबाट मुक्त हुन पनि ५८ वर्षे उमेर हद राख्नु यथोचित देखिन्छ । इन्द्रकुमार श्रेष्ठ ओखलढुंगा"
महिला अधिकार र तीज,"परापूर्वकालमा महिला घरकै काममा व्यस्त हुनुपर्ने र पुरुषको अधीनमा रहनुपर्ने अवस्थाबाट १ दिन भए पनि छुट्टी मिलाएर माइत जाने र आफ्ना दु:खपीडा गीतमार्फत व्यक्त गर्दै आएको सम्झनामा तीज पर्व मनाउँदै आएको भनाइ धेरै महिलाको रहिआएको छ । परापूर्वकाल भनौं वा आधुनिक युग जुनसुकै समयमा पनि महिला पीडित छन् भने महिलाकै कारणले पीडित छन्, पुरुषका कारणले छैनन् । सासूले बुहारीलाई दबाएर राख्नुपर्ने, घरको काम बुहारीले मात्र गर्नुपर्ने, बुहारीले सासूलाई ढोग्नुपर्नेजस्ता चलन महिलाले नै चलाएका हुन् । जब बुहारीको सासू बन्ने पालो आउँछ, आफूलाई सासूले गरेअनुसारको व्यवहार बुहारीलाई गर्ने नै महिला हुन्छन् । सासूलाई आमा नसम्झने र बुहारीलाई छोरी नसम्झने पनि महिला नै हुन् । बुहारीले गर्नुपर्ने काम छोराले गर्यो भने जोइटिंग्रे र हुतिहारा छोरो नामकरण गर्नेमा महिला नै अग्रपंक्तिमा आउँछन् । पतिको दीर्घायुको लागि व्रत बस र तीज पर्व मनाऊ भनेर पुरुषले आदेश दिएका हँुदैनन् । आफूखुसी आत्मसन्तुष्टिका लागि व्रत बस्ने भन्ने बेलामा पुरुषप्रधान समाजका कारणले व्रत बस्नुपर्यो भनी दोष लगाउने गलत बानी नै महिला अधिकारको बाधक हो । पुरुषोत्तम घोरासैनी बालाजु१६, काठमाडौं"
बलात्कारको कारक,"बलत्कारको कारक तत्त्व के ? भारत संसारमा १ नम्बरमा आउँछ महिला बलात्कार हुने देशहरूको सूचीमा । हरेकजसो बलिउड चलचित्रमा अश्लीलता, हिंसा, बलात्कार, लडाइँलाई देखाइन्छ । यही प्रभाव समाजमा छाप बनेर बस्छ । हरेक टेलिभिजनमा देखाइने असभ्य दृश्यका साथसाथै बलिउडले हलिउडको नक्कल गर्ने पश्चिमी संस्कृतिलाई आधुनिकताका नाममा प्रचार गर्ने अनेकौं कारण समाज, पुस्ता, सामाजिक मर्यादा भत्किँदै जाँदा त्यसले दिने परिणाम बलात्कार, चोरी, हत्या, हिंसा, संवेदनहीनता, पथभ्रष्ट, भौतिक सुखको उन्माद, प्रतिस्पर्धा, अहंकार सब नै आधुनिकताको उपज हो । जब हामी आफ्नो संस्कार, संस्कृति, सभ्यता छोडेर पश्चिमी संस्कारलाई अँगाल्न आतुर भयौँ, तब बलात्कारलाई निम्ता दियौं । पप, डिस्को, लिभिङ टुगेदर, क्लब, अश्लीलताको विकृति, इन्टरनेटमा अश्लील सामग्रीको पर्याप्तता, आधुनिकता अनि अधिकारका नाममा पातालसम्म पुगेको थाहा नपाउने, दैनिक जीवनलाई भड्किलो र तयारी, अत्यन्त धेरै मांसाहार खाना, रेडिमेड खाना, फास्ट फुडजस्ता तुरुन्तै शरीरलाई उत्तेजित बनाउने खानाले पनि मानिस बढी उत्तेजित बन्ने र हिंसा, हत्या बढ्ने गरेको हो । दिनेश बराल पोखरा"
बालबालिकाको खाजा नखोस,"शिक्षासम्बन्धी व्यवस्था गर्न शिक्षा मन्त्रालयले तयार गरेको विधेयकबाट शिक्षा दिवसको पूर्वसन्ध्यामा मन्त्रिपरिषद्ले पोसाक सुविधा कटौती गर्नुका साथै २ लाख ६० हजार बालबालिकाले विद्यालयमा पाउँदै आएको दिवा खाजा खोसेको समाचार सुनियो । दूरदराजका, गरिबीको रेखामुनि रहेका नेपालीले मात्र पढ्ने सामुदायिक विद्यालयका बालबालिकालाई विद्यालयमा नियमित बनाउन, टिकाउन र पोषणसमेतलाई सघाउन सहयोग गरेको दिवा खाजा कार्यक्रम कटौतीको प्रत्यक्ष असर विद्यार्थी भर्नादरमा पर्नेछ । स्मरण रहोस् उक्त कार्यक्रम विश्व खाद्य कार्यक्रमको सहयोगमा चलिरहेको छ । प्रस्तावित विधेयकमा दिवा खाजा काटिएमा उक्त कार्यक्रमसमेत प्रभावित हुनेछ । छलफलमा रहेको उक्त विधेयकमा सरकारले गम्भीरतापूर्वक पुनर्विचार गर्नु जरुरी छ । महेन्द्रसिंह बम टीकापुर१, कैलाली"
घर निर्माणमा झमेला,"काठमाडौं तथा अन्य महानगरपालिकाहरूले नक्सा पास नगरी बनाएका अनियमित घरटहरा नियमित गर्ने नाममा फिल्ड सर्भे नगरी साधारण जरिवाना लिएर नक्सा पास गरेको देखिन आएको छ । यसले गर्दा सिधासाधा जनता मर्कामा पर्न थालेका छन् । नियमितका नाममा अनियमितता बढ्दै छ । तसर्थ बिनानक्सा बनाएका घरटहरा सँधियारकामा पुर्जी टाँस गरी सर्जिमिन गरी मिल्ने भए मात्र नक्सा पास अघि बढाउन महानगरपालिका तथा नगरपालिका कार्यालयहरूलाई अनरोध गर्दछु अन्यथा सर्वसाधारणलाई अनावश्यक अदालती झमेला बोक्नुपर्ने देखिन्छ । जनक श्रेष्ठ सातदोबाटो, ललितपुर"
तपाईंको जग्गा त बेचिदिएनन् !,"करोडौंको घडेरी किर्ते गरी बिक्री समाचारमा मालपोत कार्यालयका कर्मचारी र भूमाफियाहरूको मिलेमतोमा सक्कली जग्गाधनी चन्दनकृष्ण कायस्थको बुढानीलकण्ठमा रहेको ४० आनाभन्दा ज्यादा जग्गा हत्याउन नक्कली जग्गाधनी बनेर लालपुर्जा नक्कली, नागरिकता नक्कली, वारेसनामाको कागज पनि नक्कली बनाउनु भ्रष्ट, अनैतिक र किर्ते गतिविधि हो । अब यो देशमा लालपुर्जा भएका जग्गाधनीहरू पनि ढुक्क नभए हुन्छ । किनकि, भूमाफियाहरूले नक्कली कागजात तयार पारी जग्गा हडपिसकेका हुन्छन् । यो निकै डरलाग्दो स्थिति हो । सेवाग्राहीले मालपोत र नापीमा भनसुन र पैसा खर्च नगरी सेवा पाउन मुस्किल हुने अनि भनसुन र पहुँचका भरमा सर्वसाधरणको पालो मिच्ने र एकै दिनमा हुने काम धेरै दिनसम्म झुलाएका समाचार आइ नै रहन्छन् । अनि सार्वजनिक जग्गा हत्याउन मालपोतकै कर्मचारी लागि पर्छन् । खेलमैदान, चिहान, मसानघाट तथा सडक किनारासमेत भूमाफियाहरूले अनेक जालझेल र नौटंकी गरेर हत्याउने गरेका समाचार आइरहन्थे तर आज यो घटनाले सहरमा दु:खजिलो गरी जग्गा जोडेर विदेश पैसा कमाउन जानेहरू हुन् वा गाउँमा बस्नेहरूलाई कतै राजधानीमा जतासुकै भेटिने यी र यस्ता खालका जग्गा दलाल र भूमाफियाले कुनै किर्ते काम गरी बेचिदिएका त छैनन् भन्ने शंकाले सताएको हुनुपर्छ । सन्तोष सिम्खडा भीमसेन गाउँपालिका२, गोर्खा"
सिफारिस गरेका छैनौं,"भदौ २२ गते कान्तिपुरमा प्रकाशित करोडौंको घडेरी किर्ते गरी बिक्री शीर्षकमा प्रकाशित समाचारमा बूढानीलकण्ठ नगरपालिका वडा नं ७ कार्यालयबाट घरबाटो सिफारिस गरेको भन्ने उल्लेख भएकामा यस वडाको गम्भीर ध्यानाकर्षण भएको छ । त्यस सम्बन्धमा कुनै पनि सिफारिस यस वडा कार्यालयबाट नगरेको जानकारी गराउँछौं । वडावासीको विश्वास कायम गरी स्थानीय सुशासन, पारदर्शिता कायम गर्ने हाम्रो अभियानलाई असर पार्ने यस्ता गलत र अपुष्ट समाचारप्रति खेद प्रकट गर्दछौं । ७ वडा कार्यालय, बुढानीकलण्ठ नगरपालिका काठमाडौं"
सम्झनलायक नेता,"टर्कीका ओटोमन वंश, अस्ट्रियाका हाप्सवर्ग, रूसका रोमानोव, जर्मनीका कैसर वंशीय सम्राट् धराशायी भए । युरोपमा प्रजातान्त्रिक प्रयोग प्रारम्भ भयो । रूसमा त अझ कम्युनिस्ट क्रान्ति सम्पन्न भयो । अमेरिकी पत्रकार जोन रिडले त्यस क्रान्तिको आँखो देखा हाल लेखे । ती दस दिन जसले दुनियाँ हल्लायो भन्ने कृति आज पनि पढिन्छ । जोन रिडले अतिशयोक्ति गरेका थिएनन् । दुनियाँ साँच्चै हल्लियो ।दुई महायुद्धबीचको कालावधि विचारधाराको तीव्र संघर्षको समय थियो । प्रथम महायुद्धको मुक्तिदायी लहरले तेस्रो विश्वलाई स्वाधीनतातर्फ तीव्र रूपमा उन्मुख गरायो । गान्धीको नेतृत्वमा भारतीय स्वाधीनता संग्रामले नयाँ उचाइ प्राप्त गरेको थियो । प्रजातन्त्र, समाजवाद, साम्यवाद, गान्धीवाद र फासीवादले किशोर तथा युवा पिंढीलाई नित्य उत्प्रेरित गर्दै थियो । त्यसै कालावधिमा काशी विश्वविद्यालयमा अध्ययनरत युवा विश्वेश्वरप्रसाद कोइराला राजनीतिमा दीक्षित एवम् शिक्षित हुनुभयो । १९४७ इस्वीमा बीपीले नेपाली राष्ट्रिय कांग्रेस स्थापनाको आयोजना गर्नुभयो । संस्थापक कार्यकारी अध्यक्ष छानिनुभयो । तरुण कोइरालाको विचारधारा स्पष्ट थियो प्रजातान्त्रिक समाजवाद । बीपीले ग्रहण गरेको प्रजातान्त्रिक समाजवाद तत्कालीन भारतीय जनआन्दोलनको विशिष्ट उपज थियो । पश्चिमी युरोपका अधिकांश मुलुकमा सोसल डेमोक्रेटिक पार्टीहरू थिए तर भारतीय माटामा विकसित भएको प्रजातान्त्रिक समाजवाद त्यसको अनुवाद थिएन । आचार्य नरेन्द्र देव, जयप्रकाश नारायण, आचार्य कृपलानी र डा राममनोहर लोहियाले मिहिनेत गरेर भारतीय उपमहाद्वीप सुहाउँदो प्रजातान्त्रिक समाजवादको भाष्य निर्माण गरेका थिए ।मानिस र समाज एकसाथ अतीत र भविष्यमा बाँचेका हुन्छन् । तदनुरूप प्रजातान्त्रिक समाजवादले भारतीय उपमहाद्वीपको परम्परा र परिस्थितिलाई आत्मसात् गर्ने कोसिस गरेको थियो । प्रजातान्त्रिक समाजवादका सबै व्याख्याता समान सोच राख्दैनथे । आचार्य नरेन्द्र देव, जयप्रकाश नारायणका उपर कार्ल माक्र्सको विशेष प्रभाव थियो । आचार्य कृपलानी र डा लोहियामा गान्धीको प्रभाव थियो । बीपीको यी सबै मनिषीसँग उठबस थियो । जीवनको आखिरी वर्षताका चिन्तनका दृष्टिले आफू गान्धी र माक्र्सको कोक्रामा झुल्नुभुल्नुभएको बीपीले बताउनुभएको छ ।नेपाली राजनीतिमा बीपी झन्डै ४० वर्ष सक्रिय रहनुभयो । उहाँको जीवन विकट संघर्षको इतिहास रह्यो । अनशन, सत्याग्रह, संसद्, सडक र सशस्त्र संघर्षका यावत् माध्यम उहाँले अंगीकार गर्नुभयो । घटनाक्रमको चापमा उहाँको सोच, रणनीति र कार्यनीतिमा अनेकन परिवर्तन आए । मानवमूल्य र प्रजातन्त्रप्रतिको उहाँको आस्था मात्र भने सर्वदा अटल रह्यो । बीपीको देहान्त २१ जुलाई १९८२ मा भयो । त्यसको ७ वर्षपछि सोभियत युनियन विघटन भयो । सोभियत युनियन विघटन सामान्य घटना थिएन । प्रसिद्ध इतिहासकार एरिक हाबसहामले यस विघटनका साथ बीसौं शताब्दीको प्राणान्त भएको दावा गरेका छन् । बाँकी वर्ष मानौं बीसौं शताब्दीको काजकिरियामा बितेका हुन् ।१९८९ इस्वीले विश्व राजनीतिको चरित्र हठात् फेरिदियो । सोभियत युनियन विघटनको अघिल्लो घडीसम्म पनि त्यो व्यवस्था भित्रभित्रै यस्तो मक्किएको छ भन्ने आभास थिएन । सोभियत युनियनलाई जेजस्तो भए पनि समाजवादको एउटा स्वरूपका रूपमा प्रचारित गरिएको थियो । उसको विश्वव्यापी प्रभाव थियो । त्यस रापतापमा विश्वमा कल्याणकारी राज्य, भीमकाय उद्योगको राष्ट्रियकरण र निर्देशित बजार व्यवस्थाका सिद्धान्त लोकप्रिय थिए । भूमण्डलीकरण थियो तर आक्रामक थिएन । भूमण्डलीकरण नभएको होइन, थियो तर आजको यो दारुण रूप थिएन । १९८९ को वर्ष नेपालका निम्ति पनि काल विभाजक समय हो । यसै वर्ष गणेशमान सिंहको नेतृत्वमा कांग्रेस र कम्युनिस्टले साझा मोर्चा बनाए । कृष्णप्रसाद भट्टराईमहेन्द्र नारायण निधि प्रभृत्तिले मुलुकभित्रै रहेर जनआन्दोलन गरेर प्रजातन्त्र बहाल गर्न सकिन्छ भन्ने तर्क गरिरहेका थिए । त्यो चरितार्थ भयो । नेपाली कांग्रेसको आह्वानमा प्रथम जनआन्दोलन सफल भयो । बहुदलीय प्रजातन्त्र पुन:स्थापना भयो । विश्व राजनीतिले नेपालको आन्तरिक व्यवस्थालाई भने पनि प्रभावित गर्दै लगिरहेको अवस्था थियो, त्यो आफ्नो ठाउँमा छ ।बीपी मूलत: समन्वयवादी राजनेता हुनुहुन्थ्यो । राष्ट्रिय कांग्रेस गठन लगत्तै सेप्टेम्बर १९४८ मा बनारसबाट प्रकाशित युगवाणीमा हाम्रो ध्येय भन्ने उहाँको लेख छापिएको थियो । तत्कालीन परिवेशमा श्री ३ महाराज, श्री ५ महाराजधिराज सबैलाई अटाउने गरी उदारवादी प्रतिनिधिमूलक लोकतन्त्र कायम गर्न सकिन्छ भन्ने उहाँको तर्क थियो । जीवनका आखिरी वर्षहरूमा राष्ट्रिय मेलमिलाप आह्वान गरेर यही भावनालाई पुन:जीवित गर्नुभएको थियो । शाहवंशले त्यस आह्वानको मर्म बुझ्न सकेन । स्थापनाका दिनदेखि नेपाली कांग्रेस संवैधानिक राजतन्त्रको पक्षधर थियो । मानौं यो उसको जन्मखत थियो । संवैधानिक राजतन्त्र एउटा ऐतिहासिक आवश्यकता नभएर मूलभूत आस्थाको प्रश्न पो हो कि जस्तो मनस्थितिमा कांग्रेस बाँचेको थियो । बीपीले कुनै समय राजा र आफ्नो घाँटी जोडिएको कुरा कांग्रेसका लागि कुनै समय मन्त्रजस्तो भएको थियो । मन्त्रविद्ध कांग्रेस हिजोको विविध र विकट संकटको इतिहासबाट विमुख भएको थियो । सहिद दुर्गानन्द झाको बलिदानदेखि राष्ट्रिय मेलमिलापसम्मको उतारचढावको इतिहास तत्कालका निम्ति ओझेलमा परेको थियो । समयको नियम परिवर्तन हो । समय र कालको प्रहारमा देश र समाज नित्य मर्छन् । फेरि जन्मन्छन् । इस्वी १९१४ को नेपाल १९५१ इस्वीमा रहेन । १९६० को नेपाल १९९० इस्वीमा मृत भयो । १९९० को नेपाललाई नवनिर्वाचित संविधानसभाले २००७०८ मा तिलाञ्जली दियो ।२००९ सालको जनकपुर अधिवेशनको पूर्वसन्ध्यामा अग्रज मातृकाप्रसाद कोइराला नेपाली कांग्रेसको सभापति तथा नेपालको प्रधानमन्त्रीसमेत हुनुहुन्थ्यो । अनुज बीपीले त्यस महाधिवेशनको अध्यक्षता दाबी गर्नुभएको थियो । चुनावी तयारीको सिलसिलामा उही युगवाणीमा उहाँको एक गहन लेख प्रकाशित छ । हाम्रो आगामी कदम भन्ने उहाँको त्यस लेखमा इतिहासको गतिको व्याख्या छ । अग्रज र अनुजमा केही आधारभूत मतभेद थियो । राजा त्रिभुवनको चुलिँदै गएको महत्त्वाकांक्षालाई कसरी हेर्ने भन्ने कुरो मतभेदको प्रमुख मुद्दा थियो । निरंकुश राजतन्त्र युगधर्म हुँदै होइन भन्ने बीपीको जिकिर थियो । युगको माग नबुझ्ने पार्टी इतिहासबाट बिलाएर जान्छ । जनताको ढुकढुकी छाम्न नसक्ने पार्टी पतन हुन्छ । तर्क दिँदै जाँदा बीपीले चीनको ऐतिहासिक पार्टी कोमिङताङको उल्लेख गर्नुभएको छ । चिनियाँ समाजको ऐतिहासिक माग बुझ्न नसक्दा कोमिङताङ समाप्त भयो । राजालाई काँध थाप्ने मातृका बाबुको पछाडि लाग्दा कांग्रेस पनि यस्तै हुनेछ भन्ने बीपीको चेतावनी थियो । बीपीले कांग्रेसलाई मातृकाको बाटोमा जान दिनुभएन । त्यसैले कांग्रेस आज पनि जीवित छ । नेपाली कांग्रेसले गणतन्त्र स्वीकार गर्दा बीपीको त्यस शिक्षालाई पालन गर्यो ।२००७ सालमा राजा त्रिभुवनद्वारा संविधानसभाको चुनाव हुने घोषणा भएको थियो । त्यो भएन । ६० वर्षको संघर्षपछि नेपालीले संविधानसभा प्राप्त गरे । नेपाली समाजमा विद्यमान आस्था, पहिचान र विभेद भएका समेतको संविधानसभामा प्रतिनिधित्व भयो । संविधानसभाले नेपाललाई संघीय गणतान्त्रिक राज्य बनायो । राष्ट्रिय राज्यको विवेकसम्मत आधुनिक परिभाषा अंगीकार गर्यो । पहिचानका प्रश्नमा केही मतान्तर अझै छ । संघीयता क्रियान्वयन प्रक्रिया टुंगिएको छैन । नेपाली कांग्रेसले यी दुवै मुद्दालाई बहन गर्नु आवश्यक छ ।राजा महेन्द्रको अधिनायकवादी महत्त्वाकांक्षालाई हिन्दुत्वको आडम्बरले ठूलो भरथेग दिएको थियो । बीपी कोइरालाले प्रजातन्त्र पुन:स्थापनाका निम्ति विकट लडाइँ गर्नुपरेको थियो । त्यस लडाइँका दर्मियान हिन्दुत्वको राजनीतिक अभिप्राय बेलैमा आंैल्याउनुभएको थियो । एक दिन वाक्क भएर उहाँले भन्नुभयो नेपाललाई हिन्दु राष्ट्र भन्नु झेली हो । २० जुलाई १९७९ मा विक्ली मिरर भन्ने साप्ताहिक पत्रिकालाई दिइएको अन्तर्वार्ता आज पनि पठनीय छ ।नेपाल धर्मनिरपेक्ष राष्ट्र घोषित भएको सन्दर्भमा कतिपय क्षेत्रमा अझै असन्तोष देखिन्छ । कांग्रेसभित्र समेत यसबारे थोरबहुत आवाज उठ्ने गरेको छ । असन्तोषका पक्षमा तर्क अवश्य छ । राष्ट्रिय महत्त्वका गहन प्रश्नलाई जनतामाझ लगेर छलफल गराउनुपर्छ भन्ने अन्तरिम संविधानको आग्रह थियो । त्यो भएन । संविधानसभाभित्र सदस्यहरूलाई अन्तरात्माको आवाज बोल्न दिइएन । हतासहतार मनस्थितिले शीर्षस्थ नेतृत्व ग्रस्त थियो । संविधान लेखनभन्दा पनि कुर्सीको आकांक्षा बलियो थियो । फास्ट ट्रयाकका नाउँमा जनसंवादको उपेक्षा भयो । फलस्वरूप धर्मनिरपेक्षता घोषणाको प्रक्रियागत पक्षमा प्रश्न उठाउने साथीहरू आपत्ति सर्वथा उचित छ ।तर एक्काइसौं शताब्दीमा धर्म प्रधान राज्यको कल्पना मात्र पनि हास्यास्पद हो । फ्रान्सका प्रसिद्ध राजनेता कार्डिनल रिसलु (१५८५१६४२) ले कूटनीतिको इतिहासमा सर्वप्रथम आधुनिक राज्यको अवधारणा अगाडि सारेका हुन् । तत्कालीन युरोप रक्तरञ्जित धर्मयुद्धको विभीषिकामा पिल्सिएको थियो । कार्डिनल रिसलुले बाटो देखाए । न्युटन र ग्यालिलियोले विज्ञानमा गरेको काम रिसलुले राजनीतिमा गरे । तर धर्मका नाउँमा विश्वका विभिन्न भागमा अझै पनि राजनीति गरिँदै छ । त्यसो त पृथ्वी चेप्टो छ भन्ने समूह पनि उपस्थित छन् । पाकिस्तान, अफगानिस्तानदेखि इराक, इरानसम्म हामी धर्मको वितण्डा देख्दै छौँ । जे जसरी भएको भए पनि नेपालले अब धर्ममुखी राजनीति गर्न सक्दैन । हिन्दु पद्धतिबाट काजकिरियासमेत गर्न नचाहने विश्वेश्वरप्रसाद कोइरालाका शिष्य समूहले हिन्दु पुनरुत्थानवादलाई टेवा दिनु हुँदैन । संविधानले संघीय राज्य, समावेशिता र समानुपातिकको परिकल्पना गरेको छ । आरक्षण व्यवस्था गरेको छ । पहिचानलाई सैद्धान्तिक रूपमा भए पनि मान्यता दिएको छ । उदारवादी प्रजातन्त्रको रूढ परम्परामा यस्ता अभिनव प्रयोग मान्य नहोलान् । प्रत्येक देश र समाजको आफ्नो विशिष्ट परम्परा हुन्छ । त्यस परम्पराका राम्रानराम्रा पक्ष हुन्छन् । लक, वेन्थम र मिललाई जाति प्रथाको अभिशापको संज्ञान थिएन । क्रान्तिकारी माक्र्सलाई समेत थिएन । भारत र नेपालमा प्रयोगशील आरक्षणको सिद्धान्तले उदारवादको आदर्शलाई अझ व्यापक बनाएको मात्र हो । बीपी कोइरालाले २०१५ सालको मन्त्रिमण्डल बनाउँदा समावेशिताको एउटा उदाहरण पेस गर्नुभएको थियो । त्यस उदाहरणलाई यसपटक सिद्धान्तमा समेत उतारिएको छ ।सामान्यत: राजनीति तर्क र विवेकमा चल्नुपर्ने हो तर चल्दैन । राजनीतिमा शुष्क तर्कभन्दा भावना र भावनाभन्दा समूहस्वार्थ बलियो हुन्छ । महापुरुषहरू सुस्तरी इतिहासभन्दा पनि पौराणिक पात्र हुन पुग्छन् । महापुरुषहरूको त्याग, तपस्या र बलिदानका कथाले नयाँ पुस्तालाई प्रेरणा दिन्छ । त्यहाँसम्म त ठीक छ तर कुनै महापुरुषको कुनै उद्धरणले समसामयिक समस्या हल गर्न सकिन्छ भन्नु भ्रम हो । महापुरुषले बाटो औंल्याउन सक्छ तर लक्ष्यमा समेत उसैले पुर्याओस् भन्ने आशा राख्नु हुँदैन । लक्ष्य अझै टाढा छ, यो बिर्सनु हुँदैन । प्रत्येक नेपाली साँचो अर्थमा स्वतन्त्र नहुँदासम्म यात्रा जारी रहनेछ ।बीपीसँग सुन्दरीजल काराबासमा थुनिएकामध्ये योगेन्द्रमान शेरचन सर्वाधिक अध्ययनशील हुनुहुन्थ्यो । बीपी र गणेशमानले उहाँलाई जीवित विश्वकोषको संज्ञा दिनुभएको थियो । शेरचनले काराबासमा लेखेको डायरीका केही अंश प्रकाशित भएका छन् । एउटा अंश यसप्रकार छ : मलाई आफ्नो सिद्धान्त र आदर्शका लागि जेलमा बस्नुपरेकामा दु:ख छैन । अरू कैयौं साल यहाँ बिताउन सक्तछु । केवल दुईएकले त्यागमा हुनुपर्ने आत्मसन्तोष हुन दिएको छैन । एक, प्रजातन्त्र र जनप्रतिनिधिमूलक संसदीय शासन प्रणालीबारे मोटामोटी धारणा शिवाय हाम्रा नेताहरूमा समेत लक्ष्य प्राप्त गर्ने मार्ग र उपायबारे कुनै निश्चित र स्पष्ट धारणाको अभाव । दोस्रो, विदेशिएका साथीहरू र यहाँ रहेका साथीहरूको बीचमा कुनै सम्बन्ध र सरोकारको अभाव । तेस्रो, यहाँ कुनै ठंडा दिमागले सरसल्लाह र आचारविचार गर्ने बानी र परम्पराको अभाव । चौथो, आचारविचार बानीव्यहोराबाट हामी पनि सर्वसाधारण मानिसभन्दा धेरै माथि उठेका रहेनछौँ भन्ने ज्ञान । (२६ सेप्टेम्बर १९६५ जेल डायरी, राष्ट्रिय पुनर्जागरण मासिक, २०४४ चैत) ।यताका वर्षहरूमा बीपीको देवत्वकरण भएको छ । मूर्ति पूजाका कट्टर विरोधी देवत्वकरणबाट बचेनन् । बीपीको के चल्थ्यो गौतम बुद्धले मर्नुअघि भनेका थिए, आफ्नो गुरु आफैँ बन । तर भक्तगणले गौतम बुद्धलाई गुरु मात्र होइन, भगवान् बनाए । बीपीका साथ यस्तै हुने खतरा छ । सम्झनुपर्ने यति छ बीपी मनुष्य हुनुहुन्थ्यो । एउटा मनुष्यमा हुने सबै गुणदोष उहाँमा पनि थिए तर एउटा अतिरिक्त गुण थियो । उहाँ आफ्ना लागि होइन, अरूका लागि बाँच्नुभयो । योगेन्द्रमान शेरचनका निराशा सामयिक मात्र थिए । आज स्वर्गीय शेरचन हुनुहुँदो हो त बीपीको ऐतिहासिक भूमिका सराहनाको हकमा स्वयम् उहाँले निम्न शेर अवश्य दोहोर्याउनुहुन्थ्यो । रहवर राह मुसाफिरको दिखा देता है,मन्जिल पे ही पहुँचाए जरुरी तो नही ।"
हाटबजार खोलौं,"कहिलेकाहीं लाग्छ, हाम्रा स्थानीय तह रोबर्टजस्ता बनेका छन् । माथिबाट जे आदेश आउँछ, त्यसको कार्यान्वयन गरौंला भनी कुरिबसेका छन् । खासमा संघीयताको प्रयोग यतिविधि निष्क्रिय रहेर कुनै तहले आदर्शतम रूपमा प्रयोग होला जस्तो लाग्दैन । स्थानीय तहले हरेक वडामा पायक पर्ने गरी एउटा हाटबजार उपयुक्त बार छानेर सातामा एक वा दुई दिन लगाए कुनै कानुन वा नेताले रोक्दैनन् । यस्ता दीर्घकालीन र सर्वस्वीकार्य कुरा मनन गरेर स्थानीय तहले चाँडै हाटबजार स्थापना गरिदिए किन्ने बेच्ने दुवैको बृहत्तर हित हुन्थ्यो ।बिचौलियाहरूको दादागिरी र बजार एकाधिकारको खबर पढेर म चकित भएँ । १ केजी काउली १५ रुपैयाँमा किसानसँग उठाएर अन्तिम उपभोक्तालाई रु १३० मा बेचेको खबर थियो । यस्तो परिपाटीमा हामी जानीनजानी समाहित भएका छौं । अक्सर बिचौलियालाई घरमै बसीबसी आफ्नो इच्छाको भरमा तरकारी फलफूल तथा अन्य खाद्यवस्तुको मूल्य तोक्ने अधिकार नजानेर हामीले दियौं । जसले जीवनमा एक पटक पनि अनौ समाएकै छैन, एक वटा मात्रै पनि डल्ला फुटाएको छैन, उसलाई चामलको मूल्य तोक्ने अधिकार कसरी हुन्छ ? जसले एक पाँजो (डोको) घाँस काटेको छैन, उसलाई दूधको मूल्य तोक्ने अधिकार कसरी हुन्छ ? जसले एक झाल घिरांैला डोबेकोसम्म छैन, उसले कसरी तरकारीको मूल्य तोक्न पाउँछ ? जसले काँक्रो, करेला, लौका र काउलीको बोटमा एक पटक पानीसमेत हालेको छैन, उसले तिनै वस्तुको मूल्य कुन आधारमा तोक्छ ? यसो किन भएको छ भने हामी पूर्ण रूपमा बजार आश्रित भयौं । खालि सरकारको मुख नताकांै, उचित मूल्य र गुणस्तरीय वस्तुका लागि हरेक स्थानमा हाटबजार खोलौं ।"
दिगो सिकाइ मातृभाषाबाटै,अम्बिका रेग्मी
नेविसंघ महाधिवेशन कात्तिक दोस्रो साता,काठमाडौं (कास) कांग्रेस भ्रातृ संगठन नेपाल विद्यार्थी संघको महाधिवेशन कात्तिक दोस्रो सातालाई प्रस्ताव गरिएको छ । संघको शनिबार बसेको बैठकले कात्तिक १६ देखि १८ सम्म राजधानीमा महाधिवेशन गर्ने निर्णय गरेको हो । पार्टी सहमहामन्त्री प्रकाशशरण महत नेतृत्वको निर्देशन समितिको परामर्शमा संघले मिति तोके पनि आवश्यक तयारी अघि बढाएको छैन । समितिले अध्यक्ष नैनसिंह महरको दुईवर्षे कार्यकाल भदौ पहिलो साता सकिएलगत्तै महाधिवेशन प्रयोजनका लागि तीन महिना थप गरेको थियो । यो अवधिभित्र महाधिवेशन सम्पन्न गर्न नसके संघ स्वत: विघटन हुन्छ ।संघको वर्तमान नेतृत्वले महाधिवेशन गराउने तत्परता नदेखाएको भन्दै संस्थापनइतर पक्षले समानान्तर गतिविधि चलाउँदै आएको थियो । महाधिवेशन गराउने पक्षमा संस्थापनइतर पक्षले पनि सहमति जनाएको छ ।
सामाजिक सञ्जालमा पनि रोक्नुपर्छ,"काठमाडौं (कास) सांसदले सामाजिक सञ्जालमा जातीय भेदभाव तथा छुवाछूतसम्बन्धी सन्देश प्रवाह गर्नेलाई पनि सजाय हुनुपर्ने माग गरेका छन् । संसद्मा लगिएको जातीय भेदभाव तथा छुवाछूत (कसुर र सजाय) ऐन २०६८ संशोधन गर्न बनेको विधेयकमा उनीहरूले यस्तो व्यवस्था माग्दै संशोधन हालेका हुन् । सरकारले व्यक्ति वा समुदायलाई श्रव्यदृश्य सामग्री, लेख रचना, चित्र, कार्टुन पुस्तक वा साहित्यको प्रसारण, प्रकाशन वा प्रदर्शनमार्फत जातीय विभेद गर्न नहुने प्रस्ताव गरेको थियो । विमला विश्वकर्मा, पार्वती बिसुन्खे, अञ्जना बिसुन्के, कल्याणीकुमारी खड्का, पवित्रा निरौला, धु्रव शाही, मोहन बानियाँ, रवीन्द्रराज शर्मा, विशाल भट्टराई, दुर्गाकुमारी विश्वकर्मा, सानु सिवा, निरादेवी जैरु, सुजाता परियार, लक्ष्मी परियारले सामाजिक सञ्जाल तथा कुनै विद्युतीय माध्यमबाट विभेद हुने सन्देश प्रवाह गर्न नहुने संशोधन हालेका हुन् । जातीय भेदभाव र छुवाछूत गर्नेलाई सरकारले २० हजारदेखि एक लाख रुपैयाँसम्म जरिवाना हुने प्रस्ताव गरेको थियो । सांसदहरूले न्यूनतम २५ हजारदेखि ३ लाख रुपैयाँ जरिवाना, तीन वर्षदेखि ५ वर्षसम्म कैद हुनुपर्ने संशोधन दर्ता गरेका छन् । ऐनमा तीन महिनादेखि तीन वर्षसम्म कैद, एक हजारदेखि पच्चीस हजार रुपैयाँसम्म जरिवाना वा दुवै सजाय हुने व्यवस्था छ । कुनै व्यक्ति, प्रथा, परम्परा, धर्म, संस्कृति, रीतिरिवाज, जातजाति, वंश, समुदाय वा पेसाका आधारमा भेदभाव वा छुवाछूत, नियन्त्रण, प्रतिबन्ध, सार्वजनिक स्थानबाट निष्कासन र सार्वजनिक सेवा उपभोग गर्नबाट वञ्चित गरे यस्तो जरिवाना हुने प्रावधान ल्याउन लागिएको हो । छुवाछूत, जातीय विभेद पीडितलाई दुई लाख रुपैयाँसम्म क्षतिपूर्ति दिन सकिने विधेयकमा उल्लेख छ । पीडितलाई कुनै शारीरिक हानिनोक्सानी पुगेको भए अदालतले मनासिब रकम भराउन आदेश दिन सक्ने प्रावधान पनि छ । सरकारको प्रस्तावमा कृष्णभक्त पोखरेल, पदम गिरी, झपड रावल, मनकुमारी जिसी, पवित्रा निरौला, बिनाकुमारी श्रेष्ठ र विष्णु शर्माले पीडकबाट असुलउपर गरेको रकम तत्काल पीडितलाई दिनुपर्ने संशोधन हालेका छन् ।"
दर खाँदा साढे ३ सय बिरामी,"काभ्रे (कास) तीजको दर खाँदा पाँचखाल१२, कास्कोटेमा साढे ३ सय जना बिरामी परेका छन् । स्थानीय ग्रामीण स्वावलम्बन बहुउद्देश्यीय सहकारी संस्थाले आयोजना गरेको तीज विशेष कार्यक्रममा दर खाएकामध्ये करिब साढे ३ सय जना बिरामी परेको डीएसपी दीपक गिरीले जानकारी दिए ।कार्यक्रममा प्रमुख अतिथि रहेकी प्रदेशसभा सदस्य गोमा भुर्तेल पनि बिरामी भएकी छन् । भुर्तेल, उनका पति शिव र छोरी पवित्रासहित अन्य केही बिरामीलाई शिर मेमोरियल अस्पताल बनेपामा भर्ना गरिएको छ । रीता पहरी र अमृता खरेलको सघन उपचार कक्ष (आईसीयू) मा उपचार भइरहेको प्रहरीले जनाएको छ । अन्य दुई जनाको काठमाडौंस्थित निजामती अस्पतालको आईसीयूमा उपचार भइरहेको छ । १ सय ९० जनाको काभ्रेकै विभिन्न अस्पतालमा र अन्य केहीको काठमाडौंका अस्पतालमा उपचार जारी छ । केही बिरामी भने पाँचखालस्थित प्राथमिक स्वास्थ्य चौकी र स्थानीय मेडिकलमा उपचारपछि औषधि लिएर घर फर्किएको प्रहरीले जनाएको छ । सहकारीले प्रहरीलाई दिएको जानकारीअनुसार करिब ४ सय जनाले दर खाएका थिए । जिल्लाका अस्पताल भरिभराउ भएपछि बिरामीलाई परिवारका सदस्यको सहयोगमा काठमाडांैका अस्पतालमा लगिएको थियो । धुलिखेल अस्पतालमा चाप बढेपछि भुइँमै राखेर उपचार गरिएको थियो । पाँचखाल नगरपालिकाले स्थानीय जनभावना प्राविमा धुलिखेल अस्पतालको प्राविधिक सहयोगमा स्वास्थ्य शिविर सञ्चालन गरेको नगरप्रमुख महेश खरेलले जानकारी दिए । खरेलका अनुसार केराउको अचार खाएकाहरू बिरामी परेका थिए । स्वास्थ्य मन्त्रालयको टोली र प्रहरीले कार्यक्रमस्थलमा बाँकी रहेको खानेकुराको नमुना संकलन गरेको छ । प्रयोगशाला परीक्षणपछि मात्रै केही भन्न सकिने प्रहरी नायब उपरीक्षक गिरीले जानकारी दिए ।"
इजिप्टमा ७०० लाई सजाय,"कायरो (रोयटर्स) इजिप्टमा सन् २०१३ मा भएको मुस्लिम ब्रदरहुड आन्दोलनका क्रममा भएका हिंसामा जिम्मेवार ठहर गर्दै ७ सय भन्दा बढी मानिसलाई सजाय सुनाइएको छ । सजाय सुनाइएकामध्ये कपितय प्रभावशाली मुस्लिम नेताहरू छन् । इजिप्टका राष्ट्रपति मोहम्मद मोर्सीलाई तात्कालीन सेनाप्रमुख तथा वर्तमान राष्ट्रपति अब्देल फताह अलसिसीले सत्ताच्यूत गरेपछि भएको आन्दोलनमा सेना तथा प्रहरीले मोर्सी समर्थित सयौं प्रदर्शनकारीलाई गोली हानी तितरबितर पारेको थियो । आन्दोलनका क्रममा फैलिएको हिंसामा दोषी ठहर गर्दै अदालतले ७५ जनालाई मृत्युदण्डको फैसला सुनाएको छ । त्यसैगरी, ४७ जनालाई आजीवन कारावास तथा ६ सयभन्दा बढीलाई जेल सजाए सुनाइएको अन्तर्राष्ट्रिय सञ्चारमाध्यमले जनाएका छन् । मुस्लिम ब्रदरहुडका आध्यात्मिक नेता मोहम्द बादी तथा अन्य दर्जनौं नेतालाई आजीवान कारावासको सजाय दिइएको छ । अन्य व्यक्तिहरूलाई कम्तीमा ५ देखि १५ वर्षसम्मको जेल सजाय तोकिएको छ । सन् २०१३ मा इजिप्टको राजधानी कायरोस्थित रबा अलअदाविया स्क्वायरमा भएको हिंसामा सयौं मानिसको ज्यान गएको थियो । मृतकमध्मे कतिपयलाई सुरक्षाकर्मीको गोली लागेको थियो । यसै वर्षको सुरुमा इजिप्टको संसद्ले उक्त आन्दोनका क्रममा खटिएका तथा सन् २०१३ देखि २०१६ सम्म गरेका अपराधका लागि सैनिक अधिकारीलाई माफी दिने निर्णय गरेको थियो । शनिबारको आम सुनुवाइका क्रममा सजाय दिइएकामाथि हत्या, हिंसा बढाउन उक्साएको तथा गैरकानुनी प्रदर्शन गरेकोमा दोषी ठहर गरिएको हो । मानवअधिकारवादी संस्थाद्वारा भत्र्सना मानव अधिकारवादी संस्थाहरूले आन्दोलनकारीमाथि गरिएको फैसलाको विरोध गरेका छन् । बीबीसीका अनुसार एम्नेस्टी इनटरनेसनलले अदालतको निर्णयको भत्र्सना गर्दै निकै अन्यायपूर्ण सुनुवाइ भएको जनाएको छ । मानव अधिकार वाचले आन्दोलनका क्रममा ८ सय १७ जनाको सुरक्षाकर्मीको गोली लागि मृत्यु भएको दाबी गर्दै उक्त कदम मानवता विरोधी अपराध भएको जनाएको छ ।सरकारले भने आन्दोलनका क्रममा सयौं मानिसको ज्यान गएपछि हस्तक्षेप गर्न सेना बाध्य भएको दाबी गरेको थियो । आन्दोलनमा कैयौं हतियारधारीको संलग्नता भएको दाबी गर्दै सरकारले मुस्लिम ब्रदरहुडलाई आतंककारी संगठन घोषित गरेको थियो ।"
ट्रम्पका पूर्वसहयोगी दोषी ठहर,वासिङ्टन (रोयटर्स) अमेरिकी राष्ट्रपति डोनाल्ड ट्रम्पका पूर्वसल्लाहकारलाई १४ दिनका लागि जेल सजाय सुनाइएको छ । जर्ज पापाडोपुलसलाई अमेरिकी राष्ट्रपतीय निर्वाचनमा रुसको साँठगाँठबारे गरिएको अनुसन्धानका क्रममा झूट बोलेको प्रमाणित भएपछि उक्त सजाय दिइएको हो । पापाडोपुलसले गतवर्ष लण्डनको एक पबमा दिएको अभिव्यक्तिपछि अमेरिकी चुनावी अभियानमा सम्भावित रुसी साँठगाँठबारे अनुसन्धान सुरु गरिएको थियो । वासिङ्टन डीसीस्थित अदालतमा ३१ वर्षीय पापाडोपुलसले आफूले झूट बोलेर गल्ती गरेको स्वीकार गरे । साथै उनले आफू एक देशभक्त अमेरिकी भएको दाबी गरे । जिल्ला न्यायाधीश रान्डोल्फ मोसले ट्रम्पका विदेश नीति सल्लाहकार जर्ज पापाडोपुलसले राष्ट्रिय सुरक्षाका लागि महत्त्वपूर्ण मानिएको घटनाको अनुसन्धानका क्रममा झूट बोलेको भन्दै उक्त फैसला गरेका हुन् । सन् २०१६ को अमेरिकी राष्ट्रपतीय चुनाव रुसी हस्तक्षेपबारे छानबिनका क्रममा पक्राउ पर्ने उनी ट्रम्पका पहिला सहयोगी थिए । अदालतको फैसलाअनुसार पापाडोपुलसले २ सय घण्टा समुदायमा सेवा गर्नुपर्ने र ९ हजार ५ सय डलर जरिवाना पनि तिर्नुपर्ने हुन्छ ।पापाडोपुलसले रुसका आरोपित मध्यस्थकर्तासँग भएको भेटघाटको विस्तृत विवरणबारे संघीय अनुसन्धान निकाय (एफबीआई) सँग झूट बोलेकोमा दोषी ठहर गरिएको हो । उनले गत अक्टोबरमा आफ्नो सफाइमा उक्त स्पष्टीकरण दिएका थिए । सन् २०१६ को मार्चमा ट्रम्पको चुनावी अभियान टोलीमा विदेश नीति सल्लाहकारको जिम्मेवारी निर्वाह गरेका अमेरिकाको शिकागो निवासी पापाडोपुलस त्यसअघि लन्डनमा पेट्रोलियम विश्लेषक थिए ।
रुसद्वारा सिरियाको इडलिबमा आक्रमण,"जेनेभा (रोयटर्स) रुसी युद्धक विमानले सिरियाको विद्रोही नियन्त्रित प्रान्त इडलिबमा आक्रमण गरेका छन् । मानवअधिकारवादी संस्था सिरियन अब्जर्भेटरी फर ह्युमन राइट्सले इडलिबको दक्षिणपश्चिमी क्षेत्रमा आक्रमण गरिएको जनाएको छ । रुस तथा इरानको सहयोगमा सिरियाले इडलिबमा विद्रोही लक्षित भीषण आक्रमणको तयारी गरेको जनाइएको छ । शुक्रबार रुस, इरान तथा टर्कीका राष्ट्रपतिहरू तेहरानमा इडलिबमाथि गरिने आक्रमणबारे छलफल गर्न भेला भएका थिए । त्रिपक्षीय बैठकका क्रममा रुसी राष्ट्रपति भ्लादिमिर पुटिनले सिरिया सरकारसँग आफ्नो देशको भूभाग नियन्त्रणमा लिने पूर्ण अधिकार रहेको बताएका थिए ।"
ज्योतिषीसँगको फरक प्रेम,"एउटा ज्योतिषी जो देशमै पनि नामी छ । कुनै अन्तर्राष्ट्रिय अवार्ड थाप्ने क्रममा विदेश गएपछि सोही देशमा एमबीबीएस पढदै गरेकी युवतीसँग भेट हुन्छ । भेट छोटो भए पनि माया गाढा बस्छ । तर ज्योतिषी देश फर्किनुपर्छ, युवतीले परीक्षाको तयारी गर्नुपर्ने कारण केही महिना दुईबीच भेट हुँदैन । फिल्म शुभ लभ को शुक्रबारदेखि छायांकन आरम्भ भएको छ । फिल्ममा ज्योतिषीको भूमिकामा हरिहर अधिकारी र उनकी प्रेमिकाको भूमिकामा क्रिस्टिन पौडेलले अभिनय गरिरहेका छन् । ज्योतिषी अधिकारी र २०१७ की मिस टिन पौडेल दुवैको शुभ लभ डेब्यु फिल्म हुनेछ ।शनिबार छायांकनको दोस्रो दिनमा भने हरिहर र क्रिस्टिन दुवैबीच भेट भइरहेको दृश्य चलिरहेको छ । निर्देशक सन्तोषबाबु लोहनी महाराजगन्जस्थित एक कार्यालयमा दुवैलाई खिचिरहेका छन् । क्रिस्टिन फिल्ममा मामाको भूमिकामा रहेका अभिनेता सरोज खनालको साथ लागेर हरिहरको कार्यालय आएकी छन् । तर यतिबेला दुईबीच कुनै प्रेमालाप चलिरहेको छैन । बरु कुनै गम्भीर समस्याबारे कुरा भइरहेको छ । यही सिनबाटै फिल्मको कथा खुल्छ, निर्देशक लोहनी अहिले नै कथा खुलाउने मनस्थितिमा देखिएनन् । बरु अनौठो प्रेमकथामा आधारित रहेर फिल्म बनाउन लागेको बताए । भने, केही जटिल लाग्ने कथामा कमर्सियल फ्लेभर दिन खोजेका छौं ।ज्योतिषी अधिकारीको कथामा आधारित रहेर यसअघि ए मेरो हजुर २ बनाइएको थियो । यसपटक पनि उनको कथामा अभिमन्यू निरवीले पटकथा तथा संवाद लेखेका हुन् । फिल्ममा मुख्य हिरोलाई ज्योतिषी बनाइनु र ज्योतिषीलाई नै डेब्यु गराउनु संयोग मात्रै रहेको निर्देशक लोहनीले बताए । दृश्य चलिरहँदा मनिटरमा प्रिभ्यु हेरेर सट ओके गरेपछि लोहनीले थपे, नयाँ भएर पनि धेरै टेक लिनुपर्ने वा हामीले भन्न खोजेका कुराहरू नबुझ्ने खालको भएको छैन । अहिलेसम्म टेक्निकल कारणले पनि पाँच टेकभन्दा बढी लिनुपरेको छैन । हिरो भन्नेबित्तिकै राजेश हमाल वा विराज भट्ट जस्ता सुगठित भीमकाय शरीर भएकाकै स्वरूप दिमागमा आउने अवस्थामा सानो काँटीका हरिहरलाई लिनुको उद्देश्यबारेमा प्रश्न गर्दा निर्देशक लोहनी भन्छन्, नयाँ कथावस्तुमा नयाँ नै कलाकार लिएर काम गर्नुमा मलाई बढी सहजता लाग्यो । भीमकाय शरीरको हिरो छैन । राजेश हमाल मार्काका भयंकर एक्सनवाला जस्ता फिल्ममा हरिहर जस्ता सानो काँटीका हिरो लिएको भए समस्या आउँथ्यो होला । तर हाम्रो स्टोरीमा उहाँले जसरी चारित्रिक रूपमा पर्फमेन्स गर्नुहुन्छ, त्यसमा चाहिँ राजेश हमाल नै लाग्नुहुन्छ । त्यस हिसाबले पनि हामी एकदमै सन्तुष्ट छौं ।पूर्व मिस टिन पौडेललाई यसअघि पनि केही फिल्ममा हिरोइन बन्न आएका प्रस्तावलाई उनले स्वीकार गरिरहेकी थिइनन् । शुभ लभ को स्क्रिप्ट सुनेपछि भने यो प्रोजेक्ट गुमाउनु हुँदैन भन्ने लागेपछि डेब्युका लागि तयार भएकी रहिछन् । दोस्रो दिनको सुटिङ सकेर निस्कने क्रममा उनले कान्तिपुरसँग भनिन्, दर्शक भएर फिल्म हेर्नुमा भन्दा यसरी काम गर्नु विल्कुलै फरक हुने रहेछ । तर पनि इन्जोय गरिरहेकी छु । उनले कोस्टारका रूपमा हरिहर पनि कलाकारमा नयाँ नै भए पनि क्षमतावान् र सहयोगी पाएको बताइन् । नौ वर्षअघि नै रेखा थापा, मिथिला शर्मा, सुनील थापा आदि कलाकारलाई लिएर नारी बनाए पनि स्वभाविक प्रदर्शन नपाएका लोहनीले यति बेला शुभ लभ लाई कमब्याक भन्दा पनि डेब्यु नै भन्न बढी रुचाउँछन् । नौ वर्षको अन्तरालमा प्राविधिक रूपमा धेरै परिवर्तन पाएका लोहनी शुभ लभ बाट कन्फिडेन्ट देखिन्छन् । कथा, पटकथालाई फिल्मको मेरुदण्ड मानिन्छ । हाम्रो बलियो पक्ष भनेकै यही छ, यसबाहेक पनि उनले कथासँग पात्र चयन राम्रो भएको सुनाए । फिल्ममा हरिहर, सरोज र क्रिस्टिनसहित प्रदीप बाँस्तोला, रवीन्द्र झा, राजाराम पौड्याल, डा सूर्या थापा लगायतको पनि अभिनय रहेको छ । धर्मराज सुवेदीको लगानी रहेको फिल्मको प्रस्तुतकर्ताका रूपमा प्रदीपकुमार उदय रहेका छन् । ४५ दिनको सेड्युअलमा काठमाडौंसहित लुम्बिनी, पोखरा, अन्नपूर्ण बेसक्याम्प र एक गीतका लागि दुबई गएर खिचिने फिल्मलाई प्रदर्शन भने चैत १५ मा गरिने बताइएको छ । रामेश्वर कार्कीको छायांकन तथा अर्जुन पोखरेलको संगीत रहेको फिल्म अहिले चलिरहेको ट्रेन्डभन्दा अलि फरक किसिमको कथालाई व्यवसायिक हिसाबले पस्किने कोसिस गरिरहेको निर्माण पक्षको दाबी छ । निर्देशक लोहनी पनि शुभ लभ आफ्नो कमब्याकका लागि शुभ हुने आशामा देखिए । उनले भने, डेढ दुई वर्षदेखि कमब्याकको योजना बनाएर यसबीचमा ८१० कथा सुने पनि चित्त बुझिरहेको थिएन । त्यही क्रममा हरिहरजीले शुभलभ को स्टोरी सुनाएपछि मलाई अन्त कतै जान पनि मन लागेन । यसैमा गर्नुपर्छ भन्ने लागेर त्यसैमा वर्कआउटमा लागेका हौं ।"
घिमिरे र बाँस्तोलालाई बीपी सम्मान,"काठमाडौं (कास) बीपी कोइरालाको १०५ औं जन्मजयन्ती अवसरमा शुक्रबार दुई व्यक्तित्वलाई सम्मान गरिएको छ । साहित्यकार एवं पत्रकार रोचक घिमिरेलाई बीपी साहित्य सम्मान र नेता चक्रप्रसाद बाँस्तोलालाई बीपी प्रजातन्त्र सेनानी सम्मान दिइयो ।जननायक बीपी कोइराला स्मृति ट्रस्टका तर्फबाट पूर्व राष्ट्रपति रामवरण यादवले सम्मानित दुवैलाई नगद र ताम्रपत्र हस्तान्तरण गरे । घिमिरेलाई एक लाख र बाँस्तोलालाई ५० हजार रुपैयाँसहितको सम्मान दिइयो । बिरामी बाँस्तोलाकी पत्नी कुसुमले सम्मान थापिन् । आफूहरूको सम्मान स्विकारिदिएकोमा ट्रस्टका उपाध्यक्ष्य बलदेव शर्मा मजगैयाले धन्यवाद दिए ।समारोहमा साहित्यकार घिमिरेबारे प्रा अभि सुवेदी र नेता बाँस्तोलाबारे पत्रकार हरिहर विरहीले व्यक्तित्व चित्रण गरेका थिए । प्रा सुवेदीले साहित्यकार घिमिरेलाई कोरा साहित्यिक साधकका रूपमा परिचित गराए । पञ्चायतकालमा लेखक वर्गलाई प्लेटफर्म निर्माण गरिदिएर अभिव्यक्ति स्वतन्त्रताको पक्षमा अडिग रहेको जस उनले घिमिरेलाई दिए । वक्ताद्वयले सम्मानित व्यक्तिहरूको बीपीसँगको सम्बन्ध पनि उजागर गरिदिए । बीपीका ज्वाइँसमेत रहेका बाँस्तोला बनारस छँदा नै उनीसँग निकट रहेको पत्रकार विरहीले अवगत गराए । बीपीकी भान्जीसँग उहाँले विवाह गर्नुभएको थियो, विरहीले भने, तर, पहिली श्रीमतीको असामयिक निधन भयो । उहाँ राजनीतिकर्मी मात्र नभएर असल साहित्यकार पनि हुनुहुन्थ्यो । राजनीतिले त्यो प्रतिभा ओझेल पारिदियो ।राजा महेन्द्रले बहुदलीय व्यवस्था खारेज गरेर बीपीका सिद्धान्त र विचार दबाउन खोज्दा साहित्यकार घिमिरेहरूले प्रजातन्त्रका पक्षमा अभिव्यक्ति दिएको प्रा सुवेदीले बताए । उहाँले त्यो बेला अभिव्यक्तिको माध्यम रचना गरिदिनुभयो, उनले भने, द्वन्द्वात्मक समयमा एउटा साहित्यिक वर्ग प्लेटफर्मको खोजीमा थियो जुन उहाँले निर्माण गरिदिनुभयो । ट्रस्टले बीपीका कृतिबाट प्राप्त रोयल्टी रकममा थपथाप गरेर विभिन्न व्यक्तित्वलाई सम्मान गर्दै आएको कार्यक्रममा बताइयो । गत वर्ष प्रा अभि सुवेदी र तीर्थराज ज्ञवालीलाई क्रमश: साहित्य र सेनानी सम्मान प्रदान गरिएको थियो ।"
नाटकघरमा भक्ति संगीत,"भजनकीर्तन भन्नासाथ मठमन्दिरमा गाइने गीत बुझिन्छ । संगीतको यो विधा शनिबार भने मन्दिर होइन नाटकघरमा सुन्न पाइयो । हुन त गायकले नाटकघरलाई पनि मन्दिरकै संज्ञा दिएका थिए । तर, आफूलाई मन्दिरबाट बाहिर निकालेकोमा मनीष सापकोटाले सर्वनाम थिएटरलाई धन्यवाद पनि व्यक्त गरे । सर्वनामले हालै सुरु गरेको आराधना संगीत शृंखलाको दोस्रो भागमा मनीष प्रस्तुत भएका हुन् । उनले एक दर्जन भक्ति संगीत प्रस्तुत गरे । वाद्यवादक र कोरससहितको उनको समूहले देवीदेउताको पुकार गर्दै सुरुमा सेन्टिमेन्टल र त्यसपछि तीव्र वेगका गीत सुनाएको थियो । हामी आध्यात्मिक ऊर्जा प्रवाह गर्न चाहन्छौं, गायकले स्टेजबाटै भने, धर्मले मानिसमा विभाजन ल्याउँछ । तर, अध्यात्मले चाहिँ मनहरूलाई जोड्छ । उनका अनुसार भक्ति संगीत मूलत: संगीतको आध्यात्मिक विधा हो ।उनले गणेशको स्तुतिमार्फत कार्यक्रम प्रारम्भ गरेका थिए । त्यसपछि साई भजन सुनाए । शिव भजन प्रस्तुत गरिरहँदा झ्याप्प बत्ती गयो । माइक र विद्युत्तीय वाद्यवादन बन्द भए पनि गायन रोकिएन । बरु, दर्शकश्रोतासमेत थप्पडी बजाउँदै ओम नम: शिवाय, शिवाय नम: ओम गाउन थाले । अघि थिएटरलाई मन्दिर भनेको थिएँ नि, मनीष बोले, अहिले मन्दिरमै गाएको आभाष भइरहेछ ।संगीतको व्याकरणभन्दा भावमा ध्यान दिन आग्रह गर्दै उनले आफू सिक्ने क्रममै रहेको पनि अवगत गराए । भाव प्रकट गर्न सक्नु भक्ति संगीतमा ज्यादै महत्त्वपूर्ण हुने उनको बुझाइ छ । उनले गोपाल, गोवद्र्धन बोलको कृष्ण भजन गाइसकेपछि भने, एउटै शब्द धेरै पटक खेलाउँदा शब्दलाई फरक शैलीमा प्रस्तुत गर्नुपर्छ । एउटै शब्द दोहोर्याइरहँदा हामी स्रोतालाई आआफ्ना प्रिय देवताको अलगअलग नाम उच्चारण गर्न लगाउँछौं ।कार्यक्रममा मनीषले हिन्दीबाट अनुवाद गरिएको आपद सारा हट्नेछ बोलको साई भजनसँगै शिव र कृष्णका अनेक कीर्तन सुनाएर माहोल रोमाञ्चक बनाएका थिए । उनलाई तबलामा लक्ष्मी डंगोल, ढोलकमा सुधीर चौधरी, मादलमा सुनील अर्याल, बाँसुरीमा डा नीरञ्जन भण्डारी, गितारमा जीके, अक्टोप्याडमा तेजकुमार श्रेष्ठ र किबोर्डमा ब्रोनो तामाङले साथ दिएका थिए । सीता सुवेदी, मनुका कुँवर, तारा लिम्बू र मीना नेपाली कोरसमा थिए ।आयोजक सर्वनाम थिएटरका अशेष मल्लले यो शृंखलालाई सयौं भागसम्म पुर्याउन चाहेको बताए । थिएटरलाई नाटकमा मात्र सीमित नराखेर कलाका विविध विधा एउटै छानामुनि प्रस्तुत गर्न खोजेको उनको भनाइ थियो । थिएटर भनेको आध्यात्मिक चिन्तनको थलो भएकाले यसमा संगीत विधा जोड्नु आवश्यक लागेको बताए । अशेषले भक्ति संगीत नै किन रोजियो भन्नेबारे पनि उजागर गर्न चाहे । यो विधा कर्मकाण्डमा मात्र सीमित हुन थालेको छ, उनले भने, खासमा यो आध्यात्मिक विधा हो । सामाजिक विकृति बढिरहेको बेला युवालाई उत्प्रेरणा जगाउन सक्ने विधाको प्रवद्र्धन हुनुपर्छ । समारोहमा संगीतकार दीपक जंगम, गायक बुलु मुकारुङ, किरण प्रधान, गीतकार रमण घिमिरेलगायतले गायक तथा वाद्यवादकलाई शुभकामना दिएका थिए ।"
आठ प्रतिभालाई पन्त,"काडमाडौं (कास) पन्त स्मृति प्रतिष्ठानले विभिन्न आठ प्रतिभालाई वर्ष २०७४ को पुरस्कार तथा सम्मान दिने भएको छ । जनमत मासिक प्रकाशनका लागि प्रधान सम्पादक मोहन दुवाललाई ५० हजार रुपैयाँसहितको बन्धु पन्त स्मृति सम्मान पुरस्कार र हास्यव्यंग्य लेखनका लागि नरेन्द्रराज पौडेललाई उति नै राशिको गोपालराज पन्त स्मृति सम्मान र समालोचना लेखनका लागि डा शैलेन्दुप्रकाश नेपाललाई १० हजार रुपैयाँसहितको टीकामुकुन्द पन्त स्मृति सम्मान पुरस्कार अर्पण गर्न लागिएको हो । यसैगरी नृत्यकला, चित्रकला, उपन्यास, संस्कृति क्षेत्रका लागि लक्ष्मी महरा, सुरेश बस्नेत, कल्पना श्रेष्ठ, मीन श्रीश मगर र मातृका देवकोटालाई सम्मान पुरस्कार प्रदान गर्न लागिएको बताइएको छ । सम्मान साहित्यिक समारोहका बीच यही असोज ५ गते राजधानीमा हस्तान्तरण गरिन् प्रतिष्ठानकी सचिव अञ्जु पन्तले बताइन् ।"
ओस्कारमा नयाँ विधा नहुने,"ओस्कार अवार्ड प्रदान गर्दै आएको द एकेडेमी अफ मोसन पिक्चर आट्र्स एन्ड साइन्सेजले चर्चित फिल्मलाई ट्रफी नदिने निर्णय सुनाएको छ । नयाँ थपिएको भनिएको पपुलर फिल्मको क्याटेगोरी खारेज गरेको एकेडेमीले उल्लेख गरेको छ । यो विधालाई लिएर पछिल्लो समय विवाद जारी थियो ।गत महिना मात्रै एकेडेमीले आउटस्ट्यान्डिङ अचिभमेन्ट इन पपुलर फिल्म विधा घोषणा गरेको थियो । त्यसबारे फिल्म क्षेत्रकाहरूले आलोचना गर्दै आएका थिए । उक्त विधाले ब्ल्याक प्यान्थर जस्तो क्रिटिकल्ली र कमर्सियल्ली चर्चित फिल्मलाई कसरी सम्बोधन गर्ला भन्ने प्रश्न उब्जिएको थियो । तर, परम्परागत सुपरहिरोवाला फिल्म बेस्ट पिक्चर विधामा मनोनीत नभइरहेका बेला नयाँ विधाले समेट्ने आशा गरिएको थियो ।नयाँ विधालाई लिएर धेरैथरि प्रतिक्रिया आए, एकेडेमीले भनेको छ, हाम्रा सदस्यसँग यसबारे थप सल्लाह गर्नुपर्छ भन्ने ठानेका छौं । अहिलेलाई भने नयाँ विधा नथप्ने एकेडेमीको वक्तव्यमा छ । आयोजकले सन् २००१ यता नयाँ विधा थपेको थिएन । कार्यक्रमको अवधि अब तीन घण्टा मात्र बनाउने बताइएको छ । ब्ल्याक प्यान्थर सँगै आउँदो ओस्कारमा निल आर्मस्ट्रङको बायोपिक फस्र्ट म्यान र अ स्टार इज बर्न बीच बेस्ट पिक्चरका लागि प्रतिस्पर्धा हुने अनुमान गरिएको छ ।"
"बसन्तले ल्याए, ७२ को विस्मय","मुलुकको राजनीतिमा वर्ष २०७२ ले दूरगामी अर्थ राख्छ । नाकाबन्दी, मधेस आन्दोलन र संविधान निर्माण यही वर्षमा भए । यही सेरोफेरो समातेर पत्रकार बसन्त बस्नेतले भने पुस्तक लेखेका छन् ७२ को विस्मय । राजधानीमा शनिबार पूर्वराष्ट्रपति डा रामवरण यादव, पूर्वसभामुख सुवासचन्द्र नेम्वाङ, पूर्वप्रधानमन्त्री डा बाबुराम भट्टराई, राष्ट्रिय जनता पार्टी (राजपा) अध्यक्ष महन्त ठाकुर र राष्ट्रिय मानव अधिकार आयोगकी प्रवक्ता मोहना अनसारीले पुस्तक सार्वजनिक गरे । पूर्वराष्ट्रपति यादवले मुलुकमा संविधान जारी भएयता नेपाली राजनीति र राष्ट्रियतामा देखिएका विभिन्न उतारचढाव पुस्तकमा समेटिएको बताए । पूर्वप्रधानमन्त्री भट्टराईले राजधानीको भन्दा तराईमधेसको मानव सभ्यता पुुरानो रहेको बताउँदै काठमाडौंले तराईमधेसका सीमान्तकृत नागरिकलाई अन्यायपूर्ण व्यवहार गर्न नहुने बताए । यो तथ्यलाई पुस्तकमा शासकीय कमजोरीका रूपमा औंल्याइएको छ, उनले भने । त्यस्तै पूर्वसभामुख नेम्वाङले संविधान सबैको समझदारी र हितमा जारी भइरहँदा भारतले गरेको नाकाबन्दी आफैंमा पत्याउन नसकिने किसिमको रहेको बताए । पुस्तकमा फास्ट ट्रयाकबाट संविधान जारी गर्दा केही संवैधानिक त्रुटि भएको भन्ने विषयप्रति भने उनले असहमति जनाए । आयोगकी प्रवक्ता अन्सारीले सुरुमै आफ्नो विचार व्यक्तिगत रहेको बताउँदै नेपालको भूराजनीतिमा चासो राख्नेका लागि पुस्तक पठनीय रहेको बताइन् । त्यस्तै राजपाका अध्यक्ष ठाकुरले संविधान घोषणापछि मधेस आन्दोलनप्रतिको धारणा व्यक्तिअनुसार फरक फरक भए पनि पुस्तकमा भने समग्र रूपमा समेट्न खोजिएको दाबी गरे । नेपाल साप्ताहिकमा सहायक सम्पादक रहेका बस्नेतले आफ्नो पुस्तकलाई पोलिटिकल नन फिक्सन भनेका छन् ।"
छन्दको भिन्नै तरंग,"थिएटरभित्र भने कविहरू रामप्रसाद ज्ञवाली, देवी नेपाल र प्रभा भट्टराईको प्रस्तुति चलिरहेको थियो । छन्द कविता सिर्जना गर्ने स्रष्टाहरू अभियान नै चलाएर नयाँ पुस्तालाई छन्द कविता सिकाउन लागिपरेका हुन् । छन्द कविताको मानकीकरणका लागि सुरु वाचन शृंखला छन्द तरंग को पहिलो नै उत्साहप्रद रह्यो । नेपाली साहित्यका अग्रज प्रा माधव पोखरेल र घनश्याम कँडेललाई अगाडि राखेर देवी नेपालले अनुष्टुप छन्दमा लेखिएको गुरु शीर्षकको कविता सुनाउँदै शृंखलाको सुरुवात गरे । देवीले कार्यक्रममा मन्दाक्रान्ता छन्दमा लेखिएको देश हार्दै छ आज, सुन्दर प्रकृति, सभ्य संस्कृति, परिवर्तन र खोलाको गीत कविता सुनाए । उनका कवितामा सीमा अतिक्रमणदेखि देशप्रेम, प्रकृतिप्रेम, संस्कृतिप्रेम समेटिएको छ । त्यस्तै, कवि प्रभाले छन्द शीर्षकको कवितामार्फत छन्दको महत्त्व दर्साइन् । त्यस्तै छ देश नै सरापमा, नारी, नपढूँ होला भो अखबार र आमा शीर्षकको कविता सुनाइन् । चौवारा छन्दको शालिग्राम कविता वाचनमा रामप्रसाद सुनाउँदै थिए, खप्दै सास्ती कत्ति नआत्ति चल्दछ नदीको जल संग्राम ठक्कर खाँदै खिइँदै जाँदै बन्दछ चिल्लो शालिग्रामत्यसपछि उनले स्वाभिमान यदि छ भने, भाइबहिनीहरूलाई चिठी, शान्ति त्यसै हुँदैन र विश्वासको प्रश्न छ कविता सुनाए । कविता सुनिसकेपछि प्रा माधव पोखरेलले पहिले छन्दका कवितामा कल्पनाका कुराहरू मात्रै आउने गरेकोमा अहिले भने वर्तमान जिन्दगीको कुराहरू आउन थालेको टिप्पणी गरे । समाज परिवर्तनका लागि प्रगतिशील कविताका साथै विसंगतिहरूमाथि चोटिलो व्यंग्य गरिएको छ, उनले भने, तर छन्द कवितामा नारा लेख्नुहुन्न । उनले छन्दमा एउटा श्लोक लेख्नै धेरै समय लाग्ने भएकाले कविमा थुप्रै शब्द र भाषाको ज्ञान हुनुका साथै त्यसलाई प्रसंगअनुसार मिलाउन जान्ने खुबी हुनुपर्नेमा जोड दिए ।"
पोल्यान्डमा हिरोज डन्ट कम,"२४ देशहरू सम्मिलित सो महोत्सवमा नेपालका बालकलाकारले हिरोज डन्ट कम नाटक देखाउनेछन् । नाटकको लेखन तथा निर्देशन प्रकेश सिन्धुलीयले गरेका हुन् । काठमाडौं प्रज्ञा कुञ्ज स्कुलको सहकार्यमा स्कुल थिएटर नेपालले दुईहप्ते भ्रमण तय गरेको हो । नाटकमा अरविन खड्का, अभिनीत चौलागार्इं, प्रेक्षा कार्की, सार्थक श्रेष्ठ, सिजन बस्नेत, दिप्सना चौधरी, कश्यप ज्ञवाली, अद्वैत थापा, शिविका खडका र उदिति मण्डललगायत कलाकार छन् । बुधबार सुरु भएको महोत्सवको मल्टी कल्चरल नाइटमा कलाकारले नेपाली पोसाकमा ठाँटिएर नेपालका विभिन्न चर्चित र मौलिक गीतसँगै नाचगान गरेको रंगकर्मी टंक चौलागाईंले जनाए । उनका अनुसार नेपालको प्रतिनिधित्व गर्दै नाटक आइतबार पनि प्रदर्शन गरिनेछ ।"
तीजलाई हस्तकला,"काठमाडौं (कास) तीजका अवसरमा राजधानीको जमलमा महिला उद्यमीले उत्पादन गरेका हस्तकला सामग्री तथा परिकार प्रदर्शनी मेला आयोजना गरिएको छ । नेपाल वुमन च्याम्बरले गरेको मेलाको महिला, बालबालिका तथा ज्येष्ठ नागरिकमन्त्री थममाया थापाले शनिबार उद्घाटन गरिन् । प्रदर्शनीमा नेपाली खाडी, अल्लो र ढाकाबाट उत्पादित कपडा, बाँस तथा निगालोबाट निर्मित हस्तकलाका सामग्री, शृंगार सामग्री, ज्वेलरी र नेवारी खानाका विभिन्न परिकारका स्टल राखिएका छन् । दुई दिनसम्म रहने प्रदर्शनीमा जौ र फापरबाट उत्पादित खानेकुरा, अग्र्यानिक चिया, टिमुर र खुर्सानीका अचारसमेत राखिएका छन् । सबै सामग्री र खानाका परिकार महिला उद्यमीबाट सञ्चालित उद्योगका उत्पादन भएको वुमन च्याम्बरकी कार्यकारी समिति सदस्य तथा व्यापार समिति संयोजक लीमा अधिकारीले जनाइन् ।"
चुरे क्षेत्रमा सडकैसडक,"पूर्वराष्ट्रपति रामवरण यादवले कमलो चुरे क्षेत्र हुँदै अर्को राजमार्ग निर्माण गर्न लागिएकोप्रति चिन्ता व्यक्त गरेका छन् । पुष्पलाल लोकमार्ग र पूर्वपश्चिम महेन्द्र राजमार्गबीचको थोरै चौडाइको भूभागमा चुरेको जंगल हुँदै चालु आर्थिक वर्षदेखि मदन भण्डारी राजमार्ग बन्दै छ । यो राजमार्गले चुरे क्षेत्र थप विनाश हुने पूर्वराष्ट्रपति यादवले बताए । पत्रकार वसन्त बस्नेतद्वारा लिखित ७२ को विस्मय पुस्तक विमोचन कार्यक्रममा शनिबार यादवले चुरेक्षेत्र हुँदै राजमार्ग बन्दा तराईमधेसको जनजीवन झनै खतरामा पर्ने बताए । चुरे विनाश गरेर बनाइने राजमार्गको नाम मदन भण्डारी राखिएकोमा पनि उनले चित्त दु:खाए । मदन भण्डारीको नाम किन बदनाम गर्दै हुनुहुन्छ ? उनले भने, गिटी, ढुंगा र बालुवा झिकेर कमजोर बनेको ठाउँमा राजमार्ग बनाइए चुरे सखापै हुन्छ । सरकारले नीति तथा कार्यक्रममा समेत मदन भण्डारी राजमार्गलाई प्राथमिकतामा राखेको छ । नीति तथा कार्यक्रम र बजेटमा चुरे तथा भित्री मधेसका उपत्यकालाई कृषि, व्यावसायिक तथा औद्योगिक करिडोरका रूपमा विकास गर्न उक्त राजमार्ग अघि बढाइएको दाबी गरिएको छ । त्यसका लागि साढे ४ अर्ब रुपैयाँसमेत छुट्याइएको छ ।झापाको शान्तिनगरदेखि धरान, चतरा, गाईघाट, सप्तरी, सिन्धुलीमाडी, हेटौंडा, गैंडाकोट, रामपुर, राम्दी, रिडी, तम्घास सिमलटारी, प्यूठानको मच्छी, घोराही, तुलसीपुर, बोटेचौर, सुर्खेत, बडिचौर, सिमचौर, बीपीनगर, सहजपुर, जोगबुढा हुँदै डँडेलधुराको रूपालसम्म पुग्ने यो राजमार्ग १२ सय किलोमिटरको हुनेछ ।चुरेका विज्ञहरू चुरे हुँदै राजमार्ग बनाइए भित्री मधेस र तराईका उर्वर भूमि नामेट हुने टिप्पणी गर्छन् । कमजोर र कमलो चुरेमाथि डोजर चलाएपछि अत्यधिक भूक्षय हुने हुँदा त्यसको प्रत्यक्ष असर तल्लो तटीय क्षेत्रमा पर्ने उनीहरूको विश्लेषण छ । प्रस्तावित राजमार्गको चुरे क्षेत्र भलनरेबल भएकाले विकराल अवस्था निम्तिन सक्छ, राष्ट्रपति चुरे तराईमधेस संरक्षण विकास समितिका पूर्वबोर्ड सदस्य तथा चुरेमै विद्यावारिधि गरेका विजयसिंह दनुवारले भने, बाँकी रहेका कुनै फाँट रहने छैनन् र पानीका स्रोत सुक्नेछन् ।तराईका जिल्ला हुँदै मेचीमहाकालीसम्मै धमाधम हुलाकी राजमार्ग बनिरहेको छ । चुरेभन्दा दक्षिणबाट पूर्वपश्चिम राजमार्ग छँदैछ । त्यसलाई विस्तार गरी ६ लेनको बनाउने काम सुरु भएको छ ।पूर्वपश्चिम राजमार्गकै आसपासबाट मेचीमहाकाली विद्युतीय रेलमार्गसमेत अघि बढेको छ । चालु आर्थिक वर्षमा मेचीमहाकाली विद्युतीय रेलमार्गको काँकडभिट्टागड्डाचौकीको डीपीआर तयार गरिँदै छ । चुरेमाथि पाँचथरको चेवाभन्ज्याङदेखि बैतडीको झुलाघाटसम्मै मध्यपहाडी पुष्पलाल लोकमार्ग निर्माणाधीन छ । धरानदेखि चतरा हुँदै हेटौंडासम्म सडक विस्तार भइरहेको छ । त्यसले पनि चुरे क्षेत्रमा विध्वंस निम्त्याएको छ ।दनुवारका अनुसार प्रस्तावित मदन भण्डारी राजमार्ग चुरे क्षेत्रमै बढी फैलिनेछ । राजमार्ग बनाउँदा चुरे र महाभारत जोड्ने पहाडसमेत मासिने हुँदा चुरे क्षेत्रको अस्तित्व नै सकिने दनुवारको तर्क छ । राजमार्गसँगै बस्ती विस्तार र जनसंख्याको चाप बढ्ने भएकाले चुरे इतिहासमा परिणत हुने उनको जिकिर छ । राजमार्ग बनेपछि अवसरको आशाले मान्छेहरू त्यहीं आकर्षित हुन्छन्, दनुवारले भने, सबैको चाप चुरेको जंगलमै हुने भएपछि विनाश हुनुको विकल्प छैन, त्यसैले बेलैमा ध्यान दिनुपर्ने देखिन्छ । मदन भण्डारी राजमार्ग प्रस्ताव गरिएका केही स्थानमा अहिले पनि ससाना बाटा र अस्थायी प्रकृतिका पसल छन् । त्यहींबाट राजमार्ग विस्तार हुने हो भने बजार बढ्छ, दनुवारले थपे, स्रोतको दोहन गर्न राजमार्गले थप सहज बनाउँछ ।पैदलै चुरेक्षेत्रको अनुगन गरेका दनुवारका अनुसार सिन्धुलीको भिमादभन्दा पूर्वतिरका कमला खोला र आसपास तथा नेपाने बजार छन् । राजमार्ग प्रस्ताव गरिएको उदयपुरकै कतिपय चुरेको फेदीमा पनि अस्थायी प्रकृतिका बस्ती छन् । अब त्यहींबाट राजमार्ग गयो भने ती बजार व्यवस्थित हुन्छन्, दनुवारले भने, चुरे दोहोन गर्न थप सजिलो पनि हुन्छ । चुरे हुँदै राजमार्ग बनाइए तल्लो तटीय क्षेत्रका बस्ती र मलिला फाँटको अस्तित्व मेटिने उनको दाबी छ । चुरेको अत्यधिक दोहन हुँदा पानीको समस्या बढ्छ र पूर्वदेखि डडेलधुरासम्मैका फाँट रहन्नन्, उनले भने । चुरेक्षेत्रको संरक्षणका लागि सरकारले चुरे संरक्षण क्षेत्र घोषणा गर्दै राष्ट्रपति चुरे तराईमधेस संरक्षण समितिमार्फत संरक्षणका कार्यक्रम अघि बढाइरहेको छ । यो सरकारको राष्ट्रिय गौरवको कार्यक्रमसमेत हो । समितिमार्फत भूक्षय नियन्त्रण गर्ने, नदी कटान रोक्ने, तटबन्ध गर्ने, बिरुवा रोप्ने, तल्लोतटीय क्षेत्रका जनताका आयआर्जन बढाउनेलगायत कार्यक्रम चलिरहेका छन् । चुरे जोगाउन समितिले बर्सेनि करिब दुई अर्ब रुपैयाँ खर्च गरिरहेको छ भने चुरेको २० वर्षे गुरुयोजनासमेत कार्यान्वयनमा छ । गुरुयोजना बनाउने टोलीका संयोजक वनविज्ञ विनोद भट्ट ४० किलोमिटर फैलावटमा हुलाकी, पूर्वपश्चिम राजमार्ग, रेलमार्गजस्ता संरचना अघि बढिरहेका बेला फेरि चुरे क्षेत्रबाट राजमार्ग खोल्नुको औचित्य नरहेको बताउँछन् । चुरे संवेदनशील छ भनेर सरकार आफैंले गुरुयोजना पास गरी काम गरिरहेको छ, भट्टले प्रश्न गरे, अहिले फेरि त्यही ठाउँबाट राजमार्ग बनाउने ? चुरेक्षेत्रबाट राजमार्ग बनाए जैविक विविधता विनाशसँगै कालान्तरमा सडक बनाउन लागेको खर्चभन्दा कैयौं गुणा बढी लागत भूक्षय र पहिरो नियन्त्रणमा खर्चिनुपर्ने अवस्था आउने तर्क गरे ।"
अचानक रोकियो परिषद् बैठक,"प्रधानमन्त्री तथा मन्त्रिपरिषद् कार्यालयले बहुप्रतीक्षित अन्तरप्रदेश परिषद् बैठक अचानक स्थगित गरेको छ । मुख्यमन्त्रीहरूले प्रदेशका मुद्दा साझा रूपमा उठाउने तयारी गरिरहेका बेला आइतबारलाई तोकिएको बैठक अन्तिम समयमा रोकिएको हो । पोखरामा बिहीबार र शुक्रबार मुख्यमन्त्रीहरू भेला भई प्रदेश सरकारका समस्यामाथि छलफल गरेका थिए । परिषद् बैठकमै लैजान उनीहरूले भेलाबाट साझा समस्या र मुद्दा एकीकृत गरेका थिए । बैठक स्थगनको आकस्मिक निर्णयबाट बालुवाटारले मुख्यमन्त्रीहरूको मोर्चाबन्दीलाई नरुचाएको सन्देश दिएको छ । संघीय मामिला तथा सामान्य प्रशासनमन्त्री लालबाबु पण्डितले भने प्रधानमन्त्रीको व्यस्तताका कारण बैठक स्थगित गरिएको बताए । सहभागिताका लागि प्रधानमन्त्री कार्यालयबाट सबै मन्त्री, मुख्यमन्त्री र सचिवहरूलाई खबर गइसकेको थियो । प्रधानमन्त्रीका लागि योभन्दा ठूलो कार्यक्रम तय भएको देखिँदैन । कारण के हो, थाहा भएन । तर, आकस्मिक रूपमा बैठक स्थगित भएको हो, प्रधानमन्त्री कार्यालय स्रोतले भन्यो । केन्द्र सरकारप्रति प्रदेशको असन्तुष्टि चुलिँदै गएका बेला बैठकले समस्या न्यूनीकरण गर्ने आस गरिएको थियो । संघ र प्रदेश सरकारबीच उत्पन्न हुन सक्ने विवाद समाधानका लागि संविधानले प्रधानमन्त्रीको अध्यक्षता रहने अन्तर प्रदेश परिषद् व्यवस्था गरेको हो । समस्या पहिचान र समाधानका लागि संविधानले परिकल्पना गरेको संरचना सक्रिय पार्न केन्द्र सरकार उदासीन देखिएको गुनासो बढिरहेको छ । मुख्यमन्त्रीहरू बैठकमा सहभागी भई समस्या सुनाउने योजनामा थिए । यसका लागि पोखराबाट काठमाडौंतिर हिँडिसकेपछि उनीहरूले बैठक स्थगित भएको सूचना पाएका थिए । अधिकांश मुख्यमन्त्री काठमाडौं आइपुगेका छन् । प्रदेश ७ का मुख्यमन्त्री त्रिलोचन भट्टले संघीयता कार्यान्वयन तथा प्रदेश सरकारको प्रभावकारिताका लागि संविधानमा व्यवस्था गरिएका प्रावधानको छिटो कार्यान्वयन आवश्यक रहेको बताए । त्यसका लागि पनि अन्तर प्रदेश परिषद् बैठक जरुरी रहेको उनको भनाइ छ । बैठक स्थगित भएको सूचना आए पनि कारण थाहा छैन, भट्टले भने । मुख्यमन्त्री भेलाले परिषद् बैठक नियमित बोलाउनुपर्ने, संघ र प्रदेशबीच पुलको भूमिका निर्वाह गर्न सुदृढ सचिवालय गठन गर्नुपर्ने, प्रदेश मन्त्रिपरिषद्ले निर्णय गरी स्वीकृतिका लागि पठाएका सुझाव र प्रस्ताव परिषद् सचिवालयबाट समयमै सम्बोधन हुने व्यवस्था मिलाउनुपर्ने निष्कर्ष निकालेको छ । प्रदेश सरकार गठन भएको ६ महिना बितिसकेको छ । गण्डकी प्रदेशका मुख्यमन्त्री पृथ्वीसुब्बा गुरुङले समस्या पहिचान र समाधानका लागि परिषद् बैठक नियमित बस्नुपर्ने बताए । सके महिना दिनमै नभए तीनतीन महिनामा परिषद् बैठक आवश्यक छ, उनले भने, संघीय व्यवस्थामा देखिने विभिन्नखाले द्वन्द्व घटाउन बैठक सहयोगी हुन सक्छ । उनले मुख्यमन्त्रीहरूको पोखरा सम्मेलन परिषद् बैठकको सफलता तथा समस्या समाधानमा सघाउने उद्देश्यले भएको बताए । ७ नम्बर प्रदेशका मुख्यमन्त्री भट्टले पनि भेलाले समस्या पहिचान र समाधानका लागि सहयोगी भूमिका खेलेको उल्लेख गरे । भेलाकै कारण परिषद् बैठक स्थगनको सम्भावनालाई भने दुवै मुख्यमन्त्रीले अस्वीकार गरे । भेलामा मुख्यमन्त्रीहरूले प्रदेश सरकारको भूमिका प्रभावकारी बनाउन केन्द्र सरकार उदासीन देखिएको निष्कर्ष निकाल्दै त्यसका लागि दबाब बढाउँदै जाने सहमति गरेका छन् ।"
कृषि क्षेत्रलाई सुधार्न चाहन्थे नेपाली,"उनले शिक्षाशास्त्र अध्ययन गरे । अंग्रेजी विषय ऐच्छिक थियो तर पछिल्लो समय उनले कृषि क्षेत्रमै भविष्य देखे । बेमौसमी ताजा तरकारी खेती हुने यो क्षेत्रमा कृषि प्राविधिक अभाव अझै उस्तै छ । अभाव पूर्तिका लागि उनले आफ्नै विद्यालयमा बाली विज्ञानको पढाइ सुरु गरे । बाली विज्ञान अध्ययन गर्ने पहिलो वर्षका विद्यार्थी कृषि प्राविधिक भएर निस्किसकेका छन् ।आगामी ५ वर्षमा यहाँको कृषि क्षेत्रका लागि पर्याप्त प्राविधिक जनशक्ति उत्पादन गर्ने उनको लक्ष्य थियो । विद्यालय परिसरमै प्लास्टिक टनेल बनाएर विद्यार्थीलाई व्यावहारिक कृषि अभ्यास गराउँथे । आफू कार्यरत वसन्त माविलाई शैक्षिक क्षेत्रमा जिल्लाकै नमुना विद्यालय बनाउने उनको अठोट अहिले पनि सहपाठी शिक्षकहरू सम्झिरहेका छन् । पञ्चायत ढलेर भर्खरै प्रजातन्त्रको अभ्यास सुरु भएको त्यो समय देशभर जातीय छुवाछूत व्याप्त थियो । सोही समयमै दलित समुदायका उद्धबबहादुर नेपालीलाई तत्कालीन विद्यालय व्यवस्थापन समितिले बाहिरबाट ल्याएर जिम्मेवारी सुम्पिएको थियो ।अंग्रेजी विषयमा दख्खल राख्ने नेपालीको त्यस समय जिल्लाभर राम्रो पढाउने भनेर खुबै चर्चा थियो । तिनै अंग्रेजी विषयका धुरन्धर गुरु नेपालीको ५७ वर्षको उमेरमा मोटरसाइकल दुर्घटनामा हालै निधन भयो । उनको निधनले जिल्लाको शैक्षिक क्षेत्र स्तब्ध छ । उनले अध्यापन गर्ने वसन्त मावि पनि एक सातादेखि बन्द छ । शिक्षक, विद्यार्थी, अभिभावक सबै शोकमा छन् । शैक्षिक सूचना छिटो जानकारी पाउने शिक्षकमा उनको नाम अघि थियो । केन्द्रमा मन्त्रालय, विभाग तथा अन्य प्राविधिक शिक्षा सिकाउने संघसंस्थाले गरेका निर्णय चाँडै जानकारी लिई कार्यरत शिक्षकसँग सल्लाह गर्ने उनको बानी अहिले सम्झनामै सीमित छ ।कहिलेकाहीं उनी भन्ने गर्थे यहाँको गैरदलित समाजले दलित समुदायको मलाई ल्याएर जुन सम्मान दियो, त्यसको बदलामा मैले यहाँका बालबालिकालाई गुणस्तरीय शिक्षा दिनुपर्छ । गैरदलित समुदायले दिएको सम्मान नेपाली जहिल्यै प्रशंसा गरिरहन्थे ।आर्थिक अवस्था कमजोर भएको उनको परिवारले दु:खले एसएलसीसम्मको अध्ययन गरायो । त्यसपछि भने उनले विद्यालयमा काम गर्दै आफ्नो अध्ययन अघि बढाए । विद्यालयमा अरू शिक्षकले समाधान गर्न नसकेको अंग्रेजी विषयका जटिल प्रश्नसमेत उनी सहजै समाधान गरिदिन्थे । अंग्रेजी विषय धेरै विद्यार्थीका लागि हाउगुजी बन्ने गर्छ तर उनीसँग अंग्रेजी पढ्न विद्यार्थी रमाएर झुम्मिन्थे ।०४७ मा वसन्त माविमा अध्यापन गराउन थालेका नेपालीले यहीं २८ वर्ष पढाए । १७ वर्षदेखि सोही विद्यालयको प्रधानाध्यापकको जिम्मेवारी उनैले सम्हालिरहेका थिए । जिल्लामा माविको जिम्मेवारी सम्हाल्ने पहिलो दलित शिक्षक पनि उनै थिए । अहिले छुवाछूतलाई कानुनले दण्डनीय मानेको भए पनि व्यवहारमा लागू छैन । नेपालीको नेतृत्वमा यो अवधिमा धेरै गैरदलित समुदायका शिक्षकले पनि अध्यापन गराए । विद्यालयमा कुनै पनि शिक्षक, विद्यार्थी र अभिभावकले दलित भनेर हेला गरेनन् । जहिल्यै पनि सम्मान गरिरहे । उनको निधनले जिल्लाको शिक्षाको ज्योति निभेको सहायक प्रधानाध्यापक कृष्णप्रसाद दाहालले सम्झिए । सर साह्रै मिलनसार र आफ्नो विषयमा विज्ञ हुनुहुन्थ्यो, दाहालले भने, उहाँको निधनले सारा शिक्षक र विद्यार्थी रोइरहेका छन् ।पञ्चायतकालमा उनका बुवा डिकवीर दर्जी दलित समुदायमा पुरेत्याइँ गर्थे । पुरेत्याइँ गर्न धेरै ठाउँ डुल्दा छोराछोरीलाई पढाउनुपर्छ भन्ने ज्ञान उनमा उतिबेलै पलाएको थियो । पढाइमा उनी सानैदेखि तीक्ष्ण थिए । एसएलसीपछि अंग्रेजी विषय लिएर उनी क्याम्पसमा भर्ना भए । अंग्रेजी विषय लिएर बीएड गरेका नेपालीले ईपीएममा स्नातकोत्तर गरेका थिए तर पछिल्लो समय उनको रुचि भने कृषि क्षेत्रमा देखियो । उनकै पहलमा स्थापना भएको बाली विज्ञान समूहमा पूर्वका धेरै विद्यार्थीले अहिले कृषि शिक्षा अध्ययन गरिरहेका छन् । कृषि शिक्षा सस्तो र सुलभ ढंगबाट निम्न आय भएका अभिभावकले अध्ययन गराउने यो विद्यालय अहिले चर्चामा छ ।शैक्षिक नेतृत्व गर्ने क्षमताकै कारण उनलाई प्रधानाध्यापकको जिम्मेवारी दिएको विद्यालय व्यवस्थापन समितिका पूर्वअध्यक्षसमेत रहेका प्रदेश सांसद लक्ष्मण तिवारीले सम्झिए । उनी अंग्रेजी विषयका मात्र गुरु थिएनन् । संगीतका गुरु पनि उनै थिए । मौलिक भाकाका लोकगीत गाउने, वाद्यवादनका साधन बाँसुरी, मादल, बिनायो, हार्माेनियम, मुरली बजाउने उनको सानैदेखिको रुचि थियो । उनी मिजासिला व्यक्तिका रूपमा परिचित थिए । उनी तेह्रथुममा मात्र नभएर प्रदेश १ कै शैक्षिक क्षेत्रमा परिचित थिए । उनको अध्यापन शैली र फरक प्रस्तुति विद्यार्थीले अहिले पनि सम्झिरहेका छन् । तेह्रथुमको हमरजुङमा २०१८ सालमा जन्मिएका नेपालीले अध्ययनपछि गाउँकै शारदा निमाविमा केही समय अध्यापन गराए । अंग्रेजी विषयमा राम्रो दख्खल भएकै कारण उनलाई अन्य विद्यालयले पनि लैजान निकै जोडबल गरे । तर हामी सफल भयौं, सांसद तिवारीले भने । नेपालीले आफ्नो जीवनको महत्त्वपूर्ण समय यहीं बिताएको उनका सहपाठी यज्ञबहादुर खड्का बताउँछन् । सरले विद्यालय र यो ठाउँलाई धेरै माया गर्नुहुन्थ्यो, उनले भने ।सामुदायिक विद्यालयमा अंग्रेजी माध्यमको शिक्षा लागू गर्ने, वसन्त माविलाई उच्च मावि र क्याम्पस बनाउने कार्यमा उनको योगदान महत्त्वपूर्ण थियो । वसन्त बहुमुखी क्याम्पसका संस्थापक सञ्चालक समिति सदस्य भएर पनि उनले लामो समय काम गरे । आफ्नै ससुराको मलामी गएर फर्किंदै गर्दा नेपालीको मोरङको पथरीमा पछाडिबाट आएको मोटरसाइकलले भदौ १६ गते शनिबार ठक्कर दिँदा घटनास्थलमै मृत्यु भएको थियो ।"
जीर्ण पुलबाटै गाडी वारपार,"हुम्ला (कास) कर्णाली करिडोरअन्तर्गत हिल्सासिमकोट सडक खण्डको सल्ली खोलामा पक्की पुल नहुँदा जीर्ण काठे पुलबाटै गाडी वारपार गराइन्छ । स्थानीयले पाँच वर्षअघि उक्त काठे पुल निर्माण गरेका हुन् ।सल्ली खोलासम्म सडकको ट्रयाक खुलेपछि केर्मी गाउँका मंगल लामाले निर्माण गरेको काठेपुलबाट गाडी वारपार हुने गरेका हुन् । पुल जीर्ण भएकाले कुनै पनि बेला भाँचिन सक्ने प्राविधिकले जनाएका छन् । नाम्खा गाउँपालिकाका सबइन्जिनियर प्रताप बोहराले लोड भएको गाडी पुलमा गुडाए जुनसुकै बेला भत्किने सम्भावना रहेको बताए । पुल भत्कने डरले यातायात व्यवयासीले सामान वा मानिस झारेरमात्र पुल तर्ने गरेका छन्, उनले भने, पुल पारिसम्म सामान पुर्याएर फेरि गाडीमा लोड गरिन्छ ।सबै काठ कुहिएकाले मर्मत हुनसक्ने अवस्था छैन, उनले भने । लामाले स्थानीयको आउजाउका लागि आफ्नै लगानीमा २०७० सालमा पुल निर्माण गरेको बताए । अहिलेसम्म पुलले काम गरिरहेको छ, उनले भने ।हिल्सादेखि दक्षिण केर्मी गाउँसम्म ७३ किलोमिटर सडकमा सल्ली खोला पार गरेर साना र ठूला करिब दुई दर्जन गाडी गुड्ने गरेका छन् । उक्त सडक हिल्सासिमकोट सडक आयोजना कार्यालयले निर्माण गरिरहेको छ । आयोजनाले गत वर्ष नै खोलामा बेलिब्रिज निर्माणका लागि ठेक्का स्वीकृत गरिसकेको जनाएको छ । विभिन्न कारणले पुल बन्न केही समय लाग्ने भएकाले तत्काल मर्मत गर्न स्थानीयले माग गरेका छन् । ९५ किलोमिटर लम्बाइको हिल्सासिमकोट सडकको ८ किलोमिटर सडकको ट्रयाक खुल्न बाँकी रहेको आयोजना कार्यालयले जनाएको छ । नाम्खा गाउँपालिकास्थित च्याछडामा कडा चट्टान भएकाले विस्फोटक पदार्थ प्रयोग गर्नुपर्ने अवस्था छ । सेनाले विस्फोटक पदार्थ उपलब्ध गराउन ढिलाइ गरेकाले निर्माण दुई वर्षदेखि रोकिएको थियो । यो वर्ष सेनाले विस्फोटक पदार्थ उपलब्ध गराएकाले सडकले गति लिन थालेको प्रमुख जिल्ला अधिकारी माधव ढुंगानाले बताए । यही गतिमा काम भए अबको तीन महिनाभित्र हिल्सासिमकोट सडक जोडिने आयोजना कार्यालयले जनाएको छ । विस्फोटक पदार्थ जिल्लामा पुगेपछि निर्माणको जिम्मा लिएका व्यवसायी पनि उत्साहित भएका छन् । मंसिरभित्रै सिमकोट जोड्ने लक्ष्यका साथ काम भइरहेको व्यवसायी तेजबहादुर महतले बताए । सिमकोटसम्म सडक जोड्न हेक्पा खोलामा पनि बेलिब्रिजको आवश्यकता छ, उनले भने ।"
मन्त्रीलाई आफ्नै जिल्ला प्यारो,"जिल्ला भ्रमण दोस्रो बढी रकम खर्च गर्नेमा सामाजिक विकासमन्त्री नबलकिशोर साह छन् । सप्तरी निवासी मन्त्री साहले फागुनदेखि असारसम्ममा जिल्ला भ्रमणबापत १ लाख ४० हजार १ सय रुपैयाँ बुझेका छन् । मन्त्री साह औपचारिक कार्यक्रममा जनकपुरमा देखिए पनि प्राय: सप्तरी नै पुग्छन् । तेस्रो बढी जिल्ला भ्रमण गर्नेमा सप्तरी नै गृहजिल्ला रहेको भूमिव्यवस्था, कृषि तथा सहकारीमन्त्री शैलेन्द्रप्रसाद साह पर्छन् । मन्त्री साहले असारसम्म जिल्ला भ्रमण भत्ताबापत १ लाख १७ हजार रुपैयाँ बुझेका छन् । मन्त्री साह पनि बढी सप्तरीमै भेटिन्छन् ।सिरहा घर भएका आर्थिक मामिला तथा योजनामन्त्री विजय यादवले ५ महिनामा जिल्ला भ्रमणबापत १ लाख १० हजार ५ सय रुपैयाँ खर्च गरेका छन् । बारा निवासी भौतिक पूर्वाधार विकासमन्त्री जितेन्द्र सोनलले जिल्ला भ्रमणमा १ लाख ८ हजार १ सय रुपैयाँ खर्च गरेका छन् । जिल्ला भ्रमणमा सबभन्दा कम खर्च उद्योग, पर्यटन, वन तथा वातावरणमन्त्री रामनरेश राय यादवले गरेका छन् । उनले ५ महिनाको अवधिमा जिल्ला भ्रमणमा ४६ हजार रुपैयाँ मात्र खर्च गरेका छन् । यस्तै, आर्थिक मामिला तथा योजना राज्यमन्त्री उषा यादवले जिल्ला भ्रमणमा ८६ हजार, आन्तरिक मामिला तथा कानुन राज्यमन्त्री सरोजकुमार सिंहले ६७ हजार र भूमि व्यवस्था, कृषि तथा सहकारी राज्यमन्त्री योगेन्द्र राय यादवले जिल्ला भ्रमणमा ९० हजार १ सय ५० रुपैयाँ खर्च गरेका छन् । राज्यमन्त्रीमा जिल्ला भ्रमणमा धेरै रकम खर्चिनेमा योगेन्द्र पर्छन् ।"
६ विद्यालय पुरस्कृत,"हेटौंडा (कास) ३९ औं राष्ट्रिय शिक्षा तथा ५२ औं अन्तर्राष्ट्रिय साक्षरता दिवसको अवसरमा शनिबार सामाजिक विकास मन्त्रालयले प्रदेशका ३ का ३ वटा सामुदायिक र ३ वटा संस्थागत विद्यालयलाई नगदसहित सम्मान गरेको छ । प्रदेशको केन्द्र हेटौंडामा शिक्षा दिवसका अवसरमा २०७४ सालको एसईई परीक्षामा उत्कृष्ट नतिजा ल्याउने प्रदेश ३ का ३ वटा सामुदायिक र ३ वटा संस्थागत विद्यालयलाई पुरस्कृत गरेको हो ।सामाजिक विकास मन्त्रालयको आयोजनामा भएको कार्यक्रममा सामुदायिकतर्फ त्रिपद्म मावि, पुल्चोक, ललितपुर प्रथम, तरुण मावि बालाजु द्वितीय र ज्ञानोदय मावि, पुरानो कालिमाटी, काठमाडौं तृतीय भएका छन् । त्यस्तै संस्थागत विद्यालयतर्फ उत्कृष्ट हुन सफल जेम्स स्कुल धापाखेल ललितपुर, ज्ञान निकेतन मावि, शंखमूल, काठमाडौं र फ्लोरिसेन्ट मावि, गोंगबु, काठमाडौं क्रमश: प्रथम, द्वितीय र तृतीय भएका हुन् । सामुदायिक र संस्थागततर्फ प्रथम, द्वितीय र तृतीय हुने विद्यालयलाई क्रमश: ७५ हजार, ५० हजार र २५ हजार रुपैयाँसहित प्रमाणपत्रले सम्मानित गरिएको थियो ।सोही कार्यक्रममा आधारभूत तह (५ देखि१२ वर्ष उमेर समूह) को शिक्षा सुनिश्चितता गरेका प्रदेश ३ का ६ वटा स्थानीय तहलाई प्रशंसापत्र प्रदान गरिएको थियो । कार्यक्रममा सामाजिक विकास मन्त्री युवराज दुलालले भक्तपुरको चाँगुनारायण नगरपालिका, सिन्धुपाल्चोकको लिसंखुपाखर गाउँपालिका, ललितपुरको वाग्मती गाउँपालिका, कौन्ज्योसोम गाउँपालिका, र महांकाल गाउँपालिका र दोलखाको भीमेश्वर गाउँपालिकालाई प्रशंसापत्र प्रदान गरेका थिए ।"
पत्रकारितालाई स्वतन्त्र छाड््नुपर्छ,"बुटवल (कास) नेपाली कांग्रेसका सभापति शेरबहादुर देउवाले स्वतन्त्र पत्रकारिता र प्रेसमाथि कसैले हस्तक्षेप गर्न नहुने बताएका छन् । स्वतन्त्र सञ्चार माध्यममाथि हस्तक्षेप भए कांग्रेस त्यसको विपक्षमा उभिने उनले बताए । बुटवलमा शनिबार आयोजित कार्यक्रममा उनले स्वतन्त्र प्रेस र पत्रकारिता प्रजातन्त्र संस्थागत गर्ने माध्यम भएकाले स्वतन्त्र नै रहन दिनुपर्ने बताए । आफू अनुकूलका सञ्चारमाध्यम चाहिए आफैं खोले हुन्छ, उनले भने, तर, स्वतन्त्र ढंगले चलेका सञ्चारमाध्यममाथिको हस्तक्षेप रोक्नुपर्छ ।कार्यक्रममा संघीय संसद्का कांग्रेस सचेतक बालकृष्ण खाँडले ओली सरकारले स्वतन्त्र पत्रकारिता र प्रेसमाथि हस्तक्षेप गरी प्रजातन्त्रको मेरुदण्डमाथि प्रहार गरेको बताए । प्रजातन्त्रको सबलीकरणका लागि कांग्रेस सधैं स्वतन्त्र प्रेसको पक्षमा रहेको उनको दाबी थियो । राजा ज्ञानेन्द्रले स्वतन्त्र प्रेस र सञ्चार क्षेत्रको घाँटी निमोठेका थिए, यसकै कारण उनी शक्तिशाली भएर पनि पतन भए, उनले भने, ओली सरकार पनि स्वतन्त्र प्रेसको हस्तक्षेप गरेर ज्ञानेन्द्रपथमा नलागोस् । कांग्रेस नेता चन्द्र भण्डारीले विश्वकै शक्तिशाली साधन मिडियामाथि कसैले अंकुश लगाउन नहुने बताए । नागरिकलाई सुसूचित हुन सञ्चारले खेल्ने भूमिका महत्त्वपूर्ण रहेको भन्दै अझ स्वतन्त्र बनाउनुपर्ने सुझाव दिए । अर्का केन्द्रीय सदस्य भरतकुमार शाहले करको भार थोपरेर सर्वसाधारणलाई भयभीत नबनाउन स्थानीय सरकारलाई आग्रह गरे ।"
अस्पताल परिसरभित्रै झारफुक !,"संखुवासभा (कास) खाँदबारीस्थित माल्टाका ८ महिने युनिस बुढाथोकीलाई रुघाखोकीले सताएपछि अभिभावकले जिल्ला अस्पतालमा भर्ना गरे । दुई दिनसम्म चिकित्सक उपचारमा संलग्न भए । तर औषधिले बीसको उन्नाइस नभएको भन्दै युनिसको परिवार अस्पताल परिसरमै झारफुकमा लाग्यो । गाउँबाटै झारफुक गर्न उनीहरूले खाँदबारीसम्म मान्छे पनि ल्याए । अस्पतालमा भर्ना गरिएको बिरामीलाई इमर्जेन्सीको मूलगेट अगाडि ल्याएर झारफुक गरियो । करिब १० मिनेट झारफुक गरिरहँदा अस्पतालका कर्मचारी मूकदर्शक भएर बसिरहे । युनिसका आफन्त जितबहादुर बुढाथोकीले औषधिले नलागेपछि झारफुकमा लागेको बताए । दुई दिनसम्म भर्ना गरेर उपचार गरेका छौं, निको भएन, उनले भने, जंगलीले दु:ख दिएको हुनसक्छ, त्यहीँ भएर झारफुक गरायौं । उनलाई औषधिले बिरामी निको हुन्छ भन्ने विश्वास भए पनि एकपटक झारफुक गरेको बताए ।उपचारका लागि जिल्ला अस्पताल आउने ग्रामीण क्षेत्रका अधिकांश बिरामी चिकित्सकको उपचारमा विश्वास नलागेर झारफुकको भर पर्छन् । आत्मविश्वासका लागि पनि झारफुक गर्नेहरू धेरै भएको उनले बताए । झारफुकपछि औषधिले काम गर्छ र बिरामी निको हुन्छ भन्ने विश्वास रहेको उनले बताए । बरु झारफुक गराउनेको संख्या बढ्न थालेपछि चिकित्सकले जाँच गर्ने क्रममा बिरामीलाई धामीझाँक्रीलाई देखाउनुभयो भनेर सोध्ने गरेको पनि उनले बताए ।अस्पताल परिसरभित्र खुलेआम झारफुक गर्न नहुने स्थानीय बताउँछन् । तर अस्पतालले आफ्नै परिसरमा झारफुक रोक्न सकेको छैन । जिल्ला स्वास्थ्य प्रमुख डा लक्ष्मण खड्का झारफुकमा विश्वास नगर्न बिरामीलाई सम्झाउने गरेको बताउँछन् । अस्पताल परिसरमा अब झारफुक गर्न नदिने उनले बताए । अब हामी कडाइ गर्छौं, यो परिसरमा त्यस्तो काम हुने छैन, उनले भने, झारफुकबाट हैन औषधि गरे रोग निको हुन्छ भन्ने जनचेतना जगाउँछांै । अधिकांशले धेरै दिन गाउँमै झारफुक गर्ने र अन्तिम अवस्थामा उपचारका लागि अस्पताल ल्याउने गरेको पनि भेटिएको उनले बताए ।"
ढोकामै उपचार,"घरमा कोही बिरामी छन् कि ? कसैले एकाबिहानै ढोका ढकढक्याएर यस्तो सोध्दा अनौठो लाग्न सक्छ । तर भक्तपुर नगरवासीका लागि सामान्य भइसक्यो । गत असार २० को बिहान जगातीका हरिकृष्ण शिल्पकार माथिल्लो तलामा चिया खाँदै थिए । तल घण्टी बज्यो । कान्छी छोरी रिनाले झ्यालबाट नियालिन् । तल थिए स्टाफ नर्स सरिता गोसाईं र स्वास्थ्य स्वयंसेविका रत्नमाया खायमली । उनीहरूले सोधे तपाईंको घरमा कोही बिरामी छन् कि ? भक्तपुर नगरपालिकाबाट सञ्चालित घरदैलो नर्सिङ सेवामा खटिएका थिए उनीहरू । रिना सुरुमा छक्क परिन् । कुरा बुझेपछि बुवा हरिकृष्ण, आमा रामलक्ष्मी, दाइहरू राकेश र राजेश तथा बहिनी सुप्रभाको उमेर, पेसा र शिक्षाबारे जानकारी गराइन् । यतिन्जेलमा हरिकृष्ण दम्पती पनि तल ओर्लिए । नर्स गोसाईंले पहिले रामलक्ष्मीलाई भर्याङको खुड्किलोमा बसाइन् । अनि उनको रक्तचाप जाँचिन् । उपकरणले माथि १४० र तल ८० देखियो, जुन अलि उच्च हो । तपाईंले नुन र चिल्लो कम खानुपर्छ, गोसाईंले सुझाइन् । त्यसपछि हरिकृष्णको रक्तचाप जाँचिन् । उनको सामान्य रहेछ ।अहिले नगरपालिकाका १० वटै वडामा घरदैलो नर्सिङ सेवा सञ्चालनमा छ । बिहान ७ देखि ९ बजेसम्म घरघरै पुगेर नर्स र स्वास्थ्य स्वयंसेविकाले नगरवासीको स्वास्थ्य जाँच गर्छन् । टोलीले मधुमेह, स्त्रीरोग, बालरोग, दम र खोकीका बिरामीलाई पनि निगरानी गर्छ । उपचार नगराई घरमै बसेकालाई नगरपालिकाद्वारा सञ्चालित जनस्वास्थ्य सेवाकेन्द्रमा पठाइन्छ । रक्तचाप र मधुमेहका बिरामीलाई नियमित औषधि खान र बढी नै च्यापेकालाई अस्पताल जान सुझाइन्छ । टोलीले सरकारले ल्याएको स्वास्थ्य बिमा कार्यक्रमबारे पनि नगरवासीलाई जानकारी दिन्छ । सरकारले भक्तपुरसहित ४२ जिल्लामा स्वास्थ्य बिमा कार्यक्रम लागू गरेको छ । नर्स र स्वयंसेविकाले नगरका बिरामीको तथ्यांक पनि संकलन गरिरहेका हुन्छन् । गत जेठसम्म १ हजार ६ सय ६३ परिवारको स्वास्थ्य परीक्षण गर्दा ४ सय ३५ जनालाई उच्च रक्तचाप, १ सय ७७ लाई मधुमेह, ८० जनालाई दम, ८० जनालाई हाडजोर्नी समस्या, ४१ जनालाई ग्यास्ट्रिक, १३ जनालाई थाइराइड, ३१ जनालाई मुटुरोग र ९ जनालाई क्षयरोग पाइएको छ ।त्यस्तै सुस्त मनस्थितिका ३, प्यारालाइसिस भएका ७, मिर्गौला रोगका ५, पत्थरी भएका ४, कोलेस्ट्रोलका १४, क्यान्सरका ७ बिरामी र अशक्तअपाङ्गता भएका १ जना रहेको नगरपालिकाको अभिलेख छ । टोली वडाका सबै घरमा एक चरण पुगेपछि दोहोर्याउँछ । वडैपिच्छे फरकफरक टोली छ । नर्सहरू दैनिक कम्तीमा २० घर पुग्छन् । संकलित तथ्यांक लिएर उनीहरू बिहान साढे ९ बजे नगरका तीनवटा जनस्वास्थ्य सेवाकेन्द्रमा हाजिर हुन्छन् । तथ्यांक अद्यावधिक गर्छन् ।च्यामासिंह, पाँचतले मन्दिर भगवतीस्थान र ब्यासी गरी तीन ठाउँमा यस्ता केन्द्र छन् । च्यामासिंहमा ५० रुपैयाँको टिकट काटेर विशेषज्ञ चिकित्सा सेवा पाइन्छ । दोहोर्याएर जाँदा ३० रुपैयाँ तिरे पुग्छ । त्यहाँ बालरोग, स्त्रीरोग, हाडजोर्नी, दाँत, नाक, कान र घाँटी, छालासम्बन्धी उपचार उपलब्ध रहेको केन्द्र प्रमुख डा रत्नसुन्दर लासिवाले बताए । च्यामासिंहमा छिमेकी सूर्यविनायक र चाँगुनारायण नगरपालिकाका बासिन्दा पनि उपचार गराउन आउँछन् । यहाँ दैनिक ३ सयको उपचार हुन्छ । यो केन्द्रमा नियमित स्वास्थ्य जाँच गराउनेमा नेपाल मजदुर किसान पार्टीका अध्यक्ष नारायणमान बिजुक्छे पनि छन् । बिजुक्छे असार १९ गते बिहान ९ बजेतिर केन्द्रमा आइपुगे । आधा घण्टाजति कुरेपछि उनको पालो आयो । केन्द्रको १ सय १ नम्बर कोठामा गई घुँडाको फिजियोथेरापी गराए । घुँडाको हड्डी खिइएकाले उनी एक वर्षदेखि केन्द्र धाइरहेका छन् । विशेषज्ञ सेवा नगरमै पाएपछि बाहिर किन जानुपर्यो ?, उनले भने । भक्तपुर नगरपालिका र आसपासका बासिन्दालक्षित यी स्वास्थ्य केन्द्रमा ९ जना विशेषज्ञ डाक्टर र १४ जना मेडिकल अधिकृत छन् । नर्स र अन्य कर्मचारी ६१ जना । भक्तपुर नगरवासीको औसत आयु कम देखिएको र औषधोपचार सर्वसुलभ नभएकाले जनस्वास्थ्य सेवा केन्द्र स्थापना गरिएको हो, नगरप्रमुख सुनील प्रजापतिले भने । रैथाने भाषामै परामर्शनेवार समुदायको बाहुल्य रहेको भक्तपुरका अधिकांश बासिन्दाले नेपालभाषा बोल्छन् । त्यसैले नगरपालिकाले बिरामीले खुलस्त समस्या राख्न सकून् भनेर सकेसम्म नेपालभाषा नै जान्ने चिकित्सक, नर्स र स्वयंसेविका खटाउने गरेको छ । औषधि खाने तरिका सिकाउन स्थानीय भाषा झन् बढी आवश्यक पर्ने भएकाले नेवारी नबुझ्ने चिकित्सकलाई सघाउन सहयोगीसमेत खटाइएको च्यामासिंह केन्द्र प्रमुख डा लासिवाले बताए । नगरका जनस्वास्थ्य सेवा केन्द्रमा ३ सय रुपैयाँमा एक्सरे र १ सय २५ मा ईसीजी गरिन्छ । जेठ ७ देखि २४ घण्टे आकस्मिक उपचार कक्ष पनि व्यवस्था गरिएको छ ।गत वर्ष साउनदेखि आयुर्वेदिक उपचार सेवासमेत सञ्चालनमा ल्याएको नगरले एक वर्षमा ९ हजारभन्दा बढीलाई यो सेवा दिएको छ । चालु आर्थिक वर्षसँगै मिर्गौला प्रत्यारोपण, मुटुको शल्यक्रिया, मस्तिष्कघात, क्यान्सरको उपचार लिनुपर्नेलाई १० हजार रुपैयाँ सहयोग गर्न थालेको छ ।घरदैलोमा खटिने स्वास्थ्य स्वयंसेविकालाई नगरले दैनिक एक सय रुपैयाँ भत्ता दिन्छ । यहाँ ९० जना स्वयंसेविका छन् । बहिरंग सेवामा कार्यरत विशेषज्ञ चिकित्सकलाई प्रतिदिन १५ सय र मेडिकल अफिसरलाई आंशिक सेवाबापत मासिक १५ हजार रुपैयाँसम्म भत्ता दिने गरिएको नगरले जनाएको छ । नगरवासीलाई प्रभावकारी स्वास्थ्य सेवा दिन यस वर्ष साढे ३ करोड रुपैयाँ छुटयाएका छौं, नगरप्रमुख प्रजापतिले भने । नगरले यस वर्ष आफ्नै लगानीमा २५ शय्याको ख्वप अस्पताल बनाउने प्रक्रिया अघि बढाएको छ । यसका लागि अनुमतिसमेत लिइसकेको छ । अस्पताल बनाउन १४ करोड रुपैयाँ विनियोजन गरिएको प्रजापतिले बताए । बहिरंग सेवाजस्तै विशेषज्ञ सेवासमेत सस्तोमा आफ्नै ठाउँमा दिन लागेका हौं, उनले भने । नगरका विभिन्न ६ स्थानमा शिशु स्याहार केन्द्र चलाइएको छ । हरेक वडामा शिशु स्याहार केन्द्र राख्ने नीति छ । केन्द्रमा बच्चा राख्न चाहनेले मासिक १ हजार तिर्नुपर्छ । १५ बच्चा बराबर एक आया व्यवस्था गरिएको छ ।राम्रो छ तर एकलौटी छ : विपक्षीभक्तपुर नगरले अन्य स्थानीय सरकारको जस्तो आर्थिक स्रोत कहाँबाट जुटाउने भन्ने चिन्ता गर्नुपर्दैन । पुरातात्त्विक सम्पदा घुम्न आउने पर्यटकबाटै वार्षिक २५ करोड रुपैयाँभन्दा बढी राजस्व उठ्छ । भौगोलिक रूपमा विकट नभएकाले पनि नगरले प्राथमिकता दिएको क्षेत्रमा चाहेजति खर्चन सक्छ । नगरपालिकामा नेपाल मजदुर किसान पार्टीबाहेक अन्यको प्रतिनिधित्व शून्य छ । नेकपा र कांग्रेसका नेताहरू राम्रो काम भए पनि नेमकिपाकै आम्दानीबाट गरेजस्तो गरिएको बताउँछन् । कांग्रेसका स्थानीय नेता अली भुजू भन्छन्, नगरवासीको करबाट भएको काममा एउटै पार्टीको मात्रै हालीमुुहाली किन ? अरूको विचार र अस्तित्व पनि स्विकार्न सक्नुपर्छ ।(खोज पत्रकारिता केन्द्रको सहयोगमा)"
विष्टलाई महेन्द्रनगर फिर्ता,"महेन्द्रनगर पुगेका प्रहरीका महानिरीक्षक सर्वेन्द्र खनाललाई शुक्रबार भेटेर विष्टका दाइ खडकले भाइ निर्दाेष भएको र तत्कालीन अनुसन्धानमा खटिएका प्रहरीले फसाउन खोजेको गुनासो गरेका थिए । उनले प्रहरीले घरबाटै सर्टको टुक्रा लगेर घटनास्थलमा फालेर फर्जी प्रमाण देखाउन खोजेको खनाललाई जानकारी गराएका थिए । स्वास्थ्य परीक्षणका नाममा काठमाडौं लगेर चरम यातना दिने काम भएको भन्दै उनको रिहाइका लागि पहल गरिदिनसमेत खडकले आग्रह गरेका थिए ।विष्टलाई आइतबार जिल्ला अदालतमा पेस गर्ने तयारी भएको डीएसपी ओझाले जानकारी दिए । म्याद थप हुनेनहुने विषयमा भने उनले जानकारी दिएनन् । यसअघि भदौ ४ गते अदालतबाट १० दिनको म्याद लिएर उनलाई थुनामा राखिएको हो । अदालतमै स्वास्थ्य परीक्षणको रिपोर्ट पनि पेस गर्छाैं, उनले भने, आइतबार नै म्याद थप हुन सक्छ । उनले शुक्रबार महानिरीक्षक खनालले घटनाको अनुसन्धानमा कुनै कमी कमजोरी हुन नदिनसमेत निर्देशन दिएको बताए । चांँडो दोषी पत्ता लगाउने गरी अनुसन्धान अगाडि बढाउन निर्देशन दिएको उनले जानकारी दिए । प्रहरी महानिरीक्षक खनालले पीडित परिवारलाईसमेत भेटेर दोषी पत्ता लगाई छाड्ने आश्वासन दिएका थिए । उनले बिहीबार यहाँ पुगेलगत्तै घटनास्थलको पनि निरीक्षण गरेका थिए । घटना भएको २६ औं दिन भदौ ४ गते विष्टलाई सार्वजनिक गरिएपछि पीडित परिवार र स्थानीयले मानसिक अवस्था ठीक नभएका व्यक्तिलाई फसाउन खोजिएको भन्दै महेन्द्रनगरमा आन्दोलन चर्केको थियो । प्रहरीले वास्तविक अपराधी उम्काउन विष्टलाई फसाएको स्थानीय र पीडित परिवारको आरोप छ । भदौ ७ र ८ गते आन्दोलनले उग्र रूप लिँदा प्रहरीले प्रदर्शनकारीमाथि गोली चलाएको थियो । ८ गते प्रहरीको गोली लागेर भीमदत्त नगरपालिका १८ का १३ वर्षीया शनि खुनाको मृत्यु भएको थियो । गृह मन्त्रालयले अनुसन्धानमा लापरबाही गर्ने तत्कालीन प्रहरी प्रमुख एसपी डिल्ली विष्टलाई निलम्बनसमेत गरेको थियो । यसैगरी प्रमुख जिल्ला अधिकारी कुमारबहादुर खड्का, डीएसपी ज्ञानबहादुर सेठी र अनुसन्धान अधिकृत एकीन्द्र खड्कालगायतलाई पनि केन्द्रमा तानेर नयांँ प्रमुख जिल्ला अधिकारी, एसपी र डीएसपी पठाएको थियो । यसैगरी घटनाको छानबिनका लागि गृह मन्त्रालयका सहसचिव हरिप्रसाद मैनालीको नेतृत्वमा ५ सदस्यीय उच्चस्तरीय छानबिन समितिसमेत गठन गरेको थियो । नयांँ प्रहरी अधिकारीहरू आएपछि प्रारम्भिक चरणबाट अनुसन्धान सुरु गरी स्थानीयले शंकाको घेरामा राखेका बम दिदीबहिनी रोशनी र बबिताको पनि तेस्रो पटक म्याद थप गरिएको छ । भदौ ७ गते पक्राउ गरिएका उनीहरूलाई पहिलो पटक ६ दिन, दोस्रो पटक ७ दिन र तेस्रो पटक बिहीबार ५ दिनको म्याद थप गरिएको डीएसपी ओझाले जानकारी दिए । रोशनी र बबिताको यसअघि नै सरकारी वकिलको कार्यालयमा बयान लिने काम भइसकेको छ । घटनालगत्तै तत्कालीन प्रहरी प्रमुख तथा अनुसन्धान टोलीले अनुसन्धानमा लापरबाहीसँगै प्रमाण मेटाउने काम गरेको राष्ट्रिय मानव अधिकार आयोग र उच्चस्तरीय छानबिन समितिले प्रारम्भिक निष्कर्ष निकालेको छ । आयोगले बिहीबार र समितिले शुक्रबार पत्रकार सम्मेलन गरी उक्त निष्कर्ष सार्वजनिक गरेका हुन् ।"
७५ लाखको गाडी किन्दै समन्वय समिति,"स्थानीय तह र प्रदेश सरकारले महँगोमा सवारीसाधन किनेपछि चर्को आलोचना भइरहेका बेला जिल्ला समन्वय समिति मोरङले ७५ लाखको गाडी किन्ने भएको छ । समितिको दोस्रो जिल्ला सभाले त्यति रकममा गाडी किन्ने निर्णय गरेको हो ।समितिको चालु आवमा ३५ लाखको आम्दानी लक्ष्य भए पनि ७५ लाखको गाडी किन्ने निर्णय गरिएको छ । समिति प्रमुख नरेश पोखरेलका अनुसार भएको २ गाडीमध्ये बा१झ ८४७५ नम्बरको ल्यान्डक्रुजर ३० वर्ष पुरानो भएर बिग्रेको छ । त्यही भएर नयाँ किन्नुपर्ने भएको उनको भनाइ छ । समितिले गाडी खरिदका लागि ५० लाख बजेट प्रस्ताव गरेको तर जिल्ला सभाले २५ लाख थपेर राम्रो गाडी खरिद गर्न भन्दै पास गर्यो, उनले भने, अनुगमनमा जान गाडी अभाव भएकाले खरिद गर्ने अवस्था आएको छ । आफूले सस्तो गाडी नै खरिद गर्ने भने पनि सभाले राम्रो नै खरिद गर्न भनेर बजेट थपेर पास गरेको उनले बताए ।उनले अनुगमनका क्रममा पहाडी क्षेत्र मिक्लाजुङदेखि ग्रामीण क्षेत्र जहदासम्म पुग्न फोर ह्वील भएको मजबुत गाडी नै आवश्यक भएकाले जिल्ला सभा सदस्यहरूले बजेट थपेको बताए । पोखरेलले समितिमा भएको एउटा टोयोटा पिकअप गाडी प्रदेशसभा सचिवालयले लिएर गएकाले समस्या भएको बताए । सचिवालयमा लिखित रूपमा गाडी फिर्ता गरिदिन पटकपटक आग्रह गर्दासमेत फिर्ता नगरेपछि खरिद गर्नुपर्ने अवस्था आएको उनको भनाइ छ ।पोखरेलले भने बा२झ ७६८ नम्बरको निसान कम्पनीको गाडी चढ्दै आएका छन् । बा१झ ८४७५ नम्बरको ल्यान्डक्रुजर जिल्ला समन्वय अधिकारीले प्रयोग गर्दै आएका छन् । कटहरी गाउँपालिकाले गत वर्ष प्रमुखका लागि स्कार्पियो र वडाध्यक्षहरूका लागि अपाचे मोटरसाइकल खरिद गरेको थियो । अन्य स्थानीय तहहरूले पनि जनताको विकासको बजेटले महँगो गाडी खरिद गरेकाले चर्को विरोध भइरहेको छ ।यस्तै, प्रदेश १ को सरकारले चालु आवमा ३९ करोड ९७ लाख ९६ हजार मूल्यबराबरका सवारीसाधन खरिद गर्न बजेट विनियोजन गरेको छ । स्थानीय तहलाई प्रदान गरिने ७० एम्बुलेन्स, केन्द्रीयस्तरका मन्त्रीका लागि चढ्ने छुट्टै र प्रदेशका मुख्यमन्त्रीका लागि २ करोडको गाडीका लागि बजेट विनियोजन गरेको छ ।मुख्यमन्त्री तथा मन्त्रिपरिषद् कार्यालयका प्रमुख सचिव केदार न्यौपानेले गाडी खरिदका लागि ५ करोड ८४ बजेट विनियोजन गरिएको तर त्यसबाट यति नै वटा खरिद गर्ने भन्ने नतोकिएको बताए । सामाजिक विकास मन्त्रालयले भने ५४ लाखमा एउटा गाडी खरिद गरेको छ । यसैगरी प्रदेशसभा सचिवालयले भने ३ गाडी खरिद गरेको छ ।यस्तै, आर्थिक मामिला तथा योजना मन्त्रालयले १ करोड ६७ लाखमा गत आवमा २ गाडी खरिद गरेको छ । भूमि व्यवस्था, कृषि तथा सहकारी मन्त्रालयले ३ करोड ५१ लाख, भौतिक पूर्वाधार विकास मन्त्रालयका लागि ८५ लाख ५८ हजार, सामाजिक विकास मन्त्रालयले १ करोड ९८ लाख ५० हजार बजेट विनियोजन गरेको छ । प्रदेश सचिवालयले २ करोड ७५ लाख २५ हजार सवारीसाधन खरिद गर्न रकम विनियोजन गरेको हो । मुख्य न्यायाधिकरणको कार्यालयले ७३ लाख १० हजार सवारीसाधन खरिदका लागि बजेट राखेको छ । आर्थिक मामिला तथा योजना मन्त्रालयले ४ करोड २० लाख गाडी खरिदका लागि बजेट राखेको छ ।आन्तरिक मामिला तथा कानुन मन्त्रालयले चालु आवमा १७ करोड ८० लाख २३ हजार बजेट विनियोजन गरेको छ । मन्त्रालयले स्थानीय तहका लागि ७० एम्बुलेन्स, प्रहरीका लागि १४ गाडी, दुई अतिविशिष्ट व्यक्तिका लागि, २ प्रहरीका अगुवापछुवा गाडी र मन्त्रालयलाई आवश्यक पर्ने सवारीसाधन खरिदका लागि बजेट विनियोजन गरेको छ ।महेन्द्र मोरङ क्याम्पसका प्राध्यापक सञ्जय ठाकुरले कार्यालयहरूका लागि सवारीसाधन आवश्यक भएको तर महँगोभन्दा मर्मत खर्च पनि कम लाग्ने सस्तो सवारीसाधन खरिद गर्नु उपयुक्त हुने बताए । यहाँ सडक नभएर सर्वसाधारण बर्खामा हिलो र सुक्खायाममा धूलोमा हिँड्नुपर्ने बाध्यात्मक अवस्थालाई जनप्रतिनिधिले हृदयंगम गर्नुपर्छ, उनले भने, जनप्रतिनिधि भनेको जनताको सेवक हो, शासक होइन । सेवकले सामान्य सुविधा लिएर इमानदारीपूर्वक जनताको हितमा काम गर्नुपर्छ ।प्रधानमन्त्री केपी ओलीले प्रदेश र स्थानीय तहका प्रतिनिधिलाई महँगा गाडी नकिन्न निर्देशन दिएका थिए ।"
वर्षमा ४८६ बलात्कृत,"सुनसरी (कास) धरान उपमहानगरपालिका५ साउनेटारका झमक बस्नेतले १७ वर्षकी किशोरीलाई पटकपटक बलात्कार गरेको आरोपमा तीन महिनापछि पीडितका परिवारले उजुरी दिएका छन् । प्रहरीले आरोपित बस्नेतलाई पक्राउ गर्न सकेको छैन ।यसअघि बराहक्षेत्रकी १३ वर्षीया बालिकाले दिएको जानकारीका आधारमा बलात्कार आरोपमा प्रहरीले बराहक्षेत्र८ बस्ने ३६ वर्षीय लालबहादुर बस्नेतलाई पक्राउ गरेको छ । बस्नेतका बारेमा अझै अनुसन्धान भइरहेको इलाका प्रहरी कार्यालय महेन्द्रनगरका प्रहरी निरीक्षक जीवन तामाङले बताए ।बस्नेत पक्राउ परेको केही दिन नबित्दै सुनसरीको इनरुवा६ स्थित पूर्वपश्चिम राजमार्गमा एक युवती सामूहिक बलात्कारको सिकार बनिन् । झापाबाट आफन्तकोमा आएकी २४ वर्षीया युवती राजमार्गमा अचेत अवस्थामा फेला पारेर प्रहरीको गस्ती टोलीले उद्धार गरेको थियो । युवतीको सामूहिक बलात्कारमा संलग्न भएको अरोपमा प्रहरीले पक्राउ गरेका रामधुनी२ का राहुल मगर, सोही ठाउँका महमद चनक मियाँ र भोला परियारविरुद्ध जिल्ला अदालत सुनसरीमा जबरजस्ती करणीमा मुद्दा दर्ता भएको छ ।पछिल्लो समयमा प्रदेश १ मा बलात्कारको घटना बढेका छन् । गत साउनदेखि भदौको तेस्रो साता ८० किशोरी तथा युवती बलात्कृत भएको प्रहरीको तथ्यांक छ । प्रदेश १ प्रहरीका प्रवक्ता एसपी आभूषण तिम्सिनाका अनुसार एक वर्षको अवधिमा ६ वर्षदेखि ४५ वर्षमाथि उमेरका ४ सय ८६ जना बलात्कृत भएका छन् । तीमध्ये २५ वर्षमुनिका ३ सय ४५ जना बलात्कृत भएका छन् । बलात्कार गरेको आरोपमा ३ सय ४५ जनाविरुद्ध प्रहरी कार्यालयमा उजुरी परेको छ ।"
पूरक बजेट ल्याएर वृद्ध भत्ता बढाउँछौं : दाहाल,"नेपाल कम्युनिस्ट पार्टी (नेकपा) का अध्यक्ष पुष्पकमल दाहालले पूरक बजेट ल्याएर भए पनि वृद्ध भत्ता वृद्धिसहितका लोकप्रिय कार्यक्रम लागू हुने बताएका छन् । तीनदिने भ्रमणका क्रममा नयाँदिल्ली आइपुगेका दाहालले उक्त जानकारी दिएका हुन् ।वाम गठबन्धनको चुनावी घोषणापत्रमा समावेश गरेको मासिक दुई हजारको वृद्ध भत्तालाई बढाएर पाँच हजार पुर्याउने प्रतिबद्धता जनाएको थियो । तर, गत १५ जेठमा सार्वजनिक भएको चालु आर्थिक वर्षको बजेटमा वृद्ध भत्ता बढाएका थिएनन् । जनतालाई यो सरकारले केही गर्छ भन्ने विश्वास दिलाउन पनि केही लोकप्रिय कार्यक्रम नल्याई भएको छैन । यसमा पार्टीमा समझदारी बनिसकेको छ र चाँडै नै निर्णय हुनेछ, पूर्वप्रधानमन्त्री तथा सत्ताधारी दल नेकपाका अध्यक्ष दाहालले भने ।यस वर्षको बजेटबाट वृद्ध भत्ता वृद्धि गर्न सम्भव नभएको हुँदा नेकपाभित्र पूरक बजेटको बहस सुरु भएको हो । तर, आर्थिक मामिलाका जानकारहरूले चालु आर्थिक वर्षको बजेट पूर्ण रूपमा कार्यान्वयन नजाँदै लोकप्रिय कार्यक्रम ल्याउने बहानामा पूरक बजेट ल्याउँदा वित्तीय अराजकता निम्तिनेतर्फ सजग रहन सरकारलाई आग्रह गर्दै आएका छन् । अर्थमन्त्री युवराज खतिवडाले सामाजिक सुरक्षाका कार्यक्रमलाई व्यवस्थित गर्दै जाने भन्दै वृद्धवृद्धाका लागि बिमा योजना यसपटकको बजेटमा ल्याएका छन् । स्रोतको कमी भएको अवस्थामा पहिलोपटक पूर्ण संघीय संरचनासमेतलाई रकम दिँदा सरकारी ढुकुटीमा चाप परेको छ । गत वर्षको बजेटमा करिब २ खर्ब रुपैयाँका कार्यक्रमलाई रकम नै नभई रकम विनियोजन गरिएको थियो । जसले गर्दा स्रोत र खर्चबीच तालमेल मिलाउन कठिन भइरहेको अर्थ स्रोतको भनाइ छ । जथाभावी रकम नछरेर वित्तीय अनुशासन कायम गर्ने प्रयास गरिएको हो, अर्थ स्रोतले भन्यो, यसको नतिजा केही वर्षमा देखिनेछ तर फेरि रकम छर्न थालियो भने भन्न सकिँदैन । गत वर्षको बजेट हालका सभामुख कृष्णबहादुर महराले ल्याएका थिए । सोही बजेटमा सरकारी खातामा नभएको रकमलाई स्रोतका रूपमा खर्च देखाइएको थियो । अर्थ मन्त्रालय स्रोतका अनुसार करिब ८ खर्ब रुपैयाँ बराबरका आयोजनामा हचुवाका भरमा रकम विनियोजन गरिएको छ । दाहालले भने पूरक बजेटका सम्बन्धमा नेकपाको नेतृत्व तहमा समझदारी बनिसकेको समेत खुलासा गरेका छन् । शुक्रबार बिहान नयाँदिल्लीको बारखम्बास्थित नेपाली दूतावासमा पार्टीको प्रवास संगठनका पदाधिकारीहरूले सरकारको कार्यसञ्चालनप्रति असन्तुष्टि व्यक्त गरेपछि दाहालले प्रतिक्रिया स्वरूप यस्तो बताएका हुन् । दाहालसँगको भेटमा नेकपाका प्रवास संगठनका प्रतिनिधिहरूले दुई तिहाइ सरकारको नेतृत्व गरेर पनि प्रभावकारी काम गर्न नसकेको हुँदा ऐतिहासिक अवसर गुम्ने हो कि भन्ने तर्फ सचेत हुन आग्रह गरेका थिए । त्यसको जवाफमा दाहालले जनताले काम गर्नका लागि पर्याप्त अभिमत दिए पनि जनताको भावनाअनुसार कहाँनेर काम गर्न सकेनौँ भनेर समीक्षा भइरहेको जनाए । वर्तमान सरकारलाई पाँच वर्षसम्म कसैले हल्लाउन सक्दैन । बरु आफूहरूले नै कति काम गर्न सक्छौं भन्नेमा चिन्ता भने छ, उनले भने, जनताका लोकप्रिय मागहरूलाई सम्बोधन गर्ने कुरा होस् वा विकास निर्माणमा कहाँ केन्द्रित हुने ? कर प्रणालीलाई कसरी अगाडि बढाउँदा प्रभावकारी हुन्छ ? एकैपटक गर्दा नकारात्मक सन्देश पो गयो भन्ने हाम्रो विश्लेषण छ ।त्यसैगरी सरकारको छ महिनाको कार्यशैलीमाथि पनि गम्भीर समीक्षा भइरहेको र चाँडै नै ठोस निर्णय लिइने दाहालको भनाइ थियो । हामी दुई अध्यक्ष र सचिवालयमा पनि समीक्षा सुरु भएको छ । जनतालाई परिवर्तनको अनुभूति गराउन र उनीहरूको माग सम्बोधन गर्न पनि ठोस कदम चाल्नुपर्ने देखिएको छ, चाँडै नै सरकार पुनर्गठन हुनेसमेत संकेत गर्दै उनले भने ।"
नेपालमा लगानी गर्न आग्रह,"नयाँदिल्ली (कास) भारत भ्रमणमा रहेका पूर्वप्रधानमन्त्री तथा नेकपा अध्यक्ष पुष्पकमल दाहाल प्रचण्डले धेरै वर्षपछि नेपालमा स्थिर सरकार बनेको हुँदा नेपालमा लगानी गर्न भारतीय उद्योगी तथा व्यवसायीहरूलाई आग्रह गरेका छन् । विगतमा राजनीतिक स्थिरता नभएका कारण प्रचुर सम्भावना हुँदाहुँदै पनि अपेक्षाकृत ढंगले लगानी आकर्षित हुन नसकेको समेत दाहालको जिकिर थियो । राजनीतिक स्थिरता नभएसम्म लगानी आउन सक्दैन । त्यसैले अहिले नेपालमा स्थायी सरकार छ र यो सरकारको ध्यान वैदेशिक लगानीका लागि अनुकूल वातावरण बनाउनमा छ, अब नेपालमा लगानी गर्नुस्, पीएचडी चेम्बर अफ कमर्स एन्ड इन्डस्ट्री (पीएचडीसीसीआई) द्वारा आयोजित भारतका उद्योगीव्यवसायीहरूसँगको अन्तरक्रियामा दाहालले भने । बिरालो कालो होस् वा सेतो मुसा मारे पुग्छ भन्ने चर्चित चिनियाँ भनाइलाई उद्धृत गर्दै नेपालमा लगानी आकर्षित गर्न वर्तमान सरकारले हरसम्भव प्रयास जारी राखेको समेत उनको जिकिर थियो । कार्यक्रम भारतीय व्यवसायीहरू जलविद्युत्, प्रविधि, एग्रो प्रोसेसिङ, आयुर्वेद र योग पर्यटनको सम्भावना रहेको बताए । त्यसकासाथै नवउद्यम (स्टार्टअप) को क्षेत्रमा पनि भारत र नेपालबीच सहकार्य हुन सक्ने उनीहरूले जानकारी दिए । पीएचडीसीसीआईका अध्यक्ष अनिल खेतानले राजनीतिक स्थिरताबिना लगानी प्रवद्र्धन असम्भव भएको बताए । नेपाल संघीयतामा गएकाले प्रदेशहरूबीच हुने प्रतिपस्र्धाले पनि लगानी आकर्षित गर्न सघाउने भन्दै त्यसको फाइदा लिन सक्नुपर्नेमा उनको जोड थियो । राजनीतिक स्थिरतालाई आर्थिक विकासमा रूपान्तरण गर्नका लागि नेपाल सरकार लगानी आकर्षित गर्न गम्भीर छ, उनले भने, तपाईहरूले आगामी दिनमा नेपालमा देखिने परिवर्तन देखिने र नेपालमा लगानीको वातावरण निर्माण हुनेमा पनि उनले जोड दिए । कार्यक्रममा बोल्दै नेपालका लागि भारतका पूर्वराजदूत केभी राजनले अहिलेदेखि काम गर्ने हो भने नेपालले अघि सारेको भिजिट नेपाल कार्यक्रमलाई सहजै सफल बनाउन सकिनेमा विश्वास व्यक्त गरे । व्यवसायी एचपी कुमारले साना तथा मझौला उद्यमको क्षेत्रमा नेपालमा र भारतबीच सहकार्यको सम्भावना औंल्याए । यस क्षेत्रले सबैभन्दा बढी रोजगारी दिएको हुँदा यसतर्फ सहकार्य गर्न आवश्यक पहल गर्नुपर्नेमा व्यवसायी एचपी कुमारको जोड थियो । व्यवसायी कृष्ण कुमारले नेपालले आफ्नो सम्भावनाका क्षेत्रमा बढी केन्द्रित गर्न सुझाव दिए । उनले ऊर्जा, सीप विकास, अर्गानिक खेतीजस्ता क्षेत्रमा उल्लेख्य प्रगति हासिल गर्न सक्ने बताए । नेपालमा प्रशस्त सम्भावना हुँदाहुँदै पनि राजनीतिक स्थायित्व, सुरक्षा र प्रतिलिपि अधिकारको ग्यारेन्टी नहुँदा लगानीका लागि प्रेरित नभएको व्यवसायीहरूको भनाई थियो । त्यसको जवाफमा व्यवसायीहरूलाई आश्वस्त पार्दै दाहालले नेपालको परिस्थितिमा उल्लेख्य परिवर्तन आएको र समावेशी संविधान तथा संघीयताले आर्थिक विकासका लागि प्रचुर सम्भावनाका ढोका खोलेको बताउँदै ढुक्क भएर लगानी गर्न व्यवसायीहरूलाई आग्रह गरे । दाहालले आजै पीएचडीसीसीआईले नेपाल र भारतबीच व्यावसायिक सम्बन्ध सुदृढ गर्ने उद्देश्यका साथ गठन गरेको इन्डियानेपाल सेन्टरको समेत उद्घाटन गरे । सेन्टरको अध्यक्षमा नेपालका लागि पूर्व भारतीय राजदूत केभी राजन रहेका छन् भने अनिल ठाकुर सेन्टरको सहसंयोजक छन् ।"
नेप्से ४० अंक माथि,"काठमाडौं (कास) गत साता सेयर बजार परिसूचक ४० अंकले बढेको छ भने कारोबार रकममा पनि उल्लेख्य सुधार आएको छ । साताभर लगातार बढेको बजार परिसूचक अन्तिम दिन भने केही घटेर १२२९७७ अंकमा आएर टुंगिएको थियो । स्टक एक्सचेन्जका अनुसार सातामा २ अर्ब ८८ करोड ५४ लाख ९० हजार रुपैयाँ बराबरका १ करोड २ लाख ५५ हजार ६ सय ८० कित्ता सेयरहरू खरिद बिक्री भएका छन् । कारोबार रकम अघिल्लो साताको भन्दा २ सय ५९ प्रतिशत बढी हो । अघिल्लो साता ८० करोड ३० लाख ७ हजार रुपैयाँ बराबरका २५ लाख ४२ हजार ७ सय १० कित्ता सेयरहरू खरिद बिक्री भएका थिए ।साताभर नेप्सेको वृद्धिमा सबैभन्दा बढी योगदान बिमा समूहले गरेका छन् । उत्पादनमूलक, विकास बैंक, लघुवित्त र वाणिज्य बैंक समूहको परिसूचकमा पनि उल्लेख्य वृद्धि भएको छ । क वर्गका कम्पनीहरूको कारोबार मापन गर्ने सेन्सेटिभ परिसूचक पहिलो दिनको तुलनामा ८५५ अंकले बढेर २६०३५ अंकमा आइपुगेको छ ।सातामा कारोबार रकम (२२ करोड ५० हजार रुपैयाँ) को आधारमा एनएमबी बैंक लिमिटेड अग्रस्थानमा छ । कारोबार भएको सेयर संख्या (६ लाख ६४ हजार कित्ता) र कारोबार संख्या (१५४६ वटा) को आधारमा पनि एनएमबीले अग्रता लिएको छ । सातामा झन्डै ८० करोड रुपैयाँ बराबरका नयाँ सेयर बजारमा थपिएका छन् । स्टक एक्सचेन्जका अनुसार गत साता पनि ऋणपत्र कारोबार भएन । सातामा ५ दिन कारोबार हुँदा साधारण सेयर र म्युचुअल फन्डका एकाइहरू मात्रै किनबेच भए । वित्तीय क्षेत्रका कम्पनीहरूको सेयर मात्रै किनबेच हुने गरेकोले नेपालमा पुँजी बजारको सन्तुलित विकास हुन नसककेको विज्ञले बताउँदै आएका छन् ।"
लगानी सम्मेलन स्थगित,"चन्दननाथ नगरपालिकाले भदौ २९ गते आयोजना गरेको लगानी सम्मेलन स्थगित भएको छ । जिल्ला समन्वय समितिले लगानी सम्मेलन गर्दा समन्वय नगरेको भन्दै ध्यानाकर्षण पत्र जारी गरी सम्मेलन गर्न नपाइने आशय देखाएपछि स्थगित गरिएको हो । नगरपालिकाले भने स्थानीय तहमा देशमै पहिलोपटक हुन लागेको कार्यक्रममा राजनीतिक पूर्वाग्रहबाट प्रेरित भएर हस्तक्षेप भएको आरोप लगाएको छ ।मुलुकमै पहिलोपटक स्थानीय तहले आयोजना गर्न लागेको लगानी सम्मेलनले जिल्लाको विकास सामथ्र्यको पहिचान हुने र आर्थिक समृद्धिको बाटोमा अग्रसर हुने अपेक्षा थिए । नगरप्रमुख कान्तिका सेजुवालले जिल्लाको समग्र विकासका लागि लगानी सम्मेलनको परिकल्पना गरे पनि जिससले ध्यानाकर्षण गरेपछि स्थगित गरिएको बताइन् । जिल्लाका अन्य स्थानीय तहले असहयोग गरेपछि कार्यपालिकाको बैठकले सम्मेलन स्थगित गर्न बाध्य भयौं, उनले भनिन्, लामो समयको संषर्घ र प्रयासपछि कार्यक्रमको तयारी थालिएको थियो ।लगानी सम्मेलनका लागि अर्थ मन्त्रालयले साउन १५ गते सहमति दिएको थियो । चन्दननाथ नगरपालिका, संघीय मामिला तथा सामान्य प्रशासन मन्त्रालय र उद्योग वाणिज्य तथा आपूर्ति मन्त्रालयसमेत लगानी सम्मेलनका आयोजक रहेका थिए । राजनीतिक पूर्वाग्रहका कारण लगानी सम्मेलन हुन नदिन षड्यन्त्र गरिएको नगरप्रमुख सेजुवालको भनाइ छ । सम्मेलनको अन्तिम तयारी भइसकेको थियो, प्रचारप्रसारलगायत सरकारी निकायका प्रमुख, प्रदेशका मुख्यमन्त्री, मन्त्री, मन्त्रालयका सचिव, राजदूत, दातृ निकायलगायत तीन सय बढीलाई निमन्त्रणा दिइसकिएको थियो, उनले भनिन्, सम्मेलनका लागि जुम्ला सजिइसकेको अवस्थामा महिलाले सञ्चालन गरिरहेको नगरपालिकालाई सफल हुन नदिने षड्यन्त्र भयो । उनले स्थानीय तह स्वायत्त भएकाले सम्मेलन गर्न पाउने अधिकार भए पनि केही राजनीतिक दल र स्थानीय तहका कारण समस्या भएको बताइन् । भदौ १६ गते समन्वय समितिले जिल्लाका सबै स्थानीय तहलाई समन्वय गर्न ध्यानाकर्षणपत्र पठाएको थियो । भदौ १७ गते नगरपालिकाले समन्वयका लागि जिल्लाका सबै स्थानीय तहका प्रमुखलाई बैठकमा बोलाउँदा कोही नआएको प्रमुख प्रशासकीय अधिकृत शिवराज चौलागाईले बताए । हामीले सक्दो प्रयास गरेका हांै, उनले भने, तर, एउटा स्थानीय तहले गर्न लागेको कार्यक्रममा अर्को स्थानीय तहले सहयोग गर्नुपर्ने ठाउँमा विरोध गर्दा यस्तो समस्या आयो, लगानी सम्मेलन गर्दा जिल्लाकै विकास हुन्थ्यो ।जिल्लालाई विश्वका दातृ निकायले चिन्ने अवसर स्थानीय तहका जनप्रतिनिधिहरूको जुँगाको लडाइका कारण स्थगित हुनु उचित नभएको उद्योग वाणिज्य संघका अध्यक्ष रामदत्त रावलले बताए । देश विदेशका ठूला व्यवसायीहरू जिल्लामा लगानी गर्न आउँदा हाम्रो जिल्लाको विकास हुन्थ्यो, उनले भने, तर, यसमा राजनीति हुनु दु:खद कुरा हो ।"
"कफीको माग धेरै, उत्पादन थोरै","पोखरा (रासस) नेपालको प्रांगारिक अराविका कफीको विश्व बजारमा अत्यधिक माग भए पनि त्यसअनुरूप उत्पादन हुन सकेको छैन । पोखरास्थित राष्ट्रिय चिया तथा कफी विकास बोर्ड क्षेत्रीय कार्यालयका निर्देशक लक्ष्मण पोखरेलले विश्व बजारमा वार्षिक आठ हजार टन माग भए पनि नेपालको उत्पादन वार्षिक ४ सय ६६ टन मात्र रहेको बताएका हुन् । उनले भने, ९६ टन मात्र निर्यात हुने गरेको छ ।नेपालमा उत्पादित कफी विशेष गरी जापान, कोरिया, क्यानडा, अमेरिका, बेलायत भारतलगायतका देशमा निर्यात हुने गरेको छ । यहाँको अराविकास जातको कफी बाहिरी देशमा अत्यधिक रुचाइने भएकाले कफी बगैंचामा फूल फुल्दाकै अवस्थामा उत्पादनको अनुमान गरी विभिन्न कम्पनीमार्फत डलरमा खरिद हुने गरेको उनले बताए । पृथ्वीमा अराविका, रोआस्टा, लाइबेरिका र एक्सेल्सा गरी कफीका प्रमुख चार जात हुनेमा नेपाल र आसपासका क्षेत्रमा पाइने अराविकाका करिब ३० प्रजाति छन् । भौगोलिक अवस्थितिका आधारमा ७ सय मिटरदेखि दुई हजार मिटरसम्मको उचाइका साथै भिरालो, छहारी भएको उत्तरपूर्वी मोहोडायुक्त स्थानमा कफीको राम्रो उत्पादन हुन्छ । भूगोलअनुसार नेपालका कुल ४३ जिल्ला कफीको उत्पादनयोग्य स्थान भएको कृषि विकास अधिकृत चन्द्र पुरीले बताए । कफी उत्पादनको इतिहास खोतल्ने हो भने यसको पहिलो खेती गुल्मीको आँपचौरमा भएको पाइन्छ ।"
गाउँभरि काउली खेती,"आफैंले फलाएको तरकारी लिएर उनीहरू खुदी, भुलभुले तथा बेंसीसहर बजारसम्म झर्छन् । बजारको मागलाई हेरेर आफ्ना उत्पादन विक्री गर्दा कहिले पाउनुपर्ने रकम नपाउने गरेको उनीहरूले बताएका छन् । हामी गाउँले सबैले तरकारी खेती गरेर गाउँलाई तरकारीमय बनाएका छौं । यसमा हामीलाई खुसी छ, सामाजिक परिवारकी सचिव किसान सुनसरीले भनिन् । समग्र विकास सेवा केन्द्रकी मीरा भण्डारीका अनुसार सुरुमा स्थानीयलाई तरकारी खेतीका लागि तालिम दिइएको थियो । महिलाको जीवनस्तर उकास्न उनीहरूलाई आत्मनिर्भर हुने तरिकाले भन्दा व्यावसायिक तरकारी खेती गर्न सिकाइएको थियो । हामीले तालिम दियौं । बचन गर्न सिकायौं । बाँकी काम महिला आफैंले गर्नुभएको हो उनले भनिन् ।"
धादिङमा रासायनिक मलको अभाव,"धादिङ (कास) नियमित अन्न उत्पादनबाहेक बाह्रै महिना बेमौसमी तरकारी खेती र कृषि उत्पादनमा व्यस्त रहने धादिङका किसानहरू यतिखेर रुमल्लिएका छन् । जिल्लाको गजुरीमा रहेको कृषि सामग्री कम्पनी लिमिटेडको गोदाम पनि यतिखेर रित्तै छ । गत बुधबार आएको ३ सय ४४ टन युरिया र डीपीए मल स्थानीय कृषि सहकारीले बाजले कुखुरा टिपे जस्तै टिपे । रासायनिक मल स्थानीय कृषि सहकारीमार्फत मल उपलब्ध गराउने गर्ने निर्णय पछि दर्ता भएका ३७ वटामध्ये २३ वटा कृषि सहकारीलाई दूरीका आधारमा मल दिइएको छ । नजिकैकाले ५० र टाढाले १ सय टन मल उपलब्ध गराइएको छ । गजुरीस्थित कृषि सामग्री कम्पनीका निमित्त कार्यालय प्रमुख सीताराम तिमिल्सिनाले बताए । मल आएको थाहा पाएर मनग्गे मल किन्न सदरमुकामस्थित नीलकण्ठ सहकारीमा घण्टौं कुरेका किसानहरूले २० केजीभन्दा बढी नपाउने उर्दी सुनेपछि दिक्दार भए । वर्षातले स्थानीय ग्रामीण सडकहरू सञ्चालन नभएको अवस्थामा ४ घण्टा पैदल हिँडेर ५ घण्टा लाइनमा बस्दा पनि २० केजीमै चित्त बुझाउनुपर्ने भएपछि किसानहरू निरास भएका हुन् । गत असारसाउनमा लगाइएको धान ,कोदो, तथा बेमौसमी तरकारी बालीहरूमा समयमै मल हाल्न नपाएर बालीनाली नै सुक्न थालेपछि किसानहरू समस्यामा छन् । न त भनेको समयमा मल पाइएको छ, न त पाएको बेलामा भनेजति नै किन्न नै पाइएको छ । बल्लतल्ल जिल्लामा थोरै आएको मल पनि ६ घण्टा लाइन बसेर किन्नुपर्ने अवस्था आएपछि किसानहरू आक्रोशित बनेका छन् ।नीलकण्ठ नगरपालिका वडा नं १० कि केशव कुमारी श्रेष्ठ सधैं झैं मल वितरण गर्ने नीलकण्ठ सहकारीमा बिहीबार मल आउने रे भन्ने थाहा पाएकी लगत्तै एका बिहानै सदरमुकाम झरेकी हुन् । बिहानै आए पनि उनीभन्दा अगाडि नै अरू ५०६० जना किसानहरू मल लिनका लागि थैलो, बोरा बोकेर लाइन ओगटिसकेका थिए । सदरमुकाम धादिङबेंसीमा रहेको नीलकण्ठ सहकारीमा बिहानै ७ बजेदेखी नै किसानहरूको लाइन थियो । बालीनालीमा रासायनिक मल हाल्न लागि दसौंपटक सदरमुकाम आएर रित्तै फर्किएका किसानहरू बिहीबार मल आउने खबर पाएपछि बिहानैदेखि लाइन लागेका थिए । दसौंपटक आएर पनि रित्तै फर्कनुपर्दा बिहानैदेखि मल किन्न लाइन लागेको कृषक कृष्णप्रसाद दाहालले बताए ।कृषि प्रधान देश भनिए पनि हरेक वर्ष किसानले मलबीउको समस्या भोग्दै आएका छन् । किसानहरूको समस्या कहीँकतैबाट पनि समाधान हुन सकेको छैन । अहिले रासायनिक मलको हाहाकार हुँदा जेठको अन्तिमतिर खेत रोपाइँ गर्ने किसानहरू बढी समस्यामा परेका छन् । पैसा तिरेरै किन्ने मलसमेत सरकारले समयमै उपलब्ध गराउन नसक्दा खेतबारीमा दु:ख गरेर खाने कृषकहरू समस्यामा परेका छन् भने रासायनिक मल हाल्न नपाएर दु:खअनुसारको उब्जनी नहुने हो कि भन्ने चिन्तामा छन् ।"
चिया मजदुर आन्दोलित,"चिया मजदुरको पुनर्बहालीको माग गर्दै शनिबार हिले बजारमा प्रदर्शन भएको छ । गुराँसे टी स्टेटमा कार्यरत ७० बढी चिया मजदुर निष्कासित भएसँगै उनीहरू आन्दोलनमा उत्रिएका हुन् । मजदुरलाई चिया किसानले समेत साथ दिएका छन् । चिया बगानमा ठेक्का प्रणालीबाट चिया टिप्ने काम जिम्मेवारी दिएपछि टी स्टेट सञ्चालकले ७० मजदुर कटौती गरेको जनाइएको छ । निष्कासित मजदुरहरूले आफ्नो रोजीरोटी खोसिएको भन्दै पुनर्बहालीको माग गरेका छन् । मजदुर निष्कासन मजदुरको पुनर्बहाली, श्रम ऐन २०७४ कार्यान्वयन हुनुपर्ने तथा सरकारले निर्धारण गरेको दैनिक पारिश्रमिक कायम गरिनुपर्ने माग अघि सारेका छन् । सरकारले साउन १ देखि लागू हुने गरी चिया मजदुरको साविकको दैनिक पारिश्रमिक २ सय ७८ बाट बढाएर ३ सय ८५ कायम गरे पनि त्यो कार्यान्वयन नगरिएपछि आन्दोलित हुनुपरेको चिया मजदुर संघका केन्द्रीय उपाध्यक्ष नारायण तितुङले बताए । सरकारले निर्धारण गरेको ज्याला दिन आनकानी गर्नेले उल्टो मजदुर निष्कासन गरिनु हेपाहा प्रवृत्ति हो, उनले भने, कयौं मजदुरको हातमुख जोड्ने मेलो नै सकिएकाले पुनर्बहालीको विकल्पै छैन । आन्दोलनका कारण गुराँसे टि स्टेट, जुन चियाबारी तथा नारायणी चिया कारखाना प्रभावित बनेको छ । चिया मजदुरले वृद्धि गरिएको पारिश्रमिक कार्यान्वयनका लागि दुई साताअघि नै श्रम कार्यालय तथा धनकुटा, इलाम र झापाका जिल्ला प्रशासनमा ध्यानाकर्षण गराए पनि चासो नदिएको आन्दोलनरत पक्षले जनाएको छ । धनकुटा जिल्लामा विभिन्न चिया कारखानामा साढे ६ सय बढी चिया मजदुर रहेका छन् । २५ वर्षदेखि उक्त चिया बगानमा काम गर्दै आएका पूर्णमाया खनाललाई दुई साताअघि गुराँसे टी स्टेट व्यवस्थापनले निष्कासन गरेको हो । उनले रोजगानी सकिएपछि परिवार पाल्नै मुस्किल परेको बताइन् । वर्षौंदेखि नियमित आम्दानी गरिए पनि व्यवस्थापन पक्षले झुक्याएर कागजमा हस्ताक्षर गर्न लगाएर निष्कासन गरेको उनले बताइन् । निष्कासित अधिकांश मजदुरलाई तलब दिने कागज भन्दै हस्ताक्षर (कतिपयले ल्याप्चे) गर्न लगाएर झुक्याएको बताएका छन् । तर, व्यवस्थापन पक्षले ठेक्का प्रणालीबाट थोरै मजदुर मात्र आवश्यक भएकाले समझदारीमै निष्कासन गरेको दाबी गरेको छ । टी स्टेटका मेनेजर नवीन कार्कीले केही मजदुर निष्कासन गरेको बताए । सरकारले निर्धारण गरेको ज्याला दिन कठिनाइ भएको उनको भनाइ छ । कारखाना घाटामा गएकाले मजदुर व्यवस्थापन गर्न बाध्य भएको उनको तर्क छ ।"
कृषि हाटबजारमा ठूला व्यापारीको कब्जा,"धनगढी उपमहानगरपालिका११ कैलाली गाउँकी फुलमती चौधरीले हाल हाटबजारमा तरकारी बेच्न छोडिसकेकी छन् । उनी आफ्नो घरको उत्पादित तरकारी त्यतैका थोक बिक्रेतालाई बेच्ने गर्छिन् ।फुलमतीले हाट बजारमा तरकारी बेच्न छोड्नुपरेको कारण बताउँदै भनिन्, हाटबजारमा ठाउँ पाउन मुस्किल भयो । ठूला तरकारी व्यापारीले ठाउँ कब्जा गरी बस्न थाले । उनले २५ रुपैया शुल्क तिरेर पाइने हाटबजारको बिक्री गर्ने स्टल ठूला व्यापारीले ओगट्ने गरेको बताए । स्थानीय उत्पादक किसानले भुइँमा आफनो पसल राख्नुपर्ने भयो, उनले भनिन्, बर्खामा त भुइँमा बसेर पनि तरकारी बेच्न नसकिने । फुलमतीले तरकारी बेच्न हाटबजारबाटै सुरु गरेको बताइन् । उनले हाटमा तरकारीको उचित मूल्य राम्रो पाउने गरेको बताइन् । तर, अहिले थोक व्यापारीलाई तरकारी सस्तैमा बेच्नुपरेको बताउँछिन् ।धनगढी जाईका बालाराम चौधरी ठूला व्यापारिक कारण स्थानीय उत्पादक तरकारी मार्कामा परिरहेको बताउँछन् । ठाउँ अभावसँगै ठूला व्यापारिसँगको प्रतिस्पर्धाले स्थानीय उत्पादनले मूल्य पाउन नसकेको उनको भनाइ छ । चौधरीका अनुसार थोक बिक्रेताले आफ्नो सडेगलेको र बिग्रिन लागेको तरकारी र फलफूल बिक्री गर्न हाटबजारको ठाउँ ओगटेर राख्ने गरेको बताए । राष्ट्रिय उपभोक्ता मञ्च कैलालीका अध्यक्ष हरि रेग्मीले हाटबजार होल सेलरको कब्जामा रहेको बताए । उनले हाटबजारमा स्थानीयको अर्गानिक र ताजा तरकारी उपभोक्ताले पाउन नसकेको बताए । हाटबजारको उद्देश्यअनुरूप सञ्चालनमा छैन, उनले भने, हाटबजार ठूला तरकारी व्यापारीको कब्जामा छ । उनका अनुसार स्थानीय कृषि उत्पादनको बजार प्रवद्र्धन गर्न हाटबजार स्थापना भएका हुन् । किसानहरू हाटबजारमा २० प्रतिशत पनि स्थानीय उत्पादन बिक्री नहुने बताउँछन् । रेग्मीले हाटबजारमा ८० प्रतिशत भारतबाट आयात भएको तरकारी तथा फलफूल बिक्री हुने गरेको दाबी गरे । नेपालीभन्दा भारतीय नागरिकले हाटबजारबाट फाइदा लिइरहेको उनको भनाइ छ । स्थानीय किसानले आफ्नो उत्पादनको मूल्य एकातिर पाउन सकेका छैनन् । अर्काेतिर बिचौलियाको कारण उपभोक्तालाई तरकारी महँगो पर्छ । उनले स्थानीय किसानबाट २० रुपैयाँ किलोमा किनेको तरकारी व्यापारीले दुई गुना बढी मूल्यमा बेच्ने गरेको बताए । त्यसैले हाटबजारमा सम्बन्धित निकायले अनुगमन गरी थोक बिक्रेता र बाहिर भारतीय नागरिकलाई हटाउनुपर्ने उनी बताउँछन् । हाटबजार व्यवस्थापन समितिको मिलोमतोमा ठूला व्यापारीले हाटबजार कब्जा गरेको राष्ट्रिय उपभोक्ता मञ्चका रेग्मीले बताए । हाटबजार व्यवस्थापन समितिका सचिव शंकर कोलीले हाटबजारको ठाउँको अभावको समस्या बताए । तर, उनले हाटबजार थोक बिक्रेताको कब्जा भन्ने कुरा गलत भएको बताए । हाटबजारमा प्रत्यक्ष होलसेलको कारोबार हुँदैन, उनले भने, सबैले २५ रुपैयाँ शुल्क तिरेर तरकारी तथा फलफूलजन्य वस्तु फुटकर बेच्ने गर्छन् । हाटबजार व्यवस्थापन समितिको गठन गैरसरकारी संस्था सीसीएसअन्तर्गत रहने गरेको छ । सीसीएसले धनगढी उपमहानगरपालिकासँग हाटबजार व्यवस्थापनको वार्षिक ठेक्का दस वर्षका लागि लिएको छ । सीसीएसका अध्यक्ष प्रकाश विष्टले स्थानीय उत्पादन किसानको बजार प्रवद्र्धनका लागि हाटबजार सञ्चालनमा ल्याएको बताए । स्थानीय त्रिनगर माध्यमिक विद्यालयको एक बिघा जग्गामा नगरपालिकाले हाटबजार सञ्चालनका लागि जग्गा संयुक्त सार्वजनिक निजी साझेदारी अवधारणअन्तर्गत लिएको उपमहानगरपालिका लेखनाथ ओझाले बताए । उनकाअनुसार सञ्चालनको जिम्मेवारी गैरसरकारी सस्था सीसीएसले दिएको हो । सीसीएसले वार्षिक साढे ६ लाख रुपैयाँ नगरपालिकालाई भुक्तानी गर्ने गरी हाटबजार व्यवस्थापनको जिम्मेवारी लिएको छ ।"
टुर गाइडको तलब ४० प्रतिशतले वृद्धि,काठमाडौं (कास) टुरिस्ट गाइडको छाता संगठन टुर्गानले सन् २०१९ जनवरीबाट लागू हुने गरी गाइडहरूको पारिश्रमिक वृद्धि गर्ने निर्णय गरेको छ । शुक्रबार टुर्गानका पदाधिकारीहरूको बैठकले हाल खाइपाई आएको पारिश्रमिक औसत ४० प्रतिशत वृद्धि गर्ने निर्णय भएको अध्यक्ष केदार तामाङले बताए । टुर गाइडको पारिश्रमिक सन् २०१४ यता बढ्न सकेको थिएन ।
मापदण्डभित्र आएनन् क्रसर,"क्रसर उद्योगहरू सरकारले तोकेको मापदण्डभित्र आएका छैनन् । प्रदेश ३ का मुख्यमन्त्री डोरमणि पौडेलले ती उद्योगहरूले प्रकृतिमाथि ज्यादती गरेको भन्दै मापदण्डभित्र आउनुपर्ने बताएका छन् । उद्योग, पर्यटन, वन तथा वातावरण मन्त्रलायको आयोजनामा शुक्रबार मुख्यमन्त्री तथा मन्त्रिपरिषदको कार्यालयमा भएको छलफलमा मुख्यमन्त्री पौडेलले क्रसर उद्योगको लापरबाही र मनपरी भएको भन्दै यसका लागि प्रदेश सरकारले निर्धारण गरेको मापदण्डमा रहन निर्देशन दिएका छन् ।क्रसर उद्योगहरू आफैं नियमभित्र नरहेकाले अहिले समस्या भइरहेको उनको भनाइ थियो । प्रकृति सबैको सम्पत्ति भएको भन्दै एउटाको वर्ग र व्यवसायीको मनपरी सहय नहुने बताए । यसैगरी अप्रत्याशित रूपमा ढुंगा, गिट्टी र बालुवाको मूल्यवृद्धि भएकामा पनि मुख्यमन्त्री पौडेलले चासो व्यक्त गरेका थिए । राजमार्गको नजिक, ठूला नदीहरूभित्र तथा घना बस्तीमा कुनै पनि हालतमा क्रसर सञ्चालन अनुमति नदिइने पनि उनले जिकिर गरे । उक्त कार्यक्रममा प्रदेश ३ का आन्तरिक मामिला तथा कानुनमन्त्री सालिकराम जम्कट्टेलले क्रसर उद्योगीहरूले गरेका बेथिति हट्न जरुरी रहेको बताए । जनताको सम्पत्तिलाई क्रसर व्यवसायीले मनपरी गरेको भन्दै यस्ता कुरामा ध्यान दिन आग्रह गरेका थिए । क्रसरहरूले कर छली गरिरहेको बताउँदै मन्त्री जम्कट्टेलले सर्वप्रथम करका दायरामा आउनुपर्ने बताए । छलफल कार्यक्रममा उद्योग, पर्यटन, वन तथा वातावरणमन्त्री अरुण नेपालले क्रसरहरूको अराजकता फैलिएको भन्दै यस विषयमा उद्योगीहरू गम्भीर बन्न आग्रह गरे । क्रसर व्यवसायीले आफ्नो व्यापार मात्र सम्झेर विविध अन्य संरचनालाई वास्ता नगरेको उनको तर्क थियो ।कार्यक्रममा क्रसर व्यवसायीहरूले मूल्य वृद्धिमा समायोजन गर्न तयार रहेको बताएका थिए । प्रदेश सरकारले निर्धारण गरेको मापदण्डले व्यवसायमा असर पर्ने उनीहरूको धारणा थियो । छलफलमा मकवानपुर, चितवन, काभ्रेपलाञ्चोक, ललितपुर, धादिङ, नुवकोट, सिन्धुपाल्चोक जिल्लाका क्रसर व्यवसायीहरू सहभागी थिए ।"
नयाँ पुस्ताको महिन्द्रा पिकअप बजारमा,काठमाडौं (कास) महिन्द्रा एन्ड महिन्द्राले नयाँ पुस्ताको महिन्द्रा पिकअपको स्तरोन्नति गरिएको संस्करण बजारमा ल्याएको छ । यसमा १०३ किलोवाटसहितको टर्बोडिजल शक्ति र २ हजार ५ सय किलो भारवहन क्षमता रहेको जारी विज्ञप्तिमा छ । कम्पनीका अनुसार महिन्द्राले वर्षौंदेखि स्कर्पियो ब्रान्डमार्फत डबल क्याब बजारको नेतृत्व गरिरहेको छ । नयाँ स्कर्पियो पिकअप महिन्द्राको यही बजारप्रतिको प्रतिबद्धताको प्रमाण भएको दाबी कम्पनीको छ । टर्बोडिजल इन्जिन ६ प्रकारका गतिदिने मानवचालित गियरबक्ससँग जोडिएको जनाएको छ । भारतमा मुख्य कार्यालय रहेको कम्पनीले सय देशमा २ लाख ४० हजार भन्दा बढीलाई रोजगारी दिएको छ ।
जोकोभिच र डेल पोट्रो फाइनलमा,"न्युयोर्क (एएफपी) डिफेन्डिङ च्याम्पियन तथा विश्व नम्बर एक राफेल नडालले घुँडाको चोटका कारण सेमिफाइनल खेल बीचमै छाडेपछि अर्जेन्टिनाका हुँवा मार्टिन डेल पोट्रो शुक्रबार यूएस ओपन टेनिसको फाइनल पुगेका छन् । उनले उपाधि भिडन्तमा सर्बियाली नोभाक जोकोभिचको सामना गर्नेछन् ।सन् २००९ मा यस प्रतियोगिताको उपाधि जितेका तेस्रो वरीयताका डेल पोट्रो नाडालले खेल छाड्ने निर्णय लिँदा ७६ (७३), ६२ ले अगाडि थिए । उनले अब दोस्रो उपाधिका लागि दुई पटक उपाधि जितिसकेका जोकोभिचको सामना गर्नेछन् । आठौं पटक फाइनल पुग्ने क्रममा जोकोभिचले जापानका केई निशिकोरीलाई ६३, ६४, ६२ ले पराजित गरे ।जोकोभिचले डेल पोट्रोविरुद्ध पछिल्लो १० वर्षमा १४ जित र ४ हार बेहोरेका छन् । सन् २००७ र २०१२ को यूएस ओपनमा जोकोभिच सोझो सेटमा विजयी रहेका थिए । हामी पहिलोपल्ट ग्रान्डस्लाम फाइनलमा प्रतिस्पर्धा गर्दै छौं । म उनलाई एक खेलाडी र व्यक्तित्वको रूपमा धेरै सम्मान गर्छु । उनी निकै राम्रा मान्छे हुन्, चोटका कारण सन् २०१७ को प्रतियोगिता गुमाएका जोकोभिचले भने, उनलाई विगतमा चोटले धेरै सताएको छ । तर मुख्य खेलमा उनले निकै राम्रो प्रदर्शन गर्छन् । चोटका कारण खेल छाड्नुपरेका नडालले आफू दुखित भए पनि चोट ठूलो नभएको बताए । मलाई यसरी चोट लगेर खेल छाड्नुपर्दा एकदम दु:ख लाग्छ, घुँडाको चोटले करिअरभर समस्या भोगेका नाडालले भने । उनले जनवरीमा भएको अस्ट्रेलियन ओपनको क्वाटरफाइनलमा पनि मारिन सिलिचविरुद्ध पाँचौं सेटमा चोटका कारण खेल छाडेका थिए । जब कोर्टमा एक खेलाडी खेल्छन् र अर्को खेलाडी छेउमा स्वास्थ्य परीक्षण गरिरहेको हुन्छ भने त्यो टेनिस खेल हुन सक्दैन, नडालले थपे ।यूएस ओपनको चौथो तथा समग्रमा १८ औं ग्रान्डस्लाम उपाधि पछयाइरहेका नडालले सेमिफाइनलसम्म आइपुग्दा १६ घण्टा कोर्टमा बिताए । क्वाटरफाइनलमा डोमिनिक थिएमलाई पराजित गर्न उनलाई ५ घण्टा लागेको थियो । शुक्रबार पनि उनले दायाँ घुँडामा दुई पटक ब्यान्डेज लगाए । दोस्रो सेटको समाप्तिपछि भने उनले निरन्तरता दिन नसक्ने भन्दै खेल छाडे । यसरी खेल जित्न पक्कै खुसी लाग्दैन । मलाई नडालसँग खेल्न मनपर्छ । उनी खेलमा योद्धा जसरी उत्रन्छन् र उनलाई पीडामा देख्न कठिन हुन्छ, दोस्रोपल्ट ग्रान्डस्लाम फाइनल खेल्न लागेका २९ वर्षीय डेल पोट्रोले भने । फेरि एकपटक फाइनल पुग्नु मेरा लागि धेरै ठूलो सफलता हो, नडालविरुद्ध छैटौं जित दर्ता गर्दै डेल पोट्रोले भने, मैले अर्को फाइनल खेल्छु भन्ने अपेक्षा गरेको थिइनँ । सन् २००९ मा नडाल र फेडेररलाई पराजित गर्दै उपाधि जित्दा म सानै थिएँ । अहिले बुढो भएको छु । विम्बल्डन उपाधि जितेका जोकोभिचले ११ औं पटक यूएस ओपन सेमिफाइनल खेल्ने क्रममा निशिकोरीविरुद्ध १७ खेलमा १५ औं जित दर्ता गरे । ३१ वर्षीय जोकोभिचले १४ औं उपाधि पछ्याउने क्रममा सहज जित पाए । उनले यस उपाधि जितेमा सर्वा्धिक ग्रान्डस्लाम उपाधि जित्ने सूचीमा अमेरिकी पिट साम्प्राससँग बराबरी गर्नेछन् ।"
बिसन भए मिस्टर काठमाडौं,"काठमाडौं (कास) कान्तिपुर फिटनेसका बिसन गुरुङले शनिबार तेस्रो जिल्लाव्यापी मिस्टर काठमाडौं शारीरिक सुगठनको उपाधि जितेका छन् । काठमाडौं जिल्ला बडिबिल्डिङ एन्ड फिटनेसको आयोजनामा भएको प्रतियोगितामा बिसनले एक लाख नगद, ब्यालेट र ट्रफी प्राप्त गरे । उनी ७५ केजी तौलका हुन् । बेस्ट पोजरको उपाधि उदित श्रेष्ठले जिते । शंखमुल हेल्थ क्लबका उनले १० हजार पाए । तेस्रो महिला फिटनेस च्याम्पियनसिपमा मसल्स वल्र्ड फिटनेसकी शोभा मानन्धर विजेता भइन् । उनले स्वर्ण पदक जितिन् । डिभाइन फिजिकलकी सुजिता मानन्धरले रजत र मसलकै सनम मुलगुठीले कांस्य जिते । शीर्ष तीन स्थानका विजेताले क्रमश: ३० हजार, १५ र ५ हजार रुपैयाँ पाए ।पुरुषतर्फ ५५ केजी तौलमा मसल मेनियाका आवाज प्याकुरेल पहिलो भए । पाराडाइज फिटनेसका सुरज तण्डुकार र फ्लेक्स जिमका सुजन गुरुङ दोस्रो र तेस्रो भए । ६० केजीमा टोटल फिजिकलका किसनदास दिवाकार, न्यु फ्लेक्स एन्ड फिटनेसका सुरेश मुनिकार र फिटनेस स्टुडियोका अशोककुमार घिमिरे, ६५ केजीमा डिभाइनका प्रज्ज्वलमान शाक्य, सेप्स टु ढल्कोका विवेक विष्ट र फिटनेस फस्र्टका अमर गमाल तथा ७० केजीमा अक्सफोर्ड जिमका समिर श्रेष्ठ, मसल्सका अमितकुमार मण्डल र फिटनेस स्टुडियोका सुपेन डंगोल क्रमश: शीर्ष तीन स्थानमा विजयी भए । ७५ केजीमा विशन पहिलो हुँदा सेप्स टुका उज्ज्वल बज्राचार्य र न्यु फ्लेक्सका रुजल शाही दोस्रो र तेस्रो भए । ७५ केजी माथि न्यु फ्लेक्सका नरेश मालाकार पहिलो, जी फिटनेसका राजन बानियाँ दोस्रो र डिभाइन फिजिकलका मोहित कार्की तेस्रो भए ।दोस्रो जुनियर मिस्टर काठमाडौंतर्फ प्याराडाइजका किशोर कार्कीले उपाधि जिते । उनले फिटनेस फस्र्टका मनीष बज्राचार्यलाई पछि पारे । फिटनेस प्लसका राज खड्का तेस्रो भए । उनीहरूले क्रमश: ३० हजार, १५ हजार र ५ हजार नगद पुरस्कार पाए ।"
धनकुटा पराजित,"लक्ष्मीमार्ग, मोरङ (कास) डाँगीहाट युथ क्लबको आयोजनामा शनिबार सुरु दोस्रो बुद्ध एयर लक्ष्मीमार्ग गोल्डकप फुटबलको उद्घाटन खेलमा चर्च ब्वाइज क्लब काठमाडौंले धनकुटालाई ५३ गोलले पराजित गर्दै सेमिफाइनल सुरक्षित गरेको छ ।चर्चले भारतको युनाइटेड खर्साङ र मोरङ फुटबल एकाडेमीबीचको विजेतासँग सेमिफाइनल भेट गर्नेछ । लक्ष्मी खेल मैदानमा सुरुमा आक्रामक खेल पस्केको चर्चले १६ औं मिनेटमा गोलको खाता खोल्यो । नीरज बस्नेतले गोल गरेको १० मिनेट नबित्दै जाङ्बु शेर्पाले गोल गर्दै अग्रता दोब्बर बनाए । भुवन बस्नेतले ३८ औं मिनेट र सुनील खड्काले ४८ औ मिनेटमा गोल थप्दै चर्च ब्वाइजलाई ४० ले अगाडि बढाए । त्यसमै जाङ्बुले ६७ औं टोलीका लागि पाँचौं गोल गरे । पहिलो हाफ खेलमा निरीह देखिएको धनकुटाले दोस्रो हाफमा केही सुध्रिएको खेल पस्कँदा वर्तमान राईले ६३ औं मिनेटमा गोल गरेका थिए । वर्तमानले ७३ औं मिनेटमा गोल थपे । त्यसमा दिपेन राईले इन्ज्युरी समयमा गोल थपे पनि टिमलाई हारबाट बचाउन सकेनन् । विजेताका दुई गोल गर्ने जाङ्बु शेर्पा म्यान अफ द म्याच भए ।आइतबार आयोजक र बिर्तामोड युनाइटेड झापाबीच प्रतिस्पर्धा हुनेछ । विजेताले २ लाख २२ हजार र उपविजेताले १ लाख २ हजार पुरस्कार पाउने क्लबका अध्यक्ष विक्रम राईले बताए ।"
मस्यौदामा छलफल,"काठमाडौं (कास) युवा तथा खेलकुद मन्त्रालयले तयार पारेको खेलकुद ऐन२०७५ को मस्यौदामाथि शनिबार छलफल भएको छ । कार्यक्रमका सहभागीले विद्यालय तहदेखि नै खेलकुदको आधार खडा गर्नुपर्ने, खेलाडीको भविष्य सुनिश्चित गर्न ध्यान दिनुपर्ने, राखेपलाई स्वायत्त संस्थामा स्थापित गर्नुपर्ने, एकै प्रकृतिको दुई खेल संघ दर्ता हुन नहुने, खेलकुदमा निजी क्षेत्रको लगानीमा कर छुट हुनुपर्ने, एक व्यक्ति एक पदाधिकारीको अवधारणा लागू गर्नुपर्ने, संविधानमा खेलकुद बालबालिकाको मौलिक हकका रूपमा स्थापित गरिएकाले उनीहरूलक्षित गरी खेलकुदका कार्यक्रम र भौतिक पूर्वाधारको विकास गर्नुपर्ने, गल्ती गर्नेलाई दण्डको कडा व्यवस्था गर्नुपर्ने लगायतका धारणा राखेका थिए ।खेलकुदमन्त्री जगतबहादुर सुनारले संघीय संरचनाअनुसार खेलकुद अगाडि बढाउनुपर्ने भएको हुँदा ऐन परिवर्तन गर्न लागिएको बताए । राखेप सदस्यसचिव केशवकुमार विष्टले सरोकारवालासँग मस्यौदामा छलफल गरी प्राप्त राय र सुझावलाई खेलकुद मन्त्रालयमा पेश गर्ने बताए ।"
आयोजक ज्ञानोदय विजयी,काठमाडौं (कास) आयोजक ज्ञानोदय बालबाटिका २५ औं ज्ञान कार्निभलअन्तर्गत बास्केटबल ब्वाइजतर्फ क्वाटरफाइनल पुगेको छ । शनिबार आयोजकले शुभतारालाई ६९४० ले पराजित गरेको हो । ज्ञानोदयले जेम्ससँग खेल्ने छ । ह्विज किड्सले जेम्सलाई ३८३७ ले पराजित हराएको हो । ज्ञान निकेतनले काठमाडौं जेभियरलाई ६६५७ स्कोरले हरायो । गल्र्सतर्फ इनोभेटिभ रिलायन्स र जेम्स विजयी भए ।
पिस र जगत भिड्ने,काठमाडौं (काठमाडौं) आयोजक पिस प्वाइन्ट र जगत मन्दिर स्कुल तेस्रो पिस प्वाइन्ट कप फुटबलको ब्वाइजतर्फ फाइनल पुगेका छन् ।सानो गौचरणमा शनिबार आयोजकले अंकुरलाई ४१ ले हरायो । पिस प्वाइन्टका अनिल चौलागाईं म्यान अफ द म्याच भए । दोर्जे लामाको गोलमा जगत मन्दिरले रिभेरालाई १० ले हराउँदै फाइनल तय गरेको हो ।
डाइनामिकलाई उपाधि,काठमाडौं (कास) डाइनामिक एसआईआरसीले फास्ट टीचलाई २१ ले पराजित गर्दै प्रथम अन्तर फिजियोथेरापिस्ट फुटसलको उपाधि जितेको छ । एकै टोलीमा महिला र पुरुष राख्नुपर्ने नियम रहेको प्रतियोगितामा ८ टोली सहभागी थिए । सेप्टेम्बर ८ मा मनाइने विश्व फिजियोथेरापी दिवसका अवसरमा प्रतियोगिता गरिएको नेपाल फिजियोथेरापिस्ट संघका महासचिव शामिद कतिलाले बताए । पुरुषतर्फ विकास श्रेष्ठ र महिलातर्फ सुवर्णा थापा उत्कृट खेलाडी भए । अभिषेक श्रेष्ठ सर्वाधिक गोलकर्ता र आविष्कार पुडासैनी उत्कृष्ट गोलरक्षक भए ।
कन्काईमा क्रिकेट हुने,काँकडभिट्टा (कास) झापाको कन्काई नगरस्थित सुरुङ्गामा प्रथम अन्तरप्रदेश नक आउट क्रिकेट हुने भएको छ । भदौ ३० देखि असोज ६ सम्म स्थानीय कन्काई माविको मैदानमा प्रतियोगिता हुने प्रतियोगितामा ८ टिमले भाग लिने आयोजकले जनाएको छ । स्थानीय सचेत युवा क्लब र हाइटवास क्रिकेट क्लबको संयुक्त आयोजना प्रतियोगिता हुनेछ । विजेताले ५१ हजार र उपविजेताले ३१ हजार रुपैयाँ पुरस्कार पाउने छन् ।
सिर्जनशील शनिबार,"शनिबार के गर्छौ ? कतै घुमघाम । साथीभाइसँग भेटघाट । कि घरमै बसेर टीभी हर्ने ? घोराहीका साथी हरेक शनिबार सिर्जनशील बनाउँछन् । केही न केही सिर्जनशील काम गर्छन् । प्रत्येक शनिबार साथीहरू जम्मा हुन्छन् । कुनै विषयमा मन्तव्य दिन्छन् । त्यस विषयमा अरूले टिप्पणी र बहस गर्छन् । सुधार गर्नुपर्ने विषयमा सल्लाहसुझाव दिन्छन्, लिन्छन् । अर्को शनिबार कसले कुन विषयमा बोल्ने भनेर एक साताअघि नै निश्चित गरिन्छ । आफ्नो रुचिअनुसार प्राप्त विषयमा साताभरि तयारी गर्छन् । अनि गहकिलो र जानकारीमूलक मन्तव्य दिन्छन् । केही बेरको विषयगत छलफलपछि आआफ्नो रुचिका पुस्तक पढ्न थाल्छन् । घोराही उपमहानगरपालिका १४ स्थित सर्वोदय बाल क्लबमा आबद्ध भाइबहिनीले शनिबारलाई सिर्जनशील बनाउन ७ वर्षदेखि यस्तो अभ्यास गरिरहेका छन् । बालबालिकाका लागि छुट्टै पुस्तकालय पनि छ । उनीहरू पुस्तकालयमा आआफ्नो रुचिका पुस्तक पढ्छन् । जानेका विषयमा आपसमा छलफल पनि गर्छन् ।सिर्जनशील क्षमता विकास गर्न क्लबका सबै निकै उत्साही हुन्छन् । हरेक साता नयाँ विषयमा बोल्ने र लेख्ने अभ्यास गर्छौं । एकले प्रस्तुत गरेको विषयमा अरूले सल्लाहसुझाव दिने गर्छौं, क्लबकी सहसचिव लक्ष्मी श्रेष्ठले भनिन्, यसले हामीलाई नयाँ विषयको जानकारी हुन्छ । लेख्ने र बोल्ने विषयमा तयारी गर्न सघाउँछ । ५ कक्षामा अध्ययनरत श्रेष्ठ नियमित पाठयपुस्तकबाहेक विभिन्न विषयमा जानकारीसमेत लिइरहेकी छन् ।यी बालबालिका विभिन्न विषयमा भएका प्रस्तुतिलाई रेकर्ड गरी रेडियोमा बजाउँछन् । साथी सदीक्षा शर्मा स्थानीय एफएम रेडियोमा समता कार्यक्रम चलाउँछिन् । उनी बालबालिकाले प्रस्तुत गरेका विषयलाई रेडियोमार्फत सबैलाई सुनाउँछिन् । साथीहरूले दु:ख गरी तयार पारेका प्रस्तुति अरूका लागि पनि उपयोगी हुन्छन्, उनले भनिन्, त्यसैले रेडियो कार्यक्रमबाट सबैसामु पुर्याइरहेका छौं । यसले अरू बालबालिकालाई पनि उत्साही बनाइरहेको छ ।नेतृत्व विकासका लागि पालैपालो नेतृत्व, माइन्युट लेखन र कार्यक्रम सञ्चालन गर्ने गरेको क्लबका अध्यक्ष चन्द्रप्रकाश नेपालीले बताए । विभिन्न पदमा पालैपालो नेतृत्व गर्छौं । यसले विस्तारै सबैको नेतृत्व क्षमता विकास गर्छ, उनले भने, हरेक बैठकमा फरकफरक सदस्यले माइन्युट लेख्छौं । यसबाट सबैको लेखन सीप विकास हुन्छ । हरेक कार्यक्रमका फरकफरक सञ्चालक हुन्छौं । यसले आत्मविश्वास वृद्धि गरेको छ ।क्लबले विभिन्न सामाजिक विकृति सुधारको सन्देशसहित सडक नाटक प्रदर्शन, सरसफाइ, वृक्षरोपणजस्ता कामहरू गर्दै आएको क्लबका सल्लाहकार नवीन श्रेष्ठले बताए । सामाजिक अभियानमा नेतृत्व गरेका कारण समाजमा बेग्लै पहिचान भएको उनले बताए । कुनै नयाँ कामको सुरुवात गर्दा बाल क्लबलाई बोलाइन्छ । हाम्रो पनि सक्रिय सहभागिता हुन्छ, उनले भने, हाम्रो क्षमताको उपयोग हुन पाएको छ । गाउँ समाजमा हाम्रो पहिचान पनि भएको छ । २०६८ मा गठन भएको क्लबले हालसम्म विभिन्न रचनात्मक काम गरेर सबैलाई प्रभावित बनाएको स्थानीय टोल विकास समितिका अध्यक्ष नुमानन्द आचार्यले बताए । सुरुमा सामान्य बैठक मात्रै बस्दै आएको क्लबले विस्तारै बालविवाह, बालश्रम, दुव्र्यसनजस्ता महत्त्वपूर्ण समस्याविरुद्ध चेतना जगाउने अभियान चलाउन थाल्यो, उनले भने, यी अभियानले हाम्रो गाउँटोललाई गलत गतिविधिबाट टाढै राख्यो । समाज सुधारमा धेरै टेवा पुग्यो । हरेक बालबालिका क्लबमा आबद्ध हुने र विभिन्न जिम्मेवारी लिने क्रम चलिरहन्छ ।राप्ती अञ्चलकै पुरानो सर्वोदय पुस्तकालयभित्र उनीहरू आफ्ना हरेक गतिविधि गर्छन् । त्यसभित्र नै छुट्टै बाल पुस्तकालयको व्यवस्था छ । बालबालिका हरेक शनिबार पुस्तकालयमै समय बिताउँछन् । विभिन्न रचनात्मक क्रियाकलाप र अध्ययन गर्ने उनीहरूको नियमित समयतालिका छ । बालबालिकाले प्रविधिमै अध्ययन गर्न पाउने गरी ईलाइब्रेरी स्थापनाको तयारी गरेको पुस्तकालय व्यवस्थापन समितिका अध्यक्ष सुशील गौतमले बताए । बालबालिकालाई उपयोगी हुने धेरै पुस्तक राखिएको छ । निकै रुचिका साथ अध्ययन गरिरहेका छन्, उनले भने, समयअनुसार इमेल इन्टरनेटको आवश्यकता बढेकाले इन्टरनेटबाट चाहेका विषयवस्तु पढ्न सकिने गरी बालबालिकाका लागि छुट्टै प्रविधियुक्त पुस्तकालय व्यवस्था गर्दै छौं ।"
सानैमा ठूलो पर्दा,"आयुब सेन ७ वर्षका भए । उनी राजधानीको एक स्कुलमा कक्षा ३ मा पढ्छन् । सात वर्षको उमेरमै मेरी मामु चलचित्रमा प्रमुख भूमिका निभाएकाले यति बेला उनको चर्चा बढिरहेको छ । चलचित्रमा अभिनय गर्ने रुचिसँगै चलचित्र निर्माता बुबा सन्तोष सेनको सहयोगका कारण सानो उमेरमै उनले ठूलो पर्दामा देखिने अवसर पाएका हुन् । सानो उमेरमै चलचित्रमा अभिनय गर्न त्यति सहज थिएन । तर उनको लगाव र मिहिनेतले यसलाई सहज बनाइदियो । आयुबले चलचित्रमा अभिनय गर्नु अगाडि मण्डला थिएटरमा ६ महिना अभिनयको कक्षा लिएका थिए । त्यहाँ सिकेका कुराले उनमा केही परिपक्वता आयो । आत्मविश्वास बढायो । बुबा सन्तोष सेन चलचित्र निर्माता भएकाले पनि उनलाई केही सहज भयो । चलचित्रमा उनी गम्भीर भूमिकामा छन् । उनी ४५ वटा मात्र डाइलग बोल्छन् । त्यो पनि कुकुरसँग । किनकि चलचित्रमा उनी कुकुरसँग अलि क्लोज छन् । घरमा कुनै समस्या परिसकेपछि बालमनोविज्ञानमा परेको प्रभावलाई उनले अभिनयमार्फत देखाएका छन् । चलचित्रमा एक्लै बस्ने, भाडा फाल्ने र किताब च्यात्ने स्वभाव उनले देखाएका छन् । छायांकनका सुरुवाताका दिन केही असजिलो महसुस भयो, उनले भने, तर पछि सहज बन्दै गयो । उलने भविष्यमा आफू सफल हिरो बन्ने बताए । चलचित्रको फस्ट लुक र ट्रेलर सार्वजनिक भएपछि स्कुलमा धेरैले यसबारे सोध्न थालेको उनले बताए । मेरा स्कुलका साथी र शिक्षकले पनि ट्रेलर मन पर्यो, चलचित्र पनि हेर्छौं भन्नुभएको छ, उनले सुनाए । आयुबको पुरानो गाउँ स्याङ्जा जिल्लाको पुतलीबजार नगरपालिका ८ बहाकोट हो । उनको अहिले बुद्धचोक पोखरामा घर छ । हाल उनी परिवारका साथ काठमाडांैमा बस्छन्् ।यम थापाको लेखननिर्देशन रहेको यो चलचित्रमा अश्लेषा ठकुरी, सारुक ताम्राकार, कुसुम गुरुङ, दुर्गा मल्ल लगायतले अभिनय गरेका छन् । बाबुआमाको घरझगडाले बालमस्तिष्कमा कस्तो असर पर्न सक्छ भन्ने विषयवस्तु चलचित्रमार्फत देखाइएको छ । चलचित्र भाद्र १५ गते शुक्रबारदेखि प्रदर्शनमा आएको छ ।"
बुबाप्रति सम्मान,"नेपाललाई ४ जात २६ वर्णको साझा फूलबारी मानिन्छ । यसले हाम्रो जातजातिका साथै भाषासंस्कृति र धार्मिक विविधतालाई झल्काउँछ । अनेकतामा एकता भएको हाम्रो देशमा वर्षभरि धेरै चाड पर्व मनाइन्छ । तीमध्ये भाद्र कृष्ण पक्ष औंसीका दिन पर्ने कुशेऔंसी पनि एक प्रमुख मानिन्छ । यस दिनलाई बुवाको मुख हेर्ने दिनको रूपमा पनि मनाउने प्रचलन छ । बुबा सन्तानका लागि गुरु हुन् । एक रक्षक र कुशल अभिभावक हुन् । त्यसैले बुबाको मुख हेर्न दिनको महत्त्व बुबाप्रतिको भक्तिभाव वा श्रद्धाका लागि अत्यन्त महत्त्वपूर्ण छ । यस दिन बुबालाई मीठो मीठो खाना र उपहार दिने र उहाँबाट आशीर्वाद ग्रहण गर्ने गरिन्छ । बालबालिकाले मात्र होइन, ठूला मानिसले पनि आफ्नो बुबाका लागि विशेष दिनको रूपमा यसलाई लिन्छन् । बुबा नहुनेले यो दिन बुबाको नाममा सम्मान स्वरूप पिण्ड चढाउने र तर्पन दिने वा श्रद्धाभाव व्यक्त गर्ने गर्छन् । यही दिन हिन्दुका घरमा कुश भित्र्याउने गरिन्छ । कुश एउटा पवित्र घाँस हो । भाद्र औंसीको दिन घरमा कुश ल्याउने र त्यो कुश धार्मिक कार्य वा पितृकार्यमा शुद्धीकरणका लागि तामाको लोटीमा राखेर वा आंैठी बनाएर प्रयोग गर्ने चलन छ । कुशको प्रयोग हिन्दुधर्मावलम्बीले १६ संस्कारमा नै अनिवार्य रूपमा गर्ने गर्छन् । संस्कृति फँुयाल, कक्षा१०अक्षरा स्कुल, काँडाघारी, काठमाडौं"
फुर्सदमा पढौं,"यी हरफ हुन् बगैंचाका फूलहरू बालगीत संगालोभित्रका एक गीतको । संगालोमा खुत्रुक्केको पैसा, मुसो गर्छ चुँचुँ, स्वादिलो खाना, पानी हाम्रो साथी, सुतूँ भने ओछयान छैन शीर्षकका र यस्तै अन्य गरी ३६ वटा बालगीत समावेश छन् । गीतका विषयवस्तु, देशप्रेम, प्रकृति, जीवजन्तु र बालमनोविज्ञानमा आधारित छन् । मुकुन्द पथिकले लेखेका यो बालगीत संग्रहमा गीतहरू अनुसारका तस्बिर पनि राखिएका छन् । अमेरिकाका हवाईमा बस्ने नेपालीहरूको सामाजिक संस्था सोसाइटी अफ नेप्लिज इन हवाई (स्नेहा) ले प्रकाशन गरेको यो पुस्तकको मूल्य नेपालमा १२५ रुपैयाँ र अन्य मुुलुकका लागि १० अमेरिकी डलर छ ।"
ह्रस्वदीर्घ सिकौं बरिलै,"नेपाली भाषा नेपालको राष्ट्रभाषा हो । नेपालका १ सय २५ जातजातिको सम्पर्क भाषा र सरकारी कामकाजको भाषा पनि यही हो । यो देवनागरी लिपिमा लेखिन्छ । व्याकरणअनुसार नेपालीमा ह्रस्व र दीर्घ लेख्ने नियम छन् । यो नियम घोक्दा विद्यार्थीलाई दिक्द लाग्छ । तर, त्यही नियमलाई गीतमार्फत प्रस्तुत गर्दा सबैले रूचाउँछन् भन्ने हालैमात्र बजारमा सार्वजनिक एउटा तीज गीतले प्रमाणित गरेको छ । युटयुबमा सजिलै हेर्न सकिने यो गीतको सुरुमै एक छात्रा सुरिलो आवाजमा उद्घोषण गर्दै भन्छिन् आदरणीय गुरुवर्ग तथा साथीहरू !शंखमूलस्थित अवेरनेस इन्टरनेसनल एकेडेमी (एआईए) स्कुलको साहित्यिक क्लबद्वारा आयोजित तीज गीत तथा नृत्यको कार्यक्रमको क्रममा अब हाम्रो प्रस्तुतिको पालो रहेको छ । हामी हाम्रै समादरणीय गुरु विमल घिमिरेज्यूद्वारा ह्रस्वदीर्घका नियम पढाउँदा सिकाउनुभएको गीतलाई नै यहाँ पस्किन गइरहेका छौं । स्विकार्नुहोस् त्यत्ति भन्न भ्याउँदै तीजको बरिलै भाकाको बाजा बज्न थाल्छ । नृत्यका निम्ति स्टेजमा छात्राहरू विद्यालय पोसाकमै प्रस्तुत हुन्छन् । दर्शकदीर्घामा एकातर्फ कलेजी रातो रंगको युनिफर्ममा म्यामहरू लस्करै बस्नुभएको छ । अर्कोतर्फ सर्ट, पाइन्ट, टाईमा सजिएका गुरुहरू र उतातर्फ विद्यार्थी साथीहरू सबैको थपडी बज्न थाल्छ । मादल र हार्मोनियम तालमा तीजको भाका गाउँन थाल्छन् । झयाप्पझयाप्प थपडी बज्छ !साधारण नियम यो सुरुको र बीचकोह्रस्व हुन्छ अन्तिमको दीर्घ बरिलैहात्ती, स्वामी, खसी, सम्धी चारवटा अपवादपुलिङ्गी नाम आए, ह्रस्व घुमाऊ हातअन्त्यमा इक आए सबै ह्रस्व देखिदेऊनिर्भीक, प्रतीक अलग्गै हुन् यिनलाई छाडिदेऊति, धि, नि, पि, वि, ष्टि आएमा अन्त्यमाह्रस्व बनाऊ यस्ता शब्द तत्सम् भएमासर्वनाम, विशेषण, पेसा, जात, भरीलाईक्रियापदको अन्तिममा दीर्घ बरिलैअन्त्यमा ही आएमा सबै दीर्घ लेखिदेऊचाहिँ मात्रै अपवाद हो यसलाई छाडिदेऊअनीय, ईय, ईन, शील जस्ता प्रत्ययबीचको ईकार दीर्घ अवश्यछात्राले एकल स्वरमा गाइरहेका बेला साथीहरू उनलाई साथ दिन्छन्, दोहोर्याए गाउन । छमछमी नाच्छन् दुई संगी । त्यति नै खेर अरू संगी उठ्दै नाच्छन् । तीन छात्र साथी नाच्दै आउँछन् । छात्रा दुई अलप हुन्छन् । छात्रपछि फेरि छात्रा नै नाच्छन् । गीतको अन्तिम लयतिर सर, म्याम सबै छमछमी नाच्छन् । संगीतमय चार मिनेट १२ सेकेन्ड यसरी नै सकिन्छ । यसमा कक्षा १० की छात्रा शारदा पराजुलीको मुख्य स्वरमा अन्य ११ साथीहरूको सामूहिक गायन छ । म्युजिक नेपालमा रेकर्ड भएको यो गीत युटयुबमा शुक्रबार साँझसम्ममा ३ लाख ५ हजार जनाले हेरिसकेका छन् । तीज सकिएपछि पनि ह्रस्वदीर्घका नियम सिक्न चाहने जोसुकैका लागि यो जहिल्यै उपयोगी हुने देखिन्छ । यो गीतलाई लिएर युटयुबमा सयौं कमेन्ट छन् । तीमध्ये केही यस्ता छन् । एकदमै जानकारीमूलक गीत लेख्नुभएछ । एकदमै सजिलो तरिकाले विद्यार्थी भाइबहिनीहरूलाई बुझाउने हेतुले लेख्नुभएको यो गीत वर्षांै वर्षसम्म पनि उत्तिकै लाभदायक हुनेछ । अर्को कमेन्ट छ नेपाली भाषा व्याकरणको केही खण्डलाई सजिलै सिकाउने अत्यन्त उदाहरणीय र प्रेरणादायी सृजना । यो गीत कालजयी हुनेछ । साथै यसले तीजको मौलिक गायन शैलीलाई समेत समाजको तल्लो तहमा पुर्याउनेछ ।राम शर्माले लेखेका छन्, अबचाहिँ हाम्रा भाइबहिनी छोराछोरीलाई नेपाली व्याकरण बुझ्न सजिलो हुने भो, यो शिक्षामूलक तीजको गीतबाट ।व्याकरणका नियम सिकाउने यो तीज गीत शिक्षक विमल घिमिरेले तयार पारेका हुन् । विद्यार्थीलाई व्याकरणको नियम पढ्दा, पढाउँदा दिक्दार नहोस् भनेर यी हरफ गायनमार्फत कण्ठ पार्न लगाएको हुँ, दुई दशकदेखि नेपाली विषय पढाउँदै आएका घिमिरेले भने, सबैले गाउँदा साँच्चै मीठो सुनियो । अनि फेसबुकमा राख्ने भनेर अभ्यास गराएँ । अन्तिममा म्युजिक नेपालले नै राम्रो मानेर रेकर्ड गरायो । कक्षा कोठामा सीमित थियो, अब संसारभरि पुग्दा ज्यादै खुसी लागेको छ ।"
पक्कु र दर,"प्रभा तिमीले होमवर्क सक्यौ ?तिमीले ?तिमीले के गर्यौ, पैले तिमी भन न । मैले त छैन । ममी मामाघर गइस्यो । बाबाले जानिसिन्न । कसरी सक्नु नि होमवर्क ?त्यसो होइन क्या, बाबालाई सोधन, जानिसिन्छ होला । मैले त सकें नि, बाबामामु दुवैले सिकाइस्या । भदौको एक बिहान प्रभा र आभाले यसरी गफ गरे । गफ सकेपछि दुवै बालिका आआफ्ना घरभित्र गए । उनीहरू दुवै ओल्लोपल्लो घरका छिमेकी थिए । त्यसो त उनीहरू दुवैको पुख्र्यौली घर काठमाडांै होइन । फरकफरक ठाउँका उनीहरूका बुबाआमा काठमाडौं आएपछि छिमेकी बने । तर यी दुई बालिका भने काठमाडौंमै जन्मिएकाले जन्मँदादेखि नै छिमेकी बने । उनीहरूको उमेर मिल्दो थियो । स्कुल र पढ्ने कक्षा पनि एउटै थियो । अहिले उनीहरू पाँचमा पढ्थे । दुवै खुब मिल्थे पनि । उनीहरूको स्कुलमा नेपाली विषय गुरुआमाले पढाउनुहुन्थ्यो । उहाँ पुस्तकका पाठ पढाउनुका अतिरिक्त समय र सन्दर्भअनुसार चाड, पर्व, संस्कृति र संस्कारका बारेमा पनि कुरा गर्नुहुन्थ्यो । यति बेला पनि तीजले सहरलाई छोइसकेको थियो । हिजो गुरुआमाले उनीहरूको कक्षामा भन्नुभयो, भोलि म तिमीहरूलाई तीजका बारेमा भन्छु । त्यो भन्दा पहिले यसपालि तिम्रो घरमा तीज कसरी मनाउने योजना छ भन्ने बारेमा आमाबुबालाई सोधेर लेखेर ल्याऊ है । प्रभा र आभालाई आज यही काम सक्नु थियो । मैले हिजो दिएको काम सबैले पूरा गरेको छ है, भोलिपल्ट आफ्नो घण्टीमा गुरुआमा आएपछि भन्नुभयो । गरेका छौँ गुरुआमा, यो विद्यार्थीेहरूको सामूूहिक आवाज थियो ।ल, आफ्नो पालोमा आफूले लेखेर ल्याएको योजना सुनाउँदै जाने है, गुरुआमाले पालो लगाउनुभयो । विद्यार्थीले स्वीकार गरे । सुरुमा आभाको पालो पर्यो । उनले आफ्नो परिवारको तीजको योजना सुनाइन् । यसपालिको तीज उनको घरमै मनाउने रे । टोलका सबैसँग पालो मिलाउँदा उनीहरूको पालो छिट्टै परेको रहेछ । पोहोरपरारका कार्यक्रममा भेज खानेकुरा मात्र हुँदा धेरैले खल्लो मान्नुभयो रे । त्यसैले यो वर्ष खसी पनि काट्ने रे । आमाले त नयाँ गहना र लुगा किनिसक्नुभयो रे र उनका लागि पनि नयाँ लुगा ल्यादिइसक्नुभएको छ रे ।आभापछि करिस्माको पालो आयो । उनले पनि आफ्नो घरको तीजको कार्यक्रमको योजना सुनाइन् । यस वर्ष उनीहरूको घरबाट ग्रान्ड पार्टी दिने पालो रहेछ । टोल छिमेकका सबैले आफ्नो पालोमा पार्टी दिँदा रहेछन् । पालोको अन्तिममा अलि विशेष कार्यक्रमसहित पार्टी प्यालेसमा ककटेल डिनरको आयोजना गरिँदो रहेछ । यसलाई उनीहरू ग्रान्ड पार्टी भन्दा रहेछन् र यस वर्ष यसको पालो करिस्माको परिवारको रहेछ । उनीहरूको पालो तीजको व्रतभन्दा केही पछाडि परेको भए तापनि उनीहरूले पैसाको बन्दोबस्त र पार्टी प्यालेस फिक्स गरिसकेका रहेछन् । यसैगरी सबैले आआफ्नो घरको योजना सुनाए । प्रभाको पालो आएपछि गुरुआमाले उनलाई सोध्नुभयो । उनले होमवर्क गरेकी थिइनन् । उनले भनिन्, मामु घरमा आइसेन । उहाँ आइसेपछि सोधेर भोलि हेमवर्क बुझाउँछु ।हरिमायाको पालो अन्तिममा आयो । उनले सबै साथीका भव्य र महँगा तीज कार्यक्रमका योजना सुनिसकेकी थिइन् । त्यसैले होमवर्क भन्न गाह्रो मानिन् । महँगो स्कुल पढ्ने भए तापनि उनी सम्पन्न परिवारकी थिइनन् । उनका बाआमा सहरमा मजदुरी काम गर्नुहुन्थ्यो । पढाइ राम्रो भएको र बुबाले धेरैपल्ट अनुरोध गरेपछि उनले त्यहाँ छात्रवृत्तिमा पढ्न पाएकी थिइन् । गुरुआमाले कर गरेपछि रातोपिरो मुख पार्दै उनले होमवर्क पढिन् । यसपालि हाम्रो घरको तीजको कार्यक्रम करिब सधैंजस्तै हुने छ । दुई दिन बाबा काममा जानुहुन्न । दर खाने अघिल्लो दिन बुबा फुपूलाई लिन जानुहुन्छ । आमालाई त्यति सन्चो छैन । यसपालि उहाँ मावल जानुहुन्न । व्रत बस्ने अघिल्लो रात आमाले दर पकाउनु हुन्छ । करेलाको पक्कुसँग दर खान खुब मीठो हुन्छ । राति उठेर सबै जना दर खान्छौँ । कमजोर स्वास्थ्यको कुरालाई ख्याल गरेर बुबाले आमालाई यस वर्ष खाली पेट नबस्न भन्नुभएको छ । तर आमाले दिनभर व्रत बस्न सकिनँ भने पनि सकेजति समयचाहिँ बस्छु भन्नुभएको छ । पूजाका लागि गुरुलाई पनि छिट्टै डाक्नुभएको छ । पूजा सकिएपछि आमा र फुपूले फलफूल, दूध खानुहुन्छ होला ।यसपछि तीजबारे गुरुआमाले बोल्नुभयो । उहाँले हरिमाया र उनको परिवारलाई स्याबासी दिनुभयो । कक्षाका साथीहरू पक्कु र दर कस्तो हुने रहेछ भनेर छक्क परिरहेका थिए । गुुरुआमाले तीजको परम्परा, महत्त्व र संस्कृतिका बारेमा भन्नुभयो । हाम्रा चाडपर्वलाई देखासिकीको तथा भड्किलो बनाउनु नहुने र हरिमायाको परिवारले जस्तै साधारण बनाएर मान्नुपर्ने कुरा गर्नुभयो । कक्षाको समय सकिन लाग्दा आभा, प्रभा र करिस्मा घरैमा पक्कु र दर पकाइमागेर खाने सल्लाह गर्दै थिए ।"

शीर्षक,विवरण
वन मासेर प्रदेश राजधानी,"आन्दोलनका अगुवा हरि रेग्मीले केही जग्गा दलाल र काठ तस्करको चलखेलमा राजधानी गोदावरी लैजाने प्रयास भएको बताए । उनले राजधानीका नाममा चुरे फेदीमा पर्ने गोदावरीको जंगल फाँड्ने योजनाभित्र प्रस्ताव आएको आरोप लगाए । चुरेको फेदमा किन राजधानी सार्ने ? उनले भने, यो जग्गा दलाल र काठ तस्करको खेलो देखिन्छ ।"
बलात्कारको मुख्य कारण पुँजीवाद,"मुचुल्कामा बुवाको भन्दै गरिएको औंठाछाप नक्कली रहेको थाहा पाएको, एक अपरिचित व्यक्तिले धम्क्याएको र गृह मन्त्रालयसँग सम्पर्क नभएका कारण छानबिन समितिका उपसचिव जिम्मेवारीबाट अलग हुन खोजेको पनि थापाले बताए । पछि सबै स्पष्ट भएपछि उनी काममा फर्के, थापाले समितिमा भने । त्यही गल्ती भएकाले थप छानबिन गरिरहेको भन्दै दोषीलाई कुनै हालतमा सजाय दिने प्रतिबद्धता मन्त्री थापाले गरे ।"
जुत्ता नलगाए लाइसेन्स जाला,"दसैंतिहारमा सदरमुकामस्थित बसपार्कमा यात्रु सहायता कक्ष स्थापना गरिएको छ । फिक्कल र पशुपतिनगरमा पनि सहायता कक्ष खुल्नेछन् । यातायात व्यवस्थापन समितिले निर्णय कार्यान्वयन भएनभएको अनुगमन गर्नेछ । ट्राफिक प्रहरी, जिल्ला प्रहरी कार्यालय, जिल्ला प्रशासन कार्यालय यातायात व्यवसायीको समन्वयमा अनुगमन गर्ने तयारी भएको हो ।"
शान्ति स्थापनामा नेपाल अनुकरणीय : ओली,"परराष्ट्र मन्त्रालयका अनुसार ज्ञवालीले बुल्गेरियाका उपप्रधानमन्त्री एकान्तेरिना जहारिएभासँग भेटवार्ता गरी शिक्षा, सूचना तथा प्रविधिलगायत क्षेत्रमा सहयोग आदानप्रदानको सम्झौतासमेत गरेका छन् । त्यस्तै ज्ञवालीले पाकिस्तानी समकक्षी मेहमुद कुरेसीलाई भेटेर सार्क सम्मेलन आयोजनाबारे छलफल गरेका थिए । उनले बेलायतका एसिया प्रशान्त मामिला राज्यमन्त्री मार्क फिल्डसँग दुई देशबीच आपसी हितका सम्बन्धमा वार्ता गरेका थिए ।"
अनशन बस्ने केसीको चेतावनी,१५ औं सत्याग्रहमा प्रधानमन्त्री केपी ओलीको निर्देशन तथा नेकपाका उपनेता सुवास नेम्वाङ र महासचिव विष्णु पौडेलको उपस्थितिमा आफ्ना सबै सुझाव समेटेर विधेयक पारित गर्ने सम्झौता भएको डा केसीले बताए । मुलुकमा शिक्षा र स्वास्थ्य क्षेत्रमा दशकौंसम्म व्यापारिक स्वार्थ बोकेका नेता र माफियाको मिलेमतोमा अनियन्त्रित व्यापारीकरण भएको र नियामक निकायमा दलीय भागबन्डा र भाँडभैलोले गर्दा दुवै क्षेत्रको गुणस्तर खस्किएको उनले जनाए ।
काठ बेचेर स्कुल सञ्चालन,शिक्षा विकास तथा समन्वय इकाईले मावि तहको शिक्षक दरबन्दी उपलब्ध गराए धेरै राहत हुने स्थानीय बासिन्दाहरूको भनाइ छ । गाउँमै मावि तहको पढाइ सुरु भएपछि एक सयभन्दा बढी बालबालिकालाई सुविधा मिलेको छ ।
बालविवाह बढ्यो,राष्ट्रिय मानवअधिकार आयोगका कार्यवाहक अध्यक्ष प्रकाश वस्तीले रजश्वला नभई कन्यादान दिए स्वर्ग पुग्ने मान्यताअनुसार बालविवाह हुने गरेको भन्दै त्यो मान्यताले अझै काम गरेको तर्क गरे । प्रविधि र सामाजिक सञ्जालको दुरुपयोगले पनि बाल प्रेमविवाहलाई प्रोत्साहन गरेको दाबी गरे । मन्त्रालयका सचिव बुद्धिबहादुर खडकाले कम उमेरमा हुने विवाह कानुनले नै गैरकानुनी भनेको भन्दै निराकरणका लागि सचेत हुनुपर्ने बताए । काभ्रेका प्रमुख जिल्ला अधिकारी कृष्णबहादुर राउतले कानुन कार्यान्वयन भए बालविवाहको समस्या हट्ने बताए । बालबालिकाउपर हुने हिंसाविरुद्धको दक्षिण एसियाली पहलका कार्यकारी निर्देशक रिन्चेन छोपेलले बालविवाह अन्त्यका लागि राष्ट्रियस्तरमा राम्रो कार्ययोजना बनेको भन्दै उनले त्यसलाई स्थानीय तहसम्म लैजानुपर्ने तर्क गरे ।
सुरुमै आउँदैनन् क्यान्सर बिरामी,"बर्सेनि ३५ हजार नयाँ बिरामी भए पनि केही मर्छन्, केही उपचार गरेर निको हुन्छन् । समग्रमा अहिले समुदायमा ६० हजारको हाराहारीमा क्यान्सर रोगी होलान् तर वर्षमा नौ साढे नौ हजार उपचारका लागि आउँछन् । यो हिसाबले उपचारका लागि आउनेहरूको संख्या १०१५ प्रतिशत मात्रै देखिन्छ, क्यान्सर अनुसन्धान विभागका प्रमुख भोला शिवाकोटीले भने । त्यसैले जनचेता बढाउन आवश्यकता रहेको उनले बताए । देशका ५६ जिल्लाका स्वास्थ्यकर्मीलाई क्यान्सरको लक्षण र उपचार हुने ठाउँका बारेमा बताएको शिवाकोटीले जानकारी दिए । त्यसैगरी ३६ जिल्लाका माविका विद्यार्थीलाई पनि क्यान्सरको लक्षण र उपचार हुने ठाउँका विषयमा बताएको उनको भनाइ छ ।"
अपांगता भएकाले प्रतिभा देखाए,"विजयीलाई इकाई प्रमुख डिकबहादुर राई, बनेपा ९ का अध्यक्ष शेरबहादुर सुवाललगायतले पुरस्कार प्रदान गरे । हौसला प्रदान गर्न कार्यक्रम गरिएकाले लेखाजोखा केन्द्रका प्रमुख कविता शर्माले बताइन् ।"
२९ घर क्षति,नुवाकोट (कास) बाढी र पहिरोमा परेर २९ घर क्षति भएका छन् । बाढी पहिरोले साउन पहिलो सातादेखि असोज पहिलो सातासम्म जिल्लाका २८ घरधुरी पूर्ण क्षति र एक घर आंशिक क्षति भएका छन् । अधिकांश घर बगाएका थिए भने केही घर पहिरोले पुरेको थियो । बेलकोटगढी ८ की बलकुमारी पुडासैनीको एक घरभने आंशिक क्षतिमा परेको छ । उनको भदौ १५ गते आएको बाढीले क्षति पुर्याएको थियो । पूर्णक्षति भएका स्थानीय प्रशासनले १० हजार रुपैयाँ राहतस्वरूप दिएको छ ।
बनेपा महोत्सव,"काभ्रे (कास) दोस्रो बनेपा महोत्सव बिहीबारबाट बनेपास्थित गोदाम चोकमा हुँदै छ । हाम्रो अभियान खेलको सान, संस्कृति र समृद्धि बनेपाको पहिचान भन्ने नाराका साथ बनेपा ब्वाइज क्लबले गर्ने महोत्सवका तयारी पूरा भएको आयोजक क्लबका अध्यक्ष महेश कर्माचार्यले जानकारी दिएका छन् । क्लबले आयोजना गरेको महोत्सवलाई काभ्रेका ५ वटै उद्योग वाणिज्य संघ, स्थानीय तह र सामाजिक संघसंस्थाको सहयोग र समर्थन रहेको छ ।"
मुआब्जा नदिई सडक विस्तार नगर्नु : सर्वोच्च,"सरकारले जीएलडी (गाइडेड ल्यान्ड डेभलपमेन्ट) अर्थात् निर्देशित जग्गा विकास कार्यक्रम ल्याउँदा क्षतिपूर्ति तिर्नु नपर्ने दाबी गरेको थियो । यो अवधारणाअनुसार जग्गा सरकारले अधिग्रहण गरी योजनाबद्ध बस्ती विकास गर्छ र जग्गाधनीलाई नै हस्तान्तरण गर्छ । तर, सर्वोच्चले जग्गाधनीको सहमतिबिना जग्गा लिन नपाउने र लिनुपर्ने भए क्षतिपूर्ति वा मुआब्जा दिनुपर्ने व्याख्या गरेको छ ।"
एम्बुलेन्स नहुँदा सास्ती,"अन्तर्राष्ट्रिय मापदण्डअनुसार सिकिस्त बिरामी लिन खबर गरेको ७ मिनेटभित्र एम्बुलेन्स पुग्नुपर्छ । नेपालको एम्बुलेन्स सञ्चालन निर्देशिका २०७३ मा यस प्रकारको कुनै समयावधि नतोकिएको जिल्ला जनस्वास्थ्य कार्यालय ललितपुरका एम्बुलेन्स फाँटमा कार्यरत मोहन रिजालले बताए । एम्बुलेन्स खरिद गर्न राज्यले भन्सार छुट दिने गरेको छ, उनले भने । ललितपुरमा ४८ एम्बुलेन्स दर्ता छन् । तर कतिपय बिग्रेका तथा थन्किएका छन् भने केहीको नवीकरण गरिएको छैन । ललितपुर महानगर परिसरमा बा४च १८२० नम्बरको एम्बुलेन्स बिग्रिएर थन्किएको छ । महानगरका प्रवक्ता राजु महर्जनले चाँडै नै एम्बुलेन्स सञ्चालनमा ल्याउने योजना रहेको जनाए ।"
बलात्कारी बाबुलाई २६ वर्ष कैद,"बलात्कारको घटना थाहा पाएपछि बालिकाकी ठूलीआमाले साउन १४ गते महानगरीय प्रहरी वृत्त चापागाउँमा उजुरी दिएकी थिइन् । भदौ १० मा अदालतले थुनछेक आदेश दिएपछि पीडकलाई नख्खु कारागार राखिएको थियो । गर्भपतन गराउनेक्रममा पाखुरामा सुई दिएर बेहोस बनाएको, ब्युझिँदा योनीमा प्याड लगाएको र रगत लागेको पीडित बालिकाले दिएको बयानमा उल्लेख छ । पीडित बालिकाकी आमा विदेश रहेकामा घटनापछि स्वदेश फर्किइसकेकी छन् ।"
छाती फुकाएर हिँड्न कहिले पाउँछौं ?,सुस्ता क्षेत्रको भूभाग नापीनक्सा गरी जग्गाधनी प्रमाणपुर्जा वितरण गर्नुपर्ने पर्याप्त औषधिसहित राम्रो स्वास्थ्य उपचारको व्यवस्था मिलाउनुपर्ने आन्दोलनक्रममा मृत्यु भएका रामानन्द चमारको परिवारलाई क्षतिपूर्ति दिनुपर्ने भारतीय अतिक्रमण रोक्न सरकारले अग्रसरता लिनुपर्ने
यात्रा सहज बनाउन निर्देशन,"सांसद कमला रोकाले लामो दूरीमा चल्ने सवारी साधनमा दुई जना चालक व्यवस्था गर्न माग गरिन् । सवारी साधन हाँकेको बेला चालकलाई मोबाइल चलाउन बन्देज गर्नुपर्ने उनले बताइन् । एउटा हातमा गाडीको स्टेयरिङ अर्को हातमा मोबाइल हुन्छ, उनले भनिन्, यात्रुको मनोविज्ञान कस्तो होला ? यसलाई पूर्ण रूपमा बन्द गराउनुपर्छ । त्यस्ता चालकलाई कारबाहीको दायरामा ल्याउनुपर्छ । सांंसदका जिज्ञासाको प्रत्युत्तरमा भौतिक पूर्वाधार तथा यातायातमन्त्री रघुवीर महासेठले यातायात क्षेत्रलाई व्यवस्थित बनाउन अधिकारसम्पन्न प्राधिकरण बनाउन लागिएको जानकारी दिए । समिति गठन गरेर काम सुरु भइसकेको छ, उनले भने, केही दिनमै समितिले सामान्य खाका बाहिर ल्याउँछ । बस व्यवसायी समितिहरूको रोक्का गरिएको बैंक खाता अझै नखोल्ने उनले बताए । व्यवसायीको खातामा रहेको पैसा यातायात क्षेत्रको सुधारका लागि खर्च गरिन्छ, उनले भने, तेस्रो पार्टी बिमाका लागि पनि छलफल भइरहेको छ । उपत्यका ट्राफिक प्रहरी महाशाखा प्रमुख वसन्त पन्तले दसैंमा यात्रा सहज बनाउन विभिन्न स्थानमा नागरिक सहायता कक्ष राखिएको बताए । १३ स्थानमा नागरिक सहायता कक्ष, ३२ स्थानमा रिफ्रेस सेन्टर, १४ जिल्लामा टाइम कार्ड व्यवस्था गरिएको उनले जानकारी दिए । गाडी बिग्रेमा तत्काल उद्धारका लागि थानकोटमा दुइटा र्याकर व्यवस्था गरिएको उनले बताए ।"
येँया पुन्ही,केही न केही प्रतीक । आशय उही छ सत्यको जित । सबैको कल्याण होस् भन्ने भावना । हामीलाई चाहिएको त्यही छ । इन्द्रजात्रा जारी छ ।
विमानस्थल र वातावरण,लेखक वातावरण विज्ञानमा विद्यावारिधि हुन् ।
विमान चालकको अभाव,"निजी क्षेत्रका जहाज कम्पनीले निश्चित उडान दुर्गममा भर्नुपर्ने वा नभरेमा त्यसबापत पेनाल्टी तिर्नुपर्ने बाध्यकारी नियम बनाउनु ठिक हुन्छ । यदि यस्तो व्यवस्था भए वा त्यस्तो हर्जना रकम जतिलाई कोष बनाएर क्षतिपूर्ति भरताल गर्नेगरी कम्तीमा यिनै वाई १२ वा ट्विनअटरलाई विराटनगर, सुर्खेत, नेपालगन्ज बेस बनाएर ११ थान राखी दुर्गमका हरेक विमानस्थलमा सातामा १ उडान भरेमा जनतालाई ठूलो राहत मिल्ने थियो । देशमा दर्जनौं हेलिकप्टर कम्पनीले सेवा दिएका छन् । नेता, मन्त्रीदेखि गरिबसम्मले बिरामी तथा अभर पर्दा तिनैको उपभोग गर्नुपर्छ । खै नेवानिको हेलिकप्टर सेवा ? अरू नसके पनि एयर एम्बुलेन्स त चलाऊ । श्रीकृष्ण राजवंशी, सुनकोसी३, सिन्धुली"
आनन्ददेवहरू लिच्छवि हुन् र ?,"असोज १० मा प्रकाशित इन्द्रायणीलाई खुसी पार्न सिद्धपोखरी झिलीमिली बारेको समाचारमूलक लेखमा संस्कृतिविद ओम धौभडेलको भनाइप्रति ध्यान गएको छ । उक्त लेखमा धौभडेलले सिद्धपोखरीलाई इन्द्रदह पनि भनिन्छ । नेपाल संवत् २३९ मा लिच्छवि राजा इन्द्रदेवले मानव निर्मित दह बनाएकाले यसको नाम नै इन्द्रदह रहन गयो भन्नुभएको छ । मेरो जिज्ञासा धौभडेललाई यस्तो छ : तपाईको यो भनाइको मूल स्रोत वा आधार के हो ? वा भनौं सिद्धपोखरीलाई इन्द्रदह पनि भनिन्छ । नेसं २३९ मा इन्द्रदेवले उक्त दह बनाउन लगाएकाले इन्द्रदह नाम रहन गएको भन्ने कुराको प्राथमिक स्रोतहरूलाई खुलाएर विश्लेषण गरी यसबारे तथ्य कुरा पत्ता लगाएर कलम चलाउने, बोल्ने पहिलो तपाई नै हुनुहुन्छ वा तपाईंभन्दा अघि अरू कोही ? इन्द्रदेव कहिले राजा भएका थिए र ? उनले राजकुमार छँदै उक्त दह बनाउन लगाएका होइनन् र ? आशा छ, मजस्तो सामान्य जिज्ञासुका यी कौतुहललाई धौभडेलले सप्रमाण शान्त पार्नु हुनेछ । अन्त्यमा, भक्तपुरमा इन्द्रजात्राको सुरुवात लिच्छवि राजा आनन्ददेवले गरेका हुन् भनी तपाईले भन्नुभएको छ । हो र ? इन्द्रदेव, आनन्ददेवहरू लिच्छवि कुलका हुन् र ? पुरुषोत्तमलोचन श्रेष्ठ, कटुञ्जे, भक्तपुर"
घटस्थापना बिदा आवश्यक,"दसैं आउन २ हप्ता पनि बाँकी छैन । दसैं हिन्दु मात्रको धार्मिक चाड नभई सारा नेपालीको सांस्कृतिक पर्व बनिसकेको छ । तर अफशोच सरकारी तहमा यो राष्ट्रिय चाडको उचित पहिचान हुनसकेन । १५ दिनसम्म चल्ने यो चाडमा पहिलो दिन घटस्थापना गरी जौं, मकै रोपी दुर्गाको आह्वान गरी ९ दिनसम्म पूजा गरी दसौं दिन विजयादसमीमा त्यही घटको जल अभिशेक गर्ने, जमरा प्रसादका रूपमा मान्यजनको हातबाट लगाउने गरिन्छ । तर सरकारले जमरा लाउने दिनको पहिचान गरी विदा दिएको छ । दसैं कोठामा फूलपाती भित्र्याउने, काली अनि नवदुर्गाको पूजा गर्ने दिनहरू फूलपाती, महाष्टमी, महानवमीको दिन पनि बिदा नै छ । तर दुर्गा आह्वान गर्ने, जमरा रोप्ने दिन भने विदा नपाउने, फुर्सद नहुने ? पूजा गर, प्रसाद लगाऊ भन्छ सरकार । तर आह्वान नै नभएकी देवीको प्रसाद कसरी लगाउने ? अनेकौं तन्त्र, दिवसहरू जस्तो होइन, घटस्थापना । बेला घर्किसकेको छैन । सरकारले यो गल्ती सच्याओस् । घटस्थापनाको विदा देओस् । डा अजय रिसाल, धुलिखेल अस्पताल, काभ्रे"
एसिड आतंक,"पहिलापहिला हिन्दी फिल्महरूमा गुन्डाहरूले एसिड प्रयोग गरेर निर्मम हत्या गरेको दृश्य देखिन्थ्यो । अहिले हाम्रो समाजमा दिनहुँ एसिडको घातक प्रयोग हुनथालेको छ । राजधानीकै त्रिपुरेश्वरमा बस कुरिरहेकी एक महिलामाथि केही वर्षअघि एसिड आक्रमण भएको थियो । हरेक दिन समचार बन्छ, एसिड प्रहारको । कसैलाई कसैप्रति रिस उठ्यो, आफूले भनेजस्तो भएन कि एसिड प्रयोग गरिहाल्ने कार्य बढेको छ । करिब २ साताअघि रौतहटमा सुतिरहेका दिदीबहिनीलाई छिमेकीले एसिड प्रहार गरेर घाइते बनायो । घाइतेमध्ये दिदीको मृत्यु भएको छ भने बहिनीको अवस्था पनि चिन्ताजनक छ । प्रहरीले एसिड हान्नेलाई समात्यो, उसलाई कारबाही पनि गर्ला, तर त्यसबाट उनको ज्यान फिर्ता आउँदैन । यदि कोही बाँचिहाल्यो भने पनि एसिडले ढडेको विरूप स्वरूप लिएर बाँच्न विवश हुनुपर्छ । कावासोतीमा बसन्ती परियारमाथि उनकै छिमेकीले एसिड प्रयोग गरेर घाइते बनाएका छन् । उनको अस्पतालमा उपचार भइरहेको छ । उनीमाथि त एसिड प्रयोग भइकन चक्कुसमेत हानिएको छ । उनलाई मार्ने नै योजनासाथ एसिड प्रयोग गरिएको देखिन्छ । मानिसमा मानवता किन हराउँदै गएको ? कानुनी कारबाही फितलो भएका कारण अपराधीहरूको मनोबल बढेको हो कि ? महिलाको सुरक्षा हामी सबैको दायित्व हो । पुरुषोत्तम घिमिरे, जोरपाटी, काठमाडौं"
मानवता हराएको समाज,"घिमिरेको लेखमा प्रहरी प्रशासनकै कुरा जोडिन आएको छ । केही दिनअघि एउटा मानसिक सन्तुलन ठिक नभएको व्यक्तिलाई बर्दीधारी प्रहरीले जुन निर्मम यातना दिएको थियो, त्यसको वर्णन गरिएको छ । सुरक्षाका लागि खटिएका प्रहरी नै मानवीय संवेदनामा निर्दयी बन्ने गरेको देखियो । तर वरिपरिका अन्य व्यक्ति पनि उही पीडित व्यक्तिमाथि नै जाइलागेको दृश्यमा देख्न सकिन्छ । शान्ति सुरक्षामा खटिएका भनिएका प्रहरीबाटै यस्तो अमानवीय कार्य भइरहँदा र अपराधीलाई दण्ड दिनुको सट्टा सम्मान गरिरहने हाम्रो देशमा आम नागरिकले शान्तिको प्रत्याभूति गर्ने माध्यम खोइ ? सुजन देवकोटा, पालुङटार४, गोरखा"
घरेलु कामको सम्मान,"अन्तर्राष्ट्रिय श्रम संगठनका अनुसार विश्वमा पारिश्रमिक बिनाको सेवामूलक काम ७५ प्रतिशत महिला र बालिकाले धानिरहेका छन् । महिला दिनमा ११ घन्टादेखि १५ घन्टासम्म काममा खट्छन् । दिगो विकास लक्ष्य २०३० ले सार्वजनिक सेवा परिवारभित्रको साझा जिम्मेवारीमा पुरुषको सहभागिता बढाउने लक्ष्य राखिएको छ, तर त्यसतर्फ काम भएको पाइँदैन । नीति नियम बन्दैमा परिवर्तन आउँदैन । प्रत्येक व्यक्तिको नियत राम्रो हुनुपर्छ । अर्थोपार्जन गर्ने श्रमलाई मात्र सम्मान गर्ने मान्यता बदल्नुपर्छ । श्रमको एउटा पाटो घरेलु काम हो भनेर उचित मूल्याङ्कन गर्ने परिपाटी विकास गर्नुपर्छ । कुनै महिलाले घरेलु काम गर्दैमा अन्यबाट हेपिएको वा अपहेलित भएको महसुस नगर्ने वातावरण तयार गर्नुपर्छ ।"
न्यायपालिकामाथि तरबार,"न्यायपालिकामाथि महाअभियोगको तरवार राख्न खोज्ने हालै देखिन थालेको अभियानले संविधान नै खान सक्छ । भोलि त्यो तरवार तपाईंहरूतर्फ फक्र्यो भने तपाईंलाई जोगाउन त्यही न्यायपालिका चाहिन्छ । अदालतमाथि लाद्न खोजिएको संकट जोगाउन स्वयं न्यायपालिका मात्र होइन, संविधानको पालक र संरक्षकले जस्तो उच्च जिम्मेवारी बहन गर्ने राष्ट्राध्यक्ष पनि सचेत रहन जरुरी भैसकेको छ । संविधान र न्यायपालिकाको संरक्षणका लागि आवश्यक परे राष्ट्रपतिकै निष्पक्ष अगुवाइमा राजनीतिक क्षेत्रका दलीय नेतृत्व पंक्तिसँग सार्थक छलफल र संवाद प्रारम्भ हुन आवश्यक छ । नबुझेर प्रयोग गरियो भने महाअभियोगको यन्त्र संवैधानिक भष्मासुर हुनसक्छ । सुनुवाइ र महाअभियोगको अवधारणाबारे संसद्कै अगुवाइमा व्यापक संवाद सञ्चालन आवश्यक छ । सांसदले बुझेनन् भने अरूले मात्र बुझेर केही अर्थ छैन । सर्वोच्च अदालतकै न्यायाधीशहरू र नेपाल बार एसोसिएसनबीच विशेषज्ञको पनि सहयोग लिएर आन्तरिक बहस चलाउन सकिन्छ । लेखक संविधानविद् तथा वरिष्ठ अधिवक्ता हुन् ।"
मधेसको मनोविज्ञान,"मधेसले यतिखेर नेपालवासी भर्सेज नेपालीको विमर्श उठाएको छ । उता राज्यपक्षले ध्रुवीकरण र एकरूपताको कृत्रिम राष्ट्रवादी सोचलाई ब्यँुत्याउन खोज्दैछ । राज्य र यहाँका समुदाय दुई फरक कुरा हुन् भन्ने प्रस्टिनुपर्छ । राज्य जसरी हिँडाउन खोज्छ, त्यसरी नै गैरमधेसीहरू हिँड्छन् भन्ने कुरामा मधेसलाई रत्तिभर विश्वास छैन । संविधान नमान्नेहरू त छँदैछन्, तर संविधान मान्नेहरूले संविधान जिन्दावाद नाराको असलियतलाई उजागर गर्दै गएका छन् । मधेस सिर्जनात्मक प्रतिरोध गरेर नेपाललाई कुनै पनि प्रकारको कट्टरता र अनुदारपनबाट मुक्त गर्न चाहन्छ ।"
सेटिङमा छलिन्छ जरिवाना,उक्त मापदण्डमा खाडी देशमा पर्यटक भिसामा जानेले गाउँपालिका वा नगरपालिकाबाट आर्थिक हैसियत खुल्ने सिफारिसपत्र पनि बोक्नुपर्ने नियम सुरु गर्ने उल्लेख छ । ४० वर्ष उमेर कटेका र स्नातक तह पास भएकाको हकमा भने यस्तो नियम लागू हुँदैन । महानिर्देशक पौडेलले खाडी देशमा पर्यटक भिसामा पठाउने काममा मानव तस्करीको समेत संलग्नता रहेको र त्यहाँबाट अवैध रूपमा अन्य देश प्रवेश गराउने गिरोह सक्रिय भएको खबरपछि यस्तो कदम चालिएको बताए ।
सैनडाँडामा गुन्जिए देउडा,"सैनडाँडा मेला बान्नी चैलती, चैनपुरको शिलदेवी पछिको तेस्रो ठुलो मेलाको रूपमा लिइन्छ । पछिल्लो समय यो मेलाले देउडा संस्कृतिको जर्गेना गर्नका लागि ठूलो भूमिका खेलेको बझाङको इतिहास तथा संस्कृतिका अध्येता विष्णुभक्त शास्त्रीले बताए ।"
छविका नियात्रा,स्रष्टा रोदनले नियात्राको नाममा कोरा विवरण लेखिने खतराबाट सिलवाल बचेको बताए । उनले जंगबहादुरको बेलायती भ्रमण ताका नै बेलायतमाथि नियात्रा लेख्न थालिएको बताउँदै सिलवालले इमानदारिताका साथ आफ्नो बेलायत अनुभव लेखेको दाबी गरे । समालोचक गौतमले लन्डन भ्रमण नेपालमै बसेर फिल गर्न सकिनेगरी सिलवालले यात्रावर्णन गरेको दाबी गरे । समालोचक अधिकारीले आँखा र मन दुवैले लेखिएको पुस्तक को संज्ञा दिइन् भने अर्का समालोचक त्रिपाठीले कृतिमार्फत सरल लेखनमै गम्भीर भाव पस्किन सिलवाल सफल रहेको दाबी गरे । सुमन सौरभले ग्रीनविचको साँझ को एक अंश वाचनसमेत गरेका थिए । सिलवालको यो सातौं कृति शाब्दिक बुक्सले छापेको हो ।
अभिव्यक्ति शृंखलामा राई,कार्यक्रममा कवि मदन राई लामाखुले ले नेपाली साहित्यमा बेलायतमा रहेका नेपाली स्रष्टाको योगदान रहेको दाबी गरे ।
चन्दा अब्बल,"उनलाई पछयाउँदै स्मृति श्रेष्ठ फस्ट रनरअपका साथ ब्युटी विथ परपोज, प्रतिमा शर्मा सेकेन्ड रनरअपका साथ मोस्ट गर्जियस तथा जुनु शर्मा थर्ड रनरअपका साथ बेस्ट स्माइल र रूपा शिवाकोटी फोर्थ रनरअप भएकी छन् । प्रतियोगितामा नम्रता गिरी पब्लिक च्वाइस र फेसबुक च्वाइस, श्रीलक्ष्मी श्रेष्ठ थापा बेस्ट डान्सर, मनीषा पाण्डे बेस्ट पर्सनालिटी, सपना प्रधानांग मोस्ट क्रिएटिभ, रविना परियार फेसन आइकन, अर्चना रिमाल बेस्ट स्किन प्रमीक्षा पोखरेल बेस्ट हेयर, बिना मगर जोशी मिसेस बब्ली फेस, अनिता बिमली युटयुब बेस्ट भ्युज, मिसेस फोटोजेनिक र भ्युवर्स च्वाइस, दीपा थपलिया र दीपिका भर्मा म्यानेजमेन्ट च्वाइस भए । रिवन इन्टरटेनमेन्टले गर्दै आएको प्रतियोगिताको यो चौथो संस्करण हो ।"
कमिला जस्ता मान्छे,"भव्य सेटबिना नै अर्थपूर्ण र दर्शक बाँध्ने गरी दृश्य कम्पोजिसन गर्न सकिन्छ भन्ने सन्देश नाटकले दिएको छ । रविन परियार, शान्तिला तामाङ, मोहन प्रकाश, शैलेन्द्र थेवे, नगेन माखिम, मञ्जरी दवाडी, पेस्ला कटुवाल, गोविन्द ओली, निसिम श्रेष्ठ, दीपखिशा दवाडी, अवतार पाठक, असीम खनाल, शरद गिरी, समित भण्डारी लगायतको अभिनय रहेको नाटक यही असोज २० गतेसम्म मञ्चन हुनेछ ।"
किफ जारी,"नेपाल फिल्म सोसाइटीको आयोजना गरेको फेस्टिभल साहित्यकार एवं फिल्मकर्मी चेतन कार्कीले उद्घाटन गरेका थिए । फेस्टिभलमा स्पेनको फिल्म लास ओभिजास नो पाइरडेन इल ट्रेन, इजरायलको द बेन्ड्स भिजिट, चीनको सो योङ, डेनमार्कको हाउस मिरर, फ्रान्सको पोलिस, स्लोभाकियाको लिट्टे हार्वर र अमेरिकाको अल द प्रेसिडेन्ट्स मेन पनि छानिएको छ । सोसाइटीका अध्यक्ष कृष्ण मल्लले नेपाली फिल्म अन्तर्राष्ट्रिय बजारमा प्रवद्र्धनसँगै फिल्मी अनुभव आदानप्रदान गर्ने उद्देश्यले फेस्टिभल गरिएको बताए । फिल्मकर्मी एवं साहित्यकार कार्कीले पछिल्लो समय नेपाली फिल्म उद्योग आशालाग्दो बाटोबाट अघि बढेको दाबी गरे । फेस्टिभल शुक्रबार सकिनेछ ।"
पूर्वलडाकुको कथा,"युद्धकै कारण परिवार, माया, शिक्षा, ज्ञान सबै गुमाउन बाध्य पूर्वलडाकुहरूको अबको गन्तव्य के ? नाटकले अन्तिम जिज्ञासा छोड्छ । नेताहरूले बाटो बदलेपछि, विलासिता रोजेपछि जनयुद्ध, योद्धा र त्यसको मर्म धरापमा परेको यथार्थसमेत नाटकमा सांकेतिक रूपमा आएको छ । युद्धताका गीत, संगीत र नृत्यलाई कसरी जागरणको रूपमा प्रयोग गरिएको थियो भन्ने उल्लेख पनि नाटकमा छ । कमरेड क्रान्ति को भूमिका निर्वाह गरेकी सुजिता अधिकारीले निडर, कठोर र बहादुर योद्धाको मन छुने अभिनय गरेकी छन् । अन्तिममा थकित योद्धाले आफ्नो लडाइँको अर्थ खोज्दै सुनाएको संवेदनाले मन पग्लिन्छ । नाटकमा राज र सुजितासहित शर्मिला नगरकोटी, सुदर्शन अर्याल, मनोज महर्जन, इन्द्रबहादुर चौधरी, मुकेश हमाल, पासलाक्पा शेर्पा, धीरज थापामगर, कृष्ण खडका, शोभा लिम्बू, आशिष काफ्ले, मोहन श्रेष्ठ र नमराज पराजुलीले अभिनय गरेका छन् ।नाटक असोज २१ सम्म मञ्चन हुनेछ ।"
राहदानी हडपे तीन वर्ष कैद,"विधेयकमा अस्थायी राहदानी जारी गर्न सकिने व्यवस्थासमेत छ । विदेशमा रहेका नेपाली नागरिकको राहदानी बहाल रहेको अवधि समाप्त भए, हराए, नासिए वा झुत्रो भएर प्रयोग गर्न नसकिने भए अस्थायी राहदानी बनाइदिने व्यवस्था छ । त्यस्तै नेपाली नागरिकको नाबालक छोरा वा छोरी विदेशमा गई बसेको र सोह्र वर्ष उमेर पुगेर नागरिकता प्राप्त नभएको अवस्थामा दुई वर्षको अवधि रहने गरी साधारण राहदानी जारी गरिने भएको छ । नेपाली नागरिकताको प्रमाणपत्र लिन नसकेको भए थप दुई वर्षका लागि साधारण राहदानी जारी गरिने भएको छ ।"
बालिका हत्या छिमेकीबाटै,स्थानीयका अनुसार पौडेलको परिवार स्याङजाको आरुखर्कबाट बसाइँ सरेर पुम्दीभुम्दी आएको हो । उनी गाउँमा चोरी गरेर दुईतीन महिना हराउने र फेरि झुल्किने गर्थे । दिनहुँ गाँजा र रक्सी सेवनको लतमा परेका थिए । कहिलेकाहीं ज्याला मजदुरी गर्थे । उनका श्रीमती र आठ वर्षीय छोरा छन् । श्रीमतीले छोराछोरी पढाउन ऋण गरेको ५० हजार रुपैयाँ बोकेर महिनौंसम्म हराएका उनी तीन साताअघि मात्रै गाउँ फर्किएका थिए ।
सेटिङ आरोपमा अध्यागमन कर्मचारीमाथि कारबाही,"यस्तो निर्णयमा पहिले किन अफलोड गरिएको थियो र पछि किन प्रस्थान अनुमति पाउनयोग्य भयो भन्ने तथ्य समेटिएका हुन्छन् । जसमा डिपार्चर अफिसर, डेस्क अफिसर र प्रमुख अध्यागमन अधिकृतको हस्ताक्षर अनिवार्य हुन्छ । दुबई उडेका दुई महिलाको हकमा भने यस्तो कुनै प्रक्रिया पूरा नगरिएको प्रतिवेदनमा उल्लेख छ ।"
प्रदेश खाका कोर्दै कांग्रेस,"प्रदेश ७ कार्यसमिति : ४१ ५ पदाधिकारीसहित ४१ सदस्यीय कार्यसमिति । आदिवासी जनजाति, दलित, मधेसी, मुस्लिम, थारू, खसआर्य, अल्पसंख्यक र पिछडिएको समुदायबाट महिला पचास प्रतिशतसहित १४ जना निर्वाचित, खुलाबाट १३ जना, महिलाबाट ५ सदस्य । प्रदेश सभापतिबाट ११ जना मनोनीत । अर्को विकल्प ४५ सदस्यीय हुनेछ ।"
इरानलाई अमेरिकाको चेतावनी: ठूलो मूल्य चुकाउनुपर्ला,"यदि उनी तेलको मूल्य नबढोस् र बजार अस्थिर नहोस् भन्ने चाहन्छन् भने मध्यपूर्वमा हस्तक्षेप नगरून् र इरानको तेल उत्पादन तथा निर्यातमा अवरोध नगरून्, उनले भने । उनले हालै भएको तेलको मूल्यवृद्धिमा पेट्रोलियम निर्यातक मुलुकहरूको संगठन (ओपेक) नभई ट्रम्प मुख्य कारक रहेको आरोप लगाए । मंगलबार राष्ट्रसंघ महासभालाई सम्बोधन गर्दै ट्रम्पले उत्पादन बढाउन र मूल्यवृद्धि रोक्न ओपेक मुलुकलाई आग्रह गरेका थिए ।"
शरणार्थी नलैजान म्यान्मार बहाना खोजिरहेछ : हसिना,प्रधानमन्त्री हसिनाले भने मुख्य भूमिमा शरणार्थीका लागि पक्की संरचना बनाउन सम्भव नरहेको र अस्वीकार्य रहेको बताइन् ।
शिक्षक नपाउँदा टेली टिचिङ,"शैक्षिक संकटको संघारमा छौं । ऐच्छिक गणित पढ्नेहरू नहुँदाको असर उच्च शिक्षा हुँदै शिक्षकको खोजी गर्ने विद्यालयसम्म परेको छ । विज्ञान विषय लिएर पढ्नेहरू पनि उच्च शिक्षाका लागि जिल्लाबाट बाहिरिएपछि उतै करिअर बनाउन लाग्छन् । जिल्ला फिर्दैनन् । यता जिल्लाका विद्यालयले दक्षतापूर्वक पढाउने गणित, विज्ञान र अंग्रेजीका शिक्षक नपाएपछि आकर्षक सुविधासहित जागिरका लागि विज्ञापन खुलाउने गरेका छन् ।"
कटान रोक्न स्याउलाको बार,जोगुबडा नदीमा गत वर्षदेखि नै दुवैतर्फ तटबन्ध निर्माणको काम भइरहेको छ । करिब ३५ किलोमिटर लम्बाइमा तटबन्ध निर्माण गर्नुपर्ने हुन्छ । जिरो पोइन्टबाट तटबन्ध निर्माणको काम भइरहे पनि तल्लो भेगमा भने कटान रोक्न तत्काल केही काम भएको छैन । स्थानीय तहले केही रकम छुट्याएको भए पनि तत्काल कटान रोक्नका लागि पहल गर्नुपर्ने स्थानीय बताउँछन् ।
अलपत्र ब्याँसीकोट दरबार,"छबिसपाथिभेरा गाउँपालिकाले पनि दरबारको संरक्षणका लागि पहल गरेको गाउँपालिका अध्यक्ष अक्कल धामीको दाबी छ । उनले दरबार जाने बाटोनजिक सडक विस्तार गरिएको बताउँदै गुरुयोजना नै बनाएर दरबार संरक्षण, जीर्णाेद्धार र पर्यटकीय स्थलका रूपमा विकास गर्ने गरी काम थालिएको बताए ।"
आफन्तबाटै असुरक्षित: बलात्कार घटना बढे,"प्रहरीले जिल्लामा महिला हिंसा, यौनजन्य क्रियाकलाप र आपराधिक घटना नियन्त्रणका लागि विशेष सुरक्षा अभियान सुरु गरेको छ । जिल्ला प्रहरीले टोलटोलमा प्रहरी परिचालन गरी महिला हिंसा तथा बलात्कार न्यूनीकरणबारे चेतनामूलक कार्यक्रम गरिरहेको छ । प्रहरी सक्रियता तथा विभिन्न चेतनामूलक कार्यक्रम गरे पनि जिल्लामा बलात्कारका घटनामा भने कमी आउन सकेको छैन ।"
सुन चाल्नेको दिन फेरिएन,०६८ सालको गणना अनुसार १ सय ५० घर परिवार रहेका छन् । यिनीहरू राज्यबाट पाउने सुविधाबाट वञ्चित छन् । बर्दिया निकुञ्जले आफ्नो क्षेत्रमा माछा मार्न रोक लगाउँदै आएकाले उनीहरू पूर्वतर्फ गेरुवा नदीमा माछा मार्छन् ।
प्रतिष्ठानमा स्नातक तह,"जुम्ला (कास) कर्णाली स्वास्थ्य विज्ञान प्रतिष्ठान, जुम्लामा स्नातक तहमा पब्लिक हेल्थ कार्यक्रम सुरु हुने भएको छ । असोज ६ गते बसेको नेपाल स्वास्थ्य व्यवसायी परिषद्को बैठकले स्नातक तह पठनपाठनका लागि स्वीकृति दिइसकेको छ । प्रतिष्ठानमा प्रवीणता प्रमाणपत्र तहका कक्षा सञ्चालन भइरहेका छन् । प्रतिष्ठानले ब्याचलर इन मिड वाइफ नर्सिङ मा स्नातक तहको कक्षा सञ्चालनका लागि विद्यार्थी भर्ना प्रक्रिया अगाडि बढाइसकेको छ । ब्याचलर अफ पब्लिक हेल्थ विषयको पढाइका लागि परिषद्ले २० जना विद्यार्थीको कोटा स्वीकृत गरिसकेको प्रतिष्ठानका रजिस्ट्रार विश्वराज काफ्लेले बताए । प्रतिष्ठानले एक वर्षभित्र एमबीबीएस पढाउने गरी आवश्यक तयारी थालेको जनाएको छ ।"
दुर्घटनामा २ घाइते,जिल्ला प्रहरी कार्यालयका अनुसार दुर्घटनामा लिखु तामाकोसी गाउँपालिका ६ खिम्तीका चक्रबहादुर थापामगर र गोकुलगंगा गाउँपालिका ६ फर्पुका निरज तामाङ घाइते भएका छन् । घाइतेलाई मन्थलीस्थित रामेछाप सामुदायिक अस्पतालमा उपचारका लागि भर्ना गरिएको छ । जिप चालक फरार छन् । उनको खोजी भइरहेको प्रहरीले जनाएको छ ।
नेपालभारत सहसचिब स्तरीय बैठक अन्तिम समयमा स्थगित,"सहसचिवस्तरीय बैठकले त्यसलाई अन्तिम रूप दिएर सरकारसमक्ष पठाउने निर्णय हुन्छ । नेपाल आयल निगम र भारतीय आयल कर्पोरेसनबीच प्रारम्भिक चरणमा छलफल हुने, त्यसलाई सहसचिवस्तरीय बैठकले निर्णय गर्ने र त्यसलाई दुई सरकारले पारित गरी कार्यान्वयन गर्ने प्रक्रिया हो । पेट्रोलियम पदार्थबारे निर्णय गर्ने सहसचिवस्तरीय बैठक भने अनिश्चित बनेको छ ।"
अम्बानीको कमाइ दैनिक ३ अर्ब,"अम्बानी एक्लैको सम्पत्ति एसपी हिन्दुजा एन्ड परिवारको १ लाख ५९ हजार करोड भारु, एलएन मित्तल तथा परिवारको १ लाख १४ हजार ५०० करोड भारु र अजिज प्रेमजीको ९६ हजार १ सय करोड भारुको बराबर हुने प्रतिवेदनलाई उद्धृत गर्दै इकोनोमिक्स टाइम्स ले जनाएको छ । त्यसैगरी धनाढय परिवारहरूको सूचीमा पनि मुकेश अम्बानीकै परिवार नै पहिलो नम्बरमा छ ।"
कामदारलाई भार नपार्ने मलेसियाको आश्वासन,"खरेलका अनुसार सम्झौताले भिसा लगाउने प्रक्रियाको विषय भने सम्बोधन गर्दैन । अहिले जुन प्रक्रियाबाट कामदारको भिसा लगाउने अवस्था छ । नेपालको चासो रहेको यो विषय गृह मन्त्रालयसँग सम्बन्धित छ । श्रम सम्झौतामा श्रम मामिलाको विषयमा केन्द्रित हुनेछ, उनले भने, भिसा लगाउने प्रक्रियाबारे मलेसियाली गृह मन्त्रालयसँग छुट्टै छलफल हुनेछ ।"
असोज २१ देखि दसैंका नयाँ नोट,"सरकारले गरेको पछिल्लो व्यवस्थाअनुसार नेपाली मुद्रा (कागजी नोट) वा सिक्का जलाउन, केरमेट गर्न, गाल्न, च्यात्न पाइँदैन । यसो गरेको भेटिएमा प्रहरीले सिधै पक्राउ गरी तीन महिनासम्म जेल हाल्न र पाँच हजार रुपैयाँसम्म जरिवाना गर्न सक्छ । प्रमाणसहित उजुरीका आधारमा पनि प्रहरीले कारबाही गर्ने छुट कानुनमा छ ।"
अर्को महिनाबाट सुक्खा बन्दरगाह निर्माण थालिने,"पछिल्लो समय चीनसँग स्थल मार्गबाट यही नाका हुँदै व्यापार भइरहेको छ । चीनसँगको प्रमुख व्यापारिक नाका भएकाले यसको व्यावसायिक महत्त्व बढदै गएको छ । रेलबाट ल्याएको सामानलाई सिधै ट्रकमा लोड गरी सुक्खा बन्दरगाहमा ल्याएर आवश्यक प्रक्रिया पूरा गर्न सजिलो हुनेछ । रसुवागढी नाकाबाट स्याफ्रु, मैलुङ, त्रिशूली, गल्छी हुँदै दक्षिण एसिया जोड्ने सबैभन्दा छोटो रुटको सडक हुनेछ ।"
थाई पर्यटक भित्र्याउन ध्यानाकर्षण,थाई राजसंस्था र थाइल्यान्डबासीले पनि नेपाल र नेपालीप्रति अत्यन्त सहानुभूति राख्ने गरेको पाएको बताउँदै कन्सुलर गुरुङले यो सद्भाव र सकारात्मक मित्रभावको पनि नेपालले लाभ उठाउन सक्ने प्रशस्त सम्भावना रहेको बताए । ३ वर्षअघिको महाभूकम्पको समयमा थाई राजपरिवारकै पहलमा थाइल्यान्डमा भूकम्पपीडितका लागि प्रशस्त राहत संकलन भएको र थाई सरकारले चरणबद्ध रूपमा राहतसँगै औषधिसमेत नेपाल सरकारलाई उपलब्ध गराएको उनले बताए ।
बैंकसरह तलब दिन निर्देशन,"यसैगरी व्यवसायीले आफ्नो कर्मचारीलाई अनिवार्य रूपमा निजको जिम्मेवारी तथा सेवा, सर्त खुल्ने गरी नियुक्तिकरार गर्न र कर्मचारी नियुक्ति, योग्यता, जिम्मेवारी, सेवा, सर्त तथा सुविधा सम्बन्धमा कर्मचारी सेवा, सर्त विनियमावली तयार गरी लागू गर्न पनि बोर्डले निर्देशन दिएको छ ।"
बूढीगण्डकीमा विवाद छैन : प्रधानमन्त्री,"कार्यक्रममा बोल्दै प्रधानमन्त्री ओलीले नेपालले तय गरेको राजनीतिक यात्रा, नेपालको विकास प्राथमिकता विषयमा प्रस्टयाएका थिए । उनले आन्तरिक उत्पादन बढाउने, आयात घटाउनुपर्ने, कृषिको आधुनिकीकरण गर्ने सरकारको प्राथमिकता रहेको बताए ।"
आर्थिक वृद्धिदर ५५ प्रतिशत मात्रै,देश भित्रिने रेमिटयान्स वृद्धि भए पनि तीव्र रूपमा अकासिएको चालु खाता घाटालाई निकट भविष्यमा यसको वृद्धिले धान्न नसक्ने अवस्था रहेको एडीबीको अपडेटमा उल्लेख गरिएको छ । अर्काेतर्फ बढदो व्यापार घाटा र घटदो खुद आम्दानीले आगामी वर्षहरूमा चालु खाता घाटालाई अझ फराकिलो बनाउने सम्भावना रहेको एडीबीले अनुमान गरेको छ ।
२ अंकले घटयो नेप्से,नेप्सेको वर्गीकरणमा क वर्गका रहेका कम्पनीको कारोबार मापक सेन्सेटिभ परिसूचक ०१८ प्रतिशत र व्यापारमा रहेका सबै कम्पनीहरूको कारोबार मापक फ्लोट परिसूचक ०२५ प्रतिशतले ऋणात्मक रहे ।
बिमा प्रविधिमैत्री बनाउने प्रतिबद्धता,नेपालमा सञ्चालन भएको एआईआरडीसी सम्मेलनमा १८ वटा मुलुकमा ४ सयभन्दा बढी प्रतिनिधिहरूको सहभागिता रहेको थियो । मंगलबार संगठनको सम्पन्न २१ औं साधारणसभाले नेपाल इन्स्योरेन्सका प्रमुख कार्यकारी अधिकृत विजयबहादुर शाहलाई अध्यक्षमा चयन गरेको छ ।
परीक्षण उडानमै सीमित,"बिहान ७ बजेदेखि सुरु भएको परीक्षण उडान सवा १ बजे सकिएको थियो । परीक्षण उडान परीक्षक पाइलट आङनुरी शेर्पा र क्याप्टेन उद्धव घिमिरेले गरेका थिए । परीक्षण उडानमा नागरिक उड्डयन प्राधिकरण, नेपालगन्ज विमानस्थल, निगमलगायतका निकायबाट १० जना प्राविधिक तथा कर्मचारी पनि छन् । यस विमानले यसअघि लुक्ला र रामेछापमा परीक्षण उडान सकिसकेको छ । भोलि ७ बजे पोखराबाट जोमसोमका लागि परीक्षण उडान रहेको छ ।"
चार्टर उडानको भर,"उनका अनुसार निगमका दुई जहाजका इन्जिन फेरिएको छ । इन्जिन फेरिए पनि फाइनल काम हुन बाँकी रहेकाले उडान नभएको उनी बताउँछन् । क्यानेडियन इन्जिनियरले जहाजका इन्जिन फिट गरिसकेका छन्, उनले भने, नेपाली इन्जिनियरले प्रमाणीकरण गरेपछि मात्रै जहाज सल्ले विमान स्थलमा आउने जानकारी पाएको छु । अबको एक सातामा जहाजले उडान भर्ने गरी काम भइरहेको खबर आएको राईले जनाए ।"
दानबाट टेनिस सिकाइँदै,"अध्यक्ष ज्ञवालीले प्रशिक्षणवापतको मासिक पारिश्रमिक पनि क्लबका सदस्यले संकलन गरेको रकमबाट दिइने गरेको सुनाए । आफ्नै खर्चले खेलाडी उत्पादन गरिरहेका छौं, उनले भने, सरकारले सहयोग गर्नुपर्यो । पहिले टेनिसबारे यहाँ जानकारी थिएन । अभिभावकलाई चासो थिएन । त्यसैले सुरुमा घरघरमा पुगेर खेलबारे बुझाउनुपरेको प्रशिक्षक खड्काले बताए । घरमै गएर खेलबारे जानकारी गराएपछि अभिभावकले सघाएका छन्, उनले भने, आफैं बच्चा ल्याउनेलैजाने गर्छन् । अभिभावक नआएका दिन आफैंले बालबालिकालाई घरसम्म पुर्याउने गरेको प्रशिक्षक खड्काले बताए । यहाँ टेनिसको प्रशिक्षण मैले नै सुरु गरेको हुँ, उनले भने, मिहिनेतको फल मिल्दा खुसी छु ।"
प्रेरणा र निक च्याम्पियन,"प्रेरणाले भने माहिका राणाविरुद्ध सफलता पाइन् । उनले पहिलो सेट ६० ले गुमाइन् । तर पछिल्लो दुई सेट ६३, ६२ ले आफ्नो पक्षमा पारेर खेल जितेकी हुन् । माहिकाको दोहोरो उपाधि जित्ने अभियान असफल भयो । मंगलबार माहिकाले दिदी मायंकासँग मिलेर डबल्स उपाधि जितेकी थिइन् । पुरुष डबल्समा जितेन्द्र र सन्तोष खत्रीको जोडीलाई ६१, ३६, १०७ को सेटमा हराएर कमल भण्डारी र प्रणव खनालको जोडी च्याम्पियन भयो ।"
भारोत्तोलन अर्को साता,सिनियर र जुनियर दुवैतर्फ उत्कृष्ट भारोत्तोलक घोषणा गरिने छ भने सिनियरमा राष्ट्रिय कीर्तिमान कायम गर्ने खेलाडी र जुनियरतर्फका उदीयमान खेलाडीलाई पनि नगद प्रदान गरिने जनाइएको छ । जुनियरमा २० वर्षमुनिका खेलाडीले भाग लिन पाउने छन् ।
नेपाली टोली विजयी,"काठमाडौं (कास) जर्जियामा भइरहेको ४३ औं चेस ओलम्पियाडमा नेपालको पुरुष टोलीले बुधबार जित पाएको छ । दोस्रो चरणको खेलमा नेपालले नेदरल्यान्ड्स एन्टीलाइजलाई २५१५ अंकले हरायो । नेपाल पहिलो चरणमा क्यानडासँग ३१ अंक अन्तरले हारेको थियो । नेपालका सीएम रिजेन्द्र राजभण्डारीले सीएम जिमी लेजाक र विवेक थिङले आर क्यापेलालाई हराए । नेपाल च्याम्पियन मदनकृष्ण कायस्थले बेगलेमन भानसँग बराबरी खेले भने हिमाल लामा बिम ब्लिजास्टासँग पराजित भए । नेपालले तेस्रो चरणमा सिंगापुरसँग खेल्नेछ । महिलातर्फ नेपाल दोस्रो चरणमा कोस्टारिकासँग ४० अंकले पराजित भयो । नेपाल च्याम्पियन मोनालिसा खम्बु, सुशीला गुरुङ, सिन्दिरा जोशी र सुजना लोहनी चारै खेलाडीले हार बेहोरे । लात्भियासँग पनि सोही अन्तरमा हारेको नेपाली महिला टोलीले अब गाम्बियासँग खेल्नेछ ।"
दीपेन्द्रलाई रेफ्री लाइसेन्स,काठमाडौं (कास) नेपाली तेक्वान्दो खेलाडी दीपेन्द्र ढकालले तेक्वान्दोको अन्तर्राष्ट्रिय रेफ्री लाइसेन्स पाएका छन् । चीनको युसी सहरमा सम्पन्न १ सय ४ औं अन्तर्राष्ट्रिय तेक्वान्दो रेफ्री सेमिनारबाट उनले उक्त लाइसेन्स पाएका हुन् । आर्मीमा आबद्ध उनले २०७१ सालदेखि विभिन्न तेक्वान्दो प्रतियोगिताहरूमा निर्णायकको भूमिका निर्वाह गर्दै आएका थिए । काभ्रेको कुसादेवीस्थित लालीगुराँस तेक्वान्दो डोजाङबाट तेक्वान्दो खेल्न थालेका दीपेन्द्र चौथो डान हुन् । उनले थुप्रै राष्ट्रिय प्रतियोगिताहरू भाग लिएका छन् । नेपाली सेनाबाट डब्लूटीए तेक्वान्दोको अन्तर्राष्ट्रिय निर्णायक बन्ने उनी पहिलो हुन् । अहिले उनी भक्तपुरस्थित सैनिक स्कुलमा तेक्वान्दो प्रशिक्षकमा कार्यरत छन् । तीनदिने सेमिनारमा नेपालबाट तीन जनाले सहभागिता जनाएका थिए ।
६० लाखमा वन्यो बहुउद्देश्यीय कभर्डहल,"कभर्डहलको उद्घाटन असोज १९ मा हुने कार्यक्रम छ । लगत्तै ब्याडमिन्टन प्रतियोगिता गरिनेछ । खुला डबल्स र ४५ वर्षमाथि भेट्रान्सतर्फ प्रतिस्पर्धा हुनेछ । दुवै स्पर्धाका विजेता र उपविजेताले क्रमश: ३० र २० हजार रुपैयाँ पुरस्कार प्राप्त गर्नेछन् । प्रतियोगितामा करिब ८० खेलाडीले भाग लिने जनाइएको छ । त्यसमा मकवानपुरका २४ खेलाडी हुनेछन् । चितवन, बारा, पर्सा, सर्लाही र सिन्धुलीका खेलाडीको पनि सहभागिता रहनेछ ।"
लिग कपबाट बाहिरियो युनाइटेड,फुलहमले दोस्रो श्रेणीको मिलवाललाई ३१ ले पराजित गर्दा क्रिस्टल प्यालेसले पनि सोही श्रेणीको वेस्ट ब्रोमलाई ३० ले हरायो । क्यालम विल्सनले अन्तिम समयमा गोल गरेपछि बर्नमाउथले ब्ल्याकबर्न रोभर्सलाई ३२ ले हरायो । जोर्डन रोड्सको ह्याट्रिकमा नर्विच सिटीले विकम्ब वान्डरर्सलाई ४३ ले पन्छायो । मिडल्सब्रोले प्रेस्टनलाई पेनाल्टीमा ४३ ले हराउँदा ब्ल्याकपुलले क्विन्स पार्क रेन्जर्सलाई २० ले रोक्यो ।
भलिबल सुरु,"सञ्जय बुढाथोकी र विजय बस्नेत, महेन्द्र छन्त्याल र देवेन्द्र श्रीस तथा होम पुन र कञ्चन शाहीको जोडी विजयी भएका छन् । असोज १३ सम्म चल्ने प्रतियोगितामा पुरुषतर्फ ३२ टोलीको सहभागिता छ ।"

शीर्षक,विवरण
बन्न सक्छ कम क्षतिमै,"स्कृति, पर्यटन तथा नागरिक उड्डयन मन्त्रालयले निजगढ अन्तर्राष्ट्रिय विमानस्थलको प्रस्तावित संरचनाको विकल्प नभएको दाबी गरिरहेको छ । वन तथा वातावरणविद्ले भने धेरै वन नमासीकनै विमानस्थल बनाउन सकिने विकल्प प्रस्तुत गरेका छन् । निजगढ अन्तर्राष्ट्रिय विमानस्थल बन्ने क्षेत्र प्रदेश २ मा पर्छ । प्रदेश २ को क्षेत्रफल सबैभन्दा कम अर्थात् साढे ९ हजार वर्गकिलोमिटर छ । वन तथा वातावरण मन्त्रालयको पछिल्लो तथ्यांकअनुसार आठवटा जिल्ला रहेको यो प्रदेशमा वन क्षेत्र पनि देशभरकै सबैभन्दा कम (३९८ प्रतिशत) छ । जनघनत्व भने सबैभन्दा बढी छ । विगतमा वन प्राविधिक रहेका नेकपा नेता रामकुमार शर्माले राजमार्ग, रेल, विद्युत् लाइन, विश्वविद्यालय, रंगशाला, सुरक्षा निकायका क्याम्प र विमानस्थल निर्माण तराईमा तीव्र पारिँँदा वन क्षेत्र घट्ने भएकाले विकल्पबारे बेलैमा सोच्नुपर्ने बताए । तराईका अन्य ठाउँमा प्रयोगविहीन जमिन र अतिक्रमित क्षेत्रमा विमानस्थल बनाएर प्रदेश २ को प्राकृतिक सम्पदा जोगाउन सकिने उनले सुझाए । विज्ञहरूले अहिलेको अलाइन्मेन्टलाई दक्षिणपूर्वतिर सार्ने हो भने कम रूख काटेर पनि विमानस्थल बनाउन सकिने सुझाव दिएका छन् । निजगढको टाँगियाबस्ती भन्दा दक्षिणतिरको हैसियत बिग्रिएको जंगल (डिग्रेडेड फरेस्ट) र खेतीयोग्य जमिन प्रयोग गरेर पनि उही हैसियतको विमानस्थल बनाउन सकिन्छ, जीआईएसविज्ञ तथा वातावरणमा विद्यावारिधि गरिरहेका नवराज चापागाईंले भने, त्यसो गर्दा बढी रूख काट्नु पर्दैन, घना जंगल पनि बच्छ । आसपासमा निजगढकै उचाइ र हावापानी भएका प्रशस्त सरकारी तथा अतिक्रमित जमिन भएकाले विमानस्थलका लागि तिनको उपयोग गर्नु उत्तम हुने चापागाईंको बुझाइ छ । सर्लाहीस्थित सागरनाथ वन परियोजनाभित्रको अतिक्रमित क्षेत्र (२५०० हेक्टर) र आसपासको हैसियत बिग्रिएको जंगललाई पनि उपयोग गर्न सकिन्छ ।संरक्षणकर्मी टोपबहादुर खत्रीले पर्यटन तथा नागरिक उड्डयन र वन मन्त्रालयले निजगढको विकल्प खोज्न ढिला गर्न नहुने सुझाव दिए । क्षति कम गराउन अलाइन्मेन्टलाई दक्षिण वा पूर्वतिर सार्नेबारे छलफलमा जुट्नुपर्छ, खत्रीले भने, कम विनाश गरेर विकास गर्नुपर्छ, सबैखाले विकास वनमै केन्द्रित हुनु हुँदैन । खत्रीले मुलुकका लागि विकास आवश्यक भए पनि जैविक विविधता र पारिस्थितिकीय प्रणालीलाई खल्बल्याउन नहुने तर्क गरे । भएकोलाई विनाश गर्नेभन्दा पनि अलाइन्मेन्ट फेरेर वनमा क्षति कम गर्नुपर्छ, उनले भने, विकल्पतिर नगई हचुवामा विकास गरियो भने दिगो हुँदैन । प्रदेश २ को प्रदेशसभा र संघीय प्रतिनिधिसभामा बोल्ने सांसदले समेत कम क्षति गरेर विमानस्थल बनाउन सुझाएका छन् । उनीहरूले हचुवामा रूख काट्नेभन्दा पनि विमानस्थलको सुनिश्चितता भएपछि मात्र रूख काट्ने वा विकल्पमा जानुनर्पे विषयमा जोड दिएका छन् । नदी उकास जमिन, अतिक्रमित वन क्षेत्र, बाँझो जमिन र कृषि भूमि प्रयोग गरी विमानस्थल बनाउन सकिए घनाजंगल जोगिने विज्ञहरूको तर्क छ । नागरिक उड्डयन मन्त्रालयले डीपीआर नगरिकनै पहिलो चरणको काम अघि बढाउन र साइट कार्यालयका लागि भन्दै रूख कटान प्रक्रिया अघि बढाइदिन वन मन्त्रालयलाई ताकेता गरिरहेको छ । वन तथा वातावरणमन्त्री शक्तिबहादुर बस्नेत विमानस्थल बन्ने सुनिश्चितता नभई हचुवामा रूख काट्ने प्रस्ताव मन्त्रिपरिषद् लैजाने योजनामा देखिँदैनन् । निजगढको समाधानबारे छलफल अघि बढाएका छौं, मन्त्री बस्नेतले कान्तिपुरसँग भने, विभिन्न कोणबाट बहस सुरु भएको छ । निजगढ अन्तर्राष्ट्रिय विमानस्थल निर्माणका लागि वन तथा वातावरण मन्त्रालयले गत जेठ ९ मा स्वीकृत गरेको वातावरणीय प्रभाव मूल्यांकन (ईआईए) प्रतिवेदनमा विमानस्थल निर्माणक्रममा २४ लाख ५० हजार ३ सय १९ वटा रूख काटिने उल्लेख छ । वनविज्ञ नागेन्द्रप्रसाद यादवले विमानस्थल बन्नेभन्दा बढी क्षेत्रका रूख काट्नुको औचित्य स्पष्ट हुन नसकेको तर्क गरे । कम क्षति गरेर पनि विकास गर्न सकिन्छ र विकल्प हुन सक्छन् भनेर अहिलेसम्म बहस भएन, यादवले भने, विकल्पका रूपमा हैसियत बिग्रिएको र अतिक्रमित वन क्षेत्रलाई लिन सकिन्छ । सर्लाहीको मूर्तियास्थित अतिक्रमित क्षेत्रमा हैसियत बिग्रिएको वनसमेत गाभ्ने हो भने अन्तर्राष्ट्रिय विमानस्थलका लागि आवश्यक क्षेत्र पुग्छ । तर त्यतातिर ध्यान दिइएको छैन । २३ वर्षअघि उपयुक्त स्थान भनी किटान गरिएको निजगढमै जोड दिइरहँदा संरक्षणकर्मीको चित्त बुझेको छैन । एकैपटक ८ हजार हेक्टरको घनाजंगल विनाश गर्दा वर्षौंसम्म कार्बन सञ्चितिमा ह्रास आउने उनले बताए । काटिने वनक्षेत्रमा पर्ने दुईवटा साझेदारी वनमा दक्षिणका लाखौं जनता आश्रित छन्, यादवले भने, उनीहरूलाई विकल्प दिने भनिएको छ तर ईआईए प्रतिवेदनमा कसरी भन्ने उल्लेख छैन । पर्यटन तथा नागरिक उड्डयन मन्त्रालयले १३ किलोमिटर लम्बाइ र करिब साढे दुई किलोमिटर चौडाइ क्षेत्रको २५५३९७ हेक्टर क्षेत्रफल आवश्यक पर्ने भएकाले त्यसभित्रका रूख हटाउने प्रस्ताव अघि बढाएको थियो । व्यापक मात्रामा रूख कटानीको विरोध सुरु भएपछि मन्त्रालयले नयाँ प्रस्ताव अघि सार्न लागेको छ । नागरिक उड्डयन मन्त्रालयका सचिव कृष्णप्रसाद देवकोटाले विमानस्थलका लागि १३ किमिको सट्टा ८५ किमि काफी हुने भएकाले कम रूख काटिने गरी र अधिग्रहण गरिएको जग्गालाई उपयोग गरेर विमानस्थल बनाउने प्रस्ताव अघि बढाउन लागिएको जानकारी दिए । विमानस्थलका लागि बढी रूख काट्ने पक्षमा म छैन, सचिव देवकोटाले भने, लम्बाइ घटाइयो भने स्वत: कम रूख काटिन्छन् । रूख कम काटेर विमानस्थल बनाउने प्रस्ताव वन तथा वातावरण मन्त्रालयमा पठाउने तयारी भएको उनले बताए । मन्त्रालयले विमानस्थलको साइट कार्यालय र पहिलो चरणको काम अघि बढाउन करिब १ लाख ९५ हजार ५ ठूला र ५ लाख ७५ हजार २ सय ८६ साना गरी कुल ७ लाख ७० हजार २ सय ९१ रूख कटानको प्रक्रिया अघि बढाइदिन गत असारमा वन मन्त्रालयसमक्ष प्रस्ताव पेस गरेको थियो । उक्त प्रस्तावबारे वन मन्त्रालयले अहिलेसम्म औपचारिक धारणा सार्वजनिक गरेको छैन ।"
डाकिनी खोज्दै रिम्पोछे,"ठूलो धर्म गुरु भएर फिल्ममेकर कसरी बन्नुभयो ? सिनेमा अभिव्यक्तिको निकै शक्तिशाली माध्यम हो । बुद्धिस्टहरूले आफ्ना कुरा भन्नलाई जहिले पनि माध्यमको प्रयोग गरेका छन् । चित्र र मूर्तिहरू त्यस्तै माध्यम थिए । अहिलेको माध्यम सिनेमा हो, भोलि अरू नै केही हुन सक्छ, धार्मिक व्यक्तिले फिल्म बनाउनुमा पनि उनी कुनै विरोधाभास देख्दैनन् । कलमलाई प्रयोग गरेजस्तै हो सिनेमा बनाउनु । माध्यमभन्दा पनि त्यसलाई कसरी प्रयोग गर्ने भन्ने ठूलो कुरा हो । कसैले कलम प्रयोग गरेरै हत्या पनि गर्न सक्छ । यसैगरी फिल्मबाट कसैले मानिसलाई नकारात्मक प्रभाव पार्न पनि सक्छ । रिम्पोछेको नेपाली दर्शकका लागि एउटा भिन्न किसिमको सन्देश छ । नेपाली दर्शकले साँच्चिकै राम्रो फिल्मको माग गर्नुपर्छ । दर्शकले नै राम्रो फिल्म नखोज्ने र जस्तो पनि हेरिदिने हो भने निर्देशकसँग झुर फिल्म बनाउनुको विकल्प हुनेछैन ।केही दिन पनौतीमा सुटिङ सकेर एक साताका लागि पाटनका गल्लीहरूतिर आउने उनको योजना छ । एक्काइसौं शताब्दीमा बनेका संसारका सबभन्दा राम्रा फिल्ममध्येमा गणना गरिन्छ, इन द मुड फर लभ को । यो फिल्म सिनेम्याटोग्राफी र सम्पादनका लागि निकै प्रशंसित फिल्म हो । ताइवानी मार्कले यसका लागि धेरै अवार्ड पाए । रिम्पोछेले आफ्नो अघिल्लो फिल्म हिमा हिमा मै मार्कलाई लिन खोजेका थिए । उहाँले खोज्नुभएको रहेछ, मेरो समय मिलेन । यसपालिचाहिँ त्यो मौका मिल्यो, मार्कले भने । मार्क पहिलो पटक नेपाल आएका हुन् । उनको अनुभवमा नेपालमा फिल्म खिच्न साह्रै सजिलो छ । मार्क धेरै प्रकाश प्रयोग नगर्ने सिनेम्याटोग्राफर मानिन्छन् । नेचुरल लाइटमा खिच्न मन पराउनेका लागि नेपाल एकदम राम्रो ठाउँ रहेछ, उनले भने । फिल्मका निर्माता रवीन्द्रसिंह बानियाँले यसै फिल्मको एउटा किस्सा सुनाए । कोठाभित्रको दृश्य खिच्नका लागि निकै धेरै लाइट बालियो । सबै तयारी भएपछि मार्क आए । तर, जब उनले दृश्य खिच्ने बेला भयो, सबै लाइट हटाइयो । उनका एक सहायकले टर्च लाइट बाले । उनले त्यही प्रकाशमा दृश्य खिचे । वाङ कर वई र रिम्पोछेजस्ता निर्देशकसँग काम गर्दाको फरक के हुँदोरहेछ त भन्ने प्रश्नमा अल्पभाषी मार्कले जवाफ दिए, हरेक फिल्मको कथा मात्रै फरक हुँदैन, निर्देशकले खोज्ने कुरा पनि फरक हुन्छ । सबको शैली फरक हुन्छ । रिम्पोछेसँग काम गर्दाको आनन्द बेग्लै छ । फिल्मकी अभिनेत्री कुन्सेलले यसअघि काठमाडौंमा गीत रेकर्ड गरिसकेकी छन् । आफ्ना गीतको म्युजिक भिडियोमा अभिनय गरेकी उनका लागि फिचर फिल्मको अभिनय बेग्लै स्वादको भयो । सबभन्दा ठूलो फरक म्युजिक भिडियोमा संवाद कण्ठ पार्नु पर्थेन, फिल्ममा संवाद बोल्दा नयाँ अनुभव भयो, उनले भनिन् । फिल्ममा उनी संगीतको विद्यार्थीको भूमिकामा छिन् । डाकिनी को स्क्रिप्ट अभिनेता छिरिङले लन्डनमा पाएका थिए । मैले सोचें, सल्लाह सुझाव लिनका लागि पठाइएको होला, उनले भने, पछि थाहा भयो, गुरुले मलाई मुख्य भूमिकामा नै अभिनय गराउन चाहनुभएको रहेछ । गुरुले इच्छा गरेपछि आफू तयार भएको उनले बताए । अन्तिम कुरा सुरुको । अर्थात्, यो फिल्म निर्माण सुरु कसरी भयो भन्ने । म्याक्स दीपेश खत्री व्यवसायी । रवीन्द्रसिंह बानियाँ नाटक र फिल्मका कलाकार । दुवैलाई भेटायो बुद्ध धर्मले । जब दुवैले आफ्ना गुरु भेटे, त्यहींबाट बढ्यो संगत । यस्तैमा गत वर्ष जोङसार रिम्पोछेसँग दुवैजना पुनहिल ट्ेरकिङ गए । त्यसैबेला गुरुले काठमाडौंमा यो फिल्म बनाउने कुरा सुनाउनुभयो । रवीन्द्र र म मिलेर गरौं न त भन्ने भयो, म्याक्सले सुनाए । टलकजंग भर्सेस टुल्के र जात्रा लगायत नेपाली फिल्मको निर्माण गरेका रवीन्द्रका लागि यो मौका थियो । गुरु र मार्कजस्ता फिल्ममेकरसँग आफ्नै निर्माणमा यस्तो फिल्म बनाउन पाउनु मौका हो, उनी भन्छन् । ताइवानमा पोस्ट प्रोडक्सनको काम हुने यो फिल्मलाई नेपाली भाषामा नेपालका सिनेमा घरमा रिलिज गर्ने योजना निर्माता म्याक्स र रवीन्द्रको छ । हामी केही ठूला फिल्म फेस्टिभलमा पनि पठाउने छौं, म्याक्सले भने । नेपाल र पूरा संसारमा यो फिल्म चल्छ । हामी यही फिल्मका माध्यमबाट नेपाली फिल्मका लागि झन् ठूलो बजारको खोजी गर्छौं, रवीन्द्रले थपे ।"
महाभारतमा पनि बढ्दै विनाश,"महाभारतको सबैभन्दा उचाइको डोटी डडेलधुरा सिमानाको घण्टेश्वर लेकमा मोटर पुर्याउने सडकको मुख्यमन्त्री त्रिलोचन भट्टले शिलान्यास गरे । भीमदत्त राजमार्गको हगुल्टेबाट सुरु हुने यो सडकका लागि डडेलधुराको गन्यापधुरा र डोटीको जोरायल गाउँपालिकाले बजेट छुट्याएका छन् । मानव बस्ती नभएको यो क्षेत्रको संरक्षित वन विनाश हुने गरी हेभी इक्युपमेन्ट प्रयोग गरिएको छ । यस इलाकामा यस्ता दर्जनौं सडक निर्माणाधीन छन् । भागेश्वर गाउँपालिकाको जालीछिंडाबाट खन्न सुरु भएको अर्को सडकलाई गाउँपालिकाले यस वर्ष पनि २० लाखभन्दा बजेट बढी विनियोजन गरेको छ ।डडेलधुरा, डोटी र बैतडीमा पर्ने महाभारत क्षेत्रका संरक्षित वन क्षेत्रमा अहिले बिनाअध्ययन सडक बनिरहेका छन् । ९५ हजार हेक्टर क्षेत्रफलमा फैलिएको महाभारत वन क्षेत्रको संरक्षणका लागि सरकारले १० वर्षे कार्ययोजना बनाएको ७ वर्ष बितेको छ । तर, संरक्षणमा संलग्नहरू महाभारत संरक्षित वन क्षेत्र अतिक्रमण र फडानीका कारण समाप्त हुने खतरा बढेको बताउँछन् । सडक निर्माण गर्ने निहुँमा दुर्लभ जडीबुटी, हिमपात हुने उच्च भूभागमा पाइने दुर्लभ लौठसल्ला र महाभारतको तल्लो भेगमा रहेका सल्लाका घना जंगल पँडानी गर्ने उद्देश्यले वन क्षेत्र चलाउन थालिएको उनीहरूको भनाइ छ । राजनीतिक संरक्षण र वनकर्मीको समेत संलग्नतामा अधिकांश वन क्षेत्र अतिक्रमण भइसकेको छ, भागेश्वर २ का रामदत्त भट्टले भने, कार्ययोजना बनेपछिका ७ वर्षमा जडीबुटी तस्करी, सल्लाका जंगल पँडानी र अतिक्रमण व्यापक भएको छ । चुरेमा वन पँडानी कम भएपछि वनकर्मी र तस्करले महाभारत क्षेत्रलाई आफ्नो कमाइ गर्ने थलो बनाएको पनि उनले बताए । महाभारत संरक्षित वन क्षेत्रमा रहेका मानवबस्ती हटाउनुभन्दा राजनीतिक संरक्षणमा वनकर्मीको मिलेमतो भइरहेको उनको आरोप छ । डडेलधुरामा मात्रै जिल्ला वनको आदेशमा दुर्लभ एक दर्जनभन्दा बढी सल्लाका जंगल पँडानी भइसकेका छन् । पश्चिममा महाकाली नदीदेखि सुरु हुने महाभारत संरक्षित वन क्षेत्रको अधिकांश भूभाग डडेलधुरामा पर्छ । भागेश्वर, आलिताल गाउँपालिका, अमरगढी नगरपालिका र गन्यापधुरा गाउँपालिका क्षेत्रमा पर्ने महाभारतका सल्लाका घना जंगल पँडानी भइसकेका छन् । वन कार्यालयको तथ्यांकअनुसार दुई वर्षमा महाभारत वन क्षेत्रका जंगलबाट डेढ लाख क्युबिक फिट सल्लाको काठ बिक्री गरिएको छ । गन्यापधुरा गाउँपालिकाले दुर्लभ वन्यजन्तु र लौठसल्ला भएको गन्यापधुरा महाभारतको उच्च भूभागमा धमाधम सडक निर्माण थालेको छ । गत आवको विकास बजेटको ठूलो हिस्सा गाउँपालिकाले महाभारत संरक्षित क्षेत्रमा सडक निर्माणका लागि छुट्याएको छ । स्थानीयको विरोध हुँदाहुँदै पनि गन्यापधुरा क्षेत्रमा जबर्जस्ती सडक बनाउनुका पछाडि लौठसल्ला पँडानी गर्ने उद्देश्य रहेको भन्दै स्थानीयले आपत्ति जनाएका छन् । महाभारतको संरक्षित वन क्षेत्रमा सडक निर्माण नगर्न केन्द्रस्थित वन तथा भूसंरक्षण विभागले पत्राचार गरे पनि स्थानीय तहले ठाडै अस्वीकार गरे ।खानेपानीको मुख्य स्रोत रहेको महाभारत क्षेत्रमा स्थानीय तहले जथाभावी सडक निर्माण र वन पँडानीले पानीका मूल सुक्दै गएका छन् । यस क्षेत्रका पानीको स्रोत सुक्न थालेपछि स्थानीयले वन पँडानीको विरोध गरे पनि सामुदायिक वन, आवादी र पछिल्लो समय कबुलियती वनका नाममा जंगल समाप्त हुन थालेको छ । आवादी र सामुदायिक वनका नाममा सल्लाका जंगल पँडानी भइरहेका छन् भने कबुलियतीका नाममा दुर्लभ जडीबुटी तस्करी हुन्छ ।बजेट दुरुपयोगमहाभारत वन संरक्षणका लागि हरेक वर्ष वन विभागले छुट्याउने गरेको करोडौं बजेट दुरुपयोग भइरहेको छ । महाभारत संरक्षणका लागि सरकारले कार्ययोजना बनाएपछि लगातार ७ वर्षदेखि खर्च भइरहेको करोडौं बजेटबारे जिल्ला वनसमेत अनभिज्ञ छ । मलाई धेरै जानकारी छैन, डडेलधुराका डीएफओ इन्द्रमणि भण्डारीले भने, महाभारत वन संरक्षणसम्बन्धी बनेको महाभारत संरक्षित वन परिषद्लाई जानकारी होला । महाभारत संरक्षित वन परिषदका पदाधिकारीलाई समेत आफूले नचिनेको बताए तर महाभारत संरक्षणका लागि आउने बजेट जिल्ला वनमार्फत नै आउँछ ।"
चार वर्षदेखि कोमामा,"बिरामीलाई छुनचलाउन पाइँदैन । टाढैबाट हेर्नुहोला । वार्ड छिर्ने बेला नर्सले फेरि सचेत गराइन्, मास्क र पञ्जा लगाएर मात्रै भित्र जानुस् । वार्ड यति सुनसान थियो कि नर्सको सानो स्वर पनि ठूलो सुनिइरहेको छ । म कोठा नम्बर ४ अगाडि उभिएको छु । यसलाई निकै संवेदनशील कोठा मानिएको छ, भित्र ओछ्यानमा निदाइरहेका एक युवकका कारण । नाम कुमार फगामे, उमेर २५ वर्ष । चार वर्ष भयो, कुमार यो ओछ्यानबाट उठेका छैनन् ।दुवै हात छातीमा टाँसेर उत्तानो पल्टिएका छन् उनी । खुट्टा खुम्चिएका छन् । दाइने बूढी औंलामा एउटा क्लिप जोडिएको छ । क्लिपसँग एउटा सानो तार पनि गाँसिएको छ । त्यो तार प्रेसर नाप्ने यन्त्रमा जोडिएको छ । बायाँ हातमा सलाइन । सबै खाना यही सुईबाट शरीरभित्र जान्छ । यो दृश्य हो, दुबईबाट झन्डै तीन सय किमि पश्चिम, मदिनट जायद सेन्टर फर रिहाबिटेसन एन्ड केयरको । कुमारको शरीरमा कतै चोट लागेको देखिन्न । कसैले पहिलोचोटि झ्वाट्ट देख्दा केही भएको छैन जस्तो लाग्छ, मदिनट अस्पतालमा कार्यरत स्याङ्जाका विमल पौडेलले भने, अनुहार यस्तो तेजिलो छ । कोमामा छ भन्दा कसले विश्वास गर्छ ? विमलको आवाज निस्कनासाथ कुमारले जोड गरी आवाज निकाले । सायद, कुमार विष्णुको आवाज चिन्छन्, उनको भाषा बुझ्छन् । यो अस्पतालमा कुमारले आफ्नै ठानेका मान्छे विष्णु नै होलान्, जसको एक छिनको उपस्थितिले पनि उनको शरीर चलमलाउँछ । म दिन बिराएर कुमारलाई हेर्न आउँछु । कस्तो छ भनेर बोलाउँछु । उसले हेर्छ मात्रै । मलाई देख्नेबित्तिकै आवाज निकाल्छ । हातखुट्टा बटारिन्छन् । केही भन्न खोजेजस्तो लाग्छ । नबोले पनि कुरा बुझ्न सक्छजस्तो लाग्छ, विमलले भने । एक छिन कुमारलाई हेरेर विमलले अन्दाज गरे, घर फर्किएर परिवार भेट्ने इच्छा उसलाई पनि होला । कुमारलाई घर फर्काउन उनकी आमा अतिमा झन् व्यग्र छिन् । ५५ वर्षीया उनी जेठो छोरो बिरामी भएको खबर पाएदेखि नै छटपटीमा छिन् । दाइको चिन्ताले आमाको बेहाल भइसक्यो, बहिनी धनमाया भन्छिन्, सधैँ दाइ ल्याइदे, ल्याइदे मात्रै भन्नुहुन्छ । अतिमा पर्वतको मोदी गाउँपालिका४ क्याङ गाउँबाट बाहिर निस्केकी छैनन् । कुमार यूएईमा बिरामी पर्दा उनका भाइ भीम कतारमा थिए । आमा र म काठमाडौं जान सकेनौं, म्यानपावरमा कुरा गर्न आमाले मामालाई पठाउनुभयो, धनमायाले सुनाइन्, मामालाई म्यानपावरले अहिले कम्पनीले नै उपचार गरिरहेको बताएपछि फर्किनुभयो । आमाको अवस्था बिग्रँदै गएपछि कतारबाट कान्छा छोरा भीम फर्के । अहिले उनी घरै बसेर आमाको रेखदेख गरिरहेका छन् । कमाउने एउटा दाइको अरबमा सास मात्रै बाँकी छ, अर्को दाइ गाउँमै आमालाई हेरेर बस्नुपरेको छ, धनमायाले टेलिफोनमा दु:ख व्यक्त गरिन्, गरिबलाई अरबले झन् गरिब बनायो । गाँउको घर पनि भत्किएकाले आफूहरू ठूलीआमाको घरमा बसिरहेको धनमायाले बताइन् । कुमार के कारण कोमामा पुगे, कसैलाई थाहा छैन । १ जुलाई २०१५ । उनी यूएई गएको २२ महिना पुग्दै थियो । अघिल्लो दिनमात्रै आमालाई फोन गरी दुई महिनापछि घर आउने बताएका थिए । परिवारलाई कुमार खसेर बेहोस भएको मात्रै खबर आयो । कहाँबाट, के कारण खसे, जानकारी छैन । काम गर्ने ठाउँमा ढलेका हुन् कि क्याम्पमा, केही थाहा छैन, भीमले भने । कुमारलाई नेपाल ल्याउन धेरै कोसिस गरे पनि नसकेको धनमाया र भीम बताउँछन् । हामी सानै छँदा बुबा बित्नुभयो, उहाँ बुबा भइदिए दाइलाई झिकाइसक्नुहुन्थ्यो होला, धनमायाले भनिन्, जहाँ पुगे पनि सबैले चाँडै हुन्छ, कोसिस गर्छौं मात्रै भन्छन् । यूएई पुगेका बेला खानेपानीमन्त्री बिना मगरले पनि कुमारलाई भेटेकी थिइन् । उनले परिवारलाई सम्पर्क गरी उनलाई ल्याउन सहयोग गर्ने आश्वासन दिइन् । यसबाट हामीलाई केही आशा जागेको छ, धनमायाले भनिन् । मदिनट अस्पताल पनि कुमारलाई घर पठाउन चाहन्छ । तर कोमामा रहेका बिरामीलाई नेपाल ल्याउन सजिलो छैन । यूएईका कार्यवाहक राजदूत सागर फुयाल भन्छन्, मेडिकल स्कर्टिङमा एयर एम्बुलेन्समा लैजाने खर्च र नेपालको कुन अस्पतालले उपचार गर्ने हो, यसको जिम्मेवारी लिनुपर्छ । परिवारसँग आफ्नै खर्चमा ल्याउने हैसियत छैन । क्याङ गाउँमा कोदो र भटमास फल्ने बारी बेच्दा टिकट खर्च पनि जुटदैन । कुमारले काम गर्ने सियोङ कन्स्ट्रक्सन कम्पनी उपचारमै धेरै खर्च भइसकेकाले एयर एम्बुलेन्सको खर्च धान्न नसक्ने भन्दै पन्छिएको छ । दूतावासले खर्च बन्दोबस्त गरिदिन वैदेशिक रोजगार प्रवद्र्धन बोर्डलाई अनुरोध गरेको छ । तर, बोर्डले जवाफ दिएको छैन । बोर्डमा कामदारको कल्याणकारी कोष छ । खाडीमा कोमामा रहेका बिरामीलाई नेपाल ल्याई उपचार गर्न स्वास्थ्य मन्त्रालयले एउटा निर्देशिका बनाएको छ, बोर्डका कार्यकारी निर्देशक राजन श्रेष्ठले भने, निर्देशिका बनिसकेपछि कोमाको बिरामी ल्याउन सरकारले रकम उपलब्ध गराउँछ ।"
बग्दादको व्यथा,"इराकको राजधानी बग्दादमा चरम यातना खेप्दै आएका तीन नेपाली महिलाको सकुशल उद्धार भएको छ । सिन्धुपाल्चोक र सिन्धुलीका उनीहरूलाई दलालले किर्गिस्तान र दुबई पठाउने भनी झुक्याएर बग्दाद पुर्याएका थिए ।यसरी पुगे इराकसिन्धुपाल्चोक, सताङकी रञ्जना (परिवर्तित नाम) को १७ वर्षमा विवाह भयो । छोरी जन्मिइन् । पति काठमाडौंमा सुरक्षा गार्डको काम गर्थे । पतिको कमाइले घरव्यवहार धान्न कठिन भएपछि हातमा कुनै सीप नभए पनि उनले विदेश जाने सपना बुनिन् । पतिसँग सल्लाहपछि गाउँकै चिनेजानेको व्यक्तिले किर्गिस्तान जाने भए आफूले सहयोग गर्ने बतायो । घरायसी सामान्य काम, राम्रो सेवासुविधा र हरेक साता आफन्तसँग भेटघाट गर्न पाउने लोभ देखाएपछि रञ्जना राजी भइन् । खर्च र कमाइको खास रकम भने दलाले पतिलाई मात्र भने । पतिकै सल्लाहमा जान लागेकाले रञ्जनाले अन्य कुरामा धेरै चासो पनि राखिनन् ।डेढ वर्षकी छोरीलाई पतिको जिम्मा लगाएर उनी काठमाडौं आइपुगिन् । जोरपाटीबाट गाडी चढेपछि उनको विदेश यात्रा सुरु भयो । भारतको बाटो हुँदै सात समुद्रपारि पुगिन् । किर्गिस्तान जान हिँडेको मान्छे बग्दाद पुगेपछि बल्ल उनले आफ्नै गाउँको दलालले झुक्याएको थाहा पाइन् ।सिन्धुपाल्चोक बाह्रबिसेकी २० वर्षीया साइँली (नाम परिवर्तन) को पीडा पनि रञ्जनाको जस्तै छ । भूकम्पले उठिबास भएपछि काठमाडौं आएर गलैंचा बुन्ने काम गरिरहेकी उनलाई पनि छिमेकीले नै विदेश पुर्याउने सपना देखाए । ७० हजार खर्च लाग्ने भयो । उनले सानीआमाको कानमा लगाएको सुन फुकालेर दलाल नुर्बु तामाङलाई थमाइन् । नुर्बुले किर्गिस्तान पठाउने भने पनि भारत हुँदै बग्दाद नै पुर्यायो । सिन्धुलीकी २४ वर्षीया रचना एसएलसी पास गरेर ज्यामी काम गर्न काठमाडौं आइपुगेकी थिइन् । दलाल सूर्य लामाले आफ्नी पत्नी दक्षिण अफ्रिकामा रहेको र मासिक ४०५० हजार कमाइ हुने भन्दै त्यहीं पठाइदिने बताए । उनलाई पनि ज्यामी कामभन्दा विदेशै बेस लाग्यो । २०७४ को फागुनमा दिल्ली पुगेर केही दिन बसेपछि उनलाई सबै कुरा ठीक भइरहेजस्तो लागेन । आफूहरू बेचिएको जस्तो लागेपछि उनले नेपाल फर्किने बताइन् । तर, दलालले आफ्नो ४५ लाख खर्च भइसकेको भन्दै फर्किने भए त्यो पैसा तिर्न भन्यो । त्यत्रो रकम तिर्न सक्ने अवस्था थिएन । उनी विदेश जान बाध्य भइन् । दलालले दुबई लाने भन्यो तर पुर्यायो बग्दाद । यसरी रञ्जना, साइँली र रचनाको बग्दादमा भेट भयो । यातनाको सिकारभारत पुगेपछि नै साइँलीलाई लैजाने दलाल सम्पर्कविहीन भयो । इराक पुगेको एक महिनापछि बुबा बितेको खबर आयो तर मालिकले फर्किन दिएन । दलालले कार्यालयमा काम पाउने, मासिक तलब पाँच सय डलर हुने बताएको थियो । तर, उता पुगेपछि कथा बेग्लै भयो । म त कोठामा बन्दजस्तै थिएँ । भनेजस्तो तलब दिएनन् । दु:ख र यातनाको कुरा त भनिसाध्य छैन, उनले भनिन् । उनलाई घरेलु काममा लगाइयो । एक दिनमा दुइटा घरको काम गर्नुपथ्र्यो । तलब पाँच सय डलर भनिए पनि उनले तीन सय डलर मात्र पाइन् । उनले आफ्नो दु:ख नेपाली साथीहरूलाई सुनाइन् । यसबारे थाहा पाएपछि मालिकले मोबाइल चलाउन बन्द गराए । कुटपिट पनि सुरु भयो ।रञ्जनाले पनि घरकोठा पुछ्ने, भाडा माँझ्नेजस्ता काम गर्नुपर्ने भयो । मालिककी पत्नीले अनेक आरोप लगाएर कुटपिट गर्थिन् । यातना असह्य भए पनि दुई वर्षमा फर्किने सहमति भएकाले उनले सहिन् । तर, तीन वर्षका लागि किनेर ल्याएको भन्दै उनलाई फर्किन दिएनन् । त्यतिबेला मात्रै उनले आफू बेचिएको थाहा पाइन् ।यता गाउँमा भएको एउटा झगडामा पतिको मृत्यु भयो तर उनी फर्किन पाइनन् । नेपालबाट पठाउने दलाल सम्पर्कविहीन थिए । मालिकले परिवारसँग सम्पर्क गर्न दिँदैनथे । तलब मासिक ३५ हजार रुपैयाँ पाउँथिन् । तलबभन्दा धेरै पीडा र यातना पाउँथिन् । चार वर्षपछि त्यहाँकै दलालले उनलाई अर्को घरमा बेच्यो । त्यहाँ पनि यातना उत्तिकै थियो । उता वेटरको काम गर्ने भनेर लगिएकी रचनालाई पनि घरायसी काममै लगाइयो । रातदिन गरेर छवटा परिवारको काम गर्नुपथ्र्यो । कुटपिट र यातना त सामान्य भइसकेको थियो । बिरामी हुँदा पनि आराम गर्न पाउनुको साटो तातो तेल खन्याएर जिउमा डाम्नेसम्मको सजाय भोग्नुपर्यो । मालिकले १० वर्षका लागि १३ लाख नेपाली रुपैयाँमा किनेर ल्याएको भन्थे । फर्किने भए त्यो पैसा तिर्नुपर्ने सर्त थियो । यसरी भयो उद्धारतीनैजनाले अन्य नेपालीसँग आफ्ना समस्याबारे कुराकानी गरिरहेका थिए । लामो प्रयासपछि सिन्धुपाल्चोकमा रहेर सामाजिक काम गरिरहेको वर्क फर नेपाल को सक्रियतामा उनीहरूको छुट्टाछुट्टै उद्धार भयो । रञ्जना घरका सबैजना विवाह भोजमा गएका बेला भागेकी थिइन् । बुर्का लगाएर घरबाट निस्किएकी उनी अन्य नेपालीको शरणमा पुगिन् । त्यसको एक सातापछि गत असारमा नेपाल आइपुगिन् । विमानस्थलमा भव्य स्वागत पनि भयो तर जीवनसाथीले सधैंका लागि छोडेर गइसकेका थिए । उनी अहिले सात वर्षकी छोरीसँग भक्तपुरमा बस्छिन् । अस्ताउन लागेको घामजस्तै उमेरकी सासू सिन्धुपाल्चोकमा छिन् । विगतले उनलाई झस्काउन छाडेको छैन । केही महिनाअघि नेपाल फर्कन सफल भएकी साइँली अहिले बौद्धमा गलैंचा बुन्ने काममै फर्केकी छन् । उनी भन्छिन्, छोरीचेलीले विदेश नजानु, जानैपर्ने भए सबै कुरा बुझेर मात्रै जानु । रित्तो हात फर्किएकी रचनाले नेपाल फर्किर भने एउटा उपलब्धि पाइन् । दलालविरुद्ध उजुरी गरिन् । दलाललाई २० वर्षको जेल सजाय तोकिएको छ । यातना र ऋणले थिचिएको मन केही हलुका भए पनि विगतले झस्काइरहन्छ ।"
सभापतिहरूको शपथ,"काठमाडौं (कास) प्रतिनिधि सभाका १० वटै विषयगत समितिका सभापतिले शुक्रबार पदभार ग्रहण गरेका छन् । सभामुख कृष्णबहादुर महराले नवनिर्वाचित सभापतिहरूलाई पद तथा गोपनीयताको शपथ गराए । अर्थ समितिमा सभापति कृष्णप्रसाद दाहाल, अन्तर्राष्ट्रिय सम्बन्ध समितिमा पवित्रा निरौला, उद्योग तथा वाणिज्य र श्रम उपभोक्ता हित समितिमा विमलप्रसाद श्रीवास्तव र कृषि समितिमा पूर्णकुमारी सुवेदी निर्वाचित भएका छन् । त्यस्तै कानून, न्याय तथा मानव अधिकार समितिमा कृष्णभक्त पोखरेल, महिला तथा सामाजिक समितिमा निरुदेवी पाल, राज्यव्यवस्था तथा सुशासन समितिमा शशि श्रेष्ठ, विकास तथा प्रविधि समितिमा कल्याणीकुमारी खड्का, शिक्षा तथा स्वास्थ्य समितिमा जयपुरी घर्ति र सार्वजनिक लेखा समितिको सभापतिमा भरतकुमार शाह सभापति चुनिएका छन् ।"
अन्सारी हत्याबारे छानबिन समिति गठन,"काठमाडौं (कास) गृह मन्त्रालयले बिहीबार बिहान सुनसरीको भुटाहमा भएको खुर्सिद आलम अन्सारीको हत्याबारे अनुसन्धान गर्न समिति गठन गरेको छ । गृहले १ नम्बर प्रदेशका एसएसपी किशोर दाहालको संयोजकत्वमा समिति गठन गरेको हो । अनुसन्धान समितिमा सहायक प्रहरी उपरीक्षक रमेशकुमार थम्सु, राष्ट्रिय अनुसन्धान विभागका उप अनुसन्धान निर्देशक तुलसी प्रसाई, एक नम्बर प्रदेशको कानुन तथा आन्तरिक मामिला मन्त्रालयका उपसचिव रवीन्द्र आचार्य, सुनसरी जिल्ला प्रशासन कार्यालयका प्रशासकीय अधिकृत राजन पाण्डे सदस्य छन् । मन्त्रालयले १५ दिनभित्र घटनाको विस्तृत अनुसन्धान गरी प्रतिवेदन पेस गर्ने समय सीमा तोकेको छ । गृहमन्त्रीले घटना अनुसन्धान गर्न प्रहरीको केन्द्रीय अनुसन्धान ब्युरोको टोली समेत खटाउने निर्देशन दिएका छन् ।"
प्रयोगात्मक शिक्षामा युनिग्लोबको प्रयास,"काठमाडौं (कास) नयाँ बानेश्वरस्थित युनिग्लोब कलेजले बिजनेश इन्क्युवेशन सेन्टर, कम्युनिकेशन तथा फाइनान्स ल्याब सुरुवात गरेको छ । बहुआयामिक तथा अनुकुल विशिष्ट शिक्षा प्रदान गरी प्रयोगात्मक अभ्यासलाई विशेष प्रोत्साहन दिन ल्याब तथा सेन्टर स्थापना गरिएको कलेजले जनाएको छ । तीनैवटा कार्यक्रमको सांसद गगन थापाले शुक्रबार उद्घाटन गरे । कलेजका प्रिन्सीपल तथा प्रबन्ध निर्देशक डा नरबहादुर बिष्टले विद्यार्थीको छुट्टै पहिचान बनाउन तीनैवटा कार्यक्रमको विशेष योगदान रहने बताए । उद्यशीलताको चाहना राख्ने विद्यार्थीको सपना साकार पार्न उनीहरूका विचार छनौट गरी उचित परामर्शसहित व्यापार व्यवसाय र उद्योगधन्दा स्थापना गर्न इक्युवेसन सेन्टरले सहयोग गर्ने कलेजले जनाएको छ ।कार्यक्रममा पूर्व गभर्नर डा तिलक रावल, बृहद ग्रुपका अध्यक्ष ओम राजभण्डारी, नेपाल चेम्बर अफ कर्मसका उपाध्यक्ष भाष्करराज राजकर्णिकारलगायत सहभागी थिए ।"
"५२ पोखरी, ५३ टाकुरी","पुथाउत्तरगंगाको तकसेरामा अवस्थित अर्को ताल हो, तोडया । २ हजार ५ सय ९१ मिटरको उचाइमा यो तालमा बाह्रै मास पानी जम्ने स्थानीय बताउँछन् । कोलस्थित बिर्गुमखानी बराहताल २ हजार ४ सय ६० मिटर उचाइमा छ । यो तालको पानी सधैं तामा रंगको देखिन्छ । यहा तामाखानी रहेको र केही समय टक्सार पनि बसेको बताइन्छ । सिस्नेमा कमल, ठूलो गुप्ता र सानो गुप्ताबाहेक पनि अरू ससाना नौवटा दह छन् । चर्चित कमल दह समुद्री सतहदेखि १ हजार ५ सय ८१ मिटर उचाइमा छ । यसको गहिराइ औसतमा ३५ मिटर छ । जिल्लाका सजिलै र धेरै पर्यटक पुग्ने ताल यही हो । कमल फुल्ने यस दहमा कमलको जरा र दाना बिक्री गरेर स्थानीयले आम्दानी गर्छन् । नजिकै अर्को छिप्रीदह पनि छ । यहाँ हिउँदमा पानी हु्ँदैन । सिस्ने हिमालको सम्मुख रहेको ठूलो गुप्ता दह ३ हजार ३ सय ५० मिटर उचाइमा छ । ८ मिटर गहिराइको यो दहमा नुहाउनाले पापनाश हुने धार्मिक विश्वास छ । अर्को दह सानो गुप्तामा सिस्ने हिमालको छाया टल्कन्छ । ३ हजार ४ सय १० मिटर उचाइको यही दह हुँदै सिस्ने हिमालको बेसक्याम्प पुगिन्छ । भूमे गाउँपालिकाको एउटा मात्रै ताल हो, तिलाचन । ३ हजार ४ सय ७५ मिटर उचाइको यो ताल रुकुमपूर्वसहित रोल्पा र बागलुङको संगमस्थलमा पर्छ । मध्यपहाडी लोकमार्गको पाथिहाल्न खण्डबाट एक घण्टा उकालो चढेपछि तिलाचन पुगिन्छ । आकर्षक तालतलैया भए पनि प्रचारप्रसार र विकास हुन नसकेको पुथाउत्तरगंगा१, का भरतकुमार पुनले बताए । अनगिन्ती ताल सूचीकृत हुन बाँकी रहेको उनले जनाए । जिविसले केही तालको सूची त बनाएको छ, उनले भने, तर सबैको बनाएर प्रचारप्रसार गर्न सके थप पर्यटक आकर्षित हुने थिए । पुनको बुझाइमा स्थानीयलाई नै परिचालन गर्दा तालको पहिचान, संरक्षण, प्रचारप्रसार र विकास हुन सक्छ । स्थानीय तह, प्रदेश र संघीय सरकारले एकैपटक ताल सूचीकृत गरे प्रचारप्रसारमा सहयोग पुग्ने उनको भनाइ छ । पुथाउत्तरगंगा गाउँपालिकाले यसका लागि कार्यक्रम बनाइएको जनाएको छ । अध्यक्ष ओमप्रसाद घर्तीमगरले गाउँपालिकाको समग्र पर्यटन प्रवद्र्धनका लागि कार्ययोजना बनाइएको बताए । चालू वर्ष पर्यटनतर्फ पाँच लाख बजेट विनियोजन गरी तालतलैयाको पहिचान तथा नापजाँच योजना बनाइएको हो । कतिपय ताल रहेको स्थानको उचाइ नापिएको छ, गहिराइको नाप लिइएको छ, घर्तीले भने, कतिपयको तालको पहिचान, उचाइ र गहिराइ नाप्ने काम चालु वर्षमा गर्ने योजना छ । सिस्ने गाउँपालिकाले पर्यटन विकासका लागि गुरुयोजना नै बनाएको छ । २० वर्षे गुरुयोजनामा हरेक वर्ष पर्यटन विकासमा बजेट विनियोजन गरिने र तालहरूको प्रचारसाथै विकासमा लागिने अध्यक्ष कुमारी बरालले बताइन् । गाउँपालिकाको विकासमा पर्यटनको महत्त्वपूर्ण भूमिका हुने भएकाले त्यसका लागि आवश्यक पूर्वाधारमा ध्यान दिइने उनको भनाइ छ । पर्यटकीय क्षेत्रहरूसम्म पुग्ने सडक वा पैदल मार्ग निर्माण गर्दा तालतलैयासाथै अन्य पर्यटकीय क्षेत्रको प्रचारप्रसार र विकासमा टेवा पुर्याउने गरी काम गरिरहेका छौं, बरालले भनिन् ।"
प्रधानमन्त्री किन कोस्टारिका ?,"काठमाडौं (कास) संयुक्त राष्ट्रसंघको ७३ औं साधारण सभामा भाग लिन शनिबार अमेरिका उड्न लागेका प्रधानमन्त्री केपी ओली फर्कनुअघि भ्रमण दलका सदस्यसहित कोस्टारिका पनि पुग्दै छन् । १६ अगस्ट १९७७ मै कूटनीतिक सम्बन्ध स्थापना भए पनि यो मध्य अमेरिकी देशसँग दुईपक्षीय लेनदेनका मामिला खासै भएको इतिहास छैन । यस्तोमा एकाएक ओली चार दिन बस्ने गरी कोस्टारिका किन जाँदै छन् ? परराष्ट्र मन्त्रालयका अधिकारी भन्छन्, औपचारिक भ्रमण । परराष्ट्रका अनुसार ओलीले कोस्टारिकाका राष्ट्रपति कार्लाेस अलभरादो क्युसेदासँग द्विपक्षीय भेटवार्ता गर्दै छन् । यसका अलावा उनले कोस्टारिकाको सबभन्दा ठूलो सहर सान जोसमा नेपालले स्थापना गरेको शान्ति र हालैका प्रगतिका बारे प्रवचन पनि दिने कार्यक्रम तय भएको छ । उनी त्यहाँ पत्नी राधिका शाक्य र भ्रमण दलका २० भन्दा बढी सदस्यसहित सेप्टेम्बर २९ मा पुग्नेछन् भने अक्टोबर ३ मा काठमाडौंका लागि उड्नेछन् ।सबैका लागि सान्दर्भिक राष्ट्रसंघको निर्माण : शान्तिपूर्ण, समतामूलक र दिगो समाजका लागि विश्वव्यापी नेतृत्व तथा साझा उत्तरदायित्व भन्ने नाराका साथ २५ सेप्टेम्बरमा सुरु हुने राष्ट्रसंघको साधारण सभामा ओलीले २७ तारिखका दिन सम्बोधन गर्नेछन् । त्यसैदिन उनले राष्ट्रसंघका महासचिव एन्टोनियो गुटेर्रेससँग द्विपक्षीय वार्तासमेत गर्ने कार्यक्रम तय भएको परराष्ट्रले जनाएको छ ।राष्ट्रसंघले २४ सेप्टेम्बरमा दक्षिण अफ्रिकाका राष्ट्रपति तथा शान्तिका लागि नोबेल पुरस्कार विजेता नेल्सन मन्डेला जन्मेको सय वर्ष पुगेको सम्झनामा उनकै नाममा विश्व शान्ति सम्मेलन आयोजना गरेको छ । ओलीले त्यहाँ पनि सम्बोधन गर्नेछन् । त्यसपछि ओली दम्पती अमेरिकी राष्ट्रपति डोनाल्ड ट्रम्पले आयोजना गर्ने भोजमा सहभागी हुनेछन् भने २५ सेप्टेम्बरमा राष्ट्रसंघ महासचिवले आयोजना गर्ने दिवाभोजमा पाहुनाका रूपमा उपस्थित हुनेछन् । त्यसै दिन एसिया सोसाइटी मा प्रधानमन्त्रीले शान्ति, लोकतन्त्र र विकास बारे मन्तव्य दिनेछन् । उक्त कार्यक्रम अस्ट्रेलियाका पूर्वप्रधानमन्त्री केभिन रुडले सञ्चालन गर्नेछन् । प्रधानमन्त्री ओलीले स्विट्जरल्यान्डका प्रधानमन्त्री एलिएन बेर्सेटसँग सेप्टेम्बर २६ मा र कम्बोडियाका प्रधानमन्त्री मेह सेना पाडेइ टेचो हुन सेनसँग २८ मा बेग्लाबेग्लै भेटवार्ता गर्नेछन् ।"
चालक आन्दोलन फिर्ता,"दुर्घटनामा मानवीय क्षति भए चालकलाई कडा कारबाही हुनेलगायत व्यवस्था भएको भन्दै त्यो संशोधनको माग राखी चालकहरू ३ दिनदेखि आन्दोलनमा उत्रिएका थिए । शुक्रबार प्रधानमन्त्री तथा मन्त्रिपरिषद् कार्यालयका सचिव केदारबहादुर अधिकारी, गृहसचिव प्रेम राई, भौतिक पूर्वाधार तथा यातायात मन्त्रालयका सचिव मधुसूदन अधिकारी र कानुन सचिव राजीव गौतमले सहमतिमा हस्ताक्षर गरेका हुन् ।कानुन संशोधनका लागि पहल गर्ने, गाडी दुर्घटना भए चालकको लापरबाही रहेनरहेको छानबिन गर्न समिति गठन गर्नेलगायत सहमति भएको यातायात व्यवस्था विभागका महानिर्देशक लावण्य ढकालले जानकारी दिए । मन्त्रिपरिषद् कार्यालयमा सहमति भएको छ, उनले भने, आन्दोलन फिर्ता गरी गाडी सञ्चालन भइसकेका छन् । सहमतिपछि सरकारले आन्दोलनका क्रममा पक्राउ परेका सबै चालकलाई रिहा गरेको छ । चालकहरूले पनि गाडी चलाउन थालेका छन् । यसअघि चालकहरूले गाडी नचलाउँदा लामो दूरीका यात्रु मर्कामा परेका थिए । भदौ १ देखि लागू भएको नयाँ ऐन संशोधनको माग गर्दै आन्दोलनमा उत्रिएका गाडी चालकले आन्दोलन फिर्ता लिएका हुन् ।"
नेकपाले टुंग्यायो प्रदेश नेतृत्व,"काठमाडौं (कास) केन्द्रमा पार्टी एकता गरेको तीन महिनापछि नेकपाले तल्लो तहको एकीकरण सुरु गरेको छ । पार्टी सचिवालय बैठकले शुक्रबार प्रदेशको नेतृत्व टुंगो लगाएको छ । प्रदेशका इञ्चार्ज, सहइञ्चार्ज, अध्यक्ष र सचिव गरी मुख्य चार पदमा पूर्वएमाले र पूर्वमाओवादी पक्षबाट २२ जनालाई जिम्मेवारी तोकिएको छ ।प्रदेश १ मा इञ्चार्ज भीम आचार्य, अध्यक्ष देवराज घिमिरे, सहइञ्चार्ज सावित्रीकुमार काफ्ले र सचिवमा सुरेशबहादुर राईलाई जिम्मेवारी दिइएको छ । आचार्य र घिमिरे पूर्वएमाले तथा काफ्ले र राई पूर्वमाओवादीका हुन् ।त्यस्तै प्रदेश २ मा इञ्चार्ज सत्यनारायण मण्डल, अध्यक्ष प्रभु साह, सहइञ्चार्ज विश्वनाथ साह र सचिव सुमन प्याकुरेल बनेका छन् । मण्डल र प्याकुरेल पूर्वएमाले र साहद्वय पूर्वमाओवादीका हुन् ।प्रदेश ३ मा इञ्चार्ज अष्टलक्ष्मी शाक्य, अध्यक्ष हितमान शाक्य, सहइञ्चार्ज नारायण दाहाल र सचिव आनन्द पोखरेल बनेका छन् । अष्टलक्ष्मी र पोखरेल पूर्वएमाले तथा हितमान र दाहाल पूर्वमाओवादी हुन् । गण्डकी प्रदेशको इञ्चार्ज पृथ्वीसुब्बा गुरुङ, अध्यक्ष हितराज पाण्डे, सहइञ्चार्ज खगराज अधिकारी र सचिव गोविन्द नेपालीले जिम्मेवारी पाएका छन् । गुरुङ र अधिकारी पूर्वएमाले तथा पाण्डे र नेपाली पूर्वमाओवादी हुन् । प्रदेश ५ मा इञ्चार्ज शंकर पोखरेल, अध्यक्ष ओनसरी घर्ती, सहइञ्चार्ज दलबहादुर राना र सचिव जगप्रसाद शर्मा बनेका छन् । पोखरेल र राना पूर्वएमाले तथा घर्ती र राना पूर्वमाओवादी हुन् । कर्णाली प्रदेशको इञ्चार्ज जनार्दन शर्मा, अध्यक्ष गोरखबहादुर बोगटी, सहइञ्चार्ज यामलाल कँडेल र सचिव मायाप्रसाद शर्मा बनेका छन् । शर्माद्वय पूर्वमाओवादी तथा बोगटी र कँडेल पूर्वएमाले हुन् । सचिव बनाइएका मायाप्रसाद शर्माले असन्तुष्टि व्यक्त गरेका छन् । उनले अध्यक्ष मागेका थिए । शर्माले फेसबुकबाट आफू सचिव पदमा नरहेको घोषणा गरेका छन् । प्रदेश ७ को इञ्चार्ज भीम रावल, अध्यक्ष कर्ण थापा, सहइञ्चार्ज लक्ष्मणदत्त जोशी र सचिवको जिम्मेवारी सिंहराज चौधरीले पाएका छन् । प्रदेश ७ मा पूर्वमाओवादीका नेता लेखराज भट्ट पनि इञ्चार्ज र अध्यक्षका दाबेदार थिए । पार्टीबाट थारू समुदाय नपरेपछि नेतृत्वले भट्टलाई छोड्न आग्रह गरेको थियो । अब जिल्ला तहको एकीकरण सुरु गर्ने सचिवालयको निर्णय छ । प्रदेश नेतृत्वले आफ्नो प्रदेशअन्तर्गतका जिल्लाको एकीकरणमा सहजीकरण गर्नेछ, सचिवालय सदस्य ईश्वर पोखरेलले भने । जिल्ला र जनवर्गीय संगठनको एकीकरणका लागि कार्यदल बनेका छन् । पदका आकांक्षी धेरै भएपछि कार्यदलले सर्वसम्मत नेतृत्वको प्रस्ताव केन्द्रमा पठाउन सकेको छैन । कतिपय जिल्लामा समानान्तर कमिटी बन्ने अवस्था पनि आएको छ । कार्यदलले दिएको प्रतिवेदनलाई केन्द्रले अध्ययन गरिरहेको छ । केन्द्रबाटै जिल्ला नेतृत्व टुंगो लगाउन पहल हुने नेताहरूले जनाएका छन् । पार्टी अध्यक्षसमेत रहेका प्रधानमन्त्री केपी ओली शनिबारबाट १३ दिनका लागि मुलुकबाहिर जाँदै छन् । यो बीचमा सचिवालयले जिल्ला तहको एकीकरणको गृहकार्य गर्ने र ओली फर्केपछि टुंग्याउने तयारी छ ।"
धमाधम बन्न थाले विद्यालय,"जिल्लामा भूकम्पमा क्षतिग्रस्त प्राय: विद्यालयमा पुनर्निर्माण भइरहेको छ । राष्ट्रिय पुनर्निर्माण प्राधिकरणअन्तगर्तको जिल्ला आयोजना कार्यान्वयन एकाइका अनुसार, प्राधिकरण, अन्तर्राष्ट्रिय गैरसरकारी संघ संस्थामार्फत क्षतिग्रस्त सबै विद्यालयमा नयाँ भवन निर्माण भइरहेको हो ।विद्यालयको जमिन नभएका बाहेक सबै विद्यालयमा भवन पुनर्निर्माणको कार्यक्रम छ, एकाइ प्रमुख निर्मलकुमार घिमिरेले भने, यो वर्षसम्ममा सबै क्षतिग्रस्त विद्यालयमा भवन निर्माण भइसक्छ । उनका अनुसार, पछिल्लो ३ वर्षमा सुरु भएका सबै विद्यालयको पुनर्निर्माण यो आवमा सक्ने लक्ष्य छ । ३ आर्थिक वर्षमा छनोट भएका सबै विद्यालय यसै वर्ष पुनर्निर्माण सकाउने गरी जनशक्ति परिचालन गरेका छांै, उनले भने, सम्पन्न भएको संख्यामा प्रगति नदेखिए पनि अन्तिम चरणमा हुने विद्यालय धेरै छन् ।यो वर्ष पनि थप ५६ विद्यालय छनोट हुँदै छन् । एसियाली विकास बैंक (एडीबी) ले १० विद्यालयमा निर्माणका लागि टेन्डर गरी मूल्यांकनको प्रक्रियामा छ भने भारतीय दूतावासमार्फत १० विद्यालयका लागि बजेट विनियोजन भएर विस्तृत अध्ययन भइरहेको छ । जिल्लाका ५ सय ९० सामुदायिकमध्ये ३ सय ५३ पूर्ण र १ सय ७४ विद्यालयमा अधिक क्षति पुगेको थियो । जिल्ला शिक्षा कार्यलयको तथ्यांकअनुसार, ५ हजार २ सय २० कक्षाकोठामध्ये ९ सय ५४ पूर्ण, ९ सय १४ अधिक र १ हजार ४ सय ८३ कक्षाकोठामा सामान्य क्षति भएको थियो ।भूकम्पले क्षति भएका विद्यालयको पुनर्निर्माणले गति लिएको छ । दुई आवमा निर्माणाधीन १ सय ३९ विद्यालयका भवनमध्ये ५१ वटा सम्पन्न भएका छन् । ८८ वटा निर्माणको अन्तिम चरणमा छन् । जिल्ला आयोजना कार्यान्वयन एकाइका इन्जिनियर शोभित श्रेष्ठका अनुसार, राष्ट्रिय पुनर्निर्माण प्राधिकरणको सहयोगमा केन्द्रीय आयोजना कार्यान्वयन इकाईमार्फत आव ०७३७४ मा निर्माण थालिएका ६८ मध्ये ४९ वटा सम्पन्न भएका छन् । १९ विद्यालय पुस मसान्तसम्म निर्माण गरिसक्ने गरी म्याद थप गरिएको छ । इकाईका अनुसार, आव ०७४७५ मा विद्यालय व्यवस्थापन समितिमार्फत निर्माण सुरु भएका ७० मध्ये ५ विद्यालयको काम सम्पन्न भएका छन् । बाँकीको ६० प्रतिशत काम पूरा भएको छ । दुर्गम क्षेत्रकालाई प्राथमिकतामा राखेर भवन पारेका थियौं, वर्षालगायत कारण केही ढिला भएको हो, घिमिरले स्विकारे, बहुवर्षीय कार्यक्रम भएका कारण पनि प्रगति कम भएको हो । तत्कालीन जिल्ला शिक्षा कार्यलयमार्फत ६१ विद्यालय निर्माणाधीन छन् । ५ विद्यालय सम्पन्न भएका छन् । आव ०७३७४ मा तत्कालीन शिक्षा कार्यालयबाट ३ सय ६५ विद्यालय मर्मत र ७ सय ३० कक्षाकोठा निर्माणका लागि ७ लाख ६५ हजारका दरले बजेट विनियोजन भएकोमा करिब ४ सय कक्षाकोठा निर्माण भएका छन् । एसियाली विकास बैंकमार्फत निर्माण सुरु भएका आधारभूत तहका १४ मध्ये ८ विद्यालय निर्माण सम्पन्न भएका छन् । माध्यमिक तहका १४ विद्यालयको ८० प्रतिशत काम सकिएको इन्जिनियर श्रेष्ठ जनाए । एडीबीले सञ्जीवनी र प्रभा माविको नमुना भवन बनाइरहेको छ ।शिक्षा कार्यालयले पनि क्षतिग्रस्त संरचना हटाउन, अस्थायी व्यवस्थापन गर्न, खानेपानी, शौचालयलगायतको व्यवस्था गर्न जिल्लाका ५ सय २७ विद्यालयलाई ७ करोड ३४ लाख ५५ हजार रुपैयाँ विनियोजन गरेको थियो ।"
चिकित्सक जिम्मेवार भएनन्,"सर्पले टोकेका व्यक्तिको उपचार हुने भरतपुरको सरकारी अस्पताल सुरुमै पुगे पनि उनको उपचार भएन । उनका अभिभावकलाई अन्य अस्पताल जान भनियो । अरू ४ अस्पताल चहार्दा पनि उपचार नभएपछि सलिनका अभिभावक अन्तिममा भरतपुर अस्पतालमा पुगेका थिए । तर बालक जोगिएनन् । यो समाचार भदौ २३ को कान्तिपुर दैनिकमा प्रकाशित भएपछि घटनाको छानविन हुनुपर्ने माग उठेको थियो । उपभोक्ता अधिकार संगठन र अभिभावकले प्रशासनमा यस्तो माग गरेपछि जिल्ला प्रशासनमा भएको बैठकले भदौ २८ मा चितवन जिल्ला जनस्वास्थ्य कार्यालयका प्रमुखको संयोजकत्वमा छानविन टोली गठन गरेको थियो । तत्काल डयुटीमा रहेका मेडिकल अधिकृत, अन कल विशेषज्ञ डाक्टर, स्टाफ नर्स र अहेवबाट पदीय जिम्मेवारी बहन नगरेको देखिन्छ, प्रतिवेदनको निष्कर्षमा उल्लेख छ । भरतपुर अस्पतालमा मात्र सर्पले टोकेमा दिने औषधि एन्टी स्नेक भेनम (एएसभी) पाइन्छ । बच्चा लिएर अभिभावक पनि सबैभन्दा पहिला त्यहीँ पुगेका थिए । रुँदै गरेको बालकको बिछयौनामा अभिभावकले सर्प देखेका थिए ।समितिलाई झूटो बयानअस्पतालले काटेको आकस्मिक टिकटमा सर्पले टोकेमा देखिने लक्षणहरू प्रस्ट उल्लेख छ । तर त्यो बेला डयुटीमा रहेका चिकित्सक र स्वास्थ्यकर्मीहरूले पहिलो पटक बिरामी आउँदा लक्षण नदेखेको भनेर समितिलाई लिखित र मौखिक बयान दिएका छन् । प्रमाणले उनीहरूको भनाइलाई काटेको छ । उनीहरूको भनाइअनुसारले बिरामीलाई तत्कालै अन्य अस्पताल पुर्याउनु पर्दैन थियो ।सर्पले टोकेको हो भनेर अभिभावकले भनेपछि तत्कालै अन्य अस्पतालमा रिफर गरिँदैन । बिरामीलाई १२ घण्टासम्म राखेर हेर्नुपर्छ । बयानमा उनीहरूले सुरुमा आउँदा लक्षण नदेखेको भनेका छन् । अनि किन रिफर गरे त ? बयानमा त्यसो भने पनि टिकट हेर्दा पहिलो पटक आउँदा नै सर्पले टोकेको लक्षण प्रस्ट देखिएको पाइन्छ, जनस्वास्थ्य कार्यालयका निमित्त प्रमुख लक्ष्मी महतोले भने । बच्चा आउँदा अस्पतालको आकस्मिक कक्षमा डा महेन्द्र पन्त डयुटीमा थिए । उनलाई स्टाफ नर्स र अहेबले बालकको अवस्था बताएका थिए । डा महेन्द्रले अन कल डयुटीमा रहेका बालरोग विशेषज्ञ डा उन्नत श्रेष्ठलाई जानकारी गराएका थिए । डा श्रेष्ठले अहिले सर्पको लक्षण नदेखिए पनि श्वासप्रश्वासमा जटिलता आउने सक्ने भन्दै बच्चालाई पीआईसीयू भएको अस्पतालमा पठाउन भनेका थिए ।डा महेन्द्रले डा श्रेष्ठलाई बच्चाको विषय जानकारी गराएपछि अलि ठूला बच्चाको आईसीयू भएको ठाउँमा एएसभी भरतपुर अस्पतालले नै दिने गरेर रिफर गर्ने निर्देशन श्रेष्ठले दिएको हामीले पायौं, महतोले भने । टेलिफोनमा सर्पदंशको लक्षण नदेखेको भनेर बताउँदा पनि तत्कालै बाहिर पठाउन निर्देशन दिनु उदेकलाग्दो भएको उनले बताए । बिरामीको अवस्थालाई प्रत्यक्ष जाँच नगरी टेलिफोनबाट अन्यत्र पीआईसीयू (बच्चाको आईसीयू) भएको ठाउँमा पठाउन आदेश गर्ने अन कल बालरोग विशेषज्ञ डा उन्नत श्रेष्ठले आफ्नो जिम्मेवारी बहन नगरेको देखिन्छ, प्रतिवेदनको निष्कर्ष छ । बिरामीको अवस्था तत्कालै एएसभी दिनुपर्ने रहेको महतोले बताए । पीआईसी भनेको दोस्रो कुरा भएको उनको भनाइ छ ।डाक्टर थिए, औषधि पनि थियो । सर्पले टोकेको प्रस्ट लक्षण पनि थियो । यस्तो बेलामा इन्जेक्स दिइहाल्ने हो । पीआईसीयू खोज्ने हैन । त्यो दोस्रो कुरा हो, जनस्वास्थ्य कार्यालयका निमित्त प्रमुख महतोले भने । रिफर गर्दा पनि एएसभी दिएर मात्रै गर्नुपर्ने उनले बताए । प्रतिवेदन बुझ्दै चितवनका प्रमुख जिल्ला अधिकारी जितेन्द्र बस्नेतले सर्पले टोकेका बिरामीको उपचार हुने एक मात्रै अस्पताल भरतपुरको सरकारी अस्पताल आफ्नो कर्तव्यबाट च्यूत भएको प्रतिवेदनले प्रस्ट गरेको प्रतिक्रिया दिए । उनले बिरामी पुगेको अन्य निजी अस्पतालले पनि दोषमुक्त नभएको बताए । ती अस्पताललाई पनि केही न केही सजाय हुने उनले बताए ।"
ढुंगाखानीले जमिन फाट्यो,स्थानीयको दबाब र जिल्ला प्रशासन कार्यालय धादिङको निर्देशनमा गत ६ महिनादेखि ढुंगा निकाल्ने काम रोकिएको थियो । खानी रोकिएको भए पनि अविरल वर्षाले सातायतादेखि बस्तीमा जताततै धाँजा फाट्न थालेको पीडित धर्मबहादुर तामाङले बताए । बस्ती पुनस्र्थापना गर्नुपर्ने अवस्था आएको गजुरी गाउँपालिका अध्यक्ष राजेन्द्रविक्रम बस्नेत बताउँछन् । गाउँमा ४ इन्च चौडा र २ फिट गहिराइसम्मको धाँजा फाटेको स्थानीय मीना तामाङ बताउँछिन् । बस्ती नै जोखिममा पर्ने अवस्था आएको भन्दै सहयोगका लागि गजुरी गाउँपालिका पुगेको स्थानीयलाई गाउँपालिका प्रमुख बस्नेतले यस विषयमा माथिल्लो तहका निकायसँग तत्काल समन्वय गरी निकास खोज्ने बताए ।
गाउँगाउँमा मृगौला जाँचांै अभियान,सातामा २३ पटक गर्नुपर्ने डाइलोसिस कसैका लागि सजिलो नरहेको उनी बताउँछन् । काफ्ले यही अभियान लिएर आजभोलि जिल्लाका गाउँगाउँ चहार्दै छन् । केही महिनापछि मन्थलीस्थित तामाकोसी सहकारी अस्पतालबाट मृगौलाको उपचार सेवा थाल्ने योजना रहेको उनले सुनाए । मलेसिया र ताइवानको चुजी फाउन्डेसनको सहयोगमा डाइलोसिस सेवा सञ्चालन हुन थालेको हो ।अभियानमा जोडिनेले वार्षिक ५ सय रुपैयाँ तिर्नुपर्छ । उक्त रकम मृगौला रोगबारे जनचेतना जगाउन र परीक्षण शिविर लागि खर्चने उनले बताए । काठमाडौंका अस्पतालमा बस्दा कमाइ हुने पैसा र मान प्रतिष्ठा छाडेर थोरै भए पनि मृगौला बचाउने अभियानमा समय मिलाएर गाउँ पसेका उनले विलासी जीवन र खानपानले पछिल्लो समय सहरी क्षेत्रमा मृगौला रोगी बढ्दै गएको बताए । नेपालमा झन्डै ३० लाख मृगौलासम्बन्धी रोगी भएको उनको दाबी छ ।
दुर्घटनामा ५ घाइते,"धादिङ (कास) गजुरी ६, पोखरेखोलामा भएको दुर्घटनामा ५ यात्रु घाइते भएका छन् । काठमाडौंबाट चितवन जाँदै गरेको बा१३च ५१०४ नम्बरको कारसँग बा३ख ४९६६नम्बरको माइक्रो ठोक्किँदा कारमा सवार ५ जना घाइते भएका हुन् । दुर्घटनामा सख्त घाइते हुनेमा हेटौंडा २ का ५० वर्षीय अर्जुनप्रसाद कालाखेती र नवलपरासीका ३२ वर्षीय निशान श्रेष्ठ रहेको प्रहरीले जनाएको छ । दुर्घटनामा गोरखाका ३८ वर्षीय भुवनजंग पुडासैनी, ३१ वर्षीय रोशन खनाल र ४ वर्षीय सफल पुडासैनी पनि घाइते भएका छन् । घाइते सबैको काठमाडौंस्थित ट्रमा सेन्टरमा उपचार भइरहेको छ ।"
हतियारसहित पक्राउ,हेटौंडा (कास) प्रहरीले हतियारसहित एक युवकलाई शुक्रबार पक्राउ गरेको छ । पक्राउ पर्नेमा पर्सा सुगौलीका २० वर्षीय विक्रम माझी छन् । प्रहरीले नक्कली ग्राहक बनेर उनलाई पक्राउ गरेको हो ।
पहिलोपटक म्याद थपको सुनुवाइ,हेटौंडा (कास) जिल्ला अदालत मकवानपुरमा पहिलोपटक म्याद थप गर्न प्रहरीले ल्याएको प्रतिवादीको मागअनुसार म्याद थपको प्रारम्भिक सुनुवाइ गरिएको छ । विगतमा प्रहरीले अदालतमा म्याद गर्न ल्याएको प्रतिवादीका बारेमा बहस हुने प्रचलन थिएन । अदालतले म्याद थप गरेर पठाउने गरेको थियो । न्यायाधीश समक्ष प्रतिवादीको कानुन व्यवसायी र सरकारी वकिलले म्याद थप्नुपर्छ र पर्दैनमा बिहीबार एक मुद्दामा प्रारम्भिक बहस गरिएको थियो ।
असुरक्षित गर्भपतन गराउने बढे,"काठमाडौं  उच्च शिक्षाका लागि नुवाकोटबाट राजधानी आएकी २४ वर्षीया एक महिला लिभिङ टुगेदर मा बस्छिन् । सहपाठीसँग छोटो समयमै नजिकिएपछि उनीहरू सँगै बस्न थालेका हुन् । उनी भन्छिन्, हामी प्रेममा छौं, सँगै बस्दा कहिलेकाहीँ शारीरिक सम्बन्ध हुन्छ । लिभिङ टुगेदरमा बस्न थालेपछि मात्रै उनले ३ पटक गर्भपतन गरिसकिन् । गर्भनिरोधक चक्की पनि उत्तिकै खाइरहन्छिन् । उनी भन्छिन्, अहिले बिहे गर्ने, बच्चा जन्माउने योजना छैन, सम्बन्धबारे घरमा पनि थाहा छैन । गर्भपतन र गर्भनिरोधक चक्की आकस्मिक अवस्थाका लागि मात्रै हो भनेर पनि थाहा नभएको उनले सुनाइन् । नियमित गर्भनिरोधक चक्की र धेरै पटकको गर्भपतनका कारण उनी कमजोर भएकी छन् । गर्भपतन गरेको महिनौं दिनसम्म रगत बगेर कलेज जान सक्दिनन् । उनी भन्छिन्, छुट्टै बस्न पनि सकिँदैन, सँगै बस्दा समस्या हुन्छ ।टोखाकी २५ वर्षीया एक महिला नवविवाहित हुन् । उनी अहिले स्नातकोत्तरको थेसिस गर्दैछिन् । उनले पढाइ सकेर राम्रो जागिर भेटेपछि मात्रै बच्चा जन्माउने योजना रहेको बताइन् । बिहे गरेको वर्ष दिनमै उनले दुईपटक गर्भपतन गराइसकिन् । एकपटक दुई महिनाको, अर्को पटक तीन । उनी भन्छिन्, तीनमहिने सुई पनि लगाइरहेकी छु, सुईले गर्दा महिनावारी नियमित थिएन । सुईकै कारण महिनावारी रोकिएको भनेर बस्दा उनले गर्भवती भएको थाहा पाइनन् । अनि गर्भपतन गराइन् ।मुलुकी ऐनले गर्भपतनलाई महिलाको प्रजनन अधिकार मानेको छ । महिलाको मञ्जुरीमा १२ सातासम्मको तथा जबरजस्ती वा हाडनाता करणीबाट रहन गएको १८ सातासम्मको गर्भ पतन गराउन मिल्ने कानुनी व्यवस्था छ । त्यसैगरी गर्भको बच्चाका कारण महिलाको जीवन खतरामा पर्नसक्ने अवस्थामा पनि कानुनले गर्भपतनको स्वीकृति दिएको छ । तर, कानुनी व्यवस्थाको दुरुपयोग गर्दै पछिल्लो समय असुरक्षित गर्भपतन बढेको छ । धेरैपटक गर्भपतन गर्नु पनि असुरक्षित नै हो । यसले महिला र किशोरीको स्वास्थ्यमा गम्भीर असर पर्ने स्त्रीरोग विशेषज्ञहरू बताउँछन् । स्त्रीरोग विशेषज्ञ डा नूतन शर्मा भन्छिन्, गर्भपतन महिलाको अधिकार हो, तर यौन शिक्षाको कमीले यसको गलत प्रयोग भइरहेको छ । असुरक्षित गर्भपतनका कारण बाँझोपन हुने, पाठेघर संक्रमण हुने र महिलाको ज्यानसमेत जाने स्थिति आउन सक्ने उनले बताइन् । उनले भनिन्, कलिलै उमेरमा यौनकार्यमा संलग्न हुने तथा परिवार नियोजनका अस्थायी साधन प्रयोग नगर्नेहरू गर्भपतन गर्न आउँछन् । यस्तो असुरक्षित गर्भपतन रोक्न विद्यालय तहमा यससम्बन्धी पाठ्यक्रम राख्नुपर्ने, अशिक्षित समाजमा जनचेतना फैलाउनुपर्ने उनको भनाइ छ ।विश्व स्वास्थ्य संगठनका अनुसार हरेक वर्ष विश्वमा ४७ हजार महिलाको मृत्यु असुरक्षित गर्भपतनकै कारण हुन्छ । विशेषगरी किशोरी, लागूपदार्थ प्रयोगकर्ता महिला र नवविवाहित महिला यसको मारमा छन् ।जिल्ला जनस्वास्थ्य कार्यालय काठमाडौंका अनुसार आर्थिक वर्ष २०७३०७४ मा १३ हजार ५७ ले गर्भपतन गराएका छन् । त्यसमध्ये २० वर्षमुनिका किशोरीको संख्या ९ हजार ९ सय ४४ छ । कार्यालयका अनुसार गर्भपतन गराउनेको संख्या विगतका वर्षमा भन्दा २४ प्रतिशतले बढेको छ । एकै वर्षमै गर्भपतन गराउने किशोरीको संख्या अत्यधिक बढ्नु समाजको डरलाग्दो चित्रण भएको स्वास्थ्य तथा जनसंख्या मन्त्रालयका समन्वय समिति महाशाखा प्रमुख महेन्द्र श्रेष्ठ बताउँछन् । उनी भन्छन्, अधिकांशलाई गर्भपतन अधिकार हो भन्ने थाहा छ, तर कलिलो उमेरमा गर्दा हुने स्वास्थ्य जोखिमबारे थाहा छैन ।अधिकांश लागूपदार्थ प्रयोगकर्ताका यौन साथी लागूपदार्थ प्रयोगकर्ता हुने हुँदा उनीहरू परिवार नियोजनको साधनतर्फ ध्यान दिँदैनन् । अनिच्छित गर्भ रहन्छ । लागूपदार्थ सेवनका कारण उनीहरूको नियमित महिनावारी हुँदैन, अनि गर्भ रहेको थाहा पाउँदैनन् । पेट बढेको देखेपछि मात्र उनीहरू स्वास्थ्य संस्था पुग्छन् र असुरक्षित गर्भपतन गर्न बाध्य हुन्छन् । असुरक्षित गर्भपतनका कारण समस्या जटिल बनेका महिला पनि अस्पतालमा धेरै भेटिन्छन् । परिवार कल्याण महाशाखाका पूर्वनिर्देशक डा विकास देवकोटा भन्छन्, ५० प्रतिशत गर्भपतन अझै असुरक्षित रूपमा भइरहेको छ, चेतनाको कमीले गर्भपतनलाई परिवार नियोजनको साधनका रूपमा लिने प्रवृत्ति बढ्दो छ । यसलाई घटाउन परिवार नियोजनको साधनको पहुँच र चेतना बढाउनुपर्ने उनको भनाइ छ ।"
पर्यटक भिसा सेटिङको छानबिन सुरु,"काठमाडौं पर्यटक भिसाको सेटिङमा संलग्न भएको आशंकामा त्रिभुवन अन्तर्राष्ट्रिय विमानस्थलस्थित अध्यागमन कार्यालयले दुई अधिकृतमाथि छानबिन गर्न जिम्मेवारीमुक्त गरेको छ । गत बिहीबार कान्तिपुरमा पर्यटक भिसाको सेटिङ शीर्षकमा दुबई लगायतका खाडी देशमा काम खोजिदिने आश्वासन दिँदै नेपालीलाई पठाउने गिरोहमा अध्यागमन अधिकृतहरूको संलग्नता रहेको समाचार प्रकाशित भएको थियो । विमानस्थलस्थित अध्यागमन प्रमुख राजेश पौडेलका अनुसार समाचार छापिएलगत्तै त्यसमा उल्लेखित तथ्य, सेटिङमा पर्यटक भिसामा प्रस्थान अनुमति दिने अध्यागमन अधिकृत तथा अनुमति दिनाको कारणबारे बुझ्न समिति गठन गरिएको छ ।"
"छोरी, मैनबत्ती र न्याय","भदौ २०७५ को अन्तिम हप्तामा काठमाडौंको सडकमा एउटा भयानक शक्तिशाली चित्र देखियो । कारुणिक, विद्रोही, भावात्मक र चेतनाको प्रवाह गराउने दृश्य थियो त्यो । एउटी आमाले आफ्नी बलात्कृत र हत्या गरिएकी बालिका छोरीको अबोध विम्ब छातीमा स्तनपान गराएर टाँसेको अनि त्यसलाई मैनबत्तीको शुभ्र उज्यालोमा आलोकित गरिएको जस्तो देखिने त्यो चित्र मैले आजसम्म काठमाडौं वा आफू पुगेको संसारको अन्य कुनै नागर परिवेशमा देखेको सबभन्दा वाचाल विम्ब थियो । आमा स्तनपान गरेकी बालिकालाई ज्योतिको स्थिर उज्यालो हातमा लिएर किञ्चित झुकेर वात्सल्य र करुणा अनि अथाह पीडाको संगम गराएर उभिएकी छन् । कञ्चनपुरमा १० साउन २०७५ मा पाशविक बलात्कार र हत्या गरिएकी १३ वर्षकी बालिका निर्मला पन्तको हत्यारा अहिलेसम्म पनि पत्ता नलागेपछि पति यज्ञराज र विद्रोही र निर्भीक महिलाहरूको समूहसहित राजधानीमा न्याय खोज्न आउँदा, २८ भदौमा जनता उठेको भिडको अमूक थलोमा ती आमा दुर्गादेवी उभिएको विम्ब थियो त्यो । त्यो देख्दा क्रान्ति र धर्मजनिन विम्बहरू ओइरिएर आए, मनमा । जब विम्बहरू अभिव्यक्तिका शैली र रङ्ग लिएर स्थिर हुँदा पनि चञ्चल देखिन्छन्, ती कला हुन्छन्, ती जीवन हुन्छन् । दुर्गादेवी नेपाल आमाकै प्रतिरूप देखिन्छिन्, त्यो विम्बमा । नेपाली कलाकारले बनाएका चित्र र मूर्तिहरू छन् । भारतमा स्वतन्त्रतापछि मदर इन्डियाको रूपमा आमा र बालकका चित्र देखेकै हौं । दुर्गादेवीको त्यो छवि रूपले मलाई बाह्रौं शताब्दीको प्यारिसको नोत्र दामको हलको दाहिनेपट्टि कुँदिएको मेडोनाले शिशु क्राइस्ट बोकेको विशाल मूर्ति र अन्य ठाउँका कलाकृतिहरूको सम्झना हुन्छ । तर दुर्गादेवीको त्यो आकारले उजागर गरेको चेतनाको आयाम प्रतीकात्मक र उद्वेलित गर्ने भए पनि तिनको यात्रा र त्यो छविले उठाएका प्रश्नहरू यथार्थिक र चेतना जगाउने किसिमका छन् । तिनै केही कुरा यो लेखमा उठाउँछु ।दुर्गादेवी र यज्ञराजसहित कञ्चनपुरबाट राजधानीमा न्याय खोज्न र सरकारको घर नजिकै आएर कराउन आउने ती नरनारीहरू नेपाली राजनीति र जनताको सम्बन्धका रूपक हुन् । नेपालमा शक्ति केन्द्रमा बस्छ, कराउन नेपाल जानुपर्छ, जाँदा १५ दिन लाग्न सक्छ, तर त्यहाँ नपुगी हुँदैन भन्ने सामन्तकालीन युगको प्रेतका अवशेष हुन्, ती रूपक । नेपाल अहिले नयाँ ऐतिहासिक संविधान बनेर ३ तहको चुनावले विभिन्न तहका सरकार बने पनि न्यायका निम्ति राजधानी नै आउनुपर्ने अवस्थाबाट मुक्त भइनसकेको अवस्था बुझिन्छ, त्यसबाट । विभिन्न समयमा काठमाडौंमा न्यायको निम्ति आउने जनताका आकार, अवस्था र संरचना फरक छन् । मूलत: काठमाडौं उर्फ नेपाल आउने मानिसका यात्रा एक्ला, दु:खरञ्जित र बाध्यात्मक रहिआएका छन् । लामो समयसम्म ती एक्ला यात्राहरू, दु:खी मानिसले न्याय खोज्न आएका असंख्य कथाहरू, अदृश्य अनि अनङ्कित रहे । कहिले ती दलहरूले संगठित गरेर लाखभन्दा माथिको संख्यामा पनि यहाँ आए । तर ती फरक हुन् । दुर्गादेवीको यात्रा सबैभन्दा भिन्न हो । यसको प्रतीकात्मक अर्थ छ । पहिलो त यसबाट सरकारी संयन्त्र र प्रशासनिक संरचनामा रहेका समस्या उजागर भएका छन् । दुर्गादेवीहरूले निकै दिनको प्रयासपछि भेट्न पाएका प्रधानमन्त्रीले उनीहरूलाई भनेको पहिलो वाक्य नै त्यही थियो । दोस्रो र अझ महत्त्वपूर्ण विषय भनेको साधारण जनता र राजनीति, सिद्धान्त र तिनलाई लिएर हाँक्दै हिंँड्ने राजनेता र सरकारका भाष्यमा ठूलो खाडल छ । विस्तारै ती एकअर्कालाई बुझ्दै नबुझ्ने अवस्थातिर जाँदैछन् । राजधानीमा केन्द्रित सरकारका निम्ति दुर्गादेवीहरूका त के कुरा जनताले छानेकै प्रतिनिधिहरू र सरकारहरू पनि अदृश्य हुने विसंगति बढ्दैछ । नेपालको इतिहासमा यो एउटा अनौठो चक्र हो, जसले विस्तारै एकल शक्तिकेन्द्रहरूका रचना गर्दै जानेछ । राजधानीमा दुर्गादेवी, यज्ञराज र कञ्चनपुरबाट आएका मानव अधिकारकर्मीहरूलाई स्थानीय नरनारीले समर्थन गरेर निस्केको त्यो जुलुसमा देशका अनेकौं ठाउँमा बलात्कार र हत्याका घटनाका स्मृति पनि जोडिए । सिद्धान्तले ओतप्रोत मानिने, जनताले पत्याएकै राजनेताहरूले बोले, यो सरकार ढाल्ने षड्यन्त्रकारीको भिड हो । यथार्थ के हो भने यी भिडहरूले सरकार ढाल्दैनन् । यो ५ वर्षको निम्ति जनताको मत पाएरै आएका मानिसहरूको सरकार हो । यो ढल्दैन, यसले शासन गर्छ । कसरी गर्दै जानेछ, त्यो अर्को कुरा हो । तर यो जनता देखेर डराउने मनोग्रन्थि हो र यो कसरी जन्मियो ? यसका कारणहरू के हुन् ?एउटा कारण हो, एकाध दलहरू जो सर्वसाधारण जनतासँग बढी नजिक भएका थिए, ती तिनै जनताको समर्थनले माथि पुगेर शक्तिशाली भए । जनताकै निम्ति भनेर भाष्य रचिए । तिनकै निम्ति कार्यक्रमका घोषणा भए । तर जनता र साधारण जनताको सम्बन्ध टाढिँंदै गयो । राजनीति शासन, धन र ठूला सपनाको पर्याय भयो । जनताको त्यसमा खास सहभागिता भएन । ती राजनीतिक शक्ति बनाउनेका खजाना भए । एउटा ऐतिहासिक संविधान बनेर अहिले संहिताहरू पास भएर काम गर्न थालेको, संघीयताका संरचना बनेको, गणतन्त्र भएको अवस्थालाई हेर्ने नकारात्मक दृष्टिमा म विश्वास गर्दिन । त्यसलाई म उपलब्धि मान्छु र अहिले जे राजनीतिक व्यवस्था छ, त्यसलाई समर्थन गर्छु । तर यही संरचनाभित्र देखिएका केही इतिहासका विडम्बना र शासन गर्ने र जनताको बीचमा बनेका दूरीका केही चरित्रले भने हामी चिन्तित छौं । अहिले जनता आफूलाई अर्थहीन र असम्बद्ध हुँदै गएको अनुभव गर्नथालेका छन्, जुन चिन्ताको विषय हो । नेपाली कमिनिष्ट र नेपाली कांग्रेस सबैका जनता बारेका परिभाषा छन् । ती परिभाषा सिद्धान्तले रञ्जित थिए र छन् । त्यसैले संविधानलाई समाजवादी दस्तावेज भनिएको हो । तर यो राजनीतिक संरचनाभित्र कमजोर पक्ष र वर्ग झन् कमजोर हुँदै गएको देखिनु अर्को सोच्ने विषय हो । महिला, दलित र सीमान्त मानिसका अवस्था संसद र राजनीतिमा कमजोर देखिंँदै गएका छन् । बालिका र नारीमाथि जघन्य अपराध बढ्दै गएका छन् । समाधानका उपाय केही हास्यास्पद र केही गम्भीर देखिएका छन् । कुनै संकोच नगरी पुरुषका यौन तुष्टिका उपाय खोज्नु र रेड लाइट एरिया छुट्याउनुलाई समाधानको रूपमा राखिँंदै आएका छन्, जुन एउटा अनौठो मनोग्रन्थिको उपज हो । पहिले पनि यसैमा लेख्यौं, समाज एउटा जटिल बन्दै गएको न्युरोसिसले पीडित बन्दै गएको छ । राजनीतिका सपनाले युवाहरूलाई आकर्षित गर्दैन । शिक्षाको व्यवस्था कमजोर छ । आउने दिनका निम्ति भनी अतिरञ्जक सपना देख्छन् राजनेता र सरकार । तिनका सपना स्वर्णिम, रोमानी र युटोपियाली छन्, जुन टमस मुरको युटोपिया वा कल्पनालोक जस्तै सुनिन्छन् । ती सपनाका सैद्धान्तिक र राजनीतिक आधार छैनन् । ती माक्र्सेली पनि होइनन्, बीपी कोइराला र पुष्पलाल श्रेष्ठले देखेका सपना पनि होइनन् । तर तिनले देखेका सपना देशका निम्ति भए पनि युवाहरू तिनलाई पत्याउँदैनन् । ती पढेका छन् भने पश्चिमतिर र अष्ट्रेलियातिर पलायन हुन्छन् । धेरैजसो प्रतिभाशाली युवा डाक्टरहरू, मेरा पहिलेका विद्यार्थीहरू पनि पर्छन्, भन्छन्, ७० प्रतिशतले अमेरिकाका मेडिकल परीक्षा दिंँदैछन् । जाने क्रम जारी छ । युवाका निम्ति अहिलेको राज्य र नेता अनि सरकारले देखेका सपना असम्पृक्त वा ट्वाक्कै नमिल्ने खालका छन् । युवाहरू दलसँग आबद्ध छन्, तर तिनलाई दलहरूमाथि नै मोहभङ्ग भएको देखिन्छ । काम छैन, उद्देश्य छैन । तीमध्ये कति त खाएको वा नखाएको मादकताले ग्रसित छन् । अपराध र बलात्कार कर्मममा संलग्न हुने तिनका ग्रन्थि समाजमा प्रचलित कानुनी मर्यादाको पालना नहुनुमा पनि रहेको छ । तिनले देशका जिम्मेवार अङ्गहरूका क्रियाकलाप देखेका छन्, साँठगाँठ गर्ने ठाउँ देखेका छन्, त्यसैले ती अपराध गर्न पछि पर्दैनन् । अनैतिक रूपले पनि पछि पर्दैनन्, कानुनको भय पनि तिनलाई छैन । यी दुबै कुरा स्थापित गर्ने काम राज्य, राजनीति र सरकारको हो ।तर अर्को पनि जटिल कुरा छ । अहिलेका सबै पार्टीका चालामाला र बोली सुन्दा र तिनले लेखेका कुरा पढ्दा एउटा अत्यन्त महत्त्वपूर्ण र गरिहाल्नुपर्ने कुरा पछि परेर गएको छ । बृहत् शान्ति गर्दाको मूलमन्त्र सत्यनिरुपणको थियो । दक्षिण अफ्रिकाको डेस्मन्ड टुटुले अध्यक्षता गरेर डिसेम्बर १६, १९९६ मा आरम्भ भएको टुथ एन्ड रिकन्सिलिएसन कमिसन (टीआरसी) को मोडलमा बनाएको यो संरचनामा केही आशा थियो । अहिलेको भयावह अवस्था भनेको करुणा गर्ने, प्रायश्चित गर्ने, माफ माग्ने र दिने अनि सेवा गर्ने कुनै थलो नहुनु हो । अपराधलाई दण्डित गर्ने संयन्त्र पनि हराउँदै जानु हो । अहिलेको राजनीति गर्ने र सरकार चलाउनेहरूका भाष्य र कर्मले ध्यान नदिएको आचार, करुणा, क्षमायाचना र दण्डको आयाम एउटा भयावह अवस्था हो ।दुर्गादेवीको हातको मैनबत्तीको आभामण्डलमा चम्केको तिनको र निर्मलाको आकृति कमजोरी होइन, नयाँ युग र शक्तिको चित्र हो ।"
अख्तियार प्रमुखले हेक्का राख्नुपर्ने,"१ अख्तियार दुरुपयोग अनुसन्धानलाई सरकारको हतियार र भ्रष्टको मतियार बनाउने चेष्टा भयो भने यो आयोग लोकतन्त्र र सुशासनको लागि वरदानको भेषमा अभिशाप हुनपुग्छ । अर्थात अख्तियार भ्रष्टहरूको मतियार भयो भने सरकारको हतियार हुनैपर्छ, सरकारको हतियार हुनुको अर्थ भ्रष्टहरूको मतियार भन्ने हुन्छ । विगतका कैयौं मुद्दामा अनुसन्धान आयोग होइन, अनुमोदन आयोग हुनपुग्यो । कानुनी बाटो र नीतिगत व्यवस्थाभन्दा बाहेक सिंहदरबारको टेलिफोन आदेश वा त्यतातर्फको मोलाहिजा छोडेको देखियोस् । २ राजनीतिक तहमा भए गरिएका भ्रष्टाचार दबाउन न्यायालय र अख्तियार दुरुपयोग अनुसन्धान आयोगको दुरुपयोग गरेगराइएका घटना ताजै छन् । सुडान शान्ति मिसनमा पठाउन खरिद गरिएका युद्ध र बन्दोबस्ती सामग्रीमा भएको घोटाला, ३३ किलो सुन प्रकरणमा अनुसन्धानले राजनीतिक तह छुन थाल्दा अनुसन्धान रोकेर हतारहतार प्रतिवेदन तयार पारिएको घटना, माओवादी लडाकुको नाममा झुट्टा सूची तयार गरी राज्यको करिब ३ अर्ब मासेको घटना, १२ अर्ब रुपैयाँ कर उठाउनुपर्नेमा १० अर्ब छुट दिएको चूडामणि मार्का भ्रष्टाचारमा राजनीतिक तहलाई छुँदै नछोएको उदेकलाग्दो घटना, ब्रिटिस भर्जिन आइल्यान्डबाट जोदार इन्भेस्टमेन्ट लि र एयरबेल सर्भिसेज लि जस्ता सन्दिग्ध कम्पनीबाट स्रोत नखुलेको बिसौं अर्ब रुपैयाँ भित्रिएको र त्यसलाई वैधता दिलाउन कुनै पार्टी विशेषका अध्यक्षको दौडधुप, स्वीट्जरल्यान्डका बैंकहरूमा नेपालीहरूको ३५ अर्ब स्रोत नखुलेको निक्षेप आदि कति छन् कति अख्तियार जस्तो संस्थामा लोकमान जस्ता चरित्रको नियुक्ति यस्तै कामका लागि थियो । के अबको अख्तियारले यस्ता कहालीलाग्दा आर्थिक घोटालामाथि कारबाही चलाउला कि ठूला माछा र साना माछा भन्ने विगतको हास्यास्पद परिभाषा दोहोर्याएर आफ्नो भागमा रमाउला ?३ पदमा रहेका ३० हजार ५ सय ९९ जनाको सम्पत्ति छानबिन गरी ६ सय २ जनालाई भ्रष्टाचारमा कारबाही गर्न यसअघि २०५८ सालमा न्यायाधीश भैरवप्रसाद लम्सालको अध्यक्षतामा गठित सम्पत्ति न्यायिक जाँचबुझ आयोगले दिएको प्रतिवेदन कार्यान्वयनमा ल्याउनु त कता हो कता सार्वजनिक पनि हुन नदिई त्यो प्रतिवेदन लुकाएर राखिएको छ । अख्तियारले त्यो प्रतिवेदनलाई कार्यान्वयनको अभ्यासमा ल्याउनुपर्छ । ४ अख्तियारका प्रमुख आयुक्त र अन्य आयुक्तहरूले गरिब देशमा हुने भ्रष्टाचार गरिबको झुपडीमा भएको डकैती हो भन्ने मूलमन्त्र लिएर कस्सिए भने भ्रष्टाचार नियन्त्रण गर्न नसकिने होइन । हालै नियुक्त हुनुभएका प्रमुख आयुक्तको छवि र पृष्ठभूमि हेर्दा आशा गर्ने ठाउँ बनेको छ । नीतिगत तहमा भइरहेका भ्रष्टाचार र बेथितिमाथि अख्तियारले प्रहार गर्न थाल्यो भने कार्यान्वयन तहमा भइरहेको भ्रष्टाचार आफै तह लाग्न थाल्छ ।५ आज मुलुक भ्रष्टाचारमात्र होइन, त्यसले बनाएको दण्डहीनता, कुशासन, सुन तथा चरेसजस्ता वस्तुको तस्करी गर्ने ठूलो अखडा भइरहेको छ । यस्तो अखडामा अपराध पनि स्वत: मौलाउँदो रहेछ । भ्रष्टहरूले माथिदेखि तलैसम्म सेटिङ र सिन्डिकेट बनाएर सत्तालाई आफ्ना लगाममा लिएका छन् । अख्तियारका प्रमुख आयुक्तमा नवीन घिमिरेउपर नागरिक समाजको सकारात्मक आशा पलाएको छ । उहाँको परीक्षा पनि सुरु भएको छ । चन्द्रमणि गौतम, बसुन्धरा, काठमाडौं"
शिक्षक बीचको विभेद,"सामुदायिक विद्यालयमा स्थायी, अस्थायी, राहत, करार, अनुदान, ईसीडी, पीसीएफ, निजी लगायत थरीथरीका शिक्षक कार्यरत छन् । तर संस्थागत विद्यालयमा भने एकै प्रकारका शिक्षक हुन्छन् । शिक्षकबीच एकरुपता नहुँदा सामुदायिक विद्यालयको शैक्षिक गुणस्तर खस्किएको सरोकारवालाहरू बताउने गर्छन् । पछिल्लो समय सामुदायिक विद्यालयमा शिक्षक एकरूपकता कायम गर्न सरकारलाई चर्को दबाब आएको छ । लामो समयदेखि अल्झिएको अस्थायी शिक्षकको समस्या समाधान उन्मुख छ । राहत, करार, ईसीडी लगायतका शिक्षकहरूले पनि अस्थायी शिक्षकलाई जस्तै आफूहरूलाई स्थायी गर्नुपर्ने माग राख्दै चरणबद्ध आन्दोलनमा छन् । यसैबीच शिक्षक दरबन्दी पुनर्वितरण सुझाव कार्यदलले राहत शिक्षक कोटालाई दरबन्दीमा रूपान्तरण गर्न प्रस्ताव गरेको छ । कार्यदलले सरकारलाई बुझाएको प्रतिवेदनमा विद्यालयमा कार्यरत शिक्षकहरूको दरबन्दीमा एकरूपता कायम गर्ने उल्लेख गरिएको छ । आधारभूत तथा माध्यमिक तहमा प्रदान गरिँदै आएको राहत शिक्षक कोटालाई शिक्षक दरबन्दीमा रूपान्तरण गर्दा यसबाट विभिन्न खाले शिक्षक रहने प्रचलनको अन्त्य भई सिकाइमा सकारात्मक प्रभाव पर्ने अपेक्षा प्रतिवेदनले गरेको छ । राहत शिक्षकहरूको आन्दोलन जारी रहेका बेला कार्यदलले तयार पारेको प्रतिवेदनले उनीहरूलाई केही राहत भएको महसुस गरिएको छ । राज्यबाट शिक्षकशिक्षकबीच गरिँदै आएको सबै खाले विभेदको अन्त्य गर्न नीतिगत व्यवस्था सुनिश्चित गर्न राहत शिक्षकहरू आबद्ध समितिले माग गर्दै आएको छ । लक्ष्मीप्रसाद पंगेनी, कावासोती३, नवलपरासी"
गणतन्त्रको उपहार,"केही दिनदेखि जताततै आन्दोलन नै आन्दोलन देखिन्छ । दसैंतिहार जस्ता चाडपर्वको मुखैमा भइरहेका यस्ता आन्दोलनले जनतालाई सास्ती दिएको छ । मेडिकल क्षेत्र, यातायात क्षेत्र, पेट्रोल ढुवानी क्षेत्र, शिक्षा क्षेत्र आदिमा आन्दोलन भइरहेका छन् । सरकारले जारी गरेको मुलुकी संहिता र त्यसको कार्यान्वयनपश्चात् खासगरी यस्ता आन्दोलन उदाएका हुन् । विभिन्न पेसामा काम गर्ने कर्मचारी र पेसागत संस्थाहरू पनि आन्दोलित छन् । राणाकालमा बनेको मुलुकी ऐनमा परिवर्तनको महसुस भएपछि परिवर्तन पनि भयो र लागू पनि भएको अवस्था छ । तर अहिले बनेको यो ऐन वा संहिता नामकरण गरिएको यस्तो कानुनले किन यति छिट्टै खलबल ल्यायो ? जनतालाई राम्रो सेवासुविधा प्रदान गर्न सोचविचार गरेर ल्याएको भए यति छिटै यस्तो विरोध हुँदैनथ्यो होला नि । तर यो संहितामा भएका कतिपय व्यवस्था कसैले पनि मनपराएका छैनन् । नेपाल सायद नियम कानुन बनाउने मुलुकमध्ये सबैभन्दा उच्च स्तरको मुलुकमा पर्छ होला । तर ऐननियम कार्यान्वयन गर्ने मुलुकमा भने सबैभन्दा पछि पर्छ होला । नेपालमा कहीं कतै नभएका नियमहरू बनाइन्छन्, जुन कागजमा मात्र सीमित हुन्छन् । ती नियम पालना गर्नेगराउने क्रममा असाध्यै असुहाउँदिला क्षण देखिन्छन् । अव्यावहारिक नियम तर्जुमा गर्ने तर जनसमर्थन नहुने यस्ता नियमहरू जुन जनताको पक्षमा छैनन् र अधिकांशले मनपराएका छैनन्, त्यस्ता नियमहरू संशोधन गर्दा हुँदैन र ? के संशोधनका लागि दबाब दिन सधैंभरि आन्दोलन र तोडफोड गरिरहनुपर्छ र ? के हामीले बसाउन खोजेको संस्कार यही हो ? जनताले सधैंभरि आन्दोलन गरिरहने तर शासकहरूले सुनेको नसुने गर्ने, के गणतन्त्रमा यस्तो हुन्छ र ? नरनाथ पाण्डे, कावासोती८, नवलपुर"
"बुझ्नेलाई कीरा, अरूलाई लार्भा","परिचित साथीकहाँ डिनरको निम्ता आयो । क्यानाडाबाट दूरदेशमा आफ्नो उत्पादन निर्यात गर्न अनौपचारिक छलफलका लागि । घरमा पाकेको मिठे फापरको ढिँडो र गुन्द्रुक छोडी म पाहुना बन्न पुगेंँ । साथीकी पत्नी बारबरा निकै खुसी देखिइन् । व्यापार वार्ता गर्दैगर्दा बारबरा भने खाना पस्किँदै थिइन् । स्वादिला परिकार पहिले मलाई आउँथ्यो । हल्का पेय र स्न्याक्सपछि सलाद र ग्रिनरी खुवाउने कार्यक्रम रहेछ । बारबरा आफैं फार्ममा पुगी ताजा पालुंगो ल्याइन् । हल्का नुनिलो कागती पानीमा आधा उमालेको हरियो पात मलाई दिइन् । त्यसमा सग्लो हरियो कीराको लार्भा थियो । उनको बुबाको प्लेटमा हेर्दा अलि सलक्क नभएको भाग लगाइन् । मलाई अलिक अप्ठ्यारो लाग्यो । आफूलाई पालुंगोको एलर्जी रहेकाले त्यति राम्रो प्रोटिन भएको कीरा खान नसक्ने जनाएर उम्किएँ । मेजमानी र व्यावसायिक भेटपछि घर फर्कंदा मेरो मन तिनै कीराफट्यांग्रातिर तानियो ।अमेरिकी फुड एन्ड ड्रग एड्मिनिस्ट्रेसन (एएफडीए) का अनुसार सागसब्जी सरसफाइ र प्रशोधनमा कीरा र तिनका लार्भालाई निमिट्यान्न पार्न सकिँदैन । त्यसैले सग्लै कीरा वा तिनका टुक्रा भेटिँदा गुणस्तरमा खोट लगाइँदैन । हरियो वा फ्रोजन गरिएको सय ग्राम पालुंगोमा ५० भन्दा बढी लाहीजस्ता ससाना कीरा भेटियो भने त्यो गुणस्तरीय मानिँदैन । त्यस्तै २४ पौन्डको सब्जीमा भेटिएका सबै हरिया कीराका लार्भा जोड्दा १२ मिलिमिटरभन्दा लामो बने अथवा सय ग्राममा ८ वटाभन्दा बढी लार्भा र प्युपा भेटिए उक्त सागसब्जी गुणस्तरीय मानिँदैन । र बजार लैजान रोकिन्छ ।कतिपय खाद्यान्नमा पनि यही हो । एएफडीएको डिफेक्ट लेबल ह्यान्डबुकका अनुसार दूधबाट बनेको चकलेट बारमा हालिने सय ग्राम कोका पाउडरमा कीराका ८ टुक्रासम्म किरा भेटिए त्यसलाई सफा मानिन्छ । वा दालचिनी स्टिकमा तौलको ०५ प्रतिशतसम्म कीरा लगायतका कैफियत भेटिए पनि सफा नै मानी बजारमा लैजान दिइन्छ । दालचिनीको स्टिकमा दुइटा मरेको कीरा वा पिँधेको ५० ग्राम पाउडरमा ४ सयभन्दा कम कीराका टुक्रा वा ११ भन्दा कम मुसाका रौं भेटिँदा गुणस्तरीय वस्तुकै रूपमा स्वीकार गरिन्छ ।एफडीएका अनुसार मानिसले जानीनजानी खानासँगै वर्षको आधा किलोग्राम कीरा खाइरहेको हुन्छ । प्राविधिक रूपबाट जानीजानी वार्षिक लगभग आधा किलो अपरिचित कीरा खाँदा मानव स्वास्थ्यमा फरक पर्दैन । साग खानेले कीरा खान्छ, मह काढ्नेले हात चाट्छ । कानुनले समेत सागसब्जीमा स्वास्थ्यलाई हानि हुने बाहेकका कीरा भेटिनुलाई सामान्य मानेको छ । अंग्रेजीमा कीरा खाने मानिसलाई इन्टोमोफेगी भनिन्छ । नेपालीमा कीराहारी कि के ? अमेरिकी मुलुकमा समेत म त कीरा पनि खान्छु भन्दा अरूले नाक खुम्च्याउँछन् । स्टारबकमा कफी पिउने क्रममा महको सानो पोको बढाइदिँदा आहा भनी झम्टिने साथीहरूलाई मैले सोधेको छु, यो मौरी नामक कीराबाट आउने खानेकुरा हो नि ? त्यसपछि थुप्रैले वाकवाकी आउला जस्तो गरेका छन् ।विश्वका विभिन्न क्षेत्रमा खानाको प्रकृति फरकफरक छ । समूहमा बाँच्ने कीराको सिकार सजिलो छ । एकै ठाउँमा झुम्मिएर बस्ने मौरी, कठेउरी, सिंगुस मह, माउ र लार्भा प्रोटिनका स्रोत खानाका रूपमा प्रख्यात छन् । नेपालमा समेत समूहमै बाँच्ने बच्छिउँ, अरिंगाल, बारुलाका माउ र लार्भा प्रोटिनका लागि सिकार गरिन्छ ।मानिसले दशकौंदेखि कमिला, धमिरा, फट्यांग्रा र किथिर्का प्रोटिनको स्रोतका रूपमा खाँदै आएका छन् । अफ्रिकामा झिसमिसेमै फट्यांग्रा समातेर नुनपानीमा उमालेर भुटी खाने चलन छ । फट्यांग्राको खुट्टालाई नुनसँग मिसाएर भुटेपछि पिँधेर बनाइने पिनट बटर अफ्रिकीपन झल्काउने खानाका रूपमा संसारमै चर्चित छ । दक्षिण कोरियाका किसानले धानबारीका किथिर्का र फट्यांग्रा सुपर मार्केटमा बेच्छन् । अफ्रिका र अस्ट्रेलियामा धमिराको कथा छुट्टै छ । ३ इन्चसम्म लामो हुने रानी जातका धमिराको संसारमै उच्च माग छ । धमिरा उच्च कोटिको प्रोटिनको स्रोतका हो । कंगोको जैरमा धमिरालाई हल्का तेलमा भुटेर बजारमा बेचिरहेका हुन्छन् । त्यहाँका माछा, बफ, कुखुरा आदिमा भन्दा त्यसमा उच्च कोटिको प्रोटिन पाइएको छ ।केतुकीमा लाग्ने मेज्कल वर्म नामक रात्रिपुतलीको लार्भा मेक्सिकोको सोखिन खानामा पर्छ । रेडवर्मलाई केतुकीको गुभोबाट जिउँदै जम्मा गरी रातो र क्रिस्पी हुनेगरी भुटेर बनाइने परिकार त्यहाँको उत्कृष्ट खानामा गनिन्छ । रेडवर्म लार्भामा पाइने प्रोटिन ५८३ प्रतिशत हुन्छ भने चिल्लो पदार्थ ३०६५ । केतुकीको एउटै बिरुवामा सामान्यतया १ इन्च लामो २ सयदेखि ५ सयसम्म लार्भा लाग्छन् । मेक्सिकोका किसानले केतुकीको प्रति लाभ्रेकीरा २० देखि ४० रुपियाँमा बेच्छन् ।संसारका ८० प्रतिशत मानिस कीराका परिकार नियमित खान्छन् । मेक्सिकोको फट्यांग्रा हालिएको रोटी, कम्बोडियामा झुरुमझुरुम हुनेगरी भुटिएको रातो बेउमाता कमिला, जापानमा भुटेर खाइने झ्याउँकिरी, रेसमकीरा, बारुला र पानीबारुलाका लार्भा कीराका चर्चित परिकार हुन् । युरोपमा समेत कीरा खाने चलन छ । सारडिनियान नामक भेडाको दूधबाट बनेको चिज बिग्रिएपछि स्याउँस्याउँती सुलसुले पर्छन् । त्यसका लार्भाका लागि बिक्री गरिने कसुमार्जु नामक चिज इटालीको परम्परागत खाना हो । फिल्लोफागा नामको गोब्रेकीरा फ्रान्सको पुरानो खानाको रेसिपीमा प्रयोग हुने बिटल प्रजातिको कीरा हो ।मानव पोषणको हिसाबले हेर्दा फार्ममा पालिएको क्रुकेट वा किथिर्का खानाका लागि सुरक्षित त छँदैछ, त्यसमा पनि मानिसका लागि अत्यावश्यक पर्ने प्राय: एमिनो एसिडबाट परिपूर्ण प्रोटिनको स्रोत हुन्छ । किथिर्काको धुलोमा मासुमा भन्दा २ गुणाभन्दा बढी प्रोटिन पाइन्छ । त्यसमा पानीपालुंगोमा भन्दा १५ प्रतिशतभन्दा बढी आइरन र सालमोन माछामा पाइनेभन्दा बढी भिटामिनबी १२ हुन्छ । क्रुकेटको लगभग ८० प्रतिशत प्रोटिन मानिसले पचाउन सक्छ । जबकि मानिसको शरीरले कुखुरा र बँदेलको मासुको ५५ प्रतिशत अनि चौपायाको मासुको ४० प्रतिशत प्रोटिनमात्र पचाउन सक्छ । धेरै प्रोटिन, मध्यम बोसो र थोरै कार्बाेहाइड्रेड हुने सन्तुलित खानाको स्रोत हो, किथिर्काको पिठो ।किथिर्काको पिठो गुणकारी पौष्टिक तत्त्वले भरिपूर्ण भएकाले हाल बजारमा अन्य पिठोमा मिसाइ बिस्कुट, पाउरोटी, प्रोटिनबार, हेल्थबार, प्रोटिन ड्रिंक, ब्रेकफास्ट सिरियल आदि बनाउने चलन छ । हाल गोलभेँडाबाट टोमाटो सस बनाए जस्तै मिलवर्म र क्रुकेट मिसाएर बनेको स्वादिष्ट बोलोगनाइज सस बजारमा आइसकेको छ । विभिन्न कीराबाट बनेका यस्ता सस औद्योगिक स्तरमै बन्न थालेपछि संसारभरि धमाधम कीराका रेस्टुरेन्ट खुलिरहेका छन् ।नेदरल्यान्ड्सको बागेनिङ्गेन युनिभर्सिटीको इन्टोमोलोजी डिपार्टमेन्टले संसारभरि मानिसद्वारा खाइने २ हजार ४० कीराको सूचीमा बनाएको छ । अनुसन्धान चलिरहेकाले सूचीमा कीरा नाम थपिँदैछन् । संसारमा धेरै खाइने कीरामा ३१ प्रतिशत गोब्रेकीरा र अन्नबालीमा लाग्ने घुन प्रजातिका कीरा छन् । त्यसपछि क्रमश: मोथ तथा पुतलीका लार्भा, विषालु कीराका प्रजाति झ्याउँकिरी, बिच्छी, पानीमा पाइने जेन्टवाटर बग प्रचलनमा छन् । मानिसहरूले खोजीखोजी खाने टप५० कीराको सूचीमा लाही, साङ्ला, गड्यौंला, माकुरा, सलह, कालो र रातो कमिला, मकैमा लाग्ने घुन आदि समावेश छन् ।सन् २०१४ को अध्ययन अनुसार भारतमा कम्तीमा २ सय ५५ कीरा खाने गरेको भेटियो । भारतको अरुणाचल प्रदेशमा १ सय ५८, त्यसपछि मणिपुर, असाम र नागाल्यान्डमा ४० देखि ६० प्रकारका कीरा खाने चलन पाइएको थियो । चाइनिज एकेडेमी अफ फरेस्ट्रीको २०१७ को अनुसन्धान अनुसार चीनमा ३ सय २४ जातिका कीरा खाने गरिएको छ । त्यसमा १ सय ७४ कीराको पौष्टिक गुणसमेत यकिन भइसकेको छ । चीनमा १०२० जातिका कीरा नियमित रूपमा खाने गरेको भेटिएको छ । चीनमा मानिसको खाना, औषधि, भिटामिन, यौन उत्तेजक सप्लिमेन्ट र जनावरको दानाका लागिसमेत कीरा प्रयोग हुँदै आएका छन् । नेपालमा हालसम्म कति प्रकारका कीरा खाइन्छ भन्ने यकिन छैन । बदलिँदो परिस्थितिमा खाद्य प्रयोजनका लागि जंगल तथा खेतबारीमा व्यावसायिक कीरा उत्पादन हुनथालेको छ । थाइल्यान्ड, लाओस, कम्बोडियामा किथिर्का खेती सुरु भइसकेको छ । अमेरिका र नेदरल्यान्ड्समा समेत खाने कीराको खेती मौलाउँदैछ । गँगटा, माकुरा र कीराको खपटा ग्लुकोजबाट बनेकोचिटिन नामक पोलिसेकराइडबाट बनेको हुन्छ । खपटा रगत बग्न रोक्ने, जम्न सघाउने र घाउलाई छिटो निको पार्न सहयोगी हुन्छ । उक्त गुणले गर्दा हेल्थ फुड र कस्मेटिकमा समेत त्यसको प्रयोग गरिन्छ ।सन् २०१४ को तथ्यांक विभागको भूमि सम्बन्धी तथ्यांक अनुसार नेपालको जम्मा १ लाख ४७ हजार १ सय ८० वर्गकिलोमिटर क्षेत्रफलको २६ प्रतिशत पानी छ । लगभग २३ हजार ५ सय ७० वर्गकिलोमिटर अर्थात् १६ प्रतिशत खेती गरिएको जमिन छ । खेती गरिएको जमिनमध्ये आधामा मात्र सिँचाइ सुविधा छ । हामीले पुस्तौंदेखि मात्र १६ प्रतिशत (८ प्रतिशतमात्र सिञ्चित) जमिनमा कृषिको ८० प्रतिशत लगानी घोप्टाए पनि किसानको जीवन पद्धति उँभो लागेन । त्यसको विकल्प आजसम्म खुट्याउनसमेत सकिएन । नेपालमा सजिलै उम्रने र हुर्कने वनस्पति, जीवहरूको मूल्य पहिचान, प्रशोधन र व्यावसायिकीकरणतर्फ पनि हाम्रो ध्यान पुगेन । मेडिसिनल र एरोमेटिक रैथाने वनस्पतिबाट मुलुकलाई समृद्धि दिन सकिन्छ । त्यसको अर्को सम्भावना प्राकृतिक अर्गानिक कीरा खेती हो ।छिमेकी भारतको दुई तिहाइ जनसंख्या शाकाहारी छ । नेपालमा रैथाने वनस्पतिबाट उत्पादन गर्न सकिने सिजनिङलाई नेपालकै कृषिबाट आउने प्रोटिनसँग मिलाएर शाकाहारी मासु, अन्डा र भेगन चिज बनाएर भारतको बजार पुर्याउन सकिन्छ । मासु, अन्डा, गेडागुडी बाहेक प्रोटिनको स्रोत पानीमा पाइने लेउ, झ्याउ र कीराफट्यांग्रा नै हुन् । त्यसका लागि चीन स्वर्ण बजार हो । भारतमा भन्दा चीनमा मान्छेको खानपान र पशुपन्छीको दानाका लागि कीराको माग बढ्दो छ । नेपालले चिनियाँ बजारमा रैथाने कीरा पैठारी गरी व्यापारव्यवसाय बढाउन सक्छ ।घिमिरे क्यानाडा निवासी खाद्य वैज्ञानिक हुन् ।"
बुर्का र कालो साडी,"सन् १९७८ मा इरानी महिला कालो बुर्का लगाएर सडकमा उत्रिएका थिए । उनीहरू राजाको निरंकुशता, राजाको सावाक नामको गुप्तचर संस्थाले गरेको अमानवीय व्यवहारको विरोध गर्दै आन्दोलित थिए । राज्यबाट बेपत्ता पारिएका मानिस पत्ता लगाउनुपर्ने माग पनि सँगै अघि सारेका थिए । म १९ वर्षकी थिएँ । राजाको पनि किन विरोध गरेको होला भनेर मलाई अचम्म लाग्यो । मुस्लिम देश भए पनि इरानमा बुर्का प्राय: हटिसकेको थियो । तर घरमा तर बुर्का राखिएको थियो होला । त्यसलाई उनीहरूले सरकारको विरोध गर्ने हतियार बनाए । इरानी महिलाले बुर्का लगाएर बाटोमा हिँडेको दृश्यले संसारको ध्यान खिचेको थियो । त्यतिबेला राजनीति उति धेरै म बुझ्दिनथेँ । तर महिलाको साहस देखेर गजब लागेको थियो । भारतबाट आउने धर्मयुग र दिनमान पत्रिकामा इरानको २५ सय वर्ष लामो शाही शासन अन्त्य हुनलागेको भनिएका लेख हुन्थ्यो । जनदबाब झेल्न नसकेर सन् १९७९ को सुरुमै इरानका राजा मोहम्मद रेजा पहलवी विदामा फ्रान्स गए । राजाले जनतामाझ आफ्नो शासनप्रति कति वितृष्णा फैलिएको छ भन्ने बुझ्नै सकेनन् । कालो बुर्काले इरानको सडक ढाकिँदा सायद उनी झसंग त भए होलान् । तर त्यतिबेला ढिलो भइसकेको थियो । अमेरिकाको पूर्ण समर्थन भए पनि जनता नै विरुद्धमा लागेपछि २५ सय वर्ष पुरानो संस्था ढलमल भयो । विश्वविद्यालयका विद्यार्थीले पढाइ महँगो भयो भनी गरेको हडतालबाटै इरानका शाहको जग हल्लन सुरु गरेको थियो । यसपालि तीजको दिन मलाई त्यही घटना याद आयो । कञ्चनपुरका महिला प्रतीकात्मक रूपमा कालो लुगा लगाएर प्रदर्शनमा उत्रिए । पत्नीले पतिलाई साँच्चै परमेश्वर मान्ने समाजमा महिलाले कालो लुगा लगाएर तीजको दिन सडकमा उत्रिनु सामान्य कुरा होइन । काठमाडौंको बालुवाटारमा बस्ने नेता र प्रहरीका उच्च अधिकारीले यो कत्तिको बुझे कुन्नि महिलाले कालो लुगाको प्रतीकात्मक अर्थ छ । यो लुगाले नेताको बदमासी, प्रहरी र राजनीतिक व्यक्तिको सम्बन्ध र प्रहरी निकम्मालाई संकेत गरेको छ । प्रतिपक्षमा रहेको नेपाली कांग्रेसले बलात्कारका घटनामा बोलिरहेको छ । तर आफू सत्तामा बस्दा समाजका समस्यामा कांग्रेस मौन बसेको कि उट्पट्याङ कुरा गरेको दृष्टान्त छ । धेरै वर्षअघि कांग्रेसका एक नेताले भनेका थिए, बलात्कारबाट बच्न महिलाले नङ पाल्नुपर्छ । खल्तीमा खुर्सानीको धुलो बोकेर हिंँड्नुपर्छ । बलात्कार गर्नखोजे धुलो आँखामा हालिदिनुपर्छ । वामपन्थीको सरकार बन्दा पनि न बलात्कारका घटना न्यूनीकरणमा न पहलकदमी भएको छ, नत भएका घटनाको अनुसन्धान र कानुनी कारबाही प्रभावकारी छ । बलात्कारको घटना हुँदा व्यक्ति, परिवार र समुदाय आक्रोशित हुन्छन् । तर नेता र प्रहरीलाई केही प्रभाव पर्दैन । पश्चिमी देशमा पनि बलात्कारका घटना नघट्ने होइनन् । तर त्यहाँ प्रहरी र राजनीतिक नेता अपराधी बचाउन लाग्दैनन् । कहिलेकाहीं मनमा लाग्छ, किन शासकहरूले सडकमा हिँंड्ने जनताको दु:ख बिर्सन्छन् ? सायद शक्तिको नशा चढेर हो कि यस्ता काण्डमा धर्मगुरु पनि मौन हुन्छन् । भारतमा भएको निर्भया काण्डमा आशाराम बापु नामक पाखण्डी बाबाले भनेका थिए, बलात्कार हुनलागेका बेला निर्भयाले बलात्कारीलाई भाइ मलाई छाडिदेउ भनेको भए यस्तो हिंसा हँुदैनथ्यो । आशाराम बापुका जस्ता तर्क दिने मानिस नेपालमा पनि छन् होला । देशमा महिला हिंसा, बलात्कारका घटना भएको र न्याय नपाएको बेला गण्डकी प्रदेशका मुख्यमन्त्रीले जनआक्रोशको आगोमा घिउ थपेका छन् । उनले रेडलाइट एरिया तोक्नुपर्ने र परिचयपत्र वितरण गर्नुपर्ने कुरा गरेका छन् । महिला लुकिछिपी देहव्यापारमा लागेका छन् । तिनलाई कानुनी रूप दिऊँ, कर संकलन पनि हुन्छ भन्ने उनको भनाइ आयो । भोलि अर्को प्रदेशबाट कुरा आउला, बालबालिकामाथि यौन दुराचार भइरहेकै छ । त्यसलाई कानुनी रूप दिऊँ । यौन दुराचारी (वा सदाचारी) बाट कर लिऊँ ।यस्तै विचार नेताले पालेकैले यौन दुराचार, बलात्कार र हत्या केही होइन, साधारण समस्या हो बुझाइ जनमानसमा रहेको हुनसक्छ । संसारका विभिन्न ठाउँमा महिला बलात्कृत हुन्छन् । पुरुष पनि बलात्कृत हुन्छन् । तर नेपाल, भारतमा जसरी यस्ता घटनालाई हलुका रूपमा लिइँदैन । उत्तर प्रदेशका तत्कालीन मुख्यमन्त्री मुलायम यादवले एक बलात्कारीका विषयमा भनेका थिए, बच्चा हो, गल्ती गर्यो । अपराधलाई गल्ती मान्ने नेतालाई के भन्ने ! नेता र प्रहरीले के बुझ्नुपर्छ भने जनता चुप लागेर बस्दैनन् । निर्मलालाई न्यायका निम्ति सञ्चालित अभियानमा अनेक छोरी र आमाको आवाज मिसिएको छ ।"
जमानाको अमेरिका,"लागौं अब ढिला भए पनिआजको अमेरिकाको इतिहास खोजिपस्दा सजिलो छैन । क्रिस्टोफर कोलम्बससम्म पुग्नुपर्छ । युरोपियनहरूले सुन जम्मा गरेर ल्याउने युगतिर पुग्नुुपर्छ । अमेरिकाका मूलवासीबारे छोटकरीमा सम्भव छैन । सन् १७८९ मा जर्ज वासिङटनसम्म पुग्न त्यो महाद्विपमा अनेकानेक रक्तपातपूर्ण र विना रक्तपातका धेरै भयावह घटना भएका छन् । नेपाल निकै भो विकास र समृद्धिमा अगाडि बढ्नसकेको छैन । २००७ सालदेखिका प्रयास फुल्न, फक्रन नसकेको अवस्थाबाट नपिरोलिन र इमानदारीपूर्वक देशको पुनर्निर्माण एवं नवनिर्माणमा लाग्ने हो भने ढिला भएको छैन । आजसम्मका राजा, प्रधानमन्त्री जेजे हैसियतकाशासकहरूले ६८ वर्ष खेर फालेको भए पनि अब लागौं । ठाउँमा पुगिन्छ । तर सर्त हो इमानदारीपूर्वकको सक्रियता ।"
स्वप्निल दरबारमार्ग,"तीन सय मिटरभन्दा केही बढी दूरी । बोलीचाली र विज्ञापनमा अचेल काठमाडौंका धेरै मुटु छन् । तर, केन्द्रैचाहिँ दरबारमार्ग (किङ्स वे) हो । नेपालका कुलीन र उच्च मध्यमवर्ग जसरी खुलिरहेका छन्, जसरी आफूलाई बदल्ने प्रयासमा छन्, त्यसैको प्रतीक हो दरबारमार्ग । यहाँ के छैन ? अब्बल दर्जाका बैंक, रेस्टुरेन्ट, ब्रान्डेड सामानका आउटलेट, ग्याजेटका पसल । अनि पाँचतारे होटल र सपिङ मल । सँगै विश्व फेसनका पछिल्ला पहिरनलाई सिधै काठमाडौं भित्र्याउने पसल पनि । कुनै समय यहाँको फराकिलो बाटोमा रातिराति भर्खर भित्रिएका जापानी मोटरसाइकलले रेस लगाउँथे । केही अगाडिसम्म, अहिले उत्पादन हुन छाडेको भक्सवागन बिटल्सको यात्रा पनि यहींदेखि सुरु हुन्थ्यो । अचेल यहाँ स्ट्रिट फेस्टिभल खुबै हुन थालेका छन् । यसकै निहुँमा कन्सर्ट पनि । त्यो पनि मध्यदिनमै । मध्यदिनमै यो किन सम्भव छ भने दरबारमार्गको सडक बन्द हुँदा यसले काठमाडौंको ट्राफिकलाई प्रभाव पार्दैन, यसले अस्तव्यस्त बनाउँदैन । यी सबै पृष्ठभूमिबीच दरबारमार्गले जसरी आफूलाई विकास गरेको छ, त्यसको इतिहास पनि उत्तिकै रोमाञ्चक छ । आधुनिक नेपालको इतिहासमा सन् सत्तरीको ठूलो प्रभाव छ । दरबारमार्ग पनि यसको अपवाद रहेन । यही बेला हो, दरबार मार्गले अहिलेको रूप लिन थालेको । त्यसो त सन् साठीतिरै दरबारमार्ग लगभग अहिलेको स्थितिमा खुलेको हो । यो त्यो समय हो, जति बेला नेपालमा हिप्पीहरू आउन थालेकै थिएनन् । अझ भनूँ, नेपाललाई त्यो हिप्पी युगले छोएको थिएन । जति बेला दरबारमार्गलाई यसले छोयो, छपक्कै छोयो । इतिहासमा धेरै ठाउँ भनिएको छ, राजा वीरेन्द्र त्यो समयको हिप्पी युग र त्यसले अपनाएको जीवनशैलीप्रति उदार थिए । त्यसैले त्यति बेला नेपाल आफैं त्यो विद्रोही संस्कृतिप्रति उदार भयो । यसको प्रभाव कुनै न कुनै रूपमा सुरुवाती दरबारमार्गमा पर्यो नै । सायद उनले आफ्नै आँखाअगाडि त्यसको प्रभाव पनि देखे । सन् असीतिर यहाँ धेरैभन्दा धेरै टुर अपरेटर र एयरलाइन्स कार्यालय थिए । केही समयपछि दरबारमार्ग बन्यो, काश्मीरी ज्वेलरी व्यापारीको प्रमुख केन्द्र । यी व्यापारीले दरबारमार्गमा लामै समय राज गरे । देशमा द्वन्द्व सुरु भएयता यो व्यापार विस्थापित भयो । अनि सुरु भयो, लगभग अहिलेको दरबारमार्गको स्वरूप । त्यसयता बिस्तारै खुल्न थाले, विदेशी ब्रान्डका रिटेल सप । अनि रेस्टुरेन्ट पनि ।दरबारमार्ग आकर्षक देखिनुको एउटा ठूलो कारण हो, यहाँ रहेका एकनासे घर । नेपालमा राजतन्त्र रहँदासम्म त दरबारमार्गमा दुईतले घर मात्र बनाउन पाइन्थ्यो, त्यति बेला नियमै यस्तै थियो । राजतन्त्रको अन्त्यसँगै घरको उचाइले चार तला छुन पाउने भएको छ, फेरिएको नियमअनुसार । बाटोको नामअनुसार यो दरबार र राजसंस्थासँग जोडिने नै भयो । महेन्द्रको सालिकबाट सुरु भएर दरबारमार्ग टुंगिन्छ, नारायणहिटी पुगेर । नारायणहिटी अचेल यो रहेन, दरबार संग्रहालयमा परिणत भएको छ । नारायणहिटीमा सुरुमा विशाल भवन थियो, काजी धोकलसिंह बस्न्त्यातको । कोत पर्वपछि बस्न्यातहरू कमजोर भए । त्यसकै फाइदा उठाएर रणोद्दीप सिंहले त्यसमा कब्जा जमाए । पछि उनैले तत्कालीन राजा पृथ्वी वीरविक्रमलाई यहाँ ल्याए । राजा आएयता दरबार राजदरबारमा परिणत भयो । यसअघिसम्म शाह राजाहरू पनि वसन्तपुरको हनुमानढोका दरबारमै बस्थे ।अहिलेको नारायणहिटी दरबारको पूरा संरचना एकैपल्ट बनेको होइन । समयको अन्तरमा एकपछि अर्को संरचना थपिँदै गए । त्रिभुवनदेखि महेन्द्र र वीरेन्द्रसम्म यतै जन्मेहुर्केका हुन् । दरबार बनिसकेपछि यस अगाडिको सडकले पनि नाम पायो, दरबारमार्ग । धेरै अगाडि जाने हो भने, दरबारमार्ग कुनै समय खेतकै रूपमा थियो र भनिन्छ, यहाँ बौद्ध विहार पनि थियो । यहाँ वरिपरिको अधिकांश जग्गा विहारको नाममा थियो । राणाहरूले त्यसमै आँखा लगाए र त्यसमा कब्जा गरेर बनाउन सुरु गरे, बाटो र त्यसको दुई छेउमा आफ्ना लागि दरबार । अचेल पनि कतिपय स्थानीय बासिन्दा महेन्द्र सालिकको छेउछाउ पूजाआजा गर्न आएका भेटिन्छन् । उनीहरूको तर्क हुने गर्छ( त्यहाँ पहिला देउताको मूर्ति थियो । अहिले यही स्थान कति धेरै फेरिएको छ !विश्व फेसनमा के नयाँ आएको छ, त्यो कहिले काठमाडौं छिरेको छ भनेर बुझ्न दरबारमार्ग गए पुग्छ । यसको एउटा राम्रो विशेषता, यो सफा हुनु हो । अनि बाटोको दुवै छेउ रहेका साना रूखहरू । यसैले पनि दरबारमार्गलाई विशेष र आकर्षक बनाउँछ । त्यसैले स्वदेशमै रहेर पनि विदेशको केही न केही अनुभूति गराउन सक्षम छ, दरबारमार्ग । खासमै स्वप्निल छ दरबारमार्ग ।"
ब्रान्ड हब,"अमिर गुरुङ थिए दरबार मार्गको रिबकको सो रुममा । ब्रान्डेड सामान किन्न आएका रहेछन् । अन्तर्राष्ट्रिय ब्राण्डका कपडाहरू पाइने हुँदा यहाँ खरिद गर्दा गुणस्तरमा ठगिने सम्भावना न्यून हुन्छ, उनले भने, केही महँगो भए पनि चाहिएका सामान यहीँ किन्दै आएको छु ।ब्रान्डेड सामानका लागि दरबारमार्ग नै पुग्ने उनी एउटा प्रतिनिधि पात्र मात्रै हुन् । चर्चित ब्रान्डका लत्ताकपडा र अन्य सामग्रीप्रतिको लगाव बढेसँगै ब्रान्डेड पसलहरूको क्षेत्र दरबारमार्ग आफैंमा एउटा ब्रान्ड बनेको छ । दरबारमार्ग सँगै बढेको सपिङ कल्चरकै कारण उपत्यकामा मात्रै दुई दर्जनभन्दा बढी ठूला सपिङ मल सञ्चालन हुन पाएका छन् । तिनमा पनि अन्तर्राष्ट्रिय ब्रान्डको ट्याग लगाएका सामग्री भेटिन्छन् । तर, पनि ब्राण्डेड सामग्री किन्नुपरे दरबारमार्ग उपयुक्त गन्तव्य ठान्नेमा अचेल उच्च वर्गका मात्रै छैनन् । यही आकर्षणका कारण दरबारमार्गका १६५ आउटलेटमा प्राय: चर्चित ब्रान्डकै पसल छन् । रिबक, नाइक, पुमा, एन्टा, ली, युएस पोलो, ग्लोरडानो, बेन्ट्ली लगायतका ब्रान्डेड उत्पादन दरबारमार्गमै पाइन्छन् । कपडासँगै इलेक्ट्रोनिक्स र गहनाका पसल पनि यहाँ छन् ।पछिल्लो समय व्यापारमा प्रतिस्पर्धा बढेसँगै पसलहरूले ग्राहक तान्न विभिन्न योजना ल्याउन थालेका छन् । ग्राहक आकर्षण गर्न सेल अफर सार्वजनिक गरेका छौँ, वाच एन्ड सी पसलका भरत चौलागाईले भने । वाच एन्ड सी स्टोरमा इटालियन, अमेरिकन, डेनिस ब्रान्डका घडी बिक्री हुन्छन् । चौलागार्इंका अनुसार, दरबारमार्गका पसलहरूमा पहिले मुख्यत: नेपाली उच्च घराना र विदेशी ग्राहकलाई लक्ष्य गरिएको हुन्थ्यो । तर, अचेल नेपाली मध्यम वर्गीय उपभोक्तालाई पनि तान्ने उपाय गर्न थालिएको छ ।हाम्रोमा रहका ब्रान्डेड घडीहरू १० हजार देखि २५ हजार रुपैयाँसम्मका छन्, चौलागाईंले भने, त्यसमा पनि केही छुट छ । तर, चाडबाड आए पनि ग्राहक त्यत्ति आइहालेका छैनन् । यस वर्ष दरबारमार्गको व्यापारमा मन्दी देखिएको छ ।न्यु ब्यालेन्सका ऋषभ गुरुङको अनुभव पनि फरक छैन । हामीले अमेरिकन ब्रान्ड दुबईबाट आयात गरी बिक्री गर्दै आएका छौँ । बिगसेल अन्तर्गत ६० प्रतिशतसम्म छुट दिएका छौँ, उनले भने, तर, ग्राहक नै छैनन् ।न्यु ब्यालेन्स स्टोरमा १५ सयदेखि २ हजार रुपैयाँसम्मको क्याप पाइन्छ । जुत्ता ७ हजारदेखि १० हजार रुपैयाँसम्मका छन् । टिसर्ट २२ सयदेखि २४ सय रुपैयाँसम्मका पाइन्छन् बिक्री हुन्छ । उक्त मूल्यमा कपडाअनुसार ६० प्रतिशतसम्म छुट दिएको गुरुङले बताए । बिगतका वर्षभन्दा यसपाली भिडभाड कम छ, उनले भने ।दरबारमार्गमा ग्राहक घट्दै जानुमा उनी गत वर्षको सरकारी अनुगमनलाई दोष दिन्छन् । अनुगमनको क्रममा व्यवसायीहरूले बढी मूल्य लिँदा रहेछन् भन्ने हल्ला फिँजियो । भ्याटबाट ठगी गरे भन्ने हल्ला भयो, उनले भने, त्यसैले ग्राहकहरू दरबारमार्गबाट भडकिए ।ग्राहकको अनुहार देखिन कम हुँदै गएपछि केही पसलले सेल ट्याग झुन्ड्याउनुपरेको छ । केहीले एउटा खरिद गर्दा अर्को फ्री भन्नेसम्मको सूचना राखेका छन ।चाडबाडका बेला धेरै सरसामान किन्ने आम नेपाली उपभोक्ताको बानी हुन्छ । यो मनोविज्ञान बुझेका दरबारमार्गका व्यापारीहरू पनि आउँदो दसैँतिहारलाई लक्ष्य गरेर ग्राहक तान्ने नयाँ उपाय अपनाउँदै छन् । केही नयाँ अफर सार्वजनिक गर्ने योजनामा छु, इटालियन ब्रान्डका चस्मा बिक्री गर्दै आएका अप्सन पसलका राजु शाक्यले भने, बिगतको तुलनमा कारोबार नभएकाले मन्दी छाएको छ । दरबारमार्गमा सामान सक्कली नै पाइन्छ । त्यसैले महँगो पनि हुन्छ । तर, नक्कली सामग्री सस्तोमा बेच्नेको कारोबार राम्रो भइरहेको छ । यो कुरा उपभोक्ताले बुझ्न जरुरी छ । उनका अनुसार, उनको पसलमा ८ हजारदेखि २५ हजारसम्मका इटालियन ब्रान्डका चस्मा पाइन्छन् ।निड्स स्टोरका फुर्वा तामाङले पनि उपभोक्ता आकर्षण गर्न छुटको स्किम ल्याएका छन् । हङकङ र चीनबाट आयात गरेर ४० प्रतिशतसम्म छुट दिएका छौँ, उनले भने, छुट दिँदा ग्राहकको आकर्षण बढिरहेको छ । निड्स कलेक्सन सेन्टर हो । यसमा लिभाइज, रिबक, ली लगायत सबै ब्रान्डका टिसर्टहरू पाइन्छन् ।दरबारमार्गमा गत वर्ष दसैंअघि कारोबार निकै खस्किएको थियो । सरकारले अनुगमन गर्दा अचाक्ली ठगी गरेको भन्दै केही पसलमा सिलबन्दी नै गरेको थियो । त्यसको असर यस वर्ष पनि देखिएको हो । यो कारणले पनि विगतका वर्षहरूको तुलनामा यस वर्ष छुट र सेलका योजना धेरैजसो पसलमा देखिन्छ ।जोर्डिक स्टोरका दिनेश शर्माले आफूले ५० प्रतिशतसम्म छुट दिएको सुनाए । उक्त स्टोरमा अमेरिकन ब्रान्डका कपडा पाइन्छन् । स्टकमा रहेको एउटा कपडा किन्दा अर्को सित्तैँमा हाम्रो पसलको कारोबार राम्रै भइरहेको छ । गत वर्षको अनुगमनको त्यस्तो असर छैन, उनले भने, बिगतमा यस्तो असर बढी नै थियो ।रिबकका मनोज रायले पनि कारोबार निकै कम रहेको बताए । पहिले जस्ता ग्राहक छैनन्, उनले भने, ग्राहक तान्न बिग सेल अन्र्तगत ५० प्रतिशतसम्म छुट अफर गरेका छौँ । उक्त स्टोरमा ७ हजार रुपैयाँसम्मका टिसर्ट छन् । दरबारमार्गमा रहेको अर्को ग्लोबल ब्रान्ड हो बिइङ ह्युमन । यसले पनि ५० प्रतिशत छुटको अफर ल्याएको छ । बिइङ ह्युमन छुट्टै ब्रान्ड र सस्तो पनि भएकाले सेल्स राम्रो भएको पसलका कृष्ण लामगादेले बताए । ब्रान्डकै कारण पनि उपभोक्ताको आकर्षण छ, उनले भने, मुख्यत: टिर्सटलाई प्राथमिकता दिएका छौँ । त्यो लगत्तै ज्याकेटलाई सार्वजनिक गरेका छौँ ।"
वेटर रोबोट,"रोबोट प्रविधिको फडको हो । मानिसले गर्ने श्रमलाई घटाउने यन्त्रका रूपमा रोबोट प्रयोग भइरहेको छ । रोबोटले कसरी काम गर्छ भन्ने हेर्न कुनै प्रदर्शनी धाइरहनुपर्दैन, रेस्टुरेन्ट वा बैंक गए पुग्छ । नेपाली विद्यार्थीले बनाएका झन्डै आधा दर्जन रोबोटले नेपालमा काम गरिरहेका छन् । नेपालका विभिन्न इन्जिनियरिङ कलेजका विद्यार्थीको समूहले सन् २०१७ मा पाइला टेक्नोलजी कम्पनी गु्रपको थालनी गर्यो । उनीहरूले सुरुमा माटोको डाईबाट संरचना बनाई रोबोटको परिकल्पना गरे । केही समयमै रोबोट विकास गर्न सक्षम भए । यही समूहले निर्माण गरेको परी नामक रोबोटले हाल दरबारमार्गस्थित एसबीआई बैंकमा काम गरिरहेको छ । उनीहरूले निर्माण गरेको दोस्रो रोबोटले भने रेस्टुरेन्टमा वेटरको काम पाएको छ । पाइलाले दरबारमार्गमा आफंैले नौलो रेस्टुरेन्ट खोलेर त्यसको प्रयोग गरिरहेको छ । जिन्जर नाम दिइएका तीन वटा रोबोटबाट दुई महिनाअघि उनीहरूले यात्रालाई निरन्तरता दिए । त्यहाँ मेनु पनि डिजिटल छ । कुन खाना खाने हो, आफ्नै टेबलको डिजिटल मेनुमा अर्डर गर्न सकिन्छ । विभिन्न स्वादका परिकारका साथै नेपाली, इन्डियन तथा थाई खानाको व्यवस्था छ । यहाँका केही परिकार अन्य रेस्टुरेन्टमा विरलै पाइन्छन् । तीमध्ये म्याक एन्ड चिजबल्स, जाम्बला स्रिम्प, जमैकन ब्ल्याक पेपर स्रिम्प र काजुवान बटर स्रिम्प एन्ड चिकेन पास्ता मुख्य हुन् । नयाँ स्वादसँगै ग्राहकको समेत भीड लाग्न थालेको नौलो रेस्टुरेन्टका अपरेसन म्यानेजर विवेक भण्डारी बताउँछन् । शुक्रबार र शनिबार ग्राहकले मन परेको खाना खान कुर्नुपर्छ, उनले भने ।नेपाली रेस्टुरेन्टमा रोबोट दरबारमार्गमा मात्रै छैन । राजधानीको खिचापोखरीस्थित पिपल्स प्लाजामा एक वर्ष पहिलेदेखि नै केकेएफसी नामक रेस्टुरेन्टमा रोबोटले वेटरको काम गर्दै आइरहेको छ । उक्त रोबोट जापानी प्रविधिमा आधारित हो ।रोबोट उत्पादनमा सफलता पाएको पाइला टेक्नोलजी का प्राविधिकहरूले विभिन्न राष्ट्रिय तथा अन्तर्राष्ट्रिय प्रविधि प्रतियोगितामा अवार्डसमेत जितेका छन् । यी युवा यतिमै सीमित हुन चाहँदैनन् ।नेपाल मात्र होइन, थाइल्यान्ड, म्यान्मारलगायत दक्षिणपूर्वी एसियामै नेपाली रोबोट फैलाउने गरी काम गरिरहेका छन् उनीहरूले । अब होटल तथा पर्यटन लगायत सेवाप्रदायक क्षेत्रमा यसको प्रयोग बढाउने उनीहरूको योजना छ । त्यसका लागि रुम सर्भिस रोबोट बनाई परीक्षण गरिरहेका छन् । परीक्षण सफल भए उक्त रोबोटले लिफ्ट चढदै होटलका कोठामा पुगी खाना, चिसो वा तातो पेय पदार्थ उपलब्ध गराउनेछ । यसका लागि ग्राहकले अर्डर भने गर्नुपर्छ । ५६ मानिसको काम एउटै रोबोटले गर्ने भएकाले यसको माग उच्च हुने रोबोर्टिक इन्जिनियरको अनुमान छ ।अन्य क्षेत्रको प्रयोजनका लागि हातको औंला चल्ने, फेस रिड गर्ने, दुईतर्फी कुराकानी गर्ने रोबोट बजारमा ल्याउने क्रममा रहेको रोबर्टिक इन्जिनियर रविन गिरीले बताए । यसलाई परी२ का रूपमा ल्याउन लागिएको हो । संसारमै प्रतिस्पर्धात्मक रोबोट बनाउन लागिपरेको उक्त टिमलाई पूर्वाधार र सक्षम कामदारको कमी छ ।"
सस्तो पनि मीठो पनि स्ट्रिट फुड,"काठमाडौंका वसन्तपुर, एनएसी, ठमेल, सोह्रखुट्टे, स्वयम्भूलगायत स्थान स्ट्रिट फुडका लागि परिचित छन् । ललितपुरमा पनि पाटन दरबार स्क्वायर, मंगलबजार, पाटन, झम्सिखेलतिर हरेक साँझ स्ट्रिट फुडका विभिन्न परिकारले वतावरण मगमगाउँछ ।"
अमेरिकाद्वारा चीनविरुद्ध सैनिक प्रतिबन्ध,"बेइजिङवासिङ्टन (रोयटर्स) ससँग लडाकु जेट विमान खरिद गरेपछि अमेरिकाले चीनमाथि सैनिक प्रतिबन्ध लगाएको छ । त्यसको प्रतिक्रियामा चीनले अमेरिकालाई प्रतिबन्ध तत्काल नहटाए गम्भीर परिणाम भोग्न चेतावनी दिएको छ । चिनियाँ विदेश मन्त्रालयका प्रवक्ताले निकै कडा भाषामा चीन आवश्यक परे जवाफी कदम के हुन्छ भन्नेमा निकै प्रस्ट रहेको जनाएका छन् । वासिङ्टनले युक्रेन तथा अमेरिकी राजनीतिमा हस्तक्षेपकारी नीति अवलम्बन गरेपछि रूसविरुद्ध लगाइएको प्रतिबन्धको चीनले उल्लंघन गरेकाले पछिल्लो कदम चाल्नुपरेको जनाएको छ । चीनले हालै रूसबाट १० वटा सुखोई सु३५ लडाकु विमान र एस४०० क्षेप्यास्त्र खरिद गरेको थियो । बेइजिङले सन् २०१४ मा रूसविरुद्ध अमेरिका तथा उसका साझेदारहरूले लगाएको प्रतिबन्धमा असंलग्नता जनाउँदै आएको छ । अत्याधुनिक हतियार उत्पादन गर्ने चीनले हवाई प्रतिरक्षा प्रणाली सुदृढ गर्नका लागि रूससँग जेट तथा क्षेप्यास्त्र खरिद गरेको देखिएको छ । अमेरिकी प्रतिबन्ध चीनभन्दा पनि रूसविरुद्ध लक्षित भएको देखिएको छ । अधिकारीहरूले वासिङ्टनको निर्णय रूसविरुद्ध भएको जनाउँदै आफ्नो नियत कुनै पनि देशलाई कमजोर आँक्नु नरहेको जनाएका छन् । तर यसले दुई देशबीचको समन्वय थप सुदृढ बनाउने बीबीसीले जनाएको छ । अमेरिकी कदमले चीनसँग हालैका दिनमा व्यापार युद्धका कारण बिग्रिएको सम्बन्ध थप चिसिने अन्तर्राष्ट्रिय सञ्चारमाध्यले जनाएका छन् । यसअघि अमेरिकी राष्ट्रपति डोनाल्ड ट्रम्पले २ सय अर्ब अमेरिकी डलर बराबरको चिनियाँ सामानमा नयाँ कर लगाउने घोषणा गरेपछि दुई देशको सम्बन्ध थप तनावपूर्ण बनेको हो । अमेरिकाले आगोसँग खेल्दै छमस्को रूस र चीनविरुद्ध लक्षित पछिल्ला अमेरिकी सैनिक प्रतिबन्ध विश्वको स्थायित्वका लागि खतरा रहेको रूसले जनाएको छ । रूसी विदेशमन्त्री सर्गेई ल्याभरोभले अमेरिकी कदम अस्वस्थ प्रतिस्पर्धाको अर्को कार्य भएको जनाए । उपविदेशमन्त्री सेर्गेई र्याबकोभले विज्ञप्ति जारी गर्दै अमेरिकाले आगोसँग खेल्न चाहेको प्रतिक्रिया दिए । आगोसँग खेल्न खोज्नु मूर्खता हो, यसको परिणाम निकै भयानक हुन सक्छ, उनले भने, वासिङ्टनले रूसअमेरिका सम्बन्ध थप तनावपूर्ण बनाएको छ ।"
फेरी डुब्दा सयको मृत्यु,डोडोमा (एएफपी) तान्जानियाको भिक्टोरिया तालमा शुक्रबार फेरी डुब्दा एक सय जनाको मृत्यु भएको छ । दुर्घटनामा दर्जनौं बेपत्ता छन् ।
खेल टिमका अर्बपति मालिकहरू,"मानिसका थरीथरीका सोख हुन्छन् । यसको निर्धारणचाहिँ पैसाले गर्दो रहेछ । अझ विश्वका धनाढयहरूको त कुरै बेग्लै । तिनीहरूसँग खर्च गर्न धेरै सम्पत्ति हुन्छ । त्यहीअनुसार खर्च पनि गरेकै हुन्छन् । केहीले आफूले कमाएको सम्पत्तिबाट आलिसान महल बनाउँछन्, कोही निजी विमान र विलासिताका कारहरू खरिद गर्छन् । विमानमै दिनहुँ यात्रा गर्ने धनाढयहरू पनि छन् । मिडिया कम्पनीहरू खरिद वा लगानी गर्नेहरू पनि छन् । केही यीभन्दा फरक रुचिका अर्बपतिले आफ्नो सम्पत्तिको धेरै लगानी खेलकुद क्षेत्रमा गरेका छन् । विश्वकै चर्चित र प्रमुख प्रिमियर लिग स्पोर्टस टिमका तिनीहरू मालिक छन् । अमेरिकाको न्युयोर्कमा प्रधान कार्यालय रहेको बिजनेस पत्रिका सिओवल्र्ड ले हालै विश्वभरका प्रमुख लिग खेल टिमहरूको सबैभन्दा धनाढय २० मालिकलाई सूचीकृत गरेको छ । तीमध्ये केही अर्बपति एकभन्दा बढी खेल टिमका मालिक छन् । पत्रिकाले अमेरिकी अखबार फोब्र्स को विश्वका अर्बपति सूचीमा रहेका २० जना सर्वाधिक धनाढयको आधारमा नामावली सार्वजनिक गरेको हो, जसको आफ्नै लिग स्पोर्ट टिम रहेको छ । बिजनेस इन्साइडर पत्रिकाका अनुसार विश्वका ६२ जना अर्बपति विभिन्न स्पोटर्स टिमका मालिक छन् । तिनीहरूको कुल सम्पत्ति ३७५ अर्ब अमेरिकी डलर हुन आउँछ । स्पोर्टस टिमका धनाढयहरूमा टप पाइभ मा परेकामध्ये तीन जनाचाहिँ धेरै टिमका मालिक छन् । तीमध्ये माइक्रोसफ्टका सहसंस्थापक पउल एलेन पनि एक हुन् । डाइट्रिच म्याटेस्चिट्ज र स्टाल्नी क्रोएन्के दुईभन्दा बढी स्पोर्टस टिमका मालिक हुन् । तिनीहरूले क्रमश: तीन र चार वटा टिम सञ्चालन गरिरहेका छन् । यो सूचीमा पुरुष धनाढयहरूको हालिमुहाली छ । सूचीमा चर्चित लिटल कैसर्स पिज्जा का सहसंस्थापक म्यारिएन इलिचले मात्रै महिलाको प्रतिनिधित्व गरेकी छन् । फुटबलदेखि बास्केटबलका प्रिमियर लिग स्पोर्टस टिमका २० जना अर्बपति मालिकमा थाइल्यान्डका भिचाई श्रीभन्धानाप्रभादेखि भारतका मुकेश अम्बानीसम्म परेका छन् । अम्बानी त सूचीका सबैभन्दा माथि छन् । प्रिमियर लिग स्पोर्टस टिमका सबैभन्दा धनाढय मालिकसमेत हुन् अम्बानी । इन्डियन प्रिमियर लिग क्रिकेट क्लब मुम्बई इन्डियन्स का मालिक हुन् । अम्बानीले लगातार तीन वर्षदेखि शीर्षस्थानमा रहेका माइक्रोसफ्टका पूर्वसीईओ स्टेभ बालमरलाई यो वर्ष उछिनेका छन् । एनबी एज लसएन्जेलस क्लिपर का मालिक हुन्, बालमर । अम्बानीको कुल सम्पत्ति ४६ दशमलव ७ अर्ब अमेरिकी डलर (फोब्र्सको रियल टाइम २० सेप्टेम्बर २०१८) रहेको छ । रियलान्स उद्योगहरूका मालिक उनको बुबा धिरुभाइ अम्बानीले एउटा साना टेक्सटाइल उद्योगबाट आफ्नो व्यापार सुरु गरेका थिए । आज तिनकै छोरा मुकेश विश्वका अर्बपतिको सूचीमा यो वर्ष ३२ औं स्थानमा रहेका छन् । ६१ वर्षीय अम्बानीको सम्पत्तिको स्रोत भनेको पेट्रोकेमिकल्स, तेल र ग्यास नै हो । अमेरिकाको स्टयान्डफोर्ड विश्वविद्यालयबाट ड्रपआउट उनी भारतको मुम्बई विश्वविद्यालयबाट इन्जिनियरिङमा स्नातक हुन् । लस एन्जेलस क्लिपर्स का मालिक तथा अमेरिकी अर्बपछि बालमर सूचीमा दोस्रो स्थानमा छन् । माइक्रोसफ्टका शक्तिशाली पूर्वसीईओको कुल सम्पत्ति ४३ दशमलव ३ अर्ब अमेरिकी डलर (रियल टाइम २० सेप्टेम्बर २०१८) रहेको छ । फोब्र्सको सूचीमा २२ औं स्थानमा रहेका यिनी पनि स्टयान्डफोर्ट विश्वविद्यालयमा एमबीएको पढाइ बीचैमा छाडेर माइक्रोसफ्टको कर्मचारीका रूपमा काम गरेका थिए । ६२ वर्षीय यिनी सन् १९८० मा कम्पनीका कर्मचारीको वरीयतामा ३० नम्बरमा थिए । तर, आफ्नै श्रम र पौरखले विश्वका अर्बपतिको सूचीमा दरिएका छन् । यसैगरी लिग स्पोटर्स टिमका विश्वका सर्वाधिक धनाढय मालिकको सूचीमा अस्ट्रियाका डाएट्रिच म्यार्टेचिट्स तेस्रो स्थानमा छन् । यिनी तीन वटा विश्व चर्चित लिगका मालिक हुन् । यिनी मालिक रहेका टिमहरूमा न्युयोर्क रेड बुल्स, रेल बुल्स रेसिङ, रेड बुल टोरो रोसो होन्डा रहेका छन् । आफ्नै परिश्रमबाट सञ्चालनमा ल्याएको रेड बुल नै यिनको सम्पत्तिको स्रोत हो । यिनको कुल सम्पत्ति २५ दशमलव ३ अर्ब डलर (फोब्र्सको रियल टाइम २० सेप्टेम्बर २०१८) रहेको छ । सन १९८७ मा थाई व्यापारी च्यालिओ युभिध्यासँग मिलेर इनर्जी ड्रिंक उत्पादन गर्ने कम्पनी खोलेका थिए । आफ्नै कम्पनी खोल्नुभन्दा अगाडि यिनी जर्मन उपभोग्य वस्तुका उत्पादन गर्ने एउटा कम्पनी ब्लेन्डयाक्स का एक जना साधारण कर्मचारी थिए । उनले बजार हेर्ने जिम्मेवारी पाएका थिए । उक्त कम्पनीले स्याम्पु उत्पादन गर्छ । अर्थात् उनी बजारमा स्याम्पुको व्यापार प्रवद्र्धन गर्ने गर्थे । युभिध्याको क्राटिङ डाएङ को स्वाद चाखेपछि उनी इनर्जी ड्रिंक कम्पनी खोलेका हुन् । आज उनको कम्पनीले गरेको प्रगति धेरैका लागि एउटा रोल मोडल को भूमिकामा रहेको छ । डायट्रिचको कम्पनीले अघिल्लो वर्ष मात्रै रेड बुलका ६ दशमलव ३ अर्ब क्यान बेचेर ८० प्रतिशतभन्दा बढी मुनाफा कमाउन सफल भएको इन्साइडर बिजनेस ले जनाएको छ । ७४ वर्षीय यिनी विश्वका अर्बपतिको सूचीमा ३७ औं स्थानमा छन् । भिएना विश्वविद्यालयबाट एमबीएसम्मको शिक्षा हासिल गरेका यिनी हाल एक्लो जीवन बिताउँछन् । यिनले पढाइ सकेर युनिलिभरमा मार्केटिङ कर्मचारीका रूपमा समेत काम गरेका थिए । यसले पनि उनको व्यापारलाई प्रवद्र्धन गर्न सहयोग पुगेको थियो । यिनका आमाबुबा दुवैजना प्राथमिक विद्यालयका शिक्षक थिए । सानो छँदा यिनका आमाबुबा आपसमा छुट्टिएका थिए । यसले यिनलाई केही कठिनाइको समेत सामना गर्नुपरेको थियो । तर, पनि यिनी सफल भएकै छन् । त्यस्तै सूचीमा अमेरिकी अर्बपति पउल एलेन चौथो स्थानमा छन् । यिनी पोर्टल्यान्ड ट्रेल ब्लेजर्स र सिएटल सिहक्स का मालिक हुन् । यिनको कुल सम्पत्ति २० दशमलव ५ अर्ब डलर (फोब्र्सको रियल टाइम २० सेप्टेम्बर २०१८) रहेको छ । सम्पत्तिको स्रोतचाहिँ माइक्रोसफ्ट र विभिन्न कम्पनीमा लगानी नै रहेको छ । सन् १९७५ मा यिनी स्कुले साथी बिल गेट्ससँग मिलेर माइक्रोसफ्ट कम्पनी खोलेका थिए । माइक्रोसफ्टमा ८ वर्ष काम गरेका एलेन गम्भीर रोगले थला परेपछि कम्पनी छाडेका थिए । यिनीमा दुई पटकसम्म क्यान्सरको पहिचान भएको थियो तर रोगमाथि विजय हासिल गर्न यिनी सफल भए । ६५ वर्षीय एलेन यो वर्षको विश्वका अर्बपतिहरूको सूचीमा ४४ औं स्थानमा रहेका छन् । यिनी वासिङटन स्टेट विश्वविद्यालयबाट ड्रप आउट भएका थिए । सूचीको ५ औं स्थानमा अमेरिकाकै फिलिप अन्सचुज रहेका छन् । यिनी लस एन्जेलस किङस, एलए ग्यालेक्सी टिमका मालिक हुन् । यिनको कुल सम्पत्ति ११ दशमलव ३ अर्ब डलर (रियल टाइम २० सेप्टेम्बर २०१८) रहेको छ । यिनले तेल, रेलमार्ग, टेलिकम, रियल स्टेट र मनोरञ्जनलगायत क्षेत्रमा लगानी गरी सम्पत्ति कमाएका हुन् । ७८ वर्षीय यिनी विश्वका धनाढयको फोब्र्स सूचीमा यो वर्ष १०८ औं स्थानमा छन् । सूचीमा सान जोसे साक्र्स का मालिक जर्मनीका हयासो प्लाटनर छैठांै स्थानमा छन् । उनी आफ्नै सफ्टवेर कम्पनीबाट १२ दशमलव ७ अर्ब डलर सम्पत्ति कमाउन सफल भएका छन् । सातौं स्थानमा रसियाका रोमान अब्रामोभिच रहेका छन् । चेल्सी एफसीका मालिक यिनको कुल सम्पत्ति १० दशमलव ८ अर्ब डलर रहेको छ । यिनको सम्पत्तिको स्रोत आफैंले सञ्चालन गरको स्टिल र अन्य लगानी क्षेत्र रहेको छ । सूचीमा अमेरिकी अर्बपति तथा मियामी हिट टिमका मालिक मिक्की एसिसन, रसियाका ब्रुकलिन नेट्स टिमका मालिक मिखाइल प्रोखोरोभ र अमेरिकाकै लस एन्जेलस र्याम्स, आर्सेनल, डेनभर न्युगेट्स, कोलोराडो टिममा मालिक स्टयान्ली क्रोएन्के क्रमश: आठौं, नवौं र १० औं स्थानमा रहेका छन् । (स्रोत : एजेन्सीहरू)तस्बिरहरू : एपीरोयटर्स"
इन्धन बिक्रीमा कोटा,"शुक्रबारको अवस्था हेर्दा माग र आपूर्तिबीच धेरै अन्तर देखायो । एउटाले फुल टयांक हालेर अर्कोले हाल्न नपाउने अवस्था आयो, निगमका कार्यकारी निर्देशक सुशील भट्टराईले भने, त्यसकारण इन्धन वितरणमा कोटा लगाएका हौं । कोटा प्रणाली एक दिनका लागि मात्रै पनि हुन सक्ने उनले बताए । आपूर्तिको अवस्था सहज भए शनिबार नै कोटा हटाइनेछ, उनले भने । तेल अभाव हुने आशंकामा उपभोक्ताले मौज्दात गर्न थालेपछि उपत्यकाका पेट्रोलपम्पमा लामो लाइन देखिएको निगमको निष्कर्ष छ । आपूर्ति सहज गर्न शनिबार पनि निगमको थानकोट डिपो खुला गरी इन्धन वितरण गर्ने योजना छ ।कोटा प्रणालीअनुसार निगमले डिजेलबाट सञ्चालन हुने मध्यम तथा छोटो दूरीका सवारी साधनलाई बढीमा ५० लिटर र लामो दूरीको सवारी साधनलाई बढीमा १०० लिटरसम्म उपलब्ध गराउन आग्रह गरेको छ । एम्बुलेन्स, विद्यालयका बस तथा सरकारी सवारी साधनलगायत अत्यावश्यक सवारी साधनलाई उच्च प्राथमिकतामा राखी इन्धन बिक्री वितरण गर्न आग्रह गरेको छ । तोकिएको कोटाअनुसार इन्धन उपलब्ध गराउन नेपाल पेट्रोलियम डिलर्स एसोसिएसन र वाग्मती पेट्रोलियम डिलर्स एसोसिएसनलाई पत्राचार गरेका छौं, निगमका प्रवक्ता वीरेन्द्र गोइतले भने । सार्वजनिक सवारी चालकले संहिताको विरोधमा असोज २ गतेदेखि हडताल गरेका थिए । संहितामा चालकको गल्ती भएमा कडा कारबाही गर्ने प्रावधान राखिएको छ । उक्त संहिताको विरोधमा सार्वजनिक सवारी चालकले हडताल गर्दै आएका थिए । सवारी चालकले शुक्रबारदेखि हडताल फिर्ता लिए पनि उपत्यकामा इन्धन वितरणमा असर कायमै छ । दुई दिन ढुवानी ठप्प हुँदा पम्पमा लाइन सुरु भएको हो । पेट्रोलियम पदार्थ ढुवानी गर्ने टयांकरसमेत चल्न नदिएकाले उपत्यकाको पेट्रोल पम्पमा लाइन देखिएको छ । निगमले पर्याप्त मात्रामा इन्धन वितरण गरेको दाबी गरे पनि अधिकांश पम्प बन्द छन् । इन्धन वितरण गरेका पम्पमा उपभोक्ताका लामो लाइन छ । प्रवक्ता गोइतका अनुसार शुक्रबार साढे ५ लाख लिटर पेट्रोल र ६ लाख लिटरभन्दा बढी डिजेल वितरण भएको छ । तर, पनि सर्वसाधारणको लाइन बढ्दै गएको छ । कार्यकारी निर्देशक भट्टराईले सरकारसँग चालक र टयांकर नहुँदा समस्या भएको बताए । नाकाबन्दीले वैकल्पिक स्रोत र इन्धन भण्डारण चाहिन्छ भन्ने सिकायो । अहिले निगमसँग पनि चालक र टयांकर चाहिने महसुस भएको छ, उनले भने, अब कडा रूपमा प्रस्तुत हुन्छौं । सोहीअनुसार भैरहवामा ३० र अमलेखगन्जमा ३० गरी ६० ड्राइभर पठाएको बताए । ती चालकलाई आपतकालीनका लागि तालिम दिइनेछ । सुरक्षा निकायका चालक पठाएका छौं, उनले भने । ढुवानी र चालकको माग केही नभए पनि निगमलाई असहयोग गरेको उनले आरोप लगाए । ककसको गल्ती हो, सबै विश्लेषण हुन्छ । त्यसपश्चात् लाइसेन्स खारेजका लागि सञ्चालक समितिमा पेस गर्छु, उनले भने । पम्पले तेल लुकाएबजारमा इन्धनको अभाव भएपछि पम्पहरूले तेल लुकाउन थालेका छन् । पेट्रोलियम पदार्थको अभावको मौका छोपी केही पम्प सञ्चालकले पेट्रोल लुकाएर कालोबजारी गर्न खोजेको हो । सर्वसाधारणको भीडभाडपश्चात वाणिज्य, आपूर्ति तथा उपभोक्ता संरक्षण विभाग र गुणस्तर तथा नापतौल विभागको संयुक्त अनुगमन टोलीले आकाश जोगिनी इन्टरप्राइजेजमा अनुगमन गरेको थियो । त्यसक्रममा पम्प सञ्चालकले २१ सय ८१ लिटर पेट्रोल लुकाएको फेला परेको हो । सर्वसाधारणलाई पेट्रोल छैन भन्दै मौज्दात गरेको देखियो, आपूर्ति विभागका शाखा अधिकृत दीपक पोखरेलले भने, कालोबजारी गर्ने उद्देश्यले मौज्दात गरेको उक्त पेट्रोल वितरण गरेका छौं । पम्पका सञ्चालकलाई २४ घण्टाभित्र उपस्थित भई स्पष्टीकरण पेस गर्न निर्देशन दिएको उनले बताए ।"
बधशालाको मासु बिक्रीमा रोक,"काठमाडौं (कास) सरकारले चार पशु बधशालाको मासु बिक्री वितरणमा प्रतिबन्ध लगाएको छ । कृषि राज्यमन्त्री रामकुमारी चौधरीको नेतृत्वमा शुक्रबार भएको अनुगमन बधशालाले मपदण्ड पूरा नगरेको फेला परेपछि बिक्री वितरणमा प्रतिबन्ध लगाएको हो । अनुगमन टोलीले ललितपुर, लगनखेलमा सञ्चालित पाँच वटा बधशालाको अनुगमन गरेको थियो । त्यसक्रममा मुकेश खड्गीले सञ्चालन गरेको आरके मिट सप, सरोज शाहीले सञ्चालन गरेको ए वान मिट सप तथा देव खड्गी र सुनील खड्गीले सञ्चालन गरेको पशु बधशालाको मासु बिक्री वितरणमा प्रतिबन्ध लगाइएको पशु सेवा विभागका महानिर्देशक विमलकुमार निर्मलले बताए । सुधार नगर्दासम्म मासु बिक्री वितरणमा प्रतिबन्ध लगाइएको हो । देव र सुनीलको बधशाला दर्ता पनि थिएन । सरसफाइमा ध्यान नै नदिएको, राँगा भनेर भैंसी काट्ने गरेको, अत्यधिक फोहोर ठाउँमा मासु काट्ने गरेको थियो, उनले भने ।"
तालिकामा मात्र उडान,"केही निजी विमान कम्पनीले रामेछाप विमानस्थलका लागि तालिकामा उडान राखे पनि जहाज उडाएका छैनन् । यात्रुहरू भने उडान तालिकाअनुसार टिकटका लागि भौंतारिहेका छन् । कम्पनीहरूले रामेछापका लागि काठमाडौंबाट उडान तालिका सार्वजनिक गरेको तीन साता भइसक्यो, उडान सञ्चालन गरेका छैनन् । बीस दिनअघि तारा, समिट र सीता एयरले रामेछापमा उडान तालिका सार्वजनिक गरेका हुन् । तीनवटै कम्पनीले सातामा एक उडान काठमाडौंरामेछाप गर्ने उल्लेख गरी नागरिक उड्डयन प्राधिकरणमा समेत त्यसको जानकारी गराइसकेका छन् । अक्टोर १ देखि डिसेम्बरसम्म उडान गर्ने तालिका सार्वजनिक गर्ने कम्पनीका विमान अझैसम्म रामेछाप ओर्लिएका छैनन् । समिटले सोलुको लुक्लाका लागि समेत रामेछापबाट उडान राखेको छ । लुक्लामा रामेछापबाट यसअघि तारा, काष्ठमण्डप, गोमालगायतका हवाई कम्पनीले कार्गो उडान गर्ने गरेका थिए । हाल कार्गो सेवासमेत सञ्चालनमा छैन । तालिकाअनुसार समिट एयरले हरेक साताको शुक्रबार, सीता एयरले मंगलबार र तारा एयरले शुक्रबार उडान हुने तालिका सार्वजनिक गरेका थिए । सर्वसाधारणहरू उडान तालिका हेरेर टिकट खोज्दै भौंतारिए पनि कम्पनीले टिकट उपलब्ध गराएका छैनन् । दुर्गम क्षेत्रका विमानस्थलमा उडान तालिका नराखी नेपाल नागरिक उड्डयन प्राधिकरणले सुगममा विमास्थलमा उडान गर्न अनुमति नदिने भएकाले ती विमान कम्पनीले देखाउनका लागि रामेछापमा सेवा सञ्चालनको नाटक गरेको स्थानीयले बताए छन् । स्रोतका अनुसार दुर्गममा उडान तालिका राखेका कम्पनीले रामेछापमा मात्र हैन अन्य विमानस्थलमा पनि उडान गर्दैनन् । दुर्गमको उडान संख्याका आधारमा सुगममा उडान गर्ने अनुमति पाउने नियम छ । काठमाडौंबाट पूर्वी पहाडी क्षेत्रमा सबैभन्दा नजिकको रामेछाप विमानस्थलमा तीन वर्षदेखि यात्रुवाहक उडान हुन सकेको छैन । दुई वर्षअघि कालोपत्रे भएको उक्त विमानस्थलमा यसअघि तारा एयरले उडान गर्दै आएको थियो । रामेछापका नागरिकले कम्तीमा सातामा एक उडान हुनुपर्ने माग गर्दै विमान कम्पनीसँग बारम्बार ताकेता गर्दै आएका छन् । विमानस्थल कालोपत्रे छ । एटीसीसहितको आधुनिक टर्मिनल भवन र अन्य संरचना छन् । नेपाल आयल निगमले हवाई इन्धन भर्ने सुविधासहितको डिपो सञ्चालनमा ल्याएको उक्त विमानस्थल उडान गरे सातामा एक उडानका लागि यात्रुको कमी नहुने दाबी स्थानीयको छ । वृद्धवृद्धा, महिला, सुत्केरी, बिरामी, सरकारी र गैरसरकारी उच्च अधिकारीहरूले यात्रा गर्ने हुँदा यात्रु संख्या न्यून नहुने दाबी स्थानीयले गर्दै आएका छन् ।"
युनियन नेतालाई हाजिरमा अंकुश,काठमाडौं (कास) नेपाल विद्युत् प्राधिकरणले क्रियाशील ट्रेड युनियनका पदाधिकारीले दिनमा एकपटक मात्रै हाजिरी गरे पुग्ने व्यवस्था खारेज गरेको छ । भदौ २५ गते बसेको बैठकले मिटर रिडरबाहेक सबैले कर्मचारीले कार्यालय आएको र गएको विद्युतीय हाजिरी अनिवार्य गर्नुपर्ने व्यवस्था गरेको छ । नयाँ व्यवस्था असोज ७ गतेबाट लागू हुनेछ । प्राधिकरण कर्मचारी सेवा विनियमावलीमा प्राधिकरणले व्यवस्था गरेबमोजिम कर्मचारीले नियमित रूपले आफ्नो कार्यालयमा आएको र गएको समय जनाई हाजिर गर्नुपर्ने व्यवस्था छ । प्राधिकरणका कार्यकारी निर्देशक कुलमान घिसिङको अध्यक्षतामा बसेको कर्मचारी बैठकले विनियमावली कडाइका साथ लागू गर्ने निर्णय गरेको हो । प्राधिकरणको यो निर्णयबाट सबैभन्दा बढी ट्रेड युनियनका नेता प्रभावित हुनेछन् । प्राधिकरणमा कांग्रेसको कर्मचारी संघ आधिकारिक ट्रेड युनियन छ । तत्कालीन नेकपा एमाले तथा माओवादी केन्द्रका क्रमश: कर्मचारी युनियन तथा नेपाल राष्ट्रिय कर्मचारी संगठन (संयुक्त) र राप्रपाको कर्मचारी कल्याण परिषद् क्रियाशील छन् ।
भित्रिन थाले दसैंका सामान,"सुवागढी नाकाबाट दसैंमा बिक्री हुने रेडिमेट सामानहरू नेपाल भित्रिन थालेका छन् । विषेशगरी रसुवागढी नाकाबाट भदौ र असोजमा दसैंका लागि चिनियाँ तयारी पोसाक आयात भइरहेको रसुवा भन्सार कार्यालयले जनाएको छ । तयारी पोसाकमा सर्ट, पाइन्ट, टिसर्ट, ब्रा, पेन्टी, ज्याकेट, कोट, जुत्ताचप्पललगायत सामान आउने गरेको भन्सार कार्यालयका सूचना अधिकारी धर्मराज सुवेदीले बताए । राजधानीलगायत मुलुकका मुख्य बजारहरूमा चिनियाँ सामानकै वर्चस्व छ । दसैंमा चिनियाँ तयारी पोसाकको बढी माग हुने गरेको छ । तयारी पोसाक, खुद्रा सामान र इलेक्ट्रोनिक सामान लोड भएका करिब ४ सय मालवाहक कन्टेनर जाँचपासका लागि भन्सार यार्डमा रहेको सुवेदीले बताए । सामान लोड भएका सयौं कन्टेनर राजधानी प्रवेश गरिसकेको व्यापारीहरूले बताएका छन् । सीमा नजिकै गएको पहिरो, घट्टेखोलाको पुललाई बाढीले पुर्याएको क्षति र गोसाइँकुण्ड ५ खोपाङ भीर र धुन्चेतर्फ गएको पहिराले सडक अवरुद्ध हुँदा करिब एक महिना रसुवागढी ठप्प थियो । हाल नाकामा कुनै अवरोध नभएकाले यातायात सञ्चालन सहज भएको छ । चीनको केरुङमा रोकिएका सामानहरू नेपाल भित्रिसकेका छन् । सामान आउन थालेपछि असोजबाट राजस्व संकलनमा प्रगति हुँदै गएको छ । अहिले दैनिक ७ करोडभन्दा माथि राजस्व संकलन भइरहेको छ । कार्यालयले असोज ४ मा मात्रै १२ करोड राजस्व संकलन गरेको सुवेदीले बताए । उनले भने, भन्सार विभागले ०७५७६ का लागि रसुवा भन्सारलाई ७ अर्ब १५ करोड राजस्व संकलन गर्ने लक्ष्य तोकेको छ । रसुवागढी नाकाबाट बर्सेनि सामान आयात हुने क्रम बढ्दै गएको छ । रसुवागढी चीनसँग नेपालमा व्यापार हुने सबैभन्दा पुरानो नाका हो । नाकामा भन्सार कार्यालयको स्थापना ०१३ मा भएको हो । उत्तरी चीन जोड्ने रसुवागढीकेरुङ नाका ०७१ मंसिर १५ देखि विधिवत् रूपमा सञ्चालनमा आएको हो । ०७२ वैशाख १२ को भूकम्पले केही महिना रसुवागढी नाका बन्द हुन पुग्यो । भूकम्पका कारण तातोपानी नाका बन्द भएपछि चीनबाट हुने धेरैजसो आयात ०७२ मंसिरदेखि यही नाकाबाट हुँदै आएको छ । नाकालाई ०७४ भदौ १४ गते चीनले अन्तर्राष्ट्रिय नाका घोषणा गरेपछि सीमामा व्यापारी, व्यवसायी र सवारीको चाप बढ्दै गएको छ । रसुवागढी नाकाबाट दैनिक २ सय ५० भन्दा बढी कन्टेनर आवतजावत गर्ने गरेका छन् ।"
उल्झनमा अनुसन्धान,"निर्मला पन्तको बलात्कारपछि हत्या भएको २ महिना पुग्दै छ । अहिलेसम्म अपराधी पत्ता लागेको छैन । स्थानीयको चर्काे दबाब र आन्दोलनका बाबजुद अनुसन्धानका लागि विभिन्न समिति र टोली गठन भए तर हालसम्म अनुसन्धानमा खासै प्रगति हुन सकेको छैन । निर्मला घटनाको अनुसन्धान नहुनु एउटा पाटो छ । त्यसपछि जिल्लामा बलात्कारका घटना पनि तीव्र रूपमा बढदै गएका छन् । साउन १० को निर्मला हत्या घटनापछि मात्रै कञ्चनपुरमा ९ वटा बलात्कार र बलात्कार प्रयास भए । उक्त घटनामा अधिकांश बालिका र किशोरी सिकार भएका छन् । जिल्ला प्रहरी कञ्चनपुरको तथ्यांकअनुसार चालु वर्षको साउन र भदौमा मात्रै बलात्कारका ६ र बलात्कार प्रयासका ७ घटना दर्ता भएका छन् । गत आवमा बलात्कारका १७ र बलात्कार प्रयासका १५ घटना दर्ता भएका थिए । अघिल्ला दुई वर्ष क्रमश: १७ र २१ घटना प्रहरीमा दर्ता भएका छन् । बलात्कारका घटनामा अधिकांश १५ वर्षमुनिका पीडित छन् । उनीहरू कोही प्रलोभनमा त कोही आफन्तबाटै बलात्कृत भए ।एकातिर निर्मला प्रकरणको अनुसन्धानले गति नपाएका विषयमा गाउँको चोकचौतारादेखि सहर बजारमा चर्चा चलिरहेको छ । अर्कातिर दिनहुँ बढदै गइरहेका घटनाले समाजमा नैतिकता हराउँदै र विकृति बढेकामा गम्भीर चिन्ता व्यक्त गराउँछ । कतिपयले त कञ्चनपुरवासी भन्न पनि लाज लाग्ने अवस्था आएको सामाजिक सञ्जालमा लेखेका छन् । अपराधी पत्ता नलाग्ने र लागे पनि कडा कारबाही नहुँदा दिनहँु घटना बढदै गएको स्थानीय बताउँछन् ।घटनालगत्तै तत्काल अपराधी पत्ता लगाएर कडा कारबाही हुन नसक्नु बढदो यौन अपराधको प्रमुख कारण हो, नागरिक समाज कञ्चनपुरका संयोजक भवराज रेग्मीले भने, यसले अपराधीको मनोबल बढाएको छ, पीडित झन् पीडामा परेका छन् । उनले घटना बाहिर आउँदा पनि पहुँच र पैसाका भरमा अपराधी उम्किने गरेका कारण घटना वृद्धि हुने गरेको बताए ।कृष्णपुर नगरपालिका १ बन्डमा विद्यालय गएकी ६ वर्षीया बालिका बिहीबार बलात्कृत भइन् । २ कक्षामा पढ्ने ती बालिका ६ कक्षाका छात्रबाट कक्षाकोठामै बलात्कृत भएको प्रहरीले जनाए । दुवै नाबालक भएका कारण उनीहरूको स्वास्थ्य परीक्षणपछि आफन्तको जिम्मा लगाएर अनुसन्धान भइरहेको प्रहरीले बताए ।उक्त घटनाअघि बेलडाँडी गाउँपालिका २ ढकनियामा ५७ वर्षीयले दुई बालिकालाई बलात्कार प्रयास गरेको आरोपमा पक्राउ परेका छन् । विद्यालयबाट घर फर्किरहेका ६६ वर्षका ती नानीहरूलाई चकलेट र पैसा दिएर ललाइफकाई घरमै लगेर बलात्कार प्रयास गरेको आफन्तले आरोप लगाएका छन् । साउनयता भएका अधिकांश घटनामा १५ वर्षमुनिका नै पीडित भएका छन् । अनुसन्धानमा जुटिन् एसपी सिंह निर्मला घटनाको अनुसन्धानका लागि कञ्चनपुर पुगेकी एसपी दुर्गा सिंह जिल्ला प्रहरीसँगै अनुसन्धानमा खटिएकी छन् । उनले घटनास्थललगायत विभिन्न ठाउँ हेर्नुका साथै आवश्यक जानकारी लिएको बताइन् । मैले छुट्टै अनुसन्धान गर्ने होइन, उनी भन्छिन्, जिल्ला प्रहरीको टोलीलाई नै सपोर्ट गर्ने हो । उनले महिला हिंसा र बालबालिका घटनालाई प्राथमिकतामा राखेर काम गर्ने लक्ष्यसाथ संगठनले यहाँ पठाएको बताइन् ।जिल्ला प्रहरीले डीएसपी कृष्णराज ओझालाई अनुसन्धान अधिकृत तोकेको छ । यससँगै एसएसपी ठाकुरप्रसाद ज्ञवाली नेतृत्वको केन्द्रीय अनुसन्धान ब्युरो र प्रहरी प्रधान कार्यालयको टोलीसमेत यहीँ खटिएको छ । अहिलेसम्म अनुसन्धानमा खासै प्रगति देखिएको छैन, एसपी कुबेर कडायतले भने, हामी अनुसन्धानमै छौं, केन्द्रबाट आएका विभिन्न टोलीले पनि हामीलाई सघाइरहेका छन् । विरोध प्रदर्शन कायमैकञ्चनपुरकी निर्मलाको बलात्कार र हत्यामा संलग्न अपराधी हालसम्म पक्राउ पर्न नसकेको विरोधमा शुक्रबार प्रदेश ७ को राजधानी धनगढीमा पनि विरोध प्रदर्शन गरिएको छ । नगर बालसञ्जाल समितिले गरेको प्रदर्शनमा धनगढीका विभिन्न विद्यालयका विद्यार्थी सहभागी थिए । धनगढीको चौराहाबाट सुरु प्रदर्शनमा सहभागीले निर्मलालाई न्याय दिनुपर्ने, बालिका र महिला सुरक्षित हुनुपर्ने, बलात्कार, हत्या, हिंसाका घटना नियन्त्रण गर्ने माग गरिएका प्लेकार्ड बोकेका थिए ।"
डाक्टरकै झूटो रिपोर्ट,"धनुषा (कास) जनकनन्दनी गाउँपालिका २ की १२ वर्षीयालाई रओछ्यानमै पुगेर छिमेकी २३ वर्षीय किरण खत्वेबाट बलात्कार भएको आरोप लाग्यो । घटना प्रहरीसम्म पुग्यो । इलाका प्रहरी खजुरीले भदौ ९ गते बालिकाको स्वास्थ्य जाँच गर्न जनकपुर अञ्चल अस्पताल पुर्यायो ।अस्पतालले भने ११ दिनपछि प्रहरीलाई बलात्कृत नभएको रिपोर्ट बुझायो । उनको गाला, आँखा, ओठ र घाँटीमा देखिने गरी कोतरेको घाउ रहे पनि अस्पतालले रिपोर्टमा नो स्केच लेखेपछि प्रहरीलाई शंका लाग्यो । इलाका प्रहरीले भदौ २५ गते जिल्ला अस्पताल सिरहामा पुन: स्वास्थ्य परीक्षण गरायो । जिल्ला अस्पतालले भने बलात्कृत भएको र अनुहारका विभिन्न ठाउँमा कोतरेको घाउ भएको पुष्टि गर्यो ।बलात्कारमा संलग्न खत्वेलाई प्रहरीले भदौ ९ गते नै नियन्त्रणमा लिएको थियो । भारततिर भागेका खत्वे पैसा लिन गाउँ फर्केका बेला नियन्त्रणमा परे । प्रहरीसँगको बयानमा खत्वेले अफ्नो अपराध स्विकारेका छन् । बलात्कार भएको अस्पताल सिरहा र बलात्कार नभएको अञ्चल अस्पतालको स्वास्थ्य रिपोर्ट तथा अभियुक्तले स्वीकारेको बयानको भिडियोसहित इलाका प्रहरी खजुरीले सरकारी वकिल कार्यालयमार्फत मुद्दा पेस गरेको छ ।सरकारी वकिलको कार्यालयले अभियुक्त खत्वेसहित स्वास्थ्य रिपोर्टमा छेडखानी गर्ने चिकित्सकलाई पनि कारबाही माग गर्दै जिल्ला अदालत धनुषामा असोज ४ गते मुद्दा दर्ता गरायो । अस्पालका डाक्टरले चरम लापरबाही गरी अनुसन्धानलाई प्रभावित हुने गरी रिपोर्ट तयार गरेको छ, मुद्दाको मिसिलमा भनिएको छ, बालिकालाई तत्कालै स्वास्थ्य परीक्षण गर्न पठाउँदा ११ दिन ढिलो गरेर दिएको रिपोर्टमा यौनाङ्गमा केही नदेखिएको र पुन: सिरहा अस्पतालमा पठाउँदा यौनाङ्ग च्यातिएको देखियो । सरकारी वकिलको कार्यालयले यी दुवै स्वास्थ्य रिपोर्टको प्रतिलिपि र अभियुक्तको बयानको भिडियो टेपसहित स्वास्थ्य मन्त्रालय, गृह मन्त्रालय, मेडिकल काउन्सिल, महान्यायाधिवक्ता कार्यालय र प्रहरी प्रधान कार्यालयलाई गलत रिपोर्ट दिने डाक्टरलाई कारबाही माग गरेको छ । जनकपुर अञ्चल अस्पतालका डा रम्भा गोइत र डा भीके सिंहले बालिकाको स्वास्थ्य परीक्षण गर्दा केही नभएको रिपोर्ट तयार गरेका थिए ।"
हल्ला बजार !,"किन गरिन्छ हल्ला ?फिल्म व्यवसायमा मुनाफाको कर तिर्नुपर्छ । तर, मिडिया प्रचारमा आएजस्तो न फिल्मले मुनाफा गरेका छन् न त निर्माताले नै त्यसअनुरूप कर तिरेका छन् । आखिर बढी आम्दानीको हल्ला किन गरिन्छ त ? नेपाल चलचित्र संघका अध्यक्ष तथा वितरक कम्पनी एफडीका प्रदीपकुमार उदय जवाफमा भन्छन्, फिल्म व्यवसायमा नभएकालाई आकर्षित गर्न र विदेशमा आफूलाई पुर्याउनका लागि भयंकर बिजनेस गरेको हल्ला गरिन्छ । यस्ता हल्लाले नवनिर्माताको भीड बढेको र फिल्म क्षेत्रमा भाँडभैलो भएको उनको तर्क छ । यस्तै हल्ला मच्चाउने हुँदा भैरव फिल्ममा निर्माता र वितरकबीच हात हालाहालकै स्थिति आएको थियो, उदयले थपे । बेथिति अचाक्ली बढेर मनमुटावको स्थिति आउन थालेपछि चलचित्र संघले विकृति रोक्न भन्दै निर्माता, वितरक वा हलवालालाई फिल्मको व्यापार घटबढ नपारी सही रिपोर्ट दिन आग्रहसहितको विज्ञप्ति नै जारी गरेको थियो । तर संघको आग्रह कागजमै सीमित देखियो । हलमा कलाकार उतारेर दर्शकको भीड जम्मा पार्न सक्यो भने मिडियाबाजीदेखि विदेशमा फिल्म बेच्नसमेत सजिलो हुने निर्माताहरू बताउने गर्छन् । एक निर्माता नाम भन्छन्, विदेशमा जति पनि फिल्म किन्छन्, यहाँको मिडियामा आएका समाचारमा आधारित भएरै हो । समाचारमा फिल्म हाउसफुल भएको हल्ला गर्न सक्यो भने विदेशी पार्टीबीच फिल्म किन्न हानाथाप भइहाल्छ । एक सातामै करोड कलेक्सनको केक काट्न हतारिएको केकीको कोहलपुर एक्सप्रेस ले नेपालभरबाट मुस्किलले ३५ देखि ४० लाख रुपैयाँ निर्माताको खल्तीमा दिलायो । सुनकेशरी ले पनि राजधानीबाहिरका हलबाट १२ लाख रुपैयाँ मात्रै सेयर बटुलेको थियो । वीरांगाना ले मोफसलबाट मुस्किलले पाँच लाख रुपैयाँ सेयर ल्यायो भने राजधानीको अवस्था पनि उस्तै छ । बरु उपत्यकाबाहिर बोबी ले हल्ला नमच्चाई ३० लाख रुपैयाँ सेयर बटुल्यो भने उपत्यकाबाट पनि यही अनुपातमा कमायो । भोर, जय शम्भु, लम्फू, ब्ल्याक, बेबी आई लभ यू, हरि लगायत थुप्रै फिल्मले देशभरबाट दस लाख रुपैयाँ सेयर पनि नउठाएको फिल्म वितरक बताउँछन् ।"
नेपाल १११ ले पराजित,"म्यानमारकी कप्तान म्याट नो खिन बल प्रहार गर्ने क्रममा ।तस्बिर : हेमन्त श्रेष्ठकप्तान खिनले २९ औं र ३३ औं मिनेटमा गोल गर्दै आफ्नो ह्याट्रिक पूरा गरिन् । वाई फु एनले ३० औं तथा पोन्ट पे मौङले ६२ औं मिनेटमा गोल गरेका थिए । नेपालका लागि एकमात्र गोल वैकल्पिक खेलाडी निकिता थोकरले ७३ औं मिनेटमा गरेकी थिइन् । उनले डिफेन्स र गोलरक्षकको समन्वय नमिल्दा पाएको बलमा खाली पोस्टमा गोल गरेकी थिइन् । दोस्रो हाफमा नेपाली गोलरक्षक साबित्री किसानले केही राम्रो बचाउ गर्दै अग्रता बढाउन दिइनन् ।खेलपछि म्यानमारकी प्रशिक्षक सान थेइनले नेपालविरुद्ध पहिला नै खेल सहज हुने थाहा भएको बताइन् । हामीले फिफा वरीयता हेरेर नेपाल कमजोर हुनेछ भन्ने आकलन गरेका थियौं । हाम्रो टोली लामो समयदेखि सँगै रहेर प्रशिक्षण गरेको थियो । खेल सहज हुने थाहा भएर त्यसैअनुसार आक्रमण गर्ने रणनीति बनाएका हौं, उनले भनिन् । प्रशिक्षक थेइनले दोस्रो हाफमा खेलाडी नथाकुन् भनेर रणनीति परिवर्तन गरेको बताइन् । अघिल्लो खेलमा फिलिपिन्सले जितिसकेको हुनाले स्पष्ट जितले नै छनोट हुन सहज हुने थियो । दोस्रो हाफमा अर्को खेललाई ध्यानमा राख्दै पोसेसन फुटबलमा ध्यान दियौं । अब अन्तिम खेलमा फिलिपिन्सको सामना गर्न केही सहज हुनेछ, उनले थपिन् ।यता नेपाली टोलीकी प्रशिक्षक गंगा गुरुङले भने नेपाल म्यानमारभन्दा कमजोर भएकाले नतिजा फराकिलो रहेको स्विकारिन् । हामी उनीहरूभन्दा निकै कमजोर टोली हौं । सुरुआती मिनेटमा नै गोल हुँदा खेलको नतिजा फराकिलो हुन पुगेको हो । लगातार गोल हुँदा खेलाडी होपलेस भएपछि म्यानमार झन् हावी भयो, उनले भनिन् । दोस्रो हाफमा भने केही खेलाडी परिवर्तन गरेका कारण प्रदर्शन सुधारिएको उनले बताइन् । हाम्रो पहिलो रोजाइको खेलाडी छनोटमा केही चुकेको जस्तो लाग्यो । दोस्रो हाफमा खेलाडी परिवर्तनपछि प्रदर्शनमा सुधार आयो । अब अन्तिम खेलमा मलेसियाविरुद्ध राम्रो प्रदर्शन गर्दै प्रतियोगिता सुखद ढंगले बिट मार्ने प्रयास हुनेछ, उनले टुंग्याइन् ।त्यसअघि समूहको अर्को खेलमा फिलिपिन्सले मलेसियालाई १० ले पराजित गर्यो । फिलिपिन्सको जितमा वैकल्पिक खेलाडी अलामोले अन्तिम समयमा गरेको गोल निर्णायक साबित भयो । यस जितसँगै फिलिपिन्स र म्यानमार समान ६६ अंकसाथ शीर्ष दुई स्थानमा छन् भने नेपाल र मलेसिया प्रतियोगिताबाट बाहिरिए । प्रत्यक समूहको शीर्ष टोली र दोस्रो स्थानको उत्कृष्ट दुई टोली दोस्रो चरणमा प्रवेश गर्ने प्रावधान छ ।"
रत्नजित र नवीन सेमिफाइनलमा,"काठमाडौं (कास) त्रिभुवन आर्मी क्लबका रत्नजित तामाङ र नवीन श्रेष्ठ तेस्रो योनेक्स सनराइज जेस्ट राष्ट्रिय खुला ब्याडमिन्टन प्रतियोगिताको पुरुषतर्फ सेमिफाइनल पुगेका छन् । शुक्रबार भएको क्वाटरफाइनलमा रत्नजितले पुलिसका जीवन आचार्यलाई २११९, २११७ को सोझो सेटमा पराजित गरे । दार्चुलाका प्रिन्स दाहालले पुलिसकै विष्णु कटुवालमाथि २११२, २११३ को सहज जित दर्ता गरे । नवीनले पूर्व नेपाल नम्बर १ विकास श्रेष्ठलाई पराजित गर्दै सेमिफाइनलमा स्थान बनाए । उनले भोजपुरका विकासमाथि २२२०, २११५ को जित दर्ता गरे । एपीएफका दीपेश धामीले आर्मीका प्रफुल महर्जनलाई २१९, २१७ ले सहजै पाखा लगाए । फाइनल प्रवेशका लागि शनिबार रत्नले प्रिन्सको सामना गर्नेछन् भने नवीनले दीपेशको चुनौती स्विकार्नेछन् ।"
खुला टेनिस आजदेखि,काठमाडौं (कास) ललितपुर जिल्ला टेनिस संघको आयोजनामा तेस्रो वर्सेटेनर राष्ट्रिय खुला टेनिस प्रतियोगिता शनिबारदेखि हुँदै छ । असोज ६ गतेदेखि १० गतेसम्म चल्ने प्रतियोगितामा खुला प्रतिस्पर्धाअन्तर्गत १४ वर्षभन्दा माथिका उमेरले खेल्न पाउनेछन् । सातदोबाटोस्थित टेनिस कोर्टमा सञ्चालन हुने प्रतियोगितामा ४५ खेलाडीले प्रतिस्पर्धा गर्नेछन् । प्रतियोगिताको कुल पुरस्कार राशि २ लाख ५४ हजार रुपैयाँ छ ।
एपीएफ र गण्डकी फाइनलमा,"काठमाडौं (कास) नेपाल एपीएफ क्लब र गण्डकी प्रदेश पाँचांै ढोरपाटन राष्ट्रिय खुला पुरुष भलिबल प्रतियोगिताको फाइनलमा भिड्ने भएका छन् । शुक्रबार सेमिफाइनलमा एपीएफले गीताञ्जली कलेजलाई २५२०, २५२१, २५१४ ले हराउँदै फाइनलमा स्थान बनायो । दोस्रो सेमिफाइनलमा गण्डकी प्रदेशले घरेलु टोली ढोरपाटनलाई २३२५, २५१५, २५१९, २५२० ले हरायो । फाइनल शनिबार हुँदैछ ।"
एन्फा ग्रासरुट फुटबल सुरु,"बालबालिकाको खेल विकासका लागि अखिल नेपाल फुटबल संंघले एन्फा ग्रासरुट फुटबल कार्यक्रम सुरु गरेको छ । चन्द्रपुर नगरपालिका६ स्थित स्वशेरबहादुर दर्लामी खेलमैदानमा सुरु भएको ग्रासरुट फुटबलमा जिल्लाका १३ निजी तथा सामुदायिक विद्यालयका छात्रछात्राको सहभागिता रहेको छ । ८ देखि १३ वर्षसम्मका बालबालिकालाई लक्षित गरेर एन्फाले शुक्रबारबाट कार्यक्रम सुरु गरेको हो । विभिन्न ४५ जिल्लामा एकै उमेर समूहका बालबालिकालाई एकै समयमा प्रशिक्षण गराउँदै विद्यालयदेखि क्षेत्र हुँदै राष्ट्रिय प्रतियोगितामा सामेल गराइने कार्यक्रम रहेको छ । एन्फाको अपेक्षा गरेअनुरूप विद्यार्थीको समय र वातावरण मिलाई यहाँका विद्यालयहरूले सहकार्य गरेको रौतहट फुटबल संघका अध्यक्ष भगवान दर्लामीले बताए । विद्यालयका बालबालिकालाई उनीहरूको प्रतिभाअनुसार छनोट गरेर स्वशेरबहादुर दर्लामी खेलमैदान र चिडिया दह खेलमैदानमा नियमित प्रशिक्षणका लागि व्यवस्था गरिएको छ । जिल्लाको अन्य क्षेत्रमा फुटबल गतिविधि न्यून हुँदै गएका बेला यहाँ ग्रासरुट फुटबल कार्यक्रम सुरु गरिएको हो । यसले निकै उपलब्धि हुने संघले जनायो ।रौतहट महिला फुटबलको उर्वरभूमि भएकाले ग्रासरुट कार्यक्रमबाट राम्रा प्रतिभा निस्कने आयोजकको दाबी छ । विभिन्न विद्यालयबाट आएका विद्यार्थीलाई छनोट गरेर उनीहरूलाई नियमित रूपमा प्रशिक्षण दिने कार्यक्रम रहेको संघका महासचिव मधुसूदन धितालले बताए । जिल्लामा पहिलो पटक यस्तो कार्यक्रममार्फत प्रशिक्षण हुन लागेको हो, उनले भने, यसले नयाँनयाँ प्रतिभाको उदय हुनेछ ।प्रशिक्षणमा अहिले २ सय छात्रछात्रा सहभागी छन् । उनीहरूलाई साताको २ दिन, शुक्रबार र शनिबार प्रशिक्षणमा सहभागी गराइनेछ । जिल्लाले तोकेका प्रशिक्षकहरूले कार्यक्रममा सहभागीलाई प्रशिक्षण दिने महासचिव धितालले जनाए । एन्फाले प्रशिक्षणका लागि १ लाखको समान सहयोग गरेको छ । त्यस्तै भौतिक पूर्वाधार तयार गर्न यो वर्ष ५ लाख रुपैयाँ सहयोग गरेको छ ।ग्रासरुट फुटबल कार्यक्रम एन्फा र फिफाकै महत्त्वाकांक्षी परियोजना हो । स्तरीय र उत्कृष्ट खेलाडी उत्पादनको योजनाका रूपमा परियोजनालाई लिइएको छ । ६ वर्षदेखि १३ वर्षको उमेर समूहले खेल्ने फुटबललाई ग्रासरुट भनिन्छ । यसमा सिनियर फुटबलले खेल्ने जस्तो कुनै नियम लागू हँुदैन । यो एकदमै मनोरञ्जनात्मक परियोजना भएको संघले जनायो । रमाइलो गरेर साना बालबालिकालाई फुटबल सिकाउने माध्यम हो ।सुरुमा ग्रासरुटमा बल फ्याँक्न र हान्न सिकाइन्छ, प्रशिक्षक नूरराज काफ्ले भन्छन्, यो जहाँ पनि जोसँग पनि सिक्न सकिन्छ, खेल्न सकिन्छ । सामान्य फुटबल खेल्न सिक्ने फुटबलका रूपमा ग्रासरुटलाई लिइएको हुन्छ । यसमा केटाकेटी हँुदैन । भेदभाव हुँदैन । जातजाति, धनी, गरिब वा कुनै विभेद हुँदैन । ग्रासरुट फुटबल एकदमै सामान्य हुन्छ । यसमा राम्रो कोच पनि चाहिँदैन । खेलाडीको प्रशिक्षक आमाबुबासमेत हुन सक्छन् । स्कुलका शिक्षक फुटबल प्रशिक्षक बन्न सक्छन् । यसमा प्रशिक्षकभन्दा खेलाडीको खेल महत्त्वपूर्ण हुन्छ । खेल नै खेलाडीले सिक्ने उच्चतम् बिन्दु हो । ग्रासरुट फुटबलको मेरुदण्ड हो । नेपाली फुटबलको विकासका लागि अखिल नेपाल फुटबल संघ (एन्फा) को केन्द्रीय नीतिअनुसार ग्रासरुट कार्यक्रमअन्तर्गत ५ वर्षे योजना हो । कार्यक्रमका लागि विद्यालयका छात्रछात्रा निकै उत्साहित छन् । जिल्लाभित्र खेलमैदानको अभावले दक्षिण भेगमा फुटबल खेल नै लोप हुने अवस्थामा पुगेको संघको भनाइ छ ।"
परोपकारी कानु,"नुवानको कानुलाई त्यो दिन अझै राम्रोसँग सम्झना छ, जति बेला उनलाई के भइरहेको थियो, त्यसमै अन्योल र आश्चर्य थियो । एक महिला आफ्नी छोरीलाई लिएर ठूलो स्वरले सहयोग मागिरहेकी थिइन् । छोरी नराम्रोसँग बिरामी थिइन् । त्यसको उपचारका लागि आमासँग कहींकतै जाने विकल्प थिएन । कानुसँग आमा आफ्नी छोरीलाई बचाइदिन गुहार मागिरहेकी थिइन् । लगत्तै बच्चा बेहोस भइन् । हामीले तिनलाई तुरुन्तै अस्पताल लग्यौं । धन्न उनी जिउँदै थिइन्, कानुले भने । यो घटनाको वर्ष थियो, सन् २००० । कानुले भर्खर आफ्नै हार्ट फाउन्डेसन स्थापना गरेका थिए । सन् १९९६ मा उनी आपैं मुटुको जटिल शल्यक्रियाबाट गुज्रेका थिए । यसबारे ती आमाले सुनेकी रहिछन्, त्यसैले कानुलाई खोज्नै उनी बसेको होटलसम्म आइपुगेकी थिइन् । त्यतिबेला नाइजेरियाली टिम अफ्रिकी कप अफ नेसन्सका लागि तयारीमा थियो । ती आमा मलाई आफ्नी छोरी देखाउन चाहन्थिन् । त्यही बेला बालिका बेहोस भइन् ।बालिकालाई अस्पताल लगेयता कानुले ती आमालाई वचन दिएका थिए, हाम्रो संस्थाअन्तर्गत कसैको शल्यक्रिया र उपचार हुन्छ भने यी तिनै आमाकी छोरी हुनेछिन्, जुन बालिकाको नाम इनिटन हुनेछ । कानु हार्ट फाउन्डेसनको सक्रियतामा इनिटनलाई लन्डन ल्याइयो, ग्रेट ओरमन्ट स्ट्रिट हस्पिटलमा उपचारका लागि । त्यतिबेला ती फुच्ची न त खेल्थिन्, न त उनको अनुहारमा हाँसो थियो । आँखा नीलो थियो । उनी खासै खराब स्थितिमा थिइनन्, कानु अहिले सम्झन्छन् । सफल शल्यक्रियापछि कानु फेरि तिनै आमा र बालिकालाई भेट्न गए । त्यतिबेला परिवारमा चारैतर्फ हाँसो थियो । बालिका पनि मसँग खेल्न आइन् । सबैभन्दा ठूलो ती आमाको अनुहारमा एक खाले खुसी थियो । त्यही दिन मैले निर्णय गरें, यस्तो काम हामीले अझ धेरै गर्नुपर्छ, रोकिनुहुन्न, उनले भने । अहिले तिनै इनिटनबारे निकै खुसीको समाचार छ, लागोस स्टेस युनिभर्सिटीबाट उनले स्नातक तह पूरा गर्न लागेकी छन् । त्यहाँ पढ्न कानुले नै सहयोग गरेका थिए । त्यसयता फाउन्डेसनले धेरै सानासाना बच्चाको ज्यान जोगाएको छ र ती सबै अफ्रिकाका कमजोर आर्थिक हैसियत भएका परिवारका हुन् । कानुलाई आफूले जे जति गरेको छ, त्यसमा गर्व पनि छ । हामीले अहिलेसम्म ५ सय ४२ बच्चाको जीवन जोगाइसकेका छौं । यसै साता चार बिरामी सुडान गए र त्यहाँबाट आएको समाचारअनुसार सबैको सफल शल्यक्रिया भएको छ । अब थप ६ जना बिरामी त्यहाँ उपचार गर्न जाने तयारीमा छन्, कानुले थपे । हामीले केही अस्पतालसँग साझेदारी गरेका छौं । त्यहाँ सुरुमा समस्या पत्ता लगाउने काम हुन्छ । त्यसैअनुसार बच्चाको परिवारसँग कुराकानी गर्छौं । पछि हामीले चाहे बच्चालाई विदेश लाने प्रयास पनि गर्छौं । त्यसपछि बच्चाको शिक्षाको जिम्मेवारी पनि उठाउँछौं, अब हाम्रो योजना भनेको फाउन्डेसनको आफ्नै मुटुको अस्पताल खोल्ने हो, नाइजेरियामा । अस्पताल भनेपछि हामीलाई पनि धेरै सजिलो हुन्छ, कानुले आफ्नो योजनाबारे भने । उनको गर्विलो भनाइ थियो, खेलाडीका रूपमा हामीले धेरै जित्यौं । यो राम्रो हो, तर अहिले जे काम गरिरहेका छौं, यो त्योभन्दा पनि अब्बल हो । अचेल उनी हार्टफोर्डसायरमा बस्छन्, आफ्नी श्रीमती र तीन बच्चासँगै । सन् २०१२ मा व्यावसायिक फुटबलबाट संन्यास लिएयता उनलाई लागेको थियो, उनी फुर्सिदो हुनेछन् । तर होइन, उनी आफ्नो फाउन्डेसनका लागि अझ सक्रिय हुन थालेका छन् । अचेल यी ४२ वर्षीय कानु नाइजेरियाली फुटबल संघका राजदूत हुन् । यस्तै काम उनी अन्तर्राष्ट्रिय फुटबल महासंघ (फिफा) का लागि पनि गर्छन् । केहीले मलाई फुटबलका लेजेन्ड भन्छन्, यस्तो किन भन्दा खेल्न छाडेयता म घरमै सीमित भइनँ । आफूलाई खुसी लाग्ने काममा मात्र सीमित भइनँ । म त्यस्तो व्यक्ति हुँ, जसको कामले अरूको जीवनमा पनि सकारात्मक प्रभाव परोस् भन्ने चाहन्छु, उनले भने । हुन पनि खेलाडी छँदा साताको एक लाख पाउन्डको हाराहारीमा कमाउनेहरू खेल्न छाडेयता मोजमस्तीमै व्यस्त हुने गरेका छन् । उनी यसका अपवाद हुन् र यसको पनि ठोस कारण छ । उनकै सक्रियतामा केही दिन अगाडि मात्र एउटा च्यारिटी खेल भयो, जसमा उनका जमानाका केही स्टारले पनि खेले, जस्तो, जे जे ओकाचा, सोल क्याम्पबेल, टेडी सेरिङघम र रोबर्ट पिरेस । कानुको जन्म नाइजेरियाको त्यस्तो ठाउँमा भएको थियो, जहाँ खालि आर्थिक अभाव मात्र छ । र, यो इमो स्टेटमा फुटबल खेल्नु छ भने खालि खुट्टा खेल्नुपर्छ, किनभने त्यहाँ जुत्ता किन्ने हैसियत कसैको छैन । कसैलाई साँच्चै लाग्दो हो, कानुले यी सबै काम किन गरिरहेका छन् त ? जतिबेला उनी एजाक्सबाट इन्टर मिलान गएका थिए, उनी निकै खुसी थिए । क्लबका लागि दुई फ्रेन्ड्ली पनि गरे । त्यसैक्रममा थाहा भयो, कानुलाई मुटुको ठूलै समस्या रहेछ । सुरुमा त क्लबले पनि उनलाई यसबारे सीधै भन्न सकेको थिएन । कानु आपैंले मिडियामा यसबारे समाचार आइसकेपछि मात्र थाहा पाए । त्यतिबेला भनिएको थियो, उनको मुटुमा समस्या छ र आइन्दा उनले फुटबल खेल्न सक्ने छैनन् । तर उनी भाग्यमानी साबित भए, ओहायोको क्लेभल्यान्डमा उनको शल्यक्रिया भयो र त्यहाँका चिकित्सकले भनेका थिए, कानुले खेल्न सक्नेछन् । त्यसपछि के भयो, त्यो सबैलाई थाहा छ । उनले एजाक्सका लागि तीन लिग उपाधि जितेका थिए, सँगै च्याम्पियन्स लिग पनि । पछि सन् १९९६ मा उनले नाइजेरियालाई ओलम्पिक स्वर्ण पनि दिलाए । इन्टरका लागि यूईएफए कप दिलाएयता उनी आर्सनल लागे । त्यहाँ उनले दुई प्रिमियर लिग र दुई एफए कप उपाधि जिते । सन् २००८ मा पोर्ट्समाउथका लागि पनि उनले एफए कप जिते र त्यसका लागि फाइनलमा एक मात्र निर्णायक गोल गरे । नाइजेरियाका लागि भने उनले ८६ क्याप जिते र तीन विश्वकप संस्करणमा खेले । उनी दुई अवसरमा अफ्रिकी वर्ष खेलाडी पनि घोषित भए । इन्टर गएयता म निकै बलियो भएँ, मानसिक रूपमा । जतिबेला मानिस जीवन तथा मृत्युको बीचमा पुग्छ र त्यहाँबाट फर्केर आउन सक्छ, त्यतिबेला जीवनका सबै खाले समस्या सामान्य लाग्न थाल्छ, उनको अनुभव छ । उनले थपे, यी सबै घटनापछि म जहाँ जहाँ गएँ, मैले सक्दोभन्दा धेरै गरें । यी घटनाले मलाई आफ्नो दृष्टिकोण बदल्न पनि प्रेरित गरेको थियो । मैले विश्वलाई कसरी हेर्ने हो, त्यसमा पनि परिवर्तन आयो । यहीं कोही अस्पताल नै पुगेको छैन भने त्यहाँ के भइरहेको छ, त्यसबारे भन्न सकिन्न । आफूलाई पुग्यो भन्दै खुसी रहनु मात्र जीवन होइन, त्यो भन्दा बाहिर पनि जीवन छ । मैले पनि पीडा भोगेको छु, त्यसैले साना बच्चाले झन् कति पीडा सहनुपर्छ, म त्यो अनुमान गर्न सक्छु, कानुले अन्त्यमा भने । द गार्डियन"
ट्राफिकदेखि एसियाडको सिट््ठीसम्म,"युवा खेलाडी, गज्जबको उचाइ अनि खेल्ने शैली पनि उत्कृष्ट । भलिबलप्रेमी मनवीरलाई खेलाडी पहिचान गर्न धेरै समय लागेन । उनले राष्ट्रिय टोली तथा पुलिसका कप्तान इमबहादुर मगरलाई विशालबारे सुनाइहाले । इम पनि विशालको प्रदर्शनबाट प्रभावित भए । सामान्य रूपमा भलिबल खेलिरहेका विशालले पुलिस क्लबमा प्रशिक्षण गर्ने अवसर पाए । पुलिसमा प्रशिक्षण गर्न जाँदा उनलाई पूर्वराष्ट्रिय खेलाडी तथा प्रशिक्षक सरोज श्रेष्ठले प्रशिक्षण दिए ।तीन महिना पुलिसमा रहेर प्रशिक्षण गरेपछि उनी पुलिसमा भर्ती भए । २०७२ वैशाखमा नियुक्ति पाएका उनले माघसम्म अनिवार्य प्रहरी तालिम गरे । फागुनदेखि उनको दरबन्दी बग्गीखानामा पर्यो र नियमित ट्राफिक ड्युटीमा लाग्न थाले । उनी पुलिस त भए तर अब प्रतीक्षा थियो भलिबल टिममा पर्ने अवसरको । तर त्यो अवसर पाउन उनले धेरै समय कुर्नुपरेन ।झापाको धाइजनमा २०७३ वैशाखमा हुने भलिबल प्रतियोगिताका लागि विशाललाई टोलीमा बोलाउने निधो भयो । पुलिसमा भर्ती हुनुअघि तीनमहिने प्रशिक्षणका बेलामा उनले प्रभावशाली प्रदर्शन गरेका कारण प्रशिक्षक श्रेष्ठले उनलाई टोलीमा समेट्नुपर्ने बताएका थिए । तत्कालीन डीआईजी सुदीपराज आचार्यले प्रशिक्षकको पहललाई अगाडि बढाउन निर्देशन दिएपछि विशाल टोलीमा आइपुगे ।मैले उनलाई सुरुको प्रशिक्षणमा नै राम्रोसँग नियालेको थिएँ । पछि पुलिसमा भर्ती भएको थाहा पाउँदा निकै खुसी लाग्यो । प्रहरी प्रशिक्षण सकेपछि उसलाई टोलीमा ल्याउन पहल गरें । त्यसबेला ऊ अहिलेजस्तो तयार नभए पनि अलिकति प्रशिक्षण दिने हो भने राम्रो बन्न सक्छ भन्ने मलाई लागेको थियो, प्रशिक्षक श्रेष्ठले भने । ओपन स्पाइकरको भूमिका भलिबलमा सहज जिम्मेवारी होइन, तर विशालको जम्प र रिच राम्रो भएकाले नियमित प्रशिक्षणले खेलमा सुधार ल्याउन सकिने उनलाई विश्वास थियो ।पुलिसमा आउनुअघि मलाई भलिबल खेल्न मन पथ्र्याे । विभागमा खेल्न इच्छा थियो तर मेरो स्तर पुग्दैन भन्ने पनि थाहा थियो । पुलिसमा प्रशिक्षण गर्ने मौका पाउँदा सरोज गुरुबाट धेरै कुरा सिकें र उहाँले पनि भविष्य छ भन्नुभयो । त्यसैले पुलिसमा भर्ती हुने निर्णय लिएँ, विशालले बताए ।लगातार प्रशिक्षण गरेपछि विशालको खेलमा पनि निरन्तर सुधार आउन थाल्यो । उनी पुलिस टोलीमा नियमित सदस्यका रूपमा स्थापित भए । नेपाल भलिबल संघले २०७४ सालमा उदीयमान खेलाडीको पुरस्कार विशाललाई नै दियो । त्यस उपाधिले अझै राम्रो गर्न हौसला प्रदान गरेको विशाल बताउँछन् । पुलिसमा नियमित खेल्न थालेको पहिलो वर्षमै संघको अवार्ड पाएँ । अझै राम्रो गर्न यसले हौसला मिल्यो, उनले भने ।पुलिस टोलीमा सामेल भएयता झन्डै आधा दर्जन राष्ट्रिय प्रतियोगितामा विशालले नियमित खेलिसकेका छन् । पुलिसलाई उपाधि दिलाउन पनि उनले महत्त्वपूर्ण भूमिका निर्वाह गरेका छन् । उनको राम्रो प्रदर्शनकै कारण उनले एसियाडका लागि घोषित अन्तिम राष्ट्रिय टोलीमा स्थान बनाए । तर प्रशिक्षक श्रेष्ठ उनले यसअघि नै राष्ट्रिय टोलीमा स्थान बनाउनुपर्ने बताउँछन् । विशालको जम्प र रिच अहिले राष्ट्रिय टोलीमा उत्कृष्टमध्ये एक हो । पुलिसमा त उनले आफूलाई साबित नै गरेका छन् । एसियाडअघि सेन्ट्रल जोन प्रतियोगितामा पनि पर्छन् भन्ने लागेको थियो तर परेनन् । अब उनले राम्रो प्रदर्शन गर्दै नियमित स्थान बनाउँछन्, श्रेष्ठले भने । एसियाड जानुअघि नेपाली टोली झन्डै तीन महिना बन्द प्रशिक्षणमा रह्यो । नेदरल्यान्ड्सका प्रशिक्षक लेस्ली बोर्नसँगै उनका केही सहकर्मीले महेन्द्रनगरमा टोलीलाई प्रशिक्षण दिए । यसले पनि आफ्नो खेल विकासमा निकै सहयोग पुर्याएको विशाल बताउँछन् । राष्ट्रिय टोलीमा पहिलोपटक पर्नुको अनुभव शब्दमा बयान गर्न सक्दिनँ । मैले यहाँ आएर धेरै सिक्ने मौका पाएको छु । सबै सिनियर दाइहरूले साथ र सहयोग दिनुभएको छ । प्रशिक्षकले पनि कमजोर पक्ष सुधार्न र अझै मिहिनेत गर्न प्रेरित गर्नुहुन्छ । अब आफ्नो खेललाई सुधार गर्दै नियमित स्थान बनाउने प्रयास गर्नेछु, विशालले भने ।छोटो समयमै लामो यात्रा तय गर्न सफल विशाल अहिल्यै रोकिने सोचमा छैनन् । पुलिसलाई घरेलु भलिबलमा अब्बल बनाउनु त छ नै, राष्ट्रिय टोलीमा पनि नियमित स्थान बनाउने उनको अबको लक्ष्य छ । यसका लागि उनी हरदिन मिहिनेत गर्न तत्पर छन् । ट्राफिकको ड्युटी गर्दा आफूले फुकेको सिट्ठीको आवाज अहिले उनले कोर्टमा रहेका अम्पायरले सिट्ठी बजाउँदा सुन्छन् । अब उनको रहर अर्को सिट्ठीको आवाज सुन्नेछ । सन् २०१९ मा नेपालमा हुने भनिएको दक्षिण एसियाली खेलकुद (साग) मा नेपालका लागि खेल्दा दर्शकले समर्थनमा बजाएको सिट्ठी सुन्ने उनको लक्ष्य छ ।"
आयुमा जीवन थप्छन् कविवर,"राष्ट्रकवि उपाधिबाट सुशोभित माधव घिमिरेको राष्ट्रभाव गाउँछ गीत नेपाली बाटै हामीले अनुभव गरिआएको कुरा हो । नेपालको अस्तित्वलाई बलियो जग दिने काममा उहाँ कहिल्यै पछि पर्नुभएको छैन । मलाई सम्झना आउँछ २०४५४६ का ती दिनहरूको, जब राजीव गान्धीको सरकारले नेपाललाई नाकाबन्दीमा पार्यो । त्यतिबेलाको विषम परिस्थितिमा राजा वीरेन्द्रबाट प्राज्ञहरूको परामर्श लिन नारायणहिटी दरबारमा निम्त्याइएको थियो । दरबार जानुभन्दा पहिले सबै प्राज्ञहरू बसेर राजालाई के सुझाव दिन सकिन्छ भन्नेबारे छलफल गरियो । त्यसक्रममा कविजीले भन्नुभएको थियो नेपालभारतको वर्तमान सन्दर्भमा अस्तित्व र सहअस्तित्वका दुई कुरा जोडिएका छन् । दरबारमा बोल्ने क्रममा मैले कविजीको त्यही भनाइ त्यहाँ राखिदिएँ । त्यसमा कविजीको कथन यस्तो थियो, हाम्रो पहिलो मुद्दा अस्तित्वको हो । नेपालभारत आआफ्नै अस्तित्व भएका दुई राष्ट्र हुन् भन्ने स्थापित भएपछि मात्र सहअस्तित्वका फाँटहरू खुल्ने हुन् । नेपाली हामी रहौंला कहाँ नेपालै नरहे भन्ने प्रश्नले गर्दा नेपालीले झुक्ने कुरै आएन । त्यसपछि दरबारको छलफलको मुख्य विषय नै अस्तित्व र सहअस्तित्वमा मोडिएको थियो । यसैगरी चीनको मैत्रीपूर्ण भ्रमणको बेला २०४२ सालतिर उपकुलपति माधव घिमिरे चीन र नेपाल दुई छिमेकी राष्ट्र हुन् र तिनको सहअस्तित्वमा कला, साहित्य, संस्कृति, ज्ञानविज्ञानको आदानप्रदानले महत्त्वपूर्ण भूमिका खेल्दछ भन्ने कुरालाई विशेष रूपमा प्रस्तुत गर्नुहुन्थ्यो । हुन पनि ए कहाँबाट हेरौंला संसार सन्झ्यालै नरहे भन्ने प्रश्न गर्ने कवि माधव घिमिरे हाम्रा सांस्कृतिक सम्पदाप्रति कति सजग छन् भन्ने सजिलै बुझ्न सकिन्छ ।००० माधव घिमिरेको व्यक्तित्वका दुई पाटा औपचारिक तथा अनौपचारिक पक्ष चन्द्रमाको शुक्लपक्ष र कृष्णपक्षजस्तै अनुभव हुन्थ्यो मलाई । औपचारिक पक्षमा ढिक्को भएर जम्न पनि सक्ने र अनौपचारिक पक्षमा फेरि पानी भएर पग्लिदिने उहाँका विशेषता हुन् भन्ने लाग्छ मलाई । मोटरको ड्राइभरले ढोका खोलिदिएपछि मात्र मोटर चढ्ने र ड्राइभरले ढोका उघारिदिएपछि मोटरबाट तल झर्ने उहाँको बानी थियो । तर, अनौपचारिक समयमा ड्राइभरलाई ढोका खोलेर स्वागत गर्न पनि पछि नपर्ने स्वभाव पनि उहाँसँगै थियो । माधव घिमिरेका लेखन पात्रहरू धेरै छन् । तीमध्ये उहाँको सर्वप्रिय पात्र अश्वत्थामा होलान् भन्ने अनुमान गर्न सकिन्छ । २०७५ साल असोज ७ गते तिनै अश्वत्थामासहितका अन्य ७ पात्र (बली, व्यास, हनुमान, विभीषण, कृप, परशुराम र मार्कण्डेय) अष्ट चिरञ्जीवीबाट कविवरको नयाँ आयु थप्ने काम हुनेछ र त्यसको प्रत्येक पलमा जीवन थप्न उहाँ सफल हुनुहुनेछ भन्ने विश्वाससँगै पुन: शुभकामना व्यक्त गर्दछु"
म छिमेकी केटो,"कविवरलाई राज्यसत्ताले राष्ट्रकवि घोषणा गर्यो । सैनिक संस्थाले मानार्थ जर्नेल मानपदवी ओढायो । सर्जकको ओहदा र पदवी हुँदैन । तिनको सिर्जनाको बयान र लोकप्रियता नै साधन प्राप्ति हो । हाड मांसपेशीले निर्मित सगरमाथा लाई परिचयात्मक पदवी चाहिएला र ? त्यसकारण, मेरा लागि भने उनी सदैव सर्वसत्ता हुन्, शिक्षण संस्था (विश्वविद्यालय) नै हुन् । गत वर्ष मैले जिज्ञासा राखेको थिएँ, कविज्यू, मैले हजुरको ९५औं जन्मदिनमा अर्को जन्मदिनमा महाकाव्य विमोचन गर्ने वाचा गर्नुभएको छ लेखेको थिएँ, अब के लेखौं ? उनको जवाफ थियो, लेख्नका लागि लेख्ने हैन भन्नासाथ कसरी आउँछ ? लेखेपछि पढ्न लायक हुनुपर्यो, स्तरीय हुनुपर्यो । तपाईंले पनि त कसोकसो फ्याट्ट कोर्नुहुन्छ, छक्क पार्ने कोर्नुहुन्छ । कसरी कोर्नुहुन्छ ? मेरो कहिले के भएको छ, कहिले के हुन्छ, सोच्नुपर्यो, लेख्दै छु । कतिखेर कतिखेर आउँछ, अब छिट्टै सकिन्छ होला ।शताब्दी मनाउने ताका मेरो महाकाव्य प्रकाशित हुन्छ । हतपतले सिर्जना नबिग्रियोस् भन्ने मेरो सोच हो ।मैले चोटिलो जवाफ पाएँ । वास्तवमा मलाई हतारमा थियो, उनलाई भने थिएन । एकै छिन सोचेँ अनि निष्कर्ष आयो, उनी नहतारिनुमा औधी खुसी पनि लाग्यो र, मनमनै गमेँ अझै पाँच सात बर्ष लगाउनुस् कविवर !जहिले भेट होला है राजै यो जिन्दगानीमा !"
ऋतंभरा (दोस्रो सर्ग),"वनस्थलीमा ऋतुराज डुल्छको हो कि को हो नि क्वैलि बोल्छम हो म हो उत्तर रम्य दिन्छिन्आफैं म को हो भन, साँच्चि चिन्छिन् ?"
"शतशत नमन, शतशत प्रणाम","माधव घिमिरेलाई म कहिलेदेखि चिन्दछु ? यस प्रश्नको उत्तरका दुई पक्ष छन् । उनी चिन्नुअगि उनका कविलाई चिनें । अर्को पछि, कवि माधवप्रसाद घिमिरेलाई चिनें । अझ तेस्रो पक्ष पनि कसरी हुन सक्ला भने, पछि उनले पनि मलाई व्यक्तिगत रूपमा चिन्न थाले । वीरगन्जमै बस्दा उनको नाउँ सुनें, उनका कविता पढें । लेखनाथ, लक्ष्मीप्रसाद, सिद्धिचरण, भवानी भिक्षुको नाउँ आउँदा उनको पनि नाउँ सँगसँगै आउँथ्यो । हाम्रो सम्भवत: आईएको पक्षसंग्रहमा एउटा कविता पढ्नुपथ्र्यो, विश्वबन्धुत्व । हामी त्यस कविताको व्याख्या पनि गरेर, परीक्षाका कपीहरूमा लेख्दथ्यौं :भाइको साथ मागौं ।विश्वबन्धुत्व कविताकै एक पंक्ति हो, जुन मलाई अझैसम्म कण्ठ छ, तर उद्धृत गर्न सक्ने गरी यति मात्र । यी पंक्तिहरू प्राय: व्याख्या गर्न आइरहन्थे । त्यसमा कविको नाउँ लेख्नु अनिवार्य हुन्थ्यो । यसरी माधव घिमिरेको नाउँ कविका रूपमा मेरालागि चिरपरिचित नाउँ हुन गयो, व्यक्ति नभेटे पनि, कवि परिचित । मेरो यो त्यो बेला थियो, जब कुनै पनि प्रिन्टेड नाउँ एउटा ठूलो नाउँ लाग्दथ्यो । यस्ता कतिपय नाउँ थिए, जसको लेखन मैले पनि पढ्न पाइनँ तर कुनै एक ठाउँमा छापिएको पढ्दा पनि विशिष्ट नाउँ लाग्दथ्यो । शेषराज दली, भेषराज शर्मा, लवबहादुर आदि केही यस्ता नाउँहरू थिए, जसको लेखन मैले पछि त्यतिसारो पढ्न पाएको सम्झना छैन । तैपनि ती ठूला लाग्दथे, एउटै दोटै रचना पढे पनि । भने कवि माधव घिमिरे त जहाँतहीँ पढ्न पाउँथें र उनका गीतहरू पनि त्यत्तिकै लोकप्रिय थिए । कहाँसम्म भने, केही काव्यप्रेमी त उनलाई कविभन्दा ठूला गीतकार मान्न पनि चुक्दैनथिए । तर, धेरैले भने उनलाई ठूला कविकै रूपमा मानेका हुन् । तिनमा म पनि पर्दछु । २०१६ तिर म पनि कहिलेकाहीं रेडियो नेपाल जाने गर्दथें । पहिलो पटक जाँदाको अनुभव अझै स्पष्ट छ मलाई । त्यहाँ एउटा रिहर्सलरुम थियो जसका भित्ताहरू साउन्डप्रुफ थिए । पस्नासाथ मैले देखें नातिकाजी एउटा गीतको धुन बनाइरहेका थिए कि बनाएर अभ्यास गरिरहेका थिए, अहिले भन्न सक्दिनँ । गीतको बोल थियो :आजै र राति के देखें सपनामै मरी गएको, मै मरी गएको ।त्यस बखत गरिरहेको अभ्यासकै भरमा मलाई त्यसको धुन अझै कण्ठ छ । पछि सम्भवत: त्यो गीत नातिकाजीले गाए कि अरूले गायो । मैले भने पहिलो पटक उनकै स्वरमा त्यो गीत सुनेको थिएँ । सोध्दा थाहा भयो, त्यसका गीतकार माधव घिमिरे हुन् । त्यसअगि कुनै नेपाली शब्द त्यति ध्यानले सुनेको थिइनँ अर्थात् त्यति उम्दा कोटिका शब्दहरू । गाउन त मैले वीरगन्जमै नातिकाजीकै धुनको एउटा गीत पहाड बसी, वनमा खेली गाइसकेको थिएँ । तर, माधव घिमिरेको त्यो रचनाको प्रभाव बेग्लै थियो । माधव घिमिरेलाई मैले पहिलो पटक कहाँ भेटें, व्यक्तिगत रूपमा मलाई सम्झन अहिले कठिन छ । उनी प्रारम्भिक कालदेखि नै एकेडेमीमा थिए । पछि त्यहाँ जाँदा बेलाबेलामा भेटेको त बिर्सिने कुरै भएन । पहिलो पटक सम्झन खोज्दै छु । झापा सेमिनारमा हो कि, २०२३ सालमा ? ०२२ सालमै नारायणी साहित्यसेमिनार परिषद् ले हुनुपर्छ, एउटा तीनदिने साहित्यसेमिनार गर्दा माधव घिमिरे गएका थिए र त्यहीं पहिलो पटक भेट्न पाएँजस्तो पनि लाग्छ । यसमा दोधार पनि छ, त्यो सेमिनारमा उनी गएका थिए कि थिएनन् ? यसलाई अहिले यस्तै रहन दिऊँ । पछि भएका भेटहरूको राम्रो सम्झना छ । एक पटक माधव घिमिरेले मलाई बोलाए । त्यसबखत उनी प्रज्ञा प्रतिष्ठानका उपकुलपति थिए । कुलपति राजा हुनाले उपकुलपति नै हुन्थे । सबभन्दा ठूलो पद त्यही थियो । विजय मल्ल सदस्यसचिव थिए । त्यस दिन मलाई बोलाएर उपकुलपति माधव घिमिरेले भने, गौतमजी फ्रान्सको पेरिसमा साहित्यकारको एउटा सेमिनार हुँदै छ, अन्तर्राष्ट्रिय, त्यसमा भाग लिन जान हामीले तपाईंलाई छानेका छौं । सातदिने सेमिनार हो, तपाईंलाई त्यही भन्न र सहमतिका लागि बोलाएको ।मैले भनें, कविजीलाई धन्यवाद, मलाई छानेकोमा ।हुन त यो कुराको जानकारी विजय मल्लले पनि मलाई दिएका थिए । उपकुलपतिबाट पनि सुनेपछि फ्रान्स जाने कुरामा झन् ढुक्क भएँ । एकेडेमीले युनिसेफ र आफ्नोतर्फको निम्तोपत्र पनि दिएको थियो । युनिसेफको चिठी अनाम किसिमको थियो, एक साहित्यकारलाई प्रतिनिधि पठाइदेऊ भन्ने । एकेडेमीको निम्तो भने, यस्तो अन्तर्राष्ट्रिय सेमिनारमा तपाईंलाई पठाउने निर्णय गरिएको व्यहोरा थियो । तर, समय आए पनि, त्यसबारे फेरि केही कुरो नआएपछि म एक दिन उपकुलपति र सदस्यसचिव दुवैकहाँ बुझ्न गएँ । त्यहीं थाहा पाएँ, कारणवश त्यो सेमिनार उनीहरूबाटै क्यान्सिल गरियो । क्यान्सिल नभएको भए, त्यही मेरो पहिलो अन्तर्राष्ट्रिय साहित्यिक सेमिनार हुन्थ्यो र त्यही मेरो पहिलो समुद्रयात्रा पनि हुन्थ्यो । तर म सन्तुष्ट केमा थिएँ भने माधव घिमिरे र विजय मल्ल दुवैको मप्रति सद्भाव रहेछ । अझ खै मलाई लेखकका रूपमा मान्यता दिँदा रहेछन् । यहाँ त त्यो पनि दुर्लभ छ नि त अहिले पनि । त्यसबखत म झन् नयाँ लेखक नै थिएँ । धेरै पछि एक दिन नारायणगोपालसँग कुरा गर्दा मैले सोधेको थिएँ, मित्रकै रूपमा, अचेल तपाईं अलि सेलाउनुभएजस्तो छ नि ?नारायणगोपालले भनेमालतीमंगले हेर्नू, त्यसमा म छुरा भएर आएको छु ।नभन्दै मालतीमंगले मा नारायणगोपाल साँच्चिकै छुरा भएर आए । मालतीमंगले उनै माधव घिमिरेको त्यसबखत कीर्तिमान बनाएको गीतिनाटक थियो । मैले जति पटक त्यो नाटक हेरें, त्यो पनि एउटा कीर्तिमानमै पर्छ । विषयवस्तु कुनै लोककथाबाट लिएजस्तो थियो, खास पनि होइन । तर, त्यसलाई जसरी नारायणगोपालको छुरा गायन र अम्बर गुरुङको संगीतले प्रभावकारी बनाएको थियो, त्यत्तिकै माधव घिमिरेका छुरा गीतहरूले प्रभावकारी बनाएको थियो । मैले त्यो नाटक धेरै पटक हेर्ने एउटा अर्को कारण थियो । त्यसबखत म विमर्श साप्ताहिक मा स्तम्भकार थिएँ । विमर्श त्यसबखतको एवन पत्रिका नै थियो । एक दिन मैले भनें, कविजी, म विमर्श मा लेख्न खोज्दै छु, आफ्नो साहित्यिक स्तम्भमा, त्यसका लागि एक पटक हेरेर पुग्दैन, अलि मिहिनेतै गर्न खोजेको मैले । कविजी पनि त त्यसबखतको विमर्श को लोकप्रियताबारे अनभिज्ञ थिएनन् । उनले भने, तपाईंलाई जतिचोटि हेर्न मन लाग्छ हेर्नुस्, कसैले रोकटोक गर्दैन, म भनिदिइराख्छु । त्यही हिसाबले भनेको मैले मालतीमंगले कीर्तिमान कीर्तिमान राख्ने गरी हेरें । सम्भवत: गीत, गायन र संगीतले तानेर हो मैले लेख्नलाई चाहिनेभन्दा बढी पनि हेरें । मालतीमंगले बारे मैले विस्तारमा लेखें पनि । माधव घिमिरेले मलाई धन्यवाद पनि दिए । मैले उनका कृतिहरू, कविताहरू पढेको छु । गौरी उनको सर्वश्रेष्ठमध्ये एक कृति हो भनिदिए हुन्छ । पछि आएको अश्वत्थामा पनि निकै राम्रो लाग्यो । अश्वत्थामा लाई तत्कालीन उपकुलपति मदनमणि दीक्षितले नोबेल प्राइजकै लागि सिफारिस गरेर पठाएका थिए, एकेडेमीबाट । अश्वत्थामा मा बौद्धिकता पनि छ, लेख्दोखेरिको एउटा सजगता पनि पाइन्छ अनि श्रेष्ठ काव्यका सबै गुण त्यसमा छन् । उनको अब आउने ऋतम्भरा कस्तो होला यो उत्सुकता हामी सबैमा छ । गौरी पनि माधव घिमिरेको सिर्जनामा कुनै दृष्टिले उन्नाइस ठहरिनेजस्तो मलाई लाग्दैन । म विश्लेषण गर्न चाहन्नँ, प्रभाव मात्र भन्छु, गौरी पढ्दा म निकै भावुक भएको थिएँ । भावुकता मात्र होइन मनोविज्ञान, काव्यात्मकता आदि धेरै गुणका कारण गौरी निकै राम्रो लागेको थियो । त्यसका पंक्ति जस्ताको तस्तै नहुन सक्छन् तर मैले सम्झेअनुसारको भावमा :यी रोए पनि लाग्छ दु:ख मनमासम्झे कि आमा भनीयी हाँसे पनि लाग्छ दु:ख मनमाबिर्से कि आमा भनी ।यी पंक्तिहरू नेपाली काव्यकै केही श्रेष्ठ पंक्तिहरूमध्ये हुन्जस्तो लाग्दछ मलाई ।मालतीमंगले पछि नै हो, माधव घिमिरेले मलाई झन् निकट दृष्टिले हेर्न थाले । मलाई केही पढे वा मबारे पढ्ने जिज्ञासा राखे । म उनको घरमा थोरै पटक भए पनि गएको छु । बाटैमा वा गाडीमा पनि भेट भएको छ । भेट्दाखेरि प्राय: अस्तित्ववादका कुरा पनि गर्दछन्, कहिलेकाहीं भन्दछन्, तपाईंहरूको अस्तित्ववाद पनि त यस्तो हो । उनको अध्ययनको वृत्त निकै ठूलो रहेछ भन्ने बुझ्छु म । नत्र कतिले पूर्वीय र पाश्चात्य दर्शनलाई त्यसरी हेर्छन् होला ?माधव घिमिरेका गद्य पनि काव्यात्मक छ । उनले मेरो उपन्यास स्वर्गीय हीरादेवीको खोज को भूमिका लेखेका छन् । त्यो भूमिका विद्वत् वृत्तिका हिसाबले लेखेको पनि थिइनँ । लेख्दालेख्दै उनीहरूकै समयमा एकेडेमीले विद्वत् वृत्ति दिएको थियो । माधव घिमिरेहरूले नै दिएका हुन् । प्रकाशन एकेडेमीकै थियो । तर, माधव घिमिरेको भूमिका पढ्दा बुझिन्छ, उनले केवल पदीय जिम्मेवारी लिएका होइनन् त्यो लेख्दा । उपन्यास पढेरै लेखेका हुन्, विद्वतापूर्ण भूमिका छ त्यो । हाम्रा पुराणहरूमा हजारलाख वर्ष बाँच्ने, तपस्या गर्ने कुरा पनि तिनै पुराणले मनुष्य आयुको मानक सय वर्ष नै तोकेको छ जीवेम: शरद: शतम् । चिरञ्जीवी, दीर्घायुभन्दा पनि शतञ्जीवीलाई मानेको देखिन्छ । माधव घिमिरे, सत्यमोहन जोशी र मदनमणि दीक्षित, यी सब प्राय: सक्रिय रूपमा सय वर्षका आसपास नै छन् । सबैको मनाइनेछ । अहिले, माधव घिमिरे यस्ता प्रथम कवि भए, जसले शदर शतम् प्राप्त गरेका छन्, यिनलाई शतशत नमन, शतशत प्रणाम गर्न चाहन्छु ।"
विश्व हल्लाएको त्यो तस्बिर,"दक्षिणी भियतनाम र उत्तरी भियतनामबीचको युद्ध उत्कर्षमा थियो । दक्षिणी भियतनामी सेनाको पक्षमा अमेरिकी सेना प्रत्यक्ष रूपमा युद्धमा होमिएको थियो । पचास हजारभन्दा बढी अमेरिकी सैनिकको युद्धका क्रममा मृत्यु भइसकेको थियो । अमेरिकी सेनामा भइरहेको क्षतिलाई लिएर देशभित्रै युद्धका विरुद्ध विरोधका स्वरहरू चर्को हुँदै गएका थिए । तर, अमेरिकी सेनाले उल्लेख्य सफलता हासिल गरिरहेको भन्दै राष्ट्रपति रिचर्ड निक्सन आफ्ना जनतालाई आश्वस्त पार्दै थिए । कम्युनिस्ट गुरिल्लाहरू विरुद्ध निर्णायक युद्ध लडिरहेको र भियतनामका सर्वसाधारण जनतामाथि कुनै हमला नभएको भन्दै अमेरिकाले भियतनाम गरेको सैनिक हस्तक्षेपको उनी बचाउ गरिरहेका थिए । तर, सन् १९७२ जुन १२ मा न्युयोर्क टाइम्समा प्रकाशित एउटा फोटोले निक्सनको उक्त दाबीलाई गलत साबित गरिदियो । उक्त तस्बिरमा एक जना निर्वस्त्र बालिका र अरू बालकसँगै सडकमा चिच्याउँदै दौडिरहेकी थिइन् । ती बालिकाको शरीरको अधिकांश भाग चलेको थियो साइगन (हालको राजधानी चि मि सहर) छेउको गाउँ ट्रागं बांगमा अमेरिकी सेनाले विशेष किसिमको घातक रसायनयुक्त नपाम बम खसालेपछि उनीहरू ज्यान जोगाउन भागिरहेका थिए । न्युयोर्क टाइम्समा प्रकाशित उक्त तस्बिरले भियतनाम युद्धप्रतिको विश्वको अवधारणा नै पूरै बदल्यो । किनकि त्यो तस्बिर भियतनाम युद्धको विभीषिका चित्रण गर्न पर्याप्त थियो । त्यसपछि अमेरिकी हस्तक्षेपलाई लिएर अमेरिकामा मात्र होइन विश्वव्यापी रूपमै चर्को विरोध सुरु भयो । विद्यार्थीदेखि सर्वसाधारणसम्म लडाइँको विरोधमा सडकमा उत्रिए । पूरै विश्व जनमत नै अमेरिकाको विपक्षमा उत्रियो । उक्त तस्बिरले कम्युनिस्ट विरुद्ध मात्र लडाइँ गरिरहेको भन्ने अमेरिकी दाबीलाई गलत साबित गरेको थियो । त्यही विरोधकै कारण अन्तत: राष्ट्रपति निक्सनले भियतनामबाट अमेरिकी सेना फिर्ता गर्ने घोषणा गरे । विश्व राजनीतिलाई नै नयाँ मोड दिने त्यो ऐतिहासिक तस्बिरलाई क्यामरामा कैद गरेका थिए अमेरिकी समाचार एजेन्सी २१ वर्षीय फोटोग्राफर भियतनामी नागरिक हुगं कंग उत अर्थात् निक उत । नपाम गर्ल का रूपमा समेत चिनिने त्यस तस्बिरले निकलाई सन् १९७३ को प्रतिष्ठित पुलित्जर पुरस्कार पनि दिलायो । र, उक्त तस्बिर वल्र्ड प्रेस फोटो अफ त इयरबाट समेत सम्मानित भएको थियो । भारतको राजधानी नयाँदिल्लीमा भेटिएका यिनै चर्चित फोटोग्राफर निक उत (६७ वर्ष) ले भियतनाम युद्ध, उक्त ऐतिहासिक तस्बिर र आफ्नो फोटोग्राफी जीवनका रोचक पाटाहरू एकपछि अर्को गर्दै फुकाए । ८ जुन १९७२ को दिन एपीका फोटोग्राफर उत साइगनको छेउछाउका गाउँमा गएर युद्धको असर र प्रभावको तस्बिर लिने एसाइमेन्ट पाएका थिए । त्यो दिन सिमसिम पानी पनि परिरहेका थियो । निक र अन्य तीन जना फोटोग्राफर साइनगनभन्दा करिब २५ किलोमिटर टाढा रहेको ट्रागं बांग गाउँ पुगेका मात्र थिए, एक्कासि लडाकु विमानबाट गोलाबारी हुन थाल्यो । लडाकु विमानहरू बस्तीलाई नै छुने जसरी तलैबाट बम बसाल्न थाले । गाउँ पूरै आगो र धूवाँको मुस्लोमा परिणत भयो । त्यसको केही बेरमै गोलाबारीको केही बेरमै गाउँतिरबाट एक हूल मानिसहरू ज्यान बचाउँदै भाग्दै आइरहेका थिए । एक जना महिला पूरै शरीर जलेको बच्चालाई काखमा च्यापेर बचाऊ बचाऊ भन्दै निकहरू भएतिर आइरहेकी थिइन् । म धमाधम ती महिला र बच्चाको फोटो खिच्न थालेँ निकले सम्झिए । ती महिला र बच्चाको तस्बिर लिँदै गर्दा उनको क्यामराको भ्युफाइन्डर मा एउटा नागंी बच्ची सडकमा दौडिरहेको देखिइन् । त्यसपछि उनको क्यामरा तिनीतिर सोझियो । ती बच्चीको शरीरको अधिकांश जलेको थियो । आफ्नो भाइसँगै उनी पनि रुँदै राजमार्गमा दौडिरेकी थिइन् । शरीरको अधिकांश भाग जलेको थियो । तस्बिर खिचेपछि आफूसँग भएको पानीको बोटलबाट उनको शरीरमा पानी खनाइदिए । र, लगाएको रेनकोट फुकालेर उनको शरीर छोपिदिए । त्यसपछि उनले आफ्नो गाडीमा ती बच्चीसहित सबै घाइतेलाई अस्पतालतर्फ दौडाए । बाटोभरि ती बच्ची मरें मरें भन्दै चिच्याइरहेकी थिइन्, तर मलाई विश्वास थियो उनलाई केही हुँदैन भन्ने त्यो क्षण सम्झँदै निकले भने । सुरुमा साइगनको सैनिक अस्पतालका सुरक्षाकर्मीले भित्र उपचार गर्न सम्भव छैन भन्दै निकको गाडीलाई प्रवेश गर्नै दिएन । तर, जब निकले आफ्नो परिचय दिँदै परिणाम नराम्रो हुने चेतावनी दिएपछि भने ती सुरक्षाकर्मीहरू पछि हटेछन् । यी बच्चीलाई केही भयो भने तिमीहरू नै दोषी हुनेछौ भनेपछि बल्ल उनीहरू हच्किए, निकले भने । त्यतिबेलासम्म निकलाई ती बच्चीको नाम र अभिभावकको समेत कुनै जानकारी थिएन । उनीहरूलाई अस्पतालमा छाडेपछि उनी अफिसतर्फ लागे । त्यसपछि उनको मनमा खिचेको तस्बिर कस्तो आयो होला भन्ने जिज्ञासा सुरु भयो । कहिलेकाहीँ पछि रिल धुलाउँदा केही पनि हुन्नथ्यो, त्यतिबेला पनि मलाई त्यस्तै कुरा मनमा खेलिरहेको थियो, निकले भने । अफिस पुग्नेबित्तिकै डार्क रुममा छिरेका निक केही बेरपछि एउटा तस्बिर लिएर बाहिर आए । सडकमा रुँदै हिडेकी एउटा निर्वस्त्र बालिका उक्त तस्बिर छाप्ने नछाप्ने विषयमा बहस सुरु भयो । तस्बिरका सम्बन्धमा एपीको आफ्नै मापदण्ड थियो । एपीको भियतनाम ब्युरोभित्र मात्र होइन, टोक्यो र न्युयोर्कमा पनि छाप्न नहुने विषयमा लामो छलफल भयो । तर, भियतनाम ब्युरोका वरिष्ठ फोटो सम्पादक होस्ट फासको अडानका कारण चार दिनपछि भए पनि १२ जुन १९७२ मा न्युयोर्क टाइम्सको मुखपृष्ठमा त्यो तस्बिर छापियो । उक्त तस्बिरले अमेरिकामा मात्र होइन पूरै विश्वमा हलचल नै ल्यायो । चौतर्फी आलोचना र दबाबपछि राष्ट्रपति निक्सनले भियतनामबाट आफ्ना सेना फिर्ता ल्याउने निर्णय गरे । अमेरिकाको सेना फिर्ता गर्ने निर्णयले उतलाई पनि खुसी बनायो । तस्बिर छापिनुसँगै थप मानवीय क्षति हुने क्रम रोकिएकोमा म बढी खुसी थिएँ, उतले भने । निक्सनको उक्त निर्णयबाट भियतनाममा तैनाथ अमेरिकी सैनिकहरूलाई पनि राहत दिएको थियो । त्यसैले त उक्त तस्बिर छापिएपछि निकलाई भियतनामी नागरिकले मात्र होइन अमेरिकी सैनिकहरूले पनि धन्यवाद दिएका थिए । तिम्रो तस्बिरले गर्दा लडाइँ रोकियो, हामीहरू बाँच्यौं भन्थे, उनले भने, त्योभन्दा बढी खुसी हुने ठाउँ थिएन ।उतको फोटोग्राफीमा करिअर बनाउने पूर्वयोजना भने थिएन । उनका दाजु हुँ थान मी एपीकै फोटोग्राफर नै थिए । सन् १९६६ मा भियतनामी कम्युनिस्ट लडाकुको आक्रमणमा परेर उनको मृत्यु भयो । दाजुको मृत्युपछि उनलाई श्रद्धाञ्जली दिन नाम चलेका पत्रकार तथा फोटोग्राफरहरू भेला भएको देखेर निकलाई पनि दाजुकै पथमा हिँड्ने अठोट गरे । मलाई यो क्षेत्रमा डोर्याएको दाजुकै प्रेरणाले नै हो, निकले भने । तर, उनी त्यतिबेला पन्ध्र वर्षका मात्र थिए । जागिरका लागि एपीको कार्यालयमा पुग्दा उमेर धेरै नै कलिलो भएको भन्दै उनलाई अस्वीकृत गरियो । करिब एक वर्षपछि उनी फेरि एपी कार्यालय पुगे । दाइको पनि युद्धमै ज्यानकै हुँदा सुरुका दिनमा निकलाई फोटो धुलाउने र अन्य काम गर्नका लागि डार्क रुमको जिम्मा लगाइयो । आफूलाई अन्तर्राष्ट्रिय चर्चा दिलाउने ती नपाम गर्ल को नाम फान थी किम फुक हो भन्ने निकलाई धेरै पछि मात्र थाहा भयो । फुक हाल क्यानडामा बस्छिन् । र, उनी र निकबीच हप्ता नबिराई फोनमा कुरा हुन्छ । युद्धको तस्बिरबाट चर्चित बनेका निक पछिल्ला वर्षहरूमा भने पूर्वअमेरिकी राष्ट्रपति बाराक ओबामा, माइकल ज्याक्सन, पेरिस हिल्टनजस्ता सेलिब्रिटीको तस्बिर खिच्न व्यस्त छन् । सेलिब्रिटीको तस्बिर खिच्दा युद्धका बेलाजस्तो सन्तुष्टि मिल्छ त भन्ने प्रश्नमा उनले भने, युद्धको तस्बिरले आफूलाई चिनाए पनि फोटोग्राफरले आफूलाई कुनै क्षेत्रविशेषमा सीमित गर्न हुँदैन । उनी आफू पनि फोटोग्राफर मात्र भएको दाबी गर्छन् । तस्बिरमा समेटिने कथा कस्तो छ भन्नेले त्यो तस्बिरको अर्थ रहन्छ न कि युद्ध वा अरू कुनै कारणले उतले बताए । फोटोग्राफीमा सफल हुन क्यामराभन्दा पनि कथाको पहिचान गर्न सक्ने क्षमता हुनुपर्छ । तस्बिर लिनुअघि त्यसमा समेट्न खोजेको कथाका बारेमा प्रस्ट हुनुपर्छ । सँगै धैर्य पनि हुनुपर्छ निकले भने ।"
रूखको दु:ख,"सोही जंगल नजिकैको एक मुख्य बजारको बजार व्यवस्थापन समितिका सचिव शम्भुकुमार शाहले भन्नुभो, यो जंगल मुन्तिर बहुत राम्रो गाउँ छ, जंगलजत्तिकै राम्रो ! म तपाईंलाई हेराउँछु ।उहाँले मलाई उहाँकै गाउँको बजार अनि खेतमा घुमाउनुभयो । काठमाडौंमा आरक्षण कोटामा सास फेर्न पाउने मैले मधेसको त्यो आवादीमा फोक्सो पूरा फुलुन्जेल सास फेरें । आँखाले देखिनेसम्मको ठाउँमा हरियो धानका बोट भोजपुरी भाषामा गीत गाइरहेका थिए ।कमरिया ! कमरिया !!धानका बोटले कम्मर हल्लाऊन् भनेर जंगलले हावा पठाइरहेको त्यो मधेस धानका जराको मुख नसुकोस् भनेर जंगलले खोला पठाइरहेको त्यो मधेस आहा मैले प्रार्थना गरें विमानस्थल बन्दा लाखौं रूख नमारिऊन्, कमभन्दा कम विनाशले विमानस्थल बनोस् जंगल, पानी, खेत र मान्छेको यो प्रेम केही गरी नबिग्रिओस् । मनमनै भनें, विमानस्थल यस्तरी बनोस् कि त्यहाँ उत्रिएका यात्रुहरूले प्रकृतिको यो लभस्टोरी देखेर जाऊन्, लेखेर जाऊन् वर्षौंदेखि एक्लिएको हाम्रो मधेसको यो सौन्दर्यलाई संसारभरि पुर्याओस् यो विमानस्थलले !एक जना किसानलाई भेटें, जसलाई विमानस्थल बन्दै छ भन्ने पनि थाहा छैन, रूख काटिँदै छन् भन्ने पनि थाहा छैन । उहाँ केवल मख्ख पर्दै आफ्नो खेतको बारेमा भन्नुहुन्छ, यो खेतमा तीन बाली लगाउँछु, दुई बाली धान और एक बाली गेहुँ । एक कठ्ठामा पाँच मन फल्छ, पाँच पानी यहाँ जतिको पनि छ ! मैले उहाँलाई विमानस्थल बन्ने र रूख काटिने कुनै कुरा सुनाइनँ ।बाराबाट काठमाडौं फर्किंदासम्ममा मैले धेरै गाली खाइसकेको थिएँ । फेसबुकमा मैले रूख मारिनु हुन्न भनेकोमा विकासविरोधी भनेर धेरै विद्वान्हरू खनिनुभयो । केहीले त तपाईंलाई रूख हेरेर कविता लेख्न आउँछ भन्दैमा हाम्रो देशमा रूख काटेर विमानस्थल बनाउनै नहुने ? भन्ने स्तरको सम्म प्रतिक्रिया दिनुभयो ।केही विद्वान्हरूले यो कुरालाई लिएर यसरी आफ्नो राजनीतिक स्वार्थ पूरा गर्दै छन् कि अब बोल्नु जरुरी छ । केही धोद्रा तर्कहरू छन्, जसभित्रको प्वाल देखाइदिनुपर्छधोद्रो तर्क १विनाश नभई विकास कसरी हुन्छ ?धान खेतमा रोप्नका लागि ब्याडबाट बीउ उखेलिन्छ, यसको अर्थ ब्याडमा बीउ उखेल्नु विनाश होइन । हामी बीउ उखेल्छौं, काट्दैनौं । विनाशभन्दा माथि विकल्प हुन्छ ।विकल्प १ रूख कटानीअघि नै वृक्षरोपण ।वातावरणीय प्रभाव मूल्यांकन प्रतिवेदन (ईआईए) अनुसार जति रूख काटिन्छ, त्यसको २५ प्रतिशत शोधभर्ना गर्ने गरी बिरुवा रोप्ने कुरा छ (हुन त एउटा जलविद्युत् आयोजनाको ईआईए बाट कपीपेस्ट गरेर बनाइएको त्रुटिपूर्ण प्रतिवेदनको पछि के लाग्नु, त्यही पनि !) ।रूख कटानी गर्ने काम सुरु हुनुअघि तय गर्नुपर्ने धेरै काम अझै बाँकी नै रहेछन् । रूख काटिनु (कमभन्दा कम) भन्दा अगाडि नै वृक्षरोपणको काम किन नगर्ने ? यसो गर्नाले जनताले पनि आस गर्ने धेरै ठाउँ रहन्छ । फेरि पनि वृक्षरोपणको कुरामा त्यही कुरा आउँछ, काटेजस्तो सजिलो कहाँ हुन्छ हुकाउन ?तर, सरकारको हतारो यस्तो देखिन्छ कि मानौं विमानस्थल बनाउन रूख भएको ठाउँ चाहिएको भन्दा पनि रूख चाहिएको छ ।विकल्प २ रूख नमार्ने, बरु सार्ने ।संसारमा यस्तो प्रविधिको विकास भएको छ, जसले सानादेखि ठूलाठूलासम्म रूखलाई केही क्षति नपुर्याई एक ठाउँबाट अर्को ठाउँमा लैजान सकिन्छ । युरोप, अस्ट्रेलियालगायत चीन र भारतमा पनि यो प्रविधिको सफल प्रयोग भइसकेको छ । यो सत्य हो कि हामीसँग त्यो प्रविधि अहिले छैन र त्यो किन्नमा खर्च हुन्छ । रूख काट्न पनि खर्च हुन्छ । तर, रूख काट्दा हामीले जेजे गुमाउँछौं, त्यसको तुलना र रूख काटिँदा वातावरणमा पर्ने असरले गर्दा हुने खर्चको तुलना गर्ने हो भने दीर्घकालीन रूपमा यो धेरै सहज छ । रहयो अहिल्यै त्यो प्रविधि किन्न चाहिने खर्चको कुरा त्यसमा यदि राज्यले चाहने र औपचारिक रूपमा आफ्ना जनतामाझ जाने हो भने हाम्रो आउने पिँढीका लागि रूख बचाउने कुरामा संसारभरिका नेपालीले राज्यलाई आआफ्नो तरिकाले सहयोग गर्नेछन् । र, राज्यले रूख नमार्ने बरु सार्ने सोच अगाडि बढाउनेबित्तिकै प्रविधि र मानव श्रमकै रूपमा नेपाली जनताले सहयोग गर्नेछन् । रूख बचाउन राज्य लाग्ने हो भने र रूख बचाउन नेपाली जनतालाई आह्वान गर्ने हो भने बचाउने कुरामा नेपालीको छाती कत्रो छ भन्ने कुरा नेपालीले इतिहासका युद्धदेखि केही वर्षअघिको भूकम्पमा देखाइसकेका छन् ।रूखको पनि मान्छेको जस्तै उमेर हुन्छ र निश्चित उमेरमा निश्चित काम गर्न सक्ने क्षमता हुन्छ । यदि हामीले रूख नमारी सार्यौं भने त्यो क्षमता हामीले गुमाउनु पर्दैन ।तर, सरकारको हतारो यस्तो देखिन्छ कि विमानस्थल बनाउन रूख भएको ठाउँभन्दा पनि रूख चाहिएको छ ।धोद्रो तर्क २विकसित देशले गरिब देशको विकास हुन नदिन वातावरणको हतियार बनाएका हुन् । हामी पनि रूख काटेरै विकास गर्नुपर्छ । पछिको कुरा पछि ।के कुरा सत्य हो भने आजको दिनमा जलवायु परिवर्तनका कारणले संसारमा जे जति नकारात्मक असर परेका छन्, त्यसमा नेपालको भूमिका छैन । बरु नेपालले उल्टै बाँकी देशलाई यसको प्रभावबाट बचाउन ठूलो सहयोग भएको छ । अझ दु:खलाग्दो कुरा के छ भने नेपालमा जलवायु परिवर्तनका जेजति असरहरू छन्, त्योचाहिँ आजका विकसित देशहरूले हिजो गरेको औद्योगिकीकरण र वनविनाश, जैविक इन्धन प्रयोग आदि कारणले गर्दा भएको हो । किनकि प्रदूषित हावा, प्रदूषित पानी, प्रदूषित वायुमण्डल, बिग्रिएको मौसमको ढाँचा आदि कुराहरूले देशको सिमाना मान्दैनन् । जसरी स्वच्छ हावालाई एउटा देशबाट अर्को देशमा जान पासपोर्ट चाहिँदैन, त्यसैगरी प्रदूषित हावालाई एउटा देशबाट अर्को देशमा जान पनि पासपोर्ट चाहिँदैन । हिजोका हाम्रा सेता हिमालहरू आज हिउँ पर्ने बेलामा पनि काला देखिनु उनीहरूले गर्दा भएको हो । यो दोषको सजाय उनीहरूले पाउनुपर्छ र पाइरहेका पनि छन् । तर, हिजो उनीहरूले जेजे गल्ती गरेर आज पछुताइरहेका छन्, आज हामी पनि त्यही गर्दै छौं अनि भोलि पछुताउँछौं भन्नु कत्तिको जायज हो ? र, अझ वातावरणको कुरा आज हामीले गरेको गल्तीमा भोलि पछुताएर सुधार्ने गरी छिटो र छोटो हुँदैन । जसरी आज संसारभरिका मान्छेले प्रदूषण र बढ्दो तापमान भोग्नुपरेको छ, त्यो उनीहरूले आजै गरेको प्रदूषणको फल होइन, त्यो हामीभन्दा अगाडिका मान्छेले गर्दा भएको हो । विकसित देशहरूले गरेको प्रदूषणका कारण पृथ्वीको तापक्रम यसरी बढयो र बढिरहेको छ कि हिउँ पहिलेभन्दा डरलाग्दो रूपले पग्लियो, हिउँ पग्लिएको पानी बगेर समुद्रमा गयो, समुद्रको सतह बढयो । यसका कारण प्रशान्त महासागरमा रहेको किरिबस नाम गरेको देश अबको २० वर्षम्म पूरै डुबेर सकिनेछ । जबकि यो सारा देश डुब्नुमा त्यो देशका कुनै पुस्ताका नागरिकको केही भूमिका छैन । हामी आज हामीले नगरेको गल्तीको सजाय भोग्दै छौं । अनि यो कुरामा जुनसुकै देशको मान्छेले गरेको गल्तीको पनि जुनसुकै देशका मान्छेलाई उत्ति नै फरक पर्छ । र, रूख त्यो एउटै ठूलो शंकर हो, जसले संसारभरिको कार्बनडाइअक्साइडलाई आफ्नो घाँटीमा लिन्छ । हामीले सकेसम्म शंकरको हत्या गर्नुहुन्न ।आफूले गर्नु विकास गरिहाले, अब हाम्रो विकास रोक्छन्, उनीहरूलाई के फरक पर्छ ? भन्नेहरूलाई ताक्ने मुख्य देश भनेका अमेरिका र चीन नै हुन् । अब त्यहाँको विकासले ल्याएको विनाशको आधा अनुहार हेरौंचीनआज नेपालमा केही मान्छे रूख काटेर केही फरक पर्दैन, विकास गर्नुपर्छ, विकसित देशले पहिले गरेजस्तो गर्नुपर्छ, कार्बनडाइअक्साइडको बारेमा पछि सोचौंला भन्ने तर्क बेचिरहेका छन् । धेरै वर्षअघि चीनमा पनि यही तर्कको व्यापार भयो । फलस्वरूप चीनले आफ्ना उद्योगबाट संसारका लागि चाहिने सामान फलायो । खासै विरोध भएन किनकि दैनिक जीवनमा खासै असर परिहालेको थिएन । चीनले आर्थिक उन्नति गर्यो, धनी भयो । तर, चीनका एक वातावरणविद् मा जुनका अनुसार चीनले संसारका लागि सामान उत्पादन त गर्यो, सामान त संसारभरि प्रयोग भयो तर त्यसबाट निस्किने मुख्य फोहोर भने चीनमै रहयो । सारा अमेरिकाले एक वर्षमा प्रयोग गर्ने कोइला चीनको एउटा सहर बेइजिङ वरिपरि नै प्रयोग भयो ।अनि यति डरलाग्दो गरी हावा प्रदूषित भयो कि लाखौं मान्छेहरू हावाका कारण हुने क्यान्सरले प्रभावित भए । त्यहाँका जनता यहाँको हावा फेर्दै क्यान्सर हुन्छ भन्ने डरले गर्दा बाहिर निस्कनै डराउन थाले । हामीले चिनियाँ सामान त देख्यौं, धनी भएको, विकास भएको त देख्यौं तर त्यसको कारणले चिनियाँको स्वास्थ्यमा परेको असर र त्यसले गर्दा भएका आन्दोलन देखेनौं । पछिल्ला वर्षहरूमा चीनमा भएका सबैभन्दा ठूला अन्दोलनहरू अनियन्त्रित औद्योगिकीकरणकै विरुद्धमा छन् । विलियम शेक्सपियरको नाटकको एउटा संवाद हुनु वा नहुनु लेखेको प्लाकार्ड बोकेर चिनियाँ जनता सडकमा उत्रिए । चीनमा कतिपय सहरको अवस्था यति विकराल भयो कि त्यहाँबाट नीलो आकाश देखिनै छाड्यो । अस्ट्रेलियामा बस्ने नेपाली गणेश घिमिरेले फेसबुकमा लेख्नुभएको छ कि दुई वर्षअघि जब उहाँ एक चिनियाँ साथीलाई अस्ट्रेलियाको विमानस्थलमा लिन जानुभो, ती साथी प्लेनबाट ओर्लेर आकाश हेर्दै बोले, दुनियाँमा आकाश पनि रहेछ ।उहाँले आकाशबारे सोध्दा चिनियाँ साथीले भने, म ३१ वर्षको भएँ । म बेइजिङमै जन्मेको हुँ । बेइजिङको आकाश धूलो र धूवाँले भरिएको छ । खुला आँखाले २ सय मिटरभन्दा टाढा केही देखिँदैन । आकाशमा ठूलाठूला भ्याकुम मेसिनहरू राखिएका छन् । चस्मा, मास्क हाम्रो दैनिकी हो ।चीनले आज गरेको उन्नति र पैसाले सफा हावा किन्न सक्दैन । आजित भएर अहिले चीनले सौर्यऊर्जामा ठूलो लगानी गरेको छ र सहरमा जतिसक्दो बढी रूख रोप्न थालेको छ । हामीसँग त अझै रूखहरू छन् ।भर्खरै चीन गएर फर्किएका मेरा साथी लेनिन बञ्जाडे भन्दै थिए, हामी वर्षौंसम्म वनजंगल छ भनेर डम्म फुलेर बस्यौं । अहिले तिनै वनजंगल मास्न कस्सिएका छौं । चीनले त सहरमै जंगल बनाइसकेछ । अस्ति भर्खर बेइजिङ गएका प्रधानमन्त्री र उनका मन्त्रीले देखेनन् होला र ?र, रूख त्यो एउटै ठूलो शंकर हो, जसले संसारभरिको कार्बनडाइअक्साइडलाई आफ्नो घाँटीमा लिन्छ । हामीले सकेसम्म शंकरको हत्या गर्नुहुन्न ।अमेरिकाचीन र अमेरिका संसारकै सबैभन्दा बढी कार्बनडाइअक्साइड उत्पादन गर्ने देश हुन् । जैविक ऊर्जाको अत्यधिक प्रयोग र विभिन्न बहानाले गरेको वन विनाशले आज अमेरिका आफ्नै खाल्डोमा आफैं छ । अमेरिकाको मायामी बिचका मेयर फिलिप लेभिनका अनुसार अहिले नागरिकबाट उठाएको करको एकदमै ठूलो अंश जलवायु परिवर्तनका कारण निम्तिएको संकटसँग लड्नमा प्रयोग भइरहेको छ । पानीको सतह उठेर बाटो र सहर पूरै जलमग्न हुने अवस्था भएपछि ४० करोड अमेरिकी डलर प्रयोग गरेर बाटोलाई अग्लो बनाउने काम भइरहेछ, जसले अरू ४० वर्ष मात्र धान्नेछ ।हाम्रो देशमा रूख जति काटे पनि केही हुन्न भन्ने भ्रम जनतामा फैलाउन करोडौं खर्च भइरहेको नहोस् ! केही मान्छेले देखेको आजको फाइदाले गर्दा करोडौं मान्छेको भोलि नबिग्रियोस् ।निजगढ विमानस्थलको नाममा काटिन लागेका रूख सानो उदाहरण मात्र हुन् । फरकफरक बहानामा यो देशका रूख नकाटिऊन् किनकि रूख त्यो एउटै ठूलो शंकर हो, जसले संसारभरिको कार्बनडाइअक्साइडलाई आफ्नो घाँटीमा लिन्छ । हामीले सकेसम्म शंकरको हत्या गर्नु हुन्न ।बाराको विमानस्थल बनोस् । बुढेसकालमा हामी हाम्रा नातिनातिनीलाई भन्न सकौं, हेर, बाराको त्यो हरियो अन्तर्राष्ट्रिय विमानस्थल छ नि, त्यो विमानस्थल हाम्रो पालामा बनेको हो सुरुमा त्यो विमानस्थल अर्कै तरिकाले र एकदमै धेरै रूख काट्ने गरी बन्न लागेको थियो । तर, त्यतिखेरको सरकार, मन्त्री र सम्बन्धित मान्छेहरूले यति परसम्मको सोचे कि एकदमै कमभन्दा कम रूख गुमाएर बनाए । अनि देशभरि करोडौं रूख रोपे । आज हेर त त्यो ठाउँ कति सुन्दर छ तिमीहरूले उनीहरूलाई धन्यवाद भन्दै आफूले पनि त्यस्तै काम गर्नू है !यो लेखिरहने म हावाले बनेको हुँला । यो पढिरहेको तपाईं हावाले बन्नुभएको होला । तर, तपाईं हावा बनाउन सक्नुहुन्न । तपाईंले सक्ने भनेको हावालाई नमार्ने मात्र हो । त्यो रूख मात्रै हो, जसले हावालाई जिउँदो हावा बनाउन सक्छ । तपाईं माटोले बन्नुभएको होला तर तपाईं माटो बनाउन सक्नुहुन्न । तपाईंले सक्ने भनेको माटोलाई नमार्ने मात्र हो । त्यो रूख मात्रै हो, जसले माटोलाई जिउँदो माटो बनाउन सक्छ । तपाईं पानीले बन्नुभएको होला तर तपाईं पानी बनाउन सक्नुहुन्न । तपाईंले सक्ने भनेको पानीलाई नमार्ने मात्र हो । त्यो रूख मात्रै हो, जसले पानीलाई जिउँदो पानी बनाउन सक्छ ।रूख भनेको पानी, माटो र हावाको सबैभन्दा ठूलो ईश्वर हो । त्यही भएर होला हेर्नुस् न, प्राय: सबै संस्कृतिमा रूखलाई ईश्वर मानेर पूजा गरिन्छ । पुराना मान्छेको सबैभन्दा नजिकको नाता रूखसँग थियो, चाहे त्यो बस्न होस् या पढ्न, ध्यान गर्न होस् या पूजा गर्न । वा, चौतारीमा भेला भएर सुखदु:ख बाँड्न वा लामो यात्रापछि थकाइ मार्न, प्रेम गर्न । पुराना मान्छेको मान्छेभन्दा नजिकको साथी थियो रूख । पुराना मान्छेले रूखलाई आफ्नो ईश्वर बनाए र आफूलाई रूखको सम्पत्ति माने । हामी नयाँ मान्छेले रूखलाई आफ्नो सम्पत्ति बनायौं । हामी नयाँ मान्छेले ईश्वरलाई आफ्नो सम्पत्ति बनायौं ।रूखैले दिएको अक्सिजन पुगेको हाम्रो मस्तिष्कले के भुल्यो भने रूख त्यतिखेर पनि थियो, जब हामी नै थिएनौं । अझ हाम्रो हुनु नै हामीभन्दा अघि रूख हुनुले सम्भव भएको हो । पृथ्वीको हुनुबाट हेर्ने हो भने हाम्रो हुनु हिजोअस्ति हो । रूखैले दिएको अक्सिजन पुगेको हाम्रो मस्तिष्कले के भुल्यो भने रूख तब पनि थिए, जतिखेर देश थिएन, सिमाना थिएन, राजनीति थिएन, दुईतिहाइ थिएन । आज कसोकसो गरेर रूख कसैको देशको भएको छ र डरलाग्दो गरी रूख केही मान्छेको भएको छ !विमानस्थल बन्न लागेको ठाउँका रूखहरूले मलाई भन्दै थिए, ओइ मान्छे, तँ भुइँबाट उठेर म माथिबाट उड्छस् र भुइँमै झर्छस् । तर, मेरा अरू यति धेरै आफन्त छन्, जो मैसँग बस्छन्, ममाथि र मेरै वरपर उड्छन्, हिँड्छन् र मैमा फर्किन्छन् । म उनीहरूको घर हुँ ।जंगलका रूखले मलाई भनेका कुरा तपाईंलाई सुनाउन मन छ । तर, के गर्नु तपाईंसँग मान्छेबाहेक अरूको कुरा सुन्ने समय होला, नहोला !"
थारू अटवारी उल्लास,"पश्चिम तराई दाङ, सुर्खेत ,बाँके, बर्दिया, कैलाली र कञ्चनपुरका थारू समुदायमा यतिबेला अटवारी पर्वको हर्ष उल्लास छ । भाद्र शुक्ल पक्षको पहिलो आइतबारमा थारूहरू अटवारी पर्व पर्छ । थारूको माघी र दसैंपछिका ठूलो पर्व अटवारीको मुख्य विशेषता चेलीलाई कोसेली दिनु हो । यो पर्वमा थारूहरूले अग्निलाई देवता मानेर पूजा गर्छन् । थारू राजा दंगीशरणका पक्षमा पॉच पाण्डवमध्येका भीमले तावामा पकाउन राखेको रोटी नखाई युद्ध लडेकाले यो चाडमा थरीथरीका रोटी पकाएर अग्नि देवतालाई अर्पण गरी खाना खाने, खुवाउने चलन रहेको छ । यो पर्वमा दिनभर व्रत बसेका थारू पुरुषले पकाएका पकवान अग्नि देवतामा चडाएपछि आफ्ना दिदीबहिनीको नाममा अग्रासन (खानेकुराको कोसेली) छुटयाउँछन् । भोलिपल्ट बिहान भात पकाएर फेरि अग्नि देवतालाई चढाएर दिदीबिहिनीलाई अग्रासन राखिन्छ । पहिलो र दोस्रो दिनको अग्रासनलाई दाजुभाइले दिदीबहिनीका घरमा लैजाने चलन छ । यो दिन विवाहित दिदीबहिनीहरू दाजुभाइको बाटो हेरी बसेका हुन्छन् । खासगरी पहिलो दिनको अग्रासनमा अन्डीको रोटी अनिवार्य हुन्छ । स्थानीय थारूहरूको भाषामा अन्डी भनिने एक धानको जात हो । धेरै दिदीबहिनीसहितको थारू परिवारमा अन्डीका कम्तीमा चारपाँच सय रोटी पाक्ने गर्छन् । प्राय: थारू समुदाय संयुक्त परिवारमा बस्ने चलन छ । एक घरमा कम्तीमा २०२५ जना परिवारका सदस्य हुन्छन् । थारू बस्तीमा अटवारी पर्वको अवसरमा परम्परागत नाचगानसमेत चल्ने गर्छ ।"
राष्ट्रको गहना,(विराटनगरवासी भाषाशास्त्री पोखरेलसँग कान्तिपुरकर्मी माधव घिमिरेले गरेको कुराकानी आधारित)
अमर कवि,"(आफूले अत्यन्तै श्रद्धा गरेका र गुरुसरहका मान्यवर कविशिरोमणि लेखनाथ पौडयालका बारेमा कवि माधव घिमिरेको आलेख । यो सामग्री २०३० सालमा पहिलो पटक साझा प्रकाशनबाट प्रकाशित आफ्नो बाँसुरी, आफ्नै गीत संग्रहबाट साभार गरिएको हो ।)"
अद्वितीय काव्यशिल्प,"वास्तवमा हरेक अभिव्यक्तिभित्र परिष्कृत ढंगबाट कलात्मकता भर्न सक्ने उनको वैशिष्ट्य कतै पनि कमजोर छैन । पापिनी आमाकी युवतीले मातृत्वको अनुभूति गर्दाको पृष्ठभूमि होस् वा मातृत्वबोधको परिपाकमा रहँदा होस् उनका अभिव्यक्तिहरू झन्झन् आलंकारिक वा चमत्कृतिपूर्ण बनेर रसाएका छन् : भोलिको शिशु मुस्कुराउँछ आजको प्रीतिमावैशाखी फूल सपना देख्छ चैतको धर्तीमा ।। (पापिनी आमा)ढुंगाको काप फोरेर पनि उम्रन्छ पीपलसिर्जनाशक्ति संसारमा कैल्यै हुँदैन विफल ।। (पापिनी आमा) यसरी के दृष्टान्त ? के अर्थान्तरन्यास अलंकार ? स्वाभाविक अभिव्यक्तिभित्र रसोत्कर्षका लागि स्वाभाविक चमत्कृतिको प्रस्तुति उनको काव्यकला नै बनेको छ । उनले आवश्यक स्थानमा समुचित वस्तु र शब्दको विन्यासबाट रसोत्कर्षको प्राप्ति हुन्छ भन्ने मान्यतालाई आत्मसात् गरेका छन् । इन्द्रकुमारी, राष्ट्रनिर्माता, गौरी, राजेश्वरी, पापिनी आमा र धर्तीमाता आदिका काव्यात्मक स्वरूपहरू सबै एक से एक शैल्पिक साजसज्जा वा अलंकार र अनुभूतिको सशक्तताका कारण विशिष्ट सिर्जनाका रूपमा परिणत भएका छन् । एकातिर सुकोमलताभित्रको सौन्दर्य, अर्कातिर संवेदनापूर्ण शाश्वत चिन्तनको प्रवाह दुवै उनका काव्यप्रवृत्ति नै बनेका छन् ।कविशिरोमणि लेखनाथ पौडयाल र महाकवि लक्ष्मीप्रसाद देवकोटाको काव्यशिल्प तथा वैचारिक उचाइलाई पृथक्पृथक् ढंगबाट मूल्यांकन गर्दाको अवस्थाभन्दा पनि राष्ट्रकविको काव्यशिल्प र वैचारिक उचाइलाई एकत्र मूल्यांकन गर्दा निश्चय नै नौलो अनुभूति हुन्छ । आज उनै काव्यकलाका पारखी एवम् परिष्कारधर्मी स्वच्छन्दतावादी राष्ट्रकविको एक सयौँ जन्मोत्सवको सुखद अवसर हो । यो सम्पूर्ण नेपालीका लागि गौरवपूर्ण विषय पनि हो । उनले साहित्यमा जे लेख्थे, आखिरमा त्यही सपना वा विचार आज साकार भएको छ । उनले भन्ने गरेका थिए सधैँ उज्यालो सृजना जिउँ झैँसुधा दशै इन्द्रियले पिऊँ झैँबोलूँ भने जीवन एक वाक्यजीवेम भूय: शरद: शताच्च ।। (राष्ट्रनिर्माता)(लेखक निरौलाले माधव घिमिरेका खण्डकाव्यमा अलंकारयोजना शीर्षकमा त्रिभुवन विश्वविद्यालयबाट विद्यावारिधि गरेका छन् ।)"
तुम जिओ हजारों साल,"कविवर माधवप्रसाद घिमिरे सय वर्ष पुगेको यो अवसरमा मेरो स्मृतिपटलमा दुईचार क्षणहरू उथलपुथल भैरहेका छन्, केही कुरा लेखिहालूँ जस्तो भएको छ ।हुन त कविवरसँग मेरो त्यति व्यक्तिगत परिचय छैन र, त्यति गहिरो अध्ययन पनि छैन सिवाय गौरी । यी अधक साधकलाई मैंले जम्मा तीन पटक भेट्ने सुअवसर पाएको छु र, यी तीनैवटा भेट चिरस्मरणीय छन् । पहिलो भेट, सन् २००६ को कुरा हो । बीपी कोइराला नेपालभारत प्रतिष्ठानले काठमाडौंमा नेपाली साहित्यकार सम्मेलनको आयोजना गर्न लागेको थियो । त्यसको उद्घाटन समारोहमा कविवर घिमिरेको उपस्थिति भइदिए सम्मेलनको गरिमा बढ्ने निधो गरिएको थियो । म बनारसबाट सम्मेलनमा भाग लिन काठमाडौं आइपुगेको थिएँ । समय मिलाएर हामी उहाँको निवासस्थान पुग्यौं ।उहाँ बैठक कोठामा हामीलाई पर्खिरहनुभएको थियो । एकै छिन कुराकानीपछि उहाँले हामीलाई छेउको कोठामा लग्नुभयो । कोठाभित्र राखेका र्याक र ती र्याकहरूमा सजाएर राखिएका अभिनन्दनपत्र, सम्मानपत्रले उहाँको विराट् व्यक्तित्व र त्यस व्यक्तित्वप्रति जनताले दर्साएको प्रेमसम्मानका प्रमाण थिए । यस्ता व्यक्तित्वको पहिलो पटक दर्शन पाएर म धन्य भएँ ।भन्नु नपर्ला, उहाँले साहित्यकार सम्मेलनमा मुख्य अतिथि हुन सहर्ष स्वीकार गर्नुभयो ।उहाँसँ मेरो दोस्रो भेट साथी कृष्णप्रसाद पराजुलीको ७७ औं वर्षगाँठ अवसरमा आयोजित समारोहमा भएको थियो । मञ्चमा राष्ट्रकवि, कमलमणि र अन्य विशिष्ट साहित्यकारका साथै बनारसबाट आएका अतिथिको नाताले म पनि बसेको थिएँ । राष्ट्रकविज्यू मेरो छेउमै बस्नुभएको थियो ।बनारसबाट कहिले आउनुभयो ? उहाँले सोध्नुभएपछि म विस्मित भएँ । यति लामो समयसम्म कसैलाई याद राख्नु अचम्मको कुरा हो र, उहाँको स्मरण शक्तिको प्रमाण ।उहाँले आफ्नो मन्तव्यमा कृष्णप्रसाद पराजुलीबारे जो बोल्नुभयो, त्यसले म उहाँको अध्ययनशीलताप्रति नतमस्तक भएँ । उहाँले भन्नभुयो, पराजुलीज्यू अत्यन्त परिश्रमीका साथसाथै स्पन्दनशील साहित्यकार हुनुहुन्छ । हरेक विधामा उहाँको कलम खोलाझैं सलल बग्छ, झर्नाझैं सुसाउँछ ! कति कान्तिमय उद्गार त्यसपछि उहाँसँग भेटघाट वसुन्धरा मान प्रतिष्ठान ले आयोजना गरेको सम्मान समारोह मा रुसी सांस्कृतिक संघको मञ्चमा भएको थियो ।सम्मान पाउनेमा म पनि परेको थिएँ । मलाई दोसल्ला ओढाइदिंदै राष्ट्रकविले दुर्गाजी, बधाई है ! भनेर फेरि कहिले आउनुभयो ? भनी सोध्नुभयो । म फेरि उहाँको स्मरण शक्तिको प्रसंसक बनें । समारोहपछि हलबाहिर प्रांगणमा फोटो खिचाउन तँछाडमछाड गरिरहेका थिए । कति लोकप्रिय !यस्ता महान् कविको शतवर्षीय उत्सवको आयोजनाको अवसरमा म उर्दूको एउटा शेरमार्फत आफ्नो शुभकामना व्यक्त गर्दछुतुम जिओ हजारों साल,साल के दिन हों पचास हजार ।"

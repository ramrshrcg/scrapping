शीर्षक,विवरण
निर्मला हत्या प्रकरण: अनुसन्धान जहाँको त्यहीँ,"नागरिक समाजको बैठकले बिहीबार घटना अनुसन्धानका लागि दबाबमूलक कार्यक्रम गर्ने निर्णय गरेको छ । ज्ञापनपत्र दिने, छलफल तथा अन्तक्र्रिया गर्ने र भेटघाट गरेर दबाब दिनेलगायत कार्यक्रम गरेको छ । यसैगरी घटना भएकै दिनदेखि आन्दोलनमा उत्रिएका महिला पुन: आन्दोलित बनेका छन् । उनीहरूले तीजका दिनदेखि आन्दोलन सुरु गरेका हुन् । बिहीबारदेखि नै नेविसंघले पनि घटना अनुसन्धान माग गर्दै आन्दोलन सुरु गरेको छ । शुक्रबार जिल्लाका सरकारी कार्यालय बन्द गराउने क्रममा प्रहरीको कुटाइबाट ४ जना घाइते भएका छन् जसमध्ये लोकेन्द्र भण्डारी गम्भीर घाइते छन् । टाउकामा चोट लागेका उनको महेन्द्रनगरमा उपचार हुन नसकेपछि धनगढी रिफर गरिएको संघका निवर्तमान उपाध्यक्ष केशव जोशीले बताए । उनका अनुसार विक्रम बुढा, सरोज रोकाया र नरेन्द्र साउद पनि घाइते भएका छन् ।"
कौसी कौशल,"माटोका गमला, बिस्कुटका खाली टिन, आधा काटिएका ड्रम, मालसामान प्याक भएर आएका काठका बाकस, माछा प्याकिङ भएर आएका स्टाइरोफोम, पुराना बोरा र प्लास्टिकका थैला आदीलाई कौसी खेतीमा प्रयोग गर्न सकिन्छ । लगाइने तरकारीको बोटको फैलावटका आधारमा भाँडाको छनोट गर्न सकिन्छ । यी भाँडाको पिँधमा पानी निथ्रेर जाने ससाना प्वाल हुनुपर्छ । खर्चको दृष्टिकोणले प्लास्टिक थैला वा बोरा सस्तो पर्छन् तर यो एकपटक मात्र प्रयोग गर्न सकिन्छ । जरा धेरै नफैलिने र धेरै नझयांगिने बिरुवाको छनोटलाई राम्रो मानिन्छ ।"
अपराधी कहिले पत्ता लाग्छ ?,"निर्मलाकी आमा दुर्गादेवी, बुबा यज्ञराज, उनीहरूसँगै आएका कञ्चनपुरका ९ महिला अधिकारकर्मी र काठमाडौंका केही मानव अधिकारकर्मीले मन्त्री थापा, राष्ट्रिय अनुसन्धान, नेपाल प्रहरी र सशस्त्र गरी तीनै सुरक्षा निकायका प्रमुखलगायतलाई शुक्रबार अपराह्न सिंहदरबारमा भेटका थिए । सुरक्षा निकायबाटै प्रमाण नष्ट गरिँदा पनि सरकार चुप बसेकामा आपत्ति जनाउँदै उनीहरूले गृहमन्त्रीलाई आफ्ना माग सम्बोधन गर्न ज्ञापनपत्र बुझाए । गृहमन्त्रीले केही दिन ढिलो हुन गएकामा दु:ख लागेको भन्दै अनुसन्धान सत्यको एकदमै नजिक पुगिसककेकाले छिट्टै कसुरदार पक्राउ पर्ने दाबी गरेको निर्मलाका बाआमालाई काठमाडौं झिकाउने संस्था कोक्यापका अध्यक्ष बद्री भुसालले बताए । अनुसन्धानमा लापरबाही भएको थाहा दिन तपाईंहरूको अथक मिहिनेतको म प्रशंसा गर्छु, थापालाई उद्धृत गर्दै भुसालले भने, यसले सरकारलाई बाटो देखाउने काम भएको छ ।"
न्यायका लागि छटपटिरहन पर्नु दु:खद,"व्यक्ति बचाउन राज्य लाग्यो : गुरुङगण्डकी प्रदेशका मुख्यमन्त्री पृथ्वीसुब्बा गुरुङले निर्मला हत्याकाण्डमा एक व्यक्तिलाई बचाउन राज्य नै लागेको आरोप लगाएका छन् । गण्डकी प्रदेशको नीति तथा योजना आयोगले शुक्रबार पोखरामा आयोजना गरेको कार्यक्रममा उनले प्रश्न गरे, राज्य एउटा व्यक्तिलाई, आफ्नो मान्छेलाई बचाउन लाग्छ । यस्तो सिस्टम भयो मुलुकमा । यहाँ सिस्टमले शासन गर्छ कि व्यक्तिले ? सिंगापुरको सफलताको कथा सुनाउन आएका त्यहाँका प्रोफेसर डा ग्यारी लिटसँगको संवादमा मुख्यमन्त्री गुरुङले यस्तो अभिव्यक्ति दिएका हुन् ।"
नेताको रोजाइ धनवान् !,"कांग्रेसकै अर्का नेता रामहरि खतिवडा पछिल्लो समय नेताहरूलाई जनमुखीभन्दा धनमुखी प्यारो लाग्न थालेको अनुभव सुनाउँछन् । धनमुखी खोज्दाखोज्दै पार्टी यति कमजोर बन्न पुगेको हो, उनले सुनाए, पराक्रम गर्नेको यो पार्टीमा कुनै मूल्यांकन छैन, छ त पैसा र परिक्रमा गर्नेको ।"
कामदार किन्ने बजार,"घरेलु कामदारसम्बन्धी सरकारी नीति अस्थिर छ, कहिले बन्द गर्ने, कहिले खोल्ने । पछिल्लोपटक संसदीय समितिले २०७३ चैतमा श्रम सम्झौता नभएका देशमा घरेलु कामदार पठाउन बन्द गरेको छ । यसले गर्दा बिदामा आएका कामदारसमेत सम्बन्धित देश फर्कन पाएका छैनन् । हाम्रो खुसी हाम्रै सरकारले लुटेको छ । रहरले कोही विदेशमा भाँडा माझ्न जाँदैन । बच्चालाई भोकै कसरी राख्न सकिन्छ ? पढाउनैपर्यो, बुटवलकी रीता दनुवारले भनिन्, हामीलाई नियमसंगत हिसाबले जाने व्यवस्था गरिदिए हुन्थ्यो ।"
सीमाको जनजीवन झन् कष्टकर,नाका नखुले पनि सडक बनाउने काममा सरकारी निकाय उदासिन देखिएको उनको आरोप छ । व्यवसायी र स्थानीयले दबाब दिए पनि नाका खुल्न नसक्दा व्यवसायी पलायन भएको उनले बताए । गत साता भौतिक संरचना निरीक्षण गर्न बाह्रबिसे आएका चिनियाँ सरकारी अधिकारीले नाका खोल्ने प्रयास भइरहेको जानकारी दिएका थिए ।
पहिरोले ११ घर बगायो,दुईतिरबाट पहिरो गएपछि गाईवस्तुलाई घाँसपात गर्न गएका ७३ वर्षीय दोर्जे र ६२ वर्षीय याङजेन शेर्पा घर फर्किन सकेका थिएनन् । बुधबार साँझ सेनाको हेलिकोप्टरबाट ती दम्पतीलाई उद्धार गरी विदुर ल्याएको थियो । बिहीबार उनीहरूलाई औषधि उपचार गरी पुन: गाउँ पठाइएको थियो ।
नारायणीमा दैनिक ६५ टन फोहोर,"फोहोर थुपारेपछि हामी त्यसै असरल्ल छाडदैनौं । गन्ध नआउने गरेर पुर्छांै । फोहोर पुरेकै ठाउँमा वडा नं ३ को कार्यालयनजिक राम्रो पार्क बनेको छ । स्थायी ल्यान्डफिल साइट नबन्दासम्म यही गर्नुपर्ने बाध्यता छ, घिमिरेले भने । महानगरका प्रमुख प्रशासकीय अधिकृत नेत्र सुवेदीले कोरियन कम्पनीले श्रीलंकामा पनि काम गरेका कारण प्रविधि नेपाल सुहाउँदो हुने बताए । सुडोकोन ल्यान्डफिल साइट म्यानेजमेन्ट कर्पोरेसनका अध्यक्ष सउ जु वनले आफ्नो कम्पनीले २ करोड ५० लाख जनसंख्याले गरेको फोहोरको व्यवस्थापन गरेको जानकारी दिए ।"
आधारभूत शिक्षा सुनिश्चित,"गाउँपालिकाको वडा नम्बर १ बाट १३ जना, वडा नम्बर २ बाट २ जना, वडा नम्बर ३ बाट ३ जना, वडा नम्बर ४ बाट ५ जना, वडा नम्बर ६ बाट ७ जना गरी ३० जना विद्यालय उमेर समूहका बालबालिका पहिचान गरेर विद्यालय भर्ना गरेर शुक्रबार गाउँपालिकाले कोही पनि बालबालिका विद्यालय बाहिर नरहेको घोषणा गरेको हो ।"
सालक जंगलमा छाडियो,"धादिङ (कास) घरभित्र पसेको सालक जंगलमै छोडिएको छ । थाक्रे११, महादेवबेंशी बजारमा बिहीबार बिहान एक घरभित्र सालक फेला परेको थियो । सालक घरभित्र भान्साकोठामा गएपछि घरधनी पवन परियारले प्रहरी तथा स्थानीय बासिन्दालाई खबर गरेका थिए । महादेवबेंसी प्रहरी चौकी, थाक्रे वडा अध्यक्ष रविप्रकाश ओझा, वार्ड नं ६ का वडा अध्यक्ष पूर्णबहादुर कार्कीको उपस्थितिमा सालकलाई सुरक्षित रूपले वन कार्यालयको प्रतिनिधिलाई बोलाई हस्तान्तरण गरेका थिए । जिल्ला वन कार्यालय धादिङले ठूलोवन सामुदायिक वनमा छाडिएको छ । नेपालले समेत राष्ट्रिय निकुञ्ज तथा वन्यजन्तु संरक्षण ऐन विसं २०२९ ले अति दुर्लभ तथा संरक्षित जनावरका रूपमा उल्लेख गरेको छ ।"
सम्बन्धविच्छेद गर्ने पुरुष बढे,धादिङ (कास) सामाजिक मुलुकी संहिता लागू भएलगत्तै जिल्ला अदालत धादिङमा १३ जना पुरुषले श्रीमतीविरुद्ध सम्बन्धविच्छेदको मुद्दा दर्ता गराएका छन् । जिल्ला अदालत धादिङमा भदौ ३ गतेदेखि शुक्रबारसम्म परेका १८ वटा सम्बन्ध विच्छेदका मुद्दामध्ये १३ वटा मुद्दा श्रीमतीविरुद्धका छन् । सम्बन्धविच्छेदका मुद्दा परेका सबै प्रतिवादीलाई अदालतमा उपस्थित हुन तारेख पठाएको जनाइएको छ । बिहीबार मात्रै ज्वालामुखी ७ चैनपुर निवासी सीता दुवाडीविरुद्ध परशुराम सिलवालले दिएको सम्बन्धविच्छेद मुद्दामा दुवै जना उपस्थित भई राजीखुसीले अलग भएको जिल्ला अदालतले जनाएको छ । श्रीमतीविरुद्ध सम्बन्ध विच्छेदको मुद्दा दर्ता गर्न पाउने नयाँ प्रावधानले गुम्सिएर बसेका श्रीमान् सतहमा आएको अधिवक्ता तोलाकुमारी पाठकले बताइन् ।
नागढुंगाधुलिखेल मेट्रो रेल अध्ययन: ६ कम्पनी छानिए,"डीपीआरबाट आर्थिक र प्राविधिक रूपमा सम्भाव्य देखिए ग्लोबल आह्वानपछि कम्पनी छनोट गरी निर्माण, सञ्चालन र हस्तान्तरण (बुट) अवधारणामा निर्माण गर्न दिने तयारी बोर्डको छ । यसका लागि करिब सवा ३ खर्ब रुपैयाँ लागत लाग्ने प्रारम्भिक अनुमान छ ।"
दशअवतार नाचबिनै इन्द्रजात्रा मनाइने,"इन्द्रचोक, किलागल र नरदेवीमा पनि इन्द्रको मूर्तिलाई प्रदर्शनीमा राखिन्छ । बौद्ध धर्मावलम्बीले वर्षभरिमा दिवंंगत आफन्त सुखावति भुवनमा बास होस् भन्ने कामनासाथ धारणी स्तोत्र पाठ तथा मृतकको नाममा दियो बाल्दै नगरपरिक्रमा गर्ने परम्परा छ । साँझदेखि घरघरमा दलुचा (एक प्रकारको दियो) झ्यालमा झुन्ड्याइ इन्द्रको नाममा बत्ती बाल्ने चलन छ । जात्रामा दरबारको उत्तरतिर पर्ने माथिल्लो टोल र अन्तिम दिन नानिचा: या: भनी वसन्तपुरदेखि विभिन्न भाग हुँदै पुन: वसन्तपुर पुर्याउने परम्परा छ । त्यसै रात इन्द्रध्वजा फहराइएको लिंगो ढालेर वाग्मतीमा सेलाएपछि सप्ताहव्यापी इन्द्रोत्सव समाप्त हुनेछ । यो पर्व ललितपुर, भक्तपुर, कीर्तिपुर, दोलखालगायत स्थानमा पनि भव्यताका साथ मनाइन्छ ।"
ढुंगेधाराको अस्तित्व मेटिँदै,"राजकुलोमा ह्युमपाइपसूर्यविनायक नगरपालिका सिपाडोल, दधिकोट, चित्रपुर, चरखण्डी, कटुञ्जे, सोमलिंगेश्वर लगायतका बासिन्दाले वर्षाैंदेखि उपभोग गर्दै आएको राजकुलोमा ह्युमपाइप राखेर सडक निर्माण गरेको छ । कुनै पनि राजकुलो मासिएको छैन, राजकुलोमा ह्युमपाइप राखेर सडक सञ्चालन गरेको छ, सूर्यविनायक९ का वडाध्यक्ष किरण थापाले भने, सिँचाइका लागि ह्युमपाइप जडान गरेको छ । दोर्लाङ घट्टेखोलाबाट चख्खु, लाब्सल, नहर कुलो, सिमगाल, माक ढल, बाला, भुलांचालगायत स्थानमा राजकुलो सञ्चालित छ । सडक विस्तारका क्रममा ह्युमपाइप राखे पनि सिँचाइको व्यवस्था भएको उनी बताउँछन् ।"
एकीकृत सम्पत्ति करले महानगरको राजस्व बढ्यो,"अनुमानित कर नउठ्दा महानगरको विकासमा पनि प्रत्यक्ष असर पार्दै आएका कारण यो समस्यालाई सुल्झाउन वैज्ञानिक नीति अपनाएको छ । काठमाडौं जिल्लाकै चन्द्रागिरी नगरपालिकाले पनि केही समयअघि सामाजिक सेवासँग सम्बन्धित रहेका सिफारिसलाई नि:शुल्क गरेको थियो । कर तथा आर्थिक नीति बनाउँदा सुविधा, क्षमता, सजिलो, सरललगायत सिद्धान्तलाई आधार बनाएका छौं, अघिल्ला वर्षका थुप्रै बक्यौता उठाउने गरी वैज्ञानिक प्रणाली लागू गरेका छौं, महानगरका सहप्रवक्ता नमराज ढकालले बताए ।"
राष्ट्रसंघमा नेपाल पुग्दा,"प्रधानमन्त्रीको टोलीमा परेर अमेरिका जान पाउँदा अपवाद बाहेक सबै प्रफुल्ल हुन्छन् । यसो भनेर अमेरिका टेक्नेमात्र आकर्षणले बल्लबल्ल बनाएको तपाईको व्यक्तित्वमा ग्रहण लाग्ला । अमेरिकाकै प्रसङ्गमा एउटा छेस्को मिसाउँ । अमेरिका जान रौसिने उमेरका प्रदीप गिरीलाई विश्वेश्वरप्रसाद कोइरालाले सम्झाएका थिए रे, अमेरिका जानेमात्रै आकर्षण हो भने साना मान्छे जान्छन्, अमेरिका । कमाउन, खान र ठूला डिग्री लिन । यो सानो चिज हो । (नयाँ पत्रिका, ४ जेठ २०६५)"
पर्यावरण नमासौं,"पूर्वाधार विकास र पर्यावरण संरक्षण बीचको अन्योन्याश्रित सम्बन्धबाटै दिगो विकास हुन्छ । विकासबाट हुने पर्यावरणीय ह्रासप्रति सचेत हुनुपर्छ । मानव जाति, जीवजन्तु, वनस्पति, प्रकृति तथा भौतिक वस्तुमाथि हुनसक्ने प्रतिकूल प्रभाव यथाशक्य कम गर्नुपर्छ । स्वस्थ वातावरण कायम गरी प्राकृतिक स्रोतको समुचित उपयोग र व्यवस्थापनबाट पर्यावरण संरक्षण गर्नु जरुरी छ । सरकारले २०५३ मा वातावरण संरक्षण ऐन र २०५४ मा वातावरण संरक्षण नियमावली कार्यान्वयनमा ल्याएको छ । ऐन र नियमावली बमोजिम प्रस्ताव (आयोजनाहरू) को प्रकृति, क्षमता, स्थान एवं लागतका आधारमा प्रारम्भिक वातावरणीय प्रभाव मूल्यांकन अध्ययन गर्नुपर्ने प्रावधान छ । एक रूख काटिए २५ वटा बिरुवा रोप्नु अनिवार्य छ । अहिले प्रचलित प्रावधान विपरीत लाखौं रूख, बोटबिरुवाहरू मासिँदैछन् । नियामक निकाय रमिते बनेको देखिन्छ । पर्यावरण संरक्षण गरी गरिएको विकास नै दिगो र स्थायी हुन्छ । पर्यावरण संरक्षण गर्ने उद्देश्यले लागु गरिएका कानुनको समयसापेक्ष संशोधन र अक्षरश: कार्यान्वयन गरिनुपर्छ । वातावरण संरक्षण र आर्थिक समृद्धिबाट हामी र भविष्यका सन्ततिको पनि भलो हुनेछ । दधिराम खतिवडा,चिसंखुगढी, ओखलढुंगा"
प्रहरी मेरो साथी !,"लोकतान्त्रिक पद्धतिमा अघि बढ्दै गएको देश, मानव सभ्यतामा भने निकै पछि परेको छ । यतिखेर जहाँतहीँ बलात्कारको घटनाले नेपाली आकाश ढाकेको छ । महिला हिंसा तथा भ्रष्टाचारले नेपाली धर्ती चिराचिरा परेको छ । यस्तैयस्तै घटनाले देश खाडलमा जकडिएको छ । प्रहरी मेरो साथी भन्ने नारा गाउँसहरका भित्ताभित्तामा लेखेको पाइन्छ । तर प्रहरी मेरो साथी बन्नसकेको छैन । रक्षक नै भक्षकको रूपमा प्रस्तुत भएको हुनाले सिङ्गो प्रहरी प्रशासन बदनाम हुनपुगेको छ । बलात्कारको घटना होस् वा सुनकाण्डको घटना, प्रहरीको संलग्नता भएको देख्दा हाम्रो सुरक्षा अवस्था कति कमजोर छ भन्ने थाहा हुन्छ । प्रमोद पौडेल,वीरगन्ज"
प्रमाण मास्नेलाई कठघरा,"कञ्चनपुरकी निर्मला पन्तको बलात्कारपछिको हत्यामा प्रमाण नष्ट गर्ने प्रहरी लगायत अन्य आरोपीलाई मुलुकी अपराध संहिता ऐन अनुसार हदैसम्मको कारबाही गर्नुपर्छ । यो घटना पनि प्रहरीले फेक इन्काउन्टरका नाममा मान्छे मारेर मस्त निद्रामा सुतेको जस्तो दुस्साहस गर्यो भने एकदिन जनताका अगाडि घुँडा टेक्नै पर्नेछ । प्रहरी आतंक अति भयो । पञ्चायत कालमा त हुन्थ्यो, हुन्थ्यो । गणतन्त्रमा पनि कानुनी राज्यको अनुभूति गर्न पाइँदैन भने यतिका प्रहरी, सांसद, मन्त्री किन चाहियो ? खोइ सांसदले आवाज उठाएको ? तिनले आफ्नो स्वार्थमा कानुन बनेन भने कुर्सी, माइक तोडफोड गर्छन् । के यो घटना निर्मलाको मात्र हो ? यो सारा मानवजाति विरुद्धको अपराध हो । त्यसैले प्रमाण मेट्न संलग्न प्रहरीलाई यथाशक्य चाँडो थुनामा राखेर अनुसन्धान गरियोस् । विजय निरन्तर,कीर्तिपुर"
छानबिन समितिको चेत,"निर्मला पन्तको घटनामा शङ्काका घेरामा रहेका तत्कालीन एसपी डिल्लीराज विष्ट, उनका छोरा किरण विष्ट र भीमदत्त नगरका मेयर सुरेन्द्र विष्टका भतिजा आयुष विष्टको डीएनए परीक्षणका लागि रगतको नमुना संकलन भइसकेको छ । मृतक बालिका निर्मलाको शव भएको स्थानमा मुचुल्का गर्नु अघि एक महिला प्रहरीले सुरुवाल पानीमा पखालेको र गुप्ताङ्ग धोएको दृश्य अनौठो छ । यस्तो ठोष प्रमाणलाई नजरअन्दाज गरेर अनुसन्धानलाई बाङ्गोटिङ्गो बनाइयो । निर्दोषलाई पक्रेर चरम यातना दिइयो । निर्मलाको शव भएको ठाउँमा पुगेर शङ्कास्पद हर्कत गर्ने ती महिला प्रहरीलाई केरकार गरे सबै भेद खुल्छ । निर्दोष मान्छेलाई पक्रेर चरम यातना दिने विरुद्ध प्रहरीको माथिल्लो निकाय र छानबिन समिति किन ध्यान दिँदैन ? नारायण निरौला,विराटनगर ८, मोरङ"
फजुल खर्च,"निकै तामझामसहित गत भदौ ५ गते प्रधानमन्त्रीले उद्घाटन गरेको घरघरमा ग्यास वितरण गर्ने परियोजना उद्घाटन गरेको करिब पन्ध्र दिनमै बिग्रेको खबरले दुखित बनायो ! विराटनगर महानगरपालिका१४ स्थित स्थानीय श्रीकृष्ण गौसेवा सदनले विश्व बैंक, गौसेवा सदन, स्थानीय तह र नेपाल सरकार सहितको झन्डै पचहत्तर लाखको लगानीमा उक्त परियोजना निर्माण गरेको थियो । निर्माण लागतभन्दा धेरै बढी रकम उद्घाटन कार्यक्रममा मात्र खर्च भएको अनुमान सहजै गर्न सकिन्छ । उक्त उद्घाटन कार्यक्रममा भएको खर्च सार्वजनिक गरिएको छैन स्थानीय स्तरको सानो परियोजना स्थानीय स्तरबाटै उद्घाटन हुनसक्थ्यो । तर त्यसका लागि प्रधानमन्त्रीसहित झन्डै आधा दर्जन केन्द्रीय मन्त्री, पुरै एक नं प्रदेश मन्त्रिपरिषद, कैयौं केन्द्रीय र प्रदेश संसद, स्थानीय तहका सयौं पदाधिकारी पुग्छन् । विभिन्न मन्त्रयालय तथा अन्य कार्यालयका कर्मचारी, प्राविधिकहरू, सुरक्षासंँग सम्बन्धित सेना, प्रहरी, गुप्तचर, कार्यकर्ता, आसेपासेको हवाई तथा स्थल यातायातको भाडा, इन्धन, बसाइ खर्च, खान खर्च सबै जोड्दा कति खर्च भयो होला ! समृद्ध नेपाल सुखी नेपाली नारा उत्पादन र प्रसारण गर्ने प्रधानमन्त्रीका यस्ता क्रियाकलापले न देश समृद्ध बन्छ, न आम नेपाली सुखी हुन्छन् । विभव खतिवडा,गौरीगन्ज३, झापा"
गल्ती के थियो र ?,"सायद यो अपराधीको ताकत यत्ति बढ्दैन थियो कि देखीदेखी पनि आँखा हामीले यदि बन्द नगरेको भए सायद निर्मला आज पनि हाम्रोमाझ हुन्थिन् कि चुपचाप नबसी आवाज पहिल्यै बुलन्द पारेको भए हरेक निर्मलाको चित्कारले यही सोधिरहे होलान् आखिर के गल्ती थियो मेरो ?किन मैले यस्तो भोग्नुपर्यो ?जाँदाजाँदै वश यत्ति विन्ती गरे होलान् मसंँग जेजे भयो नबिर्सनु, बिर्सन नदिनु फेरि कुनै आमासँंग उसकी छोरी खोसिन नदिनु फेरि कुनै बाबुको छोरीलाई यो पीडा नदिनु कुनै छोरीलाई फेरि निर्मला बन्न नदिनु ढिलै सही, जुन आगो देशको अन्तरमनमा लागेको छत्यसलाई कम हुन नदिनु । नारायण कोइराला,सेतोपुल, काठमाडौं"
टालटुले विकासका व्याख्याता,"केन्द्रले सिमान्तलाई मात्र होइन, सिमान्तले केन्द्रलाई पनि उत्तिकै प्रभाव पार्ने हुनाले सिमान्तकृत राष्ट्रहरूले आफ्नो चाहना मिल्नेहरूसँग गठबन्धन गरेर केन्द्रले लादेको राजनीतिक सामरिक र आर्थिक चुनौतीसँग लड्नुपर्ने अमिन बताउँथे । अमेरिकाले प्रतिनिधित्व गरेको रणनीतिक सञ्जालमा युरोपका धनी राष्ट्र र जापानजस्ता देश पनि रहेकाले आफ्नो अस्तित्व रक्षा र स्वार्थका लागि एकजुट विस्तारवादसँग लड्न सिमान्तकृत राष्ट्रको त्यही किसिमको सञ्जाल हुनुपर्ने उनको धारणा थियो । वैकल्पिक आवाजको ऐक्यबद्धताका लागि वैकल्पिक विश्व प्लेटफर्म सिर्जना गर्दै प्रतिरोधको संस्कृति निर्माण गरेर पुँजीवादलाई धक्का दिनुपर्ने तर्क अमिनको थियो । यसका लागि उनले डिलिकिङ अर्थात विच्छेदीकरणको रणनीति प्रस्ताव गरेका थिए । यसले विकासोन्मुख राष्ट्रहरूको राजनीतिक तथा व्यापारिक सम्बन्धलाई आफ्नो प्राथमिकता अनुसार अघि सार्ने अवधारणालाई जोड दिन्छ । एकाधिकार पुँजीवादसँग प्रतिरोध गर्न एन्टी क्यापिटालिष्टिक मेसिन सिर्जना गर्नुपर्छ भन्दै विश्व सामाजिक फोरमको समेत नेतृत्व गरेका थिए, प्रोफेस अमिनले । तेस्रो विश्वका सिमान्तकृत वर्गले पनि विश्व व्यापारीकरणको फाइदा लिनसक्ने बनाउन जनपक्षीय शक्तिहरूको महत्त्वपूर्ण भूमिका हुन्छ भन्थे उनी । आधुनिक औद्योगिक व्यवस्थलाई चुनौती दिनसक्ने आत्मनिर्भर अर्थतन्त्रको विकास गर्दै विश्व बजारका नियमलाई बेवास्ता गरेर आफ्नै प्राथमिकतालाई मध्यनजर गरिएको सार्वभौम कार्यक्रमको आवश्यकता देख्थे, उनी । यस्तो किसिमको वैकल्पिक औद्योगिक व्यवस्था कृषितन्त्रसँग निर्भर हुँदै बजारमुखीको स्वार्थका लागि अघि सारेको भन्दा फरक हुनुपर्छ भन्ने उनको मान्यता थियो । प्रोफेसर अमिनका वैचारिक रुझानहरू वर्तमान विश्व व्यवस्थामा असमान सम्बन्ध रहुन्जेल राजनीतिक अर्थशास्त्रका पारखीहरूका लागि सदाकाल उत्तिकै सान्दर्भिक भइरहने देखिन्छन् । अलविदा, समिर अमिन ।"
रानीपोखरीको रानो,"जसको लागि नागरिक समाज, सम्पदा सरोकार समूहहरू सक्रिय हुनुपर्छ । पुरातत्त्व विभागले गुम्बज शैलीमा चालु राखेको बालगोपालेश्वरको मन्दिर निर्माण रोकिनुपर्छ । पहिले जति गल्ती गरे महानगरका मेयरले, यो मन्दिरलाई आफ्ना पुर्खा प्रताप मल्लकालीन शैलीमै निर्माण गर्नगराउन अघि बढ्नुको विकल्प छैन ।"
पुस्तकालय : समाजको धरातल,"यदि हामीले अहिलेभन्दा राम्रो समाज, सामाजिक संरचना बनाउने अवसर पायौं भने पुस्तकालय नै हाम्रो पहिलो प्राथमिकता हुनुपर्छ ।द न्युयोर्क टाइम्सबाट अनुदित(एरिक क्लिनबर्ग न्युयोर्क विश्वविद्यालयको पब्लिक नलेज केन्द्रका निर्देशक तथा समाजशास्त्रका प्राध्यापक हुन् ।)"
बजार खोज्दै लिम्बू फिल्म,"नेपालमा चल्तीमा डेढ सयभन्दा बढी हलहरू छन् । तर लिम्बू समुदायको घना बस्ती भएका झापा, मोरङ, सुनसरी, ताप्लेजुङ, तेह्रथुम, पाँचथर, इलाम, धनकुटा, संखुवासभा लगायतका सानाठूला सहरी क्षेत्रका फिल्म हलमा कमै मात्र लिम्बू फिल्मले सार्वजनिक प्रदर्शनी पाएका छन् । याक्थुङ चोक मुन्चोइत सयङ लिम्बू फिल्म संघका महासचिव विक्रम फागो वनेमले भने, आयातित संस्कृतिले गाँजेकाले होला लिम्बू फिल्महरू पनि विशुद्ध लिम्बू जनजीवन, मिथक र मुन्धुममा आधारित कथानक बन्न सकेका छैनन् । जति बनेका छन् मिश्रित छन् । उनले लिम्बू संस्कृति र जनजीवनमा अनेक कथाहरू रहेका तर सूक्ष्म रूपमा अध्ययन गरेर उत्कृष्ट फिल्म बनाएमा भाषिक बजार खोजी गर्नु नपर्ने दाबी गरे ।"
साधक सम्मान र कविता वाचन,"कवि मोमिलाले पाँचै कविका कविता कथाजस्तो भन्दा पनि बढी सूत्रात्मक रहेको टिप्पणी गरिन् । वाङमय परिषदका अध्यक्ष शशी लुमुम्बुले आधुनिक नेपाली कविताका क्षेत्रमा योगदान दिएबापत कविहरूलाई सम्मान गरेको बताए । उनले भने, देशमा भएका परिवर्तनहरूमा उहाँहरूका सिर्जनाले पनि सहयोग गरेका छन् । रचनालाई समाजसँग जोडेर प्रस्तुत गर्नुभएकोले सम्मान गरेका हौँ ।"
वसुन्धरालाई लाइफटाइम,"अवार्ड कार्यक्रममा पत्रकारद्वय सामीप्यराज तिमिल्सेना र श्रीधर पौडेललाई क्रमश: चलचित्र पत्रकारिता पुरस्कार र फोटो पत्रकारिता पुरस्कार प्रदान गर्न लागिएको हो । सम्मान र पुरस्कार जापानको टोकियोमा अवस्थित नाकानो जेरो हलमा प्रदान गरिनेछ । अवार्ड समारोहमा फिल्मका ६ र गायनका ६ विधा गरी १२ विधामा अवार्ड वितरण गरिनेछ । पर्यटन प्रवद्र्धन, कला संस्कृतिको संरक्षण र जापानमा निरन्तर नेपाली फिल्म प्रदर्शनलाई प्रभावकारी बनाउने उद्देश्यले अवार्ड आयोजना गर्न लागिएको बताइएको छ । अवार्ड समारोहमा सांस्कृतिक प्रस्तुतिहरूका साथै अवार्ड वितरण गरिनेछ । अवार्डका लागि नेपालबाट चार दर्जन कलाकर्मी जापान जानेछन् ।"
बाँध मायाले को रोमान्टिक गीत,"फिल्ममा भने सृष्टिको जोडीको रूपमा किशोरसहित आर्यन अधिकारी रहेका छन् भने राजाराम पौडेल, विशाल चाम्लिङ र रविनप्रताप सेनको पनि अभिनय रहेको छ । रामहरी धिताल र विभीषिका श्रेष्ठको संयुक्त निर्माण रहेको फिल्ममा केदार धिताल कार्यकारी निर्माताको रूपमा रहेका छन् ।"
बुगीबुगी बिजेता कविताको पहिलो भिडियो,गीत गायक खम्बुको मत तिम्रो एल्बममा समावेश रहनेछ । खम्बुको पहिलो एल्बम चिनो १० वर्ष अगाडि बजारमा आएको थियो । म त तिम्रो उनको दोस्रो एल्बम छिट्टै सार्वजनिक गर्ने बताइएको छ ।
शिव पनि म्युजिक भिडियोमा,"गीतकार अस्मिताले बाबालाई समर्पित गरेर गीत लेखेको बताइन् । भनिन्, बाबाआमाबिना आफ्नो अस्तित्व हँुदैन । बाबाआमाको प्रेमलाई देखेर उहाँलाई समर्पित गर्दै गीत लेखेकी हुँ । युवराज वाइबाको निर्देशनमा तयार भएको भिडियोमा अभिनेत्री हर्षिका श्रेष्ठले शिवको छोरीको भूमिका गरेकी छन् ।"
धूमपान र किशोर पुस्ता,अध्ययनमा ईसिगरेटको बाफबाट हुने असरको थप गम्भीरता बुझ्नको अनुसन्धान जारी राख्नुपर्ने आवश्यकता छ पनि भनिएको छ ।
सुत्नुअगाडि संगीत सुन्नु राम्रो,डाइक्लोफेनाक दुखाइ र सुन्नाइको उपचारका लागि परम्परागत ननस्टेरोइड एन्टिइन्फ्लामेन्टरी औषधि हो ।
सुनले सजियो मनकामना,"जीर्णाेद्धारका क्रममा प्रयोग भएका काठ केही पुरानै प्रयोग गरिएको हो भने केही चितवनबाट ल्याइएका थिए । निर्माणमा चुना, सुर्की र इँटाको प्रयोग गरिएको छ । अहिलेसम्मको हिसाब करिब करिब १३ करोड हो । कति खर्च भयो अडिट गर्दै छौं, उनले भने । मन्दिर पुनर्निर्माणका लागि ४ करोड नेपाल सरकारले उपलब्ध गराए पनि अन्य रकम भक्तजनबाटै संकलन भएको हो । झन्डै १० करोड रुपैयाँ भक्तजनबाट संकलन भएको जीर्णोद्घार समितिले जनाएको छ । मन्दिरको अन्य संरचना निर्माण गर्न थप चार करोड रुपैयाँ अझै खर्च लाग्ने अनुमान छ । हामीसँग अझै भक्तजनबाटै उठेको ३ करोडजति छ, संयोजक श्रेष्ठले भने, केबलकारले पनि पैसा दिन्छु भनेको छ । स्थानीयसँग पनि पैसा संकलन गर्दै छौं । मन्दिरको अन्य काम गर्न पैसा अभाव नरहेको उनले बताए । २०६८ सालमा लागत स्टिमेट गर्दा करिब ८ करोडमा पुनर्निर्माण सक्ने लक्ष्य थियो । मन्दिरमा प्रयोग हुने सुनको मात्रा बढ्नुका साथै निर्माण सामग्रीको भाउ महँगिँदा लागत बढेको हो । मन्दिरको आँगनमा ढुंगा छाप्ने काम आइतबारबाट सुरु गरिने समितिले जनाएको छ । नुवाकोटबाट ढुंगा ल्याएर छाप्ने तयारी छ । ढुंगा छाप्न डेढ महिना लाग्ने अनुमान छ । भजन मण्डली बनाउने र पश्चिमपट्टिको भिरालो जमिनमा टेवा पर्खाल लगाएर आँगन बढाउने तयारी छ । अन्य संरचना बनाउन डीपीआर तयारी क्रममा समिति छ । लगानी जुटे धर्मशालालगायत संरचना निर्माण गर्ने पनि तयारी रहेको समितिले जनाएको छ ।"
उपराष्ट्रपति कार्यालय समाज कल्याण भवनमा,"उपराष्ट्रपति पुनले बिहीबार परिवारसहित समाज कल्याण परिषदको भवन अवलोकन गरेका थिए । उनले आफ्ना कार्यालय कुनकुन ठाउँमा, आवास कुन तलालाई बनाउन उपयुक्त होला भनेर समाज कल्याण परिषदका कर्मचारीसित सुझावसमेत लिएका थिए । उनले परिषदका कर्मचारीहरूलाई आफू छिट्टै भवनमा सर्न लागेको जानकारीसमेत गराएका थिए । सरकारले परिषदको कार्यालय भृकुटीमण्डपमा सार्ने निर्णय गरिसकेको छ ।"
अवैध मेडिकलमा महिलाको मृत्यु,बोहराले प्रशासनसँग मेडिकल नचलाउने र बन्द गर्ने लिखित कागजसमेत गरेका थिए । जाजरकोटका दुर्गम गाउँहरूमा बोहराका जस्तै अवैध मेडिकलको बिगबिगी छ ।
नजिर कुल्चँदै पोखरेललाई सफाइ,"तत्कालीन अर्थमन्त्री रामशरण महतले ल्याएको स्वयं आयकर घोषणामा उनले ४० हजार रुपैयाँ कर तिरेका थिए । विशेष अदालतले भने त्यसका आधारमा मात्रै वैध आर्जन ठम्याउन नहुने फैसला सुनाएको थियो । उनले बैंक मौज्दात छँदाछँदै घरखर्चका नाममा सापटी लिएको विवरण पेस गरेका थिए जसलाई विशेष अदालतले अस्वीकार गरेको थियो । अर्काले सम्पत्ति राख्न दिएको भनी मौखिक जिकिर र समर्थनलाई मात्र मान्यता नदिने भनी सर्वोच्च अदालतबाट नजिर प्रतिपादन भइसकेको छ, जसलाई बिहीबारको फैसलाले लत्याएको छ । सर्वोच्च अदालत स्रोतका अनुसार परिवार सदस्यले विदेशबाट पठाएको र प्राप्त भएको भन्ने आधारमा मात्र आय कायम नगर्ने नजिर कायम भएको छ । विदेशमा आर्जनको आधिकारिक प्रमाण हुनुपर्ने, कसैलाई ब्याजमा लगाएको भनेकामा घरायसी लिखतले मान्यता नपाउने भनी गैरकानुनी सम्पत्ति आर्जन मुद्दामा प्रतिपादित नजिर हुन् ।"
निगममा खरेल,"काठमाडौं (कास) नेपाल वायुसेवा निगमको सञ्चालक समिति सदस्यमा मदन खरेललाई नियुक्त गरिएको छ । पर्यटनमन्त्री रवीन्द्र अधिकारीका अनुसार शुक्रबार बसेको मन्त्रिपरिषद् बैठकले खरेललाई सदस्यमा नियुक्त गरेको हो । निगमको सञ्चालक समितिमा अध्यक्षसहित ७ सदस्य हुन्छन् । हालको व्यवस्थाअनुसार पर्यटन सचिवले सञ्चालक समितिको अध्यक्षता गर्दै आएका थिए । मन्त्रिपरिषद्ले सचिवको स्थानमा खरेललाई सदस्यमा मात्रै नियुक्ति दिएको हो । सरकारले अर्को बैठकपछि खरेललाई कार्यकारी अध्यक्ष बनाउने तयारी गरेको छ । खरेल हालका महाप्रबन्धक सुगतरत्न कंसाकारअघि निगममा खुला प्रतिस्पर्धाबाट महाप्रबन्धक थिए । व्यक्तिगत कारण देखाउँदै उनी कार्यकाल नसकी बाहिरिएका थिए । त्यसैगरी, मन्त्रिपरिषद बैठकले कर्मचारी प्रशासनिक प्रशिक्षण प्रतिष्ठान खारेज गरेको छ । कर्मचारीलाई स्थानीय विकास प्रशिक्षण प्रतिष्ठानमार्फत तालिमको व्यवस्था मिलाउने निर्णय बैठकले गरेको छ ।"
लोहनी साधारण तारेखमा,तत्काल प्राप्त प्रमाणका आधारमा जिल्ला अदालतले पुर्पक्षका लागि थुनामा राख्न दिएको आदेश ठहर नहुने देखिएकाले सादा तारेखमा छाडेर मुद्दा कारबाही अघि बढाउन आदेश भएको रजिस्ट्रार नारायणप्रसाद रेग्मीले बताए । लोहनीलाई वैशाख १६ गते उच्चस्तरीय छानबिन समितिले पक्राउ गरेको थियो ।
निगमको वाइड बडी पनि ग्राउन्डेड,यसैबीच पर्यटन सचिव तथा निगमको सञ्चालक समितिका अध्यक्ष कृष्णप्रसाद देवकोटाले मन्त्रालयले निगमका महाप्रबन्धक सुगतरत्न कंसाकारले आइतबार प्रतिवेदन उपलब्ध गराउने बताए । यो घटना सार्वजनिक भएपछि पर्यटनमन्त्री रवीन्द्र अधिकारी ले छानबिन गर्न निर्देशन दिएका थिए । निर्देशनअनुसार निगमले निमित्त महाप्रबन्धक चन्दको नेतृत्वमा छानबिन गर्न कमिटी बनाएको थियो ।
युटयुबका अर्बपति सेलिब्रेटी,"एमटीभीले यसै वर्षको अप्रिलमा सार्वजनिक गरेको सूचीमा उनी करिब २ अर्ब रुपैयाँ बराबरको सम्पत्तिका साथ पहिलो स्थानमा रहेका थिए । उनको सम्पत्तिको स्रोत ग्राफिक नोभेल, एउटा युटयुब रेड सेरिज टयुरिङसँग विभिन्न एक्टिङ गर्नु नै हो । सेलिब्रेटी नेटवर्थका अनुसार गेमर र इन्टरनेट व्यक्तित्व डयानियलको कुल सम्पत्ति २ अर्ब २९ करोड ९३ लाख रुपैयाँ (२० मिलियन अमेरिकी डलर) रहेको छ । उनका भ्युअर्स १० अर्बभन्दा बढी र सब्सक्राइबर्स १ करोड ६० लाख रहेको सञ्चार माध्यमहरूमा उल्लेख छ । उनले भनेका छन्, मानिसले सादा जीवन उच्च विचारलाई अंगीकार गर्नुपर्छ । तर, उपलब्धि हासिल गर्नका लागि आफ्नो टयालेन्सीसँगै संघर्षका लागि तयार पनि हुनुपर्छ । (एजेन्सी)"
मध्यमोदीमा स्थानीयबासीको अवरोध,"मोदी २ देउपुरका वडाध्यक्ष तिमिल्सिनाले आयोजना र पीडितपक्ष दुवैको हित हुनेगरी निर्णय गरिने जनाए । आयोजना रोकिनु दु:खद् हो, स्थानीयले पनि क्षतिपूर्ति पाउनुपर्छ भनेर प्राविधिक मूल्यांकन गर्न पठाइयो, उनले भने, पीडितहरूको चित्त नबुझेपछि फेरि मूल्यांकन गरियो । दोस्रोपटक बम पडकाउँदा फेरि क्षति भएछ । प्राविधिक मूल्यांकनअनुसार प्रतिपरिवार २०२२ हजारदेखि १ लाख ४२ हजारसम्मको क्षति भएको छ । तर, उक्त मूल्यांकनलाई आधार मानेर रकम वितरण गर्ने हो भने आयोजनाको सबै काम रोक्ने चेतावनी पीडितहरूले दिएका छन् ।"
ग्राहक तान्न अफर र छुट,"यीबाहेक होन्डा, पल्सरलगायतको स्टलमा पनि अवलोकनकर्ताको भीड उस्तै छ । प्रदर्शनी ३१ गतेसम्म चल्नेछ । प्रदर्शनीमा १९ ब्रान्डका चारपांग्रे तथा २० ब्रान्डका दुईपांग्रे सवारी साधन राखिएको छ । टायर, मोबिल, ब्याट्रीलगायत स्पेयर पार्टसका पनि स्टल राखिएको छ ।"
गाउँलेलाई सल्लेझर्कोको भर,"जिल्लाको बाँफुखोला, निगालचुला, कुपिन्डे, झिम्पे र सिद्ध्रेश्वरीमा ग्रामीण ऊर्जा विकास कार्यक्रम तथा विभिन्न संस्थाले ०५४५८ सम्म लघु जलविद्युत् उत्पादन गरेका थिए । सञ्चालनको छोटो समयमै बिग्रेका निगालचुला, कुपिन्डेदह र सिद्धेश्वरी जलविद्युत् योजना हालसम्म पनि बन्न सकेका छैनन् । सोही समयमा बनेका बाँफुखोला र झिम्पे लघुजलविद्युत् योजना भने सञ्चालनमा छन् । सिद्धकुमाख गाउँपालिकाले रोकायागाउँसहित आसपासका गाउँमा बत्ती बाल्नका लागि चालु आर्थिक वर्षमा ४० लाख रुपैयाँ विनियोजन गरेको छ । गाउँपालिका अध्यक्ष चित्रबहादुर चलाउनेले यो वर्ष पोल गाड्ने र अर्को वर्ष बत्ती बाल्ने योजना रहेको बताए ।"
"संस्थानमा चामल, सर्वसाधारणको घरमा अभाव","गोदाममा चामल मौज्दात रहे पनि स्थानीयबासीको घरमा खाद्यान्न अभाव देखिन थालेको छ । सर्मीका स्थानीय लंकबहादुर बुढाले जेठासे अन्न सकिएर भकारी रित्तिएका र नयाँ अन्न पाक्न समय लाग्ने भएकाले संकट देखिएको बताए । खाद्य संस्थानको गोदाममा जाऔं भने मूल्य छोइनसक्नु छ, उनले भने, यता हाम्रा भकारी रित्तिइसके । यो वर्ष लामो समय वर्षा भएकाले चिनो, सिमी र मकैलगायत बाली सोचेअनुसार फलेका छैनन् । प्रदेश सरकार मातहतको जिल्लास्थित कृषि ज्ञान केन्द्रले बाली उत्पादन घट्ने देखिएपछि डोल्पामा भोकमरीको सम्भावना औंल्याएको छ ।"
मान्छेहात्ती द्वन्द्व: हात्तीमार्गमै बस्ती बसेपछि समस्या,"द्वन्द्व घटाउन इलिफेन्ट पार्कजिल्ला वन कार्यालयका अनुसार मानव(हात्ती द्वन्द्व कम गर्न सरकारले झापामा इलिफेन्ट पार्क नै बनाउने भएको छ । बालीनाली र मानवीय क्षति रोक्न हात्तीका लागि अलग्गै हात्ती करिडोर बनाउने योजना छ । १ सय ५२ किलोमिटर क्षेत्रलाई जैविक मार्गका रूपमा प्रयोग गरिनेछ, डीएफओ सुवेदीले भने । एउटा जंगलदेखि अर्को जंगलसम्म जाने करिडोर निर्माण गरिने उनले बताए । हात्तीको आहार जंगलमै व्यवस्था गरे सर्वसाधारणका खेतबारीतिर पस्न नदिने व्यवस्था मिलाउने पनि यो योजनामा उल्लेख छ । हात्ती करिडोर निर्माणमा राष्ट्रिय प्रकृति संरक्षण कोषले अग्रसरता लिएको छ । ५ वर्षभित्र करिडोर बनिसक्ने सुवेदी बताउँछन् । डेढ दशकयता बाँहुनडाँगीमा हात्ती आतंक रोक्न दर्जनौं उपाय अपनाइएका छन् । सरकारी तथा गैरसरकारी निकायले खर्चिएको रकम बालुवामा पानी साबित भएको छ । तत्कालीन कानुनमन्त्री नरेन्द्रविक्रम नेम्वाङको अगुवाइमा २०५६ पछि हात्ती नियन्त्रणका लागि टुङ (पक्की मचान) निर्माण भयो । ती १४ वटा मचान अहिले निकम्मा छन् । टुङपछि अफ्रिकी मौरीपालन पद्धति पनि अपनाइयो । त्यो पनि सफल भएन । हात्तीबार नामक वनस्पति रोपेर पनि हेरियो तर समस्या ज्युँकात्युँ । २०६२ सालमा सुरुङबार बनाइयो तर हात्तीलाई त्यसले पनि थाम्न सकेन । सुरुङ बारपछि विद्युतीय तारबार लगाइयो । तारबार लगाएको केही दिन त हात्ती छिरेनन् । पछि भत्काएरै छिर्न थाले । तीन वर्षअघि विश्व बैंकको अन्तर्राष्ट्रिय विकास सहायता कार्यक्रमअन्तर्गत १ करोड २० लाखमा अत्याधुनिक विद्युतीय तारबार निर्माण गरिएको थियो । त्यसले पनि हात्तीको आगमन रोक्न नसकेको स्थानीयको भनाइ छ ।"
दिवा खाजा कायम,"यो व्यवस्थाले अब करिब ३२ लाख विद्यार्थीले विद्यालयमा सरकारले उपलब्ध गराएको दिवा खाजा खान पाउनेछन् । त्यस्तै निजी लगानी तथा सार्वजनिक शैक्षिक गुठीका विद्यालयमा नि:शुल्क स्वास्थ्य उपचार व्यवस्था गर्नुपर्ने व्यवस्था गरिएको छ । ऐन जारी भएपछि शिक्षा क्षेत्र निजीकरणको बाटोमा जाने क्रम बन्द हुने शिक्षा, विज्ञान तथा प्रविधिमन्त्री गिरिराजमणि पोखरेलले बताए । ऐन पास गरेपछि निजी विद्यालय सेवामूलक हुँदै जानेछ, उनले भने । उच्चस्तरीय शिक्षा आयोगको सुझावमा बन्ने संघीय शिक्षा ऐनले संविधानको मर्मअनुसार शिक्षा क्षेत्रको अधिकांश जटिलता अन्त्य गर्ने उनले दाबी गरे ।"
नेकपा एकता प्रक्रिया लम्बियो,"एकता प्रक्रिया असोज दोस्रो सातासम्म धकेलिनेछ । यो बीचमा प्रमुख नेताहरू लगातार स्वदेशमा हुने छैनन् । प्रवक्ता श्रेष्ठ शुक्रबारै पार्टीको प्रतिनिधिमण्डल नेतृत्व गर्दै चीन भ्रमणमा गएका छन् । अध्यक्ष पुष्पकमल दाहाल पनि शनिबार राजनीतिक भेटघाटका लागि चीन जाँदै छन् । उनी ५ दिनपछि फर्किनेछन् । दाहाल फर्केलगत्तै असोज ६ गते प्रधानमन्त्री एवं पार्टी अध्यक्ष केपी ओली संयुक्त राष्ट्रसंघको महासभामा जाँदै छन् । उनी फर्केपछि मात्र एकताको काम अघि बढ्ने छ । नेताहरूको व्यस्तताले एकताको सबै काम टुंगो लाग्न केही समय लाग्नेछ, प्रवक्ता श्रेष्ठले भने ।"
विश्वकर्मा रिहा गर्न चौथो आदेश,"सुरुमा विश्वकर्मालाई दाङको इलाका प्रहरीले म्याद थपका लागि जिल्ला अदालत पेस गरेको थियो । त्यस क्रममा म्याद थप्न इन्कार गरेपछि जिल्ला प्रहरी भोजपुरको समेत पत्रका आधारमा ८ दिन म्याद थपको स्वीकृति दिएको थियो । सर्वोच्चको आदेशमा भनिएको छ, जिल्ला अदालतको आदेशमा म्याद थपको कारण र आधार उल्लेख भएको देखिएन ।भदौ २८ पछि दाङ अदालतले समेत विश्वकर्मालाई थुनामा राख्ने अनुमति दिएन प्रहरीले भने थुनामा राखिरह्यो । सर्वोच्चको आदेशमा भनिएको छ, पक्राउ पुर्जी जारी गर्न अनुमति नभएको अवस्थामा समेत निरन्तर थुनामा राखिनुलाई कानुनसम्मत भन्न मिल्ने अवस्था रहेन ।"
एकै दिन ७ विधेयक,"बिहीबारको बैठकमा सुरक्षित मातृत्व तथा प्रजनन स्वास्थ्य अधिकार, जनस्वास्थ्य, आवासको अधिकारसम्बन्धी र भूमिसम्बन्धी (सातौं संशोधन) विधेयक पारित गरेको हो ।"
अमेरिकामा शक्तिशाली आँधी,"उत्तरी क्यारोलिनास्थित एक शिविरमा आफ्ना छोराछोरीसहित शरण लिइरहेकी एक महिला मोनिका स्कटले भनिन्, मेरो घर पनि छैन र जागिर पनि । अधिकारीहरूले उक्त क्षेत्रमा ग्यास तथा पेट्रोलियम पदार्थको अभाव भएको जनाए ।"
"मैदानको अभाव, गतिविधि शून्य","जिल्लामा भलिबल, त्रिकेट लगायत एथलेटिक्स खेलको क्रेज बढी भए पनि भलिबल र क्रिकेटका प्रशिक्षक नभएको भलिबलका पूर्व राष्ट्रिय खेलाडी जोशीको भनाइ छ । २०७० सालमा बगाएको खुला मञ्च अहिलेसम्म पुनर्निर्माण हुन सकेको छैन । जिल्ला सदरमुकाममा मैदान नहँुदा प्रशिक्षक भएर पनि खेलाडीलाई प्रशिक्षण दिन नसकिएको उनको भनाइ छ ।"
बिर्तामोड फाइनलमा,डाँगीहाट युथ क्लबको आयोजनामा भएको प्रतियोगिता विजेताले २ लाख २२ हजार र उपविजेताले १ लाख ११ हजार रुपैयाँ पुरस्कार पाउने आयोजक समितिका अध्यक्ष विक्रम राईले जनाए ।
पीपीएल हिमालय टिभीमा,शुक्रबार आयोजित सम्झौतामा क्विन्स इभेन्ट्सका प्रवन्ध निर्देशक छुम्बी लामा र हिमालय टेलिभिजनका अध्यक्ष धर्मराज भुसालले हस्ताक्षर गरे । भुसालले हिमालय टेलिभिजनका लागि आज गर्विलो दिन भएको जनाउँदै नयाँ व्यवस्थापन आएसँगै क्रिकेटसँग हातेमालो गरिएको बताए । उनले क्रिकेट प्रत्यक्ष प्रसारणका लागि टेलिभिजनमा नयाँ प्रविधि भित्र्याइएको जानकारी गराए । राष्ट्रिय टोलीका कप्तान पारस खड्काले खेलाडीसँगै मिडियामा पनि प्रतिस्पर्धा बढ्दा खेलकुद क्षेत्रलाई फाइदा पुग्ने जनाए । विश्व ट्वान्टी२० छनोटका प्रतियोगिताहरू आइरहेकाले पीपीएल नेपाली टोलीको तयारीलाई राम्रो प्लेटफर्म हुने जनाए । पीपीएलमा ६ टोलीले प्रतिस्पर्धा गर्नेछन् ।
मानेभञ्ज्याङ गोल्डकप,"इलाम (कास) सीमावर्ती मानेभञ्ज्याङमा शनिबारदेखि मानेभञ्ज्याङ गोल्डकप सुरु हँुदै छ । नेपाल र भारतका टोलीले प्रतिस्पर्धा गर्ने प्रतियोगिता विजेताले २ लाख भारतीय रुपैयाँ जित्ने छन् । उपविजेताले १ लाख भारु पाउने छन् । सेमिफाइनल पराजित दुई टोलीले समान २५ हजार भारु प्राप्त गर्ने छन् । सीमा क्षेत्रमा फुटबलको माहोल बनाउन मानेभञ्ज्याङ फुटबल क्लबले प्रतियोगिता हरेक वर्ष गर्दै आएको छ । यसपल्ट नेपालबाट झापा ११, चर्च ब्वाइज, विराटनगर ११ लगायतका टिम सहभागी हँुदै छन् । भारततर्फको दार्जिलिङ, सिक्किम, सिलिगुढी, कोलकाता लगायत स्थानका क्लबको सहभागिता रहने आयोजक समितिका शेरबहादुर गुरुङले बताए ।"
साफ च्याम्पियनसिप: कहिले जित्ने मानसिक युद्ध ?,"केल्मेले एन्फासँग ७५ लाख रुपैयाँको नयाँ अनुबन्ध गर्ने कुरा अगाडि बढिरहेको थियो, यो प्रकरणले गर्दा त्यसमा बाधा अड्चन आउनसक्छ । टिमको प्रशिक्षक हुन उसले खासखास चरणको प्रशिक्षण लिनुपर्छ । जोकोहीले फुटबलमा प्रशिक्षक हुनु पाउनुपर्छ भनेर पाइन्न । व्यवस्थापक भने जोसुकै हुन पाउँछ र ? व्यवस्थापकलाई फुटबलबारे पर्याप्त जानकारी हुनुपर्छ । यसपल्टको साफ च्याम्पियनपिसमा व्यवस्थापन पक्षमात्र होइन, त्यसबारे निर्णय गर्ने एन्फा पनि दोषी देखियो, यो प्रकरणमा ।"
मकवानपुरमा खेलकुदलाई साढे २ करोड,"भीमफेदी गाउँपालिकाले खेलकुदलाई करिब ५ लाख र इन्द्रसरोवर गाउँपालिकाले १० लाख बजेट छुटयाएका छन् । इन्द्रसरोवर गापाले गाउँपालिकास्तरमा जुडो, कराँते, भलिबललगायतका प्रतियोगिता आयोजना गर्न छुट्टाछुट्टै शीर्षकमा बजेट विनियोजन गरेको अध्यक्ष जीवन लामाले वताए । जिल्लाको दुर्गम एवं विकट कैलाश गाउपालिकाले खेलकुदका निम्ति २६ लाख रुपैयाँ बजेट विनियोजन गरेको छ । गाउँपालिकाले भलिबल, फुटबल र तेक्वान्दो प्रतियोगिता गर्ने कार्यक्रम छ । अर्को विकट राक्सिराङ गाउँपालिकाले खेलकुदनिम्ति १० लाख बजेट छुटयाएको छ । गाँउपालिका अध्यक्ष कप प्रतियोगितालाई ७ लाख विनियोजन गरिएको छ भने ३ लाख खेलकुदको अन्य क्षेत्रमा खर्च गरिने जनाइएको छ । जिल्लाका स्थानीय तहले खेलकुदनिम्ति छुटयाएको रकम ठीक ढंगले खर्च गर्न सकेमा खेलकुद क्षेत्रले फड्को मार्ने जिल्ला खेलकुद विकास समिति मकवानपुर अध्यक्ष माधव तिमल्सिनाले बताए । विनियोजित रकमले स्थानीय तहमा खेलकुदनिम्ति आवश्यक पर्ने पूर्वाधारको विकास र नयाँ खेलाडी उत्पादन हुने उनको अपेक्षा छ । विगतमा जिल्ला खेलकुद विकास समितिमा बढीमा २० लाख रुपैयाँसम्म रकम आउँथ्यो अहिले जिल्लाका विभिन्न स्थानीय तहले विनियोजन गरेको रकम नै झन्डै साढे २ करोड रुपैयाँ रहेको छ ।"
राष्ट्रिय महिला भलिबल बाग्लुङमा,गल्कोट नगरपालिकाका मेयर भरत शर्माले नगरपालिकाले खेलकुदमा पनि कार्यक्रम गर्ने सोच राखेको अवस्थामा यस्तो अवसर पाउँदा आयोजनामा कुनै कमी हुन नदिने बताए । यस प्रतियोगिताबाट उत्कृष्ट २४ खेलाडी छनोट गरी राष्ट्रिय टिम तयारीका लागि प्रारम्भिक छनोटमा बोलाइने संघले जनाएको छ ।
नेपाली यू१९ फाइनलबाट बाहिर,राठौर ५९ रनमा नटआउट रहे । उनले ६८ बल खेली ५ चौका र १ छक्का प्रहार गरे । अर्का नटआउट ब्याट्सम्यान प्राभ सिमरन सिंहले २९ बलमा २ चौका र ३ छक्का प्रहार गरी ४६ रन बनाए ।
दशरथ रंगशालामा अन्तर्राष्ट्रिय गोल्डकप हुने,"प्रतियोगिताका लागि आवश्यक प्राविधिक सहयोग र फिफाबाट अन्तर्राष्ट्रिय मान्यता प्राप्त गर्न अखिल नेपाल फुटबल संघ (एन्फा) ले सहयोग गर्ने आयोजकले जानकारी गरायो ।नेपालका दुई टोली नेपाल रातो र नीलोसँगै अन्य चार विदेशी टोलीले प्रतियोगितामा प्रतिस्पर्धा गर्नेछन् । प्रारम्भिक चरणमा दक्षिण कोरिया, भुटान, बंगलादेश, भारत, थाइल्यान्ड र चीनलाई पत्राचार गरिएको छ । सकेसम्म ती देशका सिनियर टोली नभए यू२३ टोलीले सहभागिता जनाउने अपेक्षा राखेका छौं, आयोजक समितिका अध्यक्ष विनोद श्रेष्ठले भने । त्रिपुरेश्वरस्थित दशरथ रंगशालाको वर्तमान स्थिति हेर्दा तोकिएको समयमै रंगशाला तयार हुनेमा विश्वस्त रहेको आयोजकले जानकारी दिएको छ । यदि विशेष कारणवश रंगशाला तयार नभएमा विकल्प रहेको श्रेष्ठले जनाए । पुनर्निर्माण भइरहेको रंगशालामा छाना राख्ने काम भइरहेको छ ।"
फेरि कलि फुलेर,"नाटकको चरित्र नै बनेर उत्तर दिएँ । रिसाउँदै हाँसिन्, तेरो जुठो खाएर मेरो छोरी पनि तोंजस्तै बलडयाङ्ग्रे भयो भने मो के गर्नु भन् त ?दुईचार मुड्की मेरो ढाडमा पछारिन्, टेबलटेनिसको बल उफ्रेजस्तो । १९८६ को मार्च हो कि अप्रेल । दार्जिलिङमा मेरो बुबाको निधन । १३ औं दिनमा चोख्याउने काम । इष्टमित्र शाखासन्तान र साथीभाइको भेला । अपराह्नतिर निकट सम्बन्ध भएका कलाकारहरूको भेला बैठककोठामा सन्चोबिसन्चोका कुरा, गीतसंगीत तथा नृत्य नाटकको कुरा । एकै विषयमा सीमित थिएनौं । प्रसाद ग्रहण आरम्भ । चुपचापचुपचाप चापचाप चुपचुप । अचानक अरुणाको मुखबाट कुरा उम्किहाल्योनरिसा ल भाइ, कुनि कोल्ले त मलाई मनबहादुर मुखिया मोरेछ पो भन्यो त ।खितितिति ! गललल !! गललल !!!मुखमुखको ओढारबाट भाग्न थाले हाँसोहरू । एक छिनपछि सबैले स्वर बिसाए । मज्जा आयो नि, मेनुका प्रधान बहिनीको मुखबाट चार्ली चापलिन फुत्त बाहिर निस्क्यो । मेरो बाउ खस्यो भनेर तिमारुलाई मज्जा आयो ?,यति शब्दहरू मेरा पेटमा अटाएनन् । सामूहिक हाँसोको विस्फोट गललल गललल!"
हालबेहाल सूर्यघाट,"पशुपति आर्यघाटको परिसरमा पनि सानो तेर्साे परेको सूर्यमूर्ति छ । यो पनि लिच्छविकालकै मानिएको छ । यसलाई विरुपाक्षको आमाको मूर्ति पनि भन्ने गरेका छन् । यो मूर्ति हँसिलो छ । दुई घुँडा फारेर अग्लो आसनमा बसेको छ । हातपाखुरा र शरीर पुष्ट, सुसंगठित छन् । दायाँ हातले एउटा गोलो वस्तु र बायाँ हातमा कमलको फूल बोकिएको छ । कानमा कुन्डल लगाइएको छ । चौलागाई भन्छन्, यी मूर्तिकलाले लिच्छविकालीन मूर्तिकला, धर्म र संस्कृति बुझ्न सकिन्छ । भावी पुस्तालाई यी कुरा देखाउन संरक्षण गर्नुु हाम्रो पुस्ताको दायित्व हो ।"
घरभँडुवा नारीवाद !,"धर्मशास्त्रले पुरुषलाई पनि नैतिक मूल्य मान्यताभित्र बस्न प्रेरित नगरेको होइन । एकातिर हिन्दु धर्मको ब्रह्मचर्यको अवधारणाले पुरुषको यौनकार्यलाई पनि नियन्त्रण गरेको छ, अर्कोतिर बलात्कारी विष्णु र इन्द्र पूज्य हुन्छन् । यही मान्यतामा अडेको समाजमा आज पनि बलात्कृत स्त्रीहरू अस्मिता लुटिएको लाजले आत्महत्या गर्न पुग्दा बलात्कारीहरू खुलेआम घुम्छन् । विदुर पुरुषलाई छिटोभन्दा छिटो पुनर्विवाह गराउन समाज, परिवार सबै लागिपर्छन् तर विधवालाई विवाह गरेमा पुरुषले सामाजिक बहिष्कारसम्म सामना गर्नुपर्छ वा बढीमा कथित आधुनिक समाजमा उसले त्यो हिम्मत को लागि वाहवाही पाउँछ । यसले समाजमा महिला र पुरुषको यौनिकतालाई कसरी फरक ढंगले हेरिन्छ र महिलाको यौनिकतालाई कसरी नियन्त्रण गरिन्छ भन्ने देखाउँछ । महिलाको यौनिकतामाथि नियन्त्रण र उनीहरूको शरीर र अस्तित्वमाथि पुरुषको आधिपत्य लैंगिक असमानताको मूल हो । यो बलात्कारजस्तो जघन्य अपराध र महिला हिंसाको जड पनि हो । पितृसत्ताको यस मूल प्रवृत्तिलाई प्रश्न गर्नुलाई घरभँडुवा नारीवाद भनेर लाञ्छित गरिन्छ । यी प्रश्नहरू पितृसत्तात्मक सामाजिक संरचनाको जडलाई हल्लाउनकै लागि नै गरिएको हुनाले सायद महिलाले प्रश्न गर्न थालेपछि असमान घर र समाज भाँडिएलान् पनि र त्यसपछि समानतामा आधारित लैंगिक सम्बन्ध, सुखी घरपरिवार भएको बलियो समाज र राष्ट्रको पुनर्निर्माण हुन सक्ला ।"
ओ कर्मनाशा !,"त्यसैले मलाई तिमी हुन मन छ जसको स्वाभाविक विपरीतताअनि नागबेली सुन्दरताम आफूभित्र अनुभूत गर्न चाहन्छु,मलाई तिमी हुन मन छ कर्मनाशा ।।"
गितार,अचेल बजारमाठयाक्कै गितारजस्तैसाँचो राख्ने की रिङ पाइन्छ ।
युक्ति मरिकको सपना,"छोराहरूलाई साथमा लिएर युक्तिले डोम समुदायलगायत सम्पूर्ण दलितको उत्थानमा लाग्ने चाहना राखेका छन्, यसैका लागि उनी वकिल बन्दै छन् । साथै तीन छोरालाई तीन फरक पेसामा लगाउने सपनासमेत बुनेका छन् । मरिकका जेठा छोरा बीएड तेस्रो वर्षको फाइनल परीक्षा दिएर राजविराज बसेका छन् । कान्छो छोरा राजविराजमा सबओभरसियर पढिरहेका छन् । उनका तीनै छोरा पढ्नमा अब्बल छन् । माहिलो अलि बढी जेहेन्दार छन् । युक्तिले माहिलो छोरा दिनेशकुमार मरिकलाई डाक्टर बनाउने सपना सजाएका छन् । दिनेश १२ कक्षामा ७१ प्रतिशत अङ्क ल्याई उत्तीर्ण भएका छन् । हाल उनी काठमाडौंको एक होस्टलमा बसेर एमबीबीएस प्रवेश परीक्षाको तयारी गर्दै छन् । यसपालि महाराजगन्ज र धरानमा प्रवेश परीक्षा दिने योजनामा छन् । यदि दिनेशले एमबीबीएस पढ्न पायो भने ऊ सम्भवत: डोम समुदायमा पहिलो डाक्टर हुनेछ । युक्ति मरिक भन्छन्, आफू वकिल र छोरालाई डाक्टर बनाउने सपना बुनेको छु ।"
"व्यवसायी सेना, व्यापारी सेनापति",बदलिँदो परिस्थितिमा सेनाले के काम गर्न सक्छ ? उसका जिम्मेवारी केके हुन ? त्यसलाई पनि परिभाषित गर्नुपर्छ । राष्ट्रलाई संकट परेको बेलामा सेनाको प्रयोग स्वाभाविक नै हो । त्यसका अलावा नेपालजस्तो प्राकृतिक जोखिमपूर्ण मुलुकमा विपत् व्यवस्थापनमा सेनालाई प्रयोग गर्न सकिन्छ । कठिन र जटिल भौगोलिक भूभागमा सडक खन्नका लागि सेना सहयोगी बन्न सक्छ । यस्ता कामका लागि सहजीकरण गर्ने जिम्मेवारी पनि वर्तमान प्रधानसेनापतिकै हो ।
तीतेपाती तीतेमाछा,"दुर्लभ प्रजातिको तीतेमाछा पाँचथरका मुवा, मेवा, इँवा र कावेली खोलामा मात्र पाइने विश्वास छ । जिल्लाको उत्तरी भेगस्थित याङवरकको कावेली, इँवा र मेवा खोलामा तीतेमाछा मार्न यो वर्ष गाउँपालिकाले ठेक्का लगाएको छ । यो माछा स्थानीयले पाँचथरबाट काठमाडौ, सिंगापुर र हङकङसम्म कोसेली पठाउने गर्छन् ।लक्ष्मी गौतम"
लोपोन्मुख हाब्रेको दिन,"जिल्लामा सुरु भएको हाब्रे संरक्षण अभियानलाई पछिल्लो पटक जिल्ला वन कार्यालय, प्रहरी कार्यालय, रेडपाण्डा नेटवर्क, प्रकृति संरक्षण अभियान, बारेकोट संरक्षण तथा एकीकृत विकास अभियान, डाँफे युवा क्लबसहितले निरन्तरता दिएका छन् । समुदाय आधारित सरंक्षण क्षेत्र विकास गरी रारा राष्टिय निकुञ्जको नयाँ ट्रेकिङ रुटका रूपमा प्रवद्र्धन गरेर रेडपाण्डा संरक्षण, पूर्वाधार विकास, होटलरिसोर्टहोमस्टेको व्यवस्था गर्न सकिएमा रेडपाण्डा पर्यटनको एउटा आइटम बन्न सक्ने सम्भावना देखिन्छ । बद्री बराल"
दोस्रो दर्जाका पुरुषहरू,"दोस्रो, ज्ञातव्य छ, ठूलो संख्यामा महिला अधिकारवादी एवम् एनजीओकर्मीहरू नेकपाकै कार्यकर्ता छन् । उनीहरूले पनि अपराधी नछोड्न र घटना(हरू)को निष्पक्ष छानबिनको मागसहित कुनै उल्लेख्य दबाबमूलक गरेका छैनन् । आफ्नै दलको सरकारसँग कडा माग राख्न नसक्ने बाध्यता त आफ्नो ठाउँमा छँदैछ । त्यसमाथि, महिला आयोग (सहित)को हरियो घाँसको खासै प्रभाव यसपालि परेको रहेछ । चिनिएका सबै महिला अधिकारवादीहरू आकांक्षाअनुसारको नियुक्तिको अर्जी बोकेर उनै राज्यशक्तिका निर्णायक, भाग्यविधाता पुरुषहरूको दैलो चहार्दै रहेछन् । कतै, बलात्कारीको विरोध गर्दा सरकारको विरोधको अर्थ नलागोस् (मानौं, सरकार नै बलात्कारीको जत्था होस्) र मुखैमा आएको आकर्षक पद नगुमोस् । त्यसैले, अहिले तैं चुप मंै चुप बस्नु उनीहरूलाई सर्वाधिक सुरक्षित लागेको छ । यसरीे, निर्णयक मौकामा महिलावादीहरू नै न्याय मिच्न उद्यत पुरुषहरूकै दया र आशीर्वादका लागि हानथापमा लागेपछि उनीहरू दोस्रो दर्जाका नागरिक रहिरहनु अस्वाभाविक होइन । जबकि, समाज र राज्य प्रणाली दुवैतिर हालीमुहाली गरिरहेका पुरुषहरूको दोस्रो कोटिको चिन्तनलाई पहिलो दर्जाको सभ्यतासम्मत बनाउने चुनौती घटिसकेका सीमित घटनामा न्याय दिलाउने भन्दा कैयौं गुणा ठूलो छ । :"
संवेदित कथाहरू,नेपाली कथामा रत्नको उपस्थिति सवल छ । उनका कथाले संवेदित कथाको खडेरीलाई कम गरेको छ । पछिल्लो समय कथामा कोरा काल्पनिकताले ज्यादा स्थान पाइरहेका बेला उनी आफ्ना कथाहरूमा मानवीय संवेदनालाई मिहिन रूपमा केलाइरहेका छन् । उनका कथाहरू मनका सुखदु:खसँग जोडिएकाले जहिले र जहाा पढिए पनि प्रिय नै लाग्ने निश्चित छ । मणि लोहनी
महाविनाशको दस्तावेज,"जन्मभूमि भूकम्पले थलिएको केही दिनभित्रै किशोर अमेरिकाबाट साथीहरूसँगै आए अनि राहत वितरण र उद्धार कार्यमा तल्लीन भए । रसुवा, नुवाकोट, काभ्रे, सिन्धुपाल्चोक, दोलखा, मकवानपुर, काठमाडौं उपत्यका लगायतमा उनीहरू सक्रिय रहे । पहिलो खण्डका बाह्र अध्यायमा उनले यिनै स्थानमा साक्षात्कार गरेर अनेक पीडितका कहाली उल्लेख गरेका छन् ।दोस्रो खण्डका चौध अध्यायमार्फत लेखकले धरहरा ढल्दा पनि बाँचेकाहरू र आफन्त गुमाएकाहरू, नब्बे सालयताका सबै भूकम्पमा बाँचेका दुई वयोवृद्ध, सगरमाथा आरोहणमा आएका इरानीहरू, गेस्ट हाउसमा पुरिएर छ दिनपछि जीवितै निकालिएकाहरूका अनुभव साझा गरेका छन् । तेस्रो खण्डका सात अध्यायमा नेपाल प्रहरी, सशस्त्र प्रहरी र नेपाली सेनाका तर्फबाट गरिएका उद्धार पहलको विवरण प्रस्तुत छ । चौथो खण्डका आठ अध्यायमा भूकम्पपीडितहरूको उपचारमा सामेल केही डाक्टर, नर्स र स्वयंसेवकहरूका अनुभूतिलाई ठाउँ दिइएको छ । पाँचौं खण्डमा पन्ध्र अध्याय छन्, जसमा राहत वितरणमा दिनरात नभनी लागिपरेका एनआरएनएसहित अमेरिका र अन्य मुलुकमा रहेका नेपालीहरूका बारेमा उल्लेख छ । छैटौं खण्डका चार अध्यायमा उमेश चौहान, श्रीकृष्ण न्यौपाने, मकर श्रेष्ठ, कल्पना घिमिरेले महाविनाशका बेला सञ्चारकर्मीहरूले बेहोर्नुपरेका भुक्तमान कहेका छन् । महाभूकम्पपछिको आर्तनाद र आशा भनिएको कम्पन नमस्ते मिडिया इन्कले छापेको हो ।"
हाइकिङ आरोह,हाइकिङ काठमाडौं चिल्लो कागजमा रंगीन तस्बिर र नक्सासहित भएकाले सुन्दर देखिन्छ । यसमा भएका भाषिक त्रुटि र सम्पादन कमजोरीलाई खासै ध्यान नदिई कम्तीमा महिनाको एक पटक हाइकिङतिर लम्कन सके यो किताबको मर्म पूरा हुनेछ । हिमालय म्याप हाउसले प्रकाशन गरेको किताबको मूल्य ७ सय रुपैंया छ ।
उड्यो यायावर यूकेतिर,"पत्रपछि पत्र, अर्को पत्रपछि झन् अर्को पत्र, अनि झन् अर्कोपछि । बूढेसकालमा अहिले बुझ्दै छु जीवनमा अज्ञानतामा कत्रो खतरा छ ! आफ्नो कति प्यारो पहिचान नै गायब बनाउन खोजेकोमा धन्न लन्डनवासी सुनुवार ब्रोहरूले मलाई। मान्यवर, अज्ञानीहरूका लागि मानवीय उदारता सङ्कटको सहारा रहेछ ।"
रातविरात जकार्ता,"मलाई लाग्यो, प्रविधिको सही प्रयोगले जीवन कति सहज बन्छ । इन्डेनेसियाका गाउँहरूमा पनि प्रविधिको पहँुचले महिलाहरूको जीवन सहज बन्दै गइरहेको उनीहरूले हामीलाई सुनाए । सेन्ट्रल जकार्तामा गाउँबाट उच्च शिक्षाका लागि आएका किशोरीहरूको त्यो आत्मविश्वास र आत्मनिर्भरताले मलाई असाध्यै लोभ्यायो । त्यसको पछाडिको कारण थियो, प्रविधिको उच्चतम सही सदुपयोग । जकार्ताको बसाइ दुई साता जति भएपछि त हामी पनि निर्धक्क भएर होटल पुग्ने आत्मविश्वाशी महिला बन्यौं । हामी पनि मध्यरातमा टयाक्सीमा सजिलै हुइँकिन लागेका थियौं । यदि गलत भएमा के गर्ने भन्ने उपाय हामीसँग रहेको फोनमा थियो । एसियाड सकेर स्वदेश फर्किंदै गर्दा मनमा लाग्यो यदि नेपालमा पनि सहज र सुरक्षित रूपमा रातको समयमा महिलाले घर फर्कने सक्ने वातावरण भइदिए ।"
ओझेलमा रानीपहाड,"गाउँ बस्तीको कुरै छाडौं । च्योर्दाेङ, हनुमन्ते र तामे पहाडहरू बादलभित्रै गुटमुटिएका छन् । यत्तिखेर एउटा प्रश्न भने हृदयभित्र फोका बनेर बल्झिरहेछ, निकै टाढा बादलुले छोप्ने ठाउँमा उभिएको छ भन्दैमा देशभित्रकै एउटा रानीपहाडलाई गणतन्त्र नेपालका हाम्रा स्वप्नदर्शी राज्य सञ्चालकले आँखा चिम्लिएर यसरी बस्न मिल्छ र ? जिरीलाई सम्झौं सबैले । जिरीलाई बुझौं सबैले । अहिलेलाई यत्ति भए पुग्छ ।"
यसकारण नेपाल चुक्यो,"राष्ट्रिय लिग २०७१७२ मा भएको थियो । राजधानीको सहिद स्मारक ए डिभिजन लिग २०७० सालयता पहिलोपल्ट आयोजना गर्ने संघारमा छ । केही वर्षयता नेपाली फुटबल मोफसलका प्रतियोगितामै निर्भर छ । त्यसैले देशको प्रतिनिधित्व गर्ने टिम छनोट गर्नका लागि प्रशिक्षकले खेलाडीको कति खेल हेरेका थिए ? यसले पनि प्रशिक्षकको टेक्निक र टयाक्टिसमा प्रभाव पार्दछ । तर, साफमा बालगोपाल भने सफल देखिएनन् ।"

शीर्षक,विवरण
निर्मलाका बाआमा न्याय माग्न काठमाडौं : प्रहरीबाटै प्रमाण नष्ट,क्षेत्रीय दंगा नियन्त्रण कार्यालय महेन्द्रनगरमा उनी दुई पटक पोस्टिङ भएका थिए । त्यसपछि केही समय जिल्ला प्रहरी कार्यालय कपिलवस्तु सरुवा भएका उनी २०७२ मा प्रहरी उपरीक्षक (एसपी) मा बढुवा हुनेबित्तिकै डोटी जिल्ला प्रहरी कार्यालय प्रमुख भएका थिए । त्यसपछि केही समय मध्यपश्चिम क्षेत्रीय कार्यालय सुर्खेत सरुवा भए र करिब ६ महिनामै जिल्ला प्रहरी कार्यालय कञ्चनपुरमा काज सरुवा भए ।
गोली लागेका दुई अझै गम्भीर,"उनका अनुसार चेतन भट्ट, तीर्थ पनेंरु, मञ्जु गिरीलगायत उपचार गरेर फर्केका हुन् । उनीहरू फलोअपमा भने जाने गरेको उनले जानकारी दिए । भदौ ४ गते प्रहरीले भीमदत्त१९, बागफाँटाका दिलीप विष्टलाई मुख्य अपराधीका रूपमा सार्वजनिक गरेपछि आन्दोलन चर्केको हो । उग्र बनेको आन्दोलनमा प्रहरीले गोली चलाउँदा अवस्था बिग्रेको थियो । अवस्था सहज बनाउन स्थानीय प्रशासनले चार दिनसम्म कफ्र्यु लगाएको थियो । उक्त घटनामा प्रहरीले बल प्रयोग गर्नुपर्ने अवस्था नरहेको उच्चस्तरीय छानबिन समितिले जनाएको छ । महेन्द्रनगरमा पत्रकार सम्मेलन गरी बल प्रयोग गर्नुपर्ने आवश्यक नदेखिएको समितिका संयोजक हरिप्रसाद मैनालीले बताएका थिए । दुवै दिन आदेशबिनै प्रहरीले गोली चलाएको भन्ने विषयमा भने उनले केही खोलेनन् । अवस्था हेर्दा बल प्रयोग गर्नुपर्ने आवश्यकता देखिएन, मैनालीले भने, यसबारे हामीले छानबिन गरेका छौं ।"
दृष्टिका सम्पादकसँग बयान,"संविधानले प्रत्याभूत गरेको प्रेस स्वतन्त्रताको विम्ब के कलमजीवीका हातमा हत्कडी हो ? राज्यको सार्वजनिक जवाफ माग्दै कांग्रेसले भनेको छ, द्वन्द्वकालमा यो या त्यो पक्षबाट पत्रकारहरू प्रताडित भएको घटनाको तीतो स्मृति हामी सबैथरीका मानसपटलमा जीवित छ । तर, बदलिएको परिस्थितिमा पनि पत्रकारहरूले निरन्तर पीडा भोग्नुपरेको चित्र दु:खद त छ नै, अत्यन्तै गम्भीर पनि छ ।"
स्वाइन र हङकङ फ्लु,काठमाडौं (कास) सप्तरीको कञ्चनरूपमा रुघाखोकीका बिरामीमा हङकङ फ्लु र स्वाइन फ्लु देखिएको छ । दुई सातामा ३ बालबालिकाको मृत्यु भएको छ भने ४ सय बिरामी परेपछि र्याल (थ्रोट स्वाब) को नमुना राष्ट्रिय जनस्वास्थ्य प्रयोगशालामा परीक्षण गर्दा १० बटामा हङकङ फ्लु र एउटामा स्वाइन फ्लु देखिएको हो ।
चाहिनेभन्दा ४ गुणा रूख काटिने,"प्रस्तावित विमानस्थल बाराको कोहल्बी नगरपालिका ८ र जितपुर सिमरा उपमहानगरपालिका १ मा फैलिनेछ । हात्ती र बाघलगायत ठूला वन्यजन्तु ओहोरदोहोर गर्ने करिडोर मासेर विमानस्थल बनाउँदा मानववन्यजन्तु द्वन्द्व बढने जानकारहरूले चेतावनी दिएका छन् । पसाहा खोलादेखि लालबकैयासम्म राजमार्गतिरको केही भाग छाडेर विमानस्थललाई दक्षिणतिर सार्ने हो भने करिडोर पनि रहन्छ, हात्तीबारे विद्यावारिधि गरिरहेका पर्सा निकुञ्जका सहायक संरक्षण अधिकृत अशोककुमार रामले भने ।"
बलात्कारी जोगाउन सांसदको घरमा पञ्चायती,प्रहरीका अनुसार साँझको समय बालबालिकासँग खेलिरहेकी उनलाई आइतेले हात तानेर धानबारीमा लगेर बलात्कार गरेको हो । बलात्कार अवस्थामै स्थानीयले थाहा पाएपछि घटना बाहिर आएको हो । इलाका प्रहरी दोधाराका निरीक्षक नरेन्द्रबहादुर चन्दले बालिकाको स्वास्थ्य परीक्षणपछि आफन्तको जिम्मा लगाएको बताए । पक्राउ परेका आइतेमाथि जबर्जस्ती करणी मुद्दा दर्ता गर्ने तयारी भएको उनले जनाए ।
एकीकरणका मापदण्ड थपिने,"सबै तहको एकीकरण पूरा गर्न प्रदेश र जिल्लास्तरका कार्यदल बनाइएको थियो । तर नेतृत्वका आकांक्षी धेरै हुनुका साथै दुई पक्षले कुन जिल्ला र प्रदेशमा कुन पद लिने भन्ने विवाद देखिएपछि कार्यदलले सहमतिसहितको प्रतिवेदन बुझाउन सकेनन् । तीनै प्रतिवेदनमा केन्द्रित रहेर सचिवालयमा छलफल सुरु भएको छ । बिहीबार पुन: बस्ने सचिवालयको बैठकले ठोस मापदण्ड र दुई पक्षले लिने पद एवं स्थान टुंगो लगाउने सम्भावना छ । तल्लो तहसम्मको एकता प्रक्रिया पूरा नहुँदा नेकपाका पार्टी गतिविधि सुस्ताएका छन् । त्यसैले छिटो प्रक्रिया पूरा गर्नुपर्नेमा नेताहरूले जोड दिएका छन् । बुधबारको बैठकमा बिमस्टेक सम्मेलन, चीनसँग पारवहन प्रोटोकलमा सहमति, अध्यक्ष पुष्पकमल दाहालको भारत भ्रमणलगायत विषयमा छलफल भएको थियो ।"
बर्खामा चल्दैनन् गाडी,"सडकको स्तरवृद्धि गरी बाह्रै महिना यातायात सञ्चालन ल्याउन सक्ने अवस्थामा पुर्याउनु दोलखाका लागि चुनौती हो । उक्त सडकको ग्रेड मिलाउनुपर्ने, भूक्षय नियन्त्रण गर्नुपर्ने, कालोपत्रे गर्नुपर्ने देखिन्छ । सडकको ट्रयाक खोल्ने र डोजर किन्ने कार्यमा व्यस्त स्थानीय तहले सदावहार यातायात सञ्चालनमा ल्याउने सडक निर्माणको योजना बनाउनुपर्ने आवश्यकता छ ।"
सडक विस्तार रूख र पोलले रोक्यो,"यस्सो हेर्दा कस्सिएर काम गरेर एक डेढ हप्तामा वनको स्वीकृति पनि आउने देखिन्छ । पोल हटाउने काम पनि सुरु हुने अवस्था छ । तर तातेर नगर्दा सडक निर्माण रोकिएको छ, सुवेदीले भने । अब समन्वय गर्न आफू लाग्ने उनले बताए । झन्डै २० करोड रुपैयाँ लागत अनुमान रहे पनि निर्माण कम्पनीले १२ करोड ८३ लाख रुपैयाँमा जिम्मा लिएको थियो । विस्तारपछि सडक चार लेनको हुनेछ । कालोपत्रे मात्रै १४ मिटर हुनेछ ।"
पेसागत स्थायित्वको माग,अब बन्ने प्रदेश शिक्षा ऐनमा पनि पेसागत स्थायित्वको सुनिश्चितताको मागसहित प्रदेश ३ का मुख्यमन्त्री डोरमणि पौडेललाईसमेत उनीहरूले स्मरणपत्र बुझाएका छन् ।
शिक्षक सरुवा विवादमा,समितिले प्राथमिक दरबन्दीमा वर्षांैदेखि काम गर्दै आएका शिक्षकलाई हटाएर फेरि प्राविकै शिक्षक पठाएकोमा मन्थलीको नागकन्या मावि व्यवस्थापन समितिले आपत्ति जनाएको छ । व्यवस्थापन समितिको बैठकले नगर शिक्षा समितिको निर्णयबाट सरुवा भएका शिक्षकलाई रमाना नगर्नेसमेत जनाएको छ । मावि सञ्चालन भएको उक्त विद्यालयका प्रावि दरबन्दीका प्रअलाई फालेर फेरि प्राविकै शिक्षक पठाइएकोप्रति स्थानीयको आपत्ति छ ।
पेटीमै बेड राखेर उपचार,भूकम्पले भत्काएको प्रसूति गृहको भवन जापान सरकारको सहयोगमा पुननिर्माण भइरहेको छ । अर्को वर्षसम्म भवन हस्तान्तरण भइसक्ने उनले जनाए । नयाँ भवन बनेसँगै चाप व्यवस्थापनमा सहज हुने गौतमले बताए ।
स्मार्ट लाइसेन्स छाप्ने जिम्मा मालिकालाई दिइँदै,"इन्कर्पोरेटले फर्मल (स्मार्ट लाइसेन्सको कार्ड) छाप्न प्रयोग हुुने प्रविधिका आधारमा स्मार्ट लाइसेन्स छपाइ गर्ने ती अधिकारीले बताए । मद्रासले रेजर इन्ग्रेडिङ प्रविधिका आधारमा कार्ड छाप्ने गरेको उनले बताए । फर्मल प्रविधि आधुनिक प्रविधि हो, ती अधिकारीले भने, फर्मल प्रविधिबाट लाइसेन्स छाप्दा चिप्स उप्किने समस्या आउँदैन ।"
मन्दिर पुनर्निर्माणमा जुटे पाटनवासीसमिति,"स्थानीयवासीकै अग्रसरमा छाबहालस्थित दुईतले गुप्तवास भिन्द्यो: मन्दिर भने मर्मत भइसकेको छ । उक्त मन्दिर भूकम्पले चर्केको थियो । सुनधारास्थित पु: (चित्रकार) भिन्द्यो: (भीमसेन) मन्दिर बाहिरबाट झट्ट हेर्दा समान्य देखिन्छ । तर, पहिलो र दोस्रो तला भित्रभित्रै चर्केको छ । यो पनि मिलेर बनाउने स्थानीयवासी बताउँछन् ।"
फेरिँदै गयो तीज : व्रतालु,"हरितालिका तीज दिदीबहिनीहरू माइतीमा जम्मा भई अघिल्लो दिन दर खाने, दु:खसुखको गीत गाउने, सुखदु:ख साटासाट गर्दै रमाइलो गर्ने चाड हो । पछिल्लो समय तीज झडिलो बन्दै गएको छ, चाँगुनारायणकी सुशीला लामिछानेले भनिन्, केही वर्षयता तीज अत्यधिक भड्किलो बन्दै गएको छ, समाजमा अपाच्य बन्दै गएको छ । दिदीबहिनीबीच एकआपसमा सुखदु:ख साटासाट गर्नेभन्दा पनि नयाँ, महँगा गहना र साडी प्रदर्शन गर्ने चाडको रूपमा विकास हुँदै गएको उनले बताइन् । महँगा र धेरै गहना लगाउने देखासिकी बढ्नु दुर्भाग्य भएको उनको भनाइ छ ।"
चुरेमा चाहिँदो नचाहिँदो,"तराईका लागि पानी सोस्ने पहरेदार हो चुरेको जंगल । सखाप भएपछि तराई आकुल हुन्छ । जंगल नासिए वर्षाको पानी रोकिँदैन । बाढी जान्छ । पहिरो खसेर नदीको सतह बढ्छ, त्यसले डुबान बढाउँछ । पर्यावरणमा असर पुग्नु त अवश्यम्भावी । यो योजना तराईलाई काकाकुल बनाउने नियत त पक्कै नहोला तर नियति त्यही हुन पुग्नेछ ।"
न्याय नमरोस्,"कञ्चनपुरकी किशोरी निर्मला पन्तको बलात्कारपश्चात् भएको बर्बर हत्याका मुख्य दोषीलाई स्थानीय प्रहरी प्रशासन र शासकले फरार गराई निर्दोषलाई दोषी करार गर्दा भएको आन्दोलनमा प्रहरीले गोली चलाउँदा १३ वर्षीय बालकको समेत ज्यान गयो । केन्द्रीय सरकार अर्थात् गृह मन्त्रालयले किशोरीको बलात्कार पश्चात्को हत्या र गोलीकाण्डको छानबिन गर्न सहसचिव हरिप्रसाद मैनालीको संयोजकत्वमा १५ दिनको म्याद दिई उच्चस्तरीय छानबिन समिति गठन गर्यो । तर उक्त समितिका सदस्य वीरेन्द्र केसीले अदृश्य शक्तिबाट आफ्नो असुरक्षा महसुस भएको जनाउ दिँदै राजीनामा दिए । गृह मन्त्रालय, गृहमन्त्री र प्रहरी महानिरीक्षकको आग्रहमा केसी पुन: समितिमा फर्किएका छन् । उनी कुनै पनि घटनाका सन्दर्भमा सही छानबिन गर्ने र सही प्रतिवेदन तयार गर्न सक्षम रहेकै कारण गृह मन्त्रालयले उनलाई समितिमा राखेको स्पष्ट छ । केसीले छानबिन समितिमा रहेर निर्वाह गरेको निष्पक्ष भूमिकाकै कारण अदृश्य शक्तिबाट उनलाई ज्यानसम्म लिने धम्की आएर उनले जीवनरक्षा मागेको स्पष्ट पारेको छ । यो घटनाले मृतक किशोरी निर्मलाका परिवारले त न्याय नपाउने सङ्केत गरेको छ नै, सरकारभन्दा पनि आपराधिक गतिविधिमा संलग्न अदृश्य शक्तिको समूह शक्तिशाली छ भन्ने पनि प्रस्ट पारेको छ । एलबी आले मगर, वीरगन्ज, पर्सा"
वेश्यालयको पक्षमा मुख्यमन्त्री,"बोलीको असर कता पर्छ भन्ने नसोची बोलिदिँदा त्यो बोली कहाँ गएर ठोक्किन्छ भन्ने बेलैमा विचार पुर्याउनु जरुरी छ । महिलाप्रति अपमान गरी बोली बोल्दा केही समय अघिमात्र कानुनमन्त्री शेरबहादुर तामाङले पदबाट पन्छिनुपरेको थियो । त्यस्तै गण्डकी प्रदेशका मुख्यमन्त्री पृथ्वीसुब्बा गुरुङले पनि आफ्नो प्रदेशको विकासको सपनाको कुरा त कता हो कता, अब यौन व्यवसायको कोठी खोलेर त्यसलाई व्यवस्थित गर्ने कुरामा जोड दिन थालेछन् । यो कति सान्दर्भिक वा असान्दर्भिक छ, जनमानसले बुझ्ने कुरा हुन् । बोलीकै प्रभाव देखाउन त्यसो भनिएको हो या बोल्ने कुरा नभेटेर बोलेको हो, त्यो उनमै भर पर्छ । भनिन्छ, नजाने गाउँको बाटो नसोध्नु । तर कुरा अर्कै पर्यो, उनलाई होटल संघले आयोजना गरेको कार्यक्रमलाई सम्बोधन गर्नुपर्ने थियो, तर होटल व्यवसायलाई व्यवस्थित गर्ने कुरा कता मोडियो कता, उल्टै व्यवसायीलाई यौनधन्दा चलाउने कुरामा जोड दिएको देखिन्छ र यौनकर्मीलाई परिचयपत्रको व्यवस्था र तिनलाई निश्चित करको दायरामा ल्याएर कर असुल्ने कति उचित हो ? हरि डाँगी,गोकर्णेश्वर नपा८, काठमाडौं"
धार्मिक राज्यको कुरा,"हामीकहाँ पनि विभिन्न समयमा हिन्दु राष्ट्रको माग उठ्ने गरेको छ । त्यसमा भारतीय सरकारको समर्थन वा सद्भाव रहेको पनि स्पष्ट हुन्छ । हिन्दु राष्ट्रको वकालत गर्नेहरूले हिन्दु समाजभित्र रहेको छुवाछूत, विभेद, वञ्चनाजस्ता अमानवीय कार्य हटाउनतिर विशेष ध्यान दिनु आवश्यक छ । अब पनि हिन्दु राष्ट्र वा अन्य कुनै धर्मको वकालत गर्नु महेन्द्रकालीन पञ्चायतमा फर्किनु हो, जहाँ एक भाषा, एक भेष, एक धर्मको नाममा शासकको धर्मलाई राज्यको धर्म मानी बहुजातीय, बहुधार्मिक, बहुसांस्कृतिक समाजको बनोटलाई राष्ट्रिय एकताको नाममा नामेट पार्ने काम भयो । अब नयाँ पुस्तालाई संघर्षबाट पहिचान निर्माण गर्न प्रेरित गर्नु पर्नेछ, नकि कुनै जाति, धर्म वा सम्प्रदायको आधारमा । मनोज लम्साल,देवचुली३, नवलपुर"
सर्वोच्चमा अचम्म,"सर्वोच्च अदालतमा देखिएका दृश्यले ध्यान तानिरहेका छन् । ध्यान नतानुन् पनि कसरी ? जब सर्वोच्चका पूर्व कामु प्रधानन्यायाधीश दीपकराज जोशी जो प्रधानन्यायाधीश हुने मुखैमा आएर संसदीय सुनुवाइ समितिको सिकार भए र प्रधानन्यायाधीश हुने अवसरबाट बञ्चित भए । उनी केही समयदेखि विदामा बस्दै आइरहेका थिए । त्यसपछिको प्रधानन्यायाधीशको लागि रोलक्रममा वरिष्ठतम न्यायाधीश ओमप्रकाश मिश्रको पालो आयो । संसदीय सुनुवाइ समितिबाट अनुमोदित भई राष्ट्रपतिबाट नियुक्त भए । अचम्म के भयो भने भर्खरै नियुक्ति पाएका प्रधानन्यायाधीश मिश्रलाई स्वागत गर्न विदामा बसिरहेका पूर्व कामु प्रधानन्यायाधीश भइसकेका र रोलक्रम अनुसार प्रधानन्यायाधीश हुन नपाएका तर सर्वोच्च अदालतका वरिष्ठ न्यायाधीशमा बहाल रहिरहेका जोशी हतारहतार सर्वोच्च अदालतमा पुगी आफ्ना सहकर्मी मित्र मिश्रलाई भेट गरी उनी प्रधानन्यायाधीश भएकोमा बधाईसमेत दिएको दृश्य निकै रोचक थियो । आजसम्म नदेखिएको र नभोगिएको यस्तो समयचक्रको दृश्य विलकुलै दुर्लभ थियो । यो घटना न्याय क्षेत्रको इतिहासमा निकै अचम्मलाग्दो र सर्वसाधारणका लागि रोचक थियो । नरनाथ पाण्डे,कावासोती८, नवलपुर"
सरकारी बहानाबाजी,"वाम गठबन्धनको सरकार गठन भएको झन्डै आधा वर्ष बित्नलाग्दा पनि खासै उल्लेखनीय काम गर्न नसकेका कारण विविध क्षेत्रका आलोचना खेप्न विवश छ । लोकतान्त्रिक शासन व्यवस्था भएको मुलुकमा पनि हुकुमी शैलीमा चल्दै गरेको शासनमा न कुनै मन्त्रीको कुनै दूरदर्शी कामको योजना बनेको छ, नत त्यसलाई कार्यान्वयन गर्ने कुरा छ । प्रधानमन्त्रीको हल्काफुल्का भाषण बाहेक कुनै दूरदर्शी योजना नरहेको हुनाले जताततैबाट निराशा र आलोचनाका स्वरहरू मात्र गुञ्जिएका सुनिए । सरकारले संविधान र कानुन कार्यान्वयन गर्नुपर्ने जति गहन दायित्व थियो, त्यो दायित्व निष्ठापूर्वक पूरा गर्ने प्रयत्न भएको देखिएन । कानुन बनाई लागू गरिए पनि प्रशंसा गर्ने खालको कानुन कतै बनेको देखिएन । बरु एक प्रकारले खाए खा, नखाए घिचको अवस्थाका कानुन ल्याएर जनतालाई निराश बनाउने काममात्र भयो । पहिले कानुन बनाउने अनि जनताले पालना नगरे कडा सजाय हुनेछ भन्नु सामन्ती शैली नै हो । अब फेरि जनता झुक्याउन मन्त्री फेर्ने कुरा आउन सक्छ । यस्तो सरकारी बहानाबाजीको कति विश्वास गर्ने ? केशव अधिकारी,गोकर्णेश्वर नपा३, काठमाडौं"
सरकारी साधनको दुरुपयोग,"आफूलाई राज्यले दिएको सुविधा नगरपालिकाका मेयरउपमेयार, गाउँपालिकाका प्रमुख र कर्मचारीहरूले दुरुपयोग गर्दै आएका छन् । विवाहको भोज जाँदा होस् या जन्ती जाँदा सरकारी गाडी नै प्रयोग गर्छन् । कतिपय मेयर साबहरू त बेलुकाको कक्टेल पार्टीमा समेत सरकारी गाडी लिएर गएको पाइन्छ । कतिपयले नम्बर प्लेट नै २ वटा बनाउने गरेका छन् । दिउँसो कार्यालय समयमा सेतो प्लेट राख्ने अनि बेलुका भएपछि त्यसलाई झिकेर रातो नम्बर प्लेट हाल्ने । कसलाई के थाहा ? अनुगमन कहीं कतैबाट भएको छैन । जसले जे गरे पनि भएको छ । यसरी सरकारी सम्पत्तिको दुरुपयोग हुँदा पनि टुलुटुलु हेर्ने सिवाय केही गर्न सकिने अवस्था छैन । यस्ता विषयमा कहीं कसैले विरोध गरेको पनि पाइँदैन । किनभने सरकारी सम्पत्तिको सबै मिलेर दुरुपयोग गर्नुछ । राजनीतिमा इमानदारीको खडेरी लागेको छ । आफ्नो कर्तव्यप्रति कोही सजग भएको पाइँदैन । उसले गर्यो, मैले गर्न के हुन्छ भन्ने मानसिकताको विकास भएको छ । राम्रो कामका लागि होइन, नराम्रो कामका लागि प्रतिस्पर्धा छ । सरकारी नम्बर प्लेटका सवारी साधनको चरम दुरुपयोग भइरहेको छ । सम्बन्धित निकाय कानमा तेल हालेर बसेको छ । पुरुषोत्तम घिमिरे,जोरपाटी, काठमाडौं"
सरकारको चेत किन खुल्दैन ?,"सरकार गठनताका जसरी मुलुकको सही र प्रभावकारी किसिमले शासन पद्धति अगाडि बढेको थियो, चारैतिर प्रशंसाका आवाज घन्किरहेका बेला बालकृष्ण ढुंगेलको रिहाइबाट सुरु भई अहिले सरकारको विपक्षमा अनगिन्ती आवाज सुन्नुपर्दा मन दु:खेको छ । त्यसकारण शुभचिन्तकको नाताले टोल, समाज, जिल्लामा सुनिएका गुनासा र अनुभवका आधारमा पृष्ठपोषणरूपी तिता शब्द मिश्रित वाक्यांश कोर्न बाध्य भएको छु । सर्वप्रथम अन्तरप्रदेश परिषद बैठक बस्नैपर्छ । यसले सरकारको मूल्याङ्कन र कार्यदिशामा सघाउ पुर्याउने मात्र नभई यो सरकारको दाहिने हात हो भन्ने सत्य बिर्सनु हुँदैन । सायद सरकारमा रहेका नेताहरू नै कतै ओली सरकारलाई असफल गराउन त लागिपरेका छैनन् ? अब सरकारको ६ महिनाको प्रभावकारी समीक्षा गरी असफलताको चेत खोल्दै निर्वाचन घोषणापत्र हातमा राखी बिग्रँदो शासन पद्धतिमा अलि मिहिन सुधार नगरेमा साढे ४ वर्षपछि पछुताउनु बाहेक अरु के होला ? सरकारको मूल्यांकनमा म अच्युत वाग्लेको लेखसित सहमत छु । गंगाराज अर्याल,पाणिनि८, पाली अर्घाखाँची"
मुक्त हलियाको हालत,"मुक्तिको बाटो दुई तिहाइको शक्तिमान कम्युनिष्ट सरकारप्रति हरूवाचरुवा र हलियाजस्ता आधारभूत वर्गमा बढी आशा हुनु स्वाभाविकै हो । त्यसैले सरकारले मुक्त हलिया तथा हरूवाचरुवाको पहिचानस्वरूप ३ महिनाभित्र छुटको पुन: तथ्यांक संकलन गर्ने, एक महिनाभित्र प्रमाणीकरण र वर्गीकरण गर्ने र सच्याउने, २ महिनाभित्र परिचयपत्र वितरण गरिसक्ने गरी योजना बनाउनुपर्छ । मुक्त हलिया तथा हरूवाचरुवा पुन:स्थापनाका लागि कानुन चाहिन्छ । जिल्ला र केन्द्रीय स्तरमा अधिकार सम्पन्न मुक्त हलिया पुन:स्थापना आयोग गठन गर्नुुपर्छ । आयोगले तराईमा १० कठ्ठा र पहाडमा १० रोपनी जग्गा उपलब्ध गराउने, उनीहरूले मुक्त हुनुअघि कम्तीमा १० वर्षदेखि भोगचलन गर्दै आएको जमिन र घरबास स्थानीय सर्जमिनका आधारमा उनीहरूकै नाममा दर्ता गर्नुपर्छ । भूमि व्यवस्था, सहकारी तथा गरिबी निवारण मन्त्रीको अध्यक्षतामा रहेको मुक्त हलिया पुन:स्थापना समस्या समाधान समितिलाई अनुगमन समितिमा परिणत गरिनुपर्छ । लेखक नेकपाका नेता हुन् ।"
इनार सुख गेल,"पानीको एकएक स्रोतमा नजर, सुरक्षा र विवेकपूर्ण उपयोग समुदायको सर्वोच्च प्राथमिकतामा पर्नुपर्छ । पानीप्रति अपनत्व र सम्मान जागरुक गर्न जरुरी छ । चुरेको फेदभरि फैलिएको चारकोसे झाडीमा अब धेरै वन बाँकी छैन । विभिन्न सरकारी निहुँमा चुरे र वनमाथि हुने प्रहार रोकिनुपर्छ । अब यहीँको समाजले अनेक भगीरथ पैदा गरौं । हामीभित्र भगीरथको भाव जगाऔँ ।"
यौनिक अल्पसङ्ख्यकको पहिचान,प्राकृतिक रूपमा मानवको पहिचान प्राप्त व्यक्तिलाई मानव अधिकार उपभोगमा संकुचन वा बञ्चित गर्नु हँुदैन । यसका लागि कानुनी र संस्थागत व्यवस्था गर्ने दायित्व राज्यको हो । हक उपभोगको सहज वातावरण पनि तयार गरिदिनुपर्छ । यसमा नागरिक समाज लगायतले सहकार्य गरे सामाजिक न्यायपूर्ण समृद्ध समाज निर्माण हुनसक्छ । लेखक सामाजिक विकास मन्त्रालय प्रदेश ५ की महिला विकास अधिकृत हुन् ।
सुतिरहेका दिदीबहिनीमाथि तेजाब,घटनापछि तत्कालै इलाका प्रहरीलाई खबर गरिएको थियो । प्रहरीले तेजाब आक्रमणकारीको खोजी भइरहेको बताएको छ । घाइते दुवैले तेजाब हान्नेलाई नचिनेको बताए । जादोलाल घाइते छोरीलाई लिएर काठमाडौं गएका छन् । उनीहरूलाई कीर्तिपुर अस्पतालमा भर्ना गरिएको जादोलालले जानकारी दिए ।
विद्यार्थीले एसईई फाराम भर्न पाएनन्,"एसईई परीक्षा केन्द्रीय बोर्डले वा केन्द्र सरकारले सञ्चालन गर्ने भन्नेमा पनि प्रस्ट भइसकेको छैन । फाराम भर्न केही ढिलाइ भए पनि परीक्षा प्रभावित नहुने परीक्षा नियन्त्रक रामप्रसाद सापकोटाले दाबी गरे । अलिअलि ढिला भएको हो, फाराम भरेर तयारी गर्न प्रशस्त समय छ, उनले कान्तिपुरसँग भने ।"
केसी छानबिन समितिमा फर्किए,"उनले भदौ १५ गते एक्लै निर्मलाको साइकल भेटिएको स्थानमा स्थलगत अध्ययन गरिरहेका बेला एक जना व्यक्ति आएर आफूलाई धम्की दिएको दाबी गरे । घटनास्थल हेरिरहेको थिएँ, एक जना मोटो मान्छे आएर मलाई सर तपाईंको काम राम्रो छ तर यहाँ यसभन्दा अगाडि यस्ता घटनामा ट्रकले ब्रेक फेल भयो भन्दै मान्छे किचेर मारिदिने गरेका छन् । तपाईं पनि एक्लै हुनुहुन्छ अलि ख्याल गर्नुस् है भनेर धम्की दिए, उनले भने ।"
प्रमाण लुकाउनेमाथि नै अनुसन्धान,"लापरबाही गर्ने जोसुकै होस्, कारबाही हुन्छ : डीआईजीप्रदेश ७ का प्रहरी प्रमुख प्रहरी नायब महानिरीक्षक डीआईजी सुरज केसीले प्रारम्भिक अनुसन्धानमा लापरबाही गर्ने प्रहरी अधिकृतमाथि कारबाही हुने बताए । घटनालगत्तै अनुसन्धानमा संलग्न भएकाहरूमध्ये जो, जसबाट गल्ती भएको छ, उनीहरूलाई हदैसम्म कारबाही हुनेछ, केसीले भने, सरुवा भएर अन्यत्र गएका अधिकृतहरूलाई झिकाएर नयाँ चरणको अनुसन्धान सुरु हुन लागेको छ । अनुसन्धानमा समय लागे पनि दोषीलाई उम्कन नदिने दाबी उनले गरे । प्रहरीले घटनाका दोषीलाई पत्ता लगाएरै छाड्छ, उनले भने, शंकास्पद रूपमा नाम उल्लेख भएका व्यक्तिहरूको पनि डीएनए परीक्षण गरिनेछ ।"
तीजको दिन कालो पहिरन,यसअघि सार्वजनिक गरिएका दिलीप बिष्टलाई प्रहरीले छाडेपछि अबको अनुसन्धानका विषयमा धेरैले चासो दिएका छन् । उनीहरूले अब पनि अनुसन्धानमा लापरबाही हुन नहुने भन्दै सचेत पनि गराएका छन् ।
डीएनए उपयुक्त माध्यम,कतिपय मुलुकले आफ्ना नागरिकको डीएनए नमुना संकलन गरी अभिलेख राखेका हुन्छन् । अपराध अनुसन्धानक्रममा नमुना परीक्षण गरी अभिलेखमा म्याच भएमा सम्भावित शंकास्पद व्यक्तिको सूची तयार गरी अनुसन्धान अघि बढाइन्छ । तर नेपालमा भने डीएनए परीक्षण र त्यसलाई अदालतले समेत स्वीकार गर्न थालेको लामो इतिहास छैन । कतिपय अवस्थामा त डीएनए परीक्षणमाथि अदालती दृष्टिकोणमा एकरूपतासमेत छैन ।
पत्नी बितेपछि केही दिन जेलमुक्त,महिनौंदेखि लन्डनस्थित एक निजी अस्पतालमा उपचार भइरहेको थियो । नवाज सरिफविरुद्ध तीव्र प्रचार गरेर चर्चामा आएका प्रधानमन्त्री इमरान खानले कुलसुमको निधनप्रति दु:ख प्रकट गरेका छन् ।
अफगानिस्तानमा आत्मघाती आक्रमणबाट ६८ मारिए,फेब्रुअरी १७ मा कान्दाहारको एउटा सहरमा भएको आत्मघाती आक्रमणमा परी १ सय ४० जनाको मृत्यु भएको थियो । तीमध्ये ५० जना सहायक प्रहरी अधिकृत पनि थिए । २००७ नोभेम्बर ६ तारिखका दिन ५९ जना बालबालिकासहित ७९ जना मारिएका थिए । तीमध्ये छ जना सांसद पनि थिए । काबुलको उत्तरी क्षेत्रमा पर्ने पुल ई खुम्रीमा रहेको एउटा चिनी कारखाना भ्रमणमा गएका विशिष्टहरूको टोलीमाथि आक्रमण गर्दा उनीहरूको मृत्यु भएको हो । घटनाको जिम्मेवारी लिन तालिवान लडाकुहरूले भने अस्वीकार गरेका छन् ।
कोरियन एयरका अध्यक्षमाथि सोधपुछ,हान्जिन ग्रुपका अध्यक्षसमेत रहेका चोले प्योङचाङको निजी निवासमा राखिएका सुरक्षागार्डको भुक्तानी कोरियन एयरबाट गरेका थिए । सोल महानगरीय प्रहरीमा उपस्थित भएका चोले संवाददाताहरूसँग आफूले प्रहरीलाई घटनाका बारेमा सबै कुरा बताएको जानकारी दिए ।यसै वर्ष मात्र विभिन्न घटनामा चो तेस्रो पटक प्रहरीको सोधपुछमा परेका छन् । जुन २८ मा उनी कर छलीको आरोपमा पक्राउ परेका थिए । जुलाई ७ मा एक अभियोगमा अदालतले सोधपुछ गरेको थियो ।
"जेल अस्वीकार, जरिवाना स्वीकार",लोरिसलाई फ्रान्समा अत्यधिक सम्मान गरिन्छ । डेली मेल पत्रिकाका अनुसार लोरिसले मादक पदार्थ सेवन गरेको प्रहरीको विवरणमा देखिएको छ । बेलायतमा ३५ माइक्रोग्रामभन्दा बढी मादक पदार्थ सेवन गरेर सवारीसाधन सञ्चालन गर्न नपाइने कानुनी व्यवस्था छ ।
"बाढीपहिरोमा २ को मृत्यु, ४ बेपत्ता",कालीगण्डकीको जलस्तर बढेपछि जिल्ला प्रशासनले तटीय क्षेत्रमा उच्च सतर्कता अपनाउन आग्रह गरेको छ । धौलागिरी गाउँपालिका ४ मुदीको माथिल्लो भेग र रघुगंगा गाउँपालिका८ कुइनेमंगलेको माथिल्लो धौलागिरी बेसक्याम्प क्षेत्रमा भारी वर्षा भएको हो । रघुगंगाको मंगले क्षेत्रमा एउटा विद्यालय बगाएको खबर आए पनि विस्तृत बुझ्न बाँकी रहेको प्रजिअ लीलाधर अधिकारीले बताए । बाढी पूर्वानुमान महाशाखाका अनुसार बुधबार साँझ ७ बजे रघुगंगामा जलस्तर २ मिटरबाट बढेर ३५२ मिटर र कालीगण्डकी नदीमा ७१२ मिटर पुगेको छ । म्याग्दी खोलाको भने बाढी मापन गरिएको छैन ।
महिना दिनपछि खुल्यो सडक,"सडक सुचारु भए पनि जोखिम भने कायमै रहेको यात्रुले बताएका छन् । सिस्ने गाउँपालिका ५ का मदन शाहले सडक सुचारु भए पनि पहिरो खसिरहेकाले जोखिम कायमै रहेको बताए । बेलाबेला पहिरो झर्न रोकिएको छैन, शाहले भने, गाडी फेर्नु नपर्ने भए पनि यात्रा जोखिमपूर्ण छ । चनाखो हुनैपर्छ । खोपीचारलगायत केही ठाउँको पहिरो हटाइए पनि हिलो र खाल्डाखुल्डी यथावत् रहेकाले यात्रा गर्न सजिलो नभएको यात्रुले बताएका छन् । सिस्ने गाउँपालिकाको रुकुमकोटसम्मको सडक सुचारु भए पनि त्यसभन्दा माथिको सडक अझै अवरुद्ध छ । जिल्लाका भूमे र पुथाउत्तरगंगा गाउँपालिका जाने सडक सुचारु हुनेमा भने अन्योल कायमै छ ।"
साक्षर गाउँमा औंठाछाप,"यति धेरै त निरक्षर छैनन्, सुनापति गाउँपालिका अध्यक्ष धावा लामा भन्छन्, भेला गर्ने बेला दस्तखतभन्दा चाँडो ल्याप्चे हुने भएकाले त्यस्तो लागेको हो ।"
तीजमा न्यायको कामना,"खाना नखाँदा केही हुन्न, उनले भनिन्, तर, पानी पनि नखानुचाहिँ गलत हो । शरीरलाई दु:ख दिएरचाहिँ व्रत नबसौं ।"
"नाम छ, सम्पदा छैन",प्रदर्शनी शनिबारसम्म चल्नेछ ।
शत्रुघ्न सिन्हा शाश्वतधाममा,सिन्हा आउने भएपछि शाश्वतधामको एकाम्बरेश्र महादेवको मन्दिरमा पूजाका लागि विशेष व्यवस्था मिलाइएको थियो । उनको सुरक्षाका लागि भन्दै उल्लेख्य संख्यामा सशस्त्र र नेपाल प्रहरीको टोली खटिएको थियो । सिन्हालाई हेर्न सर्वसाधारणको भीड लागेको थियो । शाश्वतधाममा आइपुग्दा उनलाई संस्कृत गुरुकुलका विद्यार्थीले फूलमाला र ढाकाटोपीले स्वागत गरेका थिए ।
विकासका सूचक निराशाजनक,"लक्ष्य पूरा नहुनाका धेरै कारणहरू छन्, आयोग उपाध्यक्ष कँडेलले लक्ष्य पूरा नहुनाका कारणहरूबारे भने, योजना एउटा नेतृत्वले बनायो, कार्यान्वयन गर्न अर्को आयो । कुन सोचका साथ योजना बनाइएको हो र कसरी कार्यान्वयन गर्ने भन्नेमा केही अन्योल हुुन सक्ने उनको अनुमान छ । योजना बनाइसकेपछि धेरैवटा सरकार परिवर्तन भए । राजनीतिक संक्रमणका कारणले पनि लक्ष्यअनुसारको प्रगति हुन नसकेको उनको अनुमान छ । सार्वजनिक खरिद ऐनदेखि विद्यमान कानुनी व्यवस्थाले पनि केही समस्या सिर्जना गर्यो, उनले भने ।"
ब्याज नबढाउन कोष बन्दै,भूकम्पबाट क्षति पुगेका घरहरूको निर्माणका लागि तीन वर्षअघि राष्ट्र बैंकले २ प्रतिशत ब्याजदरमा सहुलियत दरको आवास कर्जा सुविधा कार्यक्रम ल्याएको थियो । सोही कार्यक्रमअनुसार बैंकहरूले पीडितलाई २ प्रतिशत ब्याजदरमा ऋण प्रवाह गरिरहेका छन् । गत असारसम्म १ हजार ६७ जना पीडितले विभिन्न बैंकहरूबाट १ अर्ब ७९ करोड २४ लाख रुपैयाँ बराबर यस्तो कर्जा लगिसकेका छन् । यसरी कर्जा लिएका पीडितहरूलाई दुई वर्षपछि बैंकले बजारमा प्रचलित ब्याजदर तिर्न भनेपछि विवाद बढेको हो ।
तीजले उकास्यो पार्टी प्यालेस,"हामीले स्वस्थ खाना दिनुपर्छ, राष्ट्रिय पार्टी प्यालेस एवं क्याटरिङ व्यवसायी महासंघका उपाध्यक्षसमेत रहेका पाण्डेले भने, महिला दिदीबहिनीलाई ढुक्कले जमघट हुने र रमाइलो गर्ने वातावरण बनाउनुपर्छ ।"
नेप्सेमा दोहोरो अंकको वृद्धि,"सेयर बजार धेरै तल झरिसकेको, बैंक तथा वित्तीय संस्थाहरूको व्यावसायिक विस्तार हेर्दा पहिलो त्रैमासमा पनि कम्पनीहरूका वित्तीय प्रतिवेदनहरू सुधारिएर आउने संकेत देखिएको, घट्दो ब्याजदरलगायत कारणले बजारमा सकारात्मक प्रभाव परेको ब्रोकरहरू बताउँछन् ।"
नाडा अटो सो: विद्युतीय सवारीमा आकर्षण,"दुईपांग्रेमा उस्तै भीडअटो सोमा विद्युतीय दुईपांग्रे सवारीमा पनि सर्वसाधारणको भीड लागेको छ । ती सवारी साधनमा छुट दिएकाले पनि अवलोकनकर्ताहरू आकर्षित भएका हुन् । उनीहरूले नाडामा १० हजारसम्म छुट दिएका छन् । नाडा बाहिर खरिद गर्दा ६ हजारसम्म छुट दिएका छौं, मियमा मोटर्स प्रालिका म्यानेजर शैलेश श्रेष्ठले भने, अटो सोमा १० हजारसम्म छुट छ । छुट हुँदा भीडभाड बढेको उनले बताए । उक्त कम्पनीले जापानी विद्युतीय स्कुटर १ लाख ३९ हजारदेखि १ लाख ९६ हजारसम्ममा बिक्री गरेको बताए । इको इन्फिनेटी प्रालिका सेल्स हेड रूपक भट्टराईले नाडाको अवसरमा विभिन्न अफर सार्वजनिक गरेको बताए ।"
कर्णालीमा स्पर स्याउ उपयुक्त,"स्थानीय किसान दीपक शाहीले स्पर जातका स्याउ व्यावसायिक खेतीका लागि उपयुक्त भएको बताए । धेरै पहिले रोपिएको स्याउका बोट बूढा भइसकेछन्, उनले भने, अब नयाँ र उन्नत जातका स्याउतिर पनि लाग्नुपर्छ ।"
सेज सञ्चालनमा समस्या,सेजका कार्यकारी निर्देशक भट्टले उद्योग स्थापनाका लागि आवश्यक पर्ने विद्युत् उपलब्ध गराउन सेजभित्र विद्युत्को मर्मत गर्नुपर्ने भएकाले यसका लागि बजेट पठाइसकिएको बताए ।
मुक्तिनाथमा केबलकार सञ्चालन गर्ने समझदारी,"६ वटा स्टेसनसहित केबलकार निर्माण गर्ने कम्पनीको योजना छ । वीरेठाँटीदेखि घोरेपानी, घोरेपानीदेखि तातोपानी, तातोपानीदेखि लेते, मार्फा ट्रान्जिटदेखि जोमसोम, जोमसोमदेखि कागबेनी र कागबेनीदेखि मुक्तिनाथसम्म छुट्टाछुट्टै खण्डमा विभाजित गरी केबलकार निर्माण गर्ने जनाइएको छ । आयोजनाका लागि करिब ३५ करोड अमेरिकी डलर खर्च लाग्ने अनुमान छ ।समझदारी पत्रमा बुधबार बोर्डका प्रमुख कार्यकारी अधिकृत महाप्रसाद अधिकारी र कम्पनीका अध्यक्ष अरुणकुमार सुवेदीले हस्ताक्षर गरेका हुन् । वैशाख १५ गते बसेको बोर्ड सञ्चालक समितिको बैठकले कम्पनीको केबलकार निर्माण गर्ने प्रस्तावलाई स्वीकृत गरेको थियो । समझदारीअनुसार कम्पनीले १८ महिनाभित्र विस्तृत परियोजना प्रतिवेदन तयार पार्नुपर्ने हुन्छ ।"
कर बढेको भन्दै कपडाको मूल्य वृद्धि,"स्थानीय तहले सबै किसिमका वस्तुमा कर लगाउँदा कपडामा पनि प्रभाव परेको भगतले जनाए । करकै कारण बजार स्थिर हुन सकेको छैन, उनले भने, स्थानीय तहले बजार नियन्त्रण गर्न नसक्दा पनि मूल्य बढेको छ । बजार अनुगमन प्रभावकारी नहुँदा र स्थानीय सरकारले सर्वसाधारणको हितविपरीत कर लगाउँदा मूल्य बढेको उनले बताए ।"
नेपाली यू१९ को हार,"ओपनिङ बलर कमलले ३ विकेट लिए । तीव्र गतिका उनले १० ओभरमा २ मेडन राख्दै ३१ रन खर्चे । पवनले १० ओभरमा ३१ रन नै खर्चेर २ विकेट लिए । किशोर, शम्साद र सागरले ११ विकेट लिए । नेपालले शुक्रबार भारत यू१९ ए सँग शुक्रबार प्रतियोगिताको दोस्रो खेल खेल्नेछ । इकाना अन्तर्राष्ट्रिय रंगशालाको मुख्य मैदानमा भएको दिनको अर्को खेलमा भारत यू१९ ले अफगानिस्तान यू१९ लाई १ सय ४० रनले पराजित गरेको छ । प्रभसिमरन सिंहको १ सय ४, पवन शाहको ६७ र आयुष बोदनीको ५२ रनमा भारत यू१९ ए ले पहिला ब्याटिङ गर्दै ८ विकेट गुमाई ३ सय २८ रन बनायो । अफगानिस्तान यू१९ जवाफमा ४६५ ओभरमै १ सय ८८ रनमा अलआउट भयो ।"
एपीएफ फेरि च्याम्पियन,"विजेताले एक लाख, उपविजेताले ६५ हजार र तेस्रोले २५ हजार रुपैयाँ पुरस्कार प्राप्त गरे । नवआदर्श सामुदायिक विकास समाजको आयोजनामा तीन दिन चलेको प्रतियोगितामा दुई विभागीयसहित ५ टिमको सहभागिता थियो ।"
स्याङ्जालाई आदर्श कप,"आदर्शका विसन गुरुङ उत्कृष्ट खेलाडी भए । उनले २५ हजार रुपैयाँ पाए । ४ गोल गरेका आदर्शकै बेलप्रसाद गुरुङले सर्वाधिक गोलकर्ताको ट्रफी पाए । डिफेन्समा आदर्शकै अजित भण्डारी, गोलरक्षकमा स्याङ्जाका राजाबाबु थापा, प्लेमेकरमा स्याङ्जाका लक्ष्मण रुचाल उत्कृष्ट घोषित भए । सबैले जनही १० हजार पाए ।"
इंग्ल्यान्डको सान,"यी दुइले तेस्रो विकेटमा २ सय ५९ रनको साझेदारी गरेका थिए । अन्तिम टेस्टमा शतक प्रहार गरेसँगै पहिलो र अन्तिम टेस्टमा शतक बनाउने कुक पाँचौं खेलाडी बने । यसअघि अस्ट्रेलियाका रेजी डफ, बिल पोन्सफोर्ड र ग्रेग च्यापलसँगै भारतका मोहम्मद अजहरूद्दिनले पनि यो सफलता हात पारेका थिए ।"
निम्स र रेडियन्ट विजयी,काठमाडौं (कास) निम्स र आयोजक रेडियन्ट छैटौं रेडियन्ट कप अन्तरस्कुल बास्केटबलको जुनियर ब्वाइजतर्फ बुधबार सेमिफाइनल पुगेका छन् । निम्सले इनोभेटिभलाई १८१५ स्कोरले हराउँदा निखिल तामाङले ४ स्कोर गरे । राज रोकाको ६ स्कोरमा रेडियन्टले हर्टल्यान्डलाई १८१७ ले हरायो । जुनियर ब्वाइजमै ग्रिनफिल्ड र महामञ्जुश्री पनि अन्तिम चारमा पुगे । सिनियर गल्र्समा ग्यालेक्सीले हर्टल्यान्डलाई ११५ ले हरायो । ग्यालेक्सीकी श्रेया गुरुङले ४ स्कोर जोडिन् । सिनियरमा ओसिसले स्राइनलाई ३०१५ र ग्यालेक्सीले होलीभिजनलाई ४०२० ले हराए ।
हेम्स क्वाटरफाइनलमा,"काठमाडौंले चाँदबागलाई ४९३६ स्कोरले पराजित गर्दा सन्जिव मगरले २२ स्कोर जोडे । हेम्सले एक्सिसलाई ४४१५ ले हरायो । हेम्सका कौशल शर्माले १९ स्कोर गरे । ब्वाइजमै स्पाङ्गेल, काठमाडौं इङलिस स्कुल, मार्टियर्स, अल्बर्ट, एआईए र विज किड्स पनि क्वाटरफाइनल पुगे ।"
इचंगुनारायणमा तेक्वान्दो,प्रतियोगितामा विभिन्न ३५ डोजाङबाट ४ सय ५० खेलाडीको सहभागिता रहने जनाइएको छ । पुरुषमा ९ र महिलामा ८ तौलसमूहमा प्रतिस्पर्धा हुनेछ । उत्कृष्ट पुरुषमहिला खेलाडीलाई जनही ५ हजार रुपैयाँ पुरस्कार प्रदान गरिनेछ ।
साफ च्याम्पियनसिप फुटबल: सेमिफाइनल जिङ्क्स,"नेपाली टिम : किरण लिम्बु, अनन्त तामाङ, आदित्य चौधरी, सुमन अर्याल (विशाल राई ७५), दिनेश राजवंशी, सुजल श्रेठ, रोहित चन्द, नीराजन खड्का (नवयुग श्रेष्ठ ६०), सुनील बल, भरत खवास (अन्जन विष्ट ६०), विमल घर्तीमगर ।"
खुश्बुलाई एएफसीको अवार्ड,सेल्टर नेपालले सडक बालबालिकालाई फुटबलको माध्यमबाट विभिन्न कार्यक्रमसमेत जोडेको थियो । सेल्टरको व्यवस्थापनमा सडक बालबालिकाको फुटबल लिगसमेत भएको थियो । सेल्टरले सडक बालिकाकै फुटबल टिम बनाएर स्ट्रिट चाइल्ड वल्र्डकपमा समेत सहभागी गराएको थियो । जुन रुस विश्वकपका क्रममा रुसमै आयोजना भएको थियो ।कर्पोरेटतर्फको अवार्ड जुरिच मलेसिया तथा वल्र्ड भिजन मलेसिया फाउन्डेसनले पायो भने एनजीओतर्फ इन्डोचाइना स्टारफिस फाउन्डेसन (आईएसएफ) अवार्ड जित्न सफल भयो ।

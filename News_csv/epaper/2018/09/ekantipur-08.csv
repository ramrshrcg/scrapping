शीर्षक,विवरण
अब चीन हुँदै तेस्रो मुलुक,लियानयुंगाङ बन्दरगाहयो उत्तरपूर्वी चीनको जियाङसु प्रान्तमा पर्छ । सरकारले यो बन्दरगाहलाई विदेश व्यापारको प्रमुख नाकामध्ये मानेको छ । यो रुटबाट जापान र कोरियासँग व्यापार सहज हुन्छ । लियानयुंगाङ विश्वव्यापी समुद्र सञ्जालको एक बन्दरगाह पनि हो ।
भारतसँगको निर्भरता अन्त्य,प्रधानमन्त्री केपी ओलीको पछिल्लो चीन भ्रमणमा क्रसकन्टी ट्रान्समिसन लाइनको सम्झौता पनि भएको पृष्ठभूमिमा भएको यो पारवहन सम्झौताले नेपाल उत्तरको छिमेकीसँग पनि दक्षिणको छिमेकीसँगजस्तै मल्टिसेक्टरल कनेक्टिभिटीमा जान लागेको छ । सन् २०१६ देखि भारतको ढल्केवरमुजफ्फरपुर विद्युत् प्रसारण लाइन सञ्चालनमा आएको छ । बुटवलदेखि गोरखपुरसम्मको ४ सय केभी प्रसारण लाइन निर्माण गर्ने सहमति पनि भइसकेको छ । सम्भव भएका अन्य ठाउँबाट पनि विद्युत् प्रसारण लाइन बनाउने भारतसँगको छलफल चलिरहेका बेला चीनसँग पनि यस्तै छलफल चलिरहेको भट्टराईले बताए ।
चार अस्पताल चहार्दा कुनैले लिएनन्,"सर्पले डसेका बिरामीलाई आईसीयूमा राख्नुपर्ने हुन्छ । हामीले एउटा आईसीयू बेड सर्पदंशका बिरामीका लागि नै भनेर राखेका हुन्छौं, उनले भने, बच्चा यहाँ आउँदा त्यो मात्रै हैन, यहाँका अरू सबै आईसीयू बेड प्याक रहेछन् । त्यसैले बाहिर खोज्न भन्यौं । अरू अस्पतालमा आईसीयू बेड नपाएर फर्कंदा ढिलो भइसकेकाले बचाउन नसकिएको उनले दाबी गरे । अस्पतालले मृत घोषणा गरेको बच्चा बोकेर बलराम त्रिवेणीसमेत पुगे । त्रिवेणीमा सर्पदंश उपचार केन्द्र छ । त्रिवेणीमा यस्तो बच्चालाई बचाउँछ भनेको सुनेपछि हामीले तुरुन्त त्यहाँ फोन गर्यौं, बच्चाको शरीर तातो छ भने ल्याउनु भनियो, बलरामले भने, त्यो झारफुक गर्ने, विष तान्ने तान्त्रिक हो कि जस्तो लागेको थियो तर अस्पताल नै रहेछ । ज्यान गइसकेको बच्चालाई उसले कसरी ब्युँताओस् ?"
देवेगौडाको एक दिन,"धर्मनिरपेक्ष भारतमा धेरै हिन्दु धर्मावलम्बी छन् र नेपालका केही धार्मिक पीठप्रति उनीहरूको अगाध आस्था छ । पशुपति, मुक्तिनाथ र रामजानकी मन्दिर आस्थाका मुख्य केन्द्र हुन् ।प्रधानमन्त्रीका हैसियतमा चारपटक नेपाल आइसकेका मोदीले चारैपटक पशुपति दर्शन गरे भने एकपटक रामजानकी र मुक्तिनाथ पुगे । भदौ १६ गते मोदी भारत उड्नु केही घण्टाअघि नेपाल आएका भारतीय राष्ट्रिय कांग्रेसका अध्यक्ष राहुल गान्धी यतिखेर मानसरोवर दर्शनमा छन् । आसन्न चुनावलाई ध्यानमा राखेर यी भ्रमण भएको विश्लेषकहरू बताउँछन् । धार्मिक आस्था भएका मानिसलाई यसखालका गतिविधिले केही न केही प्रभाव अवश्यै पार्छ, पूर्वपरराष्ट्र सचिव मधुरमण आचार्य भन्छन्, अहिले भइरहेको पशुपति र मानसरोवरको तीर्थ यस्तै प्रभाव पार्नका लागि हो ।"
मुख्यमन्त्रीको माग बलियो प्रदेश,"संघीय सरकारले राष्ट्रिय नीति, संघीय कानुन बनाउने, राष्ट्रिय एकता, परराष्ट्र नीति, सीमा सुरक्षा, मौद्रिक नीति बनाउने र ठूला एवं रणनीतिक आयोजनाको निर्माण गर्ने संविधानमा छ । प्रदेशले मझौला खाले विकास आयोजनाको तर्जुमा र कार्यान्वयन गर्ने र स्थानीय सरकारले जनतासँग प्रत्यक्ष सरोकार भएका सेवाप्रवाह र सानाखाले आयोजना सञ्चालन गरी जनतालाई छिटो छरितो र सर्वसुलभ सेवा प्रदान गर्ने परिकल्पना गरिएको छ । तर, तीन तहका सरकारले कार्यान्वयन गर्ने विकास आयोजनाको वर्गीकरण नभएकाले बजेट निर्माण र कार्यान्वयनमा अन्योल भएको भन्दै वर्गीकरणको माग गरिएको छ ।"
कहिले बन्छ सडक ?,"सैलुङ कन्स्ट्रक्सनका सञ्चालक शारदाप्रसाद अधिकारी भने आफूलाई पूर्वाग्राही रूपमा आरोप लगाउने गरिएको बताउँछन् । काम राम्रो भए पनि नराम्रो भनिदिन्छन्, उनले शुक्रबार साँझ कान्तिपुरसँग भने । वर्षाको समयमा समेत आफ्ना कुनै प्रोजेक्टको काम नरोकिएको उनले बताए । समयमा म्याटिरियल पाइँदैन, न गाडी चल्न दिन्छन्, त्यसका बाबजुद काम भइरहेको छ, उनले भने, कहीं पोल हटाइएको छैन, सडकमा पर्ने घर भत्काइएको छैन, कहीं मुआब्जा विवाद छ । उनले चैत अन्तिममा सबै सडकको काम सकिने दाबी गरे । चैतसम्म हामीसँग जोडिएका सबै प्रोजेक्ट सक्ने टार्गेटमा काम गरिरहेको छु ।"
किशोरी हत्या प्रकरण: अनुसन्धानमा लापरबाही,महानिरीक्षक खनालसँग महिला अधिकारकर्मीहरूले बेग्लै भेटेर घटनासम्बन्धी केही नयाँ प्रमाण र तथ्यबारे जानकारी गराएका थिए । यसैगरी निर्मलाको शव भेटिएको स्थानको समेत खनालले निरीक्षण गरेका थिए ।
संहिता सच्याउन दबाब,"उनले प्रेस स्वतन्त्रतामाथि अंकुश लगाउने मुलुकी अपराध संहिता परिमार्जन गर्न ध्यानार्कषण गराउने बताए । कार्यक्रममा कृष्णसेन इच्छुक प्रेस स्वतन्त्रता सेनानी पुरस्कारबाट २०७४ का लागि पत्रकार रोशन पुरी र २०७५ का लागि ज्ञानप्रसाद पौडेल पुरस्कृत भए । यस्तै, मिलन नेपाली साहसिक पत्रकारिता पुरस्कारबाट २०७४ का लागि आस्था केसी र २०७५ का लागि सागर न्यौपाने पुरस्कृत भए ।"
मिश्रविरुद्ध पाँच आरोप,समितिका ज्येष्ठ सदस्य लक्ष्मणलाल कर्णको अध्यक्षतामा शुक्रबार बसेको बैठकले मिश्रविरुद्ध परेका उजुरी खोलेर हेरेपछि भदौ २४ गते उजुरीकर्तासँग छलफल गर्ने निर्णय गरेको छ । मिश्रको सुनुवाइ २५ गते हुनेछ । संसदीय समितिले भदौ १० देखि २० गतेसम्म समय दिएर उनीविरुद्ध उजुरी मागेको थियो ।
भूकम्पपीडित अझै टहरामै,विदुरनगरपालिकाभित्र ५६ सय जना भूकम्पपीडित लाभग्राही सूचीबाट छुटेको जनाएको छ । उपप्रमुख गीता दाहाल अर्यालले ती भूकम्पपीडितलाई समावेश गर्न पहल भइरहेको बताइन् । पुनर्निर्माण प्राधिकरणले जिल्लाका ७५ हजार १ सय ३६ भूकम्पपीडित पहिचान भएको जनाए पनि गुनासो सम्बोधन गर्न सकेको छैन ।
अधुरा पुल कसले बनाउने,जिल्ला समन्वय समिति प्रमुख डलब पाण्डेले सुरु भएका पुल निर्माण कार्यसमेत बजेटको व्यवस्था गरेर अपुरो छाड्ने अवस्थामा पुर्याउनु लाचारी भएको बताए । केही जनप्रतिनिधिले स्थानीय तहमा जान नचाहने कर्मचारीहरूले काम गरेको देखाउन अधुरा झोलुङ्गे पुलहरू निर्माणको अधिकार केन्द्रमै खिचेको आरोपसमेत लगाएका छन् ।
थोपा सिँचाइले बढायो उत्पादन,"कृषि विकास कार्यालयका दुर्गादत्त पन्थीका नुसार पुरानो तरिका छोडेर नयाँ थोपा सिँचाइतर्फ लाग्ने कृषकको समूह बढ्न थालेको छ । संस्थाबाट सामग्री सहयोग पाएपछि जिल्लाभर नै यसको प्रयोग बढिरहेको छ, उनले भने, कृषि पेसामा यसले पारेको सकरात्मक प्रभावले गर्दा प्रयोग बढिरहेको हो ।"
चटयाङबाट बालकको मृत्यु,"हेटौंडा (कास) मकवानपुरका विभिन्न भागमा पानी र हावाहुरीसँग परेका चटयाङले एक बालकको मृत्यु र २ घाइते भएका छन् । हेटांैडा उपमहानगपालिका १३ पदमपोखरीमा हावाहुरीसँगै चटयाङ पर्दा ११ वर्षीय बालक रोजन लामाको मृत्यु भएको छ । उनी आफ्नै घरको आँगनमा खेलिरहेको अवस्थामा चटयाङ लागेर घाइते भएका थिए । उपचारका क्रममा चुरेहिल अस्पतालमा मृत्यु भएको प्रहरीले जनाएको छ । यस्तै, बकैया गाउँपालिका ११ ठिंगनमा चटयाङ लागेर ३७ वर्षीय कृष्णलाल स्याङतान र हेटांैडा उपमहानगरपालिका ७ की ४० वर्षीया सावित्री लुइँटेल घाइते भएकी छन् । लुइँटेल खाना पकाउन लाग्दा चटयाङ लागेको थियो ।"
ठक्करबाट ज्यान गयो,नुवाकोट (कास) रसुवा कालिका गाउँपालिका ५ जिवजिवेका सूर्य पुडासैनीलाई ट्रकको ठक्करबाट मृत्यु भएको छ । नुवाकोट किस्पाङ गाउँपालिका ५ शान्ति बजारमा दुई ट्रक ना५ख १४०४ र ना६ख ६१६५ को बीचबाट पुडासैनी हिँडेको बेला अर्को ट्र ना५ख १४०१ले ठक्कर दिएको थियो । ठक्करबाट गम्भीर घाइते उनलाई उपचारका लागि त्रिशूली ल्याउँदै गर्दा विनपा १० तिरतिरे भीरको पहिरोमा एम्बुलेन्स रोकिएपछि तत्काल हेलिकोप्टरबाट काठमाडांै लगिएको थियो ।
सामना समूह प्रथम,हेटौंडा (कास) तीजको अवसरका हेटौंडा एफएमले शुक्रबार आयोजना गरको प्रतियोगितात्मक तीज गीतमा सामना समूह प्रथम हुन सफल भएको छ । उसले १५ हजार रुपैयाँ नगदसहित प्रमाणपत्र प्राप्त गरेको छ । एकता महिला समूह द्वितीय भएर १० हजार रुपैयाँ हात पारेको छ । मकवानपुर गढी गाउँपालिकाको युवा महिला समूह तृतीय भएको थियो । उसले ५ हजार रुपैयाँ प्राप्त गरेको छ । प्रतियोगितामा राम्रो नृत्य गर्ने तीन महिलालाई चाँदीको सिक्का र पाउजु प्रदान गरिएको थियो । प्रतियोगिताका विजेता टिमलाई हेटौडा उपमहानगरपालिकाकी उपप्रमुख मीना लामाले पुरस्कार प्रदान गरेकी थिइन् ।
वृक्षरोपण,"नुवाकोट (कास) १५ औं निजामती सेवा दिवस अवसरमा कृषि सामग्री कम्पनी लिमिटेडको प्रांगणमा विभिन्न जातका बिरुवा रोपिएका छन् । नेपाल निजामती कर्मचारी युनियन संघ जिल्ला कार्यसमितिको संयोजनमा अम्बा, अमला, पारिजात, धुपी, राजवृक्ष, कल्की, मसला, सिसौ, सल्लो लगायतका बिरुवा रोपिएका हुन् ।"
राजधानीका पार्क लथालिंग,"पार्क निर्माणका अभियन्ता पुष्पराज पाण्डेले करोडौं रुपैयाँ खर्चेर निर्माण गरिएका ऐतिहासिक महत्त्वका पार्कलाई सरकारले संरक्षण नगरेको गुनासो गरे । मुलुकभर खाली जग्गा अतिक्रमण हुने क्रम रोकेर साना पार्क निर्माणमा जोड दिनुपर्छ, उनले भने । उनले मुलुकभर नै पार्क निर्माण अभियानकै रूपमा अघि बढाउनुपर्ने बताए । केन्द्र, प्रदेश र स्थानीय सरकारले पार्क निर्माण गर्नुपर्छ, उनले भने । रत्नपार्कलाईसमेत व्यवस्थित बनाउने तयारी भइरहेको उनले बताए ।"
अस्पतालमा बढ्यो चोरी,"महाराजगन्जस्थित त्रिवि शिक्षण अस्पतालमा पनि दिनहुँ चोरी र ठगीका घटना हुने गरेका छन् । पार्किङ स्थलबाटै मोटरसाइकल तथा बिरामीका पैसा, मोबाइल र गहना हराउने गरेका छन् । भीडभाड हुँदा गोजीबाट नै मोबाइल र पैसा हराउँछ । तर कतिपय अस्पतालमा टोकन प्रणाली लागू भएपछि लाइनमा बस्दा पैसा हराउने समस्या समाधान भएको छ । विशेषगरी आईसीयू वार्डबाट बिरामी र कुरुवाका सामान हराउने गरेको अस्पतालका वरिष्ठ मेडिकल रेकर्डर कुमार केसीले बताए । उनले भने, बिरामी र कर्मचारी दुवैका सामान हराउँछन्, धाराका टुटीदेखि जे भेट्यो त्यही चोर्छन् । महाराजगन्जस्थित कान्ति बाल अस्पतालले अस्पतालभित्र चोरीका घटना बढ्न थालेपछि सीसीटीभी जोडेको छ । अस्पतालका सूचना अधिकारी रमेशनर्सिङ केसी भन्छन्, चोरी अझै घटेको छैन, उजुरी आइरहेका छन् ।"
घुमाइयो दीपंकर बुद्ध,"बौद्ध धर्मावलम्बीहरू दीपंकर बुद्धलाई पञ्चदान गरिसकेपछि साना बालबालिका, वृद्धवृद्धाले पञ्चदान भिक्षाग्रहण गर्न लामबद्ध भएर नगर परिक्रमा गरी भिक्षा ग्रहण गर्ने परम्परा छ । यसैगरी, मध्यपुर थिमि नगरको टोलटोलमा दीपंकर बुद्धलाई पञ्चदान गरेको छ । जमिनमा उत्पादन भएको गहुँ, मकै, केराउ, भटमास, बोडीलगायत अन्न दीपंकरलाई चढाइसकेपछि मात्र प्रयोग गर्ने स्थानीय बाबुकाजी साछेंले बताए । उनका अनुसार मध्यपुर थिमिको मरुटोल, दिगुटोल, पाटी विहार, चपाचो, बोडेमा दीपंकर बुद्धलाई घरघरबाट अन्नलगायत सामग्री चढाएर दान दिई पञ्चदान पर्व मनाएको छ ।"
गुँला बाजामै बित्यो ३ दशक,यी बाजा बजाउनाले सुषुप्त अवस्थामा रहेको मनलाई जागृत गराउने जनविश्वास छ । यो बौद्ध कला सम्पदा प्रदर्शन गर्ने महिना पनि हो । मानिसहरू उपत्यकाका विभिन्न धार्मिक स्थलमा गएर बुद्धको स्तोत्र पाठ गर्छन् । बुद्ध गुनलाई अनुकरण गरेर आफू पनि उद्धार हुने कामना गर्छन् । ज्योति उत्पन्न भएको स्वयम्भूस्थित गोश्रृंग पर्वतमा प्रार्थना पूजा गरेर वाद्यवादन बजाएर खुसी मनाउने चलन छ ।
इतिहासको दौड र मनोग्रन्थि,कतै हतारहतार दौडेका इतिहासले जिम्मा दिएका र बनाउने मानिसहरू थकान मार्ने ग्रन्थिले ग्रसित हुनलागेका त होइनन् ? सम्झेर झसङ्ग हुन्छौं ।
परीक्षाको मुखैमा प्रश्नपत्र आउट,"त्रिभुवन विश्वविद्यालयको एमएड प्रथम सेमेष्टरको प्रश्नपत्र परीक्षाअघि नै प्राध्यापकले गेसपेपरमा नमुना प्रश्नपत्र भनेर आउट गरेको छ । २०७१ सालमा लाखांै रुपैयाँमा आईओएम अन्तर्गत एमबीबीएस प्रवेश परीक्षाको प्रश्नपत्र किनबेच भएको थियो । त्यसमा धेरै ठूलो गिरोहको हात रहेको थियो । २०६९ सालमा त्रिवि इन्जिनियरिङ अध्ययन संस्थान स्नातक तहको प्रवेश परीक्षामा पनि प्रश्नपत्र ललितपुरको एक निजी प्रेसबाटै बाहिरिएको थियो । त्यसबेला प्रश्नपत्र अडियो रेकर्डसमेत गराएर बजारमा छ्यापछ्याप्ती भेटिएको थियो । छपाइको लागि त्रिभुवन विश्वविद्यालयको आफ्नै प्रेस हुँदाहुँदै र सुरक्षाको दृष्टिकोणले सहज मानिने जनक शिक्षा सामग्रीको प्रेस पनि छ । किन निजी प्रेसलाई छाप्ने जिम्मा दिएको थियो होला ? यसै भदौमा बीबीएस प्रथम वर्षको परीक्षाको प्रश्नपत्र त्रिविबाटै आउट भएको छ । त्रिविमात्रै होइन, उच्च माध्यमिक शिक्षा परिषद अन्तर्गत कक्षा ११ र १२ को वार्षिक परीक्षाको प्रश्नपत्र लगायत पूर्वाञ्चल विश्वविद्यालयका परीक्षाको समेत प्रश्नपत्र पटकपटक आउट भएको देखिन्छ ।यस्ता घटनाले विद्यार्थीको भविष्यमाथि खेलवाड गरेको छ । राष्ट्र निर्माणमा विद्यार्थीको भूमिका अहम् हुन्छ । राष्ट्रिय तथा अन्तर्राष्ट्रिय जगतमा समेत विद्यार्थीले राष्ट्र र राष्ट्रियताको नाम चिनाउँछन् । उनीहरूको वर्ष दिनदेखिको लगनशीलता, अध्ययन तथा मिहिनेत खेर जान्छ, यो प्रश्नपत्र आउट गरेर । यसमा मुख्यत: दोषी प्राध्यापककर्मचारीको मिलेमतो, पैसाको चलखेल, विद्यार्थी संगठनहरूको दबाब, प्रेसका कर्मचारी तथा शिक्षा गिरोहको हात देखिन्छ । शिक्षा क्षेत्र शान्ति क्षेत्र हो । त्यसकारण यस्तो कार्य फेरि हुन नदिन त्रिभुवन विश्वविद्यालय तथा सम्बन्धित निकायले कडा कदम चाल्नुपर्ने देखिन्छ । तेजेन्द्र चौधरीकुपन्डोल, ललितपुर"
सोच र चेतनाको दायरा,"छोरी मान्छेलाई आइमाई र छोरो मान्छेलाई लोन्छारो शब्द उच्चारण गरेर कुरा गर्नु वा गरिनु सामाजको हेपाहा प्रवृत्ति हो भन्ने लाग्छ । हाम्रो समाजमा विगतमा छोरीलाई शिक्षा दिनु हुँदैन अर्थात् पढाउनु हुँदैन भन्ने मान्यता रहेको सत्य हो । तर अहिले त्यो मान्यताले क्रमिक रूपमा हार्दै गएको पनि सत्य हो र त्यस्ता मान्यतालाई पारिवारिक तथा सामाजिक चेतनाबाट जरैदेखि हटाउनुपर्छ । यसका लागि पुरुषको भन्दा महिला बुद्धिजीवी वर्गको भूमिका अहं हुनेछ । तर परापूर्वकालमा छोरी अर्थात् नारीप्रति हेयको भावले हेर्ने जुन पारिवारिक तथा सामाजिक दृष्टिकोणको चेतना थियो, त्यसको संरक्षण गर्दै यथावत् ढंगले परिचालित गर्नमा केही धर्मका रीतिरिवाज र परम्पराले अहिले पनि भूमिका खेलेको कुरालाई नकार्न सकिँदैन । यसमा पनि महिला नै अग्रसर छन् भन्नु गलत नहोला । जस्तो महिनावरी छुई प्रथा, विधवा पहिरन प्रथा, धर्मको नाममा पतिको दीर्घायुको लागि गरिने व्रत प्रथा, घर तथा पारिवारिक पूजापाठमा महिला नै अग्रसर हुनुपर्ने प्रथा । यस्ता कुराको अन्त्य गर्न पनि नारीमा शिक्षासँंगै चेतना र सोचको विकास र व्यावहारिक प्रयोग हुनुपर्ने देख्छु । मधेस क्षेत्रमा अहिले पनि छोरीलाई धेरै शिक्षा हासिल गर्ने अवसर दिए वैवाहिक दाइजोमा धेरै खर्च हुन्छ भन्ने मान्यता कायम छ । यस्ता मान्यताको अन्त्यका लागि भूमिका निर्वाह गर्न महिला बुद्धिजीवी वर्गलाई आग्रह गर्न चाहन्छु । नारीहरू बलात्कारजस्ता घृणित दुर्घटनाबाट बच्ने सुरक्षित उपायमा चेतनाकै कुरा आउँछ । एलबी आले मगरबारापाकसुलिकोट६, गोरखा"
रहस्यमय बन्दै कञ्चनपुर घटना,"बलात्कारपछि हत्या भएको डेढ महिना हुनलाग्दा पनि कञ्चनपुर, भीमदत्त नपा१८ की किशोरी निर्मला पन्तका हत्याराहरू को हुन् भन्ने पत्ता लाग्नसकेको छैन । बलात्कारपछि जघन्य हत्या भई लास बरामद हुँदा स्थलगत भेटिनुपर्ने र भेटेसम्मका गहकिला प्रमाणहरू तत्कालै केलाइ अनुसन्धान झट्झटी हुनुपर्नेमा नहुनु बलात्कारपछि हत्यासँग संलग्न भनिएका आरोपीका बारेमा स्वयम् निर्मला पन्तका परिवार विश्वस्त नभई अनभिज्ञ बन्नु र दाखिल प्रमाणहरू पनि बनावटी भएका पुष्टि हुनु रहस्यमय बन्दैछ । मृतकको शरीरको पोष्टमार्टम रिपोर्टले पनि प्रामाणिक तथ्य कुरा नबोलिदिनाले कडै ढङ्गले अनुसन्धानलाई तीव्रता दिँदै आएका आयोगका वरिष्ठ अधिकारीकै लागि ठूलै चुनौती खडा हुने देखिएको छ । पक्राउ गरी सार्वजनिक गरिएका मानसिक सन्तुलन गुमाएका व्यक्ति संदिग्ध अपराधी भनिएका दिलिपसिंह विष्ट हुनै नसक्ने ठम्याइमा परिवारसहित स्थानीयवासीले चर्काएको आन्दोलनले १ जना बालक समेतको ज्यान गइसकेको र डरलाग्दो कफ्र्यु बेहोरिसक्दा पनि हत्यामा संलग्न हुनेहरूको तथ्यगत पुष्टि भई अपराधी पक्राउ पर्नसकेको छैन । सरकारले छानबिनका लागि त्यहाँ कार्यरत प्रहरी निकायका प्रमुखलाई निलम्बन गरेर थप खोजतलास र सूक्ष्मातिसूक्ष्म अनुसन्धानका निम्ति उच्चस्तरीय तीनवटा फरकफरक आयोगमार्फत थालेको भए पनि अपराधमा संलग्नहरूको सुइँको पाउनसकेको छैन । बलात्कारपछि हत्या गरी फरार बनेका अपराधीबारे थरीथरी चर्चा भई घटनाको पृष्ठभूमिमा जोडिएको रोशनी बमको घरदेखि विष्ट थरका दुई युवासम्म पक्री केलाउँदा पनि कुनै संलग्नता नखुलेपछि आयोगलाई प्रतिवेदन तयार गर्न गाह्रो परेको छ । प्रमाणविना कसैमाथि दोष हाल्न नसक्ने स्थिति हुँदा अन्योल चुलिएको छ । श्यामसुन्दर कुइँकेलहाँडीगाउँ, काठमाडौं"
झ्याली पिट्ने मात्र काम भो,"२ वर्षभित्रै निरक्षरता उन्मूलन गर्ने भनी बडो तामझामसाथ २ अर्बभन्दा बढी विनियोजित रकमसहित २०६५ सालमा सुरु गरिएको राष्ट्रिय साक्षरता अभियान २०६७ मा आएर ५१ लाख ७३ हजार ९ सय ७९ जना निरक्षरको बक्यौतासहित थला परेपछि पनि सबैलाई साक्षर बनाउने सरकारी अभियानमा कुनै कमी बाँकी रहेको छैन । देशभर साक्षर हुन बाँकी रहेका जिल्लाहरूमा सघन रूपले निरन्तर शिक्षाका कक्षाहरू चल्दै आएका छन् । सरकारले निरक्षरता उन्मूलन अभियानमा निरन्तर आर्थिक सिंचाइ गरिरहँदा पनि अहिले १ दशक बितिसक्दा पनि ३० जिल्लाभित्र ३० लाख जनसंख्या अझै निरक्षर छन् । स्मरण रहोस्, यी साक्षरता कक्षाहरू पठनपाठन र लेखपढ तथा सामान्य हिसाबकिताबमा आधारित छन् । साक्षरताको परिभाषा बदलिएको छ । सञ्चार प्रविधिको युगमा त्यसको प्रयोग समेतलाई साक्षरतासँंगै जोडिएको छ । यस अनुसार साक्षरता परीक्षण गर्ने हो भने सरकारले साक्षर घोषणा गरेका ४७ जिल्ला पनि निरक्षर जिल्लामा परिणत हुनसक्ने भएकोले मख्ख हुनुपर्दैन । महेन्द्रसिंह बमटीकापुर१, कैलाली"
प्रहरी संगठन बिगार्ने को ?,"राजनीतिक हस्तक्षेपका कारण प्रहरी संगठन निकम्मा र भुत्ते बन्दै गएको जगजाहेर नै छ । सबै चिज भएर पनि केही नभएको जस्तो देखिएको छ, प्रहरी संगठन । हात बाँधेर खाना खा भनेर दियो भने कसरी खाने ? प्रहरीको अवस्था त्यही छ । प्रहरी संगठनको जिम्मा लिएको गृह मन्त्रालय नै प्रहरी संगठनलाई अलोकप्रिय बनाउँदैछ । प्रहरी भनेको व्यक्ति होइन, संगठन हो, यसलाई कमजोर बनाउनु भनेको सरकार र राजनीतिक दलहहरू नै कमजोर बन्नु हो । जति पनि गृहमन्त्री आए, संगठनलाई बलियो बनाउनुपर्छ भनेर कोही लागेनन् । संगठनको हितभन्दा पनि आफ्नो चाकरी जसले गर्छ, उसैलाई इनाम दिन तल्लीन भए । जसको कारण प्रहरी कामभन्दा पनि चाकरीमै तल्लिन देखिन थाले । गृहमन्त्रीलाई जसरी भए पनि प्रहरी संगठनभित्र जगजगी जमाउन पाए पुग्ने भयो । जसका कारण प्रहरी संगठन कमजोर बन्दै गयो । पछिल्लो समय प्रहरी संगठनभित्र अधिकृतहरू कामभन्दा पनि गृह रिझाउनमै ब्यस्त भएको देखियो । देशको सारा शान्ति सुरक्षाको जिम्मा लिएको एउटा संगठनलाई यसरी भुत्ते बनाइन्छ भने शान्ति सुरक्षाको अवस्था के होला ? प्रहरीको काम सबै गृह मन्त्रालयले गर्ने हो भने किन चाहियो प्रहरी संगठन ? सबै जिम्मा उसैलाई दिए भइहाल्यो नि ! पुरुषोत्तम घिमिरेजोरपाटी, काठमाडौं"
वाचाकबुल भुल्नेहरू,"जनता परिवर्तनका सम्बाहक हुन् । तिनै जनताको सक्रियताबाट कति परिवर्तन भए, त्यसको लेखाजोखा गर्ने आधार इतिहास हो । इतिहासकै कालखण्डमा उभिएर तिनै जनताको माध्यमबाट राजनीति गर्ने थलो बनाएका हाम्रा नेताहरू आज आफूलाई सर्वशक्तिमान ठान्दैछन् । आज तिनैको कार्यशैली देख्दा जनता आजित भइसकेका छन् । गतवर्ष सम्पन्न स्थानीय, केन्द्र र प्रदेशसभाको निर्वाचनमा हरेक दलका उम्मेदवार आआफ्ना घोषणापत्र हातमा लिई जनतामाझ आर्थिक समृद्धि गर्ने प्रतिबद्धतासाथ प्रस्तुत भएका थिए । त्यो देख्दा लाग्थ्यो कि अब देशले चाँडै काँचुली फेर्छ । भ्रष्टाचार, अनाचार, दुराचार समाप्त हुनेछ । शोषणरहित समाजको निर्माण हुन्छ । तर १ वर्ष पनि बित्न नपाउँदै जनप्रतिनिधिहरूको व्यवहार देखेर जनता दिक्दार बनेका छन् । हरि डाँगीकाठमाडौं"
पदकको गरिमा,"पछिल्ला केही वर्षयता सरकारद्वारा प्रदान गरिने पदकमा ब्यापक आलोचना र टिकाटिप्णी भइरहेका छन् । विवादास्पद छवि भएकाले पदक पाउने र दिने आधार के ? कुनै योगदान नै नगरेकालाई किन पदक भिराउने ? दलीय सिफारिस र पहुँचका आधारमा आपराधिक गतिविधिमा संलग्नहरूलाई सरकारले पदक वितरण गर्नु कति न्यायोचित होला ? एकातिर अपराधमै उसको मनोबल बढ्नेछ भने अर्कोतिर कानुनी राज्यको उपहास हुनेछ । समाज र राष्ट्रलाई महत्त्वपूर्ण सेवा र योगदान पुर्याएका, असल चरित्र भएकाहरूलाई कार्यकुशलताको उचित कदर गरी राज्यले प्रोत्साहनस्वरूप पुरस्कृत गर्नु विधिसम्मत र स्वागतयोग्य देखिन्छ । लोकतान्त्रिक प्रक्रियाबाट स्वायत्त स्वतन्त्र सिफारिस समिति गठन र स्पष्ट कार्यविधि बनाई निष्पक्ष रूपमा राष्ट्रलाई सेवा र योगदान पुर्याएकाहरूलाई पदक प्रदान गर्नुपर्छ । जसले गरेको उल्लेखनीय कार्यको सधंै परिचर्चा हुन सकोस् । दलीय र पहुँचका आधारमा पदक दिने गलत परिपाटीको अन्त्य होस् । निरन्तर पदकको दुरुपयोग नहोस् । दधिराम खतिवडाचिसंखुगढी गाउँपालिका७, ओखलढुङ्गा"
सरकारको प्रतिबिम्ब,"पछिल्लो समय अत्यधिक ठेक्का प्राप्त गर्दै समयमा काम गर्न नसक्ने र काम नसके पनि निश्चित रकम सरकारसँग लिनसक्ने कन्स्ट्रक्सनहरूमा पप्पु कन्सट्रक्सन अगाडि देखिएको छ । पछिल्लो तथ्यांक अनुसार पुल बनाउनमात्रै पप्पु कन्स्ट्रक्सनले ५ अर्ब रुपैयाँको ठेक्का प्राप्त गरेको पाइएको छ भने त्यस्तो कुनै ठेक्का भेटिएको छैन, जहाँ पप्पु कन्स्ट्रक्सनले समयमा काम गरेको होस् । तर विडम्बना, यो देशको त्यही कन्स्ट्रक्सनले पुलजस्तो संवेदनशील विषयमा ठेक्का अत्यधिक प्राप्त गरेको छ । पुल भन्ने बित्तिकै त्यसले त्यस ठाउँको मात्र नभएर देशको अर्थतन्त्रसम्मलाई नियन्त्रण गरेको हुन्छ । जहाँ ठेक्काको समयभन्दा धेरै पछिसम्म काम गरेको छैन, त्यसै कम्पनीले सबैभन्दा बढी ठेक्का प्राप्त गरेको छ । अन्तत: प्रश्न एउटै, कसरी पप्पु कन्स्ट्रक्सन हाम्रो सरकारको एउटा प्रतिविम्ब हो ? हाम्रो सरकार कसको इसारामा चल्छ ? कसको संरक्षणमा लागिरहेको छ ? उसलाई सञ्चालन गर्नेहरू केका लागि र कसका लागि काम गरिरहेका छन् ? यस कुराको ऐना हो, पप्पु कन्स्ट्रक्सन । फेरि पनि पप्पु चलिनै रहनेछ । यो सरकार मात्र होइन, अर्को सरकार आउने बेलासम्म पनि, किनकि सरकार जुन आए पनि यहाँ चल्ने त पैसा नै हो । सरकारलाई पैसा चाहिएको छ । नियमन गर्ने संस्थालाई पैसा चाहिएको छ । त्यसैको परिणाम हो, यस्ता कन्स्ट्रक्सन कम्पनीहरू जो बेलगाम छन् । कसैको डर छैन, यिनीहरूलाई । यिनीहरू नै हुन्, हाम्रा सरकारका प्रतिविम्ब, जसलाई हाम्रो कानुनले अन्तकालसम्म पनि छुन सक्दैन । रामकृष्ण बरालजोरपाटी२, काठमाडौं"
सम्पादकज्यूको जो विचार,"कान्तिपुरमा यस्ता सामग्री आइदिए बढी खुसी हुने थिएँ :१) विश्वसम्बन्धी लेखरचना२) एसियासम्बन्धी लेख ३) कृषि र वनसम्बन्धी लेख वा समाचार४) उद्योगसम्बन्धी लेख वा समाचार५) पर्यटनसम्बन्धी लेख वा समाचार६) सडक, रेल, हवाई मैदान, सिंचाइ नहर, जलविद्युत्सम्बन्धी लेख वा समाचार७) शिक्षा, संस्कृति र स्वास्थ्यसम्बन्धी लेख वा समाचार८) मननीय अभिव्यक्तिहरू९) यात्रासम्बन्धी लेख१०) विकास बहस११) रोचक जानकारी र सामान्य ज्ञान । सीताराम सिपखानपाँचखाल, काभ्रे"
विश्वकर्मासँग महादेव हारे,"भदौ २१ गते प्रकाशित चन्द्रकिशोरको बैलको अन्त्यालेखले मेरो बचपनको यादलाई ताजा गराइदियो । पुसको भोरदेखि गाउँभरका खलिहानमा दाइँ गरिन्थ्यो । हामी केटाकेटी त्यहाँ लगाइएको घुर तापेर रमाउने गथ्र्यौं । बैलबाट खेतमा कृषि मजदुरलाई सालैभर रोजगारीको ग्यारेन्टी गरिएको हुन्थ्यो । बैलबाट सुस्त गतिमा तर उन्नत खेती हुन्थ्यो । त्यो सुस्तताले वर्षभरि काम भइरहन्थ्यो । त्यसको सट्टा आज ट्याक्टर र थ्रेसर आएका छन् । ट्याक्टरले बैल विस्थापित भए । थ्रेसरले खलिहान विस्थापित हुन पुग्यो । महिनौंको काम घण्टामा हुन थाल्यो । यसले गर्दा वर्षभरिको मजदुरको रोजगारी खोसियो । रोजगारी खोसिएपछि कृषि मजदुरसँग विदेश पलायनबाहेक केही उपाय रहेन । विदेश पलायनपछि ग्रामीण संस्कृति नै लोप हुन लागेको छ । बैलले जुन ग्रामीण संस्कृतिको सिर्जना गरेको थियो, त्यो सहरीकृत हुँदै गयो । बैललाई महादेवको रूपमा पूजा गरिन्थ्यो । ट्याक्टरले विश्वकर्माको रूप लियो । अहिले महादेव विश्वकर्मासित हारेका छन् । सहरसित गाउँ पनि हारेको छ अहिले । डा शिवशंकर यादव छपकैया, वीरगन्ज"
तीज खारेजीको प्रश्न,"अब पुलिङ्गकेन्द्रको राजनीति समाप्त गरेर समताको राजनीति स्थापित गर्नसके, महिलाले पूर्णरूपमा आर्थिक अधिकार प्राप्त गर्ने कानुनी व्यवस्था र व्यावहारिक अभ्यास गर्नसके तीज आफैं अप्रासंगिक हुनेछ । यसले स्वत: खारेजीको बाटो समात्नेछ । अधिकार प्राप्त स्वायत्त महिलाको चित्रमा अर्काको घर जाने जातको लेबल हट्नेछ । जन्म र कर्मका घरको सीमा मेटिएर महिलाले आफ्नै रचनाको घरमा निर्भय, निर्धक्क र स्वाभिमानसहित सास फेर्न पाउनेछन् । यस्तो स्थितिमा महिलालाई हरेक दिन उन्मुक्तिको दिन हुनेछ । त्यसका लागि जतिसुकै जोखिम मोलेर भए पनि आत्मघाती भाष्यले बनेका संस्कार परित्याग गर्न महिला नै तयार हुनुपर्छ ।"
उबेलाको अभिव्यक्ति स्वतन्त्रता,"समयले कोल्टे फेर्यो, समाजले काँचुली । नेपाली समाजले परिवर्तनका ठूलठूला फड्को मारिसक्यो । अब चेलीलाई अभिव्यक्ति स्वतन्त्रताका लागि तीज पर्खिरहनु पर्दैन । त्यसैले आज तीजको महत्त्व र चलन फेरिएको छ । धार्मिक महत्त्व पनि हराउँदैछ । विस्तारै अब तीज भद्दा कोठेगीतको चाड बनेको छ । हामी किन सामेल हुन नपाउने भनेर पुरुषको पनि आवाज उठ्न थालेको छ । उनीहरू पनि श्रीमतीसँगै तीजको दर खान ससुराली जान थालेका छन् । उहिले तीजको ज्वाइँ भन्ने उखान अब अर्थहीन भयो । अब चेलीलाई तीजमा एक्लै माइती आउने आवश्यकता पनि रहेन । तीजका आधुनिक म्युजिक भिडियोमा चेलीसँगै पुरुष पनि नाच्न थालेका छन् । यी सबै बीच मुख्य प्रश्न हो वर्तमान समयमा तीज किन महत्त्वपूर्ण छ ? तीज किन मनाउने ? यी प्रश्नको उत्तर आउँदै गर्ला । तर अहिले नेपाली महिलाबारे अध्ययन गर्नेले चेलीको अभिव्यक्ति स्वतन्त्रताको पाटो र पुराना तीज गीतहरू, जो अब लोप हुने अवस्थामा पुगेका छन्, तिनको संकलन र जोहो गर्नेतर्फ पहल गर्नु आवश्यक भैसकेको छ । ती गीतमा धेरै कुरा लुकेका छन् । इतिहास भैसकेका ती गीत समाजशास्त्रीय अध्ययनका महत्त्वपूर्ण सामग्री हुन् ।"
अन्तर्राष्ट्रिय सभामा नेपाली भाषा,"आयोगले संविधानअनुसार संघ, प्रदेश र स्थानीय तहको सरकारी अभिलेख अनिवार्य रूपमा नेपाली भाषामा राख्न भनेको छ । तीनवटै तहमा सरकारी अभिलेख राख्दा अन्तरभाषिक अनुवाद पद्धति विकास गर्नु जरुरी छ, प्रतिवेदनमा भनिएको छ । त्यसनिम्ति सरकारले यान्त्रिक अनुवाद प्रविधिको प्रयोग गर्न सक्ने उल्लेख छ । बहुभाषिक कार्य प्रणालीअनुसार नेपालभित्र सञ्चालन हुने औपचारिक सभा, समारोह र सार्वजनिक सञ्चार माध्यममा नेपाली भाषा र अन्य राष्ट्रभाषाको प्रयोग विस्तारमा सरकारले जोड दिनुपर्छ प्रतिवेदनमा उल्लेख छ । सरकारबाट राष्ट्रिय भाषा नीति तर्जुमा हुनुपर्ने सुझाव दिँदै प्रतिवेदनमा भनिएको छ, संघ, प्रदेश र स्थानीय सरकारले आफ्नो सरकारी कामकाजको भाषा प्रयोग गर्दा संविधानको प्रावधानबमोजिम राष्ट्रभाषाको प्रयोग विस्तारमा जोड दिनु जरुरी छ । आयोगले लोपोन्मुख भाषाहरूको अध्ययन, अनुसन्धान, अभिलेखीकरण थालनी गरेको आयोगका अध्यक्ष डा लवदेव अवस्थीले बताए ।"
सिरिया द्वन्द्व: इडलिबमा आक्रमण रोकिन्न,"सिरियाली राष्ट्रपति बसर अल असद नेतृत्वको सरकारले उक्त क्षेत्रमाथि नियन्त्रण कायम गर्न अन्तिम प्रयासका लागि शक्ति केन्द्रित गरिरहेको छ । यसअघि पनि सिरिया र रूसमाथि द्वन्द्वग्रस्त क्षेत्रमा रासायनिक हतियार प्रयोग गरेको आरोप लाग्दै आएको छ । यद्यपि, दुवैले उक्त आरोप इन्कार गर्दै आएका छन् ।"
भूकम्पबाट मारिने १८ पुगे,भूकम्पबाट दर्जनांै घर ध्वस्त भएका र अरू धेरै घरमा आंशिक क्षति पुगेको बताइएको छ । भूकम्प प्रभावित इलाकाका स्थानीय बासिन्दालाई राहात उपलब्ध गराइएको छ । बढी प्रभावित केही व्यक्तिलाई हेलिकप्टरबाट समेत उद्धार गरिएको छ । भूकम्पबाट कम्तीमा १६ लाख नागरिक प्रभावित भएका छन् । हकाइडोमा उद्वारका लागि करिब २० हजार सुरक्षाकर्मी परिचालन गरिएको सरकारका प्रवक्ताले बताएका छन् ।
एक विद्यालय एक बगैंचा,"शिक्षा सचिव खगराज बरालले स्थानीय तह, प्रदेश र केन्द्रस्तरमा उत्कृष्ट शिक्षक छनोट गरेर पुरस्कृत गर्ने व्यवस्था गर्न लागिएको जानकारी दिए । प्रत्येक गाउँपालिका र नगरपालिकाले टिचर अफ द इयर घोषणा गरेर नगद पुरस्कार दिने प्रबन्ध मिलाइन्छ, उनले भने । ७ सय ५३ वटै स्थानीय तहमा नमुना विद्यालयको स्थापना गर्ने घोषणामा उल्लेख छ । सचिव बरालका अनुसार २०७६ लाई साक्षर नेपाल वर्ष का रूपमा मनाउने तयारी गरिएको छ ।"
बाँस्तोला र घिमिरेलाई बीपी स्मृति पुरस्कार,काठमाडौं (कास) बीपी कोइराला स्मृति ट्रस्टले कांग्रेस नेता चक्र बाँस्तोलालाई सेनानी र रोचक घिमिरेलाई साहित्य पुरस्कार प्रदान गरेको छ । बाँस्तोलालाई ५१ हजार रुपैयाँको बीपी सेनानी पुरस्कार र घिमिरेलाई १ लाख १ हजार रुपैयाँको बीपी साहित्य पुरस्कार दिइएको हो । बीपीको १ सय ५औं जन्मजयन्तीका अवसरमा शुक्रबार आयोजित एक कार्यक्रमबीच पूर्वराष्ट्रपति रामवरण यादवले सम्मान र पुरस्कार वितरण गरेका हुन् । बाँस्तोला लामो समयदेखि अचेत अवस्थामा छन् । उनको घरमै उपचार भइरहेको छ । उनकी धर्मपत्नी कुसुम बाँस्तोलालाई सम्मान हस्तान्तरण गरिएको थियो ।
गाउँगाउँमा डोजर,कर्णाली करिडोरअन्तर्गतकै सदरमुकाम सिमकोटबाट उत्तर हेक्पा खोलासम्म १५ किलोमिटर र दक्षिण खार्पुनाथसम्म ११ किलोमिटर ट्रयाक खुलेको छ । सुर्खेतदेखि हेलिकप्टरमा ढुवानी गरिएका आधा दर्जन जिप तथा ट्रिपर सञ्चालनमा छन् । कर्णाली कोरिडोरको ९५ किलोमिटर सडकमध्ये ८८ किलोमिटर ट्रयाक खोलिएको हिल्सासिमकोट सडक आयोजना कार्यालयले जनाएको छ । त्यसमध्ये ७३ किलोमिटरमा यातायात सञ्चालन छन् । सरकारले आव ०६५६६ देखि कर्णाली करिडोरका नामबाट सडक निर्माणलाई तीव्रता दिइरहेको छ । साबिक जिविसले ०५५५६ देखि हिल्सासिमकोट सडक निर्माण सुरु गरेको थियो । यसलाई गति दिन ०६४ मा तिब्बतको बाटो हुँदै स्काभेटर ल्याएको थियो । स्थानीयले अहिले चिनियाँ बजारबाट किनिएका ट्रिपर र ट्रक नाम्खासम्म आवतजावत गरिरहेका छन् । सीमामा भन्सार र यातायताजस्ता सरकारी निकाय नहुँदा चीनको बजारबाट खरिद गरेका साधनले वैधानिकता पाउन सकेका छैनन् ।
विरोधमा अर्धनग्न जुलुस,डीएसपी जितेन्द्रकुमार बस्नेतको पहलमा प्रदर्शनकारी र नगरपालिका प्रमुख जीवनकुमार श्रेष्ठबीच वार्ता भएको थियो । नगर प्रमुख श्रेष्ठले नगरपालिकाले कुनै एक जाति विशेषलाई मात्र प्राथमिकता नदिएको बताए ।
क्षतिपूर्तिका लागि आधा दशकदेखि संघर्ष,"बराहक्षेत्र नगरपालिका प्रमुख खनालले कोसीपीडितले क्षतिपूर्ति र मुआब्जा पाउनैपर्ने र त्यसैका लागि प्रदेश सरकार र संघीय सरकारलाई दबाब दिइरहेको बताए । उनका अनुसार दोस्रो नगरसभामा कोसीपीडितलाई उचित क्षतिपूर्ति मुआब्जाको व्यवस्था गर्न प्रदेश सरकार र संघीय सरकारलाई पत्र लेखेर पठाइसकेको छ । उनले भने, बराहक्षेत्र नगरपालिकाभित्रका पीडित पहिचान भएका छन् । विस्थापितको संख्या २ हजार ५ सय २१ घर रहेका छन् । उनीहरूका ४ हजार ७७ बिघा १३ कट्ठा जमिन क्षति भएको तथ्य हामीले पठाइसकेका छौं ।"
प्रतिवेदन लुकाएर अयोग्य झाको पुनर्नियुक्ति,झा २०६९ सालमा प्राधिकरण अध्यक्षमा नियुक्त भएका थिए । कार्यकाल सकिनै लाग्दा तत्कालीन शेरबहादुर देउवा नेतृत्वको सरकारले उनको कार्यकाल थपेको थियो । केपी शर्मा ओली नेतृत्वको सरकारमा मन्त्री बनेका बाँस्कोटाको प्रस्तावमा मन्त्रिपरिषद्ले उनलाई कुनै काम नगर्न नदिने प्रस्ताव पारित गरेको थियो । मन्त्रालयले यसअघि अयोग्य भनेको व्यक्तिलाई मन्त्रिपरिषद्मा प्रस्ताव पेस गरेर मन्त्री बाँस्कोटा भने इथोपियाको भ्रमणमा छन् ।
विदेशी लगानीको वातावरण,"आईएफवाईसीसीका अध्यक्ष सुदेश यादवसहितको सक्रियतामा सम्मेलनमा सहभागी हुन भारतीय सांसदहरू शिवपाल यादव, लक्ष्मीनारायण यादव, सुखराम यादव र लिंगैया यादवलगायत भारतका विभिन्न प्रान्तका उद्यमी, व्यापारी र उद्योगी गरी सयभन्दा बढी प्रतिनिधि काठमाडौं आएका छन् ।"
निगमको एयरबस ग्राउन्डेड,"सगरमाथा नामको यो विमानमा देखिएका यी प्राविधिक घटनाअघि सबैभन्दा पहिले ०७३ भदौ २६ गते आफ्नै टायरबाट उप्किएको चोक्टा उछिट्टिएर पखेटामा हुने फ्ल्याप र अन्य सेन्सर सिस्टम डयामेज भएपछि क्याप्टेन सुवर्ण अवालेले काठमाडौंका लागि उडेको २५ मिनेटमै दिल्ली विमानस्थलमा आकस्मिक अवतरण गरेका थिए । हाल निगमसँग थप दुइटा वाइड बडी विमान पनि थपिएका छन् । अन्तर्राष्ट्रिय उडानमा एउटा बोइङसहित निगमसँग ५ विमान छन् । यिनले भारत, मलेसिया, थाइल्यान्ड, हङकङ, कतार र दुबईका आठ गन्तव्यमा उडान भर्दै आएका छन् । यसैबीच निगमका महाप्रबन्धक सुगतरत्न कंसाकारले एयरबससँग छलफल गरी बिहीबार ग्राउन्डेड भएको विमान मर्मत गरेर मात्रै उडाउनुपर्ने भएकाले यो विमान केही दिन ग्राउन्डेड हुने भनेका छन् ।"
दुई बेडरुम भएको घरमा बस्छन् यी अर्बपति,"सन् १९८४ मा उनले गोल्डेन हयाभेन मेमोरियल पार्क स्थापना गरी समाधि स्थलहरू बनाउने एउटा शृंखला सुरु गरे । यो पार्कमा समाधि स्थल बनाउनेहरूलाई जग्गा उपलब्ध गराउने व्यापार उनले थाले । सन् १९९५ को जुलाईमा भिलारको सी एन्ड पी होम्स कम्पनी फिलिपिन्सको स्टक एक्सचेन्जमा सूचीकृत भएपछि एकै दिनमा उनको सम्पत्ति एक तिहाइले वृद्धि हुन गयो । व्यापारमा जसरी अगाडि बढे, राजनीतिमा पनि उनले निकै उचाइसम्म पुग्ने मौका पाए । (स्रोत : एजेन्सीहरू)"
एकै नम्बरका नक्कली नोट,"नारी बचत तथा ऋण सहकारी संस्थाकी गीता अधिकारी थापाले नेपाल बचत तथा ऋण सहकारी संघ (नेफ्सकुन) को बेंसीसहरस्थित फिल्ड कार्यालयबाट सहकारीमा ल्याएको १ लाख रुपैयाँको प्याकमा हजारको एउटा नक्कली नोट भेटिएको बताइन् । उनका अनुसार उक्त नोटको प्याकमा गण्डकी विकास बैंकको छाप लगाइएको छ । लमजुङ उद्योग वाणिज्य संघका अध्यक्ष राजेश थापाले नक्कली नोटकको बिगबिगीले व्यवसायीलाई समस्या परेको बताए । नक्कली नोट बजारमा देखिएको छ । पैसा आउने ग्राहकबाट व्यवसायीलाई हो । कसले कसरी ल्याउँछन् र दिन्छन्, थाहा हुँदैन, उनले भने, छामेर पत्ता लगाउनुपर्ने, सबैको ख्याल नपुग्न सक्छ ।"
केरा,"केरा सधैं खाने गरे उदासी रोग (डिप्रेसन) का बिरामीले आराम पाउँदै जान्छन् । केरामा यस्तो प्रोटिन पाइन्छ, जसले खाने मानिसलाई तत्काल आराम अनुभव गराउन सक्छ । केरामा पाइने ट्राइप्टोफान एमिनो एसिडले सेरेटोनिन हार्मोन उत्पन्न गर्छ । यसका कारण मुड राम्रो भएर तनाव हट्छ । यसैले गर्दा डिप्रेसनको बिरामीले केरा खाइरहनु राम्रो मानिन्छ ।"
अन्योल र अनिश्चितताको रोमाञ्च,"सबै सम्भावना खुलायी त भए, सबै कागजी विश्लेषण । खासमा समूह ए मा सबै प्रकारको सम्भावना खुला छ, यो नै यो समूहको वास्तविक स्थिति हो । नेपाल र बंगलादेशबीचको खेलको अन्तिम ह्विसल नबजेसम्म पनि यस्तै हुन्छ भनेर ठोकुवा गर्न सकिन्न । पाकिस्तानी प्रशिक्षक एन्टोनियोले त्यसैले भनेका छन्, किन कसको सम्भावना बढी छ भनेर चर्चा गर्ने, यो मैदानमा निर्णय हुने हो, त्यसैले मैदानकै खेलका लागि कुरौं । कुरा सही छ । अन्योल र अनिश्चिताले यो समूहलाई साँच्चै रोमाञ्चक मात्र होइन, सनसनीपूर्ण पनि बनाएको छ ।"
आशिफको कप्तानीमा यू१९ टोली,"नेपालले चार टिमसम्मिलित प्रतियोगितामा भारत, भारत ए र अफगानिस्तानसँग प्रतिस्पर्धा गर्नेछ ।"
नेपाली क्रिकेटको पोस्टमार्टम जरुरी,अर्को छनोट आउँदा हुनसक्छ नेपाली टोलीमा अर्को कप्तान आइसक्नेछ । म त्यसमा सहयोग नै गर्नेछु । १२ जना कप्तानका रूपमा देखिएका पनि छन् ।
सेरेना र ओसाका भिड्ने,"ओसाकाले सेरेनासँग खेलेको एकमात्र खेलमा जित दर्ता गरेकी छन् । मार्चमा मायमीको पहिलो चरणमा सेरेनालाई ओसाकाले हराएकी थिइन् । छोरी जन्माएपछि सेरेनाको त्यो दोस्रो सहभागिता थियो । म त्यस बेला आफ्नो उच्च फर्ममा थिइनँ, सेरेनाले सुनाइन्, अहिले म मेरो भलीमा विशेष ध्यान दिइरहेको छु ।"
लक्ष्मीमार्ग गोल्डकप आजदेखि,"प्रतियोगितामा आयोजकसहित मोरङ फुटबल एकेडेमी, युनाइटेड खर्साङ, इलाम ११, बिर्तामोड युनाइटेड क्लब झापा, धनकुटा, उदयपुर र चर्च ब्वाइजको सहभागिता रहने छ । करिब २६ लाख रुपैयाँ खर्च हुने आयोजक अध्यक्ष राईले वताए । पहिलो संस्करणबाट आयोजकले २ लाख ७३ हजार नाफा गरेर क्लब भवन बनाएको छ ।"
जंगबहादुर जुगको जनगणना,"यतिबेला उनको आशा केही गर्छु भनेर लागेका स्थिर सरकारका प्रधानमन्त्री केपी ओलीमाथि छ । उनले भने, यो लेखोटको महत्त्व प्रधानमन्त्रीलाई थाहा दिन पाए उनैले पो संरक्षणको चासो देखाउँथे कि ?"
जकार्ता डायरी,ट्राफिक जाम छिचोलेर खेलस्थल पुग्नु पनि ठूलै उपलब्धि हुन्थ्यो । कतिपय खेलस्थलमा पुग्दापुग्दै खेल सकिसकेको हुन्थ्यो । त्यसमा नेपाली खेलाडी क्षणभरमै पराजित भइसकेका हुन्थे ।
रेलबहादुरका छोरा हुन् गोपालसिंह,"सन् १९४४ मा उनी अखिल भारतीय कवि सम्मेलनमा भाग लिन बम्बई पुगेका थिए । त्यस कवि सम्मेलनमा फिल्म निर्माता शशिधर मुखर्जी पनि पुगेका रहेछन् जो उनको कविता सुनेपछि अत्यधिक प्रभावित भएका रहेछन् । त्यसै दौरान उनको ख्यातिबाट प्रभावित भएर फिल्मिस्तानका मालिक सेठ तुलाराम जालानले उनलाई मासिक दुई सय रुपैयाँ दिने गरी गीतकारको रूपमा अनुबन्धित गरे । गोपालसिंहले सबभन्दा पहिला १९४४ मा फिल्मिस्तानको ब्यानरमा बनेको ऐतिहासिक फिल्म मजदुर का लागि गीत लेखेका थिए । त्यस फिल्मको गीत यति लोकप्रिय भयो कि बंगाल फिल्म जर्नलिस्ट एसोसिएसनको तर्फबाट गोपालसिंहलाई १९४५ को सर्वश्रेष्ठ गीतकारको पुरस्कार प्रदान गरियो । फिल्मी गीतकारको आफ्नो सफलताबाट उत्साहित भएर गोपालसिंह फिल्म उद्योगमै जमे र लगभग दुई दशक (१९४४१९६२) सम्म गीत लेखनको कार्य गर्दै रहे । त्यस अवधिमा उनले ६० भन्दा बढी फिल्मका लागि लगभग ४ सयभन्दा बढी गीत रचना गरे जसमध्ये कतिपय गीत अत्यधिक प्रसिद्ध भए । महत्त्वपूर्ण कुरा यो छ कि तीमध्ये अधिकांश गीतको धुन उनी आफैंले तयार गरेका थिए । फिल्म उद्योगमा उनको भूमिका केवल गीतकारसम्म मात्र सीमित रहेन । उनी आफू गीतकारको रूपमा स्थापित भएपछि फिल्म निर्माणको क्षेत्रमा पनि हात हाले र हिमालय फिल्म्स तथा नेपाली पिक्चर्स फिल्म्स कम्पनी स्थापना गरी त्यसको ब्यानरअन्तर्गत तीन फिल्म नजराना (१९४९), सनसनी (१९५१) र खुश्बु (१९५५) को निर्माण गरे तर, कुनै पनि फिल्म सफल हुन सकेन । त्यसपछि यिनले फिल्म निर्माणको कार्य त्यागे । गोपालसिंहद्वारा निर्मित कुनै पनि फिल्मले सफलता हात नपारे पनि ती फिल्मका लागि उनीद्वारा लेखिएको गीत अत्यधिक लोकप्रिय भयो । गोपालसिंहले बाँचुन्जेल त्यो सम्मान पाएनन् जसको उनी हकदार थिए । आफ्नो त्यस भावनालाई उनले शब्दमा यसरी व्यक्त गरेका थिए :अफसोस नहीं हमको जीवन मेंकुछ कर न सकेझोलियां किसी की भर न सकेसंताप किसी का हर न सकेअपने प्रति सच्चा रहने काजीवन भर हमने यत्न कियादेखा देखी हम जी न सकेदेखा देखी हम मर न सके । अमर कुमार मल्लिकविराटनगर१०"
जौमतीको चुल्ठी कर,जौमती झ्यालखानामा सोच मग्न छे होइन झन्डा निल्ने महल हुन्छ कि छाप्रो ? प्रश्नचिह्नहरुले जौमतीको टाउकोभित्र प्लेट जुध्छन् जौमतीको चुल्ठी कर हल्लिएको हल्लियै छ जौमती बोल्या की बोलेई छ घास खुवाई घाासको जडो लुकाउने मालिक अब तुम्रो जडो खोज्दो छु ।। शब्दार्थचुल्ठी कर खस साम्राज्यदेखि सुरु भई राणाकालसम्म चलेको चुल्ठो करचाडा कर गर्भको भ्रूण छोरी भएको थाहा भएपछि गरिने गर्भपतन करइजा आमाफूलबाडी फूलबारीस्तन कर सन् १८०२ मा केरलामा स्तन नदेखाई हिँड्ने दलित महिलामाथि लगाइने करमुवालो मुख बन्ध गराउने पट्टीजरा ज्वरोसिरौटा सिरेटोजडो जरा
साहित्यमा बुबाको मुख,"शर्माले बाको हारमा उत्पन्न विजय भावलाई चित्रण गरेर बाको महानता र कर्तव्य परायणतालाई हेडेनका बाभन्दा माथि पुर्याएकी छन् भने त्यसो गरिरहँदा रोथ्केको सामीप्य कायम गर्न सकेकी छैनन् । तर, प्लाथले गरेको बाको अनुपस्थितिविरुद्धको विद्रोहलाई शर्माले बाको उपस्थितिमा नै गरेकी छन् । सबैभन्दा रोचक पक्ष भनेको शर्माका बा नै एउटा सीमान्तकृत प्रतीक हुन् जसलाई मौजुदा समाज र नारीवादी चिन्तनले वर्गीय रूपमा गलत व्याख्या गरेको छ भनेर शर्माले भिन्न दृष्टिकोणबाट बाप्रतिको श्रद्धा व्यक्त गरेकी छन् ।"
बानेश्वरमा छ टक्सार,थुपै्र ठाउँमा बसाइ गएका मध्ये बानेश्वरका टक्सारीया नेवारहरू लाखेजात्रा र बुद्धजयन्तीलाई धुमधामका साथ मनाउन थालेका छन् । बानेश्वरको पार्कदेखि भित्रपट्टि छक्कुबक्कु भगवती मन्दिर लाखेको केन्द्र मान्छन् । शान्तिनगर नजिकैको विश्व शान्ति विहारलाई टक्सारको शाक्यमुनि विहार मानेर बुद्धजयन्ती धुमधाम मनाउँछन् । यी दुई चाडमा उपत्यकामा छरिएका टक्सारीयाहरू एकजुट हुन्छन् । भोजपुर टक्सारका गतिविधिलाई जीवन्त राख्न उनीहरूले भएका मन्दिर र विहारलाई मानेको बताउँछन् । लाखेजात्रा टक्सार सेवासमाज र बुद्धजयन्ती शाक्य समाजको नेतृत्वमा हरेक वर्ष मनाइन्छन् । बानेश्वरका टक्सारीयाहरूमा यो चलन सुरु भएको एक दशक पुग्दै छ ।
"गृहकार्य थिएन, पदक आएन","अर्को त कुन स्तरको प्रतिस्पर्धामा जाँदै छौं । त्यसका लागि कस्ता खेलाडी छान्ने भन्नेमा पनि नेपाली खेलकुद चुक्ने गरेको उदाहरण जकार्ताको भूमिमा पनि देखियो । नेपाली खेलाडीले सुरुमै उचाइबाट माथ खान्थे । खेल्नु छ फाइट । ६, साढे ६ फिटका प्रतिद्वन्द्वीसामु उनीहरूले विपक्षीलाई हानेको किक र पञ्च न त सही ठाउँमा लाग्थ्यो, न त पावर नै पुग्थ्यो । मार्सल आर्टसका धेरै खेलाडी यसरी नै चुके । आफूभन्दा कमजोर प्रतिद्वन्द्वीविरुद्धको फाइट जितिहाले पनि अर्को फाइटमा त्यस्तै दयनीय अवस्था सामना गर्नुपथ्र्यो । दक्षिण एसिया र एसियाली स्तरमा फरक ढंगले खेलाडी छनोटमा ध्यान दिनुपर्ने देखिन्छ ।"
पुस्तौनी भारीको भर !,"दार्जिलिङ, सिक्किम, कालिम्पोङ र खरसाङका गल्लीहरूमा नेपाली भरिया भेटिन्छन्, खासगरी दोलखा, सिन्धुपाल्चोक, चरिकोट, सिन्धुली, ओखलढुंगाबाट आएकाहरू । अनुमानमा दार्जिलिङ र सिक्किममा मात्रै करिब ५० हजार नेपाली भरिया भेटिन्छन् । पहिला त निकै नै थिए, कालिम्पोङमा भेटिएका सिन्धुलीका फुर्वा तामाङले भने, अहिले धेरै घटिसके । यता आउनुको साटो बरु अरबतिर जान्छन् ।"
कुण्डैकुण्ड गोसाइँकुण्ड,"नेपाललाई अनुपम प्रकृतिले साथ दिएको भनेर हामी घमण्डचाहिँ गरिराख्छौँ तर त्यसलाई माया र स्याहार गर्नचाहिँ चुक्छौं । गोसाइँकुण्ड त्यस्तै प्रकृतिको अनुपम उपहार हो, सुन्दर तालहरू र यात्रा अवधिभर मनै लोभ्याउने लाङटाङ हिमाल, गणेश हिमाल र मनास्लु हिमालको प्यानोरोमिक दृश्य देख्न पाइन्छ । सांस्कृतिक रूपमा पनि हिन्दु र बौद्ध धर्मको सहिष्णुताको संगम हो । तर, गोसाइँकुण्डमा जे देखियो, त्यसले कुन प्रकृतिप्रेमीको मन नरोला र ? डा सुमन आचार्य"
कथाका तीन महारथी,"संसारमा महान् कथाकार अरू पनि छन् । लियो टाल्सटायका गम्भीर चिन्तनसहितका नैतिक कथाको प्रभाव अनुपम छ । माक्सिम गोर्की र लुसुनका निम्न वर्गमा केन्द्रित कथा निश्चय पनि महान् छन् । एडगर एलेन पो, निकोलाई गोगोल, पुस्किन, दस्तोएब्स्की, जोन गल्जवर्दी, समरसेट मम, सात्र्र, कामु, मिखाइल सोलोखोब, भासिली सुक्सिन, रियुनोसुके अकुतागावा, कादरिन म्यान्सफिल्ड कोही पनि कमजोर कथाकार होइनन् । तर चेखब, मोपासाँ र ओ हेनरी अतुलनीय लाग्छन् । हेनरीलाई अमेरिकी मोपासाँ अनि कथा लेखेरै सन् २०१३ को नोबेल पुरस्कार जितेकी एलिस मुनरोलाई आधुनिक चेखब त्यसै भनिएको होइन ।"
हामीले (न)देखेको देश,"यस किबाबमा थुप्रै अन्य लेखहरू छन्, समाजशास्त्रको बारेमा साधारण ज्ञान राख्न चाहने कुनै पनि व्यक्तिले यो पढ्नैपर्छ । नेपालका कतिपय राम्रा कुराहरू विनाश हुँदै जानुमा को जिम्मेवार छ भन्ने कुरा सहजै बुझ्न सकिन्छ । एक करोड वर्षअघिको नेपाल (पेज ३) मनमा अनायास आउँछ । ओहो, त्यति पुरानो देशका हामी नागरिक, मन ढुक्क फुल्छ । बिभिन्न पत्रपत्रिकामा प्रकाशित भैसकेका भएपनि देखेको देश नौलो लाग्छ । किताबको रूपमा एकै ठाउँमा पढ्दा नेपालको सामाजिक जीवन, राजनीति र संस्कृतिको एकैपल्ट अनुभव गर्न सकिन्छ । प्रत्येक राजनीति नेताले यो एकचोटि पढे हुन्थ्यो । देखेको देश पढेपछि एक छिन नघोत्लीकन रहनै सकिनँ । सानो रूपमा भए पनि मैले देशको अनुहार राम्रो पार्न के गर्न सक्छु होला भन्ने भावना मनमा नआईकन रहँदैन । मलाई मीठो ईष्र्या लागे पनि लेखकले मलाई धेरै कुरा सिकाएका छन्, गएको ठाउँमा टिपोट राखिहाल्नू भनेर ।अरुणा उप्रेती"
अन्तर्वार्ताको कहानी,"अन्तर्वार्ता त मैले जीवनको प्रारम्भदेखि नै दिँदै आएको हुँ । यस्तै अरूसँग औपचारिक वा अनौपचारिक हिसाबले अन्तर्वार्ता लिँदै पनि आएको हुँ । तर, वास्तविक अन्तर्वार्ता के रहेछ भन्ने बुझ्न थालेको चाहिँ धेरै भएको छैन । मैले थोरबहुत बुझेअनुसार वास्तविक अन्तर्वार्ता आत्मवार्ता हो, आफैंले आफैंसँग प्रश्न गरेर आफैंलाई जवाफ दिन सक्नु नै सबैभन्दा इमानदार अन्तर्वार्ता हो, जुन अन्तर्वार्तामा अरू कसैको प्रश्न चाहिँदैन । सबैभन्दा कठिन अन्तर्वार्ता सायद आफैंले आफ्नै अन्तर्वार्ता लिनु हो, जसको अभ्यास भने आजसम्म मैले गरेको छैन, तपाईंले नि ?"
मायाले जितेको संसार,"बिर्संदाबिर्संदै पनि यो घटना यत्तिखेर किन पनि सम्झिरहेको छु भने स्वास्थ्योपचार मानव सेवा पनि हो भन्ने कुराको हेक्का निजी क्षेत्रका हाम्रा धेरैजसो अस्पतालले राख्नै छोडिसकेका छन् भन्दा हुन्छ । अस्पताल, चाहे काठमाडौंको होस् वा दिल्लीको ।"
धर्ती नफाटुन्जेल सहिराख,"यी पाँचै महिलाले पत्नी छँदाछँदै पनि आफ्नो निजत्वलाई, व्यक्तित्वलाई अक्षुण्ण राखे । कहिल्यै स्वनिर्णयको अधिकार हनन हुन दिएनन् । उनीहरूको कौमार्य योनीको थिएन, व्यक्तित्वको थियो । तर, कौमार्यको यौनसँग कुनै सम्बन्ध छैन । मेरो कौमार्य, मेरो व्यक्तित्व, मेरो स्वाभिमानको पर्याय हो । कुनै पुरुषले बलजफ्ती गर्दैमा न यो कौमार्य लुटिन्छ, न म बिटुलिन्छु । जिन्दगीसँग जुझेर म अझ निखारिएकी छु, मेरो कौमार्य अझ प्रखर भएको छ ।"
२५० वर्षअघि कीर्तिपुर,नेवार समुदायमा प्रचलित सानाभन्दा साना आख्यान र उपलब्ध शोधग्रन्थ आधारित कीर्तिपुर ले इतिहासलाई निकै संवेदनशीलताका साथ उठाएको छ । चलचित्रको एउटा बलियो पक्ष भनेको यसको भिजुअलइफेक्ट पनि हो । ऐतिहासिक कीर्तिपुर र पृथ्वीनारायण शाहको गोरखा दरबारभित्रका दृश्यको पुनर्सिर्जनालाई आकर्षक तवरमा देखाइएको छ । संयुक्त श्रेष्ठ

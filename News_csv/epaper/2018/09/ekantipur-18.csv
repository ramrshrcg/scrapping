शीर्षक,विवरण
प्रहरीको अर्को यातना,"त्यतिबेला आफूलाई बाँच्नु यति नै रहेछ क्यार जस्तो लागेको उनी बताउँछन् । मलाई गोली हान्नुस्, खान तयार छु भनेँ मैले, सानुकान्छा भन्छन्, ज्यानै गए पनि गर्दै नगरेको अपराध म कसरी कबुल गर्न सक्थें र ? जस्तै गरे पनि नबकेपछि प्रहरीले उनको पट्टी खोलिदिए । यसो नियालेको त पशुपतिको जंगल रहेछ, उनी भन्छन्, त्यहाँबाट मलाई फेरि टेकु नै लगेर थुने ।त्यसपछि आफूलाई पाटनस्थित मानसिक अस्पतालमा लगिएको सानुकान्छाले बताए । त्यहाँ मेरो पाखुरामा एउटा सुई लगाए, त्यसपछि चार दिनसम्म मेरो मगजले काम गर्न सकेन, उनी भन्छन्, त्यसरी सुई लगाएपछि त दिमागै अर्कै हुँदोरहेछ ।उनका अनुसार सानुकान्छा पाटनमा लगाइएको सुईले अर्धचेतजस्ता भए । यस्तोमा आफूलाई सोधेको थाहा भए पनि के सोधे र जवाफ के दिएँ भन्ने थाहा हुँदोरहेनछ, सानुकान्छा भन्छन्, बेहोसमै पनि मैले अपराध कबुल गरिनछु, कसुर भएको भए पो कबुल गर्थें त ! त्यसपछि मलाई थप केही दिन राखेर २४ औं दिनका दिन प्रहरीले छाडिदिए । अपराध महाशाखाका प्रमुख एसएसपी धीरजप्रताप सिंह भने सानुकान्छालाई त्यस्तो कुनै यातना दिने काम नभएको बताउँछन् । हामीले यातना दिएका छैनौं, अनुसन्धानका क्रममा पक्राउ गरेर सोधपुछ गरेका हौं, उनी भन्छन्, यातना कहिल्यै कसैलाई हामी दिँदैनौं, उनलाई पनि दिएका छैनौं ।हिरासतमा रहुन्जेल यातना पाएको बताउने सानुकान्छा भदौ २८ मा रिहा भएका हुन् । उनी हिरासतबाट सिधै घर गए जहाँ अचेल बबरमहलस्थित पूर्वराजदूत झाको घरमा भएको त्यस त्रासदीपूर्ण घटना अघि र पछिको समय अनि घटनाक्रम उनको मगजमा सिनेमाको पर्दा झैं नाचिरहन्छ । बबरमहलस्थित झाको घरमा उनी ७ वर्षदेखि भान्सेका रूपमा काम गर्दै आइरहेका थिए । घरमा उहाँ र म्याडम मात्रै बस्नु हुन्थ्यो, सानुकान्छा भन्छन्, दुवैलाई मैले पकाएर खुवाउनुपथ्र्यो र खानपिनको समय दुवैको फरकफरक थियो ।दुवैलाई खानपिन गराएर भान्साको ढोका बन्द गरी गेट अघिल्तिरको एक जना सुत्न मिल्ने छाप्रोमा सानुकान्छा सुत्ने गर्थे । उनका अनुसार पूर्वराजदूत झा नुहाइधुवाई गरी बिहान ७ बजे सानुकान्छाले बनाएको चिया र नास्ता लिने गर्थे । घटना भएको अघिल्लो दिन भदौ २ गते भने झा बिहान पाँचै बजे उठेका थिए । त्यस दिन छोरा किरण झा परिवारसहित आयरल्यान्ड फर्किंदै थिए । बिहानको नास्ता उनले त्यस दिन चाँडै गरेको सानुकान्छा बताउँछन् । त्यसपछि दिउँसो १ बजे मैले लन्च पकाएर खुवाएँ, उनी सम्झन्छन््, कार्यक्रम छ भनेर तीन बजेतिर उहाँ घरबाट निक्लनु भएको थियो, बेलुका सवा पाँचमा फर्किएर छोराबुहारीलाई एयरपोर्ट छाड्न जानुभयो । फर्किंदा बाहिरै खानु भएको रहेछ, मैले उहाँका लागि बनाउनुपरेन ।भदौ ३ गते बिहान पाँचै बजे सानुकान्छा उठे । त्यस दिन बबरमहल टोलका धारामा पानी आउने पालो थियो, उनी भन्छन्, ५ बजेर ५ मिनेटमा आएको पानी ६:१० मा बन्द भयो ।त्यसैबेला मालीहरू जयबहादुर गुरुङ र आइतसिंह आइपुगेकाले १० मिनेटजति उनीहरूसँग सामान्य गफगाफ भएको सानुकान्छालाई सम्झना छ । नुवाकोटेका आइतसिंह र गोरखाका जयबहादुर बूढानीलकण्ठतिर बस्थे र बिहान झाको घरमा आई दिनभरि काम गरेर साँझ घरै फर्कन्थे । उनीहरूसँग कुरा गरेर म किचेनमा पुग्दा ६:२० भएको थियो, सानुकान्छा भन्छन्, त्यसैबेला म्याडम ज्ञानु झा आइपुग्नुभयो ।सानुकान्छाले उनका लागि दूध हालेको चिया बनाएर दिए । त्यसपछि आफू केही बेर भान्साको भुइँ पुछ्नतिर लागेको उनी बताउँछन् । उनका अनुसार झा दम्पती वर्षाैंदेखि बेग्लाबेग्लै सुत्थे भने उनीहरूको आपसमा खासै मेल पनि थिएन । तर बिहान आफूले चिया खाइसकेपछि उहाँ जहिल्यै सरलाई चियाका लागि बोलाउनुहुन्थ्यो, सानुकान्छा भन्छन्, त्यस दिन पनि उहाँले बोलाउनुभयो । ज्ञानुले तीन पटकसम्म चिच्याएर ए हजुर ! भन्दासम्म पनि झाको जबाफ आएन, न उनी माथि नै उक्ले । उनका अनुसार जा त कान्छा उहाँ बाथरुममा हुनुहुन्छ कि हेर भनेर ज्ञानुले उनलाई अह्राएकी थिइन् । बाथरुममा जाँदा बत्ती बलेको थिएन, त्यसैले उहाँ कोठामै हुनुहुन्छ जस्तो छ भनेर मैले म्याडमलाई सुनाएँ, सानुकान्छा भन्छिन्, त्यसो भए कोठामै गएर हेर त भनेर उहाँले भन्नुभयो ।पहिलेको भान्सेले सामानहरू चोरेकाले झा दम्पतीले पनि आफूमाथि जहिल्यै शंकाको नजरले हेर्ने हुँदा भान्साबाहेक त्यस घरमा अन्यत्र कतै पनि एक्लै जाने नगरेको सानुकान्छा सम्झन्छन् । मैले हजुर पनि साथै हिँड्नुस् न म्याडम भनें, उहाँ तयार पनि हुनुभयो, सानुकान्छाले भने, कोठाभित्र हामी जाँदा उहाँ सुतिरहनुभएको देखिन्थ्यो, तकियाले मुख छोपेको थियो । भित्र पसेर हेर्दा त टाउकामा घाउ थियो, छातीमा छुरी ।त्यो देखेपछि आफ्नो सातो गएको सानुकान्छा सम्झन्छन् । अनि मैले जयबहादुर र आइतसिंहलाई लौ न के देख्नुपरेको यस्तो भन्दै आत्तिएर बोलाएँ, उनी भन्छन्, म्याडमले भने हामीलाई घर जाऊ भन्नुभयो ।यस्तो अवस्थामा के छाड्नु भनेर आफू नगएको सानुकान्छा बताउँछन् । त्यसपछि उहाँले बानेश्वरमा बस्ने आफ्ना भाइबुहारीलाई फोन गरेर बोलाउनुभयो, सानुकान्छाले भने, उहाँहरू आएपछि मात्रै प्रहरीलाई खबर गर्ने काम भएको हो । प्रहरी आएर घटनाको निरीक्षण गरेपछि आफूलाई भ्यानमा हालेर टेकु लगिएको सानुकान्छाले बताए । मलाई प्रहरीले केही सोधपुछ गर्नछ भनेर भ्यानमा हालेर लगे, सानुकान्छा भन्छन्, तिमीलाई तरकारीहरू किन्न चाहिन्छ होला भनेर म्याडमले जाने बेलामा पाँच हजार रुपैयाँ दिनुभयो ।प्रहरीसँग जाने बेलामा पैसाको के काम भनेर सानुकान्छाले लिन अस्वीकार गरे । तर राख न भनेर ज्ञानुले कर गरेको सानुकान्छाले बताए । हिरासतमा राखिएपछि भने घटना कबुल गराउन चरणबद्ध यातना दिइएको उनी बताउँछन् ।"
चिनीमा सरकारकै सिन्डिकेट,"त्यो चिनी भन्सारमा लाग्ने शुल्क र ढुवानी भाडासहित नेपाल भित्र्याएर करिब ६५ रुपैयाँसम्ममा बिक्री हुने गरेको छ । तर, नेपाली उद्योगबाट उत्पादित चिनीको कारखाना मूल्य प्रतिकिलो करिब ५७ देखि ६३ रुपैयाँ छ । यो चिनी बजारसम्म आइपुग्दा ७० रुपैयाँभन्दा बढीमा बिक्री हुन्छ । २०७३ चैत र २०७४ वैशाखमा स्वदेशमा उत्पादित चिनी ८५ देखि ९५ रुपैयाँसम्म बिक्री भएको थियो ।तोकिएको कोटाभन्दा बढी आयात नहुने भएपछि यहाँ उत्पादित चिनी महँगो पर्ने अर्को एक तथ्यांकले पनि देखाउँछ । उद्योग, वाणिज्य तथा आपूर्ति मन्त्रालयका अनुसार चिनीको वार्षिक माग २ लाख ३० हजार टन हो । यसमध्ये एक लाख टन चिनी मात्रै आयातीत र बाँकी नेपाली उत्पादन उपभोग गर्नुपर्ने हुन्छ । सस्तो भएको समयमा अत्यधिक चिनी भित्र्याउने आयातकर्ता र नेपाली उत्पादनकर्ता दुवैको स्वार्थ छ, स्वार्थबारे मन्त्रालयका एक अधिकारीले स्पष्ट पारे, कोटा निर्धारण गरे पनि अत्यधिक आयात गर्नेहरूले महँगोमा बिक्री गर्न पाए । नेपाली उद्योगीले उत्पादन लागतभन्दा बढी मूल्य लिन पाए । यो दुरुपयोगबाट जोगिन हालसम्मको मौज्दात चिनी हालकै बजार मूल्यअनुसार बिक्री गर्नुपर्ने ग्यारेन्टी राज्यले गरिदिनुपथ्र्यो । तर यसबारे कुनै निर्णय भएन, ती अधिकारीले भने, अझै पनि यस्तो निर्णय र अनुगमन हुन नसके दसैंतिहारअघि अलिअलि र तिहारपछि चिनीको मूल्य अत्यधिक अकासिन्छ । तिहारपछि चिनी महँगिने र अभाव हुने अर्को तथ्य पनि उनले बताए । चिनीको उत्पादनका लागि पुसबाट उखु क्रसिङ (काट्ने र संकलन गर्ने काम) सुरु हुन्छ । यो काम चैतसम्म जान्छ । अघिल्लो वर्षको उत्पादनको अन्तिम समय भएकाले मंसिरदेखि नयाँ चिनी उत्पादन नभएसम्म अभाव र महँगी विगतमा पनि हुने गरेको थियो । त्यसकारण यो समयमा मूल्य नबढ्ने त हुँदै हुँदैन, उनले भने । मूल्य र अभावको पाटोलाई नहेरी सरकारले गरेको निर्णय उपभोक्ताविरुद्ध भएको अधिकारकर्मीको आरोप छ । १ लाख टन मात्रै चिनी आयात गर्न पाउने व्यवस्थाको सिधा असर मूल्यवृद्धि हो, राष्ट्रिय उपभोक्ता मञ्चका अध्यक्ष प्रेमलाल महर्जनले भने, चाडबाडको मुखमा उपभोक्ता लुट्ने खेल भयो । कोटा निर्धारण गर्नुपूर्व नै सरकारले मूल्य निर्धारण गरिदिएको भए सरकार र उद्योगीको नियतमाथि शंका गर्न नमिल्ने उनको भनाइ छ । यो उद्योगीव्यवसायीका लागि मात्रै गरिएको निर्णय हो, उनले भने । हाल भारत र पाकिस्तानमा उत्पादित चिनी सस्तो छ ।यसअघि पनि उद्योगीले चिनी बिक्री नभएको भन्दै भन्सार महसुल बढाउन दबाब दिएका थिए । सरकारले सोहीअनुसार चिनीको भन्सार महसुल १५ प्रतिशतबाट बढाएर ३० प्रतिशत पुर्याएको थियो । भन्सार महसुल १५ बाट ३० प्रतिशत पुर्याउने निर्णयले पनि चिनी महँगो परिरहेको छ । एउटा समस्या सम्बोधन गर्ने क्रममा विश्व व्यापार संगठन (डब्लूटीओ) का मापदण्ड उल्लंघन गर्नेदेखि उपभोक्तालाई मूल्यमा भार पारी अन्य समस्या सिर्जना गरेको अर्थविद् पोषराज पाण्डेले बताए । चिनी उद्योगीको समस्याको व्ययभार उपभोक्तामाथि थुपरियो, उनले भने, उपभोक्ताले बेहोर्नुपरेको व्ययभारले भविष्यमा रोजगारी सिर्जना, आर्थिक गतिविधिले समग्रमा फाइदा पुग्छ भनेर राज्यले ग्यारेन्टी गर्न सक्छ ? प्रश्न गरेका पाण्डेले आफैंले भने, सक्दैन । सरकारको यो निर्णयले कुनै हिसाबले अर्थतन्त्रलाई सहयोग पुर्याउँदैन ।यता, चिनी उद्योग संघले मूल्य नबढ्ने दाबी गरेको छ । आयात बन्द गर्ने निर्णयमा सरकारले ढिलो गरेको उद्योगी बताउँछन् । चिनी उत्पादनको नयाँ सिजन सुरु हुन ३ महिना बाँकी हुँदा उद्योगीसँग १ लाख र व्यवसायीसँग करिब १ लाख टन चिनी मौज्दात छ, संघका अध्यक्ष शशिकान्त अग्रवालले भने, त्यतिबेलासम्म १ लाख खपत हुन सक्छ । १ लाख मौज्दात नै रहन्छ । यी तथ्य देखाउँदै आयात बन्देजले उपभोक्तालाई कुनै असर नगर्ने अग्रवालले बताएका हुन् । सरकारलाई ग्यारेन्टी गरेका छौं, लागत मूल्यभन्दा बढीमा बिक्री गर्दैनौं, उनले भने, सरकारले निर्धारण गरेको कोटाले बाँकी चिनी बिक्री भई उद्योगलाई घाटा कम हुने मात्रै हो । गत आर्थिक वर्ष चाहिनेभन्दा बढी चिनी आयात भएकाले नियन्त्रण गर्न यस्तो निर्णय चालिएको सरकारको भनाइ छ । परिमाणमा बन्देज लगाउनु अन्तर्राष्ट्रिय अभ्यास हो, वाणिज्य तथा आपूर्ति सचिव चन्द्र घिमिरेले भने, मौज्दात धेरै भयो । स्वदेशी उद्योगलाई संरक्षण गर्न खोजेका छौं । यही कारणले मूल्य बढ्यो भने मन्त्रालयले अर्को निर्णय गर्ने उनले बताए । प्रवद्र्धनका नाममा विवादास्पद निर्णयचिनी उद्योगलाई प्रवद्र्धन गर्ने नाममा सरकारले गरेको यो निर्णय पहिलो हैन । विगतमा पनि उपभोक्ता र किसान दुवैलाई भार र ढुकुटीको दोहन हुने गरी सरकारले विवादास्पद निर्णय गर्दै आएको छ । उपभोक्ताले चिनी खरिद गर्दा तिर्ने मूल्य अभिवृद्धि कर (भ्याट) को ९० प्रतिशत रकम उद्योगीले पाउने व्यवस्था थियो । यो व्यवस्था लामो समय विवादित बन्यो । हालका अर्थमन्त्री खतिवडाले यो व्यवस्थाप्रति विमति जनाउँदै खारेज गरिदिए । उपभोक्ताबाट संकलन गरिएको मूल्य अभिवृद्धि कर रकम संकलन गर्ने व्यक्ति आफैले सोझै फिर्ता लिने गरी भएको विद्यमान व्यवस्थालाई खारेज गरेको छु, बजेट वक्तव्यमा भनिएको छ । चालु आर्थिक वर्षको बजेटभन्दा अगाडिको ९० प्रतिशत छुट पाउने र बाँकी १० प्रतिशत रकम व्यापारीले राज्य ढुकुटीमा जम्मा गर्नुपर्ने हुन्थ्यो ।रोचक कुरा, यो १० प्रतिशत रकम पनि केही चिनी उद्योगीले सरकारलाई बुझाएनन् । लामो समय यो रकम नबुझाएपछि चिनी उद्योगीले विवादास्पद कर फस्र्योट आयोगबाट पनि छुट लिएको पाइएको छ । आयोगको प्रतिवेदनअनुसार श्रीराम सुगर मिल, इस्टर्न सुगर, वागमती सुगर मिल, लुम्बिनी सुगर, महालक्ष्मी सुगर मिल र रिलायन्स सुगर उद्योगले भ्याटसहित झन्डै ११ करोड रुपैयाँ कर छुट पाएका हुन् । रिलायन्स सुगर मिलका सञ्चालक संघका अध्यक्ष अग्रवाल हुन् । आयात रोक्नका लागि उनै अग्रवाल निकै सक्रिय थिए । अर्थ र उद्योगमन्त्रीसँग छलफल नगरी प्रधानमन्त्रीबाटै उनीलगायत व्यापारीले आयात रोक्ने निर्णय गराउन सफल भएका हुन् । स्वदेशी उद्योगलाई प्रवद्र्धन गर्ने नाममा चिनीको १५ प्रतिशतको भन्सार महसुल ३० प्रतिशत पुर्याउने निर्णय पनि गरिसकेको छ । यी सबै निर्णयले महँगीको असर उपभोक्ताले खेप्नुपरेको छ ।लामो समय सुविधा पाउँदासमेत चिनी उद्योग क्षमतावान हुन सकेनन्, सरकारी सहुलियतको अनुभूति किसानले समेत गर्न पाएका छैनन् । चिनी उद्योगीले उखु किसानलाई ४ अर्ब रुपैयाँ रकम तिर्न बाँकी छ । उखु उत्पादक महासंघका अध्यक्ष कपिलमुनि मैनालीका अनुसार हाल सरकार र चिनी उद्योगीले करिब ४ अर्ब रुपैयाँ किसानलाई तिर्न बाँकी छ । यस वर्षबाट सरकारले भ्याट फिर्ता नदिने निर्णय गरेकाले उद्योगीले अर्को बाहना बनाउन थालेका छन् । भ्याट फिर्ता हटाएपछि उखुको रकम न्यून दरमा भुक्तानी गरिरहेका छन्, मैनालीले भने । सरकारले प्रतिक्विन्टल ५ सय ३६ रुपैयाँ मूल्य निर्धारण गरेको छ ।इस्टन सुगर मिलले ५ सयको दरले भुक्तानी गर्यो । महांकाल सुगर मिलले ४ सय ६० को दरले भुक्तानी गरिरहेको छ, मैनालीले भने, ९ उद्योगले अझै बाँकी रकम भुक्तानी गरेका छैनन् । सबैभन्दा बढी एभरेस्ट सुगर मिलले किसानको रकम तिर्न बाँकी छ । दोस्रोमा इन्दुशंकर र रिलायन्स चिनी उद्योगले तिर्न बाँकी रहेको अध्यक्ष मैनालीले बताए ।"
मदिरा पिउनेलाई परिचयपत्र,"धनगढी  बाजुराको गौमूल गाउँपालिका क्षेत्रभित्र मदिरा सेवन गर्न मन लागे गाउँपालिका कार्यालयलाई जानकारी हुनैपर्छ । जानकारी मात्रै होइन, कार्यालयले जारी गरेको परिचयपत्रबिना मदिरा सेवन गरे दण्डसजाय नै भोग्नुपर्छ । गाउँसमाजमा छाडा रूपमा हुने मदिरा सेवनले पूरै समाज बिगार्ने गरेको निष्कर्षपछि गाउँपालिकाले सेवनकर्ताले परिचयपत्र लिनुपर्ने नियम बनाएको हो । गाउँमा जति पनि झैझगडा र कुटपिटका घटना हुन्छन्, ती सबैका पछाडि मदिरा सेवन मुख्य कारण हुने गरेको देखियो, गाउँपालिका अध्यक्ष हरिबहादुर रोकाया भन्छन्, परिचयपत्र लिनुपर्ने नियम लागू भएपछि यस्ता घटना न्यूनीकरण हुनेछन् ।गाउँपालिकाले गत असारमा मदिरा व्यवस्थापन गर्न बनेको ऐन २०७५ लागू गरेपछि साउनदेखि मदिरा सेवन परिचयपत्र जारी गरेको हो । हालसम्म १ सय ५० भन्दा बढीले यो कार्ड लिएको अध्यक्ष रोकायाले बताए । मदिरा सेवन परिचयपत्र लिन वार्षिक ५ सय रुपैयाँ बुझाउनुपर्ने नियम छ ।नियम उल्लंघन गर्नेलाई समेत उत्तिकै कडा कानुन लाग्छ । परिचयपत्र लिएकाले साँझ ६ देखि ९ बजेसम्म मात्र मदिरा पिउन पाउँछन्, त्यो पनि निश्चित तोकिएको मात्रामा मात्र । एक जनाले एक दिनमा १८० मिलिलिटर मात्र मदिरा पिउन पाउने नियम रहेको अध्यक्ष रोकायाले बताए । गाउँमा आउने पाहुनाले पनि यो कार्ड नभए मदिरा सेवन गर्न वर्जित गरिएको छ । नियमविपरीत मदिरा सेवन गरेको भेटिए कार्ड नभएकालाई पहिलो पटक २ हजार र दोस्रो पटक ७ हजार रुपैयाँ जरिवाना तोकिएको छ ।गाउँघरका पसलपसलमा मदिरा राख्ने चलन मौलाउँदै गएपछि गाउँपालिकाले पहिलो चरणमा मदिरा बिक्रीवितरणलाई व्यवस्थित गर्न सुरु गरेको थियो । गाउँपालिकाभर करिब २ सय मदिरा पसल थिए । अहिले त्यसमा नियन्त्रण गरिएको छ ।सबैले मदिरा बिक्री गर्न नपाउने नियम बनाएका छौं, रोकायाले भने, निश्चित मापदण्ड पूरा गरेकालाई मात्र विक्रेताको अनुमति प्रदान गरिनेछ । हाल गाउँपालिकाभर १० वटा पसललाई मात्र मदिरा बिक्री गर्ने अनुमति दिइएको छ । मदिरा पसल चलाउन पनि लाइसेन्स अनिवार्य छ । हरेक पसलेका मदिरा सेवन कार्ड भएका ग्राहक हुन्छन् र उनीहरूले पिएको मदिराको रेकर्ड पसल सञ्चालकले राख्नुपर्छ, रोकायाले भने । गाउँपालिकाले विक्रेताको खरिद, बिक्री र मौज्दात तथा मदिरा सेवनकर्ताको कडा अनुगमन गर्ने गरेको बताएको छ । मदिरा सेवनमा पूर्ण बन्देज लगाउन नसकिए पनि परिचयपत्रको नियम लागू गरेर व्यवस्थित गर्न खोजिएको हो, अध्यक्ष रोकायाले भने ।"
नेपाल भारतबाट टाढा जान सक्दैन,सोही कार्यक्रममा भारतीय रक्षा राज्यमन्त्री सुभाष भाम्रेले भने नेपालमा सैन्य नेतृत्व भर्खरै परिवर्तन भएकाले अभ्यासमा भाग नलिनुलाई अन्य कोणबाट हेर्न नहुने बताए । साताव्यापी सैन्य अभ्यासमा नेपाल र थाइल्यान्डले पर्यवेक्षकका रूपमा मात्रै सहभागिता जनाएका थिए । भारतीय प्रधानमन्त्री नरेन्द्र मोदीले काठमाडौंमा सम्पन्न चौथो बिमस्टेक शिखर सम्मेलनमा प्रस्ताव गरेको संयुक्त सैन्य अभ्यासमा नेपालले अन्तिम समयमा भाग नलिने निर्णय गरेको थियो ।पार्टीभित्र र बाहिरबाट आलोचना भएपछि प्रधानमन्त्री केपी ओलीले सैन्य अभ्यासमा भाग नलिन सेनालाई निर्देशन दिएका थिए । नेपालले चीनको प्रभावमा परेर उक्त निर्णय लिएको र त्यसबाट भारत असन्तुष्ट भएको दाबी भारतीय सञ्चारमाध्यमले गरेका थिए ।साथै नेपालले एकातिर भारतको प्रस्ताव अस्वीकार गरेको र अर्कोतर्फ चीनको छेङुमा सगरमाथा फ्रेन्डसिप२ नामक संयुक्त सैन्य अभ्यासमा सहभागी हुन लागेको समेत भारतीय सञ्चारमाध्यमले जनाएका थिए ।
संगठित मानव तस्करी मुख्य अभियुक्त अझै बाहिरै,"काठमाडौं  काठमाडौं महानगरीय प्रहरी अपराध महाशाखाले संगठित मानव तस्करीमाथि कारबाही सुरु गरेको तीन महिना भइसक्दा पनि विस्तृत अनुसन्धान अगाडि बढाएको छैन । महाशाखाले तस्करी घटनामा जोडिएका सहायक पात्रलाई पक्राउ गरेर मुद्दा चलाएको दुई महिना भइसकेको छ तर मुख्य व्यक्ति अझै समातिएका छैनन् ।अमेरिका र क्यानाडामा बसेर संगठित मानव तस्करीको गिरोह सञ्चालन गरेको आरोप लागेका सुदर्शन गौतमको आश्वासनमा रकम फसाएकाहरू पक्राउ परे पनि रकम उठाउन निर्देशन दिने र जिम्मा पाएकाहरू पक्राउ परेका छैनन् । महाशाखाले असार पहिलो साता बाग्लुङ रिगाका सागर श्रीस, ओखलढुंगाका अनिल बानियाँ, काठमाडौंका सुरज काफ्ले र म्याग्दी निस्कोटका लेकबहादुर पुनलाई पक्रेको थियो । तीमध्ये सागर श्रीस यसअघि पनि मानव तस्करीको मुद्दामा पक्राउ परेर छुटेका हुन् भने लेक, अनिल र सुरज मानव तस्करी घटनामा प्रत्यक्ष संग्लन देखिँदैनन् ।भारतको ऋषिकेशमा कफी सप चलाउने बाबुले भनेअनुसार रकम बुझ्ने काम गरेकै आरोपमा अनिल पक्राउ परेका हुन् । अनिलका बाबुले अमेरिका जान भन्दै हिँडेका दुई युवतीलाई ऋषिकेशमा भेटेपछि भारु साटिदिएका थिए । बाबुले रकम साटेपछि त्यसको सोधभर्नाबापत रकम बुझेकै आरोपमा अनिल एक महिनाभन्दा लामो समयदेखि पुर्पक्षका लागि सुनधारास्थित केन्द्रीय कारागारमा थुनामा छन् । अनुसन्धानमा संग्लन प्रहरीका अनुसार अनिलको सोझो सम्बन्ध मानव तस्करीमा देखिँदैन । मानव तस्करीका मुख्य व्यक्ति भनिएका सुदर्शन गौतमसँग पनि उनको साइनो भेटिएको छैन ।थुनामा रहेका अर्का व्यक्ति हुन्, सुरज काफ्ले । उनी अमेरिका जाने क्रममा क्यारेबियन समुद्रमा अकालमा मृत्युवरण गरेकी सुमित्रा काफ्लेका बैनीज्वाइँ हुन् । सुदर्शनको निर्देशनमा अमेरिका हिँडेका दुई युवतीले सुरजको खातामा हैटीबाट पाँच लाख रुपैयाँ डिपोजिट गरिदिएकै भरमा उनी पक्राउ परेका हुन् । मानव तस्करीमा उनको भूमिका र सुदर्शनसँगको सम्बन्धबारे प्रहरीले अझै ठोस आधार भेटाउन सकेको छैन । म्याग्दी निस्कोटका पुनको मुख्य दोष सुदर्शनको भनाइमा विश्वास गर्नु हो । उनले सुदर्शनले भनेअनुसार रकम उठाएर उनैले भनेका मान्छेका खातामा रकम हालिदिएका थिए । वाचा गरेअनुसार आफ्ना मान्छे अमेरिका नपठाएपछि र रकम फसेपछि पीडित बनेका लेकले सुदर्शनसँग रकम फिर्ताका लागि पहल गरिरहेका बेला अमेरिका जान भन्दै हैटी पुगेका दुई युवतीले सुदर्शनको आदेशमा उनका खातामा रकम हालिदिन्छन् । हैटीबाट खातामा रकम आउनु नै लेकका निम्ति गलपासो भइदियो ।फसेको ६० लाखमध्ये दस लाख उठाउन बाँकी रहेका बेला लेक असार १२ गते पक्राउ परेका थिए । लेकका दाइ लील पुनले भने, खातामा रकम आएकै अभियोगमा दाइ पक्राउ परे । न उनी मानव तस्करीका सहयोगकर्ता हुन्, न कसैको पैसा उठाएर खाएको अभियोग नै छ । उनी झन्डै दुई महिनादेखि केन्द्रीय कारागारमा पुर्पक्षका लागि थुनामा छन् । सुदर्शनका निम्ति पैसा संकलन गर्ने काम पाएका व्यक्ति भने महाशाखाको दायरामा आएका छैनन् । रकम उठाउनेहरूको विवरण महाशाखासँग भए पनि कारबाही दायरामा तानिइसकेका छैनन् । काठमाडौं बस्ने लेकका दाइ लीलले सुदर्शनले अमेरिकाबाट भनेअनुसार विभिन्न व्यक्तिका खातामा ४० लाख ५० हजार रुपैयाँ डिपोजिट गरिदिएको देखिन्छ । लीलले २६ जुन २०१६ मा नबिल बैंकमा रहेको सञ्जीव थापाको खातामा १० लाख, नेपाल इन्भेस्टमेन्ट बैंकमा रहेको राजकुमार प्रधानको खातामा २८ जुन २०१६ मा ५ लाख र सोम ओम शिव फिल्मसको कुमारी बैंकको खातामा २२ जुलाई र २२ अगस्टमा १२ र ५ लाख रुपैयाँ डिपोजिट गरेको देखिन्छ । महाशाखाले अहिलेसम्म लेकले रकम जम्मा गरेका खातावाला को हुन् र उनीहरूले किन सुदर्शनको पैसा बुझे भन्नेबारे अनुसन्धान गरेको देखिँदैन । कम्पनी रजिस्ट्रारको कार्यालयमा दर्ता भए पनि सोम ओम शिव फिल्मसको अस्तित्व न चलचित्र विकास बोर्डमा देखिन्छ, न चलचित्र निर्माता संघ नै यसबारे जानकार छ । स्रोतका अनुसार सोम ओम शिव फिल्मसको ब्यानर देखाएरै सुदर्शनले अमेरिका र क्यानाडामा कलाकारका नाममा मानव तस्करीको धन्दा चलाएका थिए । यस्तो थियो घटना नौ महिनाअघि भारतको नयाँदिल्लीबाट तीन नेपाली महिला रूसको राजधानी मस्को, कोलम्बियाको राजधानी बोगटा हुँदै टापु राष्ट्र डोमिनिक र त्यहाँबाट हैटीको राजधानी पोर्ट औं प्रिन्स पुगे । संगठित मानव तस्करले हैटीमा छायांकन गरिने संस्कार नामक फिल्ममा अभिनय गर्ने भन्दै बनाइदिएको कागजातका भरमा उनीहरू त्यहाँ पुगेका थिए । २३ जनवरी २०१७ मा हैटी फिल्मसले सुमित्रा कुँवरसहितका दुई महिलालाई आमन्त्रण गरेको देखिन्छ । पत्रअनुसार सुमित्रा प्रोडक्सन असिस्टेन्ट म्यानेजर र अन्य कलाकारको हैसियतमा गएका हुन् । तीनै जनालाई महिनौं एक अपार्टमेन्टमा राखेर मानव तस्करले पोर्ट औं प्रिन्सबाट क्यारेबियन सी हुँदै अवैध रूपमा अमेरिका लैजान खोज्दा पानीजहाज हराएपछि मानव तस्करीको अन्तरदेशीय सञ्जालबारे खुलेको थियो । हैटीबाट अमेरिका हिँडेको पानीजहाज समुद्रमा दिशाहीन भएर हराएपछि पानी र खानेकुरा सकिएर सुमित्रा कुँवरको मृत्यु भएको थियो । मानव तस्करका एजेन्टले शव गन्हाउने र तस्करीको घटना बाहिर आउने भन्दै सुमित्रालाई समुद्रमै मिल्काइदिए । दिशाहीन जहाजलाई टापु राष्ट्र बहमासका जल सेनाले उद्धार गरेपछि सुमित्रासँगै हिँडेका दुई नेपाली युवतीको उद्धार सम्भव भयो । उद्धारपछि अमेरिकास्थित नेपाली दूतावासले उनीहरूलाई क्युबा हुँदै नेपाल पठायो । अमेरिका छिर्ने सपनामा ६० लाख रुपैयाँ गुमाएका र नौ महिना लामो अप्ठ्यारो यात्रा छिचोलेर नेपाल फर्केका युवतीले महानगरीय प्रहरी अपराध महाशाखामा उजुरी दिएपछि संगठित मानव तस्करीको अनुसन्धान अगाडि बढेको थियो । रेडकर्नर नोटिस जारी गरिँदैसंगठित मानव तस्करीमा संलग्न भएको भन्दै महाशाखाले सुदर्शनविरुद्ध प्रहरीको अन्तर्राष्ट्रिय संगठन (इन्टरपोल) मार्फत रेडकर्नर नोटिस जारी गर्ने प्रक्रिया अगाडि बढाए पनि त्यसले पूर्णता पाएको छैन । प्रहरी प्रवक्ता शैलेश थापाका अनुसार झन्डै महिना दिनअघि प्रहरी प्रधान कार्यालयको इन्टरपोल शाखाले सुदर्शनविरुद्ध रेडकर्नर नोटिस जारी गर्न इन्टरपोल हेडक्वार्टरमा पत्राचार गरेको थियो । इन्टरपोलले रेडकर्नर नोटिस जारी गर्नका निम्ति थप आवश्यक कागजात मागेपछि प्रहरी प्रधान कार्यालयले अपराध महाशाखासँग मुद्दासम्बन्धी थप कागजात झिकाएको छ । प्रवक्ता थापाले भने, महाशाखाबाट थप कागजात आइसकेको छ । अब छिट्टै इन्टरपोल हेडक्वार्टरमा पठाउँछौं ।"
एसपीसहित १६ प्रहरीमाथि छानबिन,"काठमाडौं  कञ्चनपुरकी १३ वर्षीया निर्मला पन्तको हत्या घटना अनुसन्धानका लागि प्रहरी प्रधान कार्यालयले आइतबार डीआईजी धिरु बस्नेतको नेतृत्वमा बनाएको छानबिन समितिले काम सुरु गरेको छ । समितिले सोमबार मात्रै पन्तको बलात्कार र हत्या घटना अनुसन्धानमा संलग्न एसपी डिल्लीराज विष्टसहित नौ अधिकारीसँग प्रहरी प्रधान कार्यालयमा बयान लिएको छ । अनुसन्धानमा प्रत्यक्ष संलग्न १६ जनाको बयान लिने तयारीअनुरूप सबैलाई प्रधान कार्यालयमा बोलाइसकिएको छ । सबैजसो अधिकारीसँग अनुसन्धानमा उनीहरूको भूमिका के थियो, अनुसन्धान कसरी अगाडि बढाइयो भन्नेदेखि अनुसन्धान निष्कर्षमा पुग्न नसक्नुको कारणबारे सोधिएको छ । समितिले निर्मला पन्तको अनुसन्धानमा संलग्न ६ जनाको बयान लिइसकेको छ भने अन्यको पनि पालैपालो बयान लिइनेछ । प्रत्यक्ष रूपमा घटनाको अनुसन्धानमा खटिएकाहरूको पोलिग्राफ टेस्टसमेत गर्ने समितिको तयारी छ । एक सदस्यका अनुसार घटना कसरी घट्यो र दोषी को हो भन्दा पनि प्रहरीको अनुसन्धान कहाँ, कसरी र कस्तो त्रुटि भयो भन्नेमा समिति केन्द्रित भएको छ । यसअघि भदौ १४ मा प्रहरी प्रधान कार्यालयले एसएसपी उत्तम सुवेदीको नेतृत्वमा समिति गठन गरे पनि केही दिनमै उनी नियमित कार्यक्रममा सहभागी हुन चीन पुगेका छन् । प्रहरी प्रधान कार्यालयका अनुसार उनी एक सातापछि मात्रै नेपाल आइपुग्नेछन् । समितिको नेतृत्व गरेकै व्यक्ति चीन गएपछि र त्यसलगत्तै गृहले अनुसन्धानमा संलग्न अधिकारीलाई निलम्बन गरेपछि दबाबमा परेको प्रहरीले डीआईजी बस्नेतको नेतृत्वमा समिति गठन गरेको थियो ।गृह मन्त्रालयले भदौ ७ मा कारागार व्यवस्थापन विभागका महानिर्देशक सहसचिव हरि मैनालीको नेतृत्वमा समिति गठन गरेर अनुसन्धान अगाडि बढाएको थियो । उक्त समितिले भदौ ३० मा गृहमन्त्री रामबहादुर थापालाई प्रारम्भिक प्रतिवेदन बुझाइसकेको छ । उक्त प्रतिवेदनकै आधारमा गृह मन्त्रालयले गत शनिबार एसपी डिल्लीराज विष्टसहित पाँच जनालाई निलम्बन गरेको थियो । घटनालगत्तै केन्द्रीय अनुसन्धान ब्युरोले डीएसपी अंगुर जीसीको नेतृत्वमा अनुसन्धान टोली कञ्चनपुर पठाएको थियो । उक्त टोली फर्केलगत्तै केन्द्रीय अनुसन्धन ब्युरोबाटै एसएसपी ठाकुर ज्ञवालीको नेतृत्वको अर्को समितिले घटनामाथि अनुसन्धान थालेको थियो । अबको बाटो कञ्चनपुर घटनाको अनुसन्धान कसरी टुंगोमा पुर्याउने भन्नेबारे प्रहरीले कुनै निर्दिष्ट बाटो पक्रिसकेको देखिँदैन । समय लम्बिँदै जाँदा र प्रमाणहरू नष्ट भइसकेको अवस्थामा अभियुक्त पत्ता लगाउन सजिलो छैन । अनुसन्धानमा भएका त्रुटिबाट केही नयाँ तथ्य स्थापित हुने प्रहरीको आशा भए पनि बयानमा बोलाइएका धेरैजसो प्रहरीले कुनै योजना बनाएर प्रमाण नष्ट गरिएको भन्दा पनि दबाबका बीच काम गर्दा त्यस्तो हुन गएको बयान दिएका छन् । अनुसन्धानमा संलग्न प्रहरीका अनुसार भेजाइनल स्वाबमा भेटिएको वीर्य नै प्रहरीका निम्ति सबैभन्दा बलियो प्रमाण हो । त्यसका अलावा घटनास्थलमा सक्रिय फोन र शंकाको घेरामा तानिएका व्यक्तिहरूको फोनको विवरणलाई पनि अनुसन्धान समितिले दोहोर्याएर केलाउने तयारी गरेको छ । पूर्वडीआईजी नवराज ढकाल कञ्चनपुर घटनाले प्रहरीको सामाजिक छवि धमिल्याएको टिप्पणी गर्छन् । ढकालको अनुभवमा अब प्रहरीले तय गर्ने बाटो भनेकै सुरुदेखि नै अनुसन्धान गर्नु हो । उनले भने, अनुसन्धानले बाटो बिराएपछि सुरुदेखि नै अनुसन्धान गर्नुको विकल्प छैन । उनले कञ्चनपुर घटनाबाट गिरेको प्रहरीको साख उकास्न प्रहरी प्रधान कार्यालयले नै विशेष रणनीति तय गर्नुपर्ने बताए ।"
"म पनि निर्मलाको अभिभावक हुँ, दोषी उम्किँदैन","काठमाडौं प्रधानमन्त्री केपी ओलीले निर्मला पन्तको बलात्कारपछि हत्या भएको घटनाको प्रारम्भिक छानबिनमा कमजोरी भएको स्विकार्दै दोषी पत्ता लगाई कडा कारबाही गर्ने प्रतिबद्धता जनाएका छन् । दोषी पत्ता लगाई कारबाहीको माग राखी राजधानी आएका पन्तका बाबु यज्ञराज र आमा दुर्गादेवीलाई सोमबार भेटेर प्रधानमन्त्री ओलीले जुनसुकै ओहदाको भए पनि दोषीलाई कारबाही गरिने बताए । म पनि निर्मलाको अभिभावक हुँ । यस्तो पाशविक हत्यामा संलग्न व्यक्ति जतिसुकै बलियो र जुनसुकै ओहदाको भए पनि छाडिँदैन, ओलीले भने, प्रारम्भिक छानबिनमा भएको कमजोरीका कारण अपराधी पत्ता लगाउन केही समय लागे पनि अपराधी पत्ता लगाई कडा कारबाही गरिनेछ । घटना छानबिनका लागि दुईवटा समितिले चित्तबुझ्दो काम नगरेपछि सरकारले डीआईजी धिरु बस्नेतको संयोजकत्वमा अर्को समिति बनाएको छ । प्रधानमन्त्री ओलीले सुदूरपश्चिमबाट प्रतिनिधित्व गर्ने नेकपा र कांग्रेसका नेता, सांसद र मन्त्रीसहितको टोलीसँग झन्डै आधा घण्टा कुराकानी गरेका थिए । उनले यो जघन्य अपराध भएकाले दोषी जो भए पनि कारबाहीमा पर्ने बताए । कुनै पनि हालतमा कसैले पनि अपराधमा छुट पाउँदैन, उनले भने, यो घटनबाट तपाईंहरू जत्तिकै म पनि दु:खी छु ।उनले राज्यका संयन्त्रबाटै कारबाही अघि बढाउनुपर्ने भएकाले स्थानीय प्रहरीले छानबिन थालेको तर त्यसमा कमजोरी देखिएकाले निलम्बन गरी नयाँ छानबिन सुरु भएको जानकारी दिए । सुुरुदेखि नै म गम्भीर छु । कुनै घटना भयो भने पहिले त्यहीँकै प्रहरीले छानबिन अघि बढाउने हो तर त्यो छानबिनमा कमजोरी देखिएकाले अर्को टोली पठाइयो । त्यसमा पनि समस्या छ भनेर अहिले अर्को टोली पठाइएको छ, उनले भने, धन, बल र ओहदाको ठूलो जोसुकै होस्, दोषी उम्किँदैन । प्रधानमन्त्रीसँगको भेटमा निर्मलाकी आमा दुर्गादेवीले घटनाको विवरण प्रधानमन्त्रीसमक्ष राखेकी थिइन् । उनीसँग गएको टोलीले प्रधानमन्त्रीलाई छिटो दोषी पत्ता लगाएर कारबाही गर्न माग गरेका थिए । नेकपाका नेता भीम रावलले जघन्य अपराध भएकाले दोषी नउम्किने गरी छिटो छानबिन गर्न प्रधानमन्त्रीको ध्यानाकर्षण गराएका थिए । कांग्रेस नेता एनपी साउदले यो घटना मानवताविरुद्धकै अपराध भएकाले यसलाई राजनीतिक रूपमा नबुझ्न प्रधानमन्त्रीलाई आग्रह गरे । अपराधी कुनै पार्टीका हुँदैनन्, त्यसैले अपराधीलाई छिटो कारबाही दायरामा ल्याउनुपर्यो, साउदले भने ।"
संसद्मा पनि अरिंगाल,"काठमाडौं प्रधानमन्त्री केपी ओलीले अरिंगाल ले जस्तै सरकारको बचाउ गर्न नेताकार्यकर्तालाई दिएको निर्देशनलाई लिएर सोमबारको संसद् बैठक प्रभावित बन्यो । प्रमुख प्रतिपक्षी कांग्रेसका सांसदले विपक्षीको आवाज थुन्न त्यस्तो अभिव्यक्ति दिएको भन्दै प्रधानमन्त्रीको आलोचना गरेका थिए ।कांग्रेस सांसद मीना पाण्डेले प्रधानमन्त्रीको अभिव्यक्ति कतातिर लक्षित हो भन्ने प्रश्न गर्दै भनिन्, अरिंगालजस्तै प्रतिवाद गर्नुपर्छ भनेर कतातिर लक्षित गरिएको हो, संसद्लाई स्पष्ट जवाफ दिनुपर्छ । कांग्रेसकै मीनाक्षी झाले प्रतिपक्षीको आवाज थुन्नकै लागि प्रधानमन्त्रीले अरिंगालले जस्तै आक्रमण गर्न दिएको निर्देशन खेदजनक रहेको बताइन् । प्रधानमन्त्रीको यस्तो बोली संगठित अपराधीको जस्तो भयो । देशको प्रधानमन्त्रीले संयमित भएर बोल्नुपर्छ, उनले भनिन् । कांग्रेस सांसद राजनकुमार केसीले प्रधानमन्त्रीको अभिव्यक्तिले आमजनतामा भय उत्पन्न गराएको बताए । अरिंगालजस्तै आक्रमण गर्नुपर्छ भन्ने प्रधानमन्त्रीको अभिव्यक्तिले आमजनता त्रसित र आतंकित छन्, उनले भने, कार्यकारी प्रमुखले यस्तो कुरा बोल्न हुन्छ कि हुन्न ? सत्तारूढ सांसदले भने प्रधानमन्त्रीको अभिव्यक्तिको बचाउ गरेका थिए । नेकपाकी पम्फा भुसालले प्रधानमन्त्रीको अभिव्यक्तिलाई अपभ्रंश गर्न खोजिएको बताइन् । प्रधानमन्त्रीले पार्टीका संगठनको रक्षाका लागि उठाएको विषयलाई अपभं्रश गर्न खोजियो, उनले भनिन्, सरकार लोकतान्त्रिक विधि, प्रक्रिया र पद्धतिमा प्रतिबद्ध छ । यसलाई अलक्षित ठाउँमा प्रयोग नगरौं ।"
न्याम्स उपकुलपतिमा तीन जना सिफारिस,"काठमाडौं चिकित्सा विज्ञान राष्ट्रिय प्रतिष्ठान (न्याम्स) को उपकुलपतिमा तीन जनाको नाम सिफारिस गरिएको छ । सहकुलपति एवं स्वास्थ्यमन्त्री उपेन्द्र यादवको संयोजकत्वमा गठित समितिले छनोटमा परेका ६ जनामध्ये कार्ययोजना प्रस्तुतिका आधारमा उत्कृष्ट तीन जनाको नाम सिफारिस गरेको हो । सिफारिस भएकामा डा डीएन शाह, डा ढुण्डि पौडेल र डा अजित रायमाझी छन् । सिफारिस समितिमा प्रमुख विशेषज्ञ डा सुशीलनाथ प्याकुरेल र नेपाल मेडिकल काउन्सिलका अध्यक्ष डा धर्मकान्त बाँस्कोटा सदस्य छन् । प्रधानमन्त्री एवं कुलपति केपी ओलीले तीन जनामध्येबाट उपकुलपति नियुक्ति गर्नेछन् ।"
अबको प्राथमिकता अन्तरसरकार क्षेत्राधिकार कानुन,"काठमाडौं संविधानप्रदत्त मौलिक हक कार्यान्वयन गर्ने ऐन निर्माणको काम पूरा गरेपछि कानुन मन्त्रालयले अब अन्तरसरकारी सम्बन्धलाई व्यवस्था र व्याख्या गर्न आवश्यक पर्ने कानुन तर्जुमा गर्ने भएको छ । कानुनमन्त्री भानुभक्त ढकालले सोमबार पत्रकार सम्मेलन गरी अब सरकारको प्राथमिकतामा अन्तरसरकारबीच साझा अधिकारसूचीबारे स्पष्ट पार्ने कानुन तर्जुमाको तयारीमा रहेको बताए । कतिपय अवस्थामा संघ, प्रदेश र स्थानीय तहका साझा अधिकारसूची छन् । तिनमा कसले कति अधिकार उपयोग गर्ने भन्ने व्याख्याको अभाव छ, ढकालले भने, बुझाइमा हुने फरकपन हटाई एकरूपता ल्याउने र त्यसअनुसारको कानुन तयारी गर्ने योजना छ । उनले त्यसका लागि सबै तहमा छलफलसमेत हुने बताए । मौलिक हकसम्बन्धी ऐन कार्यान्वयनका लागि छिट्टै नियमावली मस्यौदाको कामसमेत अघि बढाइने उल्लेख गर्दै उनले त्यसपछि संक्रमणकालीन न्यायसँग जोडिएका कानुन परिमार्जनलाई मन्त्रालयले प्राथमिकता दिने बताए । त्यस क्रममा द्वन्द्वपीडितलगायत सरोकारवालासँग समेत छलफल गरिने ढकालले बताए । संविधानसँग बाझिने कानुन परिमार्जनका लागि समेत गृहकार्य भइरहेको उनले जानकारी दिए ।"
विद्यालय कर्मचारी आन्दोलनमा,"काठमाडौं सेवा कानुन (सर्भिस ल) अनुसार सेवा, सर्त तथा सुविधा पाउनुपर्ने मागसहित विद्यालयका कर्मचारी आन्दोलनमा उत्रिएका छन् । आफ्ना मागमा केन्द्रीय सरकारको ध्याकर्षण गराउन उनीहरू काठमाडौं जाऔं अभियान लिएर राजधानी आएका छन् । सर्वोच्च अदालतले २०७१ भदौ १२ मा विद्यालय कर्मचारीका सेवा सर्त सर्भिस लअनुसार कार्यान्वयन गर्न सरकारलाई आदेश दिएको थियो । कानुनी उपचार र अनुरोधलाई सरकारले बेवास्ता गरेको हुनाले विद्यालय कर्मचारीको श्रम शोषणविरुद्ध र पेसा, रोजगारीको हक, मानव अधिकार एवं सर्वोच्चको आदेश कार्यान्वयनका लागि सडक आन्दोलन गर्न बाध्य भएका छौं, विद्यालय कर्मचारी युनियनका संयोजक सुरेन्द्रप्रसाद कानुले विज्ञप्तिमा भनेका छन् । माग सम्बोधन नभएसम्म प्रदर्शन र रिले अनशन जारी राख्ने युनियनले उल्लेख गरेको छ ।"
कान्तिपुरकर्मी न्यौपानेलाई मातृशोक,"काठमाडौं कान्तिपुर दैनिकका उपसम्पादक दामोदर न्यौपानेलाई मातृशोक परेको छ । न्यौपानेकी आमा कृष्णकुमारीको सोमबार निधन भएको हो । मधुमेह रोगबाट पीडित ७१ वर्षीया कृष्णकुमारीको भक्तपुर, सानोठिमीस्थित आफ्नै निवासमा निधन भएको हो । उनका पति, दुई छोरा र तीन छोरी छन् ।"
समिति सभापति निर्वाचन ५ गते,"काठमाडौं प्रतिनिधिसभाका १० वटा विषयगत समितिका सभापतिको निर्वाचन असोज ५ गते हुने भएको छ । प्रतिनिधिसभाको सोमबारको बैठकमा सभामुख कृष्णबहादुर महराले निर्वाचन मिति तोकिएको जानकारी दिएका थिए । डेढ महिनाअघि नै गठन भएका समिति नेतृत्वविहीन छन् । सत्तारूढ दल नेकपा र प्रमुख प्रतिपक्षी कांग्रेसबीच भागबन्डा नमिल्दा समिति गठनमै ढिलाइ भएको थियो । नेतृत्व चयनका लागि तोकिएको मिति पनि दुई पटक सारिएको थियो । संघीय संसद्मा प्रतिनिधिसभामा १०, राष्ट्रिय सभामा ४ र संयुक्त २ समेत १६ वटा समिति छन् । कांग्रेसले दुवै सभामा गरी आफूहरूको उपस्थिति एक चौथाइ हाराहारी रहेकाले त्यही संख्यामा नेतृत्व पाउनुपर्ने अडान राखेको छ । कांग्रेसले प्रतिनिधिसभामा २, राष्ट्रिय सभामा १ र एउटा संयुक्त समितिको नेतृत्वमा दाबी गरेको छ । भदौ १२ मा भएको राष्ट्रिय सभाका चारवटा समितिको निर्वाचनमा कांग्रेसले एउटाको नेतृत्व पाएको छ । निर्वाचनकै दिन प्रधानमन्त्री केपी ओली र कांग्रेस सभापति शेरबहादुर देउवाबीच सहमतिपछि सत्तारूढ दलले एउटा समितिको नेतृत्व कांग्रेसलाई छाडेको थियो । प्रतिनिधिसभाका समितिमा सत्तारूढ नेकपा कांग्रेसलाई लेखा समितिको मात्रै नेतृत्व दिने पक्षमा छ । कांग्रेस प्रमुख सचेतक बालकृष्ण खाँड भने समितिमा प्रतिपक्षी दलको भूमिकालाई खुम्च्याउन नहुने बताउँछन् । उनले संसद्मा रहेको प्रतिपक्षीको उपस्थितिअनुसार सभापति चयनका लागि सत्तारूढ दलले पहल गर्नुपर्ने बताए । प्रतिनिधिसभामा अर्थ, अन्तर्राष्ट्रिय सम्बन्ध, उद्योग तथा वाणिज्य र श्रम तथा उपभोक्ता हित, कानुन, न्याय तथा मानव अधिकार, कृषि सहकारी तथा प्राकृतिक स्रोत, महिला तथा सामाजिक, राज्य व्यवस्था तथा सुशासन, विकास तथा प्रविधि, शिक्षा तथा स्वास्थ्य र सार्वजनिक लेखा समिति छन् ।निर्देशक सिद्धान्त कार्यान्वयन समिति गठनराज्यका निर्देशक सिद्धान्त, नीति र दायित्वको कार्यान्वयन, अनुगमन तथा मूल्यांकनका लागि संसदीय समिति गठन गरिएको छ । संविधानको धारा ५४ एवं संघीय संसद्को संयुक्त बैठक र संयुक्त समिति (कार्य सञ्चालन) नियमावलीबमोजिम समिति गठन गरिएको हो । समिति सदस्यमा प्रतिनिधिसभाबाट नेकपाका भीमबहादुर रावल, प्रभु साह, पम्फा भुसाल, गणेश ठगुन्ना, निरादेवी जैरु, खेम लोहनी, कांग्रेसबाट मीनेन्द्र रिजाल, लक्ष्मी परियार, देवप्रसाद तिमल्सिना, राजपाका अनिलकुमार झा, जनमोर्चाकी दुर्गा पौडेल छन् । समितिमा राष्ट्रिय सभाबाट सदस्य तोक्न बाँकी छ ।"
कानुन सच्याउन प्याब्सनको दबाब,"काठमाडौं निजी तथा आवासीय विद्यालय अर्गनाइजेसन नेपाल (प्याब्सन) ले कुल विद्यार्थीको दस प्रतिशतभन्दा बढीलाई छात्रवृत्ति नदिने घोषणा गरेको छ । संघीय संसद्बाट हालै पारित अनिवार्य तथा नि:शुल्क शिक्षाका सम्बन्धमा बनेको विधेयक, २०७५ लाई लिएर प्याब्सनले सोमबार पत्रकार सम्मेलन गरी आफ्नो धारणा सार्वजनिक गरेको हो । विधेयकमा प्रारम्भिक बाल विकासदेखि १२ कक्षासम्म विद्यार्थी संख्या ५ सय भएका विद्यालयले १० प्रतिशत, आठ सयसम्म विद्यार्थी भएकाले १२ प्रतिशत र सोभन्दा बढी विद्यार्थी भएका विद्यालयले १५ प्रतिशत नि:शुल्क अध्यापन गराउनुपर्ने व्यवस्था छ । यो व्यवस्था अवैज्ञानिक र अव्यावहारिक छ, यसलाई तत्काल संशोधन गरी साबिककै १० प्रतिशत कायम गरिनुपर्छ, प्याब्सनद्वारा जारी विज्ञप्तिमा छ, यसरी नि:शुल्क अध्ययन गरेका विद्यार्थीलाई उच्च शिक्षामा नि:शुल्क अध्ययनका लागि कानुनत: अयोग्य ठहराइनेछैन भनी कानुनमै उल्लेख गरियोस् । अन्यथा निजी विद्यालय कुनै पनि प्रकारका छात्रवृत्ति उपलब्ध गराउन बाध्य हुनेछैनन् । प्याब्सनले १० प्रतिशत आरक्षणमा नि:शुल्क अध्यापन गराउने विद्यार्थीको छनोट विद्यालय स्वयंले गर्न पाउनुपर्ने भनेको छ । त्यसरी अध्यापन गराइने विद्यार्थीको मासिक शुल्क मात्र नि:शुल्क हुने र अन्य सबै खर्च अभिभावक वा स्थानीय तहले बेहोर्ने कानुनमै उल्लेख हुनुपर्ने मागसमेत प्याब्सनले गरेको छ ।"
अनुगमनमा भेटिए मरेका बाख्रा,"देशका विभिन्न भागबाट राजधानी आयात गरिने पशुपन्छी ढुवानीमा बेतिथि र मापदण्डविपरीतका कार्य फेला परेका छन् । आइतबार रातिदेखि बिहानसम्म धुनीबेंसीको धाक्र्रेमा वाणिज्य आपूर्ति तथा उपभोक्ता संरक्षण विभाग र पशु स्वास्थ्य विभागले पृथ्वीराजमार्गबाट काठमाडांै भित्रिने पशुपन्छीको ढुवानी र ओसारपसारको स्थलगत अनुगमन गरेको थियो । उक्त अनुगमनमा यात्रुवाहक बसको डिकीमा समेत खसी भनेर बाख्रा ल्याएको पाइएको छ । कतिपय बाख्रीहरू बसको डिकीमै मरेका थिए । झापाबाट काठमाडांै आउँदै गरेको ना ५ ख ४९० नम्बरको यात्रुवाहक बसको डिकीमा कोचाकोच गरी ल्याइएका १७ वटा बाख्रा भने पनि २४ वटा थिए, जसमध्य १ वटा मरेको फेला परेको छ । को १ च १७८१ नम्बरको बोलेरो जिप क्वारेन्टाइनमा लेखिएको तर बाख्री र खसी बसमा ढुवानी गरेको पाइएको वाणिज्य आपूर्ति तथा उपभोक्ता संरक्षण विभाग वरिष्ठ अधिकृत खगेन्द्रराज जोशीले बताए । अधिकांश बसले यसैगरी बाख्रा ओसारपसार गर्दै आएका छन् । ओसारपसार गरिने घरपालुवा पशुहरू स्वास्थ र स्त्री चौपाया नभएको भए पनि प्रजनन क्षमता नरहेको प्रमाणित गर्ने पशु सेवाका डाक्टरले समेत फिल्डमा नगई मनोमानी क्वरेन्टाइन बनाई सिफारिससमेत गरेको पाइएको छ । पशुको स्वास्थ्य परीक्षण गर्ने पशु चिकित्सकले यसो गर्न पाइँदैन । यसो गरेमा पशु ऐन २०६४ अनुसार २४ घण्टाभित्र उपस्थिति हुने र दण्ड जरिवाना र लाइसेन्स जफत गर्ने नियमसमेत रहेको पशु स्वास्थ्य विभागका प्राविधिक अधिकृत हरि कँडेलले बताए । बसका कन्डक्टर भने आफूहरूले १० वटा खसी डिकीमा ल्याए पनि यात्रुलाई कुनै अवरोध नगरेको सुनाए । साना व्यवसायीले थोरै ल्याउन पाउनुपर्ने उनीहरूको तर्क थियो । अनुगमनमा ट्रक ५ वटा बस ७ वटा मिनी ट्रक १ वटा र जिप ५ वटामा अनुगमन गरेको थियो । सबैजसोले मापदण्ड पूरा गरेको पाइएन । अझ राँगा, भैंसी बोक्ने ट्रकले भने पुच्छर मुख बाँधेर यातना दिएको अनुगमनमा भेटिएको छ । यस्ता ट्रकलाई वाणिज्य आपूर्ति तथा उपभोक्ता संरक्षण विभागले कारबाहीका लागि पत्र काटेको छ ।"
अझै तंग्रिएन पर्यटन,"भूकम्प गएको साढे ३ वर्ष हुँदा पनि सिन्धुको पर्यटन क्षेत्र अझै उभिन सकेको छैन । भूकम्पले क्षतिग्रस्त पर्यटकीय आकर्षण क्षेत्र र पर्यटकीय मार्गको पुनर्निर्माणमा नगरिँदा जिल्लाको पर्यटनले गति लिन नसकेको हो । ऐतिहासिक र पुरातात्त्विक महत्त्व बोकेका मठमन्दिर, गुम्बा र क्षतिग्रस्त पर्यटकीय स्थल मर्मत नगरिएकाले खण्डहर बन्दै छन् । सरकारी र निजी क्षेत्रबाट पनि पर्यटकीय विकासका लागि कुनै कदम नचालिएकाले चर्चित गन्तव्य ओझेलमा परेका छन् । भूकम्पपछि अहिलेसम्म जिल्लामा बाह्य पर्यटकको आगमन शून्य छ । यो वर्ष एकदमै न्यून आन्तरिक पर्यटकले मात्रै तातोपानीलगायत क्षेत्रको भ्रमण गरेका छन् । भूकम्पपछि अहिलेसम्म तातोपानी क्षेत्रमा एकजना विदेशी पर्यटक नआएको अध्यागमन कार्यालयले जनाएको छ । तातोपानीको बाटो प्रयोग गरेर वार्षिक ५० हजारभन्दा बढी विदेशी पर्यटक आउनेजाने गर्थे । जसमध्ये ४० हजारभन्दा बढी पर्यटक चीनका हुन्थे । तातोपानी नाका बन्द भएपछि सो बाटो भएर भारतलगायत मुलुकका तीर्थयात्रीले चीनको स्वशासित क्षेत्र तिब्बतको कैलाश मानसरोवर भ्रमण गर्न पाएका छैनन् । बर्सेनि ठूलो संख्यामा तातोपानी धारा नुहाउन आउने आन्तरिक पर्यटकको संख्यामा भारी गिरावट आएको छ । यो वर्ष पाँच हजार आन्तरिक पर्यटकले तातोपानी धारामा नुहाउन आएको तातोपानी धारा संरक्षण समितिका भक्तबहादुर श्रेष्ठले बताए । यहाँको संरचना मर्मत गर्न हामी आफैं जुटिरहेका छाँै, उनले भने । नाका बन्द भएपछि चर्चित पर्यकीय महत्त्व बोकेका सम्पदालाई बेवास्ता गरिएको उनले सुनाए । सीमाक्षेत्रको भूकम्प, बाढी र दैनिक पहिरोले क्षतिग्रस्त सडक, भौतिक संरचनाको मर्मत नगरिएको कारण पर्यटक आउन नसकेको उनको कथन छ । तातोपानी६ दुगुनामा रहेको ऐतिहासिक स्थल दुगुनागढीमा भूकम्पपछि कोही पुगेका छैनन् । दुगुनागढी हुँदै ४२ सय मिटर उचाइमा रहेको भैरव कुण्डसम्म जाने पर्यटकीय पदमार्ग क्षतिग्रस्त भएकोले स्थानीयलाई समेत जान मुस्किल परेको छ । तर, दुगुनागढी गाउँ सुधार समितिका अध्यक्ष सोनाम शेर्पाका अनुसार पर्यटन बोर्डबाट विनियोजित रकमले लार्चादेखि भैरव कुण्ड पुग्ने पैदल मार्गमा सिँढी निर्माण भइरहेको छ । पहिला होमस्टे सञ्चालन गरिएका दुगुनागढीमाथिका यार्मासिंह, खाम्गेक बिक टोल, भूमाचौर पाटीकुना, भेकासिंह, थाँमाछे र ढिसिङ टोलका १ सय ४५ घर भूकम्पपछि पल्लो बस्तीमा सरेका छन् । बाह्य पर्यटकलाई लक्षित गरी ३० रोपनी जग्गामा स्थापना गरिएको दुगुनागढीस्थित बज्र इको रिसोर्ट भूकम्पपछि बन्द छ । उक्त होटल २० करोड मूल्यमा निर्माण गरिएको पर्यटन व्यवसायी रामकाजी पौडेलले बताए । अहिले आन्तरिक पर्यटक आगमनमा समेत शून्यता छाएपछि भूकम्पबाट बचेका होटल बन्द हुने अवस्थामा पुगेका छन् । एसियाकै ठूलो साहसिक बन्जी जम्प गरिने नयाँ पुलस्थित द लास्ट रिसोर्टमा विदेशी पर्यटक ह्वात्तै आधा घटेको द लास्ट रिसोर्टका कुमार राउत सुनाउँछन् । सडकको कारणले गर्दा बन्जी जम्पमासमेत पर्यटक घटेका छन्, रिसोर्टका राउतले भने, बन्जी जम्प गर्न दैनिक पहिले साता दिनमा सय बढी पुग्थ्ये, अहिले बढीमा ५० जना हुने गरेका छन् ।"
प्राविधिक विषयलाई सप्ताह,"मकवानपुरको सबैभन्दा जेठो माध्यमिक विद्यालयमा प्राविधिक विषयको पढाइ सञ्चालनका लागि आर्थिक संकलन गर्न सोमबारदेखि सप्ताह ज्ञान महायज्ञ सुरु गरिएको छ । जिल्लाको पूर्व सदरमुकाम भीमफेदीमा रहेको महेन्द्र माध्यमिक विद्यालयमा १८ महिनाको सवओभरसियरको पढाइ सञ्चालन गर्न सप्ताह ज्ञान महायज्ञ लगाएको हो । विद्यालयको परिसरमा लगाएको महायज्ञको प्रदेश ३ का मुख्यमन्त्री डोरमणि पौडेलले उद्घाटन गर्दै भने, महायज्ञले धर्मको मात्र चर्चा परिचर्चा गर्दैन, यसले सामाजिक काम पनि गर्छ । जुनै पनि धर्मलाई सामाजिक काममा जोड्नुपर्ने बताए । वेद विज्ञान हो, यसको परिभाषा वैज्ञानिक ढंगले नगरेकाले विगतमा भ्रम पैदा भएको हो, उनले भने । प्राविधिक शिक्षाले मात्र मुलुकको विकास हुने भएकाले संघीय र प्रदेश सरकारले प्रत्येक स्थानीय तहमा कम्तीमा पनि एउटा प्राविधिक शिक्षालय स्थापना गर्ने योजना रहेको मुख्यमन्त्री पौडेलले बताए । २००४ सालमा स्थापना भएको उक्त विद्यालयमा चालू शैक्षिक सत्रदेखि सवओभरसियर पढाइ सुरु गर्न लागेको छ । कार्यक्रम सुरु हुनुभन्दा अघि सयौं महिलाको उपस्थिीिमा कलशयात्रा गरिएको थियो । उक्त विद्यालयमा करिब ६ सय छात्रछात्रा अध्ययनरत छन् । असोज ८ गतेसम्म सञ्चालन हुने उक्त महायज्ञमा करिब ४० लाख रुपैयाँ संकलन हुने आयोजकको अनुमान छ ।"
प्रदेशसभा बैठक,हेटौंडा (कास) भदौ १८ गते बसेर स्थगित भएको बैठक सोमबार बसेको छ । बैठकमा २ समितिले तयार गरेको प्रतिवेदन र आर्थिक मामिला तथा योजना मन्त्रालयले तयार गरेको प्रदेश कार्य सञ्चालन कोषको व्यवस्था गर्न बनेको विधेयक पेस गर्ने कार्यसूची थियो । प्रदेश मामिला समितिले दफावार छलफलका लागि सोमबार नै बिहान १० बजे बैठक बोलाएको थियो । सोमबारको बैठकमा नियमावली संशोधन मस्यौदा समितिको प्रतिवेदन पनि पेस हुने कार्यसूची छ । १५ दिनको म्याद तोकेर असार २१ गते गठन भएको प्रदेश नियमावली संशोधन गर्न गठित समितिको दुई पटक म्याद थपिएको थियो ।
सोलारले झिलीमिली,"सिन्धुपाल्चोक (कास) हेलम्बु गाउँपालिका २ सोलारको उज्यालोले झिलीमिली भएको छ । मेलम्ची खानेपानी आयोजनाद्वारा सञ्चालित हयोल्मो मेलम्ची सामाजिक उत्थान कार्यक्रमअन्तर्गत किउल गाउँ सामुदायिक समितिले ३४ वटा सोलार जडान गरेको हो । किउलको अत्यधिक प्रयोग हुने मुख्य बाटोदेखि स्वास्थ्य चौकी, गुम्बा, मठमन्दिरदेखि वडा कार्यालयसम्म सोलार खम्बासहित जडान गरिएको वडा २ का अध्यक्ष छिरिङ ग्याल्पु लामाले बताए । गत आवमा ३० लाख बराबरको रकमले गाउँभर सोलार राखिएको हो, लामाले भने । उनले किउलभर सोलार जडान गरिएपछि उज्यालोले दैनिकीमा सहज भएको बताए । विकास निर्माणसँगै सर्वसाधारणलाई सहज बनाउने अभियान लिएर अगाडि बढाइएको हेलम्ब गाउँपालिका प्रमुख निमा ग्याल्जेन शेर्पा सुनाउँछन् । यस्ता कार्यक्रम अब गाउँपालिकाबाट ल्याउनेछाँै, उनले भने ।"
निर्माण व्यवसायी संघमा अधिकारी,"नुवाकोट (कास) नुवाकोट निर्माण व्यवसायी संघको औठांै जिल्ला अधिवेशनले सुमन अधिकारीको अध्यक्षतामा कार्य समिति चयन गरेको छ । कार्य समिति पदाधिकारीमा वरिष्ठ उपाध्यक्ष शैलेन्द्रराज प्याकुरेल, प्रथम उपाध्यक्ष गणेशबहादुर तामाङ, द्वितीय उपाध्यक्ष पशुपति थापा, महासचिव रमेश बस्नेत, उपमहासचिव गोकर्ण थपलिया, सचिव रामसिं लामा, सहसचिव भगवान् अधिकारी, कोषाध्यक्ष राजकुमार श्रेष्ठ र सहकोषाध्यक्ष शिवलाल श्रेष्ठ छन् । त्यस्तै, सदस्यमा रमेश बोगटी, शरण घले तामाङ, राजनप्रसाद जमकट्टेल, रामचन्द्र श्रेष्ठ, श्यामबहादुर तामाङ, श्रीराम तामाङ, दशरथ थापा, विक्रम घले, विनोद थापा, काजीमान डंगोल, कुमार गौतम छन् ।"
लुटपाटमा संलग्न गिरोह पक्राउ,"कृष्णजमाष्टमी भएकाले बेलुकासम्म टीकाभैरवस्थित मन्दिरमा भजनकीर्तनको आवाज सुनिन्थ्यो, उनले सुनाए, बैंकको दोस्रो तलामा दुइटा कुर्सी जोडेर सुतिसकेको थिएँ । ४ जना लुटेरा राजकुलो हुँदै पछाडिको छतबाट दोस्रो तलमा आएछन् । त्यसपछि उनीहरू झ्यालको ग्रिल फोडेर भित्र पसेछन् ।रूमालले मुख छोपेर आएका लुटेराले खड्काका हातखुट्टा समाएर खुकुरी नियन्त्रणमा लिएपछि उनी निकै आत्तिए । तँलाई केही गर्दिनँ । काउन्टरको साँचो खोलेर सेफ देखा । होहल्ला गरिस् भने बँच्दैनस् भनेर थर्काए, उनले सुनाए, सेफ फोर्न एक घण्टाजति प्रयास गरे । तर सकेनन् । यस्तो घटना पहिलोपटक भोगेका खड्काले बाँच्ने आस मारिसकेका थिए । आफूहरूलाई चिन्छ भन्ने डरले मार्छन् जस्तो लागेको थियो, उनले भने, अन्तिम पटक छोराछोरी र श्रीमती सम्झें । तर उनलाई भने लुटेराले केही गरेनन् । तर बैंक सञ्चालकले डकैतीमा संलग्न भएको आरोपसमेत लगाउने चिन्ताले त्यो दिनदेखि भने राम्रोसँग निद्रा नलागेको खड्काले बताए । प्रहरीले बंैकमा लुटपाट गर्ने गिरोहलाई सोमबार पक्राउ गरेपछि खड्का ढुक्क भए । प्रक्राउ पर्नेमा मकवानपुर इन्द्रसरोवर गाउँपालिका५ कोदोखोरिया फाखेलका २६ वर्षीय सोमलाल स्याङ्तान, २३ वर्षीय सोमलाल थिङ, १९ वर्षीय अमृत भन्ने राजु लामा र २३ वर्षीय कुमार लामा छन् । उनीहरूले साउन ३१ गते राति सिद्धिपुरस्थित सत्य बचत तथा ऋण सहकारी संस्थामा पनि लुटपाट गरेको प्रहरीले जनाएको छ । महालक्ष्मी नगरपालिका६ को सहकारीका दुइटा ढोका फोडेर एक लाख २५ हजार २ सय ३९ रुपैयाँ बराबरको धनमाल चोरी गरेको प्रहरीको भनाइ छ । सत्य बचतका अध्यक्ष हरि महर्जन भन्छन्, लुटेराहरू कार्यालयभित्र छिरेपछि सेफ फोड्न प्रयास गरिरहेका बेला घरधनीले चाल पाएछन् । निडर स्वभावका उनले चोर भगाएका थिए, उनले सुनाए ।प्रहरीका अनुसार सोही गिरोहले शृंखलाबद्ध ढंगले चोरी गर्ने गरेको छ । महानगरीय प्रहरी परिसर जावलाखेलका एसएसपी रवीन्द्रबहादुर धानुकका अनुसार आइतबार राति लेलेस्थित गंगाराज थापाको स्टेसनरीमा ढोका फोडेर १० हजार रुपैयाँ चोर्ने गिरोह पनि यही हो । लेलेमा चोरी गरिसकेपछि टीकाभैरवबुङ्मतीको बाटो भएर छम्पी आएछन्, उनले भने, छम्पीमा सोमबार राति प्रह्लाद विष्टको घरमा चोरी गर्ने सोचले झ्यालको ग्रिल फोडेर भित्र प्रवेश गरेपछि घरधनीले थाहा पाएर प्रहरीलाई खबर गरे ।उनले घटनामा संलग्न व्यक्तिको खोजतलास गर्न सादा पोसाकमा विशेष प्रहरी परिचलान गरेको जनाउँदै भने, अन्तत: चोरी गर्ने ४ लाई भैंसेपाटीबाट गाडीसहित पक्राउ गरियो । उनका अनुसार चोरहरूले रड, मार्तोल, हतौडाको सहायताले ग्रिल फोड्ने तथा गार्डलाई तर्साउने गरेका थिए । धानुकले रातिका समयमा सहरको सुरक्षा व्यवस्था थप कडा पारेको दाबी गरे । उनले उक्त गिरोहको अन्य लुटपाटमा पनि संलग्नता भएको हुनसक्ने भन्दै अनुसन्धान भइरहेको जनाए । प्रहरीले उनीहरूको साथबाट बा१५च ६०८१ नम्बरको डीआई पिकअप गाडी, ५ थान मोबाइल सेट, ९ हजार २ सय ३८ रुपैयाँ नगद, क्यामेरा, गंगाराज थापाको चेक र विभिन्न संस्थाका नामका बिल बरामद गरेको छ । मुलुकी अपराध (संहिता) ऐन, २०७४ परिच्छेद२० अनुुसार कसैले अन्य व्यक्तिको स्वामित्व, कब्जा, नियन्त्रण वा जिम्मामा रहेको चल सम्पत्ति आफ्नो बनाउने, उपभोग गर्ने वा लिनखानका लागि त्यस्तो व्यक्तिको मञ्जुरीबिना बेइमानीका नियतले लिएमा चोरी गरेको मानिनेछ । चोरी गर्ने वा गराउने व्यक्तिलाई दुई वर्षदेखि सात वर्षसम्म कैद र २० हजारदेखि ७० हजार रुपैयाँसम्म जरिवाना हुने व्यवस्था छ ।"
एक लाख २० हजारका लागि एक दन्त शल्यचिकित्सक,"सरकारी स्वास्थ्य सेवामा दन्तसहायक, दन्तप्राविधिक र हाइजेनिस्टको दरबन्दी नहुँदा उत्पादित जनशक्ति खेर गइरहेका छन् । सरकारी स्वास्थ्य सेवामा दरबन्दी नखुल्दा उनीहरू निजी अस्पताल र क्लिनिकमा अभ्यास गरिरहेका छन् । नेपालमा दन्त शल्यचिकित्सक पनि निकै कम छन् । भएका चिकित्सक पनि सहरी क्षेत्रका अस्पतालमा केन्द्रित हुँदा दुर्गममा दाँतका बिरामी आधारभूत उपचारबाट वञ्चित भइरहेका छन् । मुख स्वास्थ्यबारे जनचेतना पनि न्यून छ । गाउँघरमा दाँत दुख्दा अझै धामीझाँक्रीबाट उपचार गराउने चलन छ । कतै त दाँत हल्लिँदा आरनमा गएर तातो चिम्टाले दाँत निकाल्ने गर्छन्, कतै पेन्चिस प्रयोग गरी आफैं निकाल्छन् । विशेषज्ञका अनुसार यस्तो परम्परागत उपचार कुनै पनि हिसाबले सुरक्षित छैन । दाँत र मुख रोगको समयमै उपचार नगर्दा गिजामा जमेको पिप पेटमा या रगतमा मिसिएर बिरामीको मृत्यु नै हुन सक्छ ।विश्वमा दाँतको समस्यालाई गम्भीर जनस्वास्थ्य समस्याका रूपमा लिइन्छ । नेपालजस्तो विकासोन्मुख देशमा यसलाई हेलचेक्य्राइँ गरिन्छ । अधिकांश बिरामी दाँतसम्बन्धी गम्भीर समस्या देखिएपछि मात्रै उपचार खोज्छन्, अस्पताल पुग्छन् । दुर्गमको हकमा भने दन्तसेवा दन्त स्वास्थ्यको उपचार पनि सहज र सुलभ हुन नसक्दा बिरामी उपचारै नगरी बस्न बाध्य छन् । डेन्टल हाइनेस्टी अमितकुमार शाखा भन्छन्, गाउँमा हल्लिएको र किरा लागेको दाँत धागो बाँधेर निकाल्छन्, कोही सुनारकोमा गएर पेन्चिसले दाँत फुकाल्छन् । विशेषज्ञ चिकित्सकका अनुसार यसरी दाँत फुकाल्नु कुनै पनि हिसाबले सुरक्षित छैन । रगत रोकिन नसकेर ज्यानै जाने खतरा पनि हुन सक्छ । सरकारले चार वर्षअघि देशमा दन्तशल्य चिकित्सकको दरबन्दी बढाउने भने तापनि दस वर्षदेखि यस क्षेत्रमा नयाँ दरबन्दी खुलेको छैन । एक लाख २० हजार जनताका लागि एक दन्त शल्यचिकित्सकको भरमा दन्तसेवा चलिरहेको छ । दन्त चिकित्सकको आन्दोलनका कारण प्राविधिक शिक्षा तथा तालिम केन्द्रले यो तालिम बन्द गरेको छ । आन्दोलनका कारण आधाभन्दा बढी यस्ता जनशक्ति सेवामा छैनन् । दुई वर्षे शिक्षा र तालिम लिएका दन्त सहायक पनि दन्त उपचारमा सक्षम छन् । उनीहरू दाँत र गिजासम्बन्धी रोगको आधारभूत उपचार गर्न सक्छन् । आफूले गर्न नसकेका उपचार रेफर गर्छन् ।मेडिकल काउन्सिलका अनुसार देशभर १ हजार ६ सय ७५ दन्त चिकित्सक र ६ सय ५० विशेषज्ञ डाक्टर छन् । एक हजार सीडीएस (सर्टिफिकेट इन डेन्टल हाइजिन) १ हजार, हाइजेनिस्ट ६ सय ४७ र दन्त सहायक ७० जना छन् ।अधिकांश चिकित्सक सहरी भेगका अस्पतालमा केन्द्रित हुँदा दुर्गमका बिरामी मारमा परिरहेका छन् भने दन्त सहायकको दरबन्दी नहुँदा ९० प्रतिशत जनशक्ति निजी अस्पताल र क्लिनिकमा अभ्यास गरिरहेका छन् । हाइजेनिस्ट शाक्य भन्छन्, डेन्टल पारामेडिक्सको भविष्य त सुरक्षित छैन नै, यसरी दुर्गमका बिरामी सुनारको भरमा दाँतको उपचार पनि रोकिँदैन ।सरकारले मुख र दाँत सेवालाई जिल्ला अस्पतालसम्म विस्तार गर्न सकेको छैन । निजी अस्पताल केही मुख्य सहरमा मात्रै छन् । दाँत उपचारकै लागि लामो यात्रा गरेर अस्पताल धाउन चाहँदैनन्, दुर्गमका बिरामी । महँगो शुल्क तिर्न नसक्दा पनि उनीहरू उपचारमा ध्यान दिँदैनन् । कतै भने दन्त उपचार सर्वसुलभ नहुँदा बिरामी उपचारबाट वञ्चित छन् । जसका कारण गाउँका अस्पताल र स्वास्थ्य चौकीमा जसले गर्दा बिरामी दाँत फुकाल्नुपर्ने अन्तिम अवस्थामा मात्रै अस्पताल पुग्ने गरेका छन् । डेन्टल हाइजेनिस्ट माइकल देवकोटा भन्छन्, जनताको आर्थिक र भौगोलिक पाटोलाई हेरेर भए पनि दन्त चिकित्सक नपुगेका ठाउँमा दन्त सहायक जाने वातावरण बन्न आवश्यक छ ।"
१५ वर्षपछि खड्ग जात्रा देखाइने,"पाटनस्थित च्यासलका ७७ वर्षीय इन्द्रवीर व्यञ्जनकार लोप भइसकेको लिच्छविकालीन खड्ग जात्रामा अग्रपंक्तिमा इन्द्रबाजा बजाउँछन् । एकपटक बाजा बजाउन ४ जना आवश्यक पर्छ । गुठी संस्थानले एकपटक गुठीबाहिर आउँदा प्रत्येक गुठियारलाई २५ रुपैयाँका दरले खान्की रकम दिन्छ । गुठीलाई अन्य कुनै निकायले भने आर्थिक सहयोग दिने गरेको छैन । गुठीमा ४८ सदस्य छन् । एक पटक गुठीबाहिर बाजा बजाउँदा कम्तीमा १० हजार खर्च हुन्छ । रातो मत्स्येन्द्रनाथ तथा तलेजु पूजाविधिमा पनि बजाउनुपर्छ, उनले भने, अहिले जेनतेन चलाएकै छौं । वर्षमा सरदर १८ पटक बजाउनुपर्ने चलन छ । मुहाली गुठीका ४० मध्ये बाजा बजाउने एक मात्र बाँकी छन् । कोहीको मुत्यु भइसक्यो, कसैले छाडे भने केही बसाइँ सरे, सुनधारा दोबाट टोलका मुहाली गुठियार ७५ वर्षीय कान्छा कपाली भन्छन्, खड्ग जात्रामा बजाएबापत २ पैसा दिन्थ्यो । पशुपतिनाथ मन्दिरमा दैनिक महादेवलाई महास्नान गराउने बेलामा बजाउने चलन बन्द भएको १५ वर्ष बितिसक्यो । पाटन कायगु ननीका गुठियारले खड्गजात्राका बेलामा बौ: (धान र चामल मिसाएर पकाएको भात) बोक्ने परम्परा छ । जात्राको क्रममा खड्ग समात्ने व्यक्तिको अगाडिपछाडि बसेर नगर परिक्रममा गर्ने गरिन्छ । महालक्ष्मी मन्दिरमा राँगासहित बलि चढाउँदा जल चढाउन बौ: गुठियार अनिवार्य मानिन्छ । यो चलन २०४३ देखि रोकियो । त्यसको एक वर्षपछि रातो मत्स्येन्द्रनाथ जात्रामा जाने चलन पनि बन्द भयो, कायगु ननीका गुठियार ६३ वर्षीय कृष्णबहादुर महर्जनले भने, १५ गुठियारले बाहिर बाजा बजाउँदा प्रसाद ग्रहणलगायतका लागि करिब २५ हजार खर्च हुन्छ ।खड्गजात्रासँग सम्बन्धित यी गुठियार उदाहरण मात्र हुन् । ठेचो नवदुर्गा भवानी देवी, तलेजु, नाय: बाजा खल:, यल मु:खल, कोन्ति खल:, महालक्ष्मी ध:पाला, कुमारी घर, कुम्भेश्वर मन्दिरका पुजारी, ग: प्याख: खल: नकबहिल (अष्टमातृका नाच), डंगु खल: हौगलगायत गुठीसम्बन्धी विभिन्न गुठियार छन् । यिनीहरूलाई गुठी संस्थानले दिँदै आइहरेको जिन्सी र नगद सहयोग पनि समयअनुकूल परिमार्जन हुन सकेको छैन । १९९० को भूकम्पले पाटन दरबार क्षेत्रस्थित लिच्छविकालीन मानमानेश्वरी देवी मन्दिर ध्वस्त बन्यो । गुठी संस्थानले उक्त मू:छेँ आँगन घरको मूर्ति पाटन संग्रहालयको स्टोरमा राखेको छ । उक्त क्षेत्र २०६१ मा थ्रीस्टार क्लबलाई १५ वर्षका लागि भाडामा लगाइयो । जात्रा सञ्चालन गर्नुपर्ने आँगनघर पनि रेस्टुरेन्टलाई भाडामा दिएपछि दरबार क्षेत्रसँग सम्बन्धित संस्कृति लोप हुँदै गएको मानमानेश्वर देवी मन्दिरका व्यवस्थापक साम्राज्यदेव श्रेष्ठ बताउँछन् । यसले दसैंमा रौनक हरायो । स्थानीय गुठियार, सरोकारवाला र जनप्रतिनिधिसमक्ष यसलाई ब्युँताउन आग्रह गरेका छौं ।ललितपुर महानगरमा सोमबार सम्पन्न सारोकारवालासँगको अन्तक्र्रियामा गुठी संस्थान तथा महानगर लगायतका निकायले लोप भइसकेको संस्कृति जगाउने प्रतिबद्धता जनाए । लिच्छविकालीन मन्दिर भाडामा लगाएको ठेक्का सम्झौता २०७६ जेठमा सकिँदै छ । गुठी संस्थान ललितपुर प्रमुख शैलेन्द्र पौडेल भन्छन्, ठेक्का अवधि निर्माण र मुद्दा मामिलाको समय जोडेर २०६८ सम्म लम्बिन सक्छ, उनले भने, त्यतिबेला भूकम्पको लामो समय पुनर्निर्माण हुन नसकेपछि खाली ठाउँ देखेर त्यसै छोड्नुभन्दा भाडामा लगाइएको हुनुपर्छ । उनले पुनर्निर्माण प्राधिकरण र ललितपुर महानगरसँग समन्वय गरेर पुनर्निर्माणको पहल गर्ने बताए । उनले लिच्छविकालीन मन्दिरमा रेस्टुरेन्ट सञ्चालन रहे पनि जात्रा सञ्चालन गर्न ठाउँको व्यवस्था गर्न सकिने बताए । दरबार क्षेत्रसँग सम्बन्धित लिच्छविकालीन खड्ग (पायो) जात्रा लोप भएको २१ वर्ष वितिसक्यो । पायो जात्रा पुन: सञ्चालन गर्न दरबन्दीअनुसार दिँदै आइरहेको बोका, ५० धार्नीको राँगालगायत सरसामान अहिले पनि उपलब्ध गर्न सकिन्छ, उनले भने । जात्रा सञ्चालन गर्न वैकल्पिक व्यवस्था गर्न सकिने महानगरकी उपमेयर गीता सत्यालले भनिन्, लोप भइसकेको जात्रा, पर्व तथा संस्कृति संरक्षण गर्न समयानुकूल दरबन्दीमा वृद्धि गरिनेछ । यसका लागि दरबन्दी मूल्यांकन समिति गठन भइसकेको उनले जनाइन् । ललितपुर महानगर१२ का वडाध्यक्ष नारायण व्यञ्जनकारले त्रिपाल राखेर भए पनि जात्रा सञ्चालन गरिने बताए । थ्रीस्टार क्लबले संस्कृति जोगाउन सकारात्मक भूमिका खेल्नेछ, उनले भने, पहिलाको कुरालाई लिएर अहिले विवाद गरिरहनु उचित होइन । ललितपुर उद्योग वाणिज्य संघका अध्यक्ष कृष्णलाल महर्जनले लोप भइसकेको जात्रा पुन: सञ्चालन गर्न सकेमा पाटन क्षेत्रलाई संस्कृतिक नगर बनाउने थप टेवा पुग्ने बताए । यल सांस्कृतिक पर्व संरक्षण समितिका पूर्वसंयोजक सविन श्रेष्ठले समिति र महानगरपालिकाले समन्वयको भूमिका खेल्नुपर्ने बताए । काठमाडौं उपत्यका संरक्षण कोष निर्देशक रोहित रञ्जितकारले मन्दिर पुनर्निर्माण गर्न डिजाइन तथा लगत इस्टिमेट तयार भइसकेको बताए । ललितपुर महानगरपालिका१६ वडाध्यक्ष निर्मलरत्न शाक्यल सरकारको मात्र मुख नताक्न अनुरोध गरे । गुठियार आफैंले पनि सक्दो पहल गरांै, उनले भने ।"
इजलासको इज्जत,"उनलाई अयोग्य मानेको संसदीय समितिले हो, त्यसकारण अब संसदले नै यसको निकास खोजिदिनुपर्छ । न्यायपालिकाको गरिमा जोगाउन र सुधार गर्न पनि संसदले एउटा बाटो दिनुपर्छ । भोलि यस्तै जटिलता नदोहोरियोस् भनेर आवश्यक कानुनी व्यवस्था पनि गर्नुपर्छ । प्रधानन्यायाधीशको सुनुवाइ अन्य पदको जस्तो होइन । यसमा सेवाभित्रकै सदस्य प्रतिस्पर्धारत हुन्छन् । त्यसमा अस्वीकार भए पनि सेवावधि बाँकी रहेको हुन्छ । केकस्तो अवस्थामा प्रधानन्यायाधीशमा अस्वीकृत हुने व्यक्ति न्यायाधीश रहिरहन योग्यअयोग्य के हुने भन्ने विधिविधान बनाउनुपर्छ । त्यसअघि त जोशी स्वयम् पदमा लिसो लागिराख्दा अदालतलाई आघात पर्छ भन्ने सम्झिनु श्रेयस्कर छ । नैतिकतासँग जोडिएको विषय अर्काले सम्झाउनुपर्ने होइन, आफैंले विचार गर्ने हो ।"
संविधान र मधेस,"गतवर्ष राज्यका तीनवटै तहको चुनावमा संघीय समाजवादी फोरम र राष्ट्रिय जनता पार्टी सहभागी भएपछि संविधानसँग मधेस जोडियो भन्ने लागेको थियो । मधेसका मुद्दा उठाइराखेका र संविधानसंँग तीव्र मतभेद राख्दै आएका मधेसकेन्द्री दलहरू फोरम र राजपा चुनावपछि सरकारमा छन् । प्रदेश२ मा यी दुवै दलको गठबन्धन सरकार छ, फोरमका लालबाबु राउत मुख्यमन्त्री छन् । साथै फोरम संघीय सरकारमा पनि छ र यसका नेता उपेन्द्र यादव उपप्रधानमन्त्री छन् । सतहमा हेर्दा संविधान र मधेस जोडिन अब बाँकी कहाँ नै छ र ? तर सरकारले ३ असोजलाई औपचारिक रूपमा संविधान दिवस मनाइरहँदा राजपाले त्यसलाई कालो दिनका रूपमा विरोध गरिरहेको छ र त्यसका लागि सातै प्रदेशमा उसका प्रतिनिधिहरू खटिएका छन् । फोरम मौन छ न कालो दिन, न समारोह । तर प्रदेश२ मा भने साँझ ल्ब्याक आउट गर्ने पार्टीको तयारी छ । संविधान र मधेस अझै जोडिएको रहेनछ, छैन । हो, मधेसकेन्द्री दलहरूले उठाएका मुद्दालाई संविधानले सम्बोधन गर्नसकेको छैन । त्यसो त संविधानले अंगीकार गरेको संघीयताकै विषयमा सरकारको नेतृत्व गरिरहेका प्रधानमन्त्री केपी शर्मा ओली स्वयम्ले पनि आफ्नो असहमति पटकपटक दोहोर्याउने गरेका छन् । संघीयता नमान्ने राष्ट्रिय जनमोर्चाका नेता चित्रबहादुर केसी, गणतन्त्र र धर्मनिरपेक्षता नमान्ने राप्रपा अध्यक्ष कमल थापा पनि संविधान जारी भएपछि गठित ओलीको पूर्ववर्ती सरकारमा उपप्रधानमन्त्री थिए । यसले सरकारमा बसेर पनि संविधानसँग असहमति राख्न सकिन्छ भन्ने नजीर दिएको छ । असहमतिको मान्यता र राजनीतिक सहिष्णुता लोकतन्त्रको विशेषता नै हो । तर कालो दिनको प्रश्नचाहिँ अलि गम्भीर र नैतिक अर्थको समेत देखिन्छ । संविधानको सुनिश्चित यात्राका लागि यो कालोपन मेटिनु अनिवार्य छ ।राजनीतिमा नैतिकताको प्रश्न उठिरहन्छ, यसको कहिल्यै समाधान छैन । भन्न पनि नछोड्ने, गर्न पनि नपर्ने जस्तो छ । अलि पहिलाको कुरा हो, पञ्चायतकाल नै थियो । गणेशमान सिंहको आह्वानमा पञ्चायतको आउटपोस्ट कब्जा गर्ने नीति अन्तर्गत हरिबोल भट्टराई काठमाडौं नगर पञ्चायतका प्रधानपञ्च चुनिएका थिए । उनी लगायत कांग्रेसका अरू पनि प्रधान र उपप्रधानपञ्च निर्वाचित भएका थिए । अघोषित नै भए पनि चुनावी शक्ति परीक्षाको रणनीति अन्तर्गत पद्मरत्न तुलाधार लगायत केही कम्युनिस्टजन पनि राष्ट्रिय पञ्चायतको सदस्यमा जनपक्षीय उम्मेदवार भनी निर्वाचित भएका थिए । पुस १ गते कांग्रेसले २०१७ सालमा प्रजातन्त्र खोसिएको भनेर कालो दिनका रूपमा विरोध कार्यक्रम गथ्र्याे । सरकार र पञ्चहरूले संविधान दिवसका रूपमा मनाउँथे, सरकारी छुट्टी पनि हुन्थ्यो । त्यो वर्ष पनि कांग्रेसले पुस १ गते विरोध कार्यक्रम राखेको थियो । जब हरिबोलले पार्टीको साथ दिने भए, उनी निलम्बनमा परे ।अहिले फरक के छ त ? निर्वाचित प्रतिनिधिमात्र होइन, सरकारको मन्त्री, उपप्रधानमन्त्री वा प्रधानमन्त्री नै भएर पनि संविधानका व्यवस्थासँग असहमति राख्न सकिन्छ, विरोध गर्न पनि पाइन्छ । पञ्चायतमा जस्तो कोही खोसिनु वा निलम्बनमा पर्ने छैनन् । तर प्रश्न निष्ठा र नैतिकता हो । यो संविधानले मधेसको सवालमा न्याय गर्नसकेको छैन भन्ने मेरो पनि बुझाइ हो । न्यायपूर्ण परिवर्तन, संशोधन वा सुधारका लागि यसले बाटो पनि निषेध गरेको छैन । यो नै यसको सबैभन्दा ठूलो पक्ष हो । सायद यसैकारण फोरम र राजपा अहिले संविधानले स्थापित गरेको प्रणालीमा सहभागी भएका छन् । तर विचारणीय कुरा के हो भने कालो मानेको संविधानबाट कसरी सुनौलो बिहानीको आशा गर्ने ? के विरोधका शब्द अरू हुन सक्तैनथे ? वा अरू कुनै दिन ? राजनीति सकारात्मक र सिर्जनशील हुनसकेको छैन भन्ने प्रमाण हो यो । संविधानप्रति उनीहरूको निष्ठापूर्ण सहभागिता अपेक्षित छ ।लोकतन्त्रले संविधानलाई गतिशील दस्तावेज मान्छ । अनिर्णित वा थाती रहेका माग र नयाँ पुस्ताका बदलिँदो आकांक्षा पुरा गर्न हरेकपटक नयाँ संविधान नै चाहिँदैन । संशोधन वा सुधारबाट यी कुरा सम्भव छन् । यो कुरालाई पछिल्लोपटक नेपालको संविधानले राम्रैसंँग स्वीकार गरेको छ । संशोधनका सबै ढोका खुला राखेको छ । राजनीतिलाई गति दिने कुरा भनेको संविधानका औपचारिक प्रावधानभन्दा पनि अनुकूल मानसिकता र राजनीतिक वातावरण महत्त्वपूर्ण कुरा हो । निषेध होइन, उपयोग र अभ्यासको खुलापन अपेक्षित हुन्छ । यसले संविधानप्रतिको निष्ठा स्थापित गर्छ, बढाउँछ ।काठमाडौंको राजनीतिक प्रयत्नले मधेसलाई चुनावमा कति समेट्यो, प्रश्न गर्न सकिन्छ । बसन्त बस्नेतको पुस्तक पढ्दा संविधानमात्र होइन, फोरम र राजपाको चुनावी सहभागितालाई पनि विस्मयको घेरामा राखेको प्रस्ट बुझ्न सकिन्छ । भूराजनीतिको दाउपेचमा मधेसको राजनीति पनि निरीहताको जञ्जीरमा जेलिन पुगेको छ । भारतीय प्रधानमन्त्री नरेन्द्र मोदीको ह्विप लाग्यो । त्यसलाई तोड्न सक्ने अवस्थामा मधेसी दल थिएनन् । त्यो चंगुलबाट मधेसको राजनीति मुक्त हुनुपर्छ । काठमाडौंको सकारात्मक पहलले त्यसलाई अलि खुकुलो र बढी निकट बनाउन सक्छ । संविधान बनाउने क्रममा हामीले मधेसलाई पर, झन् पर धकेल्दै गयौं । अन्तत: दिल्लीकै पोल्टामा पुर्यायौं । मधेसले जनधनको क्षति बेहोर्नुपर्यो, दिल्लीका लागि पनि प्रत्युत्पादक ठहरियो । यो अनुकूलता हामीलाई लामो समयसम्म प्राप्त भइरहन्छ भन्न सकिन्न । भारतमा चुनाव नजिकिंँदैछ । प्रमुख दाबेदार भाजपा र कांग्रेस आई हिलो छ्यापाछ्यापको राजनीतिमा उत्रिसकेका छन् । नेपालप्रतिको नीति, रणनीतिबाट त्यो चुनाव निरपेक्ष रहन सक्तैन । चाहे भाजपा होस् वा कांग्रेस आई वा तेस्रो अर्को कुनै दल, नेपालबाट उनीहरूले अपेक्षा गर्ने कुरामा तात्त्विक भिन्नता छैन । त्यसको कलेवर र भावभङ्गीमात्र फरक हुन्छ । एक वर्ष बित्यो, मधेसमा संविधान अनुकूल राजनीतिक माहोल बनेको । हो, त्यतिखेर त्यो निरीहताको उपज पनि थियो । संविधान प्रतिकूलको विकल्प उसका लागि अनुकूल थिएन । मन नमाझ्दै फोरम र राजपा चुनावमा उत्रिए । संविधानले अभ्यासमा फड्को मार्न पायो । काठमाडौंमा नेताहरूले राहत पाए, संविधानप्रति जनअनुमोदनको दाबी पनि स्थापित भयो । यसलाई संविधानको प्रयोगमा एउटा महत्त्वपूर्ण उपलव्धि मान्न सकिन्छ । तर यात्राको अन्त्य होइन, न गन्तव्यको सुनिश्चितता नै । मधेसको राजनीति अहिले पनि तरल छ । मतदाता पनि अस्थिर छन् । भूराजनीति स्थायी र प्रभावशाली तत्त्व बनेको छ । फोरम र राजपाको सरकारमा सहभागिताले मात्र यसलाई सुरक्षित गर्दैन । मतदातालाई विश्वासमा राख्न फोरम र राजपाकै बीचमा पनि चलखेल छ । दलीय र राजनीतिको फोहोरी खेलमा उनीहरूमात्र चोखो रहने कुरा पनि भएन ।राजनीतिमा आदर्श र मूल्यका धेरै कुरा गरिन्छ । यसले युवा जमातलाई आकर्षित गर्छ, बलिदानका लागि प्रेरित गर्छ । क्रान्ति र आन्दोलनका मसाल जलाउन सजिलो हुन्छ । तर परिवर्तनपछिको प्रणाली बसाल्न र जोगाउन निकै कठिन हुन्छ । इतिहास आफैं साक्षी छ, परिवर्तन त हामीले ४९ र १९ दिनमै हासिल गरेका छौं । तर त्यसले निर्दिष्ट गरेको प्रणालीमा प्रवेश र विकासमा भने निकै जटिलता र कञ्जुस्याइँ मोलेका छौं । संविधान दिवस भनेर मनाउँदैमा त्यसको अर्थ रहँदैन । यस्ता दिवस पञ्चायतमा पनि मनाइन्थे, प्रजातन्त्र दिवस झन् धुमधामले हुन्थ्यो । सत्ताको खेल, सोच र स्वार्थ अत्यन्त कठोर र निर्दयी हुन्छ । सत्तालुप्त नेताले परिवर्तनको मर्म बुझ्न सक्तैन, न प्रणाली नै बसाल्न सक्छ । अहिले हाम्रो खाँचो समारोहको एकाङ्गिता होइन, प्रणालीको स्वीकार्यता र व्यापकता स्थापित गर्नु हो ।अहिले संविधान अनुकूल राजनीतिक विकासको माहोल उपलब्ध छ । फोरमको सहभागिताले संघीय सरकारलाई दुई तिहाइ मतमा पुर्याएको छ । यसलाई जसरी व्याख्या गरे पनि हुन्छ सत्तारुढ नवगठित नेकपाको संवैधानिक व्याख्यामा फोरम सहमत भएको छ, सीमाङ्कन पुनरावलोकन वा समावेशिताको नाममा संविधान संशोधनका पुराना माग आउटडेटेड भइसके, मधेसी राजनीतिको लागि प्रदेश२ नै पर्याप्त छ भने पनि हुन्छ । अर्कोतर्फ यसरी पनि लिन सकिन्छ, जुन अपेक्षितसमेत हो । मधेसमा काठमाडौंप्रति विश्वास जगाउने र निकटताको अनुभूति दिलाउने यो महत्त्वपूर्ण अवसर हो । चुनावमा फोरम र राजपाको सहभागितालाई सकारात्मक गन्तव्यमा पुर्याउनुपर्छ । चुनाव र राजनीतिक अभ्यासप्रति मधेसी मतदाताको विश्वासलाई जोगाउनुपर्छ । संविधान अब मधेसपहाड विभाजनको दस्तावेज होइन, एकता, आपसी विश्वास र अन्तरनिर्भरताको पूरक हो भनेर स्थापित गर्ने अवसर हो । अपेक्षित संशोधनका लागि सहज अवस्थाको अरू विलम्ब नगरी उपयोग हुनुपर्छ । अनि मात्र हुन्छ, संविधान दिवस वा समारोहको सार्थकता ।"
राज्यले उपचार खर्च नदिने,"राष्ट्रपति, उपराष्ट्रपति, प्रधानमन्त्री, मन्त्री लगायत उच्चपदस्थहरूले विदेशमा गएर गरेको उपचार खर्च अबदेखि राज्यले नब्यहोर्ने विधेयक संसदले सर्वसम्मतिले पास गरेको छ । जनचाहना अनुसार ढिलै भए पनि सरकारले सही निर्णय गरेको छ । आफ्नो व्यक्तिगत सम्पत्ति नभएका प्रधानमन्त्री, मन्त्री तथा उच्चपदस्थहरूलाई राज्यले हेर्नुपर्छ । उसको उपचार खर्च, बस्ने व्यवस्थाको जिम्मा राज्यले लिनुपर्छ । त्यो राज्यको दायित्व हो । अथाह सम्पत्ति भएका उच्चपदस्थहरूलाई राज्यले किन हेर्नुपर्यो ? संसदको स्वास्थ्यसेवा समितिले स्वास्थ्य सम्बन्धी विधेयक भदौ २८ गते संसदमा पेस गरेको थियो । त्यसलाई सर्वसम्मतिले पास पनि गर्यो । नेताहरूलाई विदेशमा गएर औषधिउपचार गर्दा वर्षेनि करोडौं खर्च भइरहेको थियो । अब त्यसमा पूर्णविराम लाग्ने भएको छ । सर्वसाधारणले सिटामोल खान नपाएर ज्यान जाने, उच्चपदस्थहरूलाई भने साधारण रुघाखोकी, ज्वरो आउँदा पनि राज्यले सम्पूर्ण उपचार खर्च ब्यहोरेर विदेश पठाउने प्रवृत्ति दिनदिनै बढ्दै गएको थियो । अब यसको अन्त्य हुने भएको छ । तर कानुन बनेर मात्र भएन, यसको कार्यान्वयन पनि गर्नुपर्यो । सरकारी अस्पतालहरूमा उच्चपदस्थहरूले उपचार गराउने हो भने स्वदेशका अस्पतालहरूको अवस्था पनि सुध्रिने थियो । सरकारी अस्पतालका भीभीआईपी कक्षहरूमा माकुरोको जालो र कसिंगरले भरिने थिएन । यो विधेयक पारित भएकोले अब भने त्यसो नहोला कि भन्ने आशा पलाएको छ । पुरुषोत्तम घिमिरे, जोरपाटी, काठमाडौं"
निरपराधीलाई फसाउने खेल,"हिजोआज निर्मला पन्तको हत्याकाण्डले मुलुक तातेको छ । सर्वशक्तिमान सरकारले हत्या भएको ५० दिन नाघिसक्दा पनि हत्यारा पत्ता लगाउन नसक्नु दु:खद हो । मुलुकमा जे बेतिथि थियो, त्यसको अन्त्य केपी ओली र उनको दलबाट मात्रै सम्भव छ भन्ने निष्कर्षसाथ जनताले मत दिएर अनुमोदन गरे । तर सरकार गठन भएको ६ महिनासम्म पनि कुनै सकारात्मक सन्देश जनता र मुलुकलाई दिन नसक्नु दुर्भाग्य हो । प्रधानमन्त्री जस्तो गरिमामय पदमा आसिन ओलीले आफूसँग असहमतहरूमाथि अरिङ्गालजस्तै भएर खनिन वा आफ्नो बचाउ गरिदिन नेताकार्यकर्तालाई उर्दी जारी गरिरहेका छन् । निश्चय नै राम्रो कामका लागि कार्यकर्तामात्रै होइन, आम देशबासी नै जुरुक्कै उठेर प्रतिरोध गर्छन् । जो भारतीय नाकाबन्दीको प्रतिरोध गरेर ओलीलाई सत्ताको हकदार बनाएकै हुन् । देशभक्त खनालहरू स्टाटस लेख्दा जेल पर्छन् । पत्रकारहरू समाचार साभार गरेर प्रकाशित गर्दा जेल जान्छन् । बलात्कारी र हत्याराहरूले उन्मुक्ति पाउँछन् । निर्दोष र मानसिक सन्तुलन गुमाएका मान्छेहरू जबर्जस्त अपराधी घोषणा गरेर गैरन्यायिक हिरासतमा लिएर बन्दुकका कुञ्जाले घोँचीघोँची अपराधी हुँ भनेर बकाइन्छ । बालुवाटारमा आफ्नो गरिमा नै ख्याल नगरी कुलपूजा र वंशको भेला गराएर राष्ट्रिय ढिकुटीको दोहन गरिन्छ । मासिक १२ लाखको पानीले गाडी पखालिन्छ । अनि यिनै विसङ्ति र विकृतिका विरुद्ध ओलीबाट सशक्त प्रतिकार होला र देशले थोरै भए पनि सुशासन पाउला भनेर आस गरेकोमा त्यही कुरालाई अझ प्रोत्साहन गरेर निरन्तरता दिइन्छ भने खोइ कसरी प्रतिकार गरौं ? खोइ कसरी अरिङालजस्तो भएर जाइलागौं ? यज्ञराज न्यौपाने,पेप्सिकोला, काठमाडौं"
खोइ ज्येष्ठ नागरिकलाई हक ?,"संविधानको धारा १६४६ सम्म नागरिकलाई ३१ प्रकारका मौलिक हकको व्यवस्था छ । धारा ४१ मा ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुनेछ भन्ने उल्लेख छ । यी हकको कार्यान्वयनका लागि आवश्यकता अनुसार राज्यले संविधान प्रारभ्म भएको ३ वर्षभित्र कानुन ल्याउनुपर्ने बाध्यता थियो । त्यस अनुसार सरकारले अन्तिम समयमा सङ्घीय संसदमा पेस गरेको १६ विधेयक पारित भएको र यसबाट मौलिक हक प्रचलनको मार्ग खुलेको समाचार प्रवाह भएको छ । ती विधेयकमा सामाजिक सुरक्षा विधेयक पनि समावेश छ । यसले सामाजिक सुक्षा भत्ता पाउन योग्यले नलिने घोषणा गरेमा सम्मान गरिने, दोहोरो नपर्नेगरी मात्र भत्ता लिनुपर्ने प्रक्रियागत कुरामात्र खुलाइएको छ । ज्येष्ठ नारिकका लागि विशेष संरक्षण सम्बन्धी विधेयक ल्याइएको छैन । ज्येष्ठ नागरिकका लागि यो संविधानमा थप भएको मौलिक हक हो भनी विभिन्न दस्तावेजमा उल्लेख भएको थियो । २०६३ सालमा ज्येष्ठ नागरिक सम्बन्धी ऐन प्रारम्भ गरिए पनि त्यसको कार्यान्वयन भएको छैन । उक्त ऐन समयसापेक्ष छैन । ऐनले ज्येष्ठ नागरिकलाई अधिकार दिनुभन्दा पनि दयाको निरीह पात्रको रूपमा हेरेको छ । यथार्थमा ज्येष्ठ नागरिक घरपरिवार, समाज र राज्यबाट पीडा, अपमान, हिंसा र दुव्र्यवहार खप्न विवश छन् । सरकारबाट उपेक्षामा रहेको तितो अनुभव गर्छन् । तिनका पेसागत अनुभव, ज्ञान तथा सीपलाई सदुपयोग गरिए राष्ट्रले लाभ लिन सक्ने तथ्यलाई आत्मसात गरिएन । अत: ज्येष्ठ नागरिकको संरक्षणका समग्र पक्ष समावेश समयानुकूल ऐन ल्याई संविधानमा प्रतिबद्धता प्रकट मौलिक हक कार्यान्वयन गर्न ध्यान दिइयोस् । विदुर केसी,नागार्जुन१०, स्युचाटार, काठमाडौं"
ढुकुटी दोहन गर्न लालायित,"राष्ट्रपति, उपराष्ट्रपति, प्रधानमन्त्री, मन्त्री, सांसद लगायत राजनीतिक पदमा आसिनहरूको सेवासुविधा सम्बन्धमा सरकार र संसद आफैले निर्णय गर्नु अर्थात आफ्नो सेवासुविधा आफै निर्धारण गर्नु प्राकृतिक कानुन वा न्यायसम्मत हुँदैन । यस्ता पदहरूको तलब, भत्ता तथा अन्य सुविधा निर्धारण गर्न सर्वोच्च अदालतका पूर्वन्यायाधीश, लोकसेवा आयोगका अध्यक्ष र अर्थ मन्त्रालयको सचिव सदस्य रहनेगरी संविधानमा तलब आयोग गठन गर्नुपर्ने आवश्यकता छ । लोकसेवा वा अन्य सार्वजनिक सेवाका आयोग पास गरेका कर्मचारी तथा सेना, प्रहरी, शिक्षकलाई २ सन्तान पालनपोषण गर्न र गुजारा गर्न पुग्नेगरी समेत तलब सुविधा नदिने, अझै राष्ट्रसेवक कर्मचारीको पेन्सनसमेत कट्टा गरी राजनीतिक पदमा आसिनहरूलाई राज्यकोष दोहन गरी आफै सेवासुविधा वृद्धि गर्नु अपराध हो । तल्लो तहको कर्मचारीको तलबले बाँच्न कठिन भएका बेला सरकार, सांसद, मन्त्री तथा पूर्वविशिष्टका नाममा राज्यको ढुकुटीबाट अर्बौं लुटिरहने गलत प्रवृत्ति हो । यस्तो नगरियोस् । कुसुम न्यौपाने,नवलपुर"
राष्ट्रसंघमा सहभागिता,"भदौ ३० गते प्रकाशित भैरव रिसालको राष्ट्र संघमा नेपाल पुग्दा आलेख शिक्षाप्रद र सान्दर्भिक लाग्यो । किनभने वरिष्ठ पत्रकार रिसालले संयुक्त राष्ट्र संघमा २०१२ सालमा नेपाल सदस्य भएको, तत्कालीन राजपरिवार वा राजतन्त्र पनि बलियो नभएको अवस्थामा अधिराजकुमारलाई उपनेतामा राखी परराष्ट्र मन्त्रीको नेतृत्वमा नेपालको सहभागिताको रोचक इतिहास प्रस्तुत गर्नुभएको छ । असोज २ गतेदेखि सुरु हुने राष्ट्र संघको साधारण सभामा नेपालबाट हुने सहभागिताको संख्याका लागि उपयोगी सुझाव प्रस्तुत गरेको पाइयो । हो, २०१३ सालदेखि संयुक्त राष्ट्र संघको साधारण सभाजस्तो महत्त्वपूर्ण बैठकमा केवल ६ जनाको सिट उपलब्ध गराइने व्यवस्थालाई २०१७ सालसम्म नेपालको सहभागिता हुँदा अनुशासनपूर्वक जम्मा ६ जनामै सीमित राखेको पाइयो । तर बहुदलीय व्यवस्थाको सूत्रपातसंँगै वैदेशिक भ्रमण नेपालका नेताको रमाउने र कमाउने धन्दा भएको प्रमाणित भयो । २०५२ सालमा शेरबहादुर देउवा प्रधानमन्त्री भएपछिको ४९ जनाको जम्बो मन्त्रिपरिषद बन्यो । प्रधानमन्त्रीका आसेपासेहरू जबर्जस्ती खाँदखुद पारेर जम्बो टोली लिएर जाने, इज्जत, प्रतिष्ठाको ख्याल र लाजै नमानी ६ जनाको कुर्सीका वरिपरि ४३ जनालाई देख्दा अन्य राष्ट्रप्रमुख तथा सहभागीले कस्तो मूल्याङ्कन गरे होलान् ? आयोजक संयुक्त राष्ट्र संघका लागि यो जम्बो सदस्यलाई बस्ने, खाने व्यवस्था कसरी गरे होलान् ?तर जे होस्, संयुक्त राष्ट्र संघमा नेपाल सदस्य हुनु र विश्वका सदस्य राष्ट्रहरूको संलग्नता र सहभागितामा सम्पन्न हुने विश्व मेलामा भाग लिनु प्रतिष्ठाको विषय हो । विश्वका सदस्य मुलुकका सरकार प्रमुखहरूसँंग भेटघाट, परिचय, वार्तालाप, गहकिला विचारको आदानप्रदान र सहचार्यले आआफ्ना मुलुकको भावी योजना तर्जुमा र कार्यान्वयन गर्न मार्गप्रशस्त हुनसक्छ । त्यसकारण समृद्ध नेपालका जनता सुखी बनाउन खोज्ने उद्देश्यसहित गहन विषयवस्तुका साथ सहभागी हुनु प्रतिष्ठित र ओजिलो होला । त्यसो हुनाले आगामी साधारण सभामा उपलब्ध सिटका आधारमा नेपालबाट ६ जनाभन्दा ७ जनाको सहभागिता नगराउन ओली सरकारलाई आग्रह गर्छु । गंगाराज अर्याल,पाणिनि ८, पाली अर्घाखाँची"
शासकका जिब्रा,"भोको पेटमा अरिंगाल पो बन्ने कसरी ?नेताहरूले मर भन्दैमा मर्ने कसरी ?देशमा आज अरिंगालको खाँचो पर्यो किन ?राज्य यति निर्दयीझैं लाग्न थाल्यो किन ?शासकहरूको जिब्राहरू सीमा नाघी बोल्छन्हिजोका ती वाचाबन्धन आज सबै भुल्छन्देशका लागि निकास देऊ विकास देऊ छिटोहल्लामात्र गर्नेहरू विदा लेऊ छिटो श्रम गरेर देश बनाउने माहुरी चाहियो बरुअरिंगाल र बारुला त बनुन् मूर्खहरू कृष्ण कुम्पुरे,आदमटार, धादिङ"
बलात्कारको क्याटलिस्ट,सम्झना वाग्ले भट्टराई
कस्तो श्वास गन्हाएको ?,लेखक वीर अस्पतालका वरिष्ठ कन्सल्टेन्ट डेन्टल सर्जन हुन् ।
यसरी सम्भव छ विदेशबाट मतदान,"२०४६ सालको जनआन्दोलनपछि संवैधानिक राजतन्त्रलाई मान्नेगरी स्थापित बहुदलीय प्रजातान्त्रिक व्यवस्था अन्तर्गत २०४८, २०५१ र २०५६ मा ३ पटक संसदीय र २०४९ र ०५४ मा गरी २ पटक स्थानीय निर्वाचन भए । २०५२ सालमा सुरु भएको माओवादी विद्रोह र त्यसको जगमा २०६२६३ सालको दोस्रो जनआन्दोलनपछि २०६४ र ७० सालमा गरी २ पटक दूरगामी प्रभाव पर्नेगरी संविधानसभाको निर्वाचन गरी हिन्दु धर्मलाई राज्यको धर्म हुनबाट च्युत गर्दै संघीयतामा प्रवेश भयो । नयाँ संविधान अन्तर्गत २०७४ सालमा चाहिँ संघीय ढाँचा अनुसार संसद, प्रदेश र स्थानीय गरी तीनै तहका निर्वाचन सम्पन्न भए । संविधान सभामार्फत यति ठूला बद्लाव ल्याउनेगरी भएगरेका निर्वाचन र त्यसकै आधारमा लेखिएको संविधानमा मजस्तै विभिन्न देशमा बसोबास गर्ने झन्डै ३० लाख नेपालीले आफ्नो मत जाहेर गर्न पाएनन् । यसको अर्थ जेजस्ता परिवर्तन भए हामी तिनलाई मान्न सक्दैनौं भन्ने हुँदै होइन । तर त्यस्तो परिवर्तनको संवाहक लोकतान्त्रिक प्रक्रियामा चाहिँ सहभागी हुन पाइएन भन्नेमात्रै हो । भनिरहनु परोइन, आफ्नो मुलुकको भाग्य र भविष्यको फैसला गर्ने काम विशुद्ध तिनै मुलुकका नागरिकहरूको हुन्छ र हुनुपर्छ । नेपालीहरू धेरै बाध्यता र थोरै रहरले विदेशिने क्रम माओवादी विद्रोहको थालनीसँगै बढेको मानिन्छ । सरकारहरू मुलुकभित्रै रोजगारीका अवसर सिर्जना गर्न असफल भए । बरु वैदेशिक रोजगार प्रबद्र्धन केन्द्र खोलेरै मानव निर्यातको अस्थायी बाटो समाउन पुगे । तर त्यसरी विदेशिएकाहरूको शासन प्रणालीमा सहभागिता होस् भन्नेमा खासै लागिपरेनन् । ठूला दलका लागि विदेशमा बसेकाहरू चन्दा असुलीका अलावा बेलाबखत आफ्नो भम्रणको चाँजोपाँजो मिलाइदिने र खर्च बेहोरिदिने माध्यम सिवाय केही बन्न सकेनन् । दलका प्राथमिकतामा यो विषय नपर्नुका पछाडि प्राविधिक पक्षद्वारा खडा चुनौतीका अलावा अन्य केही कारण हुन सक्छन् । मूलत: नेपालको अवस्था अझै स्थिर र सुदृढ छैन । मतदाताको चेतना स्तरमाथि अझै प्रश्न उठ्ने गर्छ । कतिपय ग्रामीण भेगमा मत खरिदबिक्रीको घिनलाग्दो प्रयाससमेत हुँदा बुथ नै कब्जा गर्नेसम्मका घटना विगतमा हुने गरेका थिए । तर विदेशमा बसेका नेपालीहरूको अवस्था केही फरक छ । उनीहरूले संसार कसरी बदलिँदैछ र आफू बसेको मुलुकले कसरी विकासमा फड्को मार्दै आर्थिक अनि सामाजिक रूपान्तरण गरेको होला भन्ने अनुभव गरेका छन् । नेपालले पनि त्यस्तै अवस्था हासिल गथ्र्यो भने आफू विदेशिनु पर्दैनथ्यो भन्ने भावना सधैं मनको एउटा कुनामा रहेकै हुन्छ । तसर्थ यस्ता नागरिकले आफ्नो मतको प्रयोग विवेकको तराजुमा तौलिएर गर्ने अपेक्षा गर्न सकिन्छ । त्यस्ता दल र व्यक्तिले आफूलाई असुरक्षित ठान्लान्, जसको विगतको ट्रयाक रेकर्ड राम्रो छैन । अनि स्वाभाविक रूपमा त्यस्तो सम्भावना लामो समयदेखि सत्तामा पुगेका तर जनताको मन जित्न नसकेकाहरूलाई हुन्थ्यो । त्यसैले विदेशका नेपालीहरूको मताधिकार चलाइने फगत एउटा पर्चाबाजी मात्रै बन्ने गरेको थियो । अन्यथा यो विषय नयाँ संविधान तथा कानुन बनाउँदा ओझेलमा पर्ने थिएन । तर गत महिना सर्वोच्च अदालतले विदेशमा बसोबास गर्दै आएका र उताको नागरिकता नलिएका नेपाली नागरिकहरूलाई आगामी निवार्चनबाटै मतदानको व्यवस्था मिलाउन आदेश जारी गरेपछि यो विषय बहसमा आएको छ । साथै थोरै भए पनि मतदानामा भाग लिन पाइनेमा आशाका किरण अंकुराएका छन् । सर्वोच्चको यो आदेश उल्लेखनीय हो । तथापि कसरी त्यस्तो व्यवस्था मिलाउने भन्नेमा केही अन्योल पनि छन् । तर सरकार, दलहरू, निर्वाचन आयोग अनि गैरआवासीय नेपाली संघ (एनआरएनए) ले मिलेर काम गर्ने हो भने समाधान गर्न नसकिने खालका छैनन् । हामी विदेशमा बस्नेहरूको सबै तहको निर्वाचनमा भाग लिन पाए हुन्थ्यो भन्ने उत्कट आकांक्षाका बाबजुद एकैपटक त्यो व्यवस्था गर्न कठिन हुने यथार्थको बोध हुन जरुरी छ । तसर्थ कम्तीमा केन्द्रीय संसदको निर्वाचन र त्यसमा पनि समानुपातिकबाट यो कामको थालनी गर्न सकियो भने त्यसलाई राम्रो पहलका रूपमा मान्नुपर्छ । यसका लागि विद्यमान निर्वाचन प्रणालीमा केही सुधार गर्नुपर्छ । विदेशमा बस्नेहरूका हकमा तोकिएको मितिभन्दा १ महिना पहिलेबाटै भोट हाल्ने व्यवस्था गर्नु उपयुक्त हुनेछ । धेरैजसा मुलुकमा हुलाक कार्यालयहरू प्रभावकारी भएकाले यसरी पहिल्यै भोट हाल्ने व्यवस्था गर्ने हो भने सम्बद्ध देशका राजदूतावासबाट नेपालीहरूको ठेगानामा मतपत्र पठाउने र भोट हालेपछि हुलाकबाटै राजदूतावासमा आउने व्यवस्था मिलाउन सकिन्छ । प्रवेश आज्ञा नचाहिने भारतलाई अपवाद मान्ने हो भने मतदाताका रूपमा नेपाली राहदानी बाहकलाई सजिलै स्वीकार्न सकिन्छ । परीक्षणका रूपमा अपनाइने यो व्यवस्थामा केही कठिनाइ देखिएमा क्रमश: सुधार गर्दै प्रविधिको यो शताब्दीमा अनलाइन लगायतका अन्य वैज्ञानिक पद्धतिको अवलम्बन गर्न सकिनेछ । हरेकजसो देशमा सबैजसो दलका अनौपचारिक रूपमै भ्रातृ संस्थाहरू खोलिएकाले हुलाकबाट फिर्ता आएको मतपत्रको गणना दलका प्रतिनिधिहरूलाई राखेर दूतावासकै प्राङ्गणमा गर्ने र सबैको रोहवरमा निर्वाचन आयोगलाई जानकारी गराउने व्यवस्था अहिलेका लागि सहज र छरितो हुनसक्छ । दूतावासमा आउने मतपत्रको सुरक्षा र रेखदेखका लागि सिसिटिभीका साथै दलहरूले आफ्ना प्रतिनिधिको आलोपालो व्यवस्था गर्न सक्छन् । आफ्ना नागरिकहरूले सहज रूपमा मतदानमा सहभागी हुन सकुन् भन्ने हेतुले अमेरिका, जापान लगायतका मुलुकमा मतदानको खास दिनभन्दा पहिलेदेखि नै भोट हाल्न सकिने व्यवस्था छ ।नबिर्सिऊँ, जबजब नयाँ कामको सुरुवात गरिन्छ, त्यहाँ सम्भावना र चुनौतीका बीचमा द्वन्द्व देखिन सक्छ । चुनौतीपूर्ण देखिने बित्तिकै त्यसलाई पन्छाइदिने हो भने सहजता सधैं टाढा हुन जान्छ । हवाइजहाज बनाउन सहज थिएन, तर सम्भव थियो र बन्यो । नेपालमा केही पहिलेसम्म परिचयपत्र बिनै भोट हाल्ने अवस्थालाई परिचयपत्रले विस्थापित गर्न खोज्दा पनि आर्थिक लगायतका कारण देखाइ त्यो सम्भव नहुने तर्क गरिन्थ्यो । तर अहिले परिचयपत्रको व्यवस्था सामान्य भइसकेको छ । अब हामीले क्रमश: कागजी मतपत्रलाई स्वस्तिक छापका आधारमा गणना गर्ने परिपाटीमा विद्युतीय मतदान प्रक्रियामार्फत सुधार ल्याई निर्वाचनलाई थप विश्वसनीय बनाउनेतर्फ ध्यान दिनुपर्छ । सेना, प्रहरी प्रशासन र कर्मचारी अनि सम्बद्ध सरोकारवालाहरूको खटाइ, लाग्ने समय र ढिला आउने परिणामको अनुपातमा नयाँ व्यवस्था गर्दा आइपर्ने केही आर्थिक भारलाई बढी ठान्नुपर्ने छैन । विदेशिएका नेपालीहरूले मतदान गर्ने व्यवस्था मिलाउने सन्दर्भमा एनआरएनएका पूर्वअध्यक्ष जीवा लामिछानेको संयोजकत्वको समितिले विगतमा जेजस्ता जटिलता औंल्याएको थियो, तीमध्ये केहीको निराकरण भइसकेको छ भने केही सुझावलाई मनन गर्दै अदालतबाटै अनलाइन लगायतको विकल्पसमेत सुझाइएकाले अब मतदान सम्भव कि असम्भव भन्ने बहसमा उत्रनुको सान्दर्भिकता नहोला ।सरकारले आर्थिक पाटोलाई बढी चुनौतीपूर्ण ठानेको हो भने वर्षौंदेखि मतदानको अधिकार माग्दै आएकाहरूको छाता संघका रूपमा एनआरएनएले केही हिस्सा सहयोग गर्न पछि हट्नु हुँदैन । संविधानले समानताको हक सबै नेपालीलाई दिएको सन्दर्भमा परिस्थितिले विदेशिएका तर त्यहाँको नागरिकता नलिएका र नेपालको अर्थतन्त्रको एक तिहाइमा उपस्थिति जनाएका नेपालीहरूलाई कुनै पनि कारण र बहानामा अदालतको फैसला विपरीत मतदानको अधिकार नदिने प्रयत्न भयो भने त्यसको अपजस अहिलेका सत्ताधारी दलहरूमा जान सक्छ । सँगसँगै जसरी तत्कालीन एमाले सत्तामा रहँदा वृद्ध भत्ताको व्यवस्था गर्यो र त्यसपछिका जुनसुकै सरकारले रकममा वृद्धि नै गरे पनि जनताबाट जश सधैं एमालेले पाएको थियो । विदेशमा रहेकाहरूले पनि मतदान गर्ने व्यवस्था यो सरकारले मिलायो भने दीर्घकालसम्मै त्यसको जश उसैलाई प्राप्त हुनसक्छ ।"
विद्यालय गयो कि बिरामी,तीन वर्षदेखि समस्याविद्यालयमा बोकाको बलिधामीझाँक्रीसमेत बसाइयो पठनपाठन प्रभावित
गाडीको रकमले विपन्नलाई जस्ताको छाना,"विराटनगर  चुनाव जितेलगत्तै आफैंलाई सुविधा बढाउने अनि जनताले तिरेको करबाट महँगा सवारीसाधन किनेका जनप्रतिनिधिहरू आलोचना खेपिरहेका छन् । त्यस्ता प्रतिनिधिलाई तिनकै मतदाता मात्र होइन सम्बन्धित दलका नेताहरूले समेत आलोचना गरिरहेका छन् ।तर मोरङको लेटाङ नगरपालिकाका जनप्रतिनिधिले भने आफ्ना लागि गाडी किन्न छुट्याएको रकमले नगरका विपन्न परिवारलाई सहयोग गर्ने भएका छन् । यसअनुसार प्रारम्भिक रूपमा फुसका छाना भएका घरमा जस्तापाताको छानो लगाइने भएको छ ।यसको अगुवाइ गरेका नगरप्रमुख शंकर राईले नगरलाई २ वर्षभित्र फुसका छानामुक्त बनाउने अभियान थालिएको बताए । जिल्लाको पहाडी क्षेत्रमा पर्ने तत्कालीन लेटाङ, जाँते, भोगटेनी र वाराङगी गाविसलाई समायोजन गरी बनाइएको यो नगरमा ७ हजार ३ सय ३९ परिवारको बसोबास छ । तीमध्ये झन्डै ४ सय ५० घरको छाना फुसका छन् ।नगरका जनप्रतिनिधिले आफू चढ्ने गाडी किन्न छुट्याएको बजेटले तिनै फुसका छाना भएका घरमा जस्तापाता लगाउने अभियान सुरु गरेका हुन् । २ वर्षभित्र फुसका छानामुक्त नगर बनाउने योजनासहित अभियान थालेका हौं, नगरप्रमुख राईले भने, प्रमुख, उपप्रमुख र कार्यकारी अधिकृतलाई सवारीसाधन किन्न नगरपरिषद्ले यसपालि ६२ लाख र गत वर्ष ३८ लाख रुपैयाँ विनियोजन गरेको थियो ।त्यो बजेटले सवारीसाधन नकिनी छाना फेर्ने अभियान सुरु गरिएको हो । यसका लागि नगरले करिब १० लाख रुपैयाँको जस्तापाता किनेको राईले बताए । नगरसँग तत्कालीन लेटाङ भोगटेनी नगरपालिका हुँदाकै बेलाको एउटा बोलेरो गाडी छ । त्यही गाडी मर्मत गरी प्रमुख र उप्रमुखले प्रयोग गर्दै आएका छन् ।जनप्रतिनिधिले महँगा र नयाँ गाडी किनेर चढ्दैमा नगरको विकास हुँदैन, जनताले राहत पाउँदैनन्, उनले भने, त्यसैले गाडी किन्ने रकम गरिब जनताको फुसको घरमा जस्तापाता लगाउने सहमति गरेका हौं । नगरका जनप्रतिनिधिले बैठक भत्ताबाहेक अन्य सुविधा पनि नलिएको दाबी गरेका छन् ।फुसका छाना हटाएर जस्ता हाल्न नगरपालिकाले मापदण्ड पनि बनाएको छ । कम्तीमा ५ वर्ष पुराना घर हुनुपर्ने, सबै बालबालिका अनिवार्य विद्यालय पठाएको हुनुपर्ने र सामान्य भए पनि घरमा शौचालय भएकै हुनुपर्ने मापदण्ड छ । मापदण्ड पूरा नभएका घरले यो सुविधा नपाउने राईको भनाइ छ । यो मापदण्डले नगरलाई साक्षर र खुला दिसामुक्त बनाउन पनि सहयोग गर्ने उनको बुझाइ छ । ९ वटा वडा भएको नगरको वडा १ मा १ सय ५, २ मा ४०, ३ मा २५, ४ मा ३, ५ मा २१, ६ मा ३६, ७ मा १ सय १०, ८ मा ७० र ९ मा ३० गरी नगरमा ४ सय ४० फुसका छानो भएका घर छन् । एक घरमा जस्तापाताको छाना लगाउन कम्तीमा ४० हजार लाग्छ, राईले भने, यसका लागि १ करोड ७६ लाख रुपैयाँ लाग्ने अनुमान छ ।गत वर्ष र यसपालि गाडी किन्न छुट्याइएको १ करोड रुपैयाँले २ सय ५० घरमा यसै वर्ष जस्ता लगाइनेछ । बाँकी घरका लागि अर्को आवमा बजेट विनियोजन गरी अभियान पूरा गर्ने नगरको योजना छ ।"
वसन्तपुरम्याङलुङ सडक फेरि कालोपत्रे गरिँंदै,"तेह्रथुम ) पटकपटक कालोपत्रे गरिसकिएको वसन्तपुरम्याङलुङ २६ किलोमिटर सडक फेरि कालोपत्रे गरिने भएको छ । मध्यपहाडी लोकमार्ग आयोजनाले २ अर्ब ७ करोड रकम खर्च गरेर स्तरोन्नतिसहित कालोपत्रे गर्ने भएको हो ।सडक विभागले गत वर्ष मध्यपहाडी लोकमार्ग आयोजनालाई हस्तान्तरण गरेको जिल्ला सदरमुकाम जोड्ने यो एकमात्र सडकको स्तरोन्नति गरी कालोपत्रे गर्न लागिएको हो । जेठ पहिलो साताबाट वर्षाका कारण हिलो भएर यातायात सेवा ठप्प भएको यो सडक खण्डमा अहिले पैदल हिँड्न पनि समस्या छ । ०४२ सालदेखि ट्रयाक खुलेको यो सडक मर्मत र स्तरोन्नतिका नाममा बर्सेनि करोडौं खर्च भने हँुदै आएको थियो ।सडक विभाग र ठेकेदारको मिलेमतोमा कमसल निर्माण सामग्री प्रयोग गरी काम हुने गरेकाले सडकको अवस्था जति खर्च गरे पनि सुधार हुन नसकेको जिल्लावासीले आरोप लगाउँदै आएका छन् । जिल्लालाई पूर्वी तराईसँग जोड्ने एक मात्र यो सडकमा भएको भ्रष्टाचार र कमसल कामबारे जिल्लाबाट प्रतिनिधित्व गर्ने प्रदेश र संघीय सांसद समेतले योपटक भने सदनमा पटकपटक आवाज उठाएका थिए ।जिल्लाबाट प्रतिनिधित्व गर्ने प्रदेश सांसद लक्ष्मण तिवारी, तेजमान कन्दङ्वा र भवानीप्रसाद खापुङले सदन, अर्थ मन्त्रालय तथा भौतिक पूर्वाधार तथा यातायात व्यवस्था मन्त्रालयको पटकपटक ध्यानाकर्षण गराएका थिए । ध्यानाकर्षण र लामो समयको दबाबपछि अर्थ मन्त्रालयबाट २ अर्ब ७ करोड बजेट सुनिश्चिततासहितको पत्र प्राप्त भएको सांसद तिवारीले जानकारी दिए । अर्थ मन्त्रालयको बजेट तथा कार्यक्रम महाशाखाले बजेट सुनिश्चिततासहितको पत्र हालै मात्र भौतिक पूर्वाधार तथा यातायात व्यवस्था मन्त्रालयलाई पठाएको छ । मन्त्रिपरिषद्को गत साउन ३१ गतेको बैठकले समेत बहुवर्षीय ठेक्का प्रणालीमार्फत सडक निर्माण कार्य अगाडि बढाउन भौतिक पूर्वाधार तथा यातायात व्यवस्था मन्त्रालयलाई निर्देशन दिइसकेको छ । सडक दुई लेनको हुनेछ । २६ किलोमिटर यो सडक ३० वर्षदेखि निरन्तर बनिरहेको भए पनि जिल्लावासीले वर्षातमा सधैं सास्ती व्यहोर्दै आएका छन् । यो सडक खण्डमा अहिले ६ हजार बढी खाल्डा छन् । कालोपत्रे भइसकेको यो सडकमा हिलो उठेर ओहोरदोहोरमै समस्या छ । सडकमा एम्बुलेन्सलगायत साना सवारीसाधन सञ्चालन हुन नसक्दा बिरामीलाई उपचारका लागि अस्पतालसम्म लैजानसमेत नसकिएको रेडक्रस सभापति श्रीकृष्ण दाहालले बताए ।"
अलैंची नर्सरी स्याहार्दै युवा,"तेह्रथुम दौंतरीहरू नागरिकतासँगै राहादानी बनाएर खाडी मुलुकतिर धमाधम लाग्न थाले । कोहीले घर छाडेर नेपालकै विभिन्न स्थानमा रोजगारी गर्न थाले । तर, लालीगुराँस नगरपालिका ( सोल्माका ४) वर्षीय टेकबहादुर मगर भने आफ्नै पुख्र्यौली जमिनमा अलैंची खेती विस्तारमा लागे ।कोदो मकै खेती भइरहेको जमिनमा लगाएको अलैंची खेती र नर्सरीले मनग्ये आम्दानी दिइरहेको छ । पुख्र्यौैली जमिनबाहेक उनले १ सय ५० रोपनी बढी अलैंची खेती हुने चिस्यान जमिन जोडेका छन् । परिवारका सबै सदस्य अलैंची खेतीमै लागेका छन् । चिस्यान कम भएको जमिनमा मगरले चिया खेती लगाएका छन् । चियाको मुना बिक्रीबाट पनि मगरले वार्षिक १ लाख ५० हजार कमाइ भइरहेको बताए । केप्छाकी बहुउद्देश्यीय नर्सरी फार्म स्थापना गरेर अलैंची बिरुवा उत्पादनमा लागेका मगरको नर्सरीमा अहिले २० लाखभन्दा बढी अलैंची बिरुवा छन् । झन्डै ६० रोपनी जमिनमा मगरले अलैंचीका बीउबाट उत्पादन गरिएको बिरुवाको नर्सरी राखेका छन् । यो वर्ष १ करोड बराबरको अलैंची बिरुवा बिक्री गर्ने लक्ष्य राखेका छन् । बिरुवा सुरक्षाका लागि एग्रोनेट व्यवस्था गरेका छन् । यसको प्रयोगबाट बिरुवालाई बाह्य किरा, तुसारो र प्रत्यक्ष घामको किरणबाट बचाउन सकिने मगरले बताए । नेटबाट खसेको पानीले सिँचाइसमेत राम्रो हुने गरेको मगरको अनुभव छ । सुक्खा याममा नर्सरी र बगानमा सिँचाइका लागि आफ्नै जमिनभित्र ठाउँठाउँमा प्लास्टिक पोखरी निर्माण गरेका छन् । वर्षाको पानी यिनै पोखरीमा जम्मा हुने गरेको छ । नर्सरीमा रामसाई, गोलसाई, डम्बरसाई र सुक्खा सहन सक्ने जातका बिरुवा छन् ।प्लास्टिक घर र एग्रोनेटभित्र नर्सरी राखेर बिरुवा उत्पादन गर्दा रोग र किराको प्रकोप पनि कम भएको मगरको अनुभव छ । अलैंची खेतीमा लागेका सबै किसानसम्म रोग प्रतिरोधात्मक स्वस्थ बिरुवा पुगुन् भन्ने उद्देश्यले मगरले अन्य किसानको भन्दा केही सस्तोमै बिरुवा बिक्री गरिरहेको बताए । कृषि व्यवसाय विज्ञ रमेश भण्डारी मगरका नर्सरीमा उत्पादनमा भएका बिरुवाबाट देशका झन्डै २२ जिल्लाका किसानले फाइदा लिएको बताए । यहाँ उत्पादन भएका अलैंचीका बिरुवा स्वस्थ र रोग प्रतिरोधात्मक क्षमताका समेत भएकाले किसानको रोजाइमा परेको भण्डारीले बताए ।"
दाम्लो फुकाउनेलाई १० हजार,"नुवाकोट  बाँधेका चौपायाको दाम्लो फुकाएबापत पनि रकम दिनुपर्छभन्दा अनौठो लाग्ला । तर, दुप्चेश्वर गाउँपालिका १, घ्याङफेदीस्थित चेताङमा त्यसै गरिएको छ । किलोमा बाँधिएका पशुचौपाया शुक्रबारदेखि खान नपाएर मर्लान् भन्ने डरले गाउँपालिकाले रकम दिएर पनि तिनीहरूलाई बचाउन त्यस्तो उपाय सुझाएको हो । दाम्लो फुकाउन गाउँपालिकाले १० हजार रुपैयाँ दिएको छ । दोर्जे शेर्पा र दावा शेर्पाले पालेका भैंसी र गाई फुकाउन जान सक्ने कोही नभएपछि त्यसो गरेको थियो । दुवैतिर ठूलो पहिरो र बीचमा गोठ बाँकी रहेपछि त्यहाँ गएर दाम्लो फुकाएर आउनेलाई १० हजार रुपैयाँ दिने गाउँपालिकाले घोषणा गरेको थियो । आइतबार स्थानीय २ युवाले लाङटाङ राष्ट्रिय निकुञ्जको घनाजंगलबीचको भीर गोठमा बाँधिएका ती बस्तु फुकाएका थिए । ४ दिनदेखि भोकै ती गाईबस्तु दाम्लो फुकाएपछि वरिपरि पलाएका घाँसपात खाएर बसेका छन् । पहिरोमा ढुंगा झरिरहेको छ, गाउँपालिका प्रमुख योविन्द्रसिंह तामाङले भने, बस्तुभाउ त्यसै मर्न दिनु त भए नि । शुक्रबार मात्रै दोर्जेको भैंसी ब्याएको थियो । उनले आफैं पुगेर पहिरो वारिबाट पाडो नाचेको देखेको बताए । घाँसपात गर्न गएका दोर्जे दम्पती पहिरो गएपछि बिचल्लीमा परेका थिए । सेनाको हेलिकप्टरले उनीहरूलाई बिहीबार साँझ मात्र उद्धार गरी सुरक्षित स्थानमा ल्याएको थियो । तर, उनीहरूले त्यहाँ बाँधिएका भैंसी र गाईका दाम्लो फुकाएर हिँड्न बिर्सेछन् । पहिरो छिचोलेर जान सक्ने अवस्था थिएन, तामाङले भने, दाम्लो फुकाएपछि भएका घाँसपात खाएर बाँच्लान् भनेर दाम्लो फुकाउनेलाई इनामको व्यवस्था मिलाइएको हो ।चेताङगाउँभन्दा माथिबाट बुधबारदेखि पहिरो जान थालेको हो । पहिरो बढ्दै गएपछि स्थानीय बासिन्दाको बिचल्ली भयो । पहिरोले ११ घर बगायो । ३३ घर क्षतिमा पुगेको छ । ३४ घरपरिवारलाई डेढ घण्टाको दूरीमा रहेको घेवारडाँडामा राखिएको छ । स्थानीय प्रशासन र गाउँपालिका मिलेर १७ घर खोजेर उनीहरूलाई राखिएको हो । त्यसको उचित भाडा दिन्छौं भनेर राखेका छौं, गाउँपालिका प्रमुख तामाङले भने, एउटा घरमा दुई घरपरिवार बस्ने गरी व्यवस्था मिलाएका छौं । पानी पर्न रोकिएको छैन ।सांसदद्वारा राहतनिर्वाचन क्षेत्र १ मा पर्ने चेताङका बासिन्दालाई संघीय सांसद हितबहादुर तामाङले आइतबार राहत प्रदान गरेका छन् । उनीहरूलाई खाद्यान्न र ११ कम्बल उपलब्ध गराइएको हो । ११ घरपरिवारलाई भाँडाकुँडा दिइएको छ । पहिरो गएको स्थान सदरमुकामदेखि ४५५० किमि उत्तरपूर्वी क्षेत्रमा पर्छ ।"
अँध्यारो इतिहासको कथा जालिनी,"यही नाटकमार्फत निर्देशक दयाहाङले फरक टेस्ट दिन पनि खोजेका छन् । उनले यसअघि निर्देशन गरेका डिग्री माइला, माइला डट कम, मितज्यू जस्ता नाटकमा पाइने कमेडी टेस्टबाट यो नाटक पर छ । झन्डै डेढ घण्टा लामो नाटक सुरुदेखि अन्तिमसम्म भने एकैनासको लाग्छ । न्यारेसनबाटै नाटकको प्रारम्भ गरिनु र लामा संवादको प्रयोग हुनुले नाटकको गतिलाई अल्मल्याउँछ । लेखक धु्रवले भने आफ्नो लेखनमा सौन्दर्य थप्न दयाले नाटकीय दृश्यहरू सफलताका साथ रचेको दावी गरे । जालिनी गम्भीर प्रकृतिको कथा भएकाले यसमा धेरै रोमाञ्चक पक्ष राख्दा खल्लो हुने उनको ठम्माइ छ । यद्यपि राजकुमारी हुर्किंदै जाँदा र किसानको छोरोसँग प्रेममा पर्दाका दृश्यहरूमा दयाले रोमाञ्चकता पस्केका छन् । गम्भीर कथामा अर्थपूर्ण रूपमा रोमाञ्चकता मिसाउन सक्नु भिन्न खुबी हो, उनले भने, यो निकै कठिन काम हो । दयाहाङले चाहिँ ध्रुवको कथा संग्रह कैरन पढैपछि आफ्नो मनमा थुप्रै कथाहरू सलबलाउन थालेको बताए । यी कथामाथि नाटक बनाउने सोच आएपछि उनले ध्रुवलाई अनुरोध गरे । नाटकको माध्यमबाट पनि यस्ता कथा भनिनुपर्छ भन्ने लाग्यो, उनले भने, अनि धु्रवजी तयार हुनुभयो । राजकुमारी जालिनीका लागि दरबार बनाउन राजाले जनतालाई दिएको आदेशको दृश्य अलिक लामो लाग्छ । सिर्जना सुब्बा, विजय बराल, विनीता गुरुङको मुख्य अभिनय छ । परिपक्व र राम्रो काम गर्ने रूपमा चिनिएकी सिर्जनाको भूमिका अधिकांशत: न्यारेसनमै बितेको छ । त्यस्तै, राजा बनेका विजयले पनि राजकीय रबाफलाई खुलेर देखाउन सकेका छैनन् । जालिनीको भूमिकामा देखिएकी विनीताको अभिनयमा बोल्डनेस र विद्रोही स्त्रीका विशेषता गौण छन् । उनको काममा कोमलता बढी हाबी देखिन्छ । असोज २१ गते सम्म मंचन हुने नाटकमा इगिहोपो कोइँच सुनुवार, पुष्कर कार्की, सागर दाहाल, विकास पन्त, सञ्जीव राई, दीपक पछलदँग्या, प्रमिला खनाल, शकु शाह, सुदीप खतिवडा, विक्रम श्रेष्ठ, रिजन परियार, कविराज राई, सविन घलान, देवी चौधरीले पनि अभिनय गरेका छन् ।"
सबैतिर आवश्यक छ मी टु मुभमेन्ट,"अभिनेत्री राधिका आप्टेले बलिउडमा हयासटयाग मी टु मुभमेन्ट को आवश्यकताबारे बोलिरहँदा काजोलले पनि यसमा सही थापेकी छन् । तर, उनले बलिउड मात्र होइन, समाजका सम्पूर्ण अंगले महिलाविरुद्धको हिंसा अभियानमा साथ दिन जरुरी रहेको औँल्याएकी छन् ।हलिउडबाट सुरु भएको मी टु मुभमेन्टलाई लिएर विश्वभर ज्वारभाटा उठे पनि बलिउडमा यो अभियानले आकार पाउन सकेन । त्यहाँका कुनै स्टारले अभियानका पक्षमा आफ्ना अनुभव साझा गरेनन् । तर, राधिकाले यो मौनता तोडिन् ।म एक दिन सुटिङ सकेर अपार्टमेन्ट फर्किंदै थिएँ, उनले भनेकी छन्, फिल्ममा सँगै काम गरेर पनि खास बोलचाल नभएका एक व्यक्ति लिफ्टमा थिए । उनले मेरो जीउ मालिस गर्दिन आफू तयार रहेको बताए । राधिकाले ती व्यक्तिबारे फिल्म टोलीलाई अवगत गराएपछि समस्या सुल्झिएको रहेछ ।राधिकाको यो अनुभूति सार्वजनिक भएपछि काजोलले पनि मी टु मुभमेन्ट महत्त्वपूर्ण रहेको अभिव्यक्ति दिएकी छन् । तर, यो अभियानलाई फिल्म उद्योगमा मात्र सीमित राख्न नहुने उनको तर्क छ । यो फिल्म क्षेत्रको मात्रै समस्या होइन, उनले भनेकी छन्, स्पटलाइटमा भएकाले बलिउड बोलोस् भन्ने चाहनु स्वाभाविक हो, तर हामीले जुरुक्क उठेर आफूमाथि भएका दुव्र्यवहारबारे बोल्यौं भने हामीलाई कसले साथ दिन्छ ? हामीलाई ब्याकअप चाहिन्छ । अन्यायविरुद्ध बोल्न लजाउनुपर्दैन । तर, मी टु मुभमेन्टलाई बलिउडमा मात्रै सीमित राख्नुभएन । समाजको एउटा तप्काको मात्रै समस्या होइन यो । हलिउड र विश्वका अन्य फिल्म जगतले मी टु मुभमेन्टका क्रममा यौन दुव्र्यवहारविरुद्ध ऐक्यबद्धता जनाएका थिए । ठुल्ठूला सेलिब्रिटीले आफूमाथि भएका त्यस्ता कृत्य साझा गर्दा जोकोही महिला यसबारे बोल्न थालेका थिए । बलिउड भने चुपै रहयो । महिला मात्र होइन, पुरुषले पनि बोल्नुपर्छ, राधिकाले भनेकी छन्, यो विषयमा मुख खोल्न हामी नडराऔं । उनले पनि यसबारे बोल्न महिलाका लागि दह्रो सपोर्ट सिस्टम हुनुपर्ने बताएकी छन् । काजोलले मी टु मुभमेन्टबारे बोल्नुअघि आफू र पति अजय देवगणले आफ्ना सन्तानलाई कसरी हुर्काइरहेका छन् भन्नेबारे जानकारी दिएकी थिइन् । आमाहरू मीठो खाना बनाउन सिपालु हुन्छन्, सधैँ घरै बस्छन्, छोरीछोरीका लागि जे पनि त्याग्न तयार हुन्छन् भन्ने खालका मान्यताले महिलालाई चाहिनेभन्दा बढी आदर्श देखाउने उनको भनाइ छ ।म त हिटलर आमा हुँ, उनले भनेकी छन्, बच्चाहरूसँग हामी प्रशिक्षार्थी भएर काम गर्नुपर्छ । एजेन्सी"
सरसामानलाई दोस्रो मौका !,एजेन्सी
सुदूरपश्चिममा बन्ढुनी उल्लास,"यो क्षेत्रका धेरै विशिष्ट सांस्कृतिक पर्वमध्ये बन्ढुनीको आफ्नै महत्त्व छ, पाण्डेयले भने, ओल्के संक्रान्तिपछि लगातार पर्व आउँछन् । बन्ढुनी पर्व पितृपक्षभन्दा ठीक अगाडि मनाउने चलन छ ।पौराणिक कथन अनुसार, बहिनीको आठौं सन्तान आफ्नो मृत्युको कारक हुने सुनेको कंसले भान्जा (श्रीकृष्ण) लाई मार्न पूतनालाई खटाउँछ । गाउँगाउँमा गएर पूतना कृष्णको उमेरका सबै बालकलाई मार्न थाल्छे । गोकुल पुगेकी उसले कृष्णलाई भेटेर स्तनपान गराउँछे । त्यही बेला कृष्णले उसको वध गरिदिन्छन् । असत्यमाथि सत्यको विजय भएको र तत्कालीन समयमा गौपालनको ठूलो महत्त्व भएका कारण गाईपालनसँग पनि यो पर्व जोडिएको छ, संस्कृतिविद् पाण्डेयले भने ।बन्ढुनी पर्वका लागि भदौ संक्रान्तिमा सल्लाको ठाडो रूख काटेपछि त्यसलाई विभिन्न काँडाले बार्ने गरिन्छ । असोज संक्रान्तिका दिन बालबालिकाले घरघरबाट राँको बालेर ल्याई त्यो रूख (बूढी) पोल्ने गरिन्छ । हरेकको गोठबाट बाबियोको बूढीको प्रतिमा बनाएर लैजाने र बूढी पोलेपछि त्यसलाई खेतबारीमा बुख्याँचाका रूपमा राख्ने परम्परासमेत छ, पाण्डेयले भने, त्यस्तो बुख्याँचा खेतबारीमा लगाउँदा जंगली जनावरले बालीनाली नष्ट गर्न नसक्ने जनविश्वास छ ।बन्ढुनी पर्वमा भगवान् श्रीकृष्णले पूतना मारेको लोकगाथा गाइने प्रचलनसमेत छ । पछिल्लो समय यो पर्वमा विभिन्न सांस्कृतिक प्रतियोगितासमेत हुने गरेका छन् । ठाउँठाउँमा विशेष गरी डेउडा प्रतियोगिता आयोजना गरिन्छ । डडेल्धुराको पोखरामा हरेक वर्ष यहीताका क्षेत्रीय स्तरको डेउडा प्रतियोगिता हुने गरेको छ । उक्त प्रतियोगितामा डोटी, बैतडी लगायतबाट पनि डेउडा कलाकार सहभागी हुने गरेका छन् ।"
पल र पूजा उत्कृष्ट,अनलाइन भोटिङका आधारमा सर्वाधिक मत ल्याउनेलाई अवार्ड दिइएको आयोजक संस्थाका अध्यक्ष वासुदेव लामिछानेले जनाए । अवार्ड कार्यक्रममा कलाकारले नाचगान पनि प्रस्तुत गरेका थिए ।
जाङमु बनिन् मिस मंगोल नेपाल,"काठमाडौं (कास) संखुवासभाकी जाङमु शेर्पाले यस वर्षको मिस मंगोल नेपालको उपाधि जितेकी छन् । गोरखाकी प्रीति गुरुङ फस्ट रनरअप र सोलुखुम्बुकी पुनम शेर्पा सेकेन्ड रनरअप भए । मिस लिडरसिपसहित शीर्ष उपाधि चुमेकी जाङमु, फस्ट रनरअप प्रीति र सेकेन्ड रनरअप पुनमले थाइल्यान्डका लागि पाँचदिने प्याकेज टुरको अवसर पाएका छन् । मिस मंगोल नेपालको यो दसौं संस्करण हो । एक्सन इन्टरटेनमेन्टद्वारा आयोजित प्रतियोगितामा ललितपुरकी अस्मिता बज्राचार्य मिस टयालेन्ट, सुनसरीकी समीक्षा राई मिस पब्लिक च्वाइस, काठमाडौंकी इरोसा थापामगर मिस बेस्ट हेयर, बुटवलकी सुमी थापा मिस पर्सनालिटी र नुवाकोटकी रक्षा थिङ मिस फोटोजेनिक भए ।"
कविता प्रतियोगितामा आरती पहिलो,"धनकुटा (कास) राष्ट्रिय बाल दिवसको अवसरमा धनकुटामा आयोजित कविता प्रतियोगितामा आरती लिंखा पहिलो भएकी छन् ।अन्तरविद्यालय प्रतियोगितामा ६० बालकवि सहभागी थिए । तीमध्ये युनिशा सुब्बा दोस्रो, चिनु काफ्ले तेस्रो, मिलन विसंखे चौथो र निकी राई पाँचौं भए । अधिकांश प्रतियोगीले आफ्ना सिर्जनामा कञ्चनपुरमा बलात्कारपछि हत्या गरिएकी निर्मला पन्तको विषयलाई उठाएका थिए । कविता वाचनका क्रममा कति प्रतियोगी आफैँ भक्कानिएका थिए । श्रोतादीर्घा पनि भावुक बनेको थियो । उक्त प्रतियोगिता नवकलाकार सांस्कृतिक समुदायले आयोजना गरेको थियो । धनकुटामा बालबालिका सम्मिलित बृहत् कविता प्रतियोगिता पहिलो पटक भएको हो, संयोजक मुकुन्द प्रयासले भने ।"
"खसे खोला, बाँचे भेट होला","नारायणगढमा छोरीको घरपैंचोमा जाने भन्दै आएका बलबहादुर र भारतीय पेन्सन क्याम्पमा पट्टा नवीकरण गर्न आएकी उरमायाजस्ता धेरैले जोखिम मोलेर फडके तरिरहेका छन् । बेंसीसहर आउजाउ गर्ने स्थानीय, पर्यटक तथा अन्य यात्रु जोखिम मोलेर त्यही फडके तरिरहेको घोप्टेका जितबहादुर गुरुङले बताए । अर्खलेमा बुधबार बज्यै नाता पर्ने ललितमायालाई पहिराले बगाएको खबर सुने पनि उनी झट्टै जान सकेनन् । बिहीबार साँझपख मात्रै पुगे । केटाहरूले फडके बनाएपछि त्यहीँबाट गएँ, उनले भने, उभिँदै, बस्दै ढुंगा समातेर पहरा तरियो । फडके कसरी पार गरियो, थाहै भएन । छिमेकी गाउँ शीलढुंगाको कन्यादेवी प्राविका शिक्षक रुपलाल गुरुङका अनुसार बाढीपहिरोले गाउँलाई घेरेको छ । बालबालिका स्कुल आउजाउ गर्न सकेका छैनन् । पहिरो खस्दै छ । वरपरका गाउँ जान सकिएको छैन, उनले भने, सामान ल्याउन पनि गाह्रो भयो । कोही बिरामी भए के गर्ने ? उक्त गाउँमा घाइतेलाई उद्धार गर्न गएको नेपाली सेनाको हेलिकप्टर बिहीबार ल्यान्ड गर्ने ठाउँ नहुँदा माथिबाटै राहत झारेर फर्केको थियो । उक्त गाउँमा १२ परिवार बस्छन् ।पहिरोमा करिब ३० जना फसेपछि उक्त फडकेबाट तारिएको स्याँगेका पर्यटन व्यवसायी नरबहादुर गुरुङले बताए । पहिरोमा फसेपछि सबै रोइकराइ गरेर फोन आयो । सबै भोकै । चाउचाउ, बिस्कुट र पानी किनेर लगियो, उनले भने, वारिबाट फ्याँकेर पहिरोपीडित र घाइतेलाई दियौं । त्यसपछि फडके तार्यौं । स्याँगेकै खुसीराम परियार, घेर्मु खानीगाउँ, घोप्टे गाउँका युवा मिलेर उक्त फडके बनाएको उनले बताए । फडकेबाहेक मान्छे हिँड्ने अर्को विकल्प छैन । उनका अनुसार रातभरि निदाउन सकिएको छैन । मस्र्याङदी गापा ४ का अध्यक्ष सुमन गुरुङका अनुसार अलपत्र र जोखिममा परेकालाई उद्धार गर्न उक्त फडके बनाई तारिएको हो । गाउँलेले फडके प्रयोग नगरी सुखै छैन । सडक नबनाउँदासम्म विकल्प छैन, उनले भने । बुधबारको मुसलधारे वर्षासँगै आएको बाढीपहिरोले सडक क्षतविक्षत बनाएपछि लमजुङ र मनाङ जोड्ने बेंसीसहरचामे खण्ड अवरुद्ध छ ।"
हिमालका लुलु गाई सहरमा,"लुलु, चिसो ठाउँमा पाइने गाई । हिमाली जिल्लामा दूध खानका लागि पालिन्छ । लोपोन्मुख अवस्थामा रहेको यसको संख्या नेपालमा कम छ । मुस्ताङ, मनाङ, डोल्पालगायत जिल्लाका प्राय: २ हजार ५ सयदेखि ४ हजार मिटर उचाइसम्मको भूभागमा यो गाई पाइन्छ ।पछिल्लो समय लुलु गाईलाई राजधानी ल्याइएको छ । १ हजार ३ सय मिटरमा अवस्थित ललितपुरको खुमलटारस्थित पशु प्रजनन महाशाखाले मुस्ताङबाट २०७० र २०७१ सालमा दुईपटक गरी १८ वटा बाच्छी र ४ वटा बहर ल्याएको हो । अहिले महाशाखाले कम उचाइको उपत्यका र आसपास क्षेत्रमा यो गाई सहजै बाँच्न सक्छ कि सक्दैन, आहार र बासस्थानमा असर पर्छ कि पर्दैन लगायत विषयमा अध्ययन गरिरहेको छ । यो हाई अल्टिच्युटमा पाइने गाई हो, महाशाखा प्रमुख नीना अमात्यले भनिन्, तर यसको संख्या कम छ । लोपोन्मुख भएकाले संरक्षण र संख्या विस्तार गर्ने उद्देश्यले यहाँ ल्याएका हौं । उनका अनुसार यसमा अहिलेसम्म जलवायु परिवर्तनको कुनै असर देखिएको छैन । सप्रिएका छन् । मुस्ताङमा यसको संख्या ८ हजार बढी रहेको अनुमान छ । अन्य जिल्लाको संख्या अनुमान लगाउन सक्ने अवस्थासमेत नरहेको उनले बताइन् । संख्या बढाउने उद्देश्यले खुमलटारबाट ८ वटा गाई र २ वटा बहर राष्ट्रिय गाई अनुसन्धान कार्यक्रम रामपुर, चितवन पठाइएको छ । त्यस्तै चरण अनुसन्धान केन्द्र रसुवामा ३ गाई र २ वटा बहर पठाइएको छ । १२ वटा गाई र ५ वटा बहर खुमलटारमै छन् । मुस्ताङका हरेक घरमा प्राय: एउटा लुलु गाई दूध खान पालिन्छ । सुत्केरी आमा र सन्तानका लागि पोषणतत्त्व पूरा गर्न गाई पाल्ने गरिएको छ । मुस्ताङमा एउटा गाईले औसत एक लिटरसम्म दूध दिन्छ । यहाँ ल्याएपछि दूधको मात्रा बढेको छ, प्राविधिक अधिकृत भोजराज पोखरेलले भने, एउटा गाईले बढीमा ३ लिटरसम्म दूध दिन थालेको छ ।उनका अनुसार यसलाई थोरै आहारामा पाल्न सकिन्छ । यो जुरो नभएको गाई समूहमा पर्छ । जीउडाल सानो हुन्छ । आक्रामक हुँदैन । यसलाई थोरै आहाराले पनि पाल्न सकिन्छ, वैज्ञानिक सरोज सापकोटाले भने, बाख्राझैं पाल्न सकिने भएकाले बूढाबूढी र बालबालिका पनि हेरालु बन्न सक्छन् । यसको मुख्य आहारा चरणबाटै प्राप्त हुन्छ । यसमा बासस्थान फेर्दा जलवायुबाट हुने खतरा अब रहेन, प्रमुख अमात्यले भनिन्, सहरी क्षेत्रमा थौरै जग्गामा पनि यसलाई पाल्न सकिन्छ । उनका अनुसार दूधमा भैंंसीको जति नै फयाट हुन्छ । दूध पोसिलो हुन्छ । यसबाट घिउ, चिज बनाएर पनि आम्दानी गर्न सकिन्छ । औसतमा यो ८ बेतसम्म ब्याउँछ । आयु २२ देखि २५ वर्ष हुन्छ । मकै, पिना र कोसे घाँस यसको आहारा हो । रोग तथा बाह्य आन्तरिक परजीवीसँग लड्न सक्ने क्षमता अन्य जातमा भन्दा बढी देखियो, प्राविधिक पोखरेलले भने, यहाँको वातावरणमा ल्याएपछि आनुवंशिक क्षमतामा के फरक छ भनेर अनुसन्धान गरिरहेका छौं । गाईको संख्या कम छ । त्यसैले बाच्छा वितरण गर्न सक्ने अवस्था छैन । वैज्ञानिक सापकोटाका अनुसार पशु प्रजनन महाशाखामा रहेको जिन बैंकमा लुलु साँढेको वीर्य राखिएको छ ।"
ब्रेक्जिटबारे अझै अन्योल,"लन्डन (एएफपी) अन्तर्राष्ट्रिय मुद्रा कोषले बेलायत युरोपेली संघ (ईयू) बाट बिनासहमति बाहिरिए बेलायती अर्थतन्त्रमाथि गम्भीर असर पर्ने चेतावनी दिएको छ । कोषले विश्व व्यापार संगठनको सर्तअनुसार सम्झौता गर्न बेलायत चुके एकदमै खराब नतिजा आउने जनाएको छ । कोषले ब्रेक्जिट सम्झौता नभए बेलायतको आर्थिक वृद्धिदर १५ को हाराहारीमा रहेको प्रक्षेपण गरेको छ । उनले त्यसपछि बेलायतलाई आफ्नो अर्थतन्त्र सुधार्न कम्तमिा १० वर्ष लाग्ने पनि चेतावनी दिइन् । म निकै आशावादी छु । म प्रार्थना गर्छु बेलायत र युरोपेली संघबीच ब्रेक्जिटबारे सहमति होस्, लन्डनमा आयोजित पत्रकार सम्मेलनमा मुद्रा कोषका प्रबन्ध निर्देशक क्रिस्टिन लगार्डेले भनिन् । ब्रेक्जिटबारे केही सकारात्मक पक्ष देख्नुहुन्छ भन्ने प्रश्नमा लगार्डेले भनिन्, खासै छैन ।"
अस्ट्ेरलियन स्ट्रबेरीमा सियो,"अधिकांश प्रख्यात आपूर्ति कम्पनीहरूले बजारमा पठाएका स्ट्रबेरी फिर्ता मगाएका छन् भने न्युजिल्यान्डले अस्ट्ेरलियामा उत्पादित स्ट्रबेरी बेच्न रोक लगाएको छ । स्वास्थ्यमन्त्री ग्रेग हन्टले अस्ट्ेरलिया तथा न्युजिल्यान्डको खाद्य सुरक्षा अधिकारीलाई तत्काल अनुसन्धानका लागि निर्देशन दिएका छन् । यो निकै जघन्य अपराध हो, यो आममानिसमाथिकै डरलाग्दो आक्रमण हो, उनले भने । अधिकारीहरूले घटनाबारे छानबिन गरिरहेको जनाएका छन् । यद्यपि हालसम्म शंकास्पद कुनै व्यक्ति पक्राउ परेका छैनन् । गत साता सियो रहेको स्ट्रबेरी क्विन्सल्यान्ड राज्यमा भेटिएको थियो । त्यसलगत्तै त्यस्तै घटना देशका ८ मध्ये ६ राज्यमा त्यस्ता स्ट्रबेरी भेटिइसकेका छन् । तीमध्ये न्यु साउथ वेल्स, भिक्टोरिया, दक्षिण अस्ट्ेरलिया, अस्ट्ेरलियन क्यापिटल टेरिटोरी र तास्मानियामा छन् । क्विन्सल्यान्ड राज्यले सरकारले घटनाबारे सूचना दिने व्यक्तिलाई एक लाख अस्ट्ेरलियन डलर पुरस्कार दिने घोषणा गरेको छ । स्वास्थ्य अधिकारीहरूले स्ट्रबेरी खानुभन्दा पहिले काट्न सूचना जारी गरेका छन् । गत बिहीबार क्विन्सल्यान्ड स्ट्रबेरी उत्पादक संघले असन्तुष्ट कामदारले स्ट्रबेरीमा सियो लुकाएको हुन सक्ने जनाएको थियो । यद्यपि, प्रहरीले भने अनुसन्धान जारी रहेकाले निष्कर्षमा पुग्न चाँडो हुने प्रतिक्रिया दिएको थियो । स्थानीय सञ्चारमाध्यमका अनुसार कम्तीमा ६ वटा ब्रान्डका स्ट्रबेरी खान डरमर्दो भएको छ । त्यसमा बेरी अब्सेसन, बेरी लिसियस, लभ बेरी, डनिब्रुक बेरी, डेलाइटफुल स्ट्रबेरिज र ओयासिस छन् । घटना सार्वजनिक भएपछि देशभर स्ट्रबेरीको मूल्यमा ठूलो गिरावट आएको छ । अस्ट्ेरलियामा वार्षिक १ सय ३० मिलियन डलरको स्ट्रबेरी उत्पादन हुने गरेको छ । सोमबार न्युजिल्यान्डका दुई ठूला खाद्यान्न आपूर्ति कम्पनी काउन्टडाउन र फुडस्टफले अस्ट्ेरलियाको स्ट्रबेरी आयात गर्न बन्द गरेको जनाएका छन् ।"
जापानको पहिलो सैन्य अभ्यास,"मानव बसोबास शून्यप्राय: रहेका दुई टापुको स्वामित्वबारे चीन, फिलिपिन्स, ताइवान, भियतनाम र मलेसियाबीच लामो समयदेखि विवाद छ ।समुद्रको कपितय स्थानमा ब्रुनाईले समेत दाबी गर्दै आएको छ । चीनले सयौं वर्षदेखि आफूले प्रयोग गर्दै आएको दाबी गर्दै साउथ चाइना समुद्रमा पर्ने टापुमाथि दाबी गर्छ । सन् १९४७ मा चीनले आफ्नो दाबी स्पष्ट देखिने गरी उक्त क्षेत्रको एक नक्सा सार्वजनिक गरेको थियो । त्यसयता चीनले विभिन्न क्षेत्रमा कृत्रिम टापुहरू बनाउने गरेको छ । समुद्रमा माछाका साथै खनिज तेल र ग्यास स्रोत रहेको विश्वास गरिन्छ ।चीनले आफ्नो प्रभाव देखाउन पटकपटक उक्त क्षेत्रमा सैनिक अभ्यास, गस्ती गर्दै आएको छ ।"
"समिति थपिँदै, अनुसन्धान शून्य","महेन्द्रनगर  कञ्चनपुरको भीमदत्त नगरपालिका २ उल्टाखामकी १३ वर्षीया निर्मला पन्तको बलात्कारपछि हत्या भएको २ महिना हुनै लाग्यो । साउन १० गते बलात्कारपछि उनको हत्या भएको थियो । साउन ११ गते निर्मलाको शव गाउँनजिकैको उखुबारीमा फेला परेको थियो । साउन ११ देखि नै अनुसन्धानमा जुटेको कञ्चनपुर प्रहरीले अहिलेसम्म घटनामा संलग्न अपराधीबारे कुनै ठोस प्रमाण जुटाउन सकेको छैन ।अझैसम्म खासै ठोस प्रमाण फेला पर्न सकेन, कञ्चनपुरका प्रहरी प्रमुख कुबेर कडायतले भने, गहन ढंगले अनुसन्धान भइरहेको छ तर अपराधी को हुन् भन्ने स्पष्ट भइसकेको छैन । उनले अनुसन्धानमा संलग्न टोलीले घटनाबारे विभिन्न माध्यमबाट प्राप्त हुने सूचनालाई पछ्याउँदै सूक्ष्म ढंगले अनुसन्धान गरिरहेको दाबी गरे । पत्रपत्रिका, सामाजिक सञ्जाल, बजारका चर्चासमेतलाई सूचना मानेर प्रहरीले अनुसन्धान गरिरहेको छ, उनले भने ।अपराधी पत्ता लाग्न जति ढिलो हुँदै गएको छ, त्यहीअनुरूप दिनहुँजसो विभिन्न कोणबाट थप आशंका देखा पर्न थालेका छन् । पछिल्लो घटना क्रममा प्रहरी हेडक्वाटरले जसरी एकपछि अर्को उच्च अधिकृत नेतृत्वमा छानबिन समिति गठन गर्दै गएको छ, त्यसबाट घटनाको सुरुको अनुसन्धानमा व्यापक त्रुटि भएको छर्लंग हुँदै गएको देखिन्छ । प्रहरी नायब महानिरीक्षक धीरु बस्न्यात नेतृत्व समितिलाई घटनाको प्रारम्भिक अनुसन्धानमा संलग्न सबै दर्जाका प्रहरीमाथि छानबिन गर्ने काम तोकेपछि यतिबेला प्रहरीलाई संगठनभित्रका प्रमाण नष्ट गर्ने दोषी पत्ता लगाउने काम पनि थपिएको छ ।हो, अहिले तत्कालीन एसपीका अंगरक्षक, गाडी चालकदेखि निर्मला घटनाको सुरुको अनुसन्धानमा संलग्न र मुद्दासँग संलग्न रहेका सबै तहका प्रहरीलाई केन्द्रमा झिकाइएको छ, एसपी कडायतले भने, उनीहरू केही काठमाडौंमै थिए, केही सोमबारै जाँदैछन् । उनका अनुसार सबै मिलाएर करिब १५ जनाजति केन्द्रमा झिकाइएका हुन् । प्रारम्भिक अनुसन्धानमा प्रहरीले प्रमाण नष्ट गरेको आरोपका सम्बन्धमा राष्ट्रिय मानव अधिकार आयोग, गृहका सहसचिव नेतृत्वको उच्चस्तरीय टोली तथा प्रहरी महानिरीक्षक सर्वेन्द्र खनाल स्वयंले महेन्द्रनगरमा पत्रकार सम्मेलन तथा सार्वजनिक कार्यक्रममै उल्लेख गरेका हुन् ।घटनाका सम्बन्धमा जनचासोको विषय भने सुरुको अनुसन्धानदेखि नै प्रमाणहरू ढाकछोप र नष्ट गर्ने काम किन र कसलाई जोगाउन गरिएको हो भन्नेतिर नै केन्द्रित रहेको छ । घटनाको वास्तविकता पत्ता लगाउनेभन्दा विभिन्न समिति र उपसमिति गठन गर्नमै समय खेर गइरहेको पनि स्थानीयको आरोप छ ।घटनाको अनुसन्धान अधिकृत कञ्चनपुर प्रहरीका डीएसपी कृष्णराज ओझा पनि विभिन्न कोणबाट अनुसन्धान भइरहे पनि अझै नजिक पुग्न नसकिएको बताउँछन् । हामीले शंकास्पद व्यक्तिहरूसँग सोधपुछ गर्ने, निगरानी गर्ने काम गरिरहेका छौं, डीएसपी ओझाले भने, तर हामी अझै पनि घटना नजिक पुग्न सकेका छैनौं ।घटनास्थल नजिकै नेपाली सेनाको ब्यारेक छ । स्थानीयले घटनामा सेनाकै व्यक्तिको हात हुन सक्ने आशंकासमेत गरेका छन् । तर प्रहरीले अहिलेसम्म त्यतातिर अनुसन्धान सुरु नगरिएको जनाएको छ । आवश्यक परे सेनातर्फ पनि अनुसन्धान सुरु गर्न सकिन्छ, ओझाले भने, अहिलेसम्मको अनुसन्धानले त्यस्तो आवश्यकता देखाएको छैन ।प्रहरीले डीएनए परीक्षणका लागि नमुना लिइएको निलम्बित एसपी डिल्लीराज विष्टका छोरा किरण र महेन्द्रनगरकै स्थानीय आयुष विष्टलाई पनि निगरानीमा राखिएको ओझाले बताए । उनीहरू महेन्द्रनगरमै रहेको र यहींबाट नमुना लिएर प्रहरी प्रधान कार्यालय पठाइएको छ । यही घटनाको अनुसन्धानका लागि एसएसपी नेतृत्वको केन्द्रीय अनुसन्धान ब्युरो र प्रहरी प्रधान कार्यालयको टोलीसमेत यहीं काम गरिरहेको छ । यसका साथै आइतबारमात्रै डीआईजी नेतृत्वमा ९ सदस्यीय छानबिन तथा अनुसन्धान टोली गठन भएको छ । तर समिति थपेर पनि अनुसन्धानमा खासै प्रगति भएको विगतमा पनि नदेखिएको स्थानीय बताउँछन् । यद्यपि डीआईजी नेतृत्व टोली भने अनुसन्धानका क्रममा प्रमाण ढाकछोप र नष्ट गर्ने प्रहरीमाथि छानबिन गर्न गठन गरिएको जनाइएको छ ।समिति र टोलीमात्रै थपेर हुँदैन, अनुसन्धान संवेदनशील हुनुपर्यो, नागरिक समाज कञ्चनपुरका संयोजक भवराज रेग्मीले भने, बलात्कारपछि हत्या गरिएको घटना अनुसन्धानमा पनि यत्तिको लापरबाही हुनु ठूलो कमजोरी हो । उनले प्रशासनिक निकायले सक्षमता देखाउने बेलासमेत भएकाले घटनाको सत्यतथ्य अनुसन्धानसँगै यसमा लापरबाही गर्नेमाथि समेत कारबाही अगाडि बढाउनुपर्ने बताए । लापरबाही गर्नेबाट पनि केही खुल्न सक्ने उनले बताए । घटनालगत्तै देखापरेका निर्मलाका मामा नाता पर्ने तीर्थराज भण्डारी दाहसंस्कारपछि बेखबर छन् । सुरुमा हत्यारा पत्ता नलागेसम्म दाहसंस्कार गर्नुहुँदैन भन्ने उनी दोस्रो दिन आफंै एक्लै भए पनि भान्जीको दाहसंस्कार गर्छु भनेर तम्सिएका थिए । दिदी र भिनाजु (निर्मलाका बुवाआमा) छोरीका लागि न्याय माग्न काठमाडौं पुगेका छन्, तीर्थराज भने मोबाइल स्वीचअफ गरेर पहाड घर बुडर पुगेका छन् ।कञ्चनपुरका प्रहरी प्रमुख एसपी कडायत तीर्थराजसँग सामान्य सोधपुछदेखि टेलिफोन कल डिटेल लिने काम भएको बताउँछन् । शंका लाग्ने आधार चाहियो, आधार देखिए अनुसन्धानको दायरामा ल्याउँछौं, उनले भने ।"
बलात्कार मानसिक रोग,"विराटनगर  पूर्वनियोजित ढंगले बलात्कार गर्नेलाई विज्ञले मानसिक रोगी बताएका छन् । निराशा, एक्लोपन, बाआमाले नारीप्रति सम्मानको संस्कार नसिकाउनु, अभिभावककै नैतिकहीन आचरण वा गलत संगतले यौनको लतमा परेर मानसिक रूपले विक्षिप्त भएकाहरू यस्तो घृणित कार्यमा संलग्न देखिएका छन् । घरभित्र वा समाजमा यस्ता बिरामीको पहिचान गर्न सकिएमा उपचार सम्भव छ, डा रोशन पोखरेलले भने । उनी महानगर विराटनगरस्थित कोसी अञ्चल अस्पतालका मेडिकल सुपरिन्टेन्डेन्ट (मेसु) एवं वरिष्ठ मानसिक रोग विशेषज्ञ हुन् । वर्षमा औसत यस्ता ४ बिरामीको उपचार गर्दै आएको उनले सुनाए ।परिचित वा अपरिचित महिलालाई घुरेर हेर्नु, मौका पाउनबित्तिकै यौन दुव्र्यवहार गर्न खोज्नु र असामान्य ढंगले आफ्नै गोप्य अंग खेलाइराख्नु यसका केही संकेत भएको उनको भनाइ छ । सचेत अभिभावक वा परिवारका जिम्मेवार सदस्यले थाहा पाएर उपचारका लागि ल्याउँछन्, नबुझ्नेले यसलाई स्वाभाविक रूपमा लिन्छन् वा बेवास्ता गर्छन्, उनले भने, यहींबाट समस्या उत्पन्न हुन्छ ।अस्पतालमा वार्षिक औसत १५ बलात्कार आरोपीलाई प्रहरीले मानसिक जाँचका लागि ल्याउने गरेको रेकर्डबाट खुल्छ । उनीहरू प्रदेश १ का विभिन्न जिल्लाबाट ल्याइएका हुन्छन् । जाँच टोलीका एक चिकित्सकका अनुसार यसमा बढीजसो आवेशमा आएर बलात्कार गर्ने एकल निराश पुरुष र असीमित यौन चाहनाले ग्रस्त भएकाहरू हुने गर्छन् । आवेशमा आएर बलात्कार गर्नेहरूलाई मानसिक रोगीमा नराखिने गरिएको उनले बताए । ती चिकित्सकले भने, तर एउटैले पटकपटक त्यस्तो गरे मानसिक रोग मानिन्छ । उनका अनुसार केही महिला र पुरुषमा असीमित यौन चाहनासम्बन्धी मानसिक समस्या हुन्छ जसको उपचार औषधि सेवनबाट हुन्छ ।महिलाले बलात्कार वा पुरुषलाई यौन संसर्गका लागि दबाब दिएको घटना यो अस्पतालमा आएको छैन, उनले भने, बढी यौन चाहना जाग्ने गरेको समस्या लिएर आउँछन्, खानपिन र वातावरणअनुरूप व्यक्तिपिच्छै यौन इच्छा फरक भएकाले यसलाई स्वाभाविक मान्छौं । यौन अपराधीको संकेत बुझ्न सकिए जबरजस्ती करणीबाट बच्न सकिने डा पोखरेलले बताए । अत्यधिक आत्मविश्वास वा प्रलोभनले पनि अपराधीको जालझेलमा परिन्छ, उनले भने, एकान्तनौलो थलोमा एक्लै जानुभएन, आफ्नो वरिपरि बस्नेको मनसाय पनि बुझ्न सक्नुपर्छ ।यो वा त्यो उमेर समूहका यौन दुव्र्यवहारमा बढी संलग्न हुन्छन् भन्ने अस्पतालको तथ्यांकले देखाउँदैन । सबै उमेरका बलात्कार जस्तो जघन्य अपराधमा संलग्न देखिन्छन् । डा पोखरेलका अनुसार १४ देखि १९ वर्ष उमेर समूहकामा गलत यौन शिक्षा बलात्कारको कारक तत्त्व हुन् । यो उमेरमा सेक्सबारे बुझ्दै जाँदा अनुभव गर्ने चाहना हुन्छ तर यो समागमका लागि उचित उमेर होइन, उनले भने, यसको समाधान छ, त्यसका लागि सरकारी अस्पतालमा सञ्चालित किशोरकिशोरी क्लिनिक वा मनोचिकित्सकहाँ सम्पर्क गर्नुपर्छ । उक्त अस्पतालमा दैनिक २३ जना यौनसम्बन्धी शारीरिक एवं मानसिक समस्याबारे बुझ्न आउँछन् । मानसिक, शारीरिक एवं सामाजिक स्वास्थ्यमा समेत असर नपर्ने गरी जानकारी दिने गरिएको पोखरेलले बताए ।विज्ञहरूका अनुसार किशोर उमेरकामा अचानक स्वभाव परिवर्तन भई रिसाउने, झोक्किने, इन्टरनेटमा बढी झुम्मिने र फिल्म हेर्ने बानी देखिए चिकित्सकको सम्पर्कमा पुग्नुपर्छ । शान्त स्वभावका बच्चा कहिलेकाहीं रिसाउनु स्वाभाविक भए पनि पटकपटक त्यस्तो हुन थाले मानसिक रोग मानिने उनीहरूले बताए । यौनको लत लाग्दा फरकफरक अनुभव बटुल्ने चाहनाले कम उमेरका पुरुषले पनि बलात्कार गरेको उक्त अस्पतालको अध्ययनले देखाउँछ । उनीहरूलाई सही समयमा यौनको उचित शिक्षा र ऐनबारे जानकारी दिनसके अपराध गर्दैनन्, डा सुधीर श्रेष्ठले भने । कुलतमा परी उपचारका लागि आफूकहाँ दिनहुँ १२ जना आउने गरेको उनले सुनाए । उनले भने, अधिकांश लागूऔषधका लतमा परेका हुन्छन् । मासिक आउने औसत ३० जनामा ५ जना मदिरा र चुरोटको लत लागेका किशोरी छन् । व्यवहारमा अचानक आएको परिवर्तन बुझ्न सके बढी परामर्श र थोरै औषधिबाटै समस्या समाधान हुने डा पोखरेलको सुझाव छ ।"
हिसाब बुझाउन ढिलाइ,"नेपालगन्ज  बाँकेको कोहलपुर नगरपालिकासहित चार स्थानीय तहले दुई महिना ढिलो गरी हिसाब बुझाएका छन् । गत आर्थिक वर्षको हिसाब बुझाउन ढिलाइ गरेपछि कोष तथा लेखा नियन्त्रण कार्यालये खाता रोक्ने चेतावनी दिएको थियो । कोहलपुर नगरपालिका, डुडवा, जानकी र राप्तीसोनारी गाउँपालिकाले साउनको पहिलो साता बुझाउनुपर्ने हिसाबको विवरण भदौ अन्तिममा बुझाएका हुन् । सरकारले आर्थिक कारोबार चुस्त दुरुस्त राख्न स्थानीय तहलाई सूत्र नामक कम्प्युटर सफ्टवेयर प्रदान गरेको थियो । तर, गएको आर्थिक वर्षको हिसाब उक्त सफ्टवेयरमा नराखेका नगर र गाउँपालिकाको हिसाबमा ढिलाइ भएको कोलनिकाले जनाएको छ । उक्त सफ्टवेयर जडान गरेपछि पहिलेको मितिमा काट्नु पर्ने चेक पछि काट्न मिल्दैन । सफ्टवेयर जडान नगरेका नगर र गाउँपालिकाले असारमै गत आर्थिक वर्षको रकम निकासाको चेक काट्नुपर्नेमा पुरानै मितिमा साउन महिनासम्म काटेको कोलेनिकाका कर्मचारी बताउँछन् ।कम्प्युटरमा उक्त सफ्टवेयर जडान गरिए हिसाबकिताब आफैं आउँछ । भदौसम्म कुर्नै पर्दैन । साउनको पहिलो सातामै सहजै बुझाउन सकिन्छ, कोलेनिका, नेपालगन्जका प्रमुख ठाकुरप्रसाद पौडेलले भने, सफ्टवेयर प्रयोग गर्ने स्थानीय तहले समयमै हिसाब विवरण बुझाए । नगर्नेले ढिलो गरिदिए । आर्थिक कारोबारको विवरण दिन ढिलाइ गरिएका कारण केन्द्रलाई समयमै बुझाउन नसकेको उनको गुनासो छ । आर्थिक विवरण नदिने नगर र गाउँपालिकालाई पटकपटक ताकेता गरिएको थियो । तर पनि इन्कार गरेपछि खाता रोक्का गर्ने चेतावनी दिएपछि विवरण बुझाएका थिए । हिसाबको विवरण राख्ने सफ्टवेयर प्रयोग नगर्ने नगर र गाउँपालिकाको आर्थिक विवरणमा प्रश्न गर्ने थुप्रै ठाउँ हुन सक्छन् । पारदर्शितामा पनि शंका हुन सक्छ, कोलेनिका नेपालगन्ज प्रमुख पौडेलले भने, चालु आर्थिक वर्षदेखि सफ्टवेयर अनिवार्य राख्न आग्रह गरेका छौं । उनका अनुसार समयमै आर्थिक कारोबारको विवरण स्थानीय सरकारले दिन इन्कार गरेका कारण समस्या हुने गरेको छ । कोहलपुर नगरपालिकाका प्रमुख कार्यकारी अधिकृत प्रेम देवकोटाले सूत्र नामक सफ्टवेयर चालु आर्थिक वर्षदेखि नै प्रयोगमा ल्याएको दाबी गरे । उनले विभिन्न कारणवश गत आर्थिक वर्षको विवरण समयमै बुझाउन नसकेको बताए । हिसाब नमिलेको हुन सक्छ, उनले भने, तर, सूत्र सफ्टवेयर भने प्रयोग गरेका छौं । स्थानीय तहले पुँजीगत (विकास बजेट) को हरहिसाब बुझाउन ढिलाइ गरेका हुन् । कोलेनिकाले साउन ७ गतेभित्रै आर्थिक विवरण बुझाउन भनेको थियो । कानुनअनुसार आर्थिक वर्षको खर्च विवरण साउन १ गतेभित्रै बुझाइसक्नुपर्छ । सूत्र नामक सफ्टवेयर प्रयोग गरिए केही गर्नै पर्दैन । आफैं हिसाबकिताब आउँछ, प्रमुख पौडेलले भने, सीधै कम्प्युटरबाट प्रिन्ट गरेर बुझाए हुन्छ । उक्त सफ्टवेयर प्रयोग गरिए कहिले, कुन मितिमा र कसका लागि चेक काटेको विस्तृत विवरण देखाउँछ । आर्थिक वर्षको अन्तिममा खर्च गरेको रकम मिलान गर्न स्थानीय निकायले उक्त सफ्टवेयर प्रयोग नगरेको अनुमान छ । कोलनिकाका अनुसार बाँकेमा ८१७२ प्रतिशित विकास बजेट खर्च भएको छ । तर, अन्तिम समयसम्म पनि करिब १८ प्रतिशतभन्दा बढी पुँजीगत बजेट खर्च हुन सकेको छैन । बाँकेमा ८ स्थानीय तह छन् । गत आर्थिक वर्षमा सरकारले तीन अर्बभन्दा बढी बजेट निकासा दिएको थियो ।"
खंग छुटाउन बन्दीप्रत्यक्षीकरण,"जनकपुर  ऋणको दुई सय रुपैयाँ तिर्न नसक्दा एक वर्षका लागि जेल चलान गरिएका जनकपुर उपमहानगरपालिका१८ कुवारामपुरका ६० वर्षीय राधाकृष्ण खंग (खत्वे) लाई थुनामुक्त बन्दीप्रत्यक्षीकरण गरिएको छ । प्रदेश २ का मुख्य न्यायाधिवक्ताको कार्यालयले सोमबार उच्च अदालत जनकपुरमा बन्दीप्रत्यक्षीकरण निवेदन दर्ता गराएको छ । मुख्य न्यायाधिवक्ता कार्यालयका शाखा अधिकृत दीपेशप्रताप साहले दर्ता गराएको निवेदनमा मंगलबार उच्च अदालत जनकपुरमा बहस हुनेछ । मुख्य न्यायाधिवक्ता दीपेन्द्र झाले खंगको पक्षमा बहस गर्नेछन् । मुख्य न्यायाधिवक्ताको कार्यालयले दर्ता गराएको बन्दीप्रत्यक्षीकरण निवेदनमा जिल्ला अदालत धनुषाले राधाकृष्ण खंगलाई गैरकानुनी तरिकाले एक वर्षका लागि कारागारमा राख्ने सजाय सुनाएको दाबी गरिएको छ । निवेदनमा राधाकृष्ण तथा बिक्रु भन्ने विक्रम यादवबीचको लेनदेन मुद्दासँग सम्बन्धित सबै कागजात तथा मिसिल झिकाउन अनुरोध गरिएको छ ।दुई सय रुपैयाँका लागि एक वर्ष जेल चलान हुनु चिन्ताजनक हो । हामीले यस मुद्दासँग सम्बन्धित सबै कागज तथा लेनदेनको हिसाब पुन: हेर्नुपर्ने जिकिर गरेका हौं, मुख्य न्यायाधिवक्ता झाले कान्तिपुरसँग भने । जनकपुर उपमहानगरपालिका१८ कै बिक्रु भन्ने विक्रम यादवसँगको लेनदेन मुद्दामा जिल्ला अदालत धनुषाले जेल सजाय सुनाएको राधाकृष्ण खंग (खत्वे) आइतबार आफैं जिल्ला अदालत धनुषामा हाजिर भई जेल चलान गरी दिन आग्रह गरेका थिए । राधाकृष्ण खंगले गाउँकै बिक्रु भन्ने विक्रम यादवसँग २०४६ साल साउन १५ गते घर खर्चका लागि १ हजार ऋण लिएका थिए । स्थानीय चलनअनुसार साहु यादवले उनीसँग मूलधनको तीन गुणा (३ हजार) को कपाली तमसुक बनाए । ऋण लिएको ९ महिनापछि २०४७ साल जेठ ९ गते उनले ८ सय बिक्रुलाई फर्काए । बाँकी रहेको २ सय मूलधन तथा २ सय ७० रुपैयाँ ब्याजको गरी कुल ४ सय ७० रुपैयाँको सावा र ब्याज गरी २०४९ साल भदौ १५ गते २९ हजार मूलधन राखी अर्को कपाली तमसुक बनाए । २०६३ साल पुसमा जिल्ला अदालत धनुषाले उक्त रकमको साँवा ब्याज गरी १ लाख ६५ हजार बिगो भराउने फैसला सुनायो । झन्डै १० वर्षसम्म फैसला कार्यान्वयन हुन नसके पनि उक्त मुद्दामा खंग आइतबार जेल चलान भएका थिए । हाल उनले ३ लाख अधिक भुक्तान गर्नुपर्ने भएको छ । रिक्सा चलाएर जीवनयापन गर्ने खंगको परिवारमा श्रीमती, दुई छोरा र दुई छोरी छन् । विवाहपछि दुवै छोरी आआफ्ना घरमा छन् भने दुवै छोरा परिवारसहित छुट्टै बस्छन् ।"
प्रकोप नियन्त्रणमा रकम अभाव,"राजविराज  स्वाइनफ्लु, हङकङफ्लु र भाइरल ज्वरोको प्रकोप फैलिएको क्षेत्रमा मास्क र रकम अभावले उपचार सेवा प्रभावित भएको छ । सप्तरीको कञ्चनरूप र हनुमाननगर कंकालिनी नगरपालिकामा उक्त प्रकोप तीन सातादेखि देखिएको छ ।चार जनाको मृत्यु र २ हजार पाँच सय जनाभन्दा बढी बिरामी भइसक्दा पनि रकम नभएर उपचार सेवा प्रभावित भइरहेको जिल्ला जनस्वास्थ्यले जनाएको छ । बिरामीको चाप अत्यधिक बढ्दै गएपछि विशेषज्ञ चिकित्सक अभावमा उपचार सेवा प्रभावित भइरहेका बेला रकम नहुँदा स्वास्थ्यकर्मीको थप व्यवस्थापन गर्न नसकिइरहेको जिल्ला जनस्वास्थ्य प्रमुख नीरञ्जन यादवले बताए । उनका अनुसार प्रकोप फैलिएको क्षेत्रमा स्थानीयस्तरमा रहेका स्वास्थ्यकर्मीबाट मात्र उपचार सेवा सम्भव नरहेकाले जिल्ला जनस्वास्थ्यले अन्य स्वास्थ्य संस्थाबाट पनि स्वास्थ्यकर्मी प्रभावित क्षेत्रमा परिचालन गरे पनि ती स्वास्थ्यकर्मीलाई खाना र खाजा खुवाउनसमेत रकम छैन ।संघीय सरकारको स्वास्थ्य मन्त्रालय र प्रदेश सरकारमा लिखित र मौखिक रूपमा मास्क र रकमका लागि माग गर्दागर्दै थाकेँ, जनस्वास्थ्य प्रमुख यादवले भने, कुनै टेरपुच्छर लगाएका छैनन् । उनले प्रकोप फैलिएको सुरुवाती चरणमै मन्त्रालयसित स्वास्थ्यकर्मीका लागि पुग्ने गरी मास्क पठाइदिन लिखित रूपमा पत्राचार गरे पनि सुनुवाइ नगरेको गुनासो गरे । प्रकोप फैलिएको कञ्चनरूप नगरपालिकाले आफ्नो स्तरबाट खटाएका स्वास्थ्यकर्मीको व्यवस्थापन भने आफैंले गर्दै आएको छ । स्वास्थ्यकर्मीले आफ्नै ज्यान जोखिममा पारेर कसरी अरूको उपचार गर्न जानु ? यादवले भने, स्वास्थ्यकर्मीलाई मास्कसम्म दिन नसक्ने अनि प्रकोप जसरी पनि नियन्त्रण गर्नु भन्ने कसरी हुन्छ त ? उनले प्रकोप प्रभावित जिल्लास्तरबाट खटाइएका स्वास्थ्यकर्मीलाई खाना र खाजा खुवाउन रकम नरहेको बताए । रकम अभावबारे पटकपटक मन्त्रालय र प्रदेश सरकारमा लिखित आग्रह गरिसकेका छौं तर एक रुपैयाँ आएको छैन, यादवले भने । कञ्चनरूप नगरपालिकाको स्वास्थ्य शाखा प्रमुख सिअहेब डम्बरप्रसाद गुप्ताले ज्वरोका बिरामी अझै थपिँदै गएको जनाए । उनका अनुसार आइतबार स्वास्थ्य शिविरमा ४ सय २८ ज्वरोका बिरामी आएका थिए ।अहिले बढी बिरामी देखिएका वडामा शिविर सञ्चालन गरिएको कञ्चनरूप नगरपालिका प्रमुख वसन्त मिश्रले बताए । केन्द्रीय स्तरबाट विशेषज्ञ चिकित्सक नआउँदा प्रकोप नियन्त्रण गर्न मुस्किल भइरहेको नगरप्रमुख मिश्रले बताए । हामी हाम्रोस्तरबाट सबै शक्ति प्रयोग गरी प्रकोप नियन्त्रण कार्यमा जुटेका छौं, नगरप्रमुख मिश्रले भने, तर विशेषज्ञ चिकित्सक छैन, यही कारण नियन्त्रणमा समस्या छ ।"
"वन सुन्दरी, वन्यजन्तु गहना","चितवन  वन संरक्षण किन ? वन र वन्यजन्तुको सम्बन्ध के हो ? वातावरण विज्ञान पढिरहेका एक हूल विद्यार्थीले आइतबार माडीमा भेटे संरक्षणकर्मीमाझ चर्चित ५५ वर्षीय भदै थारू । विद्यार्थीसहित ४५ जना युवा भेला भएका ठाउँमा उनी यिनै जिज्ञासाको जवाफ राख्दै थिए । यी पाका संरक्षणकर्मीले त्यहाँ भेला भएका युवालाई आफ्नै पारामा संरक्षणको महत्त्व र आवश्यकताबारे जिज्ञासा मेटाउँदै थिए । वनलाई सुन्दरीका रूपमा बुझ्नुस् । वन्यजन्तुचाहिँ गहना, रमाइलो पाराले भदैले संरक्षणबारे बोल्न थाले, एकजना सुन्दर युवती त्यसै त राम्रो हुन्छ । उसले गहना लगाए आहा झनै कति सुन्दर । बर्दिया मधुवन नगरपालिका ३ खाताका थारू संरक्षणका कुरा सिकाउँदै देशका कुनाकाप्चा चहार्ने क्रममा माडी आएका थिए । बाघले आक्रमण गरेर देब्रे आँखा गुमाउँदा पनि यिनले संरक्षणप्रतिको आफ्नो लगावमा कमी आउन दिएनन् । वन जोगाए प्रकृति जोगिन्छ, प्रकृति जोगिए जीवन सधैँ हरियाली हुन्छ भन्दै उनी संरक्षण अभियानमा लामो समयदेखि लागिपरेका छन् । वनको संरक्षण नगर्दा वन्यजन्तुलाई मात्र हानि हुँदैन । त्यसको असर मानवीय जीवनमै पर्छ, उनले युवामाझ आफ्नो लामो अनुभव सुनाए, यो कुरा पहिले हामीले बुझ्न जरुरी छ । त्यसपछि मात्र समाजलाई बुझाउन सकिन्छ । उनका कुरा सुन्न चितवनसहित नवलपरासी, मकवानपुर, बारा र पर्साका संरक्षणमा चासो राख्ने युवा त्यहाँ भेला भएका थिए । थारुको साहसी अभियानबाट प्रेरित भई बेलायती अभिनेत्री मेन्सी पायल र टाइटेनिक सिनेमाका हिरो लियोनार्दोले उनलाई बर्दियास्थित गाउँमै गई भेटेका थिए । बाघले आक्रमण गरेर बाँचे पनि संरक्षण कार्य नछोडेको हिरोका रूपमा उनको कथा सुनेपछि विश्व सिने संसारका यी सेलिब्रेटी उनको गाउँ नै पुगेका थिए । कुनै बेला कमैया बसेका र एक कक्षा मात्र पढेका थारू संरक्षणबारे रसिलो पाराले कुरा बुझाउँछन् । माडीमा पनि आफ्नै पाराले युवालाई बुझाउन थाले । वनलाई सुन्दर युवतीसँग तुलना गर्दा सहभागीमा हाँसो पनि छायो । उनले संरक्षणकर्मीलाई हिरोको रूपमा उभ्याए । तपाईंले एउटा सिनेमा हेर्दा राम्री हिरोइन देख्नुहुन्छ । उसलाई दु:ख दिने गुन्डाहरू हुन्छन् । र बचाउने हिरो हुन्छ, थारूले भन्दै गए, वन, वन्यजन्तु सिनेमाका हिरोइनजस्ता हुन् । तस्कर त गुन्डा भइहाले । गुन्डालाई पिट्ने हिरो हुन्छ । हिरो हारेको सिनेमा नराम्रो लागेजस्तै संरक्षणकर्मीहरू पनि सधैं जित्ने ध्याउन्नले काम गर्न उनले सुझाए ।चोरीसिकारविरुद्ध जागरणमा आबद्ध युवा, वन, वातावरण अध्ययन गर्दै गरेका विद्यार्थी सहभागी थिए । संरक्षण काममा लाग्दै गर्दा उनलाई २०६० साल पुस २२ गते बाघले जंगलमा आक्रमण गरेको थियो । कसरी ? सहभागी एक युवाले कौतुहलता राखे । जवाफ पनि उनले आफ्नै शैलीमा दिए । बाघ र मेरो जम्का भेट भयो । खान्छु भन्दै आएको त हैन नि, जंगल उसको घर भएकाले त्यहाँ जाँदा होस् नपुर्याएकै कारण बाघले आक्रमण गरेको जवाफ दिए । जंगल बाघको घर भएकाले त्यहाँ गएका बेलामा आक्रमण गर्नुलाई उनले बाघको अपराध ठानेनन् । हामी सारा जंगल मासेर घर बनाएका छौं । भएको जंगलमा पनि उसलाई शान्तिसँग बस्न दिँदैनौं । गल्ती उसको थिएन, उनले भने । बाघको पञ्जाले भेटेपछि उनी तिर्मिराएका थिए । स्वर्ग पुगें कि नर्क पुगें भन्ने भयो रे । डेढ महिना अस्पताल बस्दा खान पिउन अप्ठयारो हुन्थ्यो । मर्ने भएँ कि जस्तो लागेको थियो । अस्पतालबाट घर आए पनि तीन वर्षसम्म केही गर्न सकिनँ । पछि फेरि अभियान थालें, थारूले भने । विश्व संरक्षण कोषले संरक्षणबारे समाजलाई सचेतना जगाउने क्रममा उक्त भेट गराएको थियो । हामीले किताबी ज्ञान त लियौं । तर, यस्ता अनुभव कथाले झन् धेरै सिकायो, वातावरण विज्ञानमा स्नातक पढ्दै गरेकी सहभागी सन्ध्या पौडेलले भनिन् ।"
४ पाइलट ग्राउन्डेड,"काठमाडौं  वायुयान र पाइलटहरूको नियमनकारी निकाय नागरिक उड्डयन प्राधिकरणले उडानमा लापरबाही देखिएको कारण जनाउँदै ४ जना नेपाली पाइलटलाई ग्राउन्डेड गरेको छ । यीमध्ये नेपाल वायुसेवा निगमको एयरबसका क्याप्टेन सुवर्ण अवालेलाई उडानमा आजीवन रोक लगाउँदै ग्राउन्डेड गरिएको प्राधिकरण स्रोतले बताएको छ । क्याप्टेन अवालेलाई प्रहरीले ०७३ चैत २७ गते राति त्रिभुवन अन्तर्राष्ट्रिय विमानस्थलमा ९३ हजार अमेरिकी डलरसहित पक्राउ गरेको थियो । हवाई उडानजस्तो संवेदनशील कार्यमा सरिक नगराउने गरी रोक लगाइएको छ, प्राधिकरणका एक अधिकारीले भने, क्याप्टेन अवालेको घटनामा मन्त्रालयको आदेशअनुसार उनलाई सधैंका लागि ग्राउन्डेड गरिएको हो । उनी त्यस रात निगमको एयरबसमा काठमाडौंबाट दुबईको उडान गर्दै थिए । उक्त उडानको कमान्डर पाइलट अवाले नै थिए । त्यसैगरी प्राधिकरणले कारबाहीस्वरूप ग्राउन्डेड गरेका अन्य तीन पाइलटमा सीता एयरको डोर्नियर विमान उडाउने क्याप्टेन रजनिश मानन्धर, मनाङ एयरका हेलिकप्टर पाइलट हीरा दाहाल र सिम्रिक एयरका हरेराम थापा छन् । यिनलाई उडान सुरक्षामा लापरबाही गरेको अभियोगमा ग्राउन्डेड गरिएको हो । ०७४ मंसिरमा काठमाडौंलुक्लाको उडानमा कमान्डर पाइलट रहेका सीता एयरका क्याप्टेन रजनिश मानन्धर ककपिटमा निदाइरहेको भिडियो सार्वजनिक भएपछि उनलाई ग्राउन्डेड गरिएको थियो । उक्त भिडियो यात्रुले खिचेर युटयुबमा अपलोड गरेका थिए । क्याप्टेन मानन्धरको विस्तृत मेडिकल अध्ययन गर्दै छौं, अनुसन्धानमा संलग्न प्राधिकरणका अधिकारीले भने, भविष्यमा सेफ उडान गर्न सक्छन् कि सक्दैनन् भन्ने विषयमा छानबिन गरिरहेका छौं । यी क्याप्टेनबारे प्राधिकरणका दुइटा फरक छानबिन समितिले अध्ययन गरिसकेका छन् । दुवै समितिले प्रतिवेदन बबरमहलस्थित प्राधिकरणको मुख्यालयमा बुझाइसकेका छन् । त्यसैगरी साउन २९ गते मानसरोवरको तीर्थयात्रामा रहेका भारतीय तीर्थयात्री नगेन्द्र कुमारको मनाङ एयरको हेलिकप्टरको टेलरोटरमा ठोक्किएर मृत्यु भएको घटनामा प्राधिकरणले उक्त उडानमा रहेका क्याप्टेन हीरा दाहाललाई ग्राउन्डेड गरेको छ । दाहाल पाइलट इन कमान्ड थिए, उनले अपरेसन सुरक्षामा ध्यान नपुर्याएको देखिएकाले ग्राउन्डेड गरेका हौं, प्राधिकरणका एक उपमहानिर्देशकले भने, आफ्नै यात्रुको सुरक्षा गर्न नसक्नु चरम लापरबाही हो । यो घटनामा मनाङ एयरलाई पनि ग्राउन्डेड गरिएको थियो । घटना भएको १४ दिनपछि मनाङ एयरलाई भदौ ११ गते यस कम्पनीको उडान रोक्का फुकुवा गरिएको थियो । क्याप्टेन दाहालले यो घटनापछि तालिमहरू लिएको प्रमाणसहित आफूलाई पनि फुकुवा गर्न माग गरेका छन् तर हामी अध्ययन गरिरहेका छौं, छानबिनमा संलग्न अधिकारीले भने । यसैबीच असार १६ गते धापासीस्थित ग्रान्डी अस्पतालमा भएको सिम्रिक एयरको हेलिकप्टर दुर्घटनामा संलग्न क्याप्टेन हरेराम थापालाई पनि प्राधिकरणले कारबाहीस्वरूप ग्राउन्डेड गरेको छ । बसिसकेको जहाजमा सावधानी अपनाएको देखिएन, स्रोतले भन्यो, हामीले यो घटनाबारे पनि छानबिन गरिरहेका छौं । त्यस दिन सिम्रिकको हेलिकप्टर ग्रान्डीबाट चिकित्सकको टोली बोकेर बिरामी लिन भरतपुर जाने तयारीमा थियो । अस्पतालको छतमा रहेको हेलिप्याडमा अवतरण गर्ने क्रममा यो दुर्घटनामा परेको थियो । यस घटनामा कुनै पनि मानवीय क्षति भएको थिएन । यसैबीच प्राधिकरणले एक वर्षअघि स्थापना भएको अल्टिच्युट एयरलाई पनि ग्राउन्डेड गरेको छ । भदौं २३ गते नुवाकोटमा यस कम्पनीको हेलिकप्टर दुर्घटनामा परेपछि प्राधिकरणले अर्को निर्णय नहुन्जेलका लागि यस कम्पनीलाई ग्राउन्डेड गरेको जनाएको छ । उक्त घटनामा पाइलटसहित ७ जनामध्ये ६ जनाको मृत्यु भएको थियो भने गोरखा ल्होकी आनी डोल्मा डिकी मात्रै बाँच्न सफल भएकी थिइन् । पछिल्लो समय नेपाली हेलिकप्टर कम्पनीहरूले उडान सुरक्षामा लापरबाही गरेका घटना बढेपछि प्राधिकरणले सबै वायुयान कम्पनीको उडान सुरक्षा प्रणालीमै अडिट गर्न थालेको जनाएको छ । सेफ्टी म्यानेजमेन्ट प्रणाली फितलो भेटिए एओसी (इजाजतपत्र) नै स्थगन गर्नेछौं, प्राधिकरणको उड्डयन सुरक्षा निर्देशनालयका उपमहानिर्देशक राजन पोखरेलले भने ।"
कृषिका कार्यक्रममा समस्यै समस्या,"निर्वाहमुखी कृषि प्रणाली, कृषिमा व्यवसायीकरण यथेष्ट रूपमा हुन नसक्नाले कृषि उत्पादन र उत्पादकत्वमा निकै कमी देखिएको प्रतिवेदनमा उल्लेख छ । उत्पादित कृषिउपजको उचित बजार व्यवस्था हुन नसक्नु, सक्रिय जनशक्ति विदेश पलायन हुनाले पनि कृषि उत्पादनमा लागत बढेको देखिएको छ । जलवायु परिवर्तनको केही नकारात्मक प्रभावसमेत महसुस भएको प्रतिवेदनमा उल्लेख छ । उत्पादन कमी हुनुमा जग्गाको बढदो खण्डीकरण र घडेरीकरण रहेको जनाएको छ । उर्वर कृषि भूमिकामा ह्रास आउनुका साथै उत्पादकत्वमा कमी आएको छ, प्रतिवेदनमा भनिएको छ । ग्रामीण तथा पूर्वाधारहरूको अभावले उत्पादनका सामग्रीहरूको पर्याप्त आपूर्ति तथा बिक्री वितरणमा समस्या हुने गरेको छ । अनुसन्धान शिक्षा र प्रसारको कमीले गर्दा पनि विषादीको सुरक्षित प्रयोगबारे जनकारीको अभाव देखिएको छ । यसका लागि परियोजनाका तर्फबाट समाधान हुन नसक्ने समस्या र सोको समाधानका लागि आवश्यक हुने स्रोत, साधन र समन्वयमा जोड दिनुपर्ने उल्लेख छ । झापास्थित कस्टम हायरिङ सेन्टर महिलामैत्री यन्त्रहरूको आवश्यक व्यवस्था नभएको र कृषि उत्पादन र उत्पादकत्वमा महिलाको सहभागिता न्यून रहेको जनाएको छ । यस्ता सेन्टरहरू र पोट हार्भेस्ट सेन्टरको स्थापना गरी कृषि क्षेत्रमा बढ्दो लागत र आयातामा न्यूनीकरण गर्नुपर्ने उल्लेख छ । व्यावसायिक कृषि तथा व्यापार आयोजनाअन्तर्गत रहेको डायमन्ड एग्रिकल्चर एन्ड रिसर्च सेन्टर झापाले बजारको मागअनुसार सुँगुरको मासु उत्पादन गर्न सकेको छैन । वधशालाका लागि मेसिन जडान कार्य सुरु गर्न नसकेको उल्लेख छ । पूर्वाद्र्ध कृषि सहकारी संस्थाले दूधजन्य प्रदार्थको उत्पादन तथा विक्री वितरणसमेत गर्नुपर्ने भनिएकाले अनुभव र ज्ञान नभएका मानिसहरू सलग्न भएमा जोखिम हुने सम्भावना रहेको जनाएको छ । यो परियोजनाअन्तर्गत कृषि उद्यमीहरूलाई अनुदान भन्दा सहुलियतपूर्ण ऋण उपलब्ध गराउनमा जोड दिनुपर्ने सुझाव दिएको छ । झापाको अर्जुनधारा नगरपालिकामा सञ्चालनमा रहेको डेरी उद्योग क्षेत्रमा पनि सुपार जोन स्थापना गर्न आवश्यक भए सुुपारजोन स्थापना हुन सकेको छैन । डेरी उद्योग क्षेत्रमा सुपरजोन स्थापना गर्न छिट्टै कार्यान्वयन लैजान आवश्यक रहेको प्रतिवेदनले सुझाव दिएको छ । प्रतिवेदनअनुसार गत आर्थिक वर्षमा बाढीबाट बारा जिल्लाको १११६० हेक्टर धान खेतीयोग्य जग्गामा क्षति पुगेको थियो । माछापालन गरिएको ३०० हेक्टर क्षेत्रमा बाढीबाट क्षति पुगेको थियो । ७४४० हेक्टर तरकारी खेतीमा क्षति पुगेको थियो ।"
बंगलादेशबाट अर्बको जुस,"काँकडभिट्टा (कास) बंगलादेशबाट करिब एक अर्वको जुस आयात भएको छ । स्वदेशी उत्पादनका अलावा नेपाली बजारमा भारतीय उत्पादनको दबदबा थियो । अत्यधिक आयातपछि अब बंगलादेशी उत्पादनले समेत नेपाली बजार जमाउन थालेको देखिन्छ । मेची भन्सार कार्यालयका अनुसार अघिल्लो वर्ष बंगलादेशबाट ९९ करोड ८६ लाखभन्दा बढी मूल्यको २ करोड १६ लाख ७७ हजार लिटर जुस नेपाल भित्रिएको हो । लिचीको स्वादको जुसको माग नेपाली बजारमा ज्यादा रहेको सम्बद्ध व्यवसायीहरू बताउँछन् । नेपालले विगत २१ वर्षदेखि बंगलादेशसँगको व्यापारका लागि काँकडभिट्टाफूलबारीबंगलाबन्ध मार्ग प्रयोग गर्दै आएको छ । यो नाकाबाट जुस आयात गर्ने आयातकर्तामध्येका दिलीप तिम्सिनाले छोटो समयमा बंगलादेशी जुसले नेपाली उपभोक्ताको मन जितेको बताए । ४५ वर्षको अन्तरालमा यसको माग ह्वात्तै बढेको छ, उनले भने । भन्सारका अनुसार जुस र अन्य वस्तुको मागसँगै आयात बर्सेनि बढ्दो छ । नेपाली वस्तुको निर्यात भने झन्झन् खस्किरहेको छ । ०७४७५ मा नेपालले बंगलादेशसँग करिब तेब्बर घाटा व्यापार गरेको छ । ०६१६२ देखि निरन्तर नेपालको पक्षमा रहेको नेपालबंगलादेश व्यापार ०७४७५ मा आइपुग्दा झनै खस्किएको हो । यो वर्ष १ अर्ब ९१ लाख १५ हजारभन्दा बढी मूल्यको नेपाली वस्तु निर्यात भएको छ ।बंगलादेशले तेब्बरभन्दा बढी अर्थात् ३ अर्ब ५२ करोड ६९ लाखभन्दा बढी मूल्यको सामान पठाएको छ । झन्डै तेब्बर बढी व्यापार घाटा भएको छ, नेपालबंगलादेश व्यापार सहजीकरण गर्ने निकाय नेपाल पारवहन तथा गोदाम व्यवस्था कम्पनी स्रोतले भन्यो, नेपालले विगत १० वर्षदेखि निरन्तर घाटा बेहोरेको छ । कार्यालयका अनुसार नेपालबंगलादेश व्यापारको सुरुआती केही वर्ष नेपाली व्यापार लगालग बंगलादेशको पक्षमा थियो । ०५४५५ मा बंगलादेशले १ करोड ३१ लाखभन्दा बढी मूल्यको वस्तु पठाउँदा नेपालले ११ लाख मात्रको वस्तु निर्यात गर्न सकेको थियो । दोस्रो वर्ष नेपाली व्यापार थोरै वृद्धि भए पनि घाटै भएको थियो । ०५५५६ मा नेपालले ४ करोड २३ लाख मूल्यको वस्तु निर्यात गरेको थियो ।"
गाईभैंसी चर्ने पाखामा पर्यटन,"स्थानीय जातका दुधालु पशु पाल्ने भनेको चर्न जंगल पठाउने परिपाटी कायम राख्ने हो भन्ने देखियो । पछि हामीले नश्ल सुधारको काम गर्यौं । कृत्रिम तरिकाको गर्भाधानका कार्यक्रमहरू चलिरहेका छन् । पशु बिमाका कार्यक्रमहरू छन् । घाँसको बीउ चार क्विटलसम्म बाँडयौं पशु प्राविधिक ईश्वरीप्रसाद आचार्यले भने । धेरै दूध दिने गाईभैंसी गोठमा भएपछि जंगल पठाउने चलन रोकिएको छ । गाउँका पशु चर्न जंगल नछिर्ने र जंगलमा पानीका स्रोतहरू संरक्षण भएपछि जंगली जनावरहरू बढ्न थाले । जेनेरेटर राखेर र सोलार पम्पसमेत राखेर हामीले पाँचवटा पोखरीमा पानी पुर्याएका छौं, मध्यवर्ती अध्यक्ष सनबहादुर तमाङले भने । जगतपुर पटिहानी क्षेत्रमा नारायणी सफारी, कसरा रिसोर्ट, जंगल भिल्ला, टाइगर ल्यान्ड र अन्नपूर्ण रिसोर्टजस्ता ठूला पर्यटकीय होटलहरू छन् ।यी होटलमा आउने पर्यटकहरू अहिले जगतपुरका दुई मध्यवर्ती सामुदायिक वन घुम्न थालेका छन् । बेलहट्ठा हरियाली मध्यवर्ती सामुदायिक वनका सदस्य सोमबहादुर भाट वनले पर्यटक प्रवेश शुल्कबाट वर्षमा १५ लाख रुपैयाँ आम्दानी गरेको बताउँछन् । घैलाघारी मध्यवर्ती वनका अध्यक्ष रामप्रसाद चालिसेका अनुसार पर्यटनबाट यो वनले पनि वर्षमा साढे सात लाख रुपैयाँ आम्दानी गर्छ । जंगल क्षेत्र हराफरा हुँदै गर्दा वन्यजन्तु बढेर गाउँलेको ज्यानै जाने आक्रमण पनि हुने गरेको छ । एक महिनाअघि बाघले आक्रमण गर्दा जगतपुरकी एक जना महिलाको ज्यान गयो । तर, संरक्षण गरेपछि पर्यटन फस्टाउँदा स्थानीयलाई फाइदा हुँदो रहेछ भन्ने ज्ञान पनि बढ्दै गएको जगतपुरका व्यावसायिक पशुपालक हरि अधिकारी बताउँछन् ।चितवन राष्ट्रिय निकुञ्जका सूचना अधिकारी नरेन्द्र अर्यालका अनुसार कसरा क्षेत्रमा अघिल्लो आर्थिक वर्षमा ११ हजारभन्दा धेरै पर्यटकहरू आएका थिए । पर्यटनबाट जगतपुर क्षेत्रले योभन्दा अझै धेरै लाभ लिन सक्ने सम्भवनाहरू छन् । मध्यवर्तीमा पर्यटनबाट स्थानीयले योभन्दा राम्रो लाभ के कसरी लिन सक्नेछन् भन्ने अध्ययनमा आफूहरू लागेको अध्यक्ष सनबहादुर तामाङले बताए ।"
महिन्द्रा ट्रयाक्टरमा उत्सव योजना,"काठमाडौं अग्नि इन्कर्पोरेटेडले दसैं, तिहार, छठ तथा विश्वकर्मा पूजाका अवसरमा महिन्द्रा उत्सवअन्तर्गत चाडपर्वको प्रसंग, महिन्द्रा ट्रयाक्टर किन्दा अब परिवार दंग भन्ने नारासहित योजना सार्वजनिक गरेको छ । यस योजनामा महिन्द्रा ट्रयाक्टरका ग्राहकहरूले निश्चित उपहारको रूपमा ४३ इन्चको एलईडी टीभी वा अधिकतम डेढ लाखसम्म नगद र पुरस्कार प्राप्त गर्न सक्ने जारी विज्ञप्तिमा उल्लेख छ । साथै बम्पर उपहारमा लक्की ड्रमार्फत ११० सीसीको महिन्द्रा सेन्चुरो मोटरसाइकल जित्न पनि सकिने जनाएको छ ।"
स्मार्ट टेलिकमको थप सुविधा,"काठमाडौं स्मार्ट टेलिकमले सिमकार्डको खरिदमा थप ४० रुपैयाँ प्रदान गर्ने जनाएको छ । स्मार्टको सिमकार्ड खरिदमा प्राप्त हुने विद्यमान सुविधाको साथ थप रकम प्राप्त गर्न सकिने जारी विज्ञप्तिमा छ । ९९ रुपैयाँमा सिम खरिद गर्ने ग्राहकले १० मिनेटको टक टाइम, १० एसएमएस, २०० एमबी डाटाको साथ ५० रुपैयाँको मेन ब्यालेन्ससँगै थप ४० रुपैयाँसमेत गरी मेन ब्यालेन्स प्राप्त गर्न सक्ने जनाएको छ । स्मार्टले यसअघि रिब्रान्डिङका साथ इन्टस फ्रिडम भन्ने नयाँ योजनाहरू प्रस्तुत गरिसकेको छ । यस योजनाअन्तर्गत हरेक सिमकार्डको खरिदमा वा रिचार्जमा डाटा, भ्वाइस, एसएमएसका अतिरिक्त सुविधाहरू प्राप्त गर्न सकिनेछ । साथै २९ रुपैयाँमा ५०० एमबी डाटा, ९० पैसाप्रतिमिनेट भ्वाइस तथा ५० पैसाएसएमएस (सरकारी करबाहेक) एवं अझ न्यूनतम शूल्कमा अन्तर्राष्ट्रिय कल गर्न सकिने सुविधा पनि योजनामा समावेश गरिएको जनाएको छ ।"
वल्र्डलिंकको चाडपर्व योजना,"काठमाडौं वल्र्डलिंकले चाडपर्वको अवसर पारेर इन्टरनेट फररर विदेश सररर योजना ल्याएको छ । यस योजनाअन्तर्गत वल्र्डलिंकको इन्टरनेट जोड्ने २३ जोडी भाग्यशाली विजेताले पेरिस, थाइल्यान्ड, सिंगापुर, दुबई, बाली र मलेसियालगायतका भ्रमण गर्ने अवसर पाउने जारी विज्ञप्तिमा छ । नयाँ इन्टरनेट जोडा र नवीकरण गर्दा ग्राहकले एक वर्षको शुल्क भुक्तानी गरे ४० प्रतिशत छुटसमेत पाउने कम्पनीले जनाएको छ । यसरी इन्टरनेट जोडदा ग्राहकले छुटसँगै नि:शुल्क सेटअपबक्ससहित १२ महिना नेट टीभी (आईपी टीभी) प्राप्त गर्ने जनाएको छ ।"
टीभीएसको १० वटा सोरुम विस्तार,"काठमाडौं टीभीएस मोटर कम्पनीले मुलुकभर थप १० वटा सोरुमहरू सञ्चालनमा ल्याएको छ । विक्रेता जगदम्बा मोटर्सले ती सोरुमबाट टीभीएसका सबै मोटरसाइकल र स्कुटरहरू उपलब्ध हुनुका साथै केही समयअघि मात्र बजारमा ल्याइएको टीभीएस अपाचे आरआर ३१०, अपाचे आरटीआर १६० फोरभी र एनटोर्क १२५ स्कुटर पनि उपलब्ध रहने जारी विज्ञप्तिमा छ । थपिएका सोरुमहरूमा काठमाडौं उपत्यकाको कान्तिपथ, कुपन्डोल, टुसाल र काठमाडौंबाहिर इनरुवा, राजविराज, सिरहा, धादिङ, गरुडा, कावासोती र डडेलधुरामा रहेका छन् ।"
यामाहाको सोरुम थप,"काठमाडौं यामाहाले बाराको निजगढमा नयाँ सोरुम खोलेको छ । विक्रेता एमएडब्लू इन्टरप्राइजेजले रोशन इन्टरप्राइजेजमार्फत त्यस क्षेत्रका ग्राहकलाई थ्री एस (सेल्स, सर्भिस र स्पेयर पार्टस्) को सुविधा दिन सोरुम सञ्चालनमा ल्याएको जारी विज्ञप्तिमा छ ।"
कलर्स हयाप्पी सवारी योजना,"काठमाडौं कलर्स मोबाइलले दसैं, तिहारका अवसरमा असोज ३ देखि कलर्स हयाप्पी सवारी योजना सुरु गर्दै छ । योजना अवधिभर कलर्स पी२०, पी४५, पी५० प्लस, पी६५, पी७०, पी८५ प्लस सेल्फिप्रो, प्राइड५ सी, प्राइड५ई, एस१, एस९, एस११ मोडलहरूमध्ये कुनै पनि स्मार्ट फोन खरिद गर्दा ग्राहकको नाम सिधै सुजुकी लेट्स स्कुटर, कलर्स ३२ इन्च एलईडी टीभी, हरेक दिन १०० प्रतिशत नगद फिर्ता र १५ सय रुपैयाँ बराबरको गिफ्ट बक्स उपहारका लागि गोलाप्रथामा दर्ता हुने जारी विज्ञप्तिमा छ ।"
ग्लोबल र न्युरो कार्डियोबीच सम्झौता,काठमाडौं ग्लोबल आईएमई बैंक र न्युरो कार्डियो एन्ड मल्टी स्पेसियालिटी विराटनगरबीच विभिन्न सेवा तथा सुविधाहरूमा दिइने छुटसम्बन्धी सम्झौतापत्रमा हस्ताक्षर भएको छ । बैंकले अस्पतालसँग आफ्ना ग्राहकलाई स्वदेशमै गुणस्तरीय उपचारमा सहुलियत दिने उद्देश्यले दुईपक्षीय सम्झौता गरेको जारी विज्ञप्तिमा छ ।
डाबर र जीईईबीच समझदारी,काठमाडौं डाबर नेपालद्वारा पुरुषहरूका लागि लक्षित गरी उत्पादन गरिएको प्रोस्टाइल र ग्रुप अफ इभेन्ट एन्टरटेनरर्स (जीईई) बीच प्रोस्टाइल म्यानहन्ट इन्टरनेसनल नेपाल २०१८ आयोजना गर्ने समझदारी भएको छ । प्रोस्टाइल र जीईईले आगामी प्रोस्टाइल म्यानहन्ट इन्टरनेसनल नेपाल २०१८ को घोषणाका साथै यो प्रतियोगिताका लागि आवेदन खुला गरेको जारी विज्ञप्तिमा छ । यो कार्यक्रममा सहभागिता जनाउने चाहना राख्नेले म्यानहन्ट नेपालको फेसबुक पेजबाट थप जानकारी लिन सक्ने जनाएको छ । फेसबुकमा नै उपलब्ध गराइएको आवेदन फारम २४ कात्तिक ०७५ सम्ममा सानेपास्थित जीईईको कार्यालयमा वा जिईईको इमेलमा बुझाइसक्नुपर्नेछ ।
बिमा सम्झौता,काठमाडौं जनता बैंक र सन नेपाल लाइफ इन्स्योरेन्सबीच बिमासम्बन्धी सम्झौता भएको छ । उक्त सम्झौतामा इन्स्योरेन्सका तर्फबाट प्रमुख कार्यकारी अधिकृत राजकुमार अर्याल र जनता बैंकको तर्फबाट प्रमुख कार्यकारी अधिकृत पर्शुराम कुँवर क्षत्रीले हस्ताक्षर गरेको विज्ञप्तिमा उल्लेख छ । त्यसैगरी सिद्धार्थ बैंक र प्रभु लाइफ इन्स्योरेन्सबीच पनि बिमा सम्झौता भएको छ । सम्झौतामा सिद्धार्थका सहायक महाप्रबन्धक अर्जुनभद्र खनाल र प्रभु लाइफका प्रमुख व्यावसायिक अधिकृत प्रयास श्रेष्ठले हस्ताक्षर गरेका छन् ।
माछापुच्छ्रे बैंकको महोत्सव,"काठमाडौं माछापुच्छ्रे बैंकले १९आंै वर्षमा प्रवेश गर्न लागेको उपलक्ष्यमा असोज भरी सम्पूर्ण शाखामा माछापुच्छ्रे महोत्सव सञ्चालन गर्ने घोषणा गरेको छ । यस महोत्सवलाई मध्यनजर गर्दै ग्राहकलाई नि:शुल्क डेबिट कार्डइन्स्टयान्ट कार्ड, नि:शुल्क डिम्याट खाता, वार्षिक लकर शुल्क र माछापुच्छ्रे मोबाइल मनी जारी शुल्कमा ५० प्रतिशत छुट, माछापुच्छ्रे क्रेडिट कार्डमा ५० प्रतिशत छुट र रिटेल कर्जा सेवा शुल्कमा ०१८ प्रतिशत छुटलगायत विभिन्न सरप्राइज गिफ्टहरू पनि प्रदान गर्ने जारी विज्ञप्तिमा उल्लेख छ ।"
सनराइजद्वारा सहयोग,काठमाडौं सनराइज बैंकले एघारौं वार्षिकोत्सवको उपलक्ष्यमा संस्थागत सामाजिक उत्तरदायित्व कार्यक्रमअन्तर्गत नेपाल बाल संगठनका १८० बालबालिकाहरूलाई सहयोग सामग्रीहरू वितरण गरेको छ ।
कुमारीटीएफएन सहकार्य,"काठमाडौं कुमारी बैंक लिमिटेड र टिच फर नेपाल (टीएफएन) बीच सामुदायिक विद्यालयको शैक्षिक गुणस्तर सुधार गर्न र सार्वजनिक शिक्षा सबल बनाउनका लागि सहकार्य भएको छ । सामुदायिक विद्यालयको शिक्षामा गुणस्तर बढाउने उद्देश्य राखेर काम गर्दै आएको टिच फर नेपालसँग सहकार्य गर्दै कुमारी बैंकले सिन्धुपाल्चोक, दाङ, पर्सा, लमजुङ, ललितपुर, धनुषा जिल्लामा हुँदै आएको यस अभियानलाई निरन्तरता दिन सहयोग गर्ने जनाएको छ ।"
निगमलाई उचाइमा पुर्याउँछौं,"काठमाडौं  ध्वजाबाहक कम्पनी नेपाल वायुसेवा निगमका महाप्रबन्धक सुगतरत्न कंसाकारले सरकारले नियुक्त गरेका कार्यकारी अध्यक्ष मदन खरेलसँग मिलेर निगमलाई उचाइमा पुर्याउने बताएका छन् । सोमबार कार्यकारी अध्यक्ष खरेललाई निगमको केन्द्रीय कार्यालयमा स्वागत गर्दै उनले आफ्नो बाँकी साढे ८ महिनाको कार्यकालमा प्रमुख सल्लाहकारको भूमिका निर्वाह गर्ने बताए । नेपाल सरकारको निर्णय हो । हामीले पालना गर्नैपर्छ, कंसाकारले स्वागत समारोहमा आफूले बोलेको मन्तव्यबारे कान्तिपुरसँग भने, जे निर्णय भएको छ राम्रैका लागि भएको होला पालना गर्नुपर्छ । शुक्रबार निगमको सञ्चालक समितिमा सदस्यका रूपमा नियुक्त गरिएका खरेललाई मन्त्रिपरिषदको आइतबार बसेको बैठकले कार्यकारी अध्यक्षमा नियुक्त गरेको थियो । खरेललाई महाप्रबन्धकका सबै अधिकार दिइएको छ । कंसाकारलाई सरकारले ०७२ जेठमा ४ वर्षका लागि महाप्रबन्धकमा नियुक्त गरेको थियो । यिनको कार्यकाल आगामी जेठमा सकिँदै छ । कंसाकारअघि निगममा खुला प्रतिस्पर्धाबाट ०६९ मंसिरमा खरेल महाप्रबन्धकमा छानिएका थिए । तत्कालीन सरकारले निगमको सञ्चालक समितिको अध्यक्षमा शिवशरण न्यौपानेलाई नियुक्त गरेपछि महाप्रबन्धक र अध्यक्षबीच असमझदारी बढदै गएको थियो । ०७३ मंसिरसम्म कार्यकाल रहेका खरेलले आफ्नै सञ्चालक समितिका अध्यक्षलगायतबाट काम गर्न नसकिने भएपछि ०७१ चैतमा २९ महिनामै राजीनामा दिएका थिए । उनको कार्यकालमा दुइटा न्यारोबडी एयरबस ३२० र दुइटा चिनियाँ जहाज भित्र्याइएको थियो । उनी हटेपछि सरकारले ०७२ जेठमा सुगतरत्न कंसाकारलाई महाप्रबन्धक नियुक्त गरेको थियो । निगममा कंसाकारको यो तेस्रो नियुक्ति थियो । तेस्रो पटकको नियुक्तिसम्म आइपुग्दा उनले १० वटा पर्यटनमन्त्रीसँग काम गरेको बताए । हिसिला यमी पर्यटनमन्त्री हुदा कंसाकार पहिलो पटक निगममा ०६५ कात्तिकमा महाप्रबन्धकका रूपमा प्रवेश गरेका थिए । यो उनको सातौं राजनीतिक नियुक्ति थियो । कंसाकारले पछिल्लो पटक नेपाल वायुसेवा निगममा २३ अर्ब ऋणमा दुइटा वाइडबडी विमान ल्याएका छन् । यी विमानसँग जोडिएका थुप्रै विषयमा काम बाँकी नै रहेकाले उनले आफूले निगमबाट राजीनामा नदिने बताए । जहाज ल्याइयो तर जहाजको खरिद प्रक्रियाका विषयमा संसदीय समिति, अख्तियार, सरकारको चासो भएकाले यी विषय टुंग्याउन मैले निगम छाडिनँ, कंसाकारले भने, केही तत्त्वहरू निगमलाई धराशयी बनाउन लागिपरेका छन् तर म कार्यकारी अध्यक्षसँगै मिलेर काम गर्नेछु । महाप्रबन्धकको सबै अधिकार कार्यकारी अध्यक्षलाई दिइएको छ । म अब फुर्सदिलो भएँ, कंसाकारले भने, कार्यकारी अध्यक्षले मलाई बाइपास गर्दै काम गरे पनि मेरो कुनै आपत्ति रहने छैन । आइतबार सरकारको निर्णयपछि सोमबार बिहान आफूले खरेललाई फोनबाट बधाई दिंदै उनलाई लिन गाडी पठाइदिएको बताउँदै भने, पहिले लिम्बुको पालामा जस्तो झिनामसिना विषयमा अब निगममा विवाद उठदैन । पर्यटन क्षेत्र नै नेपालको मुहार फेर्न तुलनात्मक लाभको क्षेत्र भएकाले निगमलाई थप उचाइमा पुर्याउन लागिरहनेछु । यसअघि ०६६ सालमा लिम्बु र कंसाकारबीच द्वन्द्व हुँदा कार्यकक्ष, क्षेत्राधिकार, गाडी आदि विषयमा विवाद भएको थियो ।यसैबीच कार्यकारी अध्यक्ष खरेलले कार्यकारी विवादको कुरा टुंगिएको बताउँदै कंसाकारसँग मिलेर अघि बढ्ने बताए । कार्यकारी विवाद बेकारको हौवा हो, खरेलले कान्तिपुरसँग भने, निगम नियम कानुनले चलेको संस्था हो । समय धेरै परिवर्तन भइसकेको छ, हामी नयाँ स्प्रिटका साथ निगमको हितमा अघि बढ्नेछौं । उनले कंसाकारले ल्याएका वाइडबडी विमानको रुट, बजार विस्तार गर्दै भएका जहाजको अधिकतम सदुपयोग गरिने बताए । ऐनले कार्यकारी अध्यक्ष, महाप्रबन्धक, निर्देशक, प्रबन्धक आदि सबैको काम कर्तव्यबारे उल्लेख भएको जनाउँदै निगमलाई थप उचाइमा पुर्याउन आफू लाग्ने बताए ।"
घारखोला जलविद्युत्मा अवरोध,"म्याग्दी  निर्माणाधीन १४ मेगावाटको घारखोला जलविद्युत् आयोजनामा स्थानीयवासीले अवरोध गरेका छन् । अन्नपूर्ण५ को शिख, किन्दु र पाउद्धारवासीले अन्नपूर्ण६ घारको कुरिलाखर्कस्थित आयोजनाको निर्माणस्थलमा पुगेर काम रोकिदिएका हुन् । प्रभावित क्षेत्रमा गर्नुपर्ने सामाजिक काम नगरेको र स्थानीयवासीलाई रोजगारी नदिएको भन्दै वडाध्यक्ष दिनेश पुनमगरको नेतृत्वमा स्थानीयले निर्माणस्थलमा अवरोध गरेका हुन् । आयोजनाका प्रतिनिधि र स्थानीयबीच छलफलमा कुरा नमिलेपछि मुहानतर्फको सुरुङ निर्माणको काम रोकिएको हो । आयोजनाले सामाजिक क्षेत्रमा लगानी गर्छौं भने पनि गरेको छैन, अन्नपूर्ण५ का वेग पुनले भने, वातावरणीय प्रभाव मूल्यांकनको रिपोर्ट पनि स्थानीयवासीसमक्ष सार्वजनिक गरेको छैन । टोलबस्ती र विद्यालय सुधारका लागि लगानी गर्ने आश्वासन दिएर काम सुरु भएपछि कुनै सहयोग नगरेकाले आसपासका बासिन्दा असन्तुष्ट रहेको उनले बताए । आयोजनाले भने स्थानीयका मागमा छलफल भइरहेको जनाएको छ । स्थानीयका मागहरूमा विस्तृत छलफल भइरहेको छ । आज (सोमबार) विश्वकर्मा पूजा पनि परेकाले काम रोक्नुलाई अवरोध नभनौं, आयोजनाका सुपरभाइजर अनिल तिवारीले भने, उठेका माग र गुनासाहरू व्यवस्थापनमा पुर्याएका छौं । व्यवस्थापनले लिने निर्णय स्थानीयवासीकै हितमा हुने विश्वास छ । आयोजनाले आगामी बुधबार स्थानीयका कुरा सुन्न र आफ्ना कुरा भन्न सार्वजनिक सुनुवाइ गर्ने तयारी गरिरहेको उनले बताए ।अन्नपूर्ण गापा५ को कुरिलाखर्कमा बाँध बनाई तीन किमि लामो सुरुङ र १ हजार २ सय मिटर पेनस्टक पाइपबाट पानी ल्याएर बेनीजोमसोम सडकखण्ड नजिकको पोखरेबगरमा विद्युतगृह बनाउने योजना छ । २०७६ मंसिरभित्र निर्माण सम्पन्न गरिने भनिएको आयोजना थ्रीसी मोडलमा कन्सल्टेन्ट कन्ट्रयाक्टर हाइड्रो कन्सल्ट इन्जिनियरिङ र सिभिल ठेकेदारका रूपमा साउथ एसिया इन्फ्रास्ट्रक्चर छन् ।"
मंसिरदेखि अनलाइन कारोबार,"काठमाडौं  पूर्ण रूपमा स्वचालित विद्युतीय माध्यम (अनलाइन) मार्फत सेयर कारोबार गर्न लगानीकर्ताले थप दुई महिना पर्खिनुपर्ने भएको छ । यसअघि नेप्सेले चालु आर्थिक वर्षको सुरुदेखि नै अनलाइन कारोबार सञ्चालन हुने बताएको थियो । कारोबार प्रणाली निर्माणपछि परीक्षणको काम भइरहेकाले थप डेढदेखि २ महिनाभित्रमा पूर्ण स्वचालित अनलाइन कारोबार सुरु हुने नेप्सेका प्रमुख कार्यकारी अधिकृत चन्द्रसिंह साउदले बताए । निर्माणाधीन सफ्टवेयरको कामबारे जानकारी दिन सोमबार नेप्सेले आयोजना गरेको पत्रकार सम्मेलनमा साउदले यस्तो बताएका हुन् । पूर्वनिर्धारित समयमा अनलाइन कारोबार सुरु गर्न नसकिएको स्वीकार गर्दै प्रमुख कार्यकारी अधिकृत साउदले भने, निर्माणको सबै काम सकिएको छ । आवश्यकताअनुसार परीक्षण कारोबार पनि भइसकेको छ । अब मक कारोबार पनि सुरु गर्छौं । यो कारोबारका लागि ४ देखि ६ हप्ता लाग्छ । त्यसपछि हामी पूर्ण रूपमा अनलाइन कारोबार सञ्चालनमा ल्याउन सक्षम हुन्छौं । मक कारोबार एक किसिमको नक्कली कारोबारजस्तै हो । सफ्टवेयर निर्माण र परीक्षणपछि थप परीक्षणका लागि मक कारोबार गरिन्छ । यसमा पनि वास्तविक कारोबारमा जस्तै गरी सबै प्रक्रिया पुर्याएर कारोबार गरिन्छ । तर, ती कारोबारहरूको वैधानिकता हँुदैन । नेप्सेले मंगलबारदेखि यस्तो कारोबार सुरु गर्ने जनाएको छ । यस्तो कारोबारका लागि नेप्सेले बिहान १० बजेदेखि बेलुका ७ बजेसम्म कारोबार प्रणाली खुला हुने जनाएको छ । उक्त अवधिमा लगानीकर्ताले कारोबार कारोबार अर्डर गर्नेछन् भने ब्रोकरहरूले खरिदबिक्री । यो कारोबार ४ देखि ६ हप्तासम्म चल्नेछ । त्यसपछि नेप्सेको वास्तविक कारोबार नै अनलाइन सुरु गरिने नेप्सेको दाबी छ । नेप्सेले वाइको लिमेटडमार्फत सफ्टवेयर निर्माण गरिरहेको छ । नेप्से र सफ्टवेयर प्रदान गर्ने कम्पनी वाइको लिमिटेडबीच १४ महिनाभित्र सफ्टवेयर उपलब्ध गराउने सम्झौता भएको थियो । कम्पनीले ०७४ वैशाख ६ गते काम सुरु गरेकाले त्यसको १४ महिना भित्र (०७५ असारभित्र) कम्पनीले नेप्सेलाई सफ्टवेयर बुझाउनुपर्ने थियो । यसका आधारमा चालु आर्थिक वर्षको सुरुदेखि अनलाइन सुरु हुने बताइएको थियो । नेप्से लगभग स्थिरकाठमाडौं सेयर कारोबार मापक नेप्से परिसूचक सोमबार करिब स्थिर बनेको छ । अघिल्लो दिनको तुलनामा ०१३ अंकले मात्र ऋणात्मक भएकाले बजार स्थिर रहेको रूपमा विश्लेषण गरिएको हो । दिनभरि उतारचढावमा रहेको नेप्से अन्त्यमा ००१ प्रतिशतले मात्र ऋणात्मक रहयो । कारोबारको दैरानमा अल्पकालीन लगानीकर्ताले मुनाफा सुरक्षण गर्न बिक्री चाप बढाएपछि नेप्से घटेको हो । उक्त दिन कारोबारको अन्तिम घन्टामा नेप्से परिसूचक १ हजार २ सय ६० विन्दुमा पुगेको थियो । तर, यो वृद्धि लामो समय टिक्न सकेन र कारोबार बन्द हुँदा नेप्से १ हजार २ सय ५६४० विन्दुमा ओर्लेर बन्द भयो । करिब ६ हजार ९ सय कारोबारबाट १ सय ६७ कम्पनीका २४ लाख २५ हजार ३ सय ३ कित्ता सेयर किनबेच भए । ती कारोबारबाट ६८ करोड ७६ लाख रुपैयाँ परिचालन भएको छ । परिसूचक घटेपछि सेयर बजारको आकार (कुल बजार पुँजीकरण) पनि घटेर १४ खर्ब ९६ अर्ब रुपैयाँ कायम भएको छ । उक्त दिन कारोबारमा आएकामध्ये ७७ कम्पनीको सेयर मूल्य बढयो, ७८ कम्पनीको घटयो र बाँकी १२ कम्पनीको सेयर मूल्य स्थिर छ । सोमबार निर्जीवन बिमा समूहको परिसूचक ३४८ प्रतिशत र जीवन बिमाको २१३ प्रतिशतले बढे ।"
झा निर्णय गर्नबाट वञ्चित,"काठमाडौं  नेपाल दूरसञ्चार प्राधिकरण अध्यक्षमा नियुक्त भए पनि दिगम्बर झाले नियुक्तिको २ साता हुँदासमेत कुनै निर्णय गर्न पाएका छैनन् । झा यसअघि अध्यक्ष हुँदा मन्त्रिपरिषद्ले दिएको निर्देशनका कारण कारण पुन: अध्यक्ष बने पनि निर्णय गर्नबाट वञ्चित भएका हुन् ।केपी शर्मा ओली नेतृत्वमा सरकार गठन भएपछि सूचना तथा सञ्चार मन्त्रालयको प्रस्तावमा मन्त्रिपरिषद् बैठकले झालाई प्राधिकरणको अध्यक्षको रूपमा दीर्घकालीन असर गर्ने कुनै पनि निर्णय नगर्न निर्देशन दिएको थियो ।मन्त्रिपरिषद्को निर्णयअनुसार भन्दै मन्त्रालयले झालाई वैशाख १४ गते पत्र लेखी दीर्घकालीन असर पर्ने कुनै पनि निर्णय नगराउन पत्र लेखेको थियो । मन्त्रालयका सचिव महेन्द्रमान गुरुङले हस्ताक्षर गरेको पत्रमा झालाई अर्को पत्र नआएसम्म दीर्घकालीन असर पर्ने कुनै निर्णय नगर्न निर्देशन दिइएको छ ।मन्त्रालयको उक्त पत्रका कारण प्राधिकरणले वैशाख दोस्रो सातापछि कुनै पनि महत्त्वपूर्ण निर्णय गर्न सकेको छैन । असार २० को मन्त्रिपरिषद् बैठकले २०७४ जेठ १४ गतेपछि भएका सबै राजनीतिक नियुक्ति खारेज गर्ने निर्णय गरेपछि प्राधिकरण अध्यक्षको रूपमा झाको पद गुमेको थियो ।झा मन्त्रिपरिषद्को निर्णयविरुद्ध अदालत पनि गएका थिए । उनले बर्खास्तीलाई लिएर सर्वोच्चले सरकारको नाममा कारण देखाऊ आदेश दिइसकेपछि झाले रिट फिर्ता लिएका थिए ।झाको नियुक्ति खारेजीसँगै प्राधिकरण अध्यक्षको रिक्त पदमा उम्मेदवार सिफारिस गर्न मन्त्रिपरिषद्ले सूचना तथा सञ्चार प्रविधि मन्त्रालयका सचिव महेन्द्रमान गुरुङको संयोजकत्वमा सिफारिस समिति गठन गरेको थियो । सिफारिस समितिले झालाई नियुक्तिको सिफारिस गरेको थियो ।समितिले झासहित प्राधिकरणका वरिष्ठ निर्देशक पुरुषोत्तम खनाल, मन्त्रालयका पूर्व सचिव सुशील घिमिरेको नाम अध्यक्ष नियुक्तिका लागि सिफारिस गरेको थियो । मन्त्रिपरिषद्को भदौ २१ को मन्त्रिपरिषद् बैठकबाट झा पुन: प्राधिकरण अध्यक्षमा नियुक्त भए पनि उनले वैशाख १४ गतेको पत्रको कारण कुनै निर्णय गर्न पाएका छैनन् ।सूचना तथा सञ्चारमन्त्री गोकुल बाँस्कोटाले मन्त्रिपरिषदको निर्णयअनुसार झालाई कुनै पनि निर्णय नगर्न पत्र काटिएकाले पुन: मन्त्रिपरिषद्ले निर्णय गरेपछि मात्रै उक्त पत्रको प्रावधान फुकुवा हुने बताए । मन्त्रिपरिषद्ले गरेको निर्णय हो, उनले भने, मन्त्रिपरिषद्ले निर्णय गरेपछि मात्रै प्राधिकरण अध्यक्षलाई निर्णय गर्न लगाइएको रोक फुकुवा हुन्छ । उनले झालाई यसअघि दिइएको निर्देशन फुकुवाका लागि मन्त्रिपरिषद्मा प्रस्ताव लैजाने तयारी भइरहेको बताए ।भदौ २४ गते प्राधिकरण अध्यक्षको रूपमा पद बहाली गरेका झाले त्यसको भोलिपल्ट बोर्ड बैठक डाकेर कार्यालय सञ्चालनका लागि पेस्की बजेट स्वीकृत गरेका थिए । असार २० गतेको मन्त्रिपरिषद् निर्णयका कारण झा अध्यक्ष पदबाट हटेपछि प्राधिकरणको नयाँ बजेट स्वीकृत हुन पाएको थिएन । मन्त्रिपरिषद्को बैठकबाट निर्देशन पाएपछि वैशाख दोस्रो सातायता प्राधिकरणले जारी गर्ने नयाँ लाइसेन्स, महत्त्वपूर्ण निर्देशन र प्राधिकरणबाट सञ्चालित परियोजनाको काम प्रभावित बनेको छ ।प्राधिकरणबाट ग्रामीण दूरसञ्चार कोषको रकम परिचालन गरी ७७ वटै जिल्लाका दुर्गम स्थानमा नि:शुल्क इन्टरनेट जडान, मध्यपहाडी लोकमार्ग हुँदै सबै जिल्ला सदरमुकाम जोड्ने गरी अप्टिकल फाइबर बिछयाउनेजस्ता परियोजना सञ्चालन भइरहेको छ । मन्त्रिपरिषदको निर्णयअनुसार झालाई अध्यक्षको रूपमा कुनै पनि निर्णय नगर्न निर्देशन दिएलगत्तै सूचना तथा सञ्चार मन्त्रालयलले मन्त्रालयका पूर्वसहसचिव सूर्य राउतको संयोजकत्वमा प्राधिकरणमा भएको अनियमितता छानबिन गरी सुझाव दिन ३ सदस्यीय समिति गठन गरेको थियो ।वैशाख ३१ को मन्त्रिपरिषद्को निर्णायाअनुसार गठित समितिले असार ३२ मा सूचना तथा सञ्चार प्रविधिमन्त्री बाँस्कोटालाई प्रतिवेदन बुझाएको थियो । उक्त प्रतिवेदनमा ग्रामीण दूरसञ्चार कोषको रकम परिचालन गर्ने क्रममा प्राधिकरणमा अनियमितता भएकाले सरकारले हस्तक्षेप गर्नुपर्ने सुझाव दिइएको समितिका एक सदस्यले जानकारी दिए ।तर, समितिले प्रतिवेदन बुझाएको दुई महिना बित्दासमेत मन्त्रालयले उक्त प्रतिवेदन सार्वजनिक गरेको छैन । झा नेतृत्वमा प्राधिकरणमा अनियमितता भएको प्रतिवेदनमा उल्लेख गरिएको भए पनि प्राधिकरण अध्यक्षमा पुन: झाकै नाम सिफासिर गरिएको हो ।२०६९ मा प्राधिकरण अध्यक्षमा नियुक्त भएका झाको यो तेस्रो कार्यकाल हो । तत्कालीन शेरबहादुर देउवा नेतृत्वको सरकारले गत वर्ष पुसमा झालाई नै प्राधिकरणको अध्यक्षमा निरन्तरता दिने निर्णय गरेको थियो ।"
कतारबाट फर्कन कामदार स्वतन्त्र,"दोहा (कतार)  कतारले आफ्नो देशमा कार्यरत विदेशी कामदारले देश छोडेर जाँदा लिनुपर्ने एक्जिट परमिट को प्रावधान हटाएको छ । कतारका अमिर शेख तमिम विन हमाद अलथानीले १९ भदौमा प्रमाणीकरण गरेको नयाँ कानुनअनुसार आप्रवासी कामदार आफ्नो देश फिर्न स्वतन्त्र हुनेछन् । तर, यो कानुन कहिलेदेखि लागू हुन्छ भन्ने निश्चित छैन । अमिर तमिमले प्रमाणीकरण गरेको सन् २०१८ को कानुन नम्बर १३ लागू भए कतारमा कार्यरत चार लाख नेपालीसहित आप्रवासी कामदारलाई स्वतन्त्र रूपमा आवतजावत गर्न बाटो खुल्नेछ । नयाँ कानुन कहिलेदेखि लागू हुन्छ भन्नेबारे केही खुलाइएको छैन, कतारका लागि नेपाली राजदूत रमेशप्रसाद कोइरालाले कान्तिपुरलाई भने, कामदार यो नियम कार्यान्वयनमा आउने दिन पर्खिबसेका छन् । कतारले कामदार जतिखेर पनि फर्किन दिने हो वा करार अवधि पूरा भइसकेपछि मात्रै दिने भन्ने पनि प्रस्ट्याएको छैन । रोजगारदाता कम्पनीहरू एक्जिट भिसा पूर्ण रूपमा हटाउन नहुने पक्षमा छन् । एक्जिट भिसा हटाउँदा कामदार आफ्नो नियन्त्रणमा नहुनुका साथै कतारको सुरक्षामाथि चुनौती आउन सक्ने उनीहरूको तर्क छ । कतारको विकास योजना तथा तथ्यांक मन्त्रालयका अनुसार १९ लाख आप्रवासी कामदार छन् । कुल जनसंख्याको झन्डै ९० प्रतिशत आप्रवासी छन् । कतारमा दोस्रो ठूलो संख्यामा नेपाली कामदार छन् । कतारबाट बाहिर निस्कन कामदारले रोजगारदातासँग अनिवार्य अनुमति लिनुपर्छ । बुबाआमाको मृत्यु हुँदासमेत कतार छोड्न कामदार वञ्चित छन् । आफूसँग राहदानी वा ट्राभल डकुमेन्ट भए पनि रोजगारदाताले एक्जिट भिसा (खु्रज) लगाइदिएपछि मात्रै विमानस्थलले फर्किन दिन्छ । खु्रज दिनुपर्ने नाममा रोजगारदाताले कामदारमाथि शोषण गर्दै आएका छन् । रोजगारदाताले नचाहेसम्म स्वदेश फिर्न नपाउने स्थिति देखेकी पूर्वराजदूत मायाकुमारी शर्माले कतार कामदारका लागि खुला जेल भएको आरोप लगाइएकी थिइन् । हयुमन राइट्स वाचका अनुसार कतारी निकायले यो वर्षभित्र एक्जिट भिसा नचाहिने व्यवस्था मिलाउने वाचा गरेको छ । उचित कारण नबताई कानुन लागू गर्न किन ढिला गर्नुपरेको हो ? वाचले भनेको छ । कतारबाट प्रकाशित दि पेनिनसुला पत्रिकाले एक्जिट भिसा नचाहिने व्यवस्थाका लागि मन्त्रिपरिषद्लाई कार्यविधि बनाउन समय लाग्ने उल्लेख गरेको छ । एमनेस्टी इन्टरनेसनलको अनुसन्धानअनुसार एक्जिट भिसा स्पोन्सरसिप (कफला) प्रणालीको महत्त्वपूर्ण साँचो हो । यसकै कारण कामदारलाई जबर्जस्ती काममा लगाउनुका साथै दुव्र्यवहार र शोषण हुन्छ, एमनेस्टीको अध्ययनमा भनिएको छ, अहिले पनि कामदारले देश छोड्न पाएका छैनन् । रोजगारदाता कम्पनी परिवर्तन गर्न पाएका छैनन् । काम छोडे कामदारविरुद्ध कम्पनी छाडेर भागेको र अपराध गरेको भन्दै प्रहरीमा उजुरी हालिदिने गरेको छ । त्यस्ता कामदारलाई पक्राउ गरी डिपोर्ट गरिदिने काम भइरहेको छ । अन्तर्राष्ट्रिय मानव अधिकारको मापदण्ड लागू गर्नुपर्ने दबाब परेको कतारले रोजगारदाताको चाहनाबमोजिम नियम ल्याएको छैन । सरकारले ५ प्रतिशत कामदारका लागि कम्पनीबाट नो अब्जेक्सन लेटर लिनुपर्ने व्यवस्था गरेको छ । रोजगारदाताले कामको प्रकृति खुलाएर कामदारको नामसहित एनओसी दिनुपर्ने कामदारको सूची श्रम मन्त्रालयमा पेस गर्नुपर्ने व्यवस्था मिलाइएको छ । यस्ता कामदार विशेष गरी कम्पनीको आर्थिक कारोबार र महत्त्वपूर्ण जिम्मेवारी समाल्नेहरू पर्छन् । यसबाहेक सुरक्षाकर्मी, सार्वजनिक क्षेत्र र घरमा कार्यरत कामदारको हकमा भने एक्जिट भिसा हटाएको छैन ।रोजगारदाताले कामदारलाई एक्जिट भिसा दिए कतारी निकायबाट दिने व्यवस्था मिलाइएको छ । यसका लागि गृह मन्त्रालयअन्तर्गत एक्जिट परमिट ग्रिभान्सी कमिटी ले काम गर्दै आएको छ । उसले निवेदन दिएको तीन दिनभित्र स्वदेश फिर्न अनुमति दिने दाबी गर्दै गरेको छ । आपतकालीन अवस्थामा घर जान नपाएपछि सरकारी निकायमा पुगें । निवेदन दिएको एक हप्तामा बल्ल स्वदेश आउन पाएँ, बुटवलका राम थापाले भने, सिधै घर जान नपाउँदा सरकारी निकायमा जाने काम गाह्रो नै लाग्यो ।"
एउटै लाइसेन्सबाट दुई क्यासिनो,"भैरहवा  नियम अनुसार एउटा लाइसेन्सबाट दुईवटा क्यासिनो सञ्चालन गर्न पाइँदैन । तर, यहाँ ढुक्कले सञ्चालन भइरहेका छन् । क्यासिनोबीचको झगडाले सञ्चालन गरेबापत प्राप्त हुनुपर्ने करोडौं राजस्व पनि गुमेको छ । यहाँ हयाप्पी आवर प्रालिको लाइसेन्सबाट हयाप्पी आवर र रूपा इन्टरनेसनल नामका दुईवटा कम्पनीले वर्षांैदेखि अलगअलग होटलमा क्यासिनो सञ्चालन गर्दै आइरहेका हुन् । हयाप्पीले लाकोल र रूपाले निर्वाणा होटलमा क्यासिनो सञ्चालन गरिरहेका छन् ।एउटा लाइसेन्सबाट दुईवटा क्यासिनो सञ्चालन नियमविपरीत हो, रूपन्देहीका प्रमुख जिल्ला अधिकारी उदयबहादुर रानाले भने, क्यासिनो सञ्चालनका लागि कुन आधिकारिक कम्पनी हो यकिन छैन । यिनको वैधानिकताका बारेमा तीन तहका अदालतबाट फरकफरक परमादेश भएकाले ठोस निर्णय लिन नसकिएको उनले बताए । क्यासिनो सञ्चालन गर्ने विषयमा दुई कम्पनीबीच विवाद भएपछि काठमाडौं जिल्ला, पाटन उच्च र सर्वोच्च अदालतबाट फरकफरक परमादेश जारी भएका छन् । हयाप्पी आवर प्रालिले ०६७ मा पर्यटन मन्त्रालयबाट मुलुकका १० स्थानमा मिनी क्यासिनो सञ्चालनका लागि अनुमति लिएको थियो । त्यसअनुसार भैरहवामा सञ्चालनका लागि हयाप्पीले रूपा इन्टरनेसनलसित ०६८ मा सम्झौता गरेको थियो । सम्झौताअनुसार स्थानीय होटल नान्समा १० वर्षसम्म सञ्चालनका लागि हयाप्पीका सञ्चालक सुरेन्द्रबहादुर सिंह, रूपाका तर्फबाट मनोज सुवेदी र हेमन्त कक्षपतिबीच सम्झौता भएको थियो । हयाप्पीले १० स्थानमा पाएको अनुमति दुई वर्षपछि कटौती भयो । अहिले यो भैरहवाको नान्ससहित चार ठाउँमा मात्र सीमित छ ।सञ्चालकसँगको विवादपछि नान्सबाट क्यासिनो नजिकको लाकौलमा सारिएको थियो । सञ्चालकमध्ये केहीले रूपा इन्टरनेसनल कम्पनी खारेज गर्न रजिस्टारको कार्यालयमा निवेदन दिएपछि रूपा इन्टरनेसनलका मनोज सुवेदी निष्कासनमा परेका थिए । सुवेदीले आफ्नो कम्पनीसँग गरिएको १० वर्षे करारनामाको म्याद रहेको जिकिर गर्दै काठमाडौं जिल्ला अदालतबाट परमादेश जारी गराए र पुन: नान्समा क्यासिनो सञ्चालन गरे । हयाप्पीले पनि पाटन उच्च अदालत र सर्वोच्च अदालतबाट आफ्नो पक्षमा परमादेश जारी गराएर लाकौलमा क्यासिनो सञ्चालन गरिरहेका छन् । पर्यटन विभागका महानिर्देशक डन्डुराज घिमिरेले एउटा लाइसेन्सबाट दुई क्यासिनो सञ्चालन गर्न नपाइने बताए । यहाँका दुईवटै क्यासिनो नियमविपरीत सञ्चालन भइरहेको उनले बताए । बन्द गराउन खोज्दा प्रत्येक पटक अदालतबाट जारी भएको परमादेश देखाउने गर्छन्, घिमिरेले भने, उनीहरूले त्यसकै आधारमा क्यासिनो चलाइरहेका छन् । अहिलेको कानुनबमोजिम आउन र कर बुझाउन बारम्बार पत्राचार गरिए पनि अटेर गरेको उनले बताए ।हयाप्पीका सञ्चालक सिंहले नान्समा सञ्चालनका लागि सम्झौता गरिएको रूपा इन्टरनेसनल कम्पनी खारेज गरिएको र करारनामा पनि भंग गरेको दाबी गरे । मेरो कम्पनीलाई क्यासिनो सञ्चालन गर्न पाटन उच्च र सर्वोच्च अदालतको डबल बेन्चबाट परमादेश प्राप्त भएको छ, उनले भने ।रूपाका सञ्चालक सुवेदीले हयाप्पीले नियमविपरीत क्यासिनो सञ्चालन गरिरहेको आरोप लगाए । आफ्नो कम्पनी खारेजीको प्रक्रियामा गए पनि हयाप्पीले १० वर्षसम्म सञ्चालनका लागि गरेको करारनामाको अधिकार सुरक्षित रहेको बताए । उनले काठमाडौं जिल्ला अदालतबाट आफ्नो पक्षमा परमादेश जारी भएको बताए । हयाप्पीले चार स्थानमा सञ्चालन गर्न पाउने आफ्नो अनुमति ०७० अगाडिकै भएको दाबी गरेको छ । कुन कम्पनीले सञ्चालन गर्न पाउनेनपाउने विवादले राजस्व कसले बुझाउने भन्ने अन्योल छ । क्यासिनो सञ्चालन नियमावली ०७० मा एउटा कम्पनीले एउटा मात्र सञ्चालन गर्न मिल्ने उल्लेख छ । साथै जुन होटलका लागि अनुमति लिएको हो, त्यहीँ मात्र सञ्चालन गर्नुपर्ने प्रावधान छ । बन्द गर्न पत्राचार पर्यटन विभागले दुवै क्यासिनो गैरकानुनी ढंगले सञ्चालन भइरहेकाले तत्काल बन्द गर्न पत्राचार गरेको छ । विभागले जिल्ला प्रशासनका नाममा गत भदौ ४ गते पठाएको पत्रमा क्यासिनो नियमावली ०७० को नियम ९ को उपनियम ४ बमोजिम जुन होटलमा क्यासिनो सञ्चालन अनुमति लिएको हो, त्यहीँ मात्र सञ्चालन गर्नुपर्ने प्रावधान भएको जनाएको छ । अनुमति लिएको होटलबाहेक अन्यमा सञ्चालन गर्न पाइँदैन, विभागका महानिर्देशक घिमिरेले भने, जिल्लामा राज्य संयन्त्र भनेको जिल्ला प्रशासन भएकाले कार्यान्वयनका लागि पत्राचार गरिसकेका छौं ।"
सौर्यको जहाजमा चरा ठोक्कियो,"मोरङ काठमाडौंबाट विराटनगरका लागि सोमबार उडेको सौर्य एयरलाइन्सको जहाजमा चरा ठोक्किएपछि ग्राउन्डेड भएको छ । जहाज विराटनगरमा ग्राउन्डेड गरिएको छ । कल साइन ९ एनएएमईको जहाजको बायाँ इन्जिनमा चरा ठोक्किएको हो ।चरा ठोक्किएर जहाजको बायाँ इन्जिनभित्रका दुईवटा ब्लेडमा क्षति पुगेको छ । जहाजलाई नागरिक उड्डयन प्राधिकरणका प्राविधिकले जाँच गरेर मर्मत गरेपछि मात्रै उडान भर्ने क्षेत्रीय कार्यालय विराटनगरका निमित प्रमुख सन्तोष ढकालले बताए । उनले सोमबार प्राविधिकले जहाजमा पुगेको क्षतिको जाँच गरेको बताए । काठमाडौं विमानस्थलबाट सोमबार बिहान पौने ९ बजे उड्ने क्रममा जहाजमा चरा ठोक्किएको थियो । पाइलटले उड्ने क्रममा केही ठोक्किएको जस्तो महसुस गरे पनि सामान्य भन्दै जहाज विराटनगर उडाएका थिए । जहाज अभिषेक राईले उडाएका थिए । जहाजमा ४८ जना यात्रुसहित ४ जना चालक दलका सदस्य थिए । काठमाडौं विमानस्थलबाट सोमबार बिहान उड्ने क्रममा जहाजमा चराको समूह ठोक्किएको सौर्य एयरलाइन्सका बजार व्यवस्थापक मुकेश खनालले बताए । बीच मार्गमा पुगेपछि जहाज थर्थराउन थालेपछि पाइलटले विराटनगर विमानस्थलमा आपतकालीन अवतरणका लागि खबर गरेका थिए, निमित्त प्रमुख ढकालले भने, पाइलटले सुरुमा चरा ठोक्कियो भनेर सस्पेक्ट मात्रै भएको र बीचमा डाउट भयो भनेर विराटनगर विमानस्थलमा जानकारी गराएका थिए ।पाइलटले काठमाडौं विमानस्थलमै चरा ठोक्किएको हो भनेर ठम्याउन नसकेकाले उडानलाई निरन्तरता दिएको उनले बताए । बाटोमा इन्डिकेसन समस्या आएपछि विराटनगरमा अवतरण गरिएको उनको भनाइ थियो । पाइलटले चरा ठोक्किएको शंका लाग्नेबित्तिकै नजिकको टावरलाई जानकारी दिएर अवतरण गर्नुपर्ने हुन्छ, ढकालले भने, तर यहाँ पाइलटले चरा ठोक्किएको हो वा होइन भनेर पत्ता लगाउन सकेनन् ।"
लक्ष्य उपाधिकै,"काठमाडौं  दक्षिण एसिया क्षेत्रको विश्वकप मानिने साफ च्याम्पियनसिपमा नेपाल सधैं अभागी सावित हुँदै आएको छ । राष्ट्रिय पुरुष टोली गत साता बंगलादेशबाट चौथोपल्ट सेमिफाइनलमा रोकिएर घर फर्कियो । यो नै नेपालको अहिलेसम्मको सफल प्रदर्शन पनि रह्यो । महिलातर्फ भने यस प्रतियोगितामा नेपालको सबैभन्दा खराब प्रदर्शन नै सेमिफाइनलको छ । तैपनि टोली अझैसम्म उपाधिविहीन छ ।महिला साफ च्याम्पियनसिपको पाँचौं संस्करण डिसेम्बर तेस्रो साता हुने टुंगो लागिसकेको छ । यसअघिका चारै संस्करणमा नेपाल छिमेकी भारतसँग पराजित हुँदै घर फर्कनुपरेको छ । पहिलो तीन संस्करणमा भारतसँग उपाधिलाई भिडेको नेपाल पछिल्लोपल्ट भने सेमिफाइनलबाट नै बाहिरिन पुगेको थियो । प्रदर्शनका आधारमा पछिल्लो समय महिला फुटबलले सुधारिँदो अवस्था छ । तर त्यो प्रदर्शनलाई नतिजामा ढाल्दै टोली सफलता पाउनबाट भने चुकेको स्थिति छ ।नेतृत्व परिवर्तनसँगै एन्फाको वर्तमान कार्यसमितिले महिला फुटबललाई विशेष प्राथमिकतामा राख्ने बताएको छ । यसको सुरुआत सोचेअनुरुप नभए पनि भावी योजना भने आसलाग्दा छन् । एन्फाले आयोजना गरेको महिला लिग स्तरको हिसाबमा निकै कमजोर रहयो । तर राष्ट्रिय टोलीको तयारीमा भने एन्फाले अहिले राम्रो कार्यक्रम अगाडि सारेको छ ।महिलातर्फ उमेर समूहमा पनि विभिन्न अन्तर्राष्ट्रिय प्रतियोगितामा नेपालले सहभागिता जनाइरहेको छ । महिला फुटबलको उर्वरभूमि मानिने रौतहटमा टेक्निकल सेन्टर खोल्ने निर्णय पनि प्रशंसनीय छ । यसबाहेक एन्फाले प्रदेश संरचनामा पनि महिला प्रतियोगिता ल्याउने गृहकार्यमा व्यस्त छ । महिला साफ च्याम्पियनसिपलाई मध्यनजर गर्दै तीन सातादेखि राष्ट्रिय टोली नियमित प्रशिक्षणमा छ ।प्रशिक्षक हरि खड्कालाई मुख्य प्रशिक्षकको जिम्मेवारी दिँदै एन्फाले लिगको प्रदर्शन आधारमा ४० खेलाडी सुरुआती छनोटमा बोलाएको थियो । दुई साता प्रशिक्षणपछि प्रशिक्षक खड्काले खेलाडीसंख्या ३० मा झारेका छन् । नेपाली टोली अर्को महिना मैत्रीपूर्ण खेलका लागि चीन जाने कार्यक्रम छ । त्यसका लागि २३ खेलाडीको नामावली केही दिनमै आउनेछ ।साफ च्याम्पियनसिपअघि नेपाली टोलीले तयारीनिम्ति राम्रो अवसर पाएको छ । नोभेम्बर दोस्रो साता म्यानमारमा हुने एएफसीको महिला ओलम्पिक छनोट प्रतियोगितामा नेपाल सहभागी हुँदै छ । नेपालको समूहमा आयोजक म्यानमारसँगै दक्षिण एसियाका दुई बलिया टोली भारत र बंगलादेश छन् । प्रशिक्षक खड्का पनि यो प्रतियोगिताले साफ च्याम्पियनसिपलाई राम्रो तयारी हुने बताउँछन् ।हामीले चीनसँगको मैत्रीपूर्ण खेल र त्यसपछि ओलम्पिक छनोट साफकै तयारीका रूपमा लिएका छौं । पक्कै पनि हामी सक्दो राम्रो प्रदर्शन गरेर नतिजा ल्याउने प्रयास गर्नेछौं । तर अहिले मुख्य लक्ष्य भनेको साफ नै हो । ओलम्पिक छनोटमा भारत र बंगलादेशसँग खेलेपछि साफमा हामीलाई उनीहरूबारे बुझ्न सजिलो हुन्छ, खड्काले भने ।नेपालले महिलातर्फ पहिलोपल्ट ओलम्पिक छनोटमा सहभागिता जनाउन लागेको हो । छनोट चरणमा सहभागी १४ टोलीलाई चार समूहमा विभाजन गरिएको छ । हरेक समूहका शीर्ष दुई तथा दुई उत्कृष्ट तेस्रो स्थानका टोली दोस्रो चरण पुग्ने छन् । दोस्रो चरणमा पुगेका १० टोलीले भियतनाम र उज्वेकिस्तानसँग रहेर अर्को प्रतियोगिता खेल्नेछन् । उक्त प्रतियोगिताबाट ३ टोलीले अन्तिम छनोटका लागि अस्ट्रेलिया, चीन, उत्तर कोरिया, दक्षिण कोरिया र थाइल्यान्डसँग प्रतिस्पर्धा गर्नेछन् ।प्रशिक्षक खड्का साफ उपाधि लक्ष्य राखे पनि त्यसमा पुग्न सहज नभएको बताउँछन् । विगतमा हाम्रो एकल प्रतिद्वन्द्वी भारत हुन्थ्यो र हामीमा भारतलाई परास्त गर्ने मनोवैज्ञानिक शक्ति नभएको मैले देखेको छु । अहिले बंगलादेशले पनि दक्षिण एसियाली फुटबलमा निकै सफलता हात पार्दै आएको छ । उमेर समूहदेखि नै बंगलादेशले महिला फुटबललाई पनि प्राथमिकतामा राखेका कारण यो नतिजा आएको हो । हामीले भारत त छँदै छ, बंगलादेशबारे पनि हेक्का राख्नुपर्छ, उनले सुनाए ।पछिल्लो संस्करणमा बंगलादेश फाइनलमा भारतसँग हारेको थियो । उमेर समूहका पछिल्ला प्रतियोगितामा पनि भारत र बंगलादेशकै दबदबा छ । राष्ट्रिय टोलीकी कप्तान रेनुका नगरकोटे नेपाली फुटबलले महिलालाई प्राथमिकता दिए पनि दक्षिण एसियाका अन्य टोलीले भने निकै सुधार गरिसकेको बताउँछिन् । नेपालले सुधार गरेको त छ तर अन्य राष्ट्रको विकास कार्यक्रम र लिगको स्तरोन्नति गर्दै महिला फुटबललाई धेरै माथि पुर्याएका छन् । अब हामीले पनि दीर्घकालीन योजना नबनाउने हो भने पछाडि पर्न सक्छौं, उनले भनिन् ।लामो समयदेखि नेपाली फुटबलको लक्ष्य साफ च्याम्पियनसिप जित्ने भए पनि यसपल्ट तयारीको सुरुआत राम्रो भएको र भावी योजनाले आफूहरू उत्साही बनेको उनले सुनाइन् । हामीले तीन सातादेखि नियमित प्रशिक्षण गरिरहेका छौं । अब मैत्रीपूर्ण खेल र ओलम्पिक छनोटले टोलीलाई थप बलियो बनाउने छ । राम्रो तयारी भएपछि नतिजा अवश्य पनि राम्रो नै हुन्छ भन्ने अपेक्षा राखेका छौं, कप्तान रेनुका भन्छिन् ।"
एएफसी यू१६ महिला छनोट भोलिबाट,"काठमाडौं अखिल नेपाल फुटबल संघ (एन्फा) को आयोजनामा बुधबारदेखि एएफसी यू१६ महिला च्याम्पियनसिप छनोटअन्तर्गत समूह ई को खेल हुँदै छ । हल्चोकस्थित एपीएफ रंगशालामा हुने प्रतियोगिताको सम्पूर्ण तयारी पूरा भएको एन्फाले सोमबार पत्रकार सम्मेलनबाट जानकारी दिएको छ ।आयोजक नेपालसँगै समूहमा मलेसिया, म्यानमार र फिलिपिन्स छन् । एएफसीले समूह विभाजन गर्दा सिरिया पनि सोही समूहमा रहेको थियो । तर सिरियाले नाम फिर्ता लिएपछि अब चार टोलीले शीर्ष दुई स्थानका लागि प्रतिस्पर्धा गर्नेछन् ।नेपालले यसै प्रतियोगिताको तयारीका रूपमा गत महिना सम्पन्न साफ यू१५ च्याम्पियनसिपमा सहभागिता जनाएको थियो । उक्त प्रतियोगितामा नेपाल भारत, बंगलादेश र आयोजक भुटानभन्दा पछाडि चौथो स्थानमा रहेको थियो । प्रतियोगिता आइतबारसम्म चल्नेछ । प्रतियोगिताका लागि एन्फाले १ करोड ३५ लाख रुपैयाँ खर्च हुने जनाएको छ । यसै प्रतियोगिता सञ्चालन गर्न एएफसीले एन्फालाई १ लाख २० हजार अमेरिकी डलर प्रदान गर्नेछ ।"
तेस्रो जेस्ट ब्याडमिन्टन हुने,"काठमाडौं जेस्ट खुला ब्याडमिन्टन प्रतियोगिताको तेस्रो संस्करण बुधबारदेखि राजधानीमा हुने भएको छ ।जेस्ट ब्याडमिन्टन एकेडेमीमा हुने चारदिने प्रतियोगितामा कुल ३ सय ५ खेलाडीले प्रतिस्पर्धा गर्नेछन् । उनीहरूले नौ स्पर्धामा चुनौती पेस गर्नेछन् । पुरुष सिंगल्समा ३५ खेलाडी, डबल्समा १५, शीर्ष २० वरीयताभन्दा तलको डबल्स स्पर्धामा २३ जोडी सहभागी हुने छन् । महिला सिंगल्समा १७, ब्वाइज यू१५ मा ५२ र गल्र्स यू१५ मा १५ खेलाडी सहभागी हुनेछन् ।त्यस्तै, मिक्स्ड डबल्समा १३, मास्टर्सको ३५ वर्षमाथि १९ र ४५ वर्षमाथि ३० जोडीले प्रतिस्पर्धा गर्ने आयोजक जेस्ट ब्याडमिन्टन एकेडेमीका अध्यक्ष मधुसुदन पाठकले बताए । कुल तीन लाख ८० हजार रुपैयाँ पुरस्कारको प्रतियोगितामा पुरुष सिंगल्स विजेताले ३० हजार तथा महिला सिंगल्स विजेताले २५ हजार रुपैयाँ पाउने छन् ।"
ओसिसलाई सफलता,"काठमाडौं आयोजक ओसिस स्कुलले प्रथम ओसिस कप उपत्यकाव्यापी अन्तरस्कुल बास्केटबलमा सोमबार ब्वाइजतर्फ मिश्रित प्रदर्शन गरेको छ । ओसिस ए ले क्याम्पियन एकेडेमीलाई ६२४१ ले पराजित हराउँदा हरिश शाहीले २८ स्कोर जोडे । ओसिस बी भने होप भ्यालीसँग ५३१३ ले हार्यो । होपका सुजन महतको २६ स्कोर गरे ।रेडियन्टले इरिस एकेडेमीलाई ५४४७, रातो बंगलाले क्यारेबियनलाई १९१३, एलआरआईले ग्रामरलाई ४९३१, नालान्डाले कमललाई ३३१५, विल्सन एकेडेमीले नेपालयलाई ५७२९ तथा किस्कले विराटलाई ५६४४ ले हराए ।"
खेलाडी परिवारलाई बिमाको ७ लाख,"काठमाडौं साइक्लिङका खेलाडी नारायणगोपाल महर्जनको परिवारलाई दुर्घटना बिमाको रकम सोमबार हस्तान्तरण गरिएको छ । राष्ट्रिय च्याम्पियन नारायणगोपालको श्रीलंकाको कोदामामा रम्बल इन जंगल२०१८ मा प्रतिस्पर्धा गर्ने क्रममा जेठ ३० मा दुर्घटनामा परी मृत्यु भएको थियो ।राष्ट्रिय खेलकुद परिषद् (राखेप) ले एनएलजी इन्स्योरेन्स कम्पनी लिमिटेडसँग इन्डोनेसियामा सम्पन्न १८ औं एसियाली खेलकुदमा भाग लिने सम्पूर्ण नेपाली खेलाडीको एक वर्षका लागि दुर्घटना बिमा गरेको थियो । नारायणगोपाल पनि एसियाडलाई छनोट भएका खेलाडी थिए । उनको एसियाडमा भाग लिनुपूर्व निधन भएको थियो । राखेपका सदस्यसचिव केशवकुमार विष्ट र एनएलजीका विभागीय प्रमुख अनल गौतमले नारायणगोपालकी आमा मैयाँ महर्जन श्रेष्ठलाई बिमावापतको ७ लाख रुपैयाको चेक हस्तान्तरण गरे ।३३ वर्षे नारायणले आफ्नो १२ वर्षको खेल करियरमा विभिन्न राष्ट्रिय तथा अन्तर्राष्ट्रिय प्रतियोगिताबाट १४ स्वर्ण, १३ रजत र १२ कांस्य पदक जितेको नेपाल साइक्लिङ संघले जनाएको छ ।"
साइक्लिङको सहयोग,रकम हस्तान्तरण कार्यक्रममा नेपाल साइक्लिङ संघले पनि नारायणगोपाल महर्जनको परिवारलाई आर्थिक सहयोग उपलब्ध गराएको छ । संघका अध्यक्ष गोपाल सुन्दरलाल कक्षपतिले १ लाख २५ हजार रुपैयाँको चेक हस्तान्तरण गरे ।

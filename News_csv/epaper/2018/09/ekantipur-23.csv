शीर्षक,विवरण
पप्पुलाई फेरिनयाँ ठेक्का,"६७ वर्षअगाडि पप्पुलाई कालोसूचीमा राख्ने मान्छे मै हो, नक्कली सर्टिफिकेट राखेको आधारमा कालोसूचीमा राखिएको थियो, एक वर्षपछि फेरि उसले कानुनी रूपमा ठेक्का हाल्न पायो, उनले भने, हामीले कागज हेरेर जिम्मेवारी दिने हो, मन नपर्दैमा दिन्नँ भन्न मिल्दैन । उनका अनुसार पप्पुको कागजी प्रक्रिया बलियो हुन्छ । सार्वजनिक खरिद ऐन तथा नियमावलीअनुसार कालोसूचीमा परेको अवधिमा ठेकेदार कम्पनी ठेक्का प्रक्रियामा सहभागी हुन पाउँदैन । एउटा कम्पनीलाई एक पटकमा एक वर्षमात्र कालोसूचीमा राख्ने व्यवस्था छ । त्यो अवधिमा सम्झौता भइसकेबाहेकका काम गर्न पाइँदैन । पप्पुमाथि छानबिन भइरहेको छ । सफाइ पनि पाउन सक्छ, यस्तो अवस्थामा उसले टेन्डर हाल्न नपाउने भन्ने हँदैन, मानन्धरले भने, अहिलेसम्म त ऊ दोषी ठहरिएको छैन नि । टेन्डरको प्रस्तावमा पेस भएको न्यून रकमअनुसार पप्पुले नै ठेक्का पाएजस्तो देखिए पनि आइतबार मात्र टुंगो लाग्ने उनले बताए । पप्पुले नै पाइसक्यो भन्ने हैन, कम रकम उसको छ । हिसाब गलत गरेको पनि हुन सक्छ, उनले भने, कसले ठेक्का पायो, आइतबार मात्र थाहा हुन्छ ।लापरबाही धेरै : प्रतिवेदनसरकारद्वारा गठित छानबिन समितिले पप्पुका योजनामा धेरै लापरबाही रहेको निष्कर्ष निकालेको छ । भदौ १७ मा गठित ५ सदस्यीय समितिले असोज २ गते भौतिक पूर्वाधार मन्त्रालयलाई प्रतिवेदन बुझाइसकेको छ । सचिव अधिकारीका अनुसार समितिले सुरुमा पुल मात्र छानबिन गरेको छ । पप्पु कन्स्ट्रक्सनले धेरै ठेक्का लिएको छ तर समितिले पुलको मात्र छानबिन गरेको छ, उनले भने, धेरैमा फल्ट पाइएको छ, कन्ट्रयाक्टअनुसार कारबाही हुन्छ । पप्पुसँग सम्झौता गर्ने आयोजना प्रमुखबाट कारबाही प्रक्रिया अगाडि बढाइने उनले बताए । पप्पुले समयमै पुल हस्तान्तरण नगर्ने, डिजाइनबमोजिम निर्माण नगर्ने, तोकिएबमोजिम काम नगर्ने र निर्माणमा ढिलाइ गर्ने गरेको औंल्याएको छ । लापरबाही धेरै भेटिएको छ, कारबाहीका लागि सम्बन्धित कार्यालयलाई पत्र पठाइसकेका छौं, प्रधानमन्त्री कार्यालयमा समेत जानकारी गराइसक्यौं, अधिकारीले भने, खरिद ऐन नियमावली र करार ऐनअन्तर्गत हर्जना तिराउने, कालोसूचीमा राख्नेलगायत कारबाही हुनेछ । उनले पर्याप्त समय नभएकाले अहिले पुलको मात्र छानबिन गरिएको बताए । राष्ट्र बैंकका अनुसार ३० महिनाभित्र पहिलाकै जस्तो भवन बनाइसक्नुपर्छ । पप्पुले चिनियाँ कम्पनीसँग मिलेर टेन्डर हात पारेको हो । एसआरबीसी पप्पु जेभीका नाममा ठेक्का पारेको स्रोतले जनाएको छ । छानबिन दायरामा रहेका व्यक्तिले नै सधैँ ठेक्का पाउँछन्, एक निर्माण व्यवसायीले गुनासो गरे, एउटै व्यक्तिले जताततै ओगटिरहेको छ । काम नगर्नेलाई नै ठेक्का दिइरहने भए अरू निर्माण व्यवसायीको के काम ? इमानदारीसाथ काम गर्नेको भन्दा जो पावरमा छ, उसैको बोलवाला छ । पप्पु कन्स्ट्रक्सनका संस्थापक एवं सांसद हरिनारायण रौनियारले राष्ट्र बैंक भवनको ठेक्का आफ्नो कम्पनीलाई परेको बताए । पप्पु कन्स्ट्रक्सनलाई ठेक्का परेको छ, अहिले म कम्पनीमा नरहेकाले विस्तृत भन्न सक्दिनँ, उनले भने । पप्पुले जिम्मा लिएका अधिकांश पुल समयमा बनेका छैनन् । बनेका पनि कतै भास्सिएका त कतै भत्किएका पाइएका छन् । संघीय समाजवादी फोरमका रौनियार पर्सा क्षेत्र नम्बर ३ बाट निर्वाचित सांसद हुन् । कन्स्ट्रक्सन उनका छोरा सुमितले हेर्ने गरेका छन् । हुलाकी राजमार्ग र त्यसअन्तर्गतका पुल निर्माणको अधिकांश ठेक्का पप्पुले नै पाएको छ । जताततै पप्पुहुलाकी राजमार्ग आयोजनाअन्तर्गत १० वटा ठेक्का पप्पुले ज्वाइन्ट भेन्चरमा लिएको छ । सडकको ठेक्का मात्र ५ अर्ब २५ करोड ७४ लाख ७० हजार रुपैयाँको छ । त्यस्तै सातवटा पुल ठेक्का लिएको छ । यसको रकम १ अर्ब ७ करोड ८४ लाख १५ हजार हुन आउँछ । हुलाकीमा ५ वटा २०७३ र ५ वटा ०७४ मा ठेक्का भएका छन् । यी काम ०७६ र ०७७ भित्र सक्नुपर्ने सम्झौता छ । यी बाहेकका कतिपय पुल तेस्रो पटक म्याद थप हुँदा पनि बनेका छन् । ०६८ सालमै थालिएकै पुलसमेत अपूरा छन् । सडक विभागको पुल महाशाखाका अनुसार पप्पुले संयुक्त र एकल गरी साढे ५ अर्बका पुल जिम्मा लिएको छ । ३१ वटामध्ये १५ वटा पुलको सम्झौता अवधि नाघिसकेको छ । कतै जग मात्र खनिएको छ त कतै विवादले काम रोकिएको छ । भत्काउँदा चलखेलराष्ट्र बैंक भवन पुरातत्त्व विभागसँग स्वीकृति लिई महाशाखाको संयोजकत्वमा ३ महिना लगाएर भत्काइएको हो । थापाथली र बालुवाटार भवन भत्काउन ०७४ पुसमा एकैचोटि टेन्डर सम्झौता गरिएको थियो । ८ कम्पनीमध्ये सबैभन्दा बढी ८ करोड रुपैयाँ प्रस्ताव गर्ने जम्बो कन्स्ट्रक्सनलाई ठेक्का दिइएको थियो । तर, यो प्रक्रियामा सरोकारवाला निकाय र व्यक्ति पक्षविपक्षमा बाँडिएका थिए । तत्कालीन संसदको लेखा समितिले पुरातात्त्विक भवन नभत्काउन सुझाव दिएको थियो । समितिका तत्कालीन सचिव सुरेन्द्र अर्यालका अनुसार यसका लागि राष्ट्र बैंकसँग योजनासहितको विवरण माग गरिएको थियो । हामीले निर्देशन दिएपछि भवनका सम्बन्धमा के हुँदै छ भन्ने औपचारिक जानकारी पाउन सकिएन, उनले भने, यसबारे व्यापक छलफल हुन सकेन, बैंकले पनि जवाफ नदिएपछि थप कुरा अगाडि बढ्न सकेन । त्यति बेला पुरातात्त्विक सम्पदा नष्ट गर्न नहुने भन्दै सञ्चारमाध्यममा व्यापक आवाज उठेको थियो । यही प्रसंगमा भवन किन भत्काउने भनी विवरण माग गरिएको थियो, तत्काल नभत्काउने भनेर निर्देशन दिइएको थियो, उनले भने, पछि चुनावको माहोल आयो, यो कुरा त्यत्तिकै ढिसमिस भयो । शुक्रबार सञ्चारमाध्यमबाट बैंक भवन शिलान्यास भएको खबर थाहा पाएको अर्यालले बताए ।पुरातत्त्व विभागका महानिर्देशक भेषनारायण दाहाल रेक्ट्रो फिटिङ गर्न सम्भव नभएर दुवै भवन पुनर्निर्माण गर्न दिइएको बताउँछन् । इन्जिनियरहरूको रिपोर्टपछि कागजपत्र जम्मा गरी जस्ताको तस्तै बनाऊ भनिएको छ, उनले भने, रेक्ट्रो फिटिङ सम्भव नभएकाले ऐनअनुसारै पुनर्निर्माण गर्न जिम्मा दिइएको हो । सम्पदाविद् रवीन्द्र पुरीका अनुसार ती भवन भत्काउन आवश्यकै थिएन । बैंकका दुवै भवन राणाकालीन हुन । हामीले भत्काउनु हुँदैन भनेर दबाबमूलक अभियान चलाउँदा पनि भएन । कमाउने उद्देश्यले भत्काइयो, उनले भने, राणाहरूले बनाए पनि यी सरकारी सम्पत्ति हुन्, यो मास्नु भनेको इतिहास मास्नु हो ।इँटामा लेखिएअनुसार बालुवाटार भवन १९८५ सालमा बनेको हो । यसलाई ललिता भवन नाम दिइएको थियो । बैंकका अनुसार ०७२ सालको भूकम्पमा एउटा भाग भत्किएको थियो । भित्र चिरैचिरा परेको थियो । त्यहाँ कर्मचारी पस्नै मानेनन् । जोखिम मोलेर कम्प्युटरलगायत सामान बाहिर निकाल्यौं, रेक्ट्रोफिट गर्नसमेत लायक थिएन, एक कर्मचारीले भने । थापाथलीस्थित भवन बनाउन १ अर्ब ८७ करोडमा बिलिल कन्टेक जेभीलाई ठेक्का दिइएको छ । उक्त भवन शुक्रबारै शिलान्यास गरिसकिएको छ ।ऐनले रोक्न सकिन्छभौतिक मन्त्रालयका पूर्वसचिव तुलसी सिटौला खरिद ऐन ०७३ अनुसार पुरानो कामका लागि स्रोतसाधन छुट्याएपछि मात्र नयाँ काम लिन पाइने बताउँछन् । उनका अनुसार निर्णय गर्ने अधिकारीले यो दफा प्रयोग गरेर विवादास्पद कम्पनीलाई ठेक्का रोकिदिन सक्छन् । तर, यो अधिकार किन प्रयोग भएन, थाहा छैन, उनले भने, यो ऐन ०७३ हो, जुन लागू भइसकेको छ । ऐन प्रयोगमा नल्याउँदा निर्माणको क्षेत्रमा विकृति बढेको सिटौलाको भनाइ छ । एउटै व्यक्तिले मात्र ठेक्का लिँदा समयमै काम हुँदैन, क्षमताभन्दा बढी काम लिँदा गुणस्तरीय पनि हुँदैन, उनले भने, ऐनअनुसार धेरै ठेक्का ओगट्नेलाई रोक्न सकिन्छ । गत बिहीबार प्रधानमन्त्री केपी ओलीले एउटै निर्माण कम्पनीलाई पटकपटक म्याद थप गर्न नसकिने बताएका थिए । एउटा परियोजना सञ्चालन गर्ने क्षमता छ, २० वटा परियोजना लिनु हुन्छ, काम गर्न सक्नु हुन्न, नेपाल निर्माण व्यवसायी महासंघको कार्यक्रममा उनले भनेका थिए, एक वर्ष त म्याद थपौंला, त्यो समयमा पनि सक्नुहुन्न, कति पटक म्याद थप्ने, एउटै आयोजनालाई १० वर्ष दिएर पर्खन सकिँदैन । उनले निर्माण व्यवसायीले राम्रो काम गरेर साख राख्नुपर्ने बताए । सञ्चालन खर्च २० प्रतिशत लिई चुप बस्यो भने उसको साख के हुन्छ ? उनले भने ।"
न्युयोर्कमा नेपाललाई मौका,"काठमाडौं  प्रधानमन्त्री केपी ओलीले संयुक्त राष्ट्रसंघ महासभामा भाग लिन जाने तयारीबीच संविधान दिवस समारोहमा टुँडिखेलबाट भनेका थिए, नेपाल अब अधिकारका नाममा गिनी पिग बन्ने दिन गयो ।विदेशीहरूले अधिकारको नाममा प्रयोगशाला बनाउन खोजेको भन्दै आएका प्रधानमन्त्रीले अन्तर्राष्ट्रिय समुदायमा असन्तोषको सञ्चार गर्नुको साटो नेपालका उपलब्धिको प्रतिनिधित्व गर्नुपर्ने राष्ट्रसंघीय जानिफकारले बताएका छन् । मानव अधिकारका क्षेत्रमा नेपालको छवि अन्तर्राष्ट्रिय तहमा नराम्रो छैन, द्वन्द्वको समाधान आफैं खोजेको अनि नयाँ संविधानका साथ शान्तिपूर्ण चुनाव गराएर देशमा स्थिरता ल्याएका कारण नेपालको मूल्यांकन राष्ट्रसंघले पनि राम्रो गरेको छ, बिदामा काठमाडौं आइपुगेका जिम्बावेका लागि संयुक्त राष्ट्रसंघीय विकास कोष (यूएनडीपी) का आवासीय प्रतिनिधि विश्व पराजुलीले शनिबार कान्तिपुरसँग भने । त्यसमाथि यसै साता नेपालले मौलिक हक कार्यान्वयन गर्ने १६ वटा कानुन पारित गरेको छ । यो उपलब्धि सानो होइन । प्रधानमन्त्रीले नेपालले शान्ति र मानव अधिकारका क्षेत्रमा गरेको प्रगतिलाई अन्तर्राष्ट्रिय रूपमा थाहा दिन न्युयोर्क सम्मेलन ठूलो उपलब्धि हो, उनी भन्छन् । नेपाल राष्ट्रसंघीय मानव अधिकार परिषद्को सदस्यसमेत भएकाले विश्वमा शान्ति र मानव अधिकार प्रवद्र्धनमा आफ्नो अनुभवका साथ बलियो भएर उभिन सक्ने अवस्था तयार भएकाले नेपालले यो मौका सदुपयोग गर्नुपर्ने उनी बताउँछन् । प्रधानमन्त्रीले राष्ट्रसंघको महासभालाई सम्बोधन गर्ने मात्रै होइन, महासचिवलाई पनि भेटदै हुनुहुन्छ, पराजुली भन्छन्, यसबेला नेपालको उपलब्धिलाई जानकारी गराउने मात्रै होइन, राष्ट्रसंघको मद्दतप्रति धन्यवाद जनाएर थप सहयोगका लागि आग्रह गर्न पनि चुक्नु हुँदैन ।राष्ट्रसंघ कुनै विदेशी संस्था नभएर आफ्नै अन्तर्राष्ट्रिय मञ्च भएको तथ्यलाई नभुली नेपालले विश्व कूटनीतिमा फैलिन यसको महत्त्वलाई आत्मसात् गर्नुपर्ने उनी ठान्छन् । सन् २०३० सम्ममा पृथ्वीबाट गरिबी, पछौटेपन, अशिक्षा, असमानतालगायतका समस्या हटाउने महत्त्वाकांक्षी दिगो विकास लक्ष्य का साथ राष्ट्रसंघले विकासोन्मुख मुलुकको उत्थानमा ठूलो सहयोग गरिरहेको छ, जसमा नेपाल पनि प्राथमिकतामा परेको छ । यसलाई अझ बढी उपयोगी बनाउन नेपालले रणनीतिक योजना र थप सहयोग भित्र्याउनुपर्ने पराजुली बताउँछन् । नेपालको प्रदेश २ र ७ तुलनात्मक रूपले गरिबीको चपेटामा बढी छन्, यसलाई हटाउन राष्ट्रसंघसँग थप सहयोग लिने मौकासमेत हो यो, उनले भने ।नेल्सन मण्डेला जन्मेको सय वर्ष पुगेको स्मरणमा राष्ट्रसंघले विश्व शान्ति सम्मेलनसमेत आयोजना गर्दै छ । अरूको मध्यस्थताबिना द्वन्द्व समाधान भएको उदाहरण नेपालबाहेक कहीँ छैन, विदेश मामिलासम्बन्धी प्रधानमन्त्रीका अनौपचारिक सल्लाहकार राजन भट्टराई भन्छन्, यसलाई हामीले अन्तर्राष्ट्रिय तहमा ज्यादा प्रचारमा लैजानुपर्नेछ, न्युयोर्कमा प्रधानमन्त्रीले त्यसैको सुरुवात गर्नुहुनेछ ।उनका अनुसार नेपालको यही उपलब्धिलाई अन्तर्राष्ट्रिय मञ्चमा लैजान राष्ट्रसंघले बनाएको कोस्टारिकास्थित सान सोस शान्ति विश्वविद्यालयमा समेत ओलीले सम्बोधन गर्ने कार्यक्रम भएको भट्टराईले बताए । एसियामा मात्रै नभएर द्वन्द्वमा फसेका विश्वकै धेरै देशका तुलनामा हाम्रो प्रगति गर्व गर्न लायक छ, भट्टराई भन्छन्, तर यसले पाउनुपर्ने जति जस र प्रशंसा संसारबाट पाएको छैन, सरकारले यस पटकको राष्ट्रसंघीय मञ्चको उपयोग आफ्नो प्रगतिलाई विश्वमाझ राख्नकै लागि गर्नपर्छ र गर्छ पनि ।"
बूढीगण्डकी पुन: गेजुवालाई,तत्कालीन प्रतिपक्षी दल एमाले र माओवादीले यो आयोजना चिनियाँ कम्पनीबाट खोसेर स्वदेशी लगानीमा बनाउने निर्णयको विरोध गर्दै आफ्नो सरकार बनेपछि निर्णय उल्ट्याउने सार्वजनिक चेतावनी दिएका थिए । नेपालमा वाम गठबन्धन सरकार बनेपछि राष्ट्रिय गौरवको यो आयोजना पुन: गेजुवालाई दिइने अनुमान गरिएको थियो ।गत कात्तिकमा गेजुवासँगको समझदारी खारेज गरेको सरकारले मंसिर पहिलो साता स्वदेशी लगानीमा बनाउने महत्त्वाकांक्षी घोषणा गर्दै नेपाल विद्युत् प्राधिकरणलाई यसको जिम्मा दियो । सरकारले प्राधिकरणलाई ८ वर्षभित्र निर्माण सक्ने गरी यसको जिम्मा दिएको थियो ।तत्कालीन सरकारले आयोजनाका लागि लगानी जुटाउने उपाय सुझाव दिन भन्दै राष्ट्रिय योजना आयोगका तत्कालीन उपाध्यक्ष स्वर्णिम वाग्लेको संयोजकत्वमा एक समितिसमेत निर्माण गरेको थियो । उक्त समितिले सरकारलाई आयोजनाका लागि ऋण दिन सक्ने आन्तरिक संस्थाहरूको विवरणसहित आयोजनाबाट भारतमा समेत बाढी नियन्त्रण हुने भएकाले त्यो लाभबापतको रकम नेपालले पाउनुपर्ने सुझाव पेस गरेको थियो ।दाहाल नेतृत्वको सरकारले बिनाप्रतिस्पर्धा चिनियाँ कम्पनीलाई आयोजना निर्माणको जिम्मा दिएपछि तत्कालीन व्यवस्थापिका संसदको कृषि तथा जलस्रोत समिति र अर्थ समितिको संयुक्त बैठकले सरकारलाई समझदारी खारेज गर्न निर्देशन दिएको थियो । प्राधिकरणले २ अर्ब खर्च गरी आयोजनाको विस्तृत परियोजना अध्ययन (डीपीआर) तयार पारिसकेकाले यसलाई तत्काल निर्माण सुरु गर्न सकिने आयोजनाको रूपमा हेरिन्छ ।सरकारले २०७३ जेठ १६ गतेदेखि बूढीगण्डकी निर्माणका लागि लगानी जुटाउन भन्दै पेट्रोलियम पदार्थमा प्रतिलिटर ५ रुपैयाँ कर भन्सार बिन्दुबाटै उठाउन थालेको थियो । आयोजनाका लागि २ खर्ब ६३ अर्ब रुपैयाँ लागत लाग्ने अनुमान छ ।
कर्मी मौरीजस्तै बन्न प्रधानमन्त्रीको निर्देशन,"काठमाडौंं (कास) प्रधानमन्त्री एवं नेकपाका अध्यक्ष केपी ओलीले पार्टीका नेताकार्यकर्तालाई कर्मी मौरीजस्तै मेहनती बन्न निर्देशन दिएका छन् ।वाम नेत्री साहना प्रधानको चौथो स्मृतिसभालाई शनिबार पार्टी केन्द्रीय कार्यालय धुम्बाराहीमा सम्बोधन गर्दै उनले कर्मी मौरीको झैं मेहनतले मात्र देश विकास हुने बताए । कर्मी मौरीझैं एकजुट भएर काममा लाग्नुहोस् । सबैको संयुक्त मेहनतले देश निर्माण हुन धेरै समय लाग्दैन, उनले भने ।प्रधानमन्त्रीले आफ्नोभन्दा देशको स्वार्थलाई केन्द्रमा राखेर काम गर्न सबैलाई सुझाएका छन् । आफ्ना आग्रह, पूर्वाग्रह छाडौं, आफ्नो होइन देशको स्वार्थलाई ध्यान दिऔं भने समृद्धि छिट्टै सम्भव हुन्छ, उनले भने । ओलीले विगतमा वामपन्थीको भूमिका निस्तेज पार्ने दुष्प्रयास भएकाले मुलुक लामो समय पछाडि परेको दाबीसमेत गरे । वामपन्थीको भूमिकालाई कांग्रेसले स्विकारेको भए २०१७ सालमा पञ्चायत स्थापना हुन सक्ने थिएन, उनले भने, फेरि पनि कांग्रेसले समयमै वामपन्थी सुझाव मानेको भए पञ्चायती व्यवस्था त्यति लामो समय टिक्ने थिएन । उनले वामपन्थी आन्दोलनमा साहना प्रधानको भूमिका अग्रणी रहेको बताए । उहाँ नेपालको राजनीतिक र सामाजिक आन्दोलनको अग्रणी नेत्री हो, उनले भने ।"
तीन जना एआईजीमा बढुवा,"काठमाडौं (कास) सरकारले नायब प्रहरी महानिरीक्षकत्रय पुस्कर कार्की, ठूले राई र धिरु बस्नेतलाई प्रहरी अतिरिक्त महानिरीक्षकमा बढुवा गरेको छ । मन्त्रिपरिषद्को शुक्रबार बसेको बैठकले पदोन्नति गरी कार्कीलाई प्रहरी प्रधान कार्यालय कार्य तथा अपराध अनुसन्धान विभाग, राईलाई मानव स्रोत तथा प्रशासन विभाग र बस्नेतलाई राष्ट्रिय प्रहरी प्रशिक्षण प्रतिष्ठानमा पदस्थापन गरेको छ ।"
थप दुई समितिमा सभापति निर्विरोध,"काठमाडौं संघीय संसद्का दुई संयुक्त समितिमा सभापति निर्विरोध भएका छन् । राष्ट्रिय जनता पार्टीका सांसद लक्ष्मणलाल कर्ण संसदीय सुनुवाइ समिति र नेकपाकी निरादेवी जैरु राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समितिको सभापति चुनिएका हुन् । मनोनयन दर्ताका लागि शनिबार साँझ ५ बजेसम्म उनीहरू एकएक जनाको मात्र उम्मेदवारी दर्ता भएको हो । दुवै समितिको आइतबार बस्ने बैठकले निर्वाचितको आधिकारिक घोषणा गर्नेछ । कर्णले ज्येष्ठ सदस्यका नाताले सुनुवाइ समितिको अध्यक्षता गर्दै आएका थिए । प्रधानन्यायाधीश र अख्तियार दुरुपयोग अनुसन्धान आयोगका प्रमुख सिफारिस गरिएका व्यक्तिको सुनुवाइसमेत उनकै अध्यक्षतामा बसेको समिति बैठकले गरेको थियो । कर्णको प्रस्तावक सांसद अमृता थापा बसेकी छन् । निरु पाल, शिवकुमार मण्डल र योगेश भट्टराईले समर्थन गरेका छन् । जैरुको प्रस्तावकमा गणेशसिंह ठगुन्ना बसेका छन् भने प्रभु साहले समर्थन गरेका छन् । १५ सांसद रहने संयुक्त समितिमा ३ जना राष्ट्रिय सभा र १२ जना प्रतिनिधिसभाबाट हुन्छन् । ५० प्रतिशत महिला सभापति प्रतिनिधिसभाका १०, राष्ट्रिय सभाका ४ र संयुक्त २ गरी १६ समितिमध्ये ८ वटाको नेतृत्व महिलाले गर्दै छन् । प्रतिनिधिसभाको १० मध्ये ६ वटा समितिको सभापति महिला चुनिइसकेका छन् । राष्ट्रिय सभाका ४ मध्ये एउटामा महिला सभापति छन् । संयुक्त समितिमध्ये एउटामा महिला सभापति हुने पक्का भइसकेको छ । यससँगै संसदीय समितिको नेतृत्वमा महिला सहभागिता ५० प्रतिशत पुगेको छ । नियमावलीमा ३३ प्रतिशत महिला हुनुपर्ने प्रावधान छ ।"
उपचार गर्न हेलिकप्टरकै भर,"बिरामी हुन साथ हेलिकप्टर मगाएर उपचार गर्न काठमाडौं पुर्याउने रकम नभए अकाल मृत्युवरण गर्न पुग्छन् धादिङ उत्तरी भेकका बासिन्दा । हालसम्म सडक सञ्जालले नछोएको उत्तरी भेकका रुबी भ्यालीका ७ हजार घरधुरीको भइपरी आउँदा यातायातको एउटै साधन हेलिकप्टर मात्रै हो । अधिकांश परिवारले वर्षौंदेखि कमाएको रकम हेलिकप्टरको एउटै चार्टरमा सकिन्छ । विगत ८ महिनाको अवधिमा हेलिकप्टर मगाउन नसक्दा तिप्लिङ लवदुङ र ठूलो गाउँँमा दुई सुत्केरीको रक्तश्रावले अकालमा ज्यान गयो । २३ वर्षीया डिलीमाया तामाङ र २० वर्षीया फुलमाया तामाङको सुत्केरीपछिको आपत्कालीन उपचार नै नपाएर मृत्यु भयो । काठमाडौंबाट सानो हेलिकप्टर मगाएको भाडा मात्रै एकै खेपमा १ लाख २० हजार सम्म लिने गरेको छ, त्यो पनि भनेको समयमा पाइँदैन, आपत्विपत्मा रकम र हेलिकप्टर खोज्दैमा महत्त्वपूर्ण समय खेर जाने गरेको छ । काठमाडौंका आफन्तले कम्पनीमै गएर नगद बुझाएपछि मात्रै रेस्क्यु गर्छ, स्थानीय युवा जस थापाले भने । काठमाडौंमा मजदुरी गरी कमाएको अढाइ लाख रकम तिप्लिङका आइते तामाङले आमाबाबुलाई हेलिकप्टरमा काठमाडौं ओसार्नमै खर्च गरे । स्थानीय येन्चाराज घले, टाँसी घले, गर्चेन घलेलगायतलाई उपचार गर्न काठमाडौं लैजान आफन्तजनले हेलिकप्टर चार्टरमै लाखौं खर्च गरे । गत साउनदेखि मात्रै तिप्लिङमा ७ पटकमा १६ जना अशक्त बिरामी हेलिकप्टरबाट चार्टर गरिएको छ । हेलिकप्टर चार्टर गर्नेहरू अशक्त बिरामी, गर्भवती, सुत्केरी, दमका रोगी, आपराधिक घटनामा घाइते भएका र भीरबाट लडेका, पहिरोमा घाइते भएका हुन्छन् । स्थानीय स्तरमा भएका स्वास्थ्य संस्थाहरूमा प्राथमिक उपचार गर्ने पनि औषधि नभएपछि सामान्य रोग लाग्दा पनि स्थानीयवासीलाई जिल्ला सदरमुकाम वा काठमाडौं जानुपर्ने बाध्यता छ । सदरमुकामदेखि तिप्लिङसम्मको १ सय ७ किमि सडक निर्माण आरम्भ गरिएको ३० वर्ष नाघिसकेको छ । विभिन्न विवाद र आपराधिक घटनाका कारण निर्माणाधीन सडक पनि ढिलाइ भरहेको छ ।"
"निवेदनका चाङ, किस्ता भने पाएनन्","सरकारी ढिलासुस्ती, समन्वय अभाव, सीमित कर्मचारीका कारण दोस्रो वा तेस्रो किस्ताका लागि निवेदन दिएको कम्तीमा दुई महिनासम्म लाभग्राहीले रकम पाएका छैनन् । पहिलो किस्ताबापत्को रकम लिएर निर्माण थालेका लाभग्राहीले डीपीसी तह पूरा गरेपछि दोस्रो किस्ताबापत्को १ लाख ५० हजार पाउने प्रावधान छ । त्यसका लागि लाभग्राहीले वडा कार्यलयमा निवेदन दिएपछि गाउँ, नगर वा वडामा खटिएको प्राविधिकले प्रमाणित गरेपछि मात्रै वडाले सहरी विकास मन्त्रालयको जिल्ला आयोजना कार्यान्वयन इकाईमा पठाउँछ । तर भौगोलिक कठिनाइ, अपर्याप्त इन्जिनियर आदि कारण यो सिफारिस गर्न नै कम्तीमा २ साताको समय लाग्छ । भौगोलिक विकटता र अपर्याप्त इन्जिनियरका कारण निदेवन उपर कारबाही (निरीक्षण) गर्न नै समय लाग्छ, रोशी गाउँपालिका९ का अध्यक्ष कान्छामान तामाङले भने, इन्जिनियरले प्रमाणित गरेपछि सिफारिस पत्रसहित पठाउँदा कम्तीमा एक साता लाग्छ । वडाले कम्तीमा ५० देखि एक सय जनाको सिफारिस गर्ने भन्दै पर्खंदा समय लाग्ने गरेको हो । कहिले त निवेदन एक महिनासम्म पनि वडा कार्यालयमा नै थन्किन्छ । इन्जिनियर गाउँ नबस्ने र एक महिनासम्म थुप्रिएको काम एकै पटक गर्ने भएकाले पनि काम समस्या भएको हो । वडा कार्यालयमार्फत सहरी विकास तथा भवन डिभिजन कार्यालयको आयोजना इकाईमा आएपछि पनि एक महिनासम्म फाइल बस्ने गरेको छ । स्थानीय तहमा खटिएका इन्जिनियरले भूकम्पप्रतिरोधी सिफारिस गरेर सहरी विकास तथा भवन निर्माण डिभिजन कार्यालयको प्राविधिक सुपरीवेक्षण टोलीले प्रमाणित गरेपछि मात्रै दोस्रो किस्ताको रकमका लागि सिफारिस हुने गरेको छ । तर जनशक्ति र स्रोत र साधनको अभावका कारण देखाउँदै प्रमाणीकरण ढिलो हुने गरेको हो । आयोजना प्रमुख महालक्ष्मी जोशीले दुई दिनभित्रमा काम हुने गरेको दाबी गरिन् । वडामा खटिएका इन्जिनियरले सिफारिस गरेपछि हामीले केही कुरा मात्रै हेर्छौं र पठाइहाल्छौं । अधिकारीले दाबी गरे, हाम्रोमा काम अड्कने गरेको छैन, दुई दिनभित्रै पठाउने गरेका छौं । तर, प्रमुख जोशीले स्थानीय तहबाट नै आउन समय लाग्ने र एकै पटक ठूलो संख्यामा फाइल आउने भएकाले केही समय लाग्ने स्विकारिन् । उनले वडामा इन्जिनियर नबस्ने समस्या भए वडा अध्यक्षले हाजिर काट्न र तलब रोक्न सक्ने भन्दै त्यस्ता कर्मचारीलाई कारबाही गर्ने दाबी गरिन् । सहरी विकासबाट अनुदान व्यवस्थापन तथा स्थानीय पूर्वाधार हेर्ने जिल्ला आयोजना कार्यान्वयन इकाईमा आएपछि लाभग्राहीको विवरण राख्ने काम हुन्छ । कम्तीमा दुई साता समय लाग्छ । कम्तीमा एक सयदेखि एक हजार जनाको विवरण भरेपछि भुक्तानी आदेश बनाएर मात्रै कोष तथा लेखा नियन्त्रण कार्यालयमा चेक बनाउनका लागि पठाउने गरेको छ । विवरण भर्ने र भुक्तानी आदेश बनाउनेलगायत काम गर्नुपर्ने भएकाले यहाँ केही समय लिन्छ, एकमुष्ट आउने भएकाले केही समय लाग्छ, आयोजनामा सामाजिक विकास विज्ञको रूपमा कार्यरत विदुर तिमल्सिनाले भने, काम गर्ने सीमित जनशक्ति, धेरैवटा निकाय र समन्वय अभावका कारण पनि केही समस्या भइरहेको छ । कम्प्युटर दाखिला गर्ने, लाभग्राहीको गुनासो सुन्ने, कार्यालयमा आउने सेवाग्राहीको व्यवस्थापन गर्नेदेखि प्रशासनिक काम यही कार्यालयबाट हुने गरेको छ । बैंकले पनि कम्तीमा एक हप्ताको समय लगाउने गरेका छन् । क्लियरिङलगायतका कामका लागि भन्दै बैंकले समय माग्ने गरेको हो । रकम नभएर हो वा अन्य कुनै कारणले हो, बैंकले पनि ढिलाइ गरिदिन्छन्, जिल्ला आयोजना कार्यान्वयन इकाईका एक कर्मचारीले भने, चेक गइसकेपछि पनि पैसा नभएको भन्दै लाभग्राहीलाई फर्काउने गरिएको छ ।"
मेलम्चीको सिमेन्ट पसलमा,सिन्धुपाल्चोक (कास) मेलम्ची खानेपानी आयोजनाका लाग ल्याएइको सिमेन्ट चालकले तारामाराङको एक पसलमा बेचेको खुलासा भएको छ । ना ५ ख १०२७ नम्बरको १० चक्के ट्रकमा ल्याइएको उक्त सिमेन्ट ओजानको स्टोरमा बुझेको देखाएर बाहिर बिक्री गरेको प्रहरीले जनाएको छ । आयोजनाको मुहानस्थित अम्बाथानमा ३ सय ४० बोरा सिमेन्ट अनलोड गराएको भर्पाइ गराएर चालकले गत २ गते सिमेन्टसहितको ट्रक राजधानीतर्फ लगेका थिए । मेलम्ची प्रहरीका अनुसार ट्रकको टायर पन्चर भएपछि चालकले उक्त सिमेन्ट स्थानीय तारामाराङको पसलमा बेचेका थिए । पसलेको नाम भने प्रहरीले बताएको छैन । यो सूचनाका आधारमा मेलम्ची प्रहरीले पसलबाट सिमेन्ट नियन्त्रणमा लिएको हो । प्रहरी निरीक्षक परशुराम मल्लका अनुसार ट्रकसहित चालक भने फरार छन् । स्टारका कर्मचारीले सिमेन्ट बुझेको भन्दै बिलमा छाप लगाएर पठाएको छ । कर्मचारीमाथि पनि छानविन गरिने प्रहरीले जनाएको छ ।
पाख्रिनको स्मृतिमा वाटिका,"गाउँपालिकाले गत आवमा वाटिकामा विभिन्न संरचना गर्न ५ लाख रुपैयाँ खर्चेको छ । चालू आवको निम्ति ७ लाख रुपैयाँ बजेट विनियोजन गरेको छ । वरिपरिको जग्गा अझ बढाएर तारबार गरेर वाटिकाको गुरुयोजना बनाउने तयारीमा छौँ, मकवानपुरगढी गाउँपालिकाका अध्यक्ष विदुर हुमागाईंले भने । वाटिकाको अवलोकन गर्दै मुख्यमन्त्री पौडेलले जग्गाको क्षेत्रफल यकिन गरेर गुरुयोजना बनाएर प्रत्येक वर्ष पर्यटकलाई आकर्षण गर्न सकिने नयाँनयाँ संरचना निर्माण गर्नुपर्ने बताए । मुख्यमन्त्री पौडेलसँगै अवलोकन गर्न पुगेको आन्तरिक मामिला तथा कानुन मन्त्री शालिकराम जमरकट्टेलले सामाजिक र सांस्कृतिक पक्षलाई ध्यान दिएर वाटिकाको स्तरीकरण गर्नुपर्ने बताए । आन्तरिक एवं बाह्य पर्यटकलाई आकर्षण गर्ने खालको संरचनाहरू निर्माण गर्न प्रदेश सरकारले सक्दो सहयोग गर्ने आन्तरिक मामिला मन्त्री जमरकट्टेलले प्रतिबद्धता व्यक्त गरेका थिए । वाटिका व्यवस्थापन समितिका अध्यक्ष मानकुमारी नेपालीले वाटिकाको विषयमा जानकारी गराएकी थिइन् । अवलोकन गर्न प्रदेश सांसदद्वय कुमारी मोक्तान र प्रेमबहादुर पुलामी, नेकपा मकवानपुरका नेता बद्री लम्सालगायत गएका थिए । स्व पाख्रिनको निवासनजिकै रहेको उक्त वाटिकाको निर्माण कार्य २०६३ सालदेखि सुरु गरिएको हो । सुरुमा स्थानीयवासीको पहलमा वाटिका बनाउने काम भएको थियो । पछिल्लो चरणमा तत्कालीन जिविस लगायतले पनि आर्थिक सहयोग गरेका थिए । साविकको मकवानपुरगढी गाविस८ कालीखोलाका तत्कालीन माओवादी नेता पाख्रिनको २०५९ पुस २९ गते मकवानपुरको छतिवनमा सुरक्षाकर्मीद्वारा हत्या गरिएको थियो ।"
संसद् भनेकै समिति,"संसदीय समितिहरूलाई लघु संसद् भनिन्छ, खासमा यी छाया होइनन्, सक्कल संसद् हुन् । संसद् सधैं बस्दैन, समितिहरू भने बाह्रै महिना जतिखेर जहाँ पनि बस्न सक्छन् । स्थान आफैं तोक्न पाउँछन् । संसद् बैठकमा हरेक सदस्यलाई समय जति दिए पनि पुग्दैन, समितिमा भने जति गहिरिए पनि हुन्छ । अन्तरदलीय छलफल गर्ने र प्रत्यक्ष दलीय ह्वीप पनि नलाग्ने हुनाले समिति शक्तिशाली हुन्छन् । समितिकै कारण संसद् सशक्त, सक्रिय र सजीव हुन्छ । लोकतन्त्रको पहरा । हामीले भने संसदीय व्यवस्था पुन:स्थापित गरेको तीन दशक हुन लागे पनि समितिको महत्त्व बुझिसकेका छैनौं । नत्र समिति गठन गर्न आम निर्वाचनको दस महिना लगाउने थिएनौं । संसद् बन्यो, समितिहरू तत्काल चाहिए भनेनौं । कसैले खोजेन । समितिबिना संसद् अपूरो ठानेनौं । अधुरोमै रत्तियौं । संसद्लाई सरकार बनाउने, भाषण गर्ने र विधेयक बनाउनेबजेट पारित गर्ने स्थलमा सीमित राखेर बुझ्यौं । प्रतिनिधिसभाका दस, राष्ट्रिय सभाका चार र दुईवटा संयुक्त गरी १६ वटा समिति भर्खर बन्दैछन् । प्रतिनिधिसभाका दसमध्ये छवटाले महिला नेतृत्व पाए । सत्तासीन पार्टीले केन्द्रीय समिति र मन्त्रिपरिषद् समावेशी बनाउन नसकेको आलोचना मत्थर पार्न खोजेको हो भने समितिका नाममा झारा टारेको हो । योग्य खोजेको हो भने समितिको कदर गर्दा समावेशिता ख्याल गर्नु स्वागतयोग्य छ । विगतको अनुभवका आधारमा अबका चुनौती पनि उनै हुन् । समिति सदस्यहरू दलका नेताबाट मुक्त हुन सक्छन् कि सक्दैनन् । दलगत नीतिबाट परिचालित हुन्छन् कि विवेकबाट । विशेषज्ञ सहायता लिन्छन् कि आफैंलाई सर्वज्ञाता ठान्छन् । धेरैजसो सदस्य त समितिलाई मन्तव्य पोख्ने थलो बनाउने गर्छन् । समितिलाई शक्ति दिने भनेकै सदस्यहरूले आफ्नो भूमिका बुझ्ने हो, समिति के हो भन्ने सम्झिने हो । समितिहरू स्वार्थ समूहको प्रभावबाट मुक्त हुन सक्नुपर्छ । जस्तो अघिल्लोपल्ट एउटा संस्थानको जग्गा खरिद प्रकरणमा पाँचवटा समितिले हात हाले । सबैले कारबाही गर भन्ने निर्देशन दिए, आपसमा राय बझाए, विषय गिजोलेर कमजोर पारे । अर्कोपल्ट विदेशी लगानीको एउटा कम्पनीको बिक्री लाभकरबारे एउटा समितिको कार्यक्षेत्र मिचेर अर्को समिति सक्रिय भइदियो र कर छलीलाई वैधता दिन खोज्यो । कहिले त सरकारलाई निर्देशनसमेत दिन्छन् र कार्यकारिणी भूमिका गर्न खोज्छन् । सरकारलाई जवाफदेही बनाउने, निगरानी राख्ने हो, निर्णय आफैं गरिदिने वा यस्तो गर, उस्तो गर भन्ने निर्देशन दिने होइन । समितिमा स्वार्थ समूहहरू हावी भए भने संसदीय अभ्यास नै विकृत हुन पुग्छ । सदस्यको पृष्ठभूमि र स्वार्थसमेत नहेरी समितिमा राखिदिने नेतृत्व आफैं सम्झौतापरस्त हो । उसमाथि समिति सदस्य र कर्मचारीलाई समेत स्वदेशी के विदेशी लगानीकर्ताले प्रभाव पार्न सक्छन् । मुलुकको स्वार्थमा सम्झौता हुन सक्छ । हाम्रो संसदीय विधि निर्माण प्रक्रियामा हिजोका त्रुटिका आज हामी भुक्तभोगी छौं । मसिनो गरी विधेयकलाई ढुट्याउने काम समितिहरूको हो । जस्तो मुलुकी संहिता पारित गर्नुअघि विधायन समितिले सरोकारवालाहरूसित व्यापक बहस र परामर्श गर्नुपथ्र्यो । समिति आफैं ओझेलमा बसेर तर्जुमा गर्यो, अहिले ड्राइभरदेखि डाक्टरसम्म पेसागत समुदाय असन्तुष्ट छन् । सुधार गर्ने भनेको संसदीय समितिका सदस्यहरूलाई विषयगत अध्ययनमा जोड दिलाउने हो । सदस्यहरूको कार्यक्षमता अभिवृद्धि गर्ने । विधेयक अध्ययन, पारित गर्ने, संशोधन हाल्ने तरिका र विधेयक कानुन बनेपछि त्यसले पार्ने प्रभावबारे जानकारी हुने गरी क्षमता विकास गराउन जरुरी छ । संसद्मा पुस्तकालय छ, प्रयोजन छैन । सचिवस्तरको अनुसन्धान विभाग खोलेर सांसदहरूलाई अनुसन्धानमा सहयोग गर्ने व्यवस्था गर्न सकिन्छ । इन्टरनेट सुविधा दिँदैमा हुँदैन, विषयको अन्तर्राष्ट्रिय अभ्यास र ज्ञानमा पहुँच पुर्याएको हुनुपर्छ । पश्चिमा देशका संसद् सदस्यलाई विश्वविद्यालयबाट आएका प्रशिक्षार्थीले सघाउँछन् । जति गर्दा पनि सदस्यहरूले समितिलाई नेतादलगुटगत स्वार्थबाट मुक्त राख्नुपर्छ र शपथको मर्यादा र आफ्नो कर्तव्य पूरा गर्नु । समितिहरूमै संसद् निर्भर गर्छ र संसद्मै हाम्रो लोकतन्त्र, जवाफदेही शासन व्यवस्था र जनताको आशा ।"
अराजकताको दुई तिहाइ मोल,"देशभरि निर्मलालाई न्यायको माग गर्दै जुलुस प्रदर्शन भएका छन् । हातमा कुची हुनेहरू क्यान्भास लिएर सडकमा आएका छन् । कविहरू कविताको स्वर बोकेर चोकमा उभिएका छन् । मिडियामा दिनहुँ यही हत्याकाण्डका विविध पक्ष सार्वजनिक भइरहेका छन् । प्रहरीले मेटेका, लुकाएर र पखाल्न खोजेका प्रमाण सार्वजनिक बहसमा ल्याइएको छ । सामाजिक सञ्जाल सरकारको अकर्मण्यता र अपराधी चरित्रको विरोधमा हजारौं हजार वाक्य, चित्र र संकेतले भरिएका छन् । कार्टुनिस्टहरू कार्टुनमा व्यंग्य खोज्दाखोज्दै हास्य हराएर हैरान छन् तर अराजक नेतृत्वको सघन छायामा नेकपाका नेतादेखि मन्त्रीसम्म मदहोस देखिन्छन् ।जनताको विरोधको स्वरमा प्रचण्ड अदृश्य शक्तिको षड्यन्त्र खोजिरहेका छन् । आफ्नै घरछेउमा घटेको जघन्य बलात्कार र हत्याको विरोधमा सडकमा ओर्लने अपेक्षा गरिएका भीम रावल कुनै राजनीतिक दाउपेच देखिरहेछन् । अरू त अरू, नेकपाका महिला सांसदहरू नै अपराधका घटनामा सरकार विरोधी षड्यन्त्र फेला पारेर चुरचुर छन् । के हो आखिर राजनीति ? कुर्सी पाउने, कुर्सी जोगाउने र कुर्सी गुम्ने डरमा अपराधको समेत बचाउ गर्ने कुटिल खेल ? राजनीतिको यो अराजक परिभाषाका अघिल्तिर प्रधानमन्त्री ओलीको नेतृत्वमा सम्पूर्ण नेकपाले घुँडा टेकेको हो ?मल्लिक आयोगको प्रतिवेदन दराजमा थन्क्याइयो । रायमाझी आयोगको प्रतिवेदन उसैगरी गुमनाम पारियो । यस्ता आयोग कति बने, कति प्रतिवेदन लुकाइए, त्यसको हिसाब छैन । आन्दोलनको रापताप बाँकी रहँदासम्म आयोग बनाएर टार्ने र अपराधमाथि अपराधको चाङमा राज्य चलाउने चरित्र राजनीतिमा हावी भइरहनु दु:खद होइन, आक्रोशको कुरा पनि हो । प्रत्येक राजनीतिक आन्दोलनले जन्माएका नयाँ नेतृत्व र एजेन्डालाई राज्यको यही चरित्रले निलिरहेको र समाज पुन: पुरानै ठाउँमा थाकेर सुस्ताइरहेको दृश्य सुखद छैन । वाइड बडी जहाज किन्ने नाममा ठूलो भ्रष्टाचार भएका समाचार सार्वजनिक भए तर सरकार चुपचाप अपराधका चाङमा टेकेर अपराधी राज्यलाई मजबुत पार्ने उपक्रममा छ ।अझ दु:खद पक्ष के भने अराजकताको यो खेलमा प्रतिपक्ष पनि चुपचाप सामेल छ । समाज पुन: एकपटक विस्फोटक यथार्थमाथि उभिएको छ । कुन विस्फोट कहाँबाट फुट्छ, हेर्न त्यत्ति बाँकी छ ।"
सहकारी बेथिति,"संविधानले निजी, सार्वजनिक र सहकारीलाई तीनखम्बे अर्थनीतिका रूपमा परिभाषित गरे पनि सहकारी क्षेत्रमा बेथिति बढ्दो छ । मुख्य सहरमा प्रमुख सडकका दायाँबायाँ दुवै किनारा र सहायक मार्गमा समेत सहकारी संस्थाहरू च्याउसरी स्थापना भएका छन् । दूरदराजमा सहकारीको उपस्थिति शून्य छ । कतिपय सहकारी सर्वसाधारणको बचत फिर्ता गर्न नसक्ने गरी टाट पल्टेका छन् भने कतिपय अरबौँ रकम कुम्ल्याएर रातारात भागेका छन् । एकाथरी जन्मदेखि मृत्युसम्मको सेवा दिने संस्था छन् भने अर्काथरी आफ्ना सेयर सदस्य नचिन्ने पनि छन् । हामीले दोस्रो प्रकारको सहकारी खोजेको होइन, जसले समुदाय र नागरिकको जीवनस्तर उकास्न दिगो योगदान पुर्याउन सकोस् । अहिले सर्वसाधारणको लगानीले सहकारीको वासलात बढ्दै गयो तर सदस्यहरूको आर्थिक स्थिति उल्टो खस्किँदै गएको देखिन्छ । अन्तर्राष्ट्रिय सहकारी महासंघले सहकारीलाई व्यक्तिहरूको स्वैच्छिक सहभागिताबाट उनीहरूको समान आर्थिक, सामाजिक र सांस्कृतिक आवश्यकता तथा आकांक्षा परिपूर्तिका निम्ति सामूहिक स्वामित्व र प्रजातान्त्रिक ढंगबाट नियमित स्वायत्त उद्यमका रूपमा सहकारीलाई अर्थतन्त्रको प्रमुख आधार मानेको छ । विषेशत: सहकारी क्षेत्रमा अवसर र उपलब्धि मात्र होइन, विकृति र चुनौती ज्यादा देखा परेका छन् । दधिराम खतिवडा, चिसङ्खुगढी गाउँपालिका७, ओखलढुंगा"
संरक्षणकर्मी हरिया सर्प,"बन्न सक्छ कम क्षतिमै शीर्षक राखेर २ पृष्ठमा छापिएको निजगढ अन्तर्राष्ट्रिय विमानस्थलसम्बन्धी समाचार विद्यावारिधि विद्यार्थी र कथित संरक्षणकर्मीका कुरा हुन् । होइन भने आफ्नो देशमा वन, वातावरण विनाश गरेर विकासको उत्कर्षमा पुगेका विकसित राष्ट्रहरूले वातावरण बचाउने ठेक्का लिएको कुरा भुल्नु हुँदैन । तिनकै बुटी खाएर विकासको विरोध गर्ने कथित संरक्षणकर्मी हरिया सर्प हुन् । स्मरण रहोस् रुख नकाटेको भए महेन्द्र राजमार्ग पनि बन्ने थिएन । आफू बच्न र समाचार अनुसन्धानमूलक देखाउन सचिव कृष्णप्रसाद देवकोटासँग पनि कुरा गरेको बुझिन्छ । जे भए पनि समाचारद्वारा विकास निर्माणमा बाधा उत्पन्न गराएको प्रस्ट छ । १३ किलोमिटर चाहिनेमा साढे ८ किलोमिटरमा कसरी बन्छ विमानस्थल ? वातारवरण संरक्षणको निहुँमा बन्न थालेको निजगढ विमानस्थलमा बाधा ल्याउनु उचित होइन । समिता लुइँटेल, टीकापुर कैलाली बन्न सक्छ कम क्षतिमै निजगढ अन्तर्राष्टिय विमानस्थलबारेको समाचार पढियो । यो खबरले हजारौँ हेक्टरका वन विनाश नगरी पनि विमानस्थल बनाउन सकिने रहेछ भन्ने तर्कसँग सरोकारवाला जोकोही पनि नजिक पुग्नुपर्ने हो । एउटा रुख रोप्न र हुर्काउन नसक्नेले २४ लाखभन्दा बढी रुख काट्न तम्सिनु उचित होइन । हजार वर्षदेखिका खडाको खडै रहेका सतिसाल, साल, खयरका झाडीयुक्त वन नासेर वातावरण धराशायी बनाउनु हुँदैन । हरियो वन नेपालको धन भन्ने लोकोक्तिले चिनिएको नेपालको चारकोसे झाडीका १० वटा नयाँ बोइङ किन्न पुग्ने खरबौँ मूल्यका रुख नाश नगरीकनै केही दायाँबायाँ स्थानतर्फ जान सकिने सटिक नक्सांकन दर्साइएका छन् । यदि भित्रैदेखि निजगढमा अर्को अन्तर्राष्ट्रियस्तरकै विमानस्थल निर्माण गर्ने इच्छा जागृत भएको भए सर्प पनि मर्ने लौरो पनि नभाँचिने शैली अपनाउनु बुद्धिमानी हुन्छ । नदी उकास जमिन होस् या बाँझो जमिन वा सारनाथ जंगलको अतिक्रमित जमिनलाई प्रयोग गर्दा उपयुक्त हुन्छ र विवादित बन्दैन भन्ने जुन आशय पत्रिकामा उल्लेख गरिएको छ, वास्तवमा त्यो सही छ । भएको एउटै अन्तर्राष्ट्रिय विमानस्थललाई सुविधासम्पन्न, सुरक्षित, व्यवस्थित र झन्झटमुक्त बनाई पर्यटकीय सहजता अभिवृद्धि गर्न बाह्र बजिरहेका बेला देशमा हाल जतिवटा बोइङ जहाज छन्, त्योभन्दा बढी अन्तर्राष्ट्रिय विमानस्थल थप्ने रे । सरकारको निर्णयप्रति नकारात्मक आशय औँल्याएको होइन । लुम्बिनी र पोखरा गरी २ वटा अन्तर्राष्ट्रिय विमानस्थल बनाइने प्रक्रिया अघि बढिसकेको छ । निजगढमा वातावरण मूल्यांकनका कार्य अघि बढिरहेकामा जंगलको क्षति न्यूनीकरण गरी बनाउनु उपयुक्त हुने आवाज सर्वत्र उठिरहेको सन्दर्भमा त्यसको सबल पक्ष केलाउने जमर्को मात्रै गरेको हो । श्यामसुन्दर कुइँकेल, हाँडीगाउँ, काठमाडौं"
स्वेदशी लगानीको बेवास्ता,"अस्ट्रेलियाली कम्पनी स्मेक र चिनियाँ कम्पनी थ्री गर्जेजले पश्चिम सेती जलविद्युत् आयोजना निर्माणको सम्झौता गरेर १७ र ७ वर्षसम्म आयोजना ओगटी अन्तमा हात झिके । यो कुरा सेलाउन नपाउँदै लगानी बोर्ड र भारतीय कम्पनी जीएमआरसँग माथिल्लो कर्णाली जलविद्युत् आयोजना निर्माण गर्न २०७१ असोज २ मा भएको आयोजना विकास सम्झौता (पीडीए) बमोजिम कम्पनीले २ वर्षभित्र लगानी जुटाउन गरेको कबोल २ पटक म्याद थप्दा पनि पूरा भएन । बुधबार उक्त म्याद समाप्त भएको छ । अहिले डलर महगिँदो अवस्थामा छ । यो क्रम अझै बढ्नेछ । जति ढिलो भयो, निर्माण लागत त्यति नै बढ्छ । विदेशीमाथिको निर्भरताले यो परिस्थिति सिर्जना भएको हो । देशमा जलविद्युत् विकाससँग सम्बन्धित प्रशस्त जनशक्ति हुँदाहँदै र नागरिकहरू जति पनि लगानी गर्न तयारी अवस्थामा रहँदा पनि लगानी बोर्डको ध्यान नेपाली लगानी लगाउनेतिर किन नगएको होला ? महेन्द्रसिंह बम, टीकापुर१, कैलाली"
अपनत्वविहीन बन्दै जनता,"घर नजिकै सिंहदरबार घतलाग्दो र समयसान्दर्भिक लाग्यो । शासन व्यवस्थाको बलियो पक्ष लोकतान्त्रिक संस्कार र लोककल्याणकारी राज्य स्थापना हो । २०७२ असोज ३ मा संविधान जारी भएसँगै लोकतान्त्रिक अभ्यासलाई बलियो बनाउने र मार्गनिर्देशन गर्ने काम बढ्दै गएको छ तर जुन आशा र भरोसामा वर्तमान सरकार स्थापित भएको थियो, त्यस विपरीत आफूले रोजेर शासनमा पठाएकाहरू सेवाभावबाट च्युत बन्दै छन् । न्यूनतम इमानदारी पनि पालना र सैद्धान्तिक हिसाबले मात्र लोकतन्त्रको नाम जप्ने ढोँगीका रूपमा स्थापित हुँदै गएको सत्यलाई लेखले उजागर गरेको छ । जो लोकतन्त्रका माला जप्छन्, आज तिनैबाट लोकतन्त्र र सुशासनका लागि खतरा बढ्दै गएको आशय लेखले गरेको छ । लोकतन्त्रका पोषक तत्त्व सेवा र इमानदारी फितलो बन्दै गएको छ । तीतो यथार्थ अरिंगालहरू पनि प्रधानमन्त्री र उनको शासन शैलीसँग खुसी छैनन् भने चेतनशील प्राणी मानिसले कसरी लोकतान्त्रिक संरचनाको अपनवत्व महसुस गर्लान् ? ओमनाथ कडरिया, गोलधाप१, झापा"
कर्णालीमा समृद्धिको सुवास,"मुलुककै मुकुटझैं बनेको कर्णाली प्रदेशमा विकासका सम्भावना गनेर साध्य छैन । रारा र फोक्सुन्डो तालको रमणीय दृश्य, कर्णाली, भेरीको मनमोहक बहाव, शून्यवायु प्रदूषण, स्वच्छ हावापानी एवं खुला क्षेत्र भएकाले स्वदेशी, विदेशी पर्यटक आकर्षित बनिरहेका छन् । पर्वतीय माराथन, बुस वाकिङ, राफ्टिङ, रिभर वाक, माउन्टेन बाइकिङ, पैदलयात्राजस्ता साहसिक गतिविधिसँग जोडिएका सन्दर्भले कर्णालीको पहिचान उत्कर्षमा पुगेको छ । एकातिर यार्सागुम्बा, जटामसी, सिलाजितजस्ता जडीबुटीका लागि कर्णाली पहिलेदेखि प्रख्यात छ भने अर्कोतिर यत्रतत्र देश विदेशमा बहुमूल्य मानिने पत्थरको खानी पनि भएकाले अर्थोपार्जनको बलियो आधार बन्न पुगेको छ । शुक्रबार प्रकाशित राराको सौगात सिमी र स्याउ खबर अर्गानिक कृषि उत्पादन मन पराउने पर्यटकका निम्ति थप आकर्षणको विषय बनेको छ । डाभुवनेश्वर शर्मा चन्द्रागिरि२, काठमाडौं"
वायुसेवा निगम उचाइमा पुग्ला ?,"अन्तर्राष्ट्रियस्तरमा पनि दुबईको नियमित उडान र दुईतर्फी गरी २१९ जना यात्रीलाई बिचल्लीमा पार्दै र अनावश्यक बिल भुक्तानी गर्दै ३३ जनाको टिकटमा ३७ जनालाई गन्तव्य नै नभएको मुलुक मलेसिया उडायो । यसबाट निगमको घाटा त भयो नै । निगमप्रति यात्रीको विश्वास पनि घट्यो तर आजसम्म खरिद गरी ल्याएका जहाजबाट कति मुनाफा गर्यो ? एसियालीसहित युरोपेली तथा अमेरिकी मुलुकमा गन्तव्य बढाउने भन्दै कमिसनको चलखेलमा २३ अरब ऋणमा दुईटा वाइड बडी जहाज खरिद गरे तर खरिद गर्दा १०४ मिलियन डलरमा खरिद सम्झौता गरेकामा १०८२ मिलियन डलर भुक्तानी गरे । १००० घण्टा उडिसकेको जहाज खरिद गर्नुपर्नेमा नयाँ, सम्झौता गरेको भन्दा फरक सिरियलको जहाज, एएआर कम्पनीसँग सम्झौता गरेर अर्को कम्पनीको र भारवहन क्षमता २४२ मेट्रिक टन हुनुपर्नेमा १८९ मेट्रिक टन क्षमता भएका जहाज खरिद गरी ल्याएका छन् । यसरी खरिद प्रक्रिया र सम्झौताभन्दा फरक जहाज खरिद हुनु कमिसनको चलखेल हो कि होइन ? ती जहाजबाट निगमले कति गन्तव्य थप गर्यो ? कति अम्दानी गरेको छ ? तर गन्तव्य घटाइएको, जहाज ग्राउन्डेड भएर सेवामा अवरोध गरेको, निगम सक्षम नभएको तर घाटा चुलिएको अवस्थामा ऋण काढेर जहाज बढाउन आवश्यक थियो ? निगमको ग्राउन्डेड जहाज चलाउनु, सञ्चालित गन्तव्यलाई नियमित गरी यात्रीको मन जित्नु र आयव्ययको सन्तुलनभन्दा जसरी भए पनि जहाज खरिद गर्ने कंसाकारको क्रियाकलापलाई कमिसनको खेल भन्ने कि नभन्ने ? यस्ता क्रियाकलाप र सल्लाहले ध्वजावाहक वायुसेवा निगम उचाइमा पुग्ला ? गंगाराज अर्याल, पाणिनि८, पाली अर्घाखाँची"
व्यक्ति र बोली,"(राजेन्द्र दाहाल सम्पादक, शिक्षक मासिक (ट्वीटरबाट)"
हाम्रा वनस्पति कति ?,"कमल मादेन,मानबहादुर रोकायालेखकद्वय वनस्पतिविद हुन् ।"
"माध्यम फेरियो, शैली उही","वि राटनगर महानगरपालिकाका केही सामुदायिक विद्यालयले अंग्रेजी माध्यमबाट शिक्षण सिकाइ सुरु गरे । निजी विद्यालय छाडेर आउनेको संख्या ह्वात्तै बढ्यो । विद्यार्थीको चाप थेग्न सामुदायिक विद्यालयले प्रवेश परीक्षा लिनुपरेको छ । विराटनगर महानगरभित्र ५५ सामुदायिक र २० वटा धार्मिक विद्यालय छन् । यसै वर्षदेखि महानगरपालिकाले तीनवटा सामुदायिक र दुइटा धार्मिक विद्यालयलाई नमुना बनाउने भनेर डेढ करोड रुपैयाँ विनियोजन गरेको छ । त्यसका लागि ९ वटा विद्यालयले निवेदन दिएकामा आदर्श मावि, पोखरिया मावि र मिल्स माविलाई ३५३५ लाख तथा ताजुल स्लामलाई २२ लाख र लक्ष्मीनारायणलाई २१ लाख रुपैयाँ उपलब्ध गराइएको छ । पोखरिया मावि शिक्षण सिकाइमा जिल्लामा उत्कृष्ट मानिन्छ । अंग्रेजी माध्यमसँगै भौतिक पूर्वाधारमा आदर्श मावि नमुना मानिँदै आएको छ । सत्यनारायण मावि र राधाकृष्ण माविले पनि कक्षा १ देखि १० सम्म अंग्रेजी माध्यमबाट पढाइ सुरु गरेका छन । सरस्वती उच्च मावि र गोग्रा माविले ८ कक्षासम्म अंग्रेजी माध्यमबाट पठनपाठन थालेका छन् । जनपथ उच्च मावि र मिल्स माविले ५ कक्षासम्म अंग्रेजी माध्यममा पढाउँछन् । नगरक्षेत्रका दुई दर्जन सामुदायिक विद्यालयले कक्षा ४ सम्म अंग्रेजी माध्यमबाट शिक्षण सिकाइ सुरु गरेका छन् । निजी विद्यालयप्रतिको वितृष्णा र सामुदायिकतिर आकर्षण बढ्दै जानु समग्र सरकारी शिक्षाप्रति जनविश्वास वृद्धि हुँदै जानु पनि हो । तथापि माध्यम मात्र अंग्रेजी भएर नहुने निजी विद्यालयहरूको लामो अभ्यासले देखाउँछ किनभने निजी विद्यालयहरूले उत्पादन गर्दै आएका अधिकांश विद्यार्थीको पहिलो रोजाइ भनेको विदेशी शिक्षा र विदेशी भूमि हो । निजी विद्यालयले नेपाल र नेपाली भूमिका लागि नभई विदेश र विदेशीका लागि जनशक्ति उत्पादन गर्दै आएका छन् भन्दा अन्यथा हँ ुदैन । कतिपय विकसित मुलुकमा अंग्रेजी भाषालाई समृद्धि र विकासको संवाहकका रूपमा मानिन्छ । हामीकहाँ अंग्रेजी भाषाको माध्यमबाट शिक्षा प्रदान गर्दै आएका निजी विद्यालयले दुई थरी विद्यार्थी उत्पादन गर्दै आएका छन् । स्कुले जीवनमा उत्कृष्टता हासिल गर्दै आएका अधिकांश विद्यार्थी विदेशमा उच्च शिक्षा हासिल गरी उतै बसाइँ सरेका छन् । औसत विद्यार्थीले उच्च शिक्षा हासिल गर्ने अवसर पाए पनि पढाइअनुसारको काम र अवसर पाउने सम्भावना न्यून छ । दुई थरी विद्यार्थी उत्पादन गर्दै आएका निजी विद्यालयको अभ्यासलाई सामुदायिक विद्यालयले अन्धाधुन्ध अनुसरण गर्नु कति ठीक हो, मननीय छ । अंग्रेजी भाषालाई शिक्षाको माध्यम बनाउँदा देशको विकास र समृद्धिमा कतिको योगदान पुग्छ भन्ने विषयमा त्यति धेरै अध्ययन अनुसन्धान भएको छैन । माध्यम मात्र अंग्रेजी भए पुग्छ भन्ने सोचाइ सही नहुन सक्छ । शिक्षाका सरोकारवाला र शिक्षाविद्को दीर्घकालीन सोच र दृष्टि अपुग भएकैले निजी विद्यालय पढेका हाम्रा छोराछोरी विदेशी भूमिमा भविष्य खोज्न बाध्य छन् । थोरैले राम्रो शिक्षा र अवसर पाए पनि धेरैका छोराछोरीको दैनिकी सोचेजस्तो छैन । रहरै रहरमा विदेशमा उच्च शिक्षा हासिल गर्न पुगेका विद्यार्थीलाई आज उता बस्नु बाध्यता बनेको छ । आफ्नै मातृभाषा र राष्ट्रभाषामा शिक्षा प्रदान गरिरहेका जापान, चीन, स्पेन र फिनल्यान्डको विकास र समृद्धिले विश्वको ध्यानाकर्षण गराउँदै आएको सर्वविदितै छ । अमेरिकी शिक्षक तथा शिक्षाविद् जोन हल्टले आफ्नो पुस्तक असफल स्कुल मा स्कुले जीवनमा बालबालिकालाई असल शिक्षा चाहिने उल्लेख गरेका छन् । उनका अनुसार असल शिक्षाले तीनवटा ज्ञान दिनुपर्छ । पहिलो, आफू वरिपरिको दुनियाँलाई राम्रोसँग चिन्ने र बुझ्ने । दोस्रो, आफू स्वयंलाई विकसित गर्ने । तेस्रो, आफ्नो विशेष रुचि र कुशलता प्रयोग गरेर आफू वरिपरिको दुनियाँका असली समस्यासँग जुध्न सक्ने र मानव समुदायको भलो गर्न सक्ने । तर ती तीनै ज्ञान दिन हाम्रा शिक्षालयहरू असफल छन् । हिजोका दिनमा उपरोक्त ज्ञान बाँड्न निजी विद्यालय चुकेको दुष्परिणाम आज देशले भोगिरहेको छ । यसको प्रत्यक्ष र परोक्ष मूल्य हामी अभिभावकले चुकाउनुपरेको छ । निजी विद्यालय पढेका छोराछोरी विदेशमै आफ्नो भविष्य सुरक्षित देख्छन् । अंग्रेजी भाषा सिक्नु भनेको नेपाली भुल्नु हैन । तर शिक्षालयले त्यो सिकाएनन् । मुलुकले आफ्नो विकास र समृद्धिको संवाहक बन्ने जनशक्ति तयार गर्नुपर्छ । हामीकहाँ भने व्यक्तिवादी चिन्तन हावी भएको छ । हामीकहाँ शिक्षित हुनु भनेको सम्पन्न हुनु भन्ने पुरातन मान्यता स्थापित छ । हाम्रा शैक्षिक संस्थाहरूले आफ्नो देशलाई चाहिने जनशक्ति उत्पादनमा केन्द्रित हुने हो भने विकास र समृद्धि टाढा छैन । शिक्षाविद् जोन हल्टले भने जस्तै हाम्रा शैक्षिक संस्थाहरूले माध्यम भाषाभन्दा पनि विद्यार्थीलाई उपयुक्त ज्ञान दिने शिक्षण पद्धतिमा जोड दिनुपर्छ ।"
विमान सेवामा जलप,कञ्चनमणि दीक्षित
विकास आयोजनामा अपव्यय,सुकदेवट्टभट्टराई खत्रीलेखक पूर्वकार्यवाहक महालेखापरीक्षक हुन् ।
सभापतिलाई थप अधिकार,"सातै प्रदेशमा छलफलसंशोधन समितिले ७ प्रदेशका १२ ठाउँमा प्रस्तावित मस्यौदामाथि छलफल चलाउने भएको छ । प्राप्त सुझाव समेटेर मस्यौदालाई अन्तिम रुप दिई केन्द्रीय कार्यसमितिमा प्रस्तुत गर्ने तयारी छ । छलफलका लागि असोज ८ देखि १२ गतेसम्मको समय तोकिएको छ । छलफलमा सम्बन्धित प्रदेशका पार्टीबाट निर्वाचित सांसद, जिल्ला सभापति, महासमिति सदस्य, महाधिवेशन प्रतिनिधि र भ्रातृसंस्थाका प्रमुखहरू उपस्थित हुनेछन् । विधान संशोधनमा केन्द्रीय नेताहरूले आआफ्नो स्वार्थ पूरा गराउन सम्बन्धित प्रदेशमा समेत लबिइङ थालेका छन् ।"
खस भाषा निर्देशिका बन्दै,"जुम्ला (कास) खस भाषा लेखनका लागि वर्णविन्यास लेखन निर्देशिका पुनरावलोकन सुरु गरिएको छ । निर्देशिका पुनरावलोकनका लागि मातृभाषा केन्द्रले सहजीकरण गरिरहेको छ । खस जुम्ली भाषा लेखनशैली निर्देशिकामा व्यञ्जन वर्णमा २९ र स्वर वर्णमा ६ अक्षर रहेको स्थानीय जानकार कर्णबहादुर भण्डारीले बताए । खस जुम्ली भाषाको उच्चारणमा अन्य भाषाझैं व्यञ्जन र स्वर वर्ण छन्, उनले भने, निर्देशिकामा त्यसबारे प्रस्ट पारिएको छ । केही थपघट गर्नुपर्ने भएकाले पुनरावलोकन थालिएको उनले बताए ।लोपोन्मुख अवस्थामा पुगेको खस भाषाको उत्खननस्वरूप पहिलोपटक खस जुम्ली भाषा लेखनशैली को प्रस्तावित मस्यौदा निर्माण गरिएको छ । खस भाषा, कला, संस्कृति र इतिहाससम्बन्धी जानकारको भेलाले मस्यौदा तयार पार्ने निर्णय गरेको थियो । खस शब्दकोशका सम्पादक रमानन्द आचार्यले लेखनशैलीमा केही पुनरावलोकन गर्नुपर्ने भएकाले भाषाविद्सँग छलफल चलाइएको बताए । आवश्यक परेको खण्डमा परिमार्जित संस्करणमा प्रयोग गर्ने गरी प्रस्तावित मस्यौदाबाट व्यञ्जन वर्णहरू ञ, ण, श, ष, क्ष, त्र र ज्ञ लाई बाहिर राखिएको छ, उनले भने, स्वर वर्णका ई, ऊ, ऋ, ऐ, औ, अं र अ समेत हटाइएको छ । तत्कालीन कर्णाली खस राज्यभित्र बोलिने भाषा र बोलचाललाई आधार मानेर मस्यौदा तयार पारिएको उनले जनाए । उनका अनुसार निर्देशिकामा कर्णाली र आसपास क्षेत्रमा बोलिने खस भाषाको सबै विवरण समेटिएको छ । विसं १८४६ पछि सरकारसँग कर्णालीको पहुँच कमजोर भएकाले खस भाषा ओझेलमा परेको थियो । ढिलो गरी मस्यौदा बने पनि यसले भाषा संरक्षणमा ठूलो टेवा पुर्याएको स्थानीय जानकार लोकराज चौलागाईंले बताए । पूर्वशिक्षक तथा कला, संस्कृति र साहित्यका जानकार व्यक्तिको संलग्नतामा निर्देशिका तयार गरिएको हो । कर्णाली क्षेत्रको कथ्य शब्द स्ह को लेख्य रूप दिन नयाँ वर्णमा प्राथमिकीकरण गरिएको छ । खस भाषा पूरै राष्ट्रियकरण नभए पनि नेपालीका धेरै वर्ण खसबाटै विकसित भएका हुन्, पूर्वशिक्षक मुनिश्चन्द्र न्यौपानेले भने, खस भाषामा आधारित मस्यौदाले स्थानीय पहिचान जोगाउनेछ । मातृभाषा केन्द्रका निर्देशक सुशील सुब्बा लिम्बूले मस्यौदाको पहिलो संस्करण प्रकाशन गरेर सबै स्थानीय तहमा अध्ययनका लागि वितरण गरिएको बताए । स्थानीय स्तरबाट आएका सुझावसल्लाहलाई समेट्न पुनरवलोकन गर्न लागिएको हो, उनले भने ।"
घिमिरेलाई गोपालदास पत्रकारिता पुरस्कार,"काठमाडौं (रासस) गोपालदास पत्रकारिता पुरस्कारबाट वरिष्ठ पत्रकार युवराज घिमिरे सम्मानित भएका छन् । प्रेस काउन्सिल नेपालको ४९ औँ वार्षिकोत्सवका अवसरमा राष्ट्रपति विद्यादेवी भण्डारीले घिमिरेलाई उक्त पत्रकारिता पुरस्कार प्रदान गरेकी हुन् । घिमिरे देश सञ्चार मल्टिमिडियाका सम्पादक हुन् । उक्त पुरस्कारको राशि एक लाख पाँच हजार छ । एक लाख पाँच हजार रुपैयाँ राशिकै प्रेस काउन्सिल सुरेन्द्रबहादुर बस्नेत पत्रकारिता पुरस्कारबाट कास्कीका राजबहादुर गुरुङ सम्मानित भएका छन् ।त्यस्तै प्रेस काउन्सिल आचारसंहिता पुरस्कार हाम्रो एफएम दोलखाले पाएको छ । प्रेस काउन्सिल क्रियाशील पत्रकारिता पुरस्कारबाट धनुषाका बृजकुमार यादव सम्मानित भएका छन् । प्रेस काउन्सिल साहित्यिक पत्रकारिता पुरस्कारबाट कल्तरु साहित्यिक पत्रिका सम्मानित भएको छ । प्रेस काउन्सिल स्तम्भ लेखन पुरस्कारबाट वरिष्ठ साहित्यकार अमर गिरी पुरस्कृत भएका छन् । त्यस्तै भाषागत पुरस्कारतर्फ गुगुल्डी मासिक पुरस्कृत भएको छ । डोट्याली भाषाको पत्रिकाका सम्पादक प्रकाशक वीरबहादुर चन्द कञ्चनपुर प्रेस काउन्सिल भाषागत पत्रकारिता पुरस्कारबाट पुरस्कृत भएका छन् । प्रेस काउन्सिल महिला सशक्तीकरण पत्रकारिता पुरस्कारबाट जुम्लाका कृष्णमाया उपाध्याय र मकवानपुरका नानीमैया विष्ट सम्मानित भएका छन् । प्रेस काउन्सिल सशक्त सञ्चारकर्मी पत्रकारिता पुरस्कार कास्कीका पुण्य पौडेलले पाएका छन् । प्रेस काउन्सिल समावेशी पत्रकारिता पुरस्कारबाट सिरहाका सुरेश यादव, नवलपरासीका गोपाल परियार र सुनसरीका रिता मोक्तान सम्मानित भएका छन् । प्रेस काउन्सिल युवा सशक्तीकरण पत्रकारिता पुरस्कार चन्द्र बानियाँ र उज्ज्वल पहाडी तथा सागर पण्डितले पाएका छन् । प्रेस काउन्सिल सशक्त लेखन पत्रकारिता पुरस्कारबाट कालिकोटका रमेश रावल सम्मानित भएका छन् ।कार्टुन विधातर्फ अविन श्रेष्ठ र फोटो पत्रकारितातर्फ पद्मसागर कक्षपति पुरस्कृत भएका छन् । काउन्सिलको वार्षिकोत्सवका अवसरमा वरिष्ठ पत्रकारहरू केदारमान सिंह, मुक्तिनाथ खनाल, हरिकला अधिकारी र रमेशकाजी स्थापितसमेत सम्मानित भएका छन् ।"
खुर्दिसको परिवारलाई १० लाख,काठमाडौं (कास) सरकारले आपराधिक समूहबाट मारिएका सुनसरीका खुर्दिस आलमलाई सहिद घोषणा गरेको छ । मन्त्रिपरिषद्को शुक्रबारको बैठकले खुर्दिसको परिवारलाई राहतस्वरूप १० लाख रुपैयाँ दिने निर्णय गरेको छ ।
बहिरामैत्री विद्यालय माग,"काठमाडौं (कास) राष्ट्रिय बहिरा महासंघ नेपालले राज्यले नेपाली सांकेतिक भाषाको विकास र विस्तारको दायित्व बहन गर्नुपर्ने माग राखेको छ । महासंघले त्यसनिम्ति संवैधानिक व्यवस्थाअनुकूल सांकेतिक भाषाको अध्ययन तथा तालिम केन्द्र, दोभाषे तालिम केन्द्र तत्काल स्थापना गर्न भनेको छ । सांकेतिक भाषाका साथ, बहिरा समुदायको पूर्ण समावेशीकरण नारासहित दोस्रो अन्तर्राष्ट्रिय सांकेतिक भाषा दिवस तथा तेह्रौं अन्तर्राष्ट्रिय बहिरा सप्ताहको अवसरमा महासंघले यस्तो माग अघि सारेको हो । बहिरा नागरिकको हक अधिकार सुनिश्चित गर्न आमसमुदाय र सरकारको ध्यानाकर्षण गराउन संयुक्त राष्ट्रसंघले गत वर्षदेखि यो दिवस मनाउन थालेको हो । महासंघले आवश्यकताअनुसार बहिरा व्यक्तिलाई दोभाषे सेवा प्रयोग गर्ने अधिकार र अवसर व्यवहारमा कार्यान्वयन गर्न भनको छ । बहिरामैत्री शिक्षण अनुमतिपत्र प्रदान गर्ने व्यवस्था मिलाउनुपर्छ, महासंघ अध्यक्ष केपी अधिकारीले भने । उनले अध्यापनरत बहिरा शिक्षकलाई निश्चित प्रक्रिया अपनाएर अनुमतिपत्र दिई सेवा निरन्तरता दिनसमेत आग्रह गरेका छन् ।"
नेपाललाई जर्मनीको साढे सात अर्ब,काठमाडौं (कास) जर्मन सरकारले नेपालको विकासका लागि दुई वर्षमा ५५६ मिलियन युरो (करिब ७ अर्ब ५० करोड) सहयोग गर्ने सम्झौता गरेको छ । परराष्ट्र मन्त्रालयका अनुसार बर्लिनमा बुधबार र बिहीबार भएको नेपाल जर्मन विकास वार्तापछि सहयोगको क्षेत्र पहिचान गरी उक्त रकम अनुदान दिने सम्झौता भएको हो । यस अतिरिक्त कास्कीको लेखनाथदेखि तनहुँको दमौलीसम्म २२० केभी प्रसारण लाइन निर्माणका लागि थप ३१ मिलियन युरो दिने सम्झौता पनि भएको छ । सम्झौतामा नेपालका तर्फबाट अर्थ मन्त्रालयका सहसचिव र जर्मन सरकारका तर्फबाट केएफडब्लू विकास बैंकको दक्षिण एसिया क्षेत्रीय व्यवस्थापक यास्मिन टाफिकले हस्ताक्षर गरेका छन् ।
सम्भव छ पोर्न प्रतिबन्ध ?,"सरकारले यौनजन्य सामग्री के हो भन्ने परिभाषित नगरीकन यस्ता वेबसाइटको पहुँच बन्द गराउन निर्देशन दिएको उनको ठम्याइ छ । सरकार र प्रहरीले यसअघि पनि नेपाल दूरसञ्चार प्राधिकरणमार्फत अश्लील सामग्री प्रसारण गर्ने वेबसाइटहरू बन्द गर्ने निर्देशन दिने गरेको प्राधिकरणका प्रवक्ता अर्याल बताउँछन् । प्रहरी र मन्त्रालयमार्फत यसअघि पनि पटकपटक केही वेबसाइटको सूची आएको छ, हामीले ती वेबसाइट बन्द गराउन निर्देशन दिने गरेका छौं, उनी भन्छन् ।सरकारको निर्देशनले सिनेमाका दृश्य, मनोरञ्जनात्मक सामग्री, इन्टरनेट प्लेटफर्ममा हुने एडल्ट सामग्रीमाथि पनि प्रतिबन्ध लाग्न सक्ने अधिवक्ता अर्यालको शंका छ । सरकारले अश्लीलतालाई परिभाषित गरी मापदण्ड बनाएर मात्रै यस्तो निर्देशन दिन उचित हुन्छ, उनी भन्छन् ।भारतीय प्रयास विफलछिमेकी मुलुक भारतले सन् २०१५ मा पोर्न साइटमा प्रतिबन्ध लगाउने खोजे पनि सफल भएन । भारतीय सञ्चारमाध्यममा प्रकाशित समाचारअनुसार त्यति बेला सरकारले अश्लील सामग्री दिने ८ सय ५७ वेबसाइटमा प्रतिबन्ध लगाएको थियो । तर सामाजिक सञ्जालमा सरकारी निर्णयको कडा विरोध भएपछि यसलाई चाइल्ड पोर्न मा सीमित गरिएको छ । सरकारले इन्टरनेट सर्भिस प्रोभाइडरलाई चाइल्ड पोर्न लाई बढावा दिने सबै वेबसाइट बन्द गर्न निर्देशन दिएको थियो । सन् २०१५ अगस्ट १० मा सुप्रिम कोर्टलाई जवाफ दिँदै सरकारले आफू पोर्नमाथि प्रतिबन्धको विरुद्धमा रहेको जनायो । हामी चाइल्ड पोर्नोग्राफीलाई छोडेर बाँकी पोर्नमाथिको प्रतिबन्धको विरुद्घमा छौं, जवाफमा भनिएको छ, पोर्नमा प्रतिबन्ध सम्भव छैन, यसले गोपनीयताको हनन हुन्छ । कसैले बन्द कोठामा गर्ने क्रियाकलापमा प्रतिबन्ध सम्भव छैन । वकिल कमलेश वासवानीले ड्रगमा प्रतिबन्ध लगाइएजस्तै सबै पोर्न साइट बन्द गर्न याचिका दायर गरेका थिए । उनले पोर्न साइटले अश्लीलता र अपराधलाई बढावा दिएको, महिलाविरुद्घ अपराधसमेत बढेको दाबी गरेका थिए । तत्कालीन एटर्नी जनरल मुकुल रोहतगीले सुप्रिम कोर्टमा सरकारी धारणा राख्दै भनेका थिए, कुनै व्यक्तिले एक्लै पोर्न हेर्छ भने उसलाई प्रतिबन्ध लगाउन सकिँदैन । यो गोपनीयता हनन हुन सक्छ । इन्टरनेटको दुनियाँमा सबै पोर्न साइटमा प्रतिबन्ध लगाउन नसकिने उनको भनाइ थियो । धेरैजसो मुलुकमा चाइल्ड पोर्नोग्राफी मात्र प्रतिबन्धित रहेकाले आफूहरूले पनि त्यसमा मात्र प्रतिबन्ध लगाएको रोहतगीले प्रस्ट्याएका थिए ।"
प्रकोप नियन्त्रण भएको दाबी,"मौसमी रुघाखोकीले सप्तरीमा चार जनाको मृत्यु भए पनि ११ दिनयता कसैको मृत्यु नभएको ईडीसीडीले जनाएको छ । ईडीसीडीका प्रभावित क्षेत्रमा हाल मौसमी रुघाखोकीको बिरामीको संख्या घट्दो छ । यो प्रकोप कञ्चनरूप नगरपालिका र हनुमाननगर कंकालिनी नगरपालिकामा देखिएको थियो । सीमावर्ती भारतीय राज्य झारखण्डस्थित बाबाधाम दर्शन गरेर सप्तरी फर्केका कावरियाहबाट यो संक्रमण स्थानीयमा फैलिएको थियो । हाल मौसमी रुघाखोकीको प्रकोप नियन्त्रणमा आइसकेको छ, महाशाखाका निर्देशक डा विवेककुमार लालले शनिबार कान्तिपुरसँग भने, तर अझै पनि हामीले त्यहाँ निगरानी जारी राखेका छौं । संक्रमण प्रभावित क्षेत्रमा गत भदौ २४ गतेदेखि शुक्रबारसम्म सञ्चालन गरिएका स्वास्थ्य शिविर तथा स्वास्थ्य संस्थामा ३ हजार ८ सय ३३ जना मौसमी रुघाखोकीका लक्षण भएका बिरामीको उपचार गरिएको समेत डाविवेकले बताए । हाल ईडीसीडीको टोली प्रभावित स्थानमा प्रकोप नियन्त्रण, व्यवस्थापन र समन्वय गर्न निरन्तर कार्य गरिरहेको उनले जानकारी दिए । राजधानीस्थित केन्द्रीय राष्ट्रिय जनस्वास्थ्य प्रयोगशालामा सप्तरीबाट ल्याइएको शंकास्पद थ्रोट स्वाब (र्याल) को २८ नमुनामध्ये १६ वटामा इन्फ्लुएन्जा भाइरस देखिएको थियो । यसअन्तर्गत १४ वटामा इन्फ्लुएन्जा एएच३एन२ अर्थात् हङकङ फ्लु, एउटामा इन्फ्लुएन्जा एएच१एन१ अर्थात् स्वाइन फ्लु र एउटामा इन्फ्लुएन्जा बी भाइरस देखिएको प्रयोगशालाका निर्देशक डाहरिशचन्द्र उप्रेती बताउँछन् । विश्व स्वास्थ्य संगठन (डब्लूएचओ) का अनुसार मौसमी रुघाखोकीको भाइरस ए, बी र सी गरी तीन प्रकारको हुन्छ । ए भाइरसको विभिन्न उपप्रकारमध्ये हाल एच१एन१ स्वाइन फ्लु र एच३एन२ हङकङ फ्लु फैलिरहेको छ । सी प्रकारको इन्फ्लुएन्जा भाइरस ए र बी को दाँजोमा धेरै कम फैलिरहेको हुन्छ ।"
"फुरे लेख्छु, नत्र बल गर्दिनँ","सय वर्ष बाँच्नु मात्रै उपलब्धिमूलक नहुने उनको तर्क छ । सय वर्ष बाँचेर समाजका लागि केही दिन सक्नुपर्छ, अनि मात्रै मृत्यु सार्थक हुन्छ, उनले भने । उनले लेख्दै गरेको ऋतंभरा महाकाव्यबारे पनि सुनाए, जसको अब दुई सर्ग मात्र लेख्न बाँकी रहेको छ । बिरामीका कारण ४५ महिना लेख्न सकेनन् । पूर्ण स्वस्थ हुन अझै ५६ महिना लाग्छ । ऋतंभरा लेखिसकेपछि भने उनी आए लेख्ने, नआए बल गरीगरी लेख्ने पक्षमा छैनन् । फुरेन भने पहिलेजस्तो निद्रा फालेर, रातै जागेर, बिरामी भएर लेख्दिनँ, उनले भने । उनका अनुसार लेख्नका लागि दुइटा कुरा हुनुपर्छ । एउटा लक्ष्य, अर्काे स्वास्थ्य । कवि बन्छु भन्ने लक्ष्य लिएपछि हरेक कुरालाई छोडेर लेखियो, आधा रातमा केटाकेटी सुतेपछि पनि लेख्थेँ, उनले आफ्नै उदाहरण दिए, लक्ष्य निर्धारित गरेर मात्रै पनि हुन्न, स्वास्थ्य राम्रो बनाउने, राम्रो चिन्तन गर्ने । नेपाली काव्यप्रेमी र समालोचकहरूले राष्ट्रकविलाई प्रकृतिको पुजारी भन्छन् । राष्ट्रकवि स्वयं पनि आफूलाई प्रकृतिको गायक मान्छन् । उनले बढ्दो ग्लोबल वार्मिङ र वातावरण प्रदूषणले गर्दा प्रकृति बिगँ्रदै गएकोप्रति चिन्ता व्यक्त गरे । आफ्नो हिमाल पग्लिन लागेकोमा मलाई दु:ख छ, उनले भने, आज प्रकृति बिग्रिएर मानिसले विषपान गरिरहेको छ । राष्ट्रकविले यसो भनिरहँदा सँगै बसेकी पत्नी महाकाली मुसुमुसु हाँसिरहेकी थिइन् । उनी पनि भदौ १२ गतेबाट ८४ वर्षकी भइन् । पतिको सय वर्ष र आफ्नो ८४ वर्ष मनाउन पाउँदाको खुसी साट्दै उनले भनिन्, पतिपत्नी नै सय वर्ष र चौरासी एकै वर्ष कसैको पनि मिल्दैन । हाम्रो मिल्यो । सँगै मिलापत्र गरेर जीवनयापन गरेकाले पतिसँग गुनासो लागेन रे उनलाई । भनिन्, मेरो हिसाबमा उहाँको आयु अझै ११० वर्षको छ । राष्ट्रकविले पनि पत्नीको तारिफ गर्दै घरै बोक्ने गृहिणीको रूपमा व्याख्या गरे । घर म एक्लैले बोक्न सकिनँ, अर्काेतिर उनले पनि काँध थापेको हुनाले अहिलेसम्म चलिरहेको छ, उनले भने । सिस्नुपानीका महासचिव टंक आचार्यको संयोजन रहेको कार्यक्रममा सिस्नुपानीका अध्यक्ष लक्ष्मण गाम्नागे, साहित्यकार रामप्रसाद ज्ञवाली, मोमिला जोशी, हास्यकलाकार मनोज गजुरेल लगायतले कविता सुनाए भने गायक तथा संगीतकार शिशिर योगीले राष्ट्रकविको सारंगी त रेटे पनि गीत र आजभोलि दुख्दैन गोडा गाए ।"
पूर्वप्रधानन्यायाधीश कार्कीको न्याय,"काठमाडौं (कास) पूर्वप्रधानन्यायाधीश सुशीला कार्कीले आफूले देखेको सत्य सार्वजनिक गर्न आतुर भएका कारण पुस्तक लेखेको बताएकी छन् । आत्म संस्मरणात्मक पुस्तक न्याय सार्वजनिक कार्यक्रममा उनले आफूले देखेको कुरा लेखेको दाबी गरिन् । सत्य र तीतो दुवै लेखेकी छु, राजधानीमा शनिबार पुस्तक लोकार्पण गर्दै उनले भनिन्, झूटो कुरा लुकाउनु हँुदैन भन्ने लाग्यो । पुस्तकमा कतिपय आलोचनात्मक विषयवस्तु रहेको भन्दै उनले कमजोरीको सुधार र आगामी दिनमा मार्गनिर्देशनका लागि ती विषयवस्तुलाई नलुकाएको उनले प्रतिक्रिया दिइन् । भनिन्, कसैप्रति पनि म पूर्वाग्राही छैन । कुनै पनि मुलुकको समृद्धि र लोकतन्त्रको विकास हुनुको पछाडि स्वतन्त्र र निष्पक्ष न्यायपालिका कारक रहने उल्लेख गर्दै उनले निर्भीक न्यायाधीशहरूले न्यायापलिकालाई बलियो बनाउने र अन्तत: त्यसले लोकतन्त्रको विकासलाई नै टेवा पुग्ने बताइन् । प्रधानन्यायाधीशबाट अवकाश पाएको १६ महिनापछि आफ्नो पुस्तक सार्वजनिक गरेकी उनले शुभेच्छुकहरूको आग्रह र निरन्तर चासोका कारण छिटो किताब लेखेको बताइन् । पुस्तक प्रकाशनमा आफ्नो पनि भूमिका रहेको भन्दै सुशीलाका पति दुर्गा सुवेदीले उनी न्यायाधीश हुँदा आफूले दिएको प्रारम्भिक प्रतिक्रियाको स्मरण गरे । न्यायाधीश भएर जाँदै हुनुहुन्छ, अन्यायाधीश भएर नआउनुहोला, न्यायाधीश भएपछि बधाई दिँदा बोलेको वचन स्मरण गर्दै दुर्गाले भने, उहाँसँग बिहे भएपछि जीवनको सत्यता बोध भएको छ । प्रा केदारभक्त माथेमाले पूर्वप्रधानन्यायाधीश कार्कीको सरल र सदाचारी जीवनशैलीले आफूलाई प्रभावित पारेको बताए । समाजमा भ्रष्टाचार र बेथिति बढेकाले चिन्तित देखिएका उनले लोभ र लालसा त्याग्दा प्राप्त हुने आत्मविश्वास अन्यत्र पाउन मुस्किल हुने बताए ।डा गोविन्द केसीले राजनीतिमा घुसेको विकृतिका कारण सदाचारी र इमानदारहरूको कुनै सम्मान हुन नसकेको भन्दै उनले बेइमान र भ्रष्टहरू नै परस्कृत हुने परिस्थितिमा कार्कीको पुस्तक अर्थपूर्ण रहने दाबी गरे । पूर्वप्रधानान्यायाधीश कार्कीको पुस्तकले सिंगो मुलुकको चित्रण गरेको उल्लेख गर्दै वरिष्ठ अधिवक्ता सुरेन्द्र भण्डारीले न्याय ले मुलुकको न्यायालयको अवस्था स्पष्ट पार्ने बताए । कतिपय घटनामा राजनीतिज्ञले न्यायाधीशहरूलाई समेत प्रयोग गर्दा रहेछन् भन्ने देखियो, भण्डारीले भने, महाअभियोग लाग्नाको कारण खोज्दै जाँदा यस्तै सटिक निष्कर्षमा पुगिन्छ । बुकहिल प्रकाशनले कार्कीको पुस्तक छापेको हो ।"
सुविनको प्रिय सुफी,"काठमाडौं (कास) युवा आख्यानकार सुविन भट्टराईको पाँचौं कृति प्रिय सुफी शनिबार राजधानीमा लोकार्पण गरिएको छ । कमलादीस्थित नेपाल प्रज्ञा प्रतिष्ठानको डबलीमा आयोजित कार्यक्रममा भट्टराईसहित अभिनेत्री आँचल शर्मा, गायिकाद्वय शीतल र शिवानी मोक्तानले उपन्यास लोकार्पण गरे । अभिनेत्री शर्माले आफूले भट्टराईका प्राय: सबै कृति पढेको र प्रिय सुफी पनि पढ्न आतुर रहेकी बताइन् । उहाँ सबै कृतिहरूले मन छुन्छ, उनले भनिन् । मोटिभेसनल स्पिकर गणेश अगम ढुंगानाले सुविनको उपन्यास मनलाई छोएर सलल बग्ने प्रकृतिको भएको दाबी गर्दै आफूले पनि एकै बसाइमा पढिसकेको बताए । उपन्यासमा लेखकले लभलाई रिडिफाइन गरिदिएको छ, उनले भने, पुस्तकले साँच्चिकै उत्प्रेरणा दिन्छ, सबैलाई मोटिभेट गर्छ । उपन्यासकार भट्टराईले आफ्ना अघिल्ला कृतिहरूजस्तै प्रिय सुफी लाई पनि पाठकबाट माया पाउनेमा आफू ढुक्क रहेको बताए । डबलीमा खचाखच उपस्थितिमाझ गरिएको कार्यक्रममा सांगीतिक प्रस्तुति पनि रहेको थियो । युवा गायिकाहरू शीतल र शिवानी मोक्तानले गीत गाए । पुस्तक फाइन प्रिन्टले छापेको हो ।"
रंगकर्मीका आफ्नै समस्या,"लामो समयदेखि रंगमञ्चमा लागेका राजकुमार पुडासैनीले थुप्रै नाटक खेले ।अभिनयमार्फत सामाजिक विभेदविरुद्ध सन्देश दिने काम पनि गरे । यति बेला भने उनी नाट्यकर्मीबीचमै हुने विभेदविरुद्ध काम गर्दै छन् । नेपाली रंगमञ्चमा हुने आर्थिक पारदर्शिता र कमजोरीहरूमाथि उनले नाटक तयार पारेका हुन् । उमा सुवेदीको लेख बुधबारेमा फ्लप मंगलबारेमा हिट माथि आधारित रहेर उनले यसै शीर्षकमा नाटकको परिकल्पना तथा निर्देशन गरेका छन् । लेखमा उमाले आफू एसएलसी दिएपछि रंगमञ्चमा लागेको क्षण, यस क्षेत्रमा काम गर्दाको संघर्ष र आर्थिक पक्षमा हुने अपारदर्शितामाथि अनुभव पोखेकी थिइन् । राजुकमारले महिना दिनअघि मात्रै पढेको उक्त लेखले आफूजस्तै पूरै रंगमञ्चको वास्तविक अवस्थाको सम्बोधन गरेको हुनाले नाटकको रूपमा प्रस्तुति तयार पारेको बताए । व्यावसायिक भनिएका थिएटरहरूमा पनि अनेक खालका आर्थिक विसंगतिहरू हुन्, राजकुमारले भने, म स्वयं यसको भागिदार हुँ, पढदै जाँदा उमाको लेखले झस्काइदियो । वान वल्र्ड थिएटरको प्रस्तुति ७० मिनेटको नाटक लिएर टोली मोफसल यात्रामा छ । शनिबार काठमाडौंमा ग्रान्ड रिहर्सल गरिएको नाटक आइतबार बिर्तामोडमा पहिलो मञ्चन हुने राजकुमारले जनाए । त्यसपछि मोरङ, चितवन, पोखरा, बुटवललगायतका थलोमा नाटक प्रस्तुत हुनेछ । काठमाडौंमा रंगमञ्चको केन्द्र भए पनि यहाँ आफ्नो नाटक देखाउनुको औचित्य नरहेको राजकुमारले दाबी गरे । यहाँ देखाएर केही सुनुवाइ हुने होइन, उनी भन्छन्, मोफसलमा रंगमञ्चको खाँचो छ, त्यही भएर सचेतनाका लागि राजधानीबाहिरको यात्रा तय गर्यौं । नाटकमा एक किशोरीको रंगमञ्च सपना, उनको घरायसी माहोल, रंगमञ्चमा आउन गर्नुपरेको संघर्ष रंगमञ्चमा लागेपछिको अवस्था र नाटक देखाउन हिँडदाको यात्रा समेटिएको छ । राजकुमारसहित लुनिभा तुलाधर, कमलमणि नेपाल, रेनु यागी, सुरज तमु, आलोक थामी, हाना नगरकोटी, रोशनी स्याङो, सन्दीप श्रेष्ठ, अमृत दाहाल, दामोदर खतिवडालगायतले नाटकमा अभिनय गरेका छन् ।"
रकम नतिर्नेलाई विदेश जान प्रतिबन्ध,"अस्ट्रेलिया अस्ट्रेलिया सरकारले सरकारी कोषबाट प्राप्त हुने कल्याणकारी कोषको सहयोग रकम लिएर नतिरेका आफ्ना नागरिकलाई विदेश भ्रमणमा प्रतिबन्ध लगाएको छ । अस्ट्रेलियाको केन्द्रीय सरकारले सरकारको कल्याणकारी कोषबाट विभिन्न माध्यमबाट धोका दिएर सुविधा लिने तर नतिर्नेहरूबाट रकम असुल्ने उपायस्वरूप यस्तो निर्णय गरेको हो । मानव संसाधन मन्त्री माइकल किननले यदि कसैले गलत किसिमले सरकारी कल्याणकारी कोषको रकम लिएको छ र त्यसलाई तिरेको छैन भने उसलाई विदेश यात्रामा रोकिने जनाएका हुन् । यसले उक्त व्यक्तिले सरकारबाट गलत किसिमले लिएको रकम फिर्ता गर्न बाध्य हुने विश्वास लिइएको छ । विदेश भ्रमणमा जान सक्ने नागरिकहरूले सरकारबाट लिएको रकम पनि तिर्न सक्छन् भन्ने मान्यताका साथ यो निर्णय लिएको बताइएको छ । अस्ट्रेलिया विश्वमै कल्याणकारी कोषअन्तर्गत आफ्ना नागरिकलाई सहायता वितरण गर्ने देशहरूको अग्रपंक्तिमा आउँछ । अस्ट्रेलियाले गत आर्थिक वर्षमा मात्र १ सय ५८ अर्ब डलर सामाजिक सुरक्षा र कल्याणकारी शीर्षकमा खर्च गरेको सरकारी तथ्यांक छ, जुन सरकारले गरेको एक वर्षको खर्चको ३५ प्रतिशत हो । अहिलेसम्म यहाँको सरकारले पारिवारिक ट्याक्स सुविधा, अभिभावकलाई सशुल्क बिदा, यहाँका नर्सिङ होमलाई सहयोग, अशक्त तथा अपांगलाई सहयोग, बालगृहहरूलाई सहयोग, पेन्सनलगायतका विभिन्न विषयमा सहयोग प्रदान गरेको छ । सरकारद्वारा प्रदान गरिएका ती सुविधा केही व्यक्तिले गलत कागजपत्र बनाएर वा विभिन्न माध्यमबाट लिने क्रममा वृद्धि भएपछि पनि सरकारले यो निर्णय लिएको हो । मानव संसाधन मन्त्री किननका अनुसार अहिले अस्ट्रेलियामा १ लाख ५० हजार व्यक्तिबाट करिब ८ सय मिलियन डलर (करिब ७० अर्ब रुपैयाँ) उठ्न बाँकी छ । यहाँ सरकारबाट सुविधा पाउन योग्य नभए पनि विभिन्न माध्यम अपनाएर सुविधा लिएकालाई कडा कानुनी कारबाही गर्नेभन्दा पनि उनीहरूबाट रकम उठाउने नीति लिइँदै आएको छ । त्यति मात्र नभएर सरकारले आफूबाट लिएको रकम एकै पटक तिर्न नसके किस्ताबन्दीमाा तिर्ने सुविधासमेत दिने गरेको छ । तर ती सबै सुविधालाई बेवास्ता गरिएकाले यो उपाय अपनाउनुपरेको मन्त्री किननले बताए । अस्ट्रेलिया सरकारले सेन्ट्रल लिंक नामक सरकारी निकायबाट योग्यताअनुसार सरकारी सहयोग उपलब्ध गराउँदै आएको छ । समाचारमाध्यमहरूका अनुसार अहिलेसम्म २० जनालाई यस्तै किसिमको भ्रमणमा प्रतिबन्ध लगाइसकिएको छ ।"
ब्रिटिस राजपरिवार सदस्य नेपाल भ्रमणमा आउने,"ब्रिटिस राजपरिवारका एक सदस्यले छिट्टै नेपाल भ्रमणको इच्छा व्यक्त गरेका छन् । प्रिन्स माइकल अफ केन्टले एसियाली बालबालिकाको हितका लागि काम गर्ने एक कल्याणकारी संस्था केयर फर चिल्ड्रेनको प्रमुख संरक्षकको हैसियतमा आफूले छिट्टै नेपालको भ्रमण गर्ने जानकारी गराएका हुन् ।लन्डनस्थित नेपाली दूतावासमा बिहीबार संविधान दिवस मनाउन आयोजित समारोहका प्रमुख अतिथि प्रिन्स माइकल अफ केन्टले दुई शताब्दी पुरानो नेपालब्रिटेन सम्बन्ध राजनीतिक, सैनिक, शिक्षा, संस्कृतिलगायत बहुआयामिक रहेको बताए । उनले सर राल्फ टर्नरले गोर्खा सैनिकहरू संसारमै सबभन्दा साहसी तथा बेलायतका सबभन्दा विश्वासी मित्र भनेको स्मरण पनि गरेका थिए ।कार्यक्रममा प्रिन्स माइकलले नेपालसम्बन्धी चित्रकला प्रदर्शनीको पनि उद्घाटन गरे । राजदूत दुर्गाबहादुर सुवेदीले खुकुरी र नेपालको चित्र उपहारका रूपमा दिँदा प्रिन्स प्रशन्न भएका थिए । सुवेदीले गोर्खा सैनिक सम्बन्धले नेपाल तथा बेलायतबीचको सम्बन्ध अरू सृदृढ बनाएको बताए । उनले भूगोलले टाढा भए पनि गौरवपूर्ण सभ्यता भएका दुवै देशबीच थुप्रै समानता रहेको बताए ।विभिन्न देशका राजदूत, फिल्ड मार्सल, लर्ड शेख, ब्रिटिस सांसदहरू, मेयर, काउन्सिलर, बेलायती विदेश मन्त्रालयका निर्देशक, प्राध्यापकलगायत बेलायती, नेपाली तथा अन्य देशका गरी करिब ५ सय सहभागी उक्त समारोहमा नेपाली मौलिकता झल्कने विविध नाच प्रस्तुत गरिएको थियो । गोर्खा ब्रिगेड ब्यान्डका सदस्यहरूले खुकुरी नाच प्रस्तुत गरे ।"
कश्मीरमा प्रहरीको राजीनामा,नयाँदिल्ली (सिन्ह्वा) भारत अधीनस्थ कश्मीरका केही प्रहरी अधिकारीले असुरक्षाको कारण देखाई प्रहरी सेवाबाट राजीनामा दिएका छन् । उक्त क्षेत्रमा कार्यरत दुई दर्जनभन्दा बढी प्रहरी अधिकारीले पदबाट राजीनामा दिएको भारतीय सञ्चारमाध्यमले जनाएका छन् । उनीहरूले पछिल्ला समय सशस्त्र हतियारधारी आतंककारी समूहका तर्फबाट भारतीय प्रहरीमाथि आक्रमण बढेको भन्दै सेवा छोड्न इच्छुक रहेको बताएका हुन् ।उक्त क्षेत्रमा पछिल्लो समयमा अज्ञात समूहले आक्रमणका घटना बढाएपछि पछिल्ला केही दिनयता प्रहरीमाथि भएका आक्रमणबाट तीन जना वरिष्ठ प्रहरी अधिकारी नै मरिसकेका छन् । उक्त हमलापछि पछिल्लो समयमा प्रहरी सेवामा असुरक्षाको त्रास बढेको छ । प्रहरी अधिकारी नै प्रहरी सेवामा रहेर काम गर्न नसक्ने बताउन थालेका छन् ।तर भारतको गृह मन्त्रालयले भने उक्त समाचारको खण्डन गरेको छ । मन्त्रालयले प्रहरी अधिकृतबाट त्यस्तो राजीनामा नआएको जनाएको छ । प्रहरीका अधिकारीले आफूहरूले असुरक्षाका कारण कश्मीरमा काम गर्न नसकेको भन्दै जागिरबाट मुक्ति चाहिएको भिडियोसमेत सार्वजनिक गरेका छन् । भिडियो क्लिप्स सामाजिक सञ्जालमा व्यापकता पाएपछि मन्त्रालयका तर्फबाट यो प्रतिक्रिया आएको जनाइएको छ ।भारतको गृह मन्त्रालयले शनिबार एक विज्ञप्ति प्रकाशन गरी यस समाचारको खण्डन गरी ती प्रहरी अधिकारीले प्रहरी सेवामा रहेर काम गर्न इच्छुक नरहेको भनी दिएको भनिएको राजीनामालाई एउटा गलत समाचार भनेको छ । यो समाचार कश्मीरमा रहेर काम गरिरहेका सुरक्षा निकायविरुद्धमा आएको एउटा अतिरञ्जित भनी मन्त्रालयले शनिबार जनाएको छ । मन्त्रालयले प्रहरीसम्बन्धी गलत समाचार आएको भनी खण्डन गरे पनि शनिबार प्रकाशित भारतीय अखबारमा भने प्राथमिकताका साथ छापिएको थियो ।
२० मा एकको रक्सीले मृत्यु,"जेनेभा (एएफपी) मदिरा सेवन गरेर संसारमा हरेक वर्ष ३० लाखभन्दा बढीको मृत्यु हुने गरेको तथ्यांक सार्वजनिक भएको छ । यो संख्या विश्वभरिमा एड्स, हिंसा र सडक दुर्घटनाका कारण मृत्यु हुनेहरूको भन्दा बढी रहेको विश्व स्वास्थ्य संगठन (डब्लूएचओ) ले शुक्रबार जनाएको छ । राष्ट्रसंघीय स्वास्थ्य निकायले हरेक बर्ष मृत्यु भएका प्रत्येक २० जनामध्ये एक जनाको मृत्यु मदिराका कारण हुने गरेको प्रस्ट पारेको हो । हालै सार्वजनिक प्रतिवेदनअनुसार यो तथ्यांकमा मदिरा सेवन गरेर सवारी चलाउँदा निधन, मदिरा कारण भएका हिंसात्मक घटना र मदिरले लागेका विभिन्न रोगका कारण मृत्यु भएकाको संख्या जोडिएको छ । झन्डै पाँच सय पृष्ठ लामो उक्त प्रतिवेदनमा मृत्यु भएकामध्ये तीन चौथाइको मृत्यु मदिराकै कारण हुने गरेको पाइएको उल्लेख छ ।"
खप्तडमा पशुपालन,"उनले भने, खप्तड आउने कुराले मनै हौसिन्छ । हिउँदमा खप्तड छोड्नुपर्दा नमीठो लाग्छ । उनले खप्तड बाबाको कुटीमा आफूले धेरै वर्षसम्म दिनहुँ दूध दिने गरेको र उहाँसँगै धेरैबेर गफिएर बसेको सम्झिए । उनीमात्र होइन, बझाङको थलारा र खप्तड छान्ना गाउँपालिकाबाट करिब २ सय परिवार गोठाला वैशाखदेखि असोजसम्म खप्तडमै रहन्छन् । बाजुराको खप्तड छेडेदह गाउँपालिकाबाट मात्र ३ सयको हाराहारीमा गोठाला आफ्ना बस्तुभाउसहित यता आउँछन् । खप्तडसँग जोडिएका अछाम र डोटीका गाउँबाट पनि यही हाराहारीमा गोठाला खप्तड आइपुग्छन् । यो समय खप्तडका पाटन खर्कले भरिभराउ हुन्छन् । गाई, भैंसीका गलामा झुन्डाइएका घण्टीका आवाजले पाटनहरू पनि संगीतमय हुन्छन् । दही यस क्षेत्रमा स्वादका हिसाबले चर्चित छ । यो दही पहिलोपटक खाएको मान्छेलाई लाग्छ (मात्छ) पनि । विषालु जडीबुटीहरू खाएका गाई, भैंसीको दहीमा त्यसको केही अंश हुने भएकाले दही खाएपछि मात्ने गरेको गोठालाहरू बताउँछन् । यहाँको दही खाएपछि धेरै जसोलाई तुरुन्तै निद्रा लाग्ने र कतिपयलाई बान्ता पनि हुने गरेको खप्तडछान्नाका गाउँपालिका दारुगाउँका भैंसीपालक प्रकाश खड्काले बताए तर, छेडेदह गाउँपालिका १, काँडाका दल्या रावललाई यही दहीको स्वादले प्रत्येक वर्ष खप्तड बोलाउँछ । उनी वैशाख पहिलो साता नै भंैसी लिएर खप्तड आइपुग्छन् । उनले उमेरको उकालो चढ्ने क्रममा उनी ७६ वर्ष टेकिसकेका छन् । यो उमेरमा खर्क नजान छोराछोरीले र नातिनातिनाले गरेको अनुरोधको बेवास्ता गर्दै उनी वैशाखको सुरुमै खप्तड पुग्छन् । सबैभन्दा पहिला मेरा भैंसी खप्तड पुग्छन् । मैले खर्क बनाएपछि मात्र अरू आउन थाल्छन्, दल्या भन्छन्, घरका मान्छे त यो बुढेसकालमा नजाउ भन्छन् नि, एक कचौरा खप्तडको दही नखाई मनै मान्दैन । बाजुराका जहरी रावल भन्छन् । पहिला पहिला खासै मान्छे आउँदैनथे । अचेल मान्छे पनि धेरै आउँछन् । कुनै महिना त ३०३५ हजारको दही, दूध बिक्री हुन्छ, उनले बिक्री नभएको दहीबाट घिउ र मोही बनाउने गरेको बताए । खप्तड घुम्न आउनेले यहाँको घिउ कोसेलीका रूपमा लैजाने गरेको उनको भनाइ छ । गाई, भैंसी पालनका लागि मात्र हैन, खप्तड राष्ट्रिय निकुञ्ज घोडापालनका लागि पनि प्रख्यात छ । यहाँ बझाङ, बाजुरा, डोटी र अछामका मात्र होइन । बैतडी, दार्चुला, डडेल्धुरादेखि लिएर कर्णाली अञ्चलका मुगु, कालिकोट र जुम्लासम्मका घोडाहरू ल्याएर छोड्ने गरिन्छ । वैशाखको सुरुमै ल्याएर यहाँका पाटनमा छोडिएका घोडालाई एकै पटक भदौ, असोजमा मात्र सम्बन्धित धनीले फर्काएर घर लैजाने गरेको खप्तड छान्ना गाउँपालिकाका शैलेन्द्र रोकायाले बताए । खप्तड चरेका र अन्त चरेका घोडा हेरेरै छुट्याउन सकिन्छ, उनले भने खप्तडमा चरेका घोडा चिल्ला र हेर्दै रहरलाग्दा हुन्छन् । यहाँ पशुपालन गरे निकुञ्जले शुल्क लिने गरेको छ । घोडाका हकमा मध्यवर्ती क्षेत्रका लागि ५ सय र बाहिरकालाई हजार रुपैयाँ तिर्नुपर्छ । यस्तै पुराना खर्कवालाबाट २ सय र नयाँलाई १२ सय शुल्क तोकिएको छ । प्रतिगाईको ३, भैंसीको १० र बाख्राको २ रुपैयाँका दरले निकुञ्ज प्रशासनलाई शुल्क तिरेपछि मात्र यहाँ ६ महिनाका लागि पशुपालन गर्ने अनुमति पाइने गरेको निकुञ्ज कार्यालयका रेन्जर सुनील बोहरा बताउँछन् ।"
अन्सारीको अन्त्येष्टि,"सुनसरी (कास) अज्ञात बन्दुकधारीद्वारा हत्या गरिएका हरिनगरा गाउँपालिका २, रामनगर भुटाहा बजारका ५९ वर्षीय खुर्सिद आलम अन्सारीको शनिबार अन्तिम संस्कार गरिएको छ ।नम्बर प्लेट नखुलेको २मोटरसाइकलमा आएका बन्दुकधारीले बिहीबार गोली हानी उनको हत्या गरेका थिए । स्थानीय बासिन्दाले प्रहरीलाई शव उठाउन नदिएपछि खुर्सिदको अन्तिम संस्कार हुन सकेको थिएन । सरकारी प्रतिनिधिले खुर्सिदलाई सहिद घोषणा गर्दै परिवारलाई १० लाख रुपैयाँ दिने भनेपछि उनको अन्त्येष्टि गरिएको हो ।"
वन परियोजनामा विश्व बैंकको लगानी,"परियोजनाले आदिवासी जनजाति, स्थानीय समुदाय, दलित, महिला, मधेसी, मुस्लिम, पिछडिएका, जाति, वर्ग तथा परम्परादेखि नै वनमा आश्रित घरपरिवारलाई परम्परागत ज्ञान सीप, कला, संस्कृतिको संरक्षण, रोजगारी, सीप विकास, क्षमता अभिवृद्धि, अभिमुखीकरण, सुशासन, सशक्तीकरण र व्यावसायिक प्रवद्र्धनका निम्ति सहयोग गर्नेछ । सरकारले ८ वर्षका लागि सुरु गर्न लागेको परियोजनाअन्तर्गत एक लाख ६१ हजार हेक्टर वन क्षेत्रको व्यवस्थापन गरी कार्बन उत्सर्जन न्यूनीकरण गर्न योगदान गर्ने लक्ष्य राखेको जनाएको छ । तराई मधेस र चुरे क्षेत्रको वन व्यवस्थापन नगरे ८ वर्षको अवधिमा ८ लाख मेट्रिक टन कार्बन उत्सर्जन हुने अनुमान गरिएको छ । विस्तृत परियोजना तयार भइसकेपछि चुरे क्षेत्रसहित तराईको सबै जिल्लामा कार्यक्रम विस्तार गरिने बताइएको छ । विश्व बैंकले जलवायु लगानीकोष मातहतको रणनीतिक जलवायु कोषअन्तर्गत वन लगानी कार्यक्रम सञ्चालन गर्न २ अर्ब ४० करोड रुपैयाँ (२ करोड ४० लाख अमेरिकी डलर) आर्थिक सहयोग गर्ने भएको छ । नेपालमा वन विनाश र वन क्षयीकरण रोक्न क्रियाशील सरोकारवालाहरूको सहभागितामा तयार पारिएको परियोजना कार्यान्वयनका लागि दस करोड २४ लाख ८० हजार अमेरिकी डलर (करिब १० अर्ब २४ करोड ८० लाख रुपैयाँ) अनुमानित बजेटको २३ प्रतिशत करिब २ करोड ४० लाख अमेरिकी डलर (२ अर्ब ४० करोड रुपैयाँ) विश्व बैंकले उपलब्ध गराउने भएको हो । यसमध्ये १ करोड ७९ लाख अमेरिकी डलर (१ अर्ब ७९ करोड) सहुलियत ब्याजदरमा ऋण र ६१ लाख अमेरिकी डलर (६१ करोड रुपैयाँ) नेपाल सरकारलाई अनुदान दिने सम्झौता भइसकेको छ । गत २०१७ डिसेम्बरको सम्झौताअनुसार विश्व बैंकले प्रदान गरेको सहुलियत ऋणको १० वर्षसम्म ब्याज तिर्नुपर्दैन । त्यसपछि दसदेखि २० वर्षसम्म २ प्रतिशत हुँदै क्रमश: वृद्धि हुँदै जाने गरी सम्झौता भएको मन्त्रालयकी सहसचिव राधा वाग्लेले बताइन् ।यसबाहेक आदिवासी जनजाति, स्थानीय समुदाय, दलित, महिला, मधेसी, मुस्लिम, पिछडिएका, जाति, वर्ग तथा परम्परादेखि नै वनमा आश्रित घरपरिवारलाई परम्परागत ज्ञान सीप, कला, संस्कृतिको संरक्षण, रोजगारी, सीप विकास, क्षमता अभिवृद्धि, अभिमुखीकरण, सुशासन, सशक्तीकरण र व्यावसायिक प्रवद्र्धनका निम्ति ४५ लाख अमेरिकी डलर (४५ करोड रुपैयाँ) लक्षित अनुदान उपलब्ध गराउने भएको छ । विश्व बैंकले वन लगानी कार्यक्रम लागू गर्न वनमा आधारित जीवन प्रणालीलाई सम्बोधनका लागि आदिवासी, जनजाति, स्थानीय समुदाय, महिला, दलित, मधेसी, मुस्लिम तथा वनमा आश्रित गरिब, दलित, विपन्न परिवारको क्षमता विकास गर्न लक्षित अनुदान दिन लागेको हो । लक्षित अनुदान कार्यान्वयन गर्न आदिवासी जनजाति, महिला, मधेसी, मुस्लिम, दलित समुदाय, गरिब, पिछडिएका वर्गको प्रतिनिधित्व गर्ने गैरसरकारी संस्थाहरूबाट स्वतन्त्र किसिमको लक्षित अनुदान संयन्त्र गठन हुर्ने सहसचिव वाग्लेले बताइन् । लक्षित अनुदान संयन्त्र स्वतन्त्र र निर्णायक भूमिकाममा रहन्छ, सरकारले हस्तक्षेप गर्दैन, वाग्लेले भनिन्, आफ्नै निर्णयबाट ४५ करोड रुपैयाँको परियोजना कार्यान्वयन गर्छ ।विश्व बैंकबाट प्राप्त हुने ऋण र लक्षित अनुदान वन क्षेत्रको सुशासनमा रूपान्तरण, आदिवासी जनजाति, स्थानीय समुदाय, महिला, दलित, मधेसी, मुस्लिम तथा वनमा आश्रित गरिब, दलित, विपन्न परिवारको क्षमता विकास गर्ने लक्ष्य रहेको छ । परियोजना सञ्चालन गर्न विश्व बैंकको २३ प्रतिशत, नेपाल सरकारले २० प्रतिशत, स्थानीय समुदायवाट १३ प्रतिशत र निजी क्षेत्रबाट १५ प्रतिशत र अन्य २९ प्रतिशत लगानी विभिन्न कम्पनीबाट जुटाउने लक्ष्य राखिएको छ । वन लगानी कार्यक्रम सञ्चालन भएपछि नेपालमा उत्पादन हुने १५ लाख मेट्रिक टन कार्बन उत्सर्जन न्यूनीकरण र अनुकूलन हुने बताइएको छ । वन लगानी कार्यक्रमबाट सञ्चालन हुने समुदायमा आधारित वन व्यवस्थापन परियोजनाले १ लाख ६१ हजार हेक्टर वन क्षेत्रमा वन उपभोक्ता समूहको विधान संशोधन तथा कार्यान्वयन, ९ सय हेक्टर सार्वजनिक जग्गामा कृषि वन व्यवस्थापन, जमिन उपलब्ध क्षेत्रमा कबुलियती वन, सार्वजनिक जग्गा व्यवस्थापन र जलवायुअनुकूलन कार्यक्रमबाट पहिचान गरिएका १ लाख ५० हजार विपन्न गरिब दलित घरधुरी लाभान्वित हुनेछन् । वन उपभोक्ता समूहमा आदिवासी, जनजाति, दलित, मधेसी, मुस्लिम तथा वनमा आश्रित समुदायको समानुपातिक प्रतिनिधित्व र ५० प्रतिशत महिला सहभागिता सुनिश्चित गरिने लक्ष्य छ ।"
ध्यानका बेला मेसिनको कोलाहल,"शनिबार बिहान ध्यान र प्रवचनका लागि श्रीलंकन पर्यटकको समूह मन्दिर प्रवेश गर्यो । मुख्यद्वारमा कर्मचारीको रूखो वचन खेपेका उनीहरूले परिसरमा पनि शान्त ठाउँ भेटेनन् । सफाइ कर्मचारीले घाँस काट्न प्रयोग गरेका दुई मेसिनको चर्को आवाजले बाधा पुग्यो । उनीहरू शान्त स्थल खोज्दै परिसर घुमिरहेका थिए । आवाजले मन्दिर सामुन्ने ध्यान बस्न सम्भव नभएपछि उनीहरू पछाडिको पीपलको रूखमुनि गएका थिए । परिसर कोलाहलपूर्ण थियो । यहाँ ध्यान र घुम्न आएकाहरू औंलाले कान थुनेर अवलोकन गरिरहेका थिए । बिहान श्रद्धालुको घुइँचो लागेको थियो । त्यसै बेला एक कर्मचारी मुखमा रुमाल बाँधेर बिरुवामा कीटनाशक औषधि छिटिरहेका थिए । चौरबाट बाटोतर्फ छिटेको औषधिका फोका पर्यटकको मुखसम्म पुगेका थिए । केही पर्यटकले कीटनाशकले असर गरेको गुनासो गरेपछि मुख्यद्वारमा खटिएका सशस्त्र प्रहरीले रोक्न अह्राएका थिए । औषधिले नाक चिलाएको उनीहरूले गुनासो गरेका थिए । परिसरभित्र यस्तो वातावरण मध्याह्नसम्म रहेको थियो । शान्ति, सद्भाव, प्रेरणा र भ्रातृत्वको सन्देश लिन आउने बौद्ध धर्मावलम्बी, उपासकउपासिकाले यहाँ ठीक उल्टो वातावरण देखेपछि मन खिन्न पारे । समूह बनाएर ध्यानमा बसेका विदेशीलाई समस्या भएपछि उनीहरू ध्यान पूरा नगरी उठेका थिए । ३० जना श्रीलंकन बौद्ध धर्मावलम्बीलाई प्रवचन दिइरहेका भिक्षु सुनन्दले दर्शनका कुरा सुनाउन कठिन भएको गुनासो गरे । चर्को आवाजले एकाग्र बन्न सकिएन, उनले भने, प्रवचन ग्रहण गर्न नपाउँदा दु:खी बने । श्रीलंकनले यहाँ आउनुलाई अहोभाग्य ठान्छन् । तर, ध्यान बस्ने वातावरण नरहेकाले खल्लो मानेको भिक्षुले बताए । कीटनाशक औषधि छिट्ने जानकारी पर्यटकलाई पहिल्यै गराउनुपर्ने अधिकांशले बताए । विषादीले गर्दा आँखा चिलायो, कपिलवस्तुको जवाभारीबाट आएका अजय चौधरीले भने, साथीको त टाउकै दुख्यो । यहाँ श्रद्धालु ओहोरदोहोर नगर्ने समय निश्चित गरी विषादी छर्ने व्यवस्था गर्न उनले सुझाव दिए । यति महत्त्वपूर्ण स्थलमा लुम्बिनी विकास कोषका जिम्मेवार कर्मचारी छैनन् । सुरक्षाकर्मी र माली मात्रै थिए ।विदेशी धर्मावलम्बीका सामुन्ने भएका यस्ता हेलचेक्र्याइँले लुम्बिनीबारे नकारात्मक सन्देश फैलिने हुँदा सतर्कता अपनाउनुपर्ने यहाँस्थित नेपाल मन्दिरका प्रमुख भिक्षु सागर धम्मले बताए । विकास कोषले कल्पनाभन्दा बाहिरको समस्या देखिएको जनाएको छ । हामीले नसोचेको समस्या आयो, कोषका योजना प्रमुख तथा निमित्त सदस्य सचिव सरोज भट्टराईले भने, यसलाई तुरुन्तै व्यवस्थित गर्छौं । ध्यानका बेला उत्पन्न ध्वनिले समस्या निम्त्याउने उनले बताए । निश्चित समय तोकेर सरसफाइ र कीरा नियन्त्रण गरिने उनले बताए ।"
"जमिन छैन, पेट पनि भोकै","कलिलैमा बिहे गरी सन्तान जन्माउँछन् । बाबुबाजेकै पालादेखि छाप्रो बनाएर बसेका २५ घरपरिवार मुसहर समुदायको आँगन पनि एउटै छ । कतिपयले बहुविवाहसमेत गरेका छन् । एक दम्पतीले जन्माएका १४ जनासम्म सन्तान यही छाप्रोमा अटाएको कैलु बताउँछन् । दलित मुसहर समुदायका अधिकांश वृद्ध, युवा र केटाकेटीको शरीरमा लुगा छैन । उत्पादन गर्ने जमिन नहुँदा वर्षभरि खाद्यान्न अभाव झेल्न बाध्य रहेको अर्का श्रीराम महतोले बताए । पेटभरि खानेकुरा छैन, जिउमा लुगा छैन, छोराछोरीलाई कसरी पठाउने ? कारी सदाले भने, भोको पेटले शिक्षा आर्जन गर्न गाह्रो हुन्छ ।"
पढाइको पछुतो,"साटाखानीको गँगटेबजारमा शनिबार बालकुमारीजस्ता थुप्रै किशोरीआमा भेटिए, जो काखीमा शिशु च्यापेर खोप लगाउन हिँडेका थिए । उनीहरूको मनभित्र भने एउटैखाले पश्चातापको ज्वाला दन्किरहेको थियो सानैमा बिहे गर्दा पढाइ छुट्यो । बालकुमारीले त ९ कक्षा पढ्दै गर्दा पढाइ छोडिन् । १९ वर्षीया सुस्मिता बोहराको भने मुखैमा आएको एसईईसमेत छुट्यो । उनी वीरेन्द्रनगरको ढोडेखाली माविमा १० कक्षा पढ्दै थिइन्, २ वर्षअघि रुप्सेका सन्तोष बोहराको मायाजालमा परिन् । बिहे गरे पनि उहाँ (पति) ले पढाउँछु भन्नुभएको थियो, बच्चा जन्मिएपछि त पढ्ने धोको मनमै मर्यो, उनले भनिन्, बच्चा हुर्कियो भने घर व्यवहार मिलाएर पढ्ने सोच बनाएकी छु, हेरौं के हुन्छ ।सुर्खेतमा पछिल्लो एक दशक सरकारी तथा गैरसरकारी क्षेत्रबाट बालविवाहविरुद्ध अभियान चल्यो । यस क्रममा साटाखानीसहित साबिकका थुप्रै गाविस बालविवाहमुक्त घोषणा भए । बालविवाहको क्रम भने अझै रोकिएको छैन । चौरासेमा यही असारमा ६ कक्षा अध्ययनरत १३ वर्षीया बालिकाले बिहे गरिन् । सोही समयमा मावि गँगटेमा ८ कक्षा पढ्दै गरेकी अर्की एक बालिकाको बिहे भयो । बिहे गरी गएपछि स्कुल फर्केर पढेका घटना बिरलै छन्, मावि कुइनेपानीका प्रधानाध्यापक श्यामकुमार दर्लामीले भने, जति रोक्न प्रयास गरे पनि फर्काउन गाह्रो हुँदोरहेछ । ३ वर्ष अवधिमा यहाँका करिब १५ छात्राले विवाह गरी पढाइ छोडेका उनले बताए ।बिहे गर्ने बेला अधिकांश किशोरीको संकल्प हुन्छ म जसरी पनि पढाइलाई निरन्तरता दिन्छु । व्यावहारिक रूपमा भने उनीहरूको जीवनमा त्यो सम्भव हुँदैन । २० वर्षीया रचना बिरकट्टा त्यस्तै प्रतिनिधिपात्र हुन् । ३ वर्षअघि ११ पढ्दै गर्दा बिहे गरेकी उनले बिहे गरे पनि पढाइ सक्ने योजना बनाएकी थिइन् । अब त पढेर जागिर खाने सपना पूरै हराइसक्यो, सोचेजस्तो हुँदो रहेनछ, उनले भनिन् । मावि चौरासेका प्रधानाध्यापक टंक लामिछाने बिहे गरी गएका छात्रालाई पुन: विद्यालय फर्काउन पहल भए पनि उनीहरूले असहज मान्ने गरेका बताउँछन् । सहपाठीहरूले नै कक्षाकोठामा भाउजू भनेर जिस्काउँदा रहेछन्, उनले भने ।लेकबेंसी नगरपालिका ८, गँगटेमा कार्यरत महिला स्वास्थ्य स्वयंसेविका भगवती लामिछाने बालबिवाहले स्कुले छात्रछात्राको पढाइ छुट्नेमात्र होइन, स्वास्थ्यसमेत जोखिममा पर्ने गरेको बताउँछिन् । उनका अनुसार १५ वर्षसम्मका किशोरीसमेत गर्भवती भएर परामर्शका लागि आउने गरेका छन् । जति प्रचार गरे पनि बालविवाह रोकिएको छैन, उनी भन्छिन्, यसले गर्दा एकातिर उनीहरूको पढाइ छुटेको छ, अर्कोतिर स्वास्थ्यमा पनि नकारात्मक असर परिरहेको छ ।"
स्यार्गा सिक्दै गुरुङ तन्नेरी,"तमु हयुला छोंज धीं (गुरुङ राष्ट्रिय परिषद्) ले युवालाई स्यार्गा नाचसँगै यहाँ गुरुङ भाषाका लागि पनि प्रशिक्षण दिएको छ । प्रशिक्षणमा ४० भन्दा बढी युवायुवती सहभागी छन् । गुरुङ समुदायमा प्रचलित भनाइ शास्त्र हराए संस्कार हराउँछ, संस्कार हराए संस्कृति हराउँछ, संस्कृति हराए मान्छे हराउँछ लाई आत्मसात् गर्दै युवापुस्ता खस नेपाली भाषालाई गुरुङ भाषामा अथ्र्याउन लालायित देखिन्छ । प्रत्येक सर्वनाम सिकायौं । अनि आपसमा बोल्ने अभ्यास गरायौं, तमु भाषाका प्रशिक्षक सुकबहादुर गुरुङले भने । गुरुङ भाषा नजान्ने युवायुवतीलाई प्रशिक्षणमा सहभागी गराइएको उनले बताए ।"
थारू संस्कृति जोगाउनै मुस्किल,"पछिल्लो समय जुगाड गरेर परम्परा पूरा गरिन्छ, हुरडुंगा नाचको अगुवाइ गर्दै आएका रझेनाका रामसिंह चौधरीले भने, यस वर्ष पाँचसातजना मिलेर नाच्यौं । यही अवस्था रहने हो भने केही वर्षमा संस्कार हराएर जान्छ ।पश्चिम तराईका थारू गाउँमा पहिले एक महिनाअगावै दसैंको रौनक सुरु हुन्थ्यो । हरेक एक दिन बिराएर राति नाच हुन्थ्यो । यो क्रम दीपावलीको अन्तिमसम्म रहन्थ्यो । पछिल्लो समय थारू संस्कृति बूढापाकाको जिम्मामा छ । युवामा आकर्षण नभएपछि संस्कृति धरापमा परेको छ । युवा पुस्ता आधुनिक गीतमा नाच्छन् । कतिपय गीत र नाच लोप भइसके । हरेक महिना, मौसम र सिजनअनुसार थारू समुदायमा गीत र नाच गरिन्छ । थारू संस्कृति जोगाउनुपर्छ भन्छन् तर व्यवहारमा छैन । युवाहरू हिन्दी र नेपाली गीतमै नाच्छन्, रामसिंहले भने, संस्कृति जोगाउनै धौ भइसक्यो ।समुदायमा प्रचलित झर्रा नाच इतिहासमा सीमित बनिसकेको छ । बिहेवारीमा गाइने माँगर, रोपाइँका बेला गाइने गीत, चैतवैशाखमा गाइने सजना, दसैंमा गाइने दिन नच्वा, बिहेग्रा, महिरावणलगायत सयौं गीत सुन्न छाडिएको छ । पुराना पुस्ताले नयाँमा हस्तान्तरण गर्न सकेनन् । नयाँले लिन चाहेनन्, रझेनाकै सोहन चौधरीले भने, समयमै थारू संस्कृतिको संरक्षण गर्न नसक्ने हो भने हराएर जानेछ । उनका अनुसार पश्चिम तराई थारू संस्कृतिको खानी मानिन्छ । त्यसैले चाडपर्वका बेला भए पनि ती गाउँमा परम्परागत गीत गुन्जिन्छन् । चाडपर्व अगावै गाउँमा रौनक र खुसीको माहोल छाउनु उक्त समुदायको अर्को विशेषता हो । राजधानीमै चिन्तादाङको पश्चिम सुकौराकोटमा थारू राजा दंगीशरणले शासन गरेको इतिहास पाइन्छ । आफ्नै इतिहास र संस्कृति रहेको समुदायलाई यहाँ आदिवासी मानिन्छ । उनीहरूको वेशभूषा र गरगहनाले बेग्लै पहिचान दिन्छ । तर, अहिले संस्कृति हराउँदै छ । चाडपर्व, पूजापाठ र नाचगानको मौलिकता हराउन थालेको छ । माघीलाई नयाँ वर्षका रूपमा मनाइन्छ । माघीका बेला गाउँका अगुवा चुन्ने, नयाँ नीति नियम बनाउने र नाचगान गरिन्छ । माघीकै दिन नयाँ काम सुरु गर्ने चलन छ । तर, अहिले यस चलनले निरन्तरता पाएको छैन । अष्टिमकी, अटवारीलगायत अन्य पर्व पनि महत्त्वका साथ मनाइन्छ । दसैंतिहार यिनीहरूका लागि महत्त्वका पर्व होइनन् । अहिले अन्य समुदायको देखासिकी गर्दै टीका, माला लगाउने गरिन्छ । यो जातिले होलीलाई आगो फेर्ने चलनका रूपमा मनाउने गर्छ । होलिका दहन गर्ने र त्यही आगो घरमा लगेर बाल्ने चलन छ । वर्षभरि उक्त आगो निभाउन नहुने र अर्को वर्ष होलीका दिन नयाँ आगो फेर्ने समुदायको संस्कृति हो । अहिले यसरी मनाएको देखिँदैन । सीमित गाउँमा मात्रै संस्कृति बचाउन यसरी मनाएको देखिन्छ । अधिकांशले रंग खेलेर मनाइरहेका हुन्छन् ।पोसाक र गहना लोपथारू महिलाले लगाउने ढुंग्रीमाला, चुरिया, मुन्द्री, मंग्या, मालाजस्ता गहना अहिले भेट्टाउन मुस्किल छ । नयाँ पुस्तालाई त नामसमेत थाहा छैन । पुरुषले लगाउने भेग्वा, फेटा, काठका खराजस्ता कपडा र सामान पनि हराइसके । थारू जातिको पहिचान दिने पुराना कपडा, गहना, दैनिक उपभोग्य सामान र भाषा नयाँ पुस्ताका लागि आकर्षक बन्न नसकेको थारू कल्याणकारिणी सभाका सभापति भुवन चौधरीले बताए । नयाँ पुस्ता अन्य समुदायसँग घुलमिल भएर संस्कार सिकिरहेको छ, उनले भने, औपचारिक कार्यक्रम, मेलापर्व र महोत्सवमा भेषभूषा लगाउने चलन आयो । यसले संस्कृति बचाउन कठिन भएको उनले बताए । पुराना गहना र कपडा गहु्रँगा भएकाले नयाँ पुस्ताले त्यसलाई छाडेको अगुवाको भनाइ छ । दैनिक जीवनमा प्रयोग नभएपछि अहिले संरक्षणका लागि संकलन गर्ने र मेला महोत्सवमा प्रदर्शन गर्ने अवस्था आएको थारू गीत र नाचका जानकार घोराही उपमहानगरपालिका १०, नारायणपुरका चन्द्रप्रकाश चौधरीले बताए । बडा नाच छैनचन्द्रप्रकाशका अनुसार बडा नाच थारू समुदायको सबैभन्दा महत्त्वपूर्ण नाच हो । देवीदेवताको पूजाआजा गरी नाचिने भएकाले यसलाई धार्मिक मान्यतासँग जोडेर हेरिन्छ । महाभारतको कथामा आधारित यो नाच नयाँ पुस्तालाई आत्मसात् गर्न कठिन भइरहेको उनले बताए । बडा नाच सबैभन्दा ठूलो र कठिन नाच हो, उनले भने, यो नाचले उब्जनी राम्रो हुने र बिमार सन्चो हुने विश्वास छ । देउताको पूजा गरेर नाचिने भएकाले युवापुस्ता नाच्नै डराउँछन् । यसलाई बर्कीमार (महाभारत) गीतमा आधारित नाच भनिन्छ । बर्की भनेको ठूलो र मार भनेको लडाइँ हो । महाभारतलाई थारू अगुवाले आफ्नै भाषामा रूपान्तरण गरेर सुनाउँदै आएको गीति कथा नै बर्कीमार हो । विभिन्न अर्ति उपदेश र सन्देश भएको बर्कीमारलाई थारू जातिले दसैंको टीकाको दिन थारू गाउँको अगुवा अर्थात् महतवाबाट टीका थाप्दा र धान बाली भित्र्याउँदा लय हालेर गाउने चलन छ । पहिले संयुक्त परिवार हुने भएकाले बर्कीमारका हरफ गाएर परिवारमा सौहार्दता कायम गर्ने गरेको उनको बुझाइ छ । अहिले त संवेदना मरिरहेको छ, एकल परिवार हुन थाले । बूढापाकाबाट अर्ती, उपदेश र संस्कार सुन्ने, सिक्ने चलन हरायो, चौधरीले भने, यसले हामीलाई निकै दु:खी बनाएको छ । थारू समुदायलाई नैतिकवान बनाउन पनि यो नाच र गीतको महत्त्व छ । गीत गाउने थारू अगुवा, महतवा र गुरुवाहरू हुन्छन् । नाच नाच्ने बेला भूतप्रेतले आक्रमण गर्ने डरले एकजना गुरुवा नाचको वरिपरि झारफुक गर्दै हिँडिरहेका हुन्छन् । १२ अध्यायमा गाइने बर्कीमारमा कर्तव्यच्यूत भएर बाँच्न नहुने, चुनौती सामना गर्न सधंै तयार हुनुपर्ने, अन्याय सहेर बस्न नहुने, महिलाले अस्तित्व रक्षाका संघर्ष गर्नुपर्नेजस्ता विषय समेटिएको बर्कीमारका गायक घोराही ७, सिसहनियाका बेझलाल चौधरीले बताए । घट्दै सखिया समुदायमा प्रचलित सखिया नाचको रौनक पनि घट्दै गएको छ । पहिले दसैं र तिहारमा जिल्लाभर यसको रौनक हुन्थ्यो । अहिले बर्दियाको राजापुर नगरपालिका र गेरुवा गाउपालिकाका केही बस्तीमा सीमित भएको छ । परम्परादेखि चलिआएको नाच केही क्षेत्रमा सीमित भएकामा थारू बुद्धिजीवी चिन्तित छन् । कृष्ण जन्माष्टमीको दिनदेखि यो नाच सुरु हुन्थ्यो । बारबर्दिया ४ का फूलपाती थारूका अनुसार मुलुकमा द्वन्द्वकालअघि यसको रौनक धेरै भएकामा विस्तारै लोप हुन थालेको छ । दंगाहा (दाङबाट आएका) थारूले बढी नाच्ने यसमा कृष्ण लीलाका गीत गाइन्छ, उनले भने, जन्माष्टमीमा हरेरी पूजा गरेर सुरु हुने नाच लगातार दसंैको टीका वा पूर्णिमासम्म नाचिन्छ । केटाकेटी मिलेर नाचिन्छ । यसमा दुष्टात्माबाट बचाउन एकजना गुरुवाको व्यवस्था गरिएको हुन्छ । गाउँका बडघरिया र भद्र भलादमी संरक्षक हुन्छन् । गीत सिकाउने एकजना मुख्य गुरु जसलाई थारू भाषामा मोहिन्याको व्यवस्था पनि गरिएको हुन्छ । नाच्ने सहभागीमध्ये केटीमा दुईजना पछगोहिया र अन्य सहयोगी संगीको व्यवस्था हुन्छ भने केटामा मादलेमध्ये एकजना अगुवा मदरिया र अर्को एकजना पछुवा मदरियाको व्यवस्था हुने थारू बुद्धिजीवी देवमान चौधरीले बताए । कानुन व्यवसायी रमेश चौधरी बदलिँदो परिस्थिति, सहरमुखी हुनु, विधिविधान नयाँ पुर्खालाई हस्तान्तरण नगर्दा यस नाचको महत्त्व घट्दै गएको बताउँछन् । यसको सुरुको दिन फर्सीको पात हातमा लिएर नाचिन्छ, दोस्रो दिनदेखि करिब १५ दिनसम्म सनपातको फुर्का बनाई हातमा लिएर र त्यसपछि साना खाले मजिरा बजाउँदै नाच्ने गरिन्छ ।"
"कतै खाजा,कतै अतिरिक्त कक्षा","फलेवास मोडेलअनुसार बसाइँसराइ रोक्न १७ बुँदे घोषणा गरिएको थियो । शिक्षकलाई ४ महिना अध्यापन गराइयो, ५ पटक परीक्षा लिइयो । अंग्रेजी अनिवार्य गरियो । ४ विद्यार्थी ३ जना शिक्षक भएका १२ विद्यालय समायोजन गरियो । कार्यसम्पादन क्षमता मूल्यांकन गरेर प्रधानाध्यापक नियुक्त गरिएको शर्माले बताए । पुरस्कार र दण्डको व्यवस्था पनि गर्ने योजना छ, उनले भने, विद्यालय सुधार कार्ययोजनामा चरणबद्ध काम भइरहेका छन् । उता सदरमुकाम कुश्माका शिक्षा अधिकृत राजेन्द्रबहादुर क्षेत्रीका अनुसार कक्षा १ देखि अंग्रेजी माध्यममा कक्षा सञ्चालन गरिएको छ । जहाँ विद्यार्थी त्यहाँ शिक्षक भन्ने मूल नारा बोकेर अघि बढेका छौं, उनले भने, त्यसअनुरूप दरबन्दी मिलान र विद्यालय समायोजन प्रक्रिया अघि बढाइएको छ । कुश्माभित्रका शिक्षकको क्षमता अभिवृद्धि तालिम, राम्रा विद्यालयको अवलोकन भ्रमण र विद्यालयबाहिर रहेका विद्यार्थीलाई टिकाउन छुट्टै कार्यक्रम सञ्चालन गरिएको उनले बताए । कुश्माले असल शिक्षक, विद्यार्थी र अभिभावकलाई पुरस्कृत गर्ने कार्यक्रमसमेत सञ्चालन गरेको जनाएको छ ।१२ घण्टा कक्षा शिक्षाको गणुस्तर वृद्धिका लागि तनहुँको बन्दीपुर गाउँपालिकाले मातहतका विद्यालयमा दैनिक १२ घण्टा कक्षा सञ्चालन गर्न लगाएको छ । आधा दर्जन माविमा थप ६ घण्टा कक्षा चलाएको हो । ८ देखि १० कक्षासम्मका विद्यार्थीलाई बिहान ६ देखि साँझ ६ बजेसम्म कक्षा सञ्चालन गरिएको गाउँपालिका अध्यक्ष तथा शिक्षा समिति संयोजक पूर्णसिं थापाले बताए ।शिक्षामा सुधार ल्याउन अतिरिक्त समय कक्षा सञ्चालन गरेका हांै, उनले भने, स्तर वृद्धिका लागि विद्यालयसँग छलफलपछि यो निर्णय भएको हो । पवित्रा, भानु, विष्णु, शिव र कालिका माविमा अतिरिक्त कक्षा सञ्चालन गरिएको उनले बताए । अतिरिक्त समयमा पढाउने शिक्षकको सेवासुविधाका लागि बजेटबाट व्यवस्था गरेका छौं, उनले भने, यसका लागि २० लाखको बजेट विनियोजन गरेका छौं । सामुदायिक विद्यालयको व्यवस्थापन समिति अध्यक्ष हुन शैक्षिक योग्यता तोकिएको छ । योग्य व्यक्तिले मात्र शिक्षा सुधार गर्ने भएकाले योग्यता निर्धारण गरिएको उनले बताए । मावि व्यवस्थापन समिति अध्यक्ष हुन स्नातक तह र आधारभूत विद्यालयको १० कक्षा उत्तीर्ण भएकै हुनुपर्छ ।गाउँपालिकाले विद्यार्थी ओसारपसार गर्न बस राख्न चाहने विद्यालयका लागि ५० प्रतिशत अनुदान व्यवस्था गरेको छ । चालु वर्ष पवित्रा माविले स्कुल बस सञ्चालन गर्ने तयारी गरिरहेको छ । माविस्तरमा प्राविधिक शिक्षा कक्षा सञ्चालन गर्न शिक्षा मन्त्रालयमा मागपत्र पेससमेत गरिएको गाउँपालिकाले जनाएको छ । कृषि, भेटेरिनरी, आईसीटी, वनविज्ञान र इन्जिनियरिङका कक्षा सञ्चालन गर्ने तयारी भइरहेको छ । बन्दीपुरमा ६ माविसहित ३४ सामुदायिक विद्यालय छन् ।भिमाद नगरपालिकाले पनि परम्परागतभन्दा उपयोगी प्राविधिक शिक्षाको कक्षा सञ्चालन गर्न विद्यालयलाई जोड दिएको छ । पहिलो चरणमा शिक्षकहरूको दरबन्दी मिलानमा समस्या देखिएको छ, नगर शिक्षा अधिकृत ज्योतिप्रकाश तिमिल्सिनाले भने, कृषि, इन्जिनियरिङ र सूचना प्रविधिका कक्षा चलाउन योजना बनाएका छौं । यसका लागि नगरका ५ विद्यालयमा शिक्षक दरबन्दी मिलान गरेर नयाँ कक्षा सञ्चालनको योजना अघि बढाइएको उनले बताए ।मर्जर लाई प्राथमिकताविद्यार्थी संख्या कम भएका विद्यालयलाई बढी भएकामा गाभेर चलाउने योजनालाई गोरखाको धार्चे गाउँपालिकाले प्राथमिकता दिएको छ । मेगा स्कुल नाम दिइएको योजनाअनुसार अध्ययनका लागि मात्रै चालु वर्ष २१ लाख विनियोजन गरिएको छ । लापुको प्रभात किरण माविमा आवासीय सुविधासहित मेगा स्कुल सञ्चालन तयारी थालिएको गाउँपालिका अध्यक्ष सन्तोष गुरुङले बताए । सातवटा मावि छन्, कुनैमा २५३० जना पनि विद्यार्थी छैनन्, उनले भने, यस्ता विद्यालय मर्ज गरेर आवासीय सुविधासहित पठनपाठन गराउन प्रभात किरणलाई अपग्रेड गर्न लागेका छौं । गाउँपालिकाभरिका माविमा शिक्षक दरबन्दी अभाव रहेको उनले बताए । सात माविमध्ये एउटैमा पनि उक्त तहको दरबन्दी थिएन । दरबन्दी नदिने भए मुद्दा हाल्ने तयारी गर्दै थियौं, उनले भने, यो वर्ष नौवटा दरबन्दी आएको छ । मावि तहका ५ र निमावि तहका ४ दरबन्दी चालु शैक्षिक सत्रदेखि थप भएको उनले जनाए । धार्चेमा ७ माविसहित २५ विद्यालय छन् । आठ कक्षासम्म बालबालिका गाउँकै विद्यालयमा पढ्छन् । ९ र १० पढ्न आवासीय सुविधा दिन लागेका हौं, उनले भने, अहिले विद्यार्थी संख्या, पढाउने जनशक्ति, गाउँलेको भनाइ, विद्यालयको हैसियत अध्ययन भइरहेको छ ।गोरखामा दुर्गमको गाउँपालिका चुमनुब्रीमा एउटा मात्रै माध्यमिक तहको विद्यालय छ । उक्त विद्यालयमा मावि तहको शिक्षक दरबन्दी पनि छैन । सात वडाका विद्यार्थी सिर्दिवासको बुद्घ माविमा पढ्न आउँछन् । मावि तहमा चारजना राहत शिक्षक छन्, स्रोतव्यक्ति रोहिणीप्रसाद खनालले भने, राहतलाई के दरबन्दी भन्नु । विद्यालय मुस्किलले चलेको छ । आवासीय सुविधासहितको उक्त विद्यालयमा सामागाउँ, ल्हो, विही र छेकमदेखिका विद्यार्थी आउँछन् । ४ सय ६० विद्यार्थी रहेको उक्त विद्यालयका लागि गाउँपालिकाको कार्ययोजना चुस्त हुन नसकेको अवस्था छ । गोरखा नगरपालिकाले सुधारका लागि शैक्षिक क्यालेन्डर नै निकालेको छ । परीक्षा कहिले हुने, कति दिन बिदा हुने सबै क्यालेन्डरमा छ, नगरपालिकाका शिक्षा शाखा प्रमुख सुवास आचार्यले भने, सामुदायिक विद्यालयमा पढ्ने विद्यार्थीले चालु शैक्षिक सत्रबाट परीक्षा शुल्क तिर्नु नपर्ने व्यवस्था गरिएको छ । यसका लागि परीक्षा शुल्कमा विद्यालयलाई सघाउन नगरपालिकाले १४ लाख रुपैयाँ छुट्याएको छ । माविका प्रतिविद्यार्थी २ सय १० र निमाविका प्रतिविद्यार्थी १ सय ७० रुपैयाँ दिन्छौं, उनले भने, कुनै विद्यालयले परीक्षा शुल्क लिए कारबाही पनि गर्ने भनेर कार्यक्रम निर्देशिकामै उल्लेख गरेका छौं । कार्यपालिका बैठकबाट उक्त योजनाको बजेट पारित गरेर अनुदानका रूपमा विद्यालयका खातामा पठाइने उनले बताए । विद्यालय सरसफाइ, बिजुली र पानीका लागि प्रतिविद्यार्थी मासिक ६ रुपैयाँ विद्यालयलाई अनुदान उपलब्ध गराउने छुट्टै योजना छ । वार्षिक एक विद्यार्थी बराबर ६५ रुपैयाँ पर्दोरहेछ । त्यो रकम विद्यालयले पाउँछ, उनले भने । तीनवटा बालविकास केन्द्रलाई आईसीटीका माध्यमबाट पठनपाठन गर्न प्रस्ताव आह्वान तयारी भइरहेको उनले बताए । आगामी शैक्षिक सत्रबाट बालविकास केन्द्रमा अध्ययन गर्ने विद्यार्थीलाई प्रतिदिन खाजा खर्चबापत २० रुपैयाँ उपलब्ध गराउने गरी जनप्रतिनिधिबीच छलफल पनि चलिरहेको छ ।"
सम्पदा संरक्षणको पहल,१०१ वर्षअघि बनेको चुरियामाईको सुरुङ मार्ग फर्पिङ विद्युत्गृह सुन्दरी जलविद्युत्गृह
योजना आयोगको समानान्तर संस्था,"उहाँ आयोगलाई नै थिंक ट्यांक बनाउन सहमत हुनुभएको थियो, उनले भने, त्यसैअनुसार विभिन्न ५ क्षेत्र तोकेर गठन आदेश जारी गरिएको छ । तर, अहिले अर्को संयन्त्र गठन गरियो । समग्र मुलुकको एकीकृत योजना र उक्त योजनाका लागि आवश्यक स्रोतबारे सरकारलाई सुझाव दिने निकाय राष्ट्रिय योजना आयोग २०१३ सालमा स्थापना भएको छ । हाल पञ्चवर्षीय योजना बनाउने काम आयोगले गरिरहेको छ । खासगरी आर्थिक विकासलाई केन्द्रमा राखेर योजना बनाउने र स्रोतको पहिचान गर्ने काम आयोगले गर्छ । सरकारको बजेटको स्रोत र खर्च गर्ने सीमा निर्धारणको काम आयोगले गरिरहेको छ । बजेट आइसकेपछि विकास निर्माण, बजेट, नीति तथा कार्यक्रमहरूको विषयमा अनुगमन, मूल्यांकन र समीक्षा गरी सरकारलाई सुझाव पनि पेस गर्छ ।तर योजना आयोगले सरकारको योजनाको विषय मात्रै हेर्ने भएकाले समग्र अध्ययन अनुसन्धानका लागि प्रतिष्ठान गठन भएको प्रधानमन्त्रीका सल्लाहकार रिमालले बताए । आयोग सरकारले नियन्त्रण गर्ने मातहतको संस्था हो । सरकारको सपनाअनुसारका योजना आयोगले बनाउँछ, उनले भने, तर यो प्रतिष्ठानका अध्ययनहरू आयोगले समेत प्रयोग गर्न सक्छ । योजना आयोगले बनाउने योजनाहरूका कमजोरीसमेत प्रतिष्ठानले हेर्न सक्ने रिमालले बताए । प्रशासनिक ढंगको हुँदैन । यसले अनुसन्धानदाताहरू नियुक्त गरी काम गर्न सक्छ, रिमालले भने, विषयगत विज्ञहरू यसमा संलग्न हुन सक्छन् । त्यसको परिचालन यसले गर्न सक्छ ।नवनियुक्त सदस्य मिश्रले पनि आयोग र यो प्रतिष्ठानको प्रकृति फरक रहेको बताए । झट्ट हेर्दा उस्तै उस्तै जस्तो लाग्छ । तर, फरक हो, उनले भने, योजना आयोग बजेट पास गर्ने, कार्यक्रमहरू हेर्ने निकाय हो । हाम्रो त्यो काम र अधिकार छैन । क्षेत्राधिकारबारे आयोगसँग छलफल गर्ने उनले बताए । योजना आयोग र हामीहरू मिलेर काम गर्न सक्ने ठाउँ धेरै छ, उ नले भने । हालको सरकारले नियुक्त गरेका आयोगका उपाध्यक्ष पुष्प कँडेलले प्रतिष्ठानले समग्रमा राजनीतिक प्रकृतिका काम गर्न सक्ने बताए । योजना आयोगले मूलत: आर्थिक क्षेत्रको कुरा गर्छे । प्रतिष्ठान समग्रमा राजनीतिक प्रकृतिको हुन सक्छ, उनले भने, आयोगलाई पनि थिंक ट्यांक बनाउन नसक्ने भन्ने त हुँदैन थियो । तर, आर्थिक विकास, दिगो विकासका क्षेत्रमा योजना आयोग केन्द्रित हुनुपर्छ । शुक्रबारको मन्त्रीपरिषद् बैठकले यो परिषदसँगै उद्योग वाणिज्य क्षेत्रको प्रवद्र्धन संवाद परिषद् पनि स्थापना गरेको छ । सो परिषद्ले नेतृत्व प्रधानमन्त्री केपी ओलीले गर्नेछन् । परिषद्मा सरकारी तथा निजी क्षेत्रका प्रतिष्ठित उद्योगी, व्यवसायी, प्रतिनिधिको सहभागिता रहनेछ ।"
भूकम्पपीडित कर्जा असोजसम्म,भूकम्पबाट क्षति पुगेका घरहरूको निर्माणका लागि तीन वर्षअघि राष्ट्र बैंकले २ प्रतिशत ब्याजदरमा सहुलियत दरको आवास कर्जा सुविधा कार्यक्रम ल्याएको थियो । सोही कार्यक्रमअनुसार बैंकहरूले पीडितलाई २ प्रतिशत ब्याजदरमा ऋण प्रवाह गरिरहेका छन् । गत असारसम्म १ हजार ६७ जना पीडितले विभिन्न बैंकहरूबाट १ अर्ब ७९ करोड २४ लाख रुपैयाँ बराबर यस्तो कर्जा लगिसकेका छन् ।
जलमार्गको सम्भाव्यता दुई महिनामा टुंगिने,"त्यसलाई आगामी नोभेम्बर महिनाभित्र सम्पन्न गर्ने लक्ष्य राखिएको छ । यसैगरी साहिबगन्ज टर्मिनल भने मे २०१९ मा सञ्चालनमा आउनेछ । उक्त टर्मिनल निर्माण पूरा भएको खण्डमा कोलकातावाराणासी जलमार्ग सञ्चालनमा आउनेछ । यदि नेपालले यो मार्ग प्रयोग गर्न पाएको खण्डमा तेस्रो मुलुकबाट आउने सामान कोलकाताबाट सिधै जहाजमा वाराणासी र त्यहाँबाट रेल वा सडक मार्ग हुँदै वीरगन्ज र भैरहवासम्म पुर्याउन सकिनेछ । निर्माणाधीन कालुघाट र साहिबगन्ज टर्मिनल सम्पन्न भएको खण्डमा नेपालभारत जलमार्ग सञ्चालनका लागि बाटो खुल्नेछ । साहिबगन्ज टर्मिनल पूरा भएको खण्डमा गंगाकोसी जलमार्ग सञ्चालन गर्न सकिनेछ । प्राविधिक टोलीले जलमार्ग विकास आयोजनाअन्तर्गत नै कोलकाताको हल्दियामा पनि यस्तै किसिमको मल्टिमोडल टर्मिनलको समेत अवलोकन गरेको थियो । वार्षिक २१८ लाख टन कार्गो हयान्डल गर्न सक्ने उक्त टर्मिनल डिसेम्बर २०१९ मा सम्पन्न गर्ने लक्ष्य राखिएको छ । भ्रमणका क्रममा प्राविधिक टोलीले जलमार्गबाट हुन सक्ने द्विपक्षीय व्यापारका सम्बन्धमा भारतीय व्यापारीहरूसँग समेत छलफल गरेको छ । नेपाललाई जलमार्गले जोड्ने विषयमा यहाँका व्यापारीहरू पनि निकै उत्साही र सकारात्मक रहेको पाएँ, बेल्बासेले भने । यहाँ भएको सकारात्मक भेट तथा छलफलकै आधारमा आगामी नोभेम्बरमा काठमाडौंमा भारतीय र नेपाली व्यापारीहरूबीच अन्तरक्रिया गर्ने कार्यक्रम पनि तय गरिएको उनले जानकारी दिए । जलमार्गसम्बन्धी अध्ययन र छलफलले तीव्रता पाइरहे पनि नेपालभारत वाणिज्य तथा पारवहन सन्धिमा जलमार्गसम्बन्धी प्रोटोकललाई समावेश गर्ने काम भने बाँकी नै छ । हाल वाणिज्य तथा पारवहन सन्धिको समीक्षा चलिरहेको हँुदा यही मौकामा जलमार्गसम्बन्धी प्रोटोकललाई टुंगो लगाउनुपर्नेमा सरोकारवालाहरूको जोड छ ।"
अदुवाले बजार पाउन थाल्यो,"विशेषगरी यहाँका किसानले बारीमा सुन्तला र अदुवा लगाउने गरेका छन् । सुन्तला बारीमा अदुवा राम्रो उत्पादन हुन्छ । बोसे जातको अदुवा लगाउँदा राम्रो उत्पादन पनि हुन्छ । भारतले अदुवा खरिदमा रोक लगाउँदा किसान मारमा पर्ने गरेका छन् । यहाँका किसानको उत्पादन भने पोखरा, बुटवललगायतका ठूला व्यपारीले खरिद गर्थे । ठूला व्यपारीमार्फत भारतका बजारमा पुग्ने गरेको थियो । यो वर्ष पनि ठूला व्यपारी भने आएका छैनन् । सदरमुकामका होलसेल व्यपारीले खरिद गरेर बिक्री गराउँदा पनि उनीहरूले राहत महसुस गरेका हुन् । अदुवाकै अत्यधिक उत्पादन हुने दगातुम्डाँडा, ग्वालीचौरलगायतका गाउँका किसानले भने बुटवल पठाएको बताए । ट्रक लिएर आउने व्यापारीले बुटवल लगेर बिक्री गर्दा राम्रो आम्दानी लिन पाएको किसानको भनाइ छ । बिहुँमा भने कफी खेती गरेका किसान पनि अदुवातर्फ आकर्षित भएका छन् । बिहुँमा मात्र ४० लाख रुपैयाँको अदुवा बिक्री भएको अर्का किसान बालानन्द कँडेलले सुनाए । गाउँपालिकाले उत्पादन बढाउने काममा किसानलाई अनुदान र प्राविधिक सहयोग गर्ने कार्यक्रम बनाएको छ । बजारीकरणका लागि पनि ठूला व्यवसायीको खोजी भइरहेको अध्यक्ष युक्तप्रसाद कँडेलले बताए । उत्पादन बढाउने अभियानमा सहयोग गरेका छौं, अदुवाको बजारबारे भने अध्ययन गरेर सहयोग गर्छौं, उनले भने, स्वदेशी र विदेशी बजारको खोजी गरेर मर्का परेका किसानलाई अनुदानमा साथ दिन्छौं । गत आवमा तत्कालीन कृषि विकास कार्यालयले प्रकाशित गरेको बुलेटिनअनुसार जिल्लाको ९० हेक्टर जमिनमा लगाएको अदुवाबाट १ हजार १ सय २१ टन व्यावसायिक उत्पादन हुन्छ ।"
बोयर जातका पाठापाठीले मनग्ये आम्दानी,"मकवानपुरको ग्रामीण भेगमा रहेको उन्नत जातका बाख्राका बीउ उत्पादन केन्द्रले अघिल्लो वर्ष एक करोड रुपैयाँभन्दा बढीको बोयर जातका पाठापाठी बिक्री गरेको छ । यो जातका पाठापाठी उत्पादन गरी बिक्री गर्ने उद्देश्यले स्थापना गरिएको बाख्राको बीउ उत्पादन फर्मले गत वर्ष शत प्रतिशत बोयर जातका ५१ पाठापाठी बिक्री गरेको थियो । फर्मले ७० वटा नश्लसुधार गरिएका पाठापाठी बिक्री गरेको हो । ०७३७४ मा उक्त फर्मले ५७ लाख मूल्य बराबरको पाठापाठी बिक्री गरेको थियो । ०७४७५ मा १ करोड १ लाख मूल्य बराबरको पाठापाठी बिक्री गरेको फर्मका सञ्चालक गोविन्द सुवेदीले बताए । यो वर्ष २ करोड मूल्य बराबरको पाठापाठी बिक्री गर्ने लक्ष्य रहेको उनले जनाए । निर्वाहमुखी बाख्रापालनबाट कृषकहरूको जीवन धान्न धौधौ परेकाले विदेशबाट उन्नत जातका बाख्रा र बोका ल्याएर नश्लसुधार गरी बीउ उत्पादन गरी बिक्री वितरण गर्ने उद्देश्यले साविकको बसामाडी गाविस र हालको हेटौंडा उपमहानगरपालिका ३ सिमलथलीमा ५ वर्षअघि बीउ उत्पादनका लागि मात्र बाख्रा फर्म स्थापना गरिएको थियो । बीउ उत्पादनका लागि मात्र बाख्रा फर्म स्थापना गरिएको मकवानपुरमा यो मात्र हो । ०७० मा स्थापना गरेको उक्त फर्ममा बोयर जातका मात्र ६० वटा बोका र बाख्रा छन् । स्थानीय जातको एउटा पनि बोका र पाठी छैन । शुद्ध बोयर जातका र क्रस गरेर जन्मेका गरी उक्त फर्ममा १ सय ५० वटा बोका, बाख्रा र पाठापाठी छन् । शुद्ध बोयर जातका प्रतिपाठापाठी एक लाखदेखि साढे २ लाख रुपैयाँसम्ममा बिक्री गर्ने गरिएको छ । वर्णसंकर प्रतिपाठापाठीहरू २० हजारदेखि ७५ हजारसम्म बिक्री गर्ने गरेको छ । सुरुमा उक्त फर्मले उन्नत जातका बोका अफ्रिकाबाट ल्याए नश्लसुधार गरेर पाठापाठी उत्पादन गर्न स्थानीय जातका ७० वटा बाख्रा पालेका थिए । हाल स्थानीय जातका बाख्रा विस्थापित भइसकेका छन् । गत वर्ष मात्र उक्त फर्मले अफ्रिका र अस्ट्रेलियाबाट ४ वटा बोका र १० वटा बाख्रा ३२ लाख रुपैयाँ खरिद गरेर ल्याएको छ । बाख्रा फर्म मासुका लागि खसी बोका उत्पादन गर्नभन्दा पनि उन्नत जातका बोका र पाठी उत्पादन गरेर कृषकहरूलाई बिक्री गर्न स्थापना गरिएको हो, सुवेदीले भने । मकवानपुरका कृषकहरू मात्र होइन चितवन, डडेलधुरा, पर्सा, बारा, नवलपरासी, धादिङ,झापा, सुनसरी, खोटाङलगायत ४६ वटा जिल्ला कृषकहरूले बोयर जातका पाठापाठीहरू खरिद गरेर लगिसकेका छन् । मागअनुसार पुर्याउन सकिएको छैन । चार महिना पुगेपछि मात्र उनीहरूले पाठापाठी बिक्री गर्ने गरेका छन् । बोयर जातका पाठापाठी प्रतिकेजी चार हजार रुपैयाँमा र क्रस गरेर उत्पादन गरेको पाठापाठी १ हजार ८ सय रुपैयाँमा बिक्री गर्ने गरेका छौं, फर्मका सञ्चालक सुवेदीले भने, उत्पादित पाठापाठीको माग व्यापक छ तर पुर्याउन सकेका छैनौं । बोयर जातका पाठापाठीहरू तराई, पहाड र हिमालमा समेत फस्टाउन सक्ने र एक बेतमा २ वटादेखि ५ वटासम्म पाठापाठीहरू उत्पादन गर्छ । बोयर जातका पाठापाठीहरूको दैनिक चार सय ग्रामदेखि ६ सय ग्रामसम्म तौल बढ्ने गर्छ ।बोयर बोका लगाएबापत प्रतिबाख्रा ५ सय रुपैयाँ लिने गरेका छन् । त्यसबाट जन्मेको पाठापाठी फर्मले खरिदसमेत गरिदिने व्यवस्था गरेको छ । उन्नत जातको बाख्राको यो बीउ केन्द्रले बाख्रापालक कृषकहरूको जीवनस्तरमा परिवर्तन ल्याउन सहयोग पुर्याउन थालेको छ, जिल्ला पशु सेवा कार्यालयका प्रमुख रामप्रकाश प्रधानले भने, बोयर जातका बाख्रा र बोका बाहिरबाट ल्याउन समस्या छ । जिल्लामा साना ठूला गरेर करिब ४० वटा बाख्राका फर्महरू छन । पूर्ण बोयर जातको बाख्राको फर्म यो मात्र हो । यस फर्मका बोयर जातका बोकाहरू जिल्लामा रहेका २० वटा फर्ममा २३ साताका निम्ति पठाउने गरिएको छ । उक्त बोका लागेको बाख्राबाट जन्मेका पाठापाठीहरू फर्मले नै खरिद गर्ने गरेको छ ।करिब ४ बिघा जमिनमा आधुनिक खोरसहित डाले र भुइँ घाँसको राम्रो व्यवस्था गरेर खोलिएको उक्त बाख्रा फर्ममा ५ जनाले रोजगारी पाएका छन् । फर्म नजिकै घाँस खेती गरिएको छ । नेपियर, इपिलइपिल, भटमासे, किम्बु, सम्बासेटर, बडहरलगायत ३५ जातका भुइँ घाँस र डाले घाँस लगाएका छन् । दाना पनि फर्मले उत्पादन गर्ने गरेको छ । स्थानीय तहमा पशु सेवा कार्यालय समाहित भएपछि पशु कार्यालयका प्राविधिकहरूबाट सहयोग पाउन नसकेको गुनासो उनीहरूको छ । फर्मले एउटा पशु प्राविधिक आफैंले राखेको छ । उक्त बाख्रा फर्म अवलोकन गर्न प्रतिव्यक्ति ५० रुपैयाँ प्रवेश शुल्क लिने गरेका छन् । समूहलाई ५ सय रुपैयाँ प्रवेश शुल्क लिने गरेका छन् । उक्त फर्म सुवेदी र भागीरथ अधिकारीले संयु्क्त रूपमा स्थापना गरेका हुन् । सेताम्मे देखिने उक्त बाख्रा फर्ममा सुवेदी र अधिकारीले २ करोड रुपैयाँ लगानी गरेका छन् । बोयर जातका बोका, बाख्रा र पाठापाठी निख्खर सेता हुन्छन् । विद्युत्को थ्री फेज लाइन नभएकाले दाना उत्पादन गर्न समस्या हुने गरेको सञ्चालकहरूले बताएका छन् ।"
किसानको रोजाइमा अलैंचीका दुई प्रजाति,"किसानले प्राय: दसैंअगाडि अलैंची टिप्ने गर्छन् । रामसाई र गोलसाई अलैंची टिप्ने कार्य भने दसैंपछि मात्रै सकिने किसानले बताएका छन् । उनीहरूले दसैं र तिहारको बीचमा अलैंची बिक्री गर्ने योजना बनाएका छन् । प्रधानमन्त्री कृषि आधुनिकीकरण परियोजना (अलैंची जोन) सञ्चालक समितिका संयोजकसमेत रहेका अलैंची व्यवसायी महासंघ जिल्ला शाखा लमजुङका अध्यक्ष अजय तामाङले ग्रामीण भेगका किसान धेरैजसोले यी दुई प्रजाति लगाएका छन् । धेरै गर्मी र धेरै चिसो पनि नहुने ठाउँमा यी दुई प्रजातिका अलैंची रोपिएका छन् । किसानका अनुसार बेंसी र लेकबीचको क्षेत्रमा हुने भएकाले यसका लागि खासै सिँचाइ र मलखादको आवश्यक पर्दैन । बेंसीको गर्मी र माथिल्लो भेगको लेकमा जाडो हुने भएकाले किसानले नजिकै अलैंची लगाउन चाहन्छन् । त्यसैले पनि यी दुई प्रजातिमा किसानको मन गएको छ, तामाङले भने । अलैंची जोन कार्यालयका अनुसार गत वर्ष ९ सय ५० हेक्टर क्षेत्रफलमा अलैंची खेती गरिएको थियो । ६ सय ५ हेक्टरमा ७ सय २१ क्विन्टल अलैंची उत्पादन भएको थियो । यस वर्ष थप १ सय ६ हेक्टरमा अलैंची खेती गरिएको छ । यस वर्ष ८ सय हेक्टरमा अलैंची फल्ने अनुमान प्राविधिकहरूले गरेका छन् । अलैंची जोनका वरिष्ठ जोन अधिकृत गोविन्दराज कोइरालाका अनुसार किसान अहिले अलैंची टिप्न र सुकाउन व्यस्त छन् । किसान अलैंची टिप्न व्यस्त छन् । दसैंताका झन् चटारो हुन्छ, उनले भने । उनका अनुसार किसानले अलैंची टिप्नेबित्तिकै सुकाउने गरेका छन् । यसको वास्तविक स्वादको बास्ना कायम रहन र बिग्रन नदिन किसानले तत्काल सुकाउने गरेका हुन् ।"
काम सक्नुपर्ने बेलामा अप्टिकल फाइबरको टेन्डर,"अप्टिकल फाइबर विस्तार गरिसक्नुपर्ने समयमा नेपाल टेलिकमले बल्ल टेन्डर आह्वान भएको छ ।दुई वर्षअघि नेपाल दूरसञ्चार प्राधिकरणसँग भएको सम्झौताअनुसार टेलिकमले यो महिनामा प्रदेश १ देखि ३ सम्मका सबै जिल्ला सदरमुकाम जोड्ने गरी अप्टिकल फाइबर विस्तार गरिसक्नुपर्ने थियो । तर, काम गरिसक्नुपर्ने बेलामा टेलिकमले अप्टिकल फाइबर विस्तारका लागि टेन्डर आह्वान गरेको छ । टेलिकमका कार्यबाहक प्रबन्ध निर्देशक सूर्यभक्त पोखरेलले भर्खरै टेन्डर आह्वान गरिएकाले अब काम अघि बढ्ने बताए । अघिल्लो महिना टेन्डर आह्वान भएको हो ।सरकारी स्वामित्वको टेलिकमले पाँचथरको चियो भङ्ज्याङदेखि गोरखाको आरुघाटसम्म अप्टिकल फाइबर विस्तारको काम गर्ने जिम्मा पाएको थियो । दूरसञ्चार प्राधिकरणका अध्यक्ष दिगम्बर झाले अप्टिकल फाइबर विस्तारको काम लगभग शून्यमा रहेकाले प्राधिकरण मूकदर्शक भएर नबस्ने बताए ।प्राधिकरणले सबै जिल्ला सदरमुकाम जोड्ने गरी अप्टिकल फाइबर बिछयाउने योजनासहित टेलिकम र अन्य दुई कम्पनीलाई कामको जिम्मा दिएको थियो । तीनै कम्पनीलाई दुई वर्षभित्र काम पूरा गर्ने जिम्मेवारी दिइएको हो । तर, तीनै कम्पनीले कामै सुरु गरेका छैनन् । नेपाल टेलिकमसहित यूटीएल प्रालि र स्मार्ट टेलिकमलाई क्रमश: ४ र ५ तथा ६ र ७ प्रदेशमा अप्टिकल फाइबर विस्तारको जिम्मा दिइएको छ ।यूटीएलले प्रदेश नम्बर ४ र ५ को सबै जिल्ला सदरमुकाम छुने गरी अप्टिकल फाइबर विस्तार गर्ने गरी जिम्मा पाएको छ । यस्तै अघिल्लो वर्ष असारमा स्मार्ट टेलिकमले पनि प्रदेश ६ र ७ का सबै जिल्लालाई छुने गरी अप्टिकल फाइबर बिछयाउने जिम्मेवारी पाएको छ ।प्राधिकरणले असोजभित्र १ देखि ३ प्रदेशका २५ जिल्ला सदरमुकाम जोड्ने गरी करिब २ हजार ३ सय ७६ किलोमिटर लामो अप्टिकल फाइबर बिछयाउन टेलिकमलाई जिम्मा दिएको हो । टेलिकमले ४ अर्ब ८८ करोड रुपैयाँ पाउने गरी प्राधिकरणसँग सम्झौता गरेको हो ।प्राधिकरणले गोरखाको आरुघाटदेखि बाग्लुङको बुर्तीबाङसम्म २१ वटा जिल्ला सदरमुकाम जोड्ने गरी यूटीएललाई २ अर्ब १ करोड रुपैयाँमा कामको जिम्मा दिएको थियो । सम्झौताअनुसार यूटीएलले २ हजार १ सय १७ किलोमिटर अप्टिकल फाइबर बिछयाउनुपर्ने थियो । यस्तै, अप्टिकल फाइबर बिछयाउन प्राधिकरण र आर्थिक रूपमा समेत अक्षम रहेको रहेको यूटीएलले उक्त आयोजना नेपाल इन्फ्रा प्रालि नामक कम्पनीलाई जिम्मा दिएपछि विवाद भएको छ ।यही विवादका कारण सूचना तथा सञ्चार मन्त्रालयले प्राधिकरणका अध्यक्ष दिगम्बर झालाई अर्को पत्र नआउन्जेलसम्म कुनै पनि काम अघि नबढाउन निर्देशन दिएको थियो । दुई महिनाअघि मन्त्रिपरिषदको निर्णयबाट पद गुमाएका अध्यक्ष झा पुन: प्राधिकरण अध्यक्षमा नियुक्त भइसकेका छन् ।यस्तै स्मार्ट टेलिकमले पनि दुई वर्षभित्र सिध्याउनुपर्ने जिम्मेवारीसहित ३ अर्ब ९४ लाख रुपैयाँमा रुकुमको मुसीकोटदेखि दार्चुलाको झुलाघाटसम्म २ हजार ५ सय १२ किलोमिटर अप्टिकल फाइबर जिम्मा पाएको छ । प्राधिकरण र स्मार्ट टेलिकमबीच गत वर्ष साउन ३ गते सम्झौता भएको हो । प्रदेश ६ र ७ का १९ जिल्ला सदरमुकाम जोड्ने गरी स्मार्टले कामको जिम्मा पाएको हो ।प्राधिकरणका प्रवक्ता मीनप्रसाद अर्यालले तीनै वटा कम्पनीले अप्टिकल फाइबर बिछयाउने काम सुरु नगरेको बताए । उनका अनुसार तीनैले पूर्वतयारीका केही काम गरे पनि मुख्य काम सुरु गरेका छैनन् ।प्राधिकरणका अध्यक्ष दिगम्बर झाले आफूलाई सरकारबाट वैशाख दोस्रो साता कुनै पनि काम अघि नबढाउने गरी निर्देशन प्राप्त भएकाले उक्त निर्देशन फुकुवा नभएसम्म कुनै काम गर्न नपाएको बताए । अप्टिकल फाइबरमा प्रगति लगभग शून्य छ, उनले भने, प्राधिकरण मूकदर्शक भएर बस्दैन ।अप्टिकल फाइबर विस्तारमा भइरहेको ढिलासुस्ती बोर्ड बैठकमा राख्ने र आफूलाई प्राप्त निर्देशन फुकुवा भएपछि यसबारे आवश्यक निर्णय गर्ने उनले बताए । सूचना तथा सञ्चार प्रविधि मन्त्रालयको २०७२ पुस २९ गतेको मन्त्रीस्तरीय निर्णयअनुसार प्राधिकरणले ग्रामीण दूरसञ्चार कोषको रकम प्रयोग गरी मध्यपहाडी लोकमार्गमा अप्टिकल फाइबर बिछयाउने प्रक्रिया अघि बढाएको थियो । मध्यपहाडी लोकमार्ग हुँदै जिल्ला सदरमुकामलाई जोड्ने गरी अप्टिकल फाइबर बिछयाउने सरकारको योजना थियो ।झाको बन्देज फुकुवामन्त्रिपरिषद्ले नेपाल दूरसञ्चार प्राधिकरण अध्यक्ष दिगम्बर झालाई दीर्घकालीन असर पर्ने कुनै पनि काम नगर्न भनी लगाएको बन्देज फुकुवा गरेको छ । शुक्रबार साँझ बसेको मन्त्रिपरिषद्ले यसअघि दिएको निर्देशन फुकुवा गरेको सूचना तथा सञ्चार प्रविधिमन्त्री गोकुल बाँस्कोटाले बताए ।मन्त्रिपरिषदको निर्णयअनुसार सूचना तथा सञ्चार प्रविधि मन्त्रालयले प्राधिकरणका अध्यक्ष झालाई वैशाख दोस्रो साता दीर्घकालीन असर पर्ने कुनै पनि काम नगर्न निर्देशन दिएको थियो । मन्त्रालयको उक्त पत्रका कारण प्राधिकरणले वैशाख दोस्रो सातापछि कुनै पनि महत्त्वपूर्ण निर्णय गर्न सकेको छैन । असार २० को मन्त्रिपरिषद् बैठकले २०७४ जेठ १४ गते पछि भएका सबै राजनीतिक नियुक्ति खारेज गर्ने निर्णय गरेपछि प्राधिकरण अध्यक्षका रूपमा झाको पद गुमेको थियो । भदौ २१ गते मन्त्रिपरिषद् बैठकले झालाई फेरि प्राधिकरण अध्यक्षमा नियुक्त गरेको थियो । झा पुन: प्राधिकरणको अध्यक्ष बने पनि यसअघिको पत्रका कारण कुनै निर्णय गर्न पाएका थिएनन् । मन्त्रिपरिषद्ले प्राधिकरण अध्यक्षलाई दीर्घकालिन असर पर्ने निर्णय नगर्न निर्देशन दिँदा वैशाख यता प्राधिकरणले सञ्चालन गर्दै आएको महत्त्वपूर्ण परियोजना र नियमनका काम प्रभावित बनेको छ । प्राधिकरणले ग्रामीण दूरसञ्चार कोषको रकम परिचालन गर्दै सबै जिल्लाका दुर्गम स्थानमा दुई वर्ष नि:शुल्क इन्टरनेट पुऱ्याउने काम प्रभावित बनेको छ । यो योजनाअन्तर्गत ४० जिल्लामा इन्टरनेट पुर्याउन टेन्डर प्रक्रिया पूरा भइसकेको छ । तर, अध्यक्षलाई काम नगर्न निर्देशन दिइएपछि प्राधिकरणले सञ्चालन गरेको यो योजना प्रभावित बनेको छ । यस्तै प्राधिकरणमा विभिन्न सेवा सञ्चालन गर्न अनुमति माग गर्दै परेको कुनै पनि आवेदनमाथि प्रक्रिया अघि बढेको छैन । यस्तै मध्यपहाडी लोकमार्गमा अप्टिकल फाइबर बिछयाउने कामको जिम्मा पाएका तीन वटै कम्पनीले कामै सुरु नगर्दा पनि प्राधिकरणले कुनै निर्णय गर्न सकेको छैन ।"
आईएमईको दसैंमा बीस लाख योजना,"काठमाडौं (कास) आईएमईले दसैं, दीपावली र छठलाई लक्षित गर्दै सेवाग्राहीमुखी प्रवद्र्धनात्मक कार्यक्रम दसैंमा बीस लाख योजना सार्वजनिक गरेको छ । मंसिरसम्म लागू यो योजना अवधिमा विदेश तथा स्वदेशबाट आईएमई गर्ने सेवाग्राही सहभागी हुन सक्ने जारी विज्ञप्तिमा उल्लेख छ । योजना अवधिभर गरिएको ट्रान्जेक्सनलाई आईएमईको सफ्टवेयर पद्धतिमा लिङ गरी लक्की ड्र बाट छनोट हुने बिजेताहरूमध्ये हरेक दिन १० जनालाई आईएमई पे मार्फत १ हजार रुपैयाँको बिल भुक्तानी, हरेक साता १ जनालाई १० हजार नगद, हरेक महिना १ जना भाग्यशाली सेवाग्राहीलाई १ लाख नगद तथा बम्परमा १ जनालाई २० लाख नगद प्रदान गरिने कम्पनीले जनाएको छ ।"
गोदरेजको क्यासब्याक अफर,"काठमाडौं (कास) गोडरेजले दसैंतिहारको उपलक्ष्यमा २० प्रतिशत क्यासब्याक अफर ल्याएको छ । यो अफर गोदरेजका सबै घरायसी सामग्रीहरू रेफ्रिजेरेटर, वासिङ मेसिन र माइक्रोवेभ ओभन, चेस्ट फ्रिजरको खरिदमा प्राप्त हुने जारी विज्ञप्तिमा उल्लेख छ । कम्पनीका अनुसार गोदरेजको एयर कन्डिसनरहरूमा फ्री इन्स्टलेसन रहेको छ । यो योजना नेपालभरि सीमित अवधिका लागि लागू हुने जनाइएको छ ।"
अग्नि समूहको सोरुम थप,काठमाडौं (कास) अग्नि समूहले नुवाकोटको विदुर ४ स्थित बट्टारमा महिन्द्राको नयाँ सोरुम सञ्चालनमा ल्याएको छ । यस बिक्री कक्षले महिन्द्राका ग्राहकहरूलाई बिक्री र मर्मतसम्बन्धी सेवाहरू प्रदान गर्नुका साथै स्पेयर पार्टसहरू पनि उपलब्ध गराउने जारी विज्ञप्तिमा उल्लेख छ ।
नेपाल इन्भेस्टमेन्ट बैंकको शाखा विस्तार,"काठमाडौं (कास) नेपाल इन्भेस्टमेन्ट बैंकले राजधानीको सोल्टीदोबाटो चोकस्थित बाफलमा नयाँ शाखा खोलेको छ । विशेषत: कलंकी तथा सीतापाइला आसपासका स्थानीयलाई वित्तीय कारोबार छिटो, छरितो र सहज तवरले सेवा प्रदान गर्न न्युरोडको मुन्चा हाउसमा सञ्चालित शाखालाई बाफलमा स्थानान्तरण गरिएको जारी विज्ञप्तिमा उल्लेख छ । बैंकको योसहित ७७ वटा शाखा पुगेको जनाएको छ ।"
कारोबार २५ प्रतिशतले बढयो,"यो साता सेयर बजारमा २ अर्ब ६२ करोड ५० लाख रुपैयाँ बराबरको सेयर कारोबार भयो । चार दिनको व्यापारमा २७ हजार ७ सय कारोबारमा १ सय ८९ कम्पनीका ९० लाख ७० हजार सात सय ७० कित्ता सेयर किनबेच भए । कारोबार रकम गत साताको भन्दा २४९१ प्रतिशत बढी हो ।गत साता करिब २३ हजार ६ सय कारोबारमा १ करोड २ लाख ५५ हजार कित्ता सेयर खरिद बिक्री भएका थिए । उक्त खरिद बिक्रीबाट २ अर्ब १० करोड १५ लाख रुपैयाँ बराबरको सेयर कारोबार भएको नेप्सेले जनाएको छ । साप्ताहिक बजारमा सेयर कारोबार मापक नेप्से परिसूचक १०२३ अंकले बढयो । तर, साताको पहिलो दिन (आइतबार) को तुलनामा नेप्से परिसूचक करिब साढे एक अंकले ऋणात्मक देखिन्छ । आइतबार १ हजार २ सय ५६५३ विन्दुमा रहेको नेप्से बिहीबार १ हजार २ सय ५५०७ विन्दुमा छ । साताको कुल कारोबारमा वाणिज्य बैंकहरू आबद्ध बैंकिङ समूहको हिस्सा झन्डै ५२४२ प्रतिशत छ । नेप्सेमा सूचीकृत विभिन्न समूहहरूमध्ये सामान्य अवस्था करिब ४५ देखि ५० प्रतिशत कारोबार हिस्सा बैंकिङ समूहले ओगट्दै आएको छ । तर, अघिल्लो साता बजारमा बेग्लै प्रवृत्ति देखियो । कुल कारोबारमा बंैकिङ समूहको हिस्सा बढेर ५९५१ प्रतिशत पुग्यो । यसको अर्थ वाणिज्य बैंकहरूको सेयरमा लगानीकर्ताको आकर्षण बढेको भन्नु थियो । उक्त प्रवृत्तिमा यो साता भने सुधार आएको छ । कुल करोबारमा बैंकिङ समूहको हिस्सा गत साताको तुलनामा घटेर साढे ५२ प्रतिशत छ । वाणिज्य बैंकहरूको सेयरमा लगानीकर्ताको आकर्षण बढ्नुको प्रमुख कारण नै ती कम्पनीहरूको सुध्रिँदो वित्तीय अवस्था हो । चालु आर्थिक वर्षको पहिलो तीन महिनामा बैंकहरूको व्यावसायिक विस्तार तथा कार्यक्षमता हेर्दा पहिलो त्रैमासमा पनि राम्रो वित्तीय विवरण आउने अनुमानहरू गरिन थालेका छन् । यसले लगानीकर्ताहरूमा उत्साह थपेको सेयर ब्रोकरहरू बताउँछन् । अहिले वाणिज्य बैंकहरूको सेयरमा गरिने लगानीको जोखिम कम छ, एक ब्रोकरले भने, यी कम्पनीहरूको सेयर मूल्य कम हुनुका साथै थोरैधेरै प्रतिफल निश्चितजस्तै छ । यसकारण पनि ती कम्पनीको सेयरमा लगानीकर्ताको आकर्षण रहेको उनको दाबी छ । साताको कुल कारोबारमा बिमा समूहको हिस्सा १५८४ प्रतिशत छ । गत साता यो समूहको यस्तो हिस्सा करिब ८ प्रतिशत थियो । यसैगरी कुल साप्ताहिक कारोबारमा विकास बैंकको हिस्सा ६८ प्रतिशत, संस्थापक सेयरको ६९७ प्रतिशत र लघुवित्त कम्पनीको हिस्सा ७०७ प्रतिशत रहेको नेप्सेले जनाएको छ ।साप्ताहिक कारोबारमा होटल र वित्त कम्पनीबाहेक सबै समूहका परिसूचक घटे । लघुवित्त, जीवन बिमा, निर्जीवन बिमा उत्पादन तथा प्रशोधनलगायत समूहको परिसूचक उच्च अंकले बढे । यो साता कारोबार रकम (१९ करोड ९० लाख ५० हजार रुपैयाँ) का आधारमा एनएमबी बैंक सबैभन्दा अघि छ । कारोबार सेयर संख्या (५ लाख ५३ हजार कित्ता) र कारोबार संख्या (१ हजार ४ सय ५७ वटा) का आधारमा पनि एनएमबी बैंक नै अग्रस्थानमा रहेको नेप्सेको तथ्यांक छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रहयो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन । उक्त अवधिमा देव: विकास बैंकको २४ लाख ७० हजार कित्ता बोनस सेयर सूचीकृत भएको नेप्सेले जनाएको छ ।"
माथिल्लो अरुणलाई सहायक कम्पनी,"माथिल्लो अरुण जलविद्युत् आयोजना विद्युत् प्राधिकरणको सहायक कम्पनीमार्फत अघि बनाउन सरकारले स्वीकृति दिएको छ । २०६९ फागुन ११ मा तत्कालीन प्रधानमन्त्री बाबुराम भट्टराई नेतृत्वको मन्त्रिपरिषद् बैठकले यो आयोजना सरकारको मातहतमा राख्ने र प्राधिकरणले कार्यान्वय मात्रै गर्ने निर्णय गरेको थियो । शुक्रबार साँझ बसेको मन्त्रिपरिषद् बैठकले पुरानो निर्णय संशोधन गर्दै प्राधिकरणको सहायक कम्पनीमार्फत अघि बढाउन स्वीकृति दिने निर्णय गरेको हो । मन्त्रिपरिषदको निर्णयले यो आयोजनाको प्राधिकरणले नेतृत्व गरी अघि बढाउन बाटो खुला भएको छ ।संखुवासभाको माथिल्लो अरुण आयोजनाको विस्तृत आयोजना प्रतिवेदन (डीपीआर) बनाउन अध्ययनको काम भइरहेको छ । डीपीआर तयार पार्न विश्व बैंकले सहयोग गरिरहेको छ । प्रारम्भिक चरणमा ३ सय ३५ मेगावाट जडित क्षमता अनुमान गरिएको आयोजना प्रविधिमा आएको सुधारले करिब ७ सय मेगावाटको बनाउन सकिने प्राधिकरणको अनुमान छ । यो आयोजना निर्माणको चर्चा झन्डै ३० वर्षअघिबाट सुरु भएको हो । विसं २०४६ मा प्राधिकरणले प्रारम्भिक अध्ययन गरेको थियो । उक्त आयोजना निर्माण लागत तुलनात्मक रूपमा सस्तो हुने प्राधिकरणको आकलन छ । उक्त आयोजनाको डीपीआर तयार पार्न प्राधिकरणले चिनियाँ कम्पनीलाई अघिल्लो माघमा जिम्मा दिएको छ । आगामी वर्ष उक्त डीपीआर तयार हुने अनुमान छ । माथिल्लो अरुण निर्माणका लागि प्राधिकरणले सहायक कम्पनी अपर अरुण हाइड्रो इलेक्ट्रिक लिमिटेड स्थापना गरिसकेको छ । यही कम्पनीले २०७३ चैतमा विद्युत् विकास विभागमा सर्वेक्षण अनुमतिका लागि आवेदन दिएको थियो । तर, विभागले अहिलेसम्म उक्त कम्पनीलाई अनुमति पत्र दिइसकेको छैन । मन्त्रिपरिषद्ले प्राधिकरणको सहायक कम्पनीमार्फत अघि बढाउन स्वीकृति दिएपछि विभागले आयोजनाको सर्वेक्षण अनुमति पत्र प्राधिकरणको सहायक कम्पनीलाई दिने बाटो खुलेको छ ।माथिल्लो अरुणलाई जलाशययुक्त आयोजना बनाउने प्राधिकरणको योजना छ । अरुण तेस्रो आयोजनाको बाँधस्थल रहेको संखुवासभाको फयाक्सिन्दा दोभानबाट २० किमिमाथि अरुण नदीमा आयोजना निर्माण हुनेछ ।प्रारम्भिक अध्ययनअनुसार आयोजनाको लागत करिब ४८ करोड अमेरिकी डलर अनुमान गरिएको छ । आयोजनाबाट उत्पादित विद्युत् करिब २ रुपैयाँ १० पैसा प्रतियुनिट मात्रै पर्ने प्रारम्भिक अध्ययनबाट देखिएको छ ।आयोजनाबाट सरकारलाई ३१ अर्ब ८९ करोड रोयल्टी र थप करसमेत आम्दानी हुने प्रारम्भिक अध्ययनले देखाएको छ । २०७३ असोजमा बसेको प्राधिकरणको सञ्चालक समितिको बैठकले कम लागत पर्ने माथिल्लो अरुणसहित ७ आयोजनालाई सहायक कम्पनीमार्फत निर्माण गर्ने योजना बनाएको थियो । माथिल्लो अरुणसहित तमोर, उत्तरगंगा, दूधकोसी, तामाकोसी ५, माथिल्लो मोदी र मोदी ए आयोजना सहायक कम्पनीमार्फत बनाउने योजना प्राधिकरणको छ ।प्राधिकरणले आफ्नो बहुमत सेयर राखी खोलेका दुवै सहायक कम्पनी चिलिमे हाइड्रोपावर लिमिटेड र तामाकोसी हाइड्रोपावर लिमिटेड उदाहरण हुन् । प्राधिकरणको सहायक कम्पनी चिलिमेले आफैं २२ मेगावाट जलविद्युत् उत्पादन गर्दै प्राप्त भएका आम्दानीले अन्य आयोजनाका लागि पनि लगानी जुटाइरहेको छ । यो कम्पनीले आफैं लगानी जुटाएर एकै पटक १४८ मेगावाटको माथिल्लो सान्जेन, ४२५ मेगावाटको सान्जेन, १ सय ११ मेगावाटको रसुवागढी र १२ मेगावाटको मध्य भोटेकोसी आयोजना निर्माण गरिरहेको छ । चिलिमेले योसहित ४२० मेगावाटको बूढीगण्डकी प्रोक खोला, १६५ मेगावाटको सेतीनदी ३, ६० मेगावाटको बूढीगण्डकी स्यार खोलाको पनि सर्वेक्षण अनुमति पाएको छ । अर्को सहायक कम्पनी माथिल्लो तामाकोसी हाइड्रोपावरले समेत ४५६ मेगावाटको आयोजना निर्माण गरिरहेको छ । विद्युत् प्राधिकरणले माथिल्लो अरुण र दूधकोसीबाट उत्पादत हुने विद्युत् भारतीय एनटीपीसी विद्युत् व्यापार निगमलाई बिक्री गर्ने गरी समझदारी गर्ने तयारी गरिरहेको छ ।"
थप दुई राष्ट्रिय गौरवका आयोजना,"सरकारले अमेरिकाको मिलेनियन च्यालेन्ज कर्पोरेसनको सहयोगका दुई आयोजनालाई राष्ट्रिय गौरवका परियोजना घोषणा गरेको छ ।मन्त्रिपरिषद्को शुक्रबार साँझ बसेको बैठकले अमेरिकी सहयोगमा निर्माण गर्न लागिएका काठमाडौंको लप्सेफेदीदेखि धादिङको गल्छीरातमाटे प्रसारण लाइन र दमौलीभरतपुरबुटवल प्रसारण लाइन निर्माण आयोजनालाई राष्ट्रिय गौरवको आयोजनाका रूपमा सूचीकृत गर्ने निर्णय गरेको हो । दुई आयोजनालाई राष्ट्रिय महत्त्व दिएर निर्माण कार्य अघि बढाउन सरकारले राष्ट्रिय गौरवको मान्यता दिएको हो । यी दुइटा थपिएपछि मुलुकमा राष्ट्रिय गौरवका आयोजना २३ वटा पुग्नेछन् ।दमौलीभरतपुरबुटवल प्रसारण लाइन निर्माण आयोजना निर्माणाधीन १४० मेगावाटको तनहुँ हाइड्रो, डीपीआर निर्माणका क्रममा रहेको १०४ मेगावाटको तल्लो सेतीसहित उक्त क्षेत्रमा निर्माण हुने जलविद्युत् परियोजनाहरूको विद्युत् केन्द्रीय प्रसारणमा जोड्ने र बुटवलसम्म पुर्याउने राष्ट्रिय महत्त्वको आयोजना हो । लप्सेफेदीदेखि धादिङको गल्छीरातमाटे प्रसारण लाइनसमेत राजधानी उपत्यकामा बढी बिजुली ल्याउन निर्माण हुने आयोजना हो । अमेरिका सरकारले मिलेनियम च्यालेन्ज कर्पोरेसनमार्फत ऊर्जा तथा यातायात क्षेत्रको आयोजना कार्यान्वयनका लागि नेपाललाई ५० रुपैयाँ अर्ब रुपैयाँ अनुदान सहयोग उपलब्ध गराएको छ ।"
अल्झनमा ठूला आयोजना,"जीएमआरले लगानी जुटाउनैका लागि दुईपटक थप म्याद पाइसकेको छ । यसपटक पुन: उसले लगानी बोर्डसमक्ष म्याद थपको प्रस्ताव राखेको छ । प्रधानमन्त्रीले अध्यक्षता गर्ने बोर्ड बैठकले उक्त प्रस्तावमाथि भने कुनै निर्णय गरिसकेको छैन । सरकारका तर्फबाट आयोजना कार्यान्वयन गर्ने जिम्मा बोर्डलाई छ । ०७१ असोजमा सम्पन्न परियोजना विकास सम्झौता (पीडीए) मा माथिल्लो कर्णालीको वित्तीय व्यवस्थापन दुई वर्षभित्रै (०७३ असोजसम्म) टुंग्याउने उल्लेख थियो । तर, म्याद थप्दाथप्दा दुई वर्ष बितिसक्यो । अझ जीएमआरले लगानी जुटाउन सकेन । सरकारले ग्लोबल टेन्डरमार्फत सन् २००८ देखि माथिल्लो कर्णाली आयोजना निर्माणको जिम्मा जीएमआरलाई दिएको थियो ।पीडीएमा वित्तीय व्यवस्थापन भएको मितिबाट पाँच वर्ष अर्थात् पीडीए भएको सात वर्षभित्र आयोजना निर्माण सम्पन्न गर्नुपर्ने व्यवस्था छ । विशेष र काबु बाहिरको परिस्थिति उत्पन्न भएमा निर्माण अवधि ४ वर्ष ६ महिनासम्म थप्न सकिने उल्लेख छ । तोकिएको समयमा आयोजना सुरु भएको भए ०२१ सम्म निर्माण पूरा भइसक्थ्यो । तर, अहिलेसम्म निर्माणको सुरसारै देखिएको छैन ।यो कर्णाली र प्रदेश ७ को साझा आयोजना हो । कर्णालीको दैलेख, सुर्खेत र प्रदेश ७ को अछाममा पर्छ । बाँधस्थल दैलेख र विद्युत् गृह अछाममा बन्दै छ । दैलेखको डाबमा डयाम बनाई २५ मिटर लामो सुरुङमार्फत १ सय ५० मिटर तल खसालेर अछामको बाल्देमा विद्युत् उत्पादन गर्ने लक्ष्य छ । ९ सय मेगावाटको माथिल्लो कर्णालीबाट नेपालले १०८ मेगावाट (१२ प्रतिशत) बिजुली तथा २७ प्रतिशत सेयर नि:शुल्क पाउनेछ । पीडीएमा आयोजनाबाट उत्पादित १० प्रतिशत विद्युत् नेपालले किन्न पाउने व्यवस्था पनि छ । माथिल्लो कर्णालीको लागत १ खर्ब १६ अर्ब अनुमान गरिएको थियो । निर्माण, स्वामित्व, सञ्चालन र हस्तान्तरण (बुट) मोडलमा आयोजना बन्न लागेको हो । उत्पादन सुरु भएको २५ वर्षपछि मात्रै यो परियोजना नेपाल सरकारको स्वामित्वमा आउनेछ । सरकारले आयोजना निर्माणमा सहजीकरण गर्न कर छुट अनुदानलगायतका थुप्रै सुविधा दिए पनि जीएमआरले लगानी जुटाउन सकेको छैन । आयोजना निर्माणका लागि आयात गरिने सिमेन्ट, रड र स्टिलजन्य सामग्री खरिद गर्दा भन्सारमा ५० प्रतिशत छुट दिइने पीडीएमा व्यवस्था छ । जीएमआरले विद्युत् बजारको ग्यारेन्टी र जग्गाको स्वामित्व नपाउँदा लगानी जुटाउन ढिलाइ भएको बताएको छ । जीएमआरका एक कर्मचारीले भने, उत्पादित बिजुलीको बजार र जग्गा अधिग्रहणको डकुमेन्टबिना बैंकहरूले ऋण नदिने हुँदा समस्या भएको हो । जग्गा प्राप्तिमा भने सरकारी पक्षकै ढिलासुस्ती भएको उसको दाबी छ । जीएमआरले ५ सय मेगावाट बिजुली बंगलादेश सरकारले किन्ने गरी एमओयू गरिसकेको र बिजुलीको दररेट निर्धारण हुन बाँकी रहेको जनाएको छ । काबु बाहिरको परिस्थिति सिर्जना भएमा कानुनमा परिवर्तन भएमा वा सरकारले दायित्व पूरा नगरी तोकिएको समयभित्र काम सम्पन्न गर्न नसकी कर छुट नपाउने व्यवस्था आएमा त्यसको सम्पूर्ण क्षतिपूर्ति सरकारले तिर्नुपर्ने पीडीएमा व्यवस्था छ । यही व्यवस्था कारण जीएमआरसँगको सम्झौता तोड्दा पनि सरकारले नै क्षतिपूर्ति तिर्नुपर्ने अवस्था छ । माथिल्लो कर्णाली सरोकार समितिका संयोजक बमबहादुर बीसीले यति ठूलो सुविधा प्राप्त हुने अवस्थामा पनि भारतीय कम्पनीले आयोजना अघि बढाउन गम्भीर नभएको बताए । कम्पनीकै कब्जामा चौकुने सिमेन्टसरकारबाट इजाजत पाएको ९ वर्ष बितिसक्दासमेत चौकुने सिमेन्ट आयोजनाले गति लिन सकेको छैन । चौकुने क्षेत्रका चुनढुंगा उत्खनन गरी पश्चिम सुर्खेतको गुटुमा सिमेन्ट कारखाना सञ्चालन गर्ने उद्देश्यले इजाजत पाएको मुक्तिश्री सिमेन्ट इन्डस्ट्रिज प्रालिले करिब दुई वर्षदेखि कामकाज ठप्प पारेको छ । गत वर्ष माघदेखि मुक्तिश्रीका कर्मचारीहरू आयोजनास्थलमा छैनन् ।गुटुदेखि चौकुने डाँडासम्म सडक निर्माण गरी कम्पनीले ०७३ पुसको अन्तिम साता चुनढुंगा उत्खनन सुरु गरेको थियो । तर, उत्खनन कार्यले लामो समय लिएन । उसले जग्गा पनि खरिद गर्न सकेको छैन । पटकपटक म्याद थप्दै आएको कम्पनीले काम अघि नबढाएको भन्दै स्थानीयस्तरमा चर्को आलोचना खेप्नुपरेको छ । सुर्खेतका व्यवसायी, दलका नेताहरूले मुक्तिश्रीले चौकुने खानी क्षेत्र कब्जा गरेको भन्दै तत्काल काम नबढाए इजाजत रद्द गर्न माग गरेका छन् । छनोट गरिसकेको जग्गा अधिग्रहण नगर्दा प्रभावित क्षेत्रका बासिन्दा आक्रोशित छन् । चौकुने खानी क्षेत्र सरोकार समितिका संयोजक रामलाल बयकले कम्पनीकै वचनबद्धताका कारण आफूहरूले जग्गा खरिदबिक्री रोकेको गुनासो पोखे । अधिग्रहण हुने भएपछि किनबेच रोकेका छौं, उनले भने, छनोट गरेको दुई वर्ष बितिसक्यो । केही अत्तोपत्तो पाइएन । कम्पनीले विद्युत् पहुँच अभावका कारण उत्खनन अघि बढाउन नसकेको जनाएको छ । प्रोजेक्ट कोअर्डिनेटर लोकबहादुर अधिकारीले कारखाना सञ्चालनका लागि करिब १४ मेगावाट विद्युत् आवश्यक पर्ने बताए । लाइसेन्स होल्ड मै राख्न काम अघि नबढाएको आरोप लाग्न थालेपछि कम्पनीकै लगानीमा सडक पहुँच विस्तार गर्न बाध्य भएको उनको भनाइ छ । कम्पनीले ढिलाइ हुनुमा पछिल्लो एक वर्ष खानी विभागले लाइसेन्स नवीकरण नगर्दाको परिणाम बताएको छ । विभागले पाटन उच्च अदालतको आदेशपछि मात्र नवीकरण गरेको हो । सम्झौताको आठ वर्षसम्म पनि प्रगति शून्य भएपछि विभागले लाइसेन्स रद्द गरेको थियो ।खानी क्षेत्र चौकुने गाउँपालिकाअन्तर्गत चौकुने, कुवा, खोप्री, थरेलगाउँ, काफलगैरा र ओटपोखरीमा गरी कुल ११ हजार रोपनी क्षेत्रफलमा फैलिएको छ । आयोजनाका लागि कम्तीमा १ हजार ३ सय ८० रोपनी जग्गा अधिग्रहण गर्नुपर्नेछ । खानी विभागले ०३५ देखि ०३९ सालसम्म यहाँको चुनढुंगा परीक्षण गरेर सिमेन्ट उत्पादन गर्न योग्य प्रमाणित गरेको थियो । कारखानाका सञ्चालन गर्न करिब ८ अर्ब लागत लाग्ने अनुमान छ । मुक्तिश्रीले दैनिक १ हजार ५ सयदेखि पाँच हजार टन सिमेन्ट गर्ने लक्ष्य लिएको छ । निर्माण सुरु भएमा लागत, उत्पादन र क्षेत्रफलका हिसाबले चौकुनेलाई मुलुककै ठूलो सिमेन्ट कारखानाका रूपमा दाबी गरिएको छ ।क्षेत्रीय विमानस्थलमा बजेट शून्यसरकारले बजेट विनियोजन नगर्दा प्रस्तावित छिन्चुस्थित मदानेचौर विमानस्थल निर्माण अन्योलमा परेको छ । दुई वर्षअघि नेपाल नागरिक उड्डयन प्राधिकरणले प्रारम्भिक सर्भे गरी क्षेत्रीयस्तरको अन्तर्राष्ट्रिय विमानस्थल बनाउने तयारी थालेको थियो । तर, प्राधिकरण लागत खर्च को कारण देखाउँदै अन्तर्राष्ट्रिय मापदण्डको विमानस्थल निर्माण गर्न पछि हटेको छ । परिणामस्वरूप सरकारले यस वर्ष बजेट नै विनियोजन गरेन ।प्राधिकरणका अनुसार अन्तर्राष्ट्रिय मापदण्डको निर्माण गर्न कम्तीमा ८ वर्ष र लागत १० अर्बभन्दा बढी लाग्नेछ । सरकारले बजेटकै कारण देखाएर अन्तर्राष्ट्रिय मापदण्डको क्षेत्रीय विमानस्थल निर्माणमा बेवास्ता गरेको भन्दै सुर्खेतबासीले आपत्ति जनाउँदै आएका छन् । मदानेचौरमा जग्गा किन्नु पर्दैन, भौगर्भिक हिसाबले पनि उपयुक्त छ भन्ने रिपोर्ट आइसक्यो, प्रदेश सांसद ठम्मर विष्टले भने, कर्णालीकै गौरवको आयोजनालाई केन्द्र सरकारले बजेट नछुटयाउनु ठूलो कमजोरी हो, सरकारले विमानस्थल निर्माणलाई प्राथमिकतामा राख्नैपर्छ । केही महिनाअघि सुर्खेत आएका संस्कृति, पर्यटन तथा नागरिक उड्डयनमन्त्री रवीन्द्र अधिकारीसमक्ष यहाँका सरोकारवालाले बजेट नपारेकामा आक्रोश पोखेका थिए ।"
स्याउ उत्पादन घट्दै,"यहाँ पछिल्लो समय स्याउ उत्पादन घट्दै गएको छ । फूल फुल्ने समयमा असिना पर्ने, वर्षा बढी हुनु र विभिन्न रोगका कारण स्याउ उत्पादन घटेको जिल्ला कृषि विकास कार्यालय जनाएको छ । स्याउ खेती गर्ने कृषकको संख्यामा वृद्धि भए पनि उत्पादन बर्सेनि घट्दै गएको हो । उत्पादन घटदा कृषकहरू चिन्तित भएका छन् । स्याउ उत्पादन वृद्धि गर्न जिल्ला कृषि विकासले बर्सेनि बिरुवा वितरण गरिरहेको छ । स्याउ उत्पादन हुने क्षेत्रमा प्राविधिक नपुग्दा समस्या आएको कृषकहरूले बताएका छन् । स्याउ फुल्ने समयमा पानी बढी पर्नुका साथै असिना परेका कारण उत्पादन घटेको कृषक थारक्याप तामाङले बताए । गत वर्ष गाउँबाट तीन हजार किलो स्याउ संकलन भएको थियो, उनले भने, यस वर्ष १५ सय किलो मात्र स्याउ उत्पादन भएको छ । जिल्लाको उतरी भेग आमाछोदिङमो र गोसाइँकुण्ड गाउँपालिकामा स्याउ उत्पादन हुने गरेको छ । ब्राबल, ठूलोस्याफ्रु, बृद्धिम, टिमुरे, गोल्जुङ, गत्लाङ, लाङटाङ र चिलिमेको १ सय २३ हेक्टर क्षेत्रमा स्याउ खेती हुँदै आएको छ । गत वर्ष जिल्लामा ६ सय ३९ टन स्याउ उत्पादन भएको कृषि विकास कार्यालयले जनाएको छ । यो वर्ष करिब ५ टन स्याउ उत्पादन हुने कार्यालयको अनुमान छ । जिल्लामा उत्पादन हुने स्थानीय जातका स्याउ स्थानीय बजारमै बिक्री हुने गरेको छ ।"
एपीएफलाई उपाधि,"विजेता एपीएफले १ लाख, उपविजेता गण्डकीले ६० हजार तथा तेस्रो भएको गीताञ्जलीले ३५ हजार रुपैयाँ प्राप्त गरे । सर्वाेत्कृष्ट खेलाडी एपीएफका महेन्द्र श्रेष्ठले एक थान यूएम मोटरसाइकल पुरस्कार पाए । व्यक्तिगत विधाका उत्कृष्टले जनही ५५ रुपैयाँ पाए । विधागततर्फ सर्भरमा दौलत सिंह (गीताञ्जली), सेटरमा दिनेश गिरी (एपीएफ), स्पाइकरमा टेकराज अवस्थी (एपीएफ), डिफेन्समा राजन दर्लामी मगर (गण्डकी), क्विकरमा हरि पाण्डे (गण्डकी ) तथा प्रशिक्षकमा ज्ञानेन्द्र विष्ट (एपीएफ) उत्कृष्ट चुनिए । प्रतियोगितामा १६ टोलीको सहभागिता थियो ।"
नेपालको थाइल्यान्डसँग हार,"थाइल्यान्डका थाना इसोरले ७६ औं मिनेटमा दोस्रो गोल गर्दै टिमको जित पक्का गरे । ६४ औं मिनेटमा नेपाली टोली १० खेलाडीमा सीमित भएपछि थाइल्यान्डले दबाबमा बढायो । नेपालका फरवार्ड बुद्ध बल तामाङ दोहोरो पहेँलो कार्ड पाएपछि मैदान बाहिरिए ।पहिलो हाफमा विपक्षीलाई दबाबमा राखेर खेलेको नेपाली खेलाडी फिनिसिङमा चुक्दा पराजय भोग्न बाध्य भए । खेलको छैटौं मिनेटमा अनिल महर्जनको प्रहार पोस्ट बाहिरिँदा नेपाल अग्रता लिन चुकेको थियो ।कप्तान दिनेश हेन्जनको २८ औं मिनेटको फ्रिकिक पोस्ट नजिकबाट बाहिरिँदा टिमको खेलमा फर्कने अवसर गुमेको थियो । ३०, ३७ र ३९ आंै मिनेटमा नितिन थापा, जय गुरुङ र अनिलको प्रहार थाई गोलकिपरले उत्कृष्ट बचाउ गरेका थिए । आफ्ना खेलाडीले उत्कृष्ट प्रदर्शन गरे पनि फिनिसिङ कमजोर हुँदा पराजय भोग्नुपरेको नेपालका प्रंशिक्षक चेतनारायण श्रेष्ठले बताए ।नेपालसहित समूह ए मा थाइल्यान्ड, इन्डोनेसिया, अफगानिस्तान र चीन छन् । समूहको पहिलो खेलमा चीनले अफगानलाई ८० ले हराएको थियो ।"
लिसानेभिच दिदीभाइ विजयी,"काठमाडौं (कास) लामो समयपछि घरेलु टेनिसमा फर्किएका अश्लेसा र इभानहो लिसानेभिचले तेस्रो वार्सटेनर राष्ट्रिय खुला टेनिसमा शनिबार विजयी सुरुआत गरेका छन् । महिला एकलतर्फ अश्लेसाले इन्द्रकला श्रेष्ठलाई ६०, ६१ को साझो सेटमा पराजित गरिन् । पुरुष एकलमा इभानहोले मुकिम थापालाई ६०, ६१ ले नै हराए । अन्य खेलमा सम्यकभूषण वज्राचार्यले निक रास्ट्रुपमाथि ६१, ६० को जित दर्ता गरे भने भीष्मजंग गुरुङले इभ्यक जोशीलाई ६४, ६४ ले हराए ।"
एलआरआई र रातो बंगला फाइनलमा,काठमाडौं (कास) एलआरआई र रातो बंगला प्रथम ओसिस कप उपत्यकाव्यापी अन्तरस्कुल बास्केटबलको गल्र्सतर्फ फाइनल पुगेका छन् । आयोजक ओसिस स्कुलको कोर्टमा शनिबार एलआरआईले विल्सन एकेडेमीलाई ६५ स्कोरले हरायो । एलआरआईको सबै स्कोर सोनिया राणाले गरिन् । दोस्रो सेमिफाइनलमा रातो बंगलाले ग्रामरलाई २०७ ले हरायो ।
इन्जिनियर चरा !,"यी हुन् तोप चराका गुँड । तोप चराले आफ्ना घर निकै कलात्मक तरिकाले बनाएका हुन्छन् । मिहिनेत गरेर । गुँडहरू रूखको टुप्पोमा मसिनो पात वा डाँठमा झुन्डिएको हुन्छ । देख्दै खस्लान् कि जस्तो । तर हत्तपत्त खस्दैनन् । गुँडहरू प्राय: सामूहिक रूपमा खर झाडीमा बनाउँछन् । गुँडभित्र कोठा पनि हुन्छन् । बच्चा बस्ने, आमा बस्ने । रूखमा झुन्डिने हुनाले सर्प, मुसा र बाँदरजस्ता शत्रुले आक्रमण गर्न सक्दैनन् । गुँडभित्र पानी पनि नपस्ने गरी बनाएको हुन्छ ।तोप चराले ढाँचाकाँचाको गुँड बनाउने भएकाले यसलाई इन्जिनियर चरा पनि भनिन्छ । पात र डाँठको मसिना धागोजस्तो रेसाबाट धागोले सिएजस्तै गरेर घर बनाउने भएकाले कतिले यसलाई दमाई चरा पनि भन्छन् । यो चरा तराईको घाँसेमैदानमा बढी पाइन्छ । धानबालीमा लाग्ने ससाना कीरा यसका आहारा हुन् । यसले धानबालीलाई नोक्सान गर्ने कीरा खाने भएकाले यो किसानको साथी पनि हो । यसले एक दिनमा करिब ९ सयसम्म कीरा खाने संरक्षणकर्मी बताउँछन् । बालीनाली नोक्सान गर्ने कीरा खाइदिने भएकाले किसानलाई यसले जैविक खेतीमा सहयोग पुर्याउँछ । कीरा मार्न किसानले विषादी प्रयोग गरिहनु पर्दैन । नेपालमा चार थरीका तोप चरा पाइन्छन् । छातीकाले तोप चरा, धर्के तोप चरा, बाया तोप चरा र सुनौलो तोप चरा । यीमध्ये सुनौलो तोप चरा विश्वमै दुर्लभ मानिएको छ । यो चराले २ देखि ४ वटासम्म अण्डा पार्छ । १४ देखि १८ दिनसम्म ओथारो बस्छ । यसले बच्चा जन्माउन गुँड बनाउनेदेखि बच्चा हुर्काउन करिब ६ महिना लगाउँछ । यसले जेठ महिनातिरबाट गुँड बनाउन सुरु गर्छ । असोजकात्तिकमा बच्चा हुर्काइसक्छ ।मानव बस्ती नजिकैका घाँसेमैदान नै यी चराको खास बासस्थल हो । तर अब घाँसेमैदान मासेर खेतीपाती र अन्य संरचना बनाउन थालिएपछि यी चरा खतरामा पर्दै जान थालेका छन् ।"
रेडियो रहर,"रहर रेडियोमा बोल्ने । अरूलाई सन्देश दिने । अनि आफ्नो नेतृत्व र व्यक्तित्व विकास गर्ने । उनीहरू १२ वर्ष आसपासका छन् । विभिन्न विद्यालयमा पढ्छन् । १५ जनाभन्दा बढी बाबुनानी हरेक शनिबार पोखरा ७ रत्नचोकमा रहेको राइट फर चिल्ड्रेन कार्यालयमा जम्मा हुन्छन् । यसरी जम्मा हुनुको कारण हो रेडियो कार्यक्रम मिलीजुली बोलौं को नयाँ अंक तयार पार्ने । रेडियो कार्यक्रम बनाउनुअघि उनीहरू पहिलाको कार्यक्रम सुन्छन् । अब के गर्ने भन्नेबारे सामूहिक छलफल गर्छन् । कार्यक्रममा केके कुरा समावेश गर्ने तय गर्छन् । अनि समूह छुट्टयाएर कामको जिम्मेवारी बाँडफाँड गर्छन् । स्क्रिप्ट तयार पार्ने, अन्तरवार्ता लिने, भक्सपप लिने, आवाज दिने जिम्मेवारी लिन्छन् । फन सेगमेन्ट, गीत कविता आदि कामको पनि बाँडफाँड हुन्छ । यसरी एउटा रेडियो कार्यक्रमको खाका तयार हुन्छ । सबै सामग्रीको यकिन भइसकेपछि सम्भव भए सोही दिन नभए अर्को दिन कार्यक्रम तयार हुन्छ । त्यसका लागि उनीहरू शनिबार १० देखि ५ बजेसम्मै खट्छन् । उनीहरूका लागि सामान्य खाजा र आउने जाने भाडा राइट फर चिल्ड्रेनले उपलब्ध गराउँछ । कार्यक्रममा श्रोताले प्रतिक्रिया पनि रेकर्ड गराउन सक्छन् । हरेक साता प्रश्न सोधेर बालबालिकालाई यस कार्यक्रमतर्फ आकर्षित गर्ने गरिन्छ । हालसम्म २ सय ३ कार्यक्रम प्रसारण भइसकेको छ । साप्ताहिक रूपमा प्रसारण हुने आधा घण्टाको रेडियो कार्यक्रम २०७१ कात्तिक ७ देखि सुरु भएको हो । फिडब्याक राम्रो आएकाले विद्यार्थी उत्साही छन् । उनीहरूमध्ये एक हुन् मनिता बराल । उनी शुक्रराज माध्यमिक विद्यालय, पुम्दीभुम्दीमा कक्षा ६ मा पढ्छिन् । पोखरा २२ पुम्दीभुम्दी पात्लेमा बस्ने उनलाई स्टुडियोसम्म आउन डेढ घण्टा लाग्छ । कहिले फेवातालमा डुंगा तरेर, त कहिलेकाहीँ गाडीबाटै आउँछिन् । अहिले रेडियोमा बोल्न पनि सिक्दै छु, उत्साहित हुँदै उनले भनिन् । उनी रेडियो कार्यक्रममा सहभागी भएको ७ महिना भयो । ममा धेरै नै आत्मविश्वास बढेको छ, उनले भनिन्, बाआमा र दाइदिदीले पनि कार्यक्रममा जान हौसला दिइरहनुभएको छ । स्कुलका साथीले पनि कार्यक्रमबारे सोध्छन् । यसले थप उत्साह मिल्ने गरेको छ । रेडियो कार्यक्रम बनाउने यी बालबालिकाले अहिलेसम्म बाल दुव्र्यवहार, बालश्रम, बालबालिकाका लागि इन्टरनेट सुरक्षा, विद्यालय भर्ना अभियान, बालबालिका र स्वास्थ्य, जन्मदर्ताको महत्त्वजस्ता विषयमा कार्यक्रम बनाइसकेका छन् । बाल क्लब व्यवस्थापन, ज्येष्ठ नागरिकप्रति बालबालिकाको दायित्व, बालमैत्री विद्यालय, लागूपदार्थ दुव्र्यसनीबाट कसरी बच्ने, प्राविधिक शिक्षामा बालबालिका, जंकफुडको असर, बालबालिका र स्थानीय सरकार उनीहरूले कार्यक्रम बनाएका अन्य विषय हुन् । छुट्टीको सदुपयोग, बालविवाह, बाल सहभागिता, बालबालिकाको दायित्व, शिक्षक र विद्यार्थीको सम्बन्धलगायत विषयमा पनि रेडियो कार्यक्रम तयार पारेको संस्थाकी मिडिया एन्ड कम्युनिकेसन अफिसर दुर्गा राना मगरले बताइन् । यस्ता कार्यक्रमले अभिभावक, जनसमुदाय र बालबालिकाबीच सकारात्मक सन्देश पुगेको उनले जनाइन् । मिर्मी आधारभूत विद्यालय, स्याङ्जामा कक्षा ६ मा अध्ययनरत प्रतीक भट्टराईले आफ्नो विद्यालयमै स्टुडियो निर्माण भएपछि कार्यक्रम बनाउन अझै सजिलो भएको बताए । रेडियोको माध्यमबाट बालअधिकारको विषयमा जनचेतना जगाउनका लागि मिलीजुली बोलौं कार्यक्रमले म जस्ता विद्यार्थीका लागि ठूलो अवसर दिएको छ, उनले भने । कार्यक्रम बनाउन समूहका साथीहरू, दाइदिदीहरू, विद्यालयको शिक्षक र घरपरिवारबाट उनीहरूलाई सहयोग मिल्ने गरेको छ । यसरी तयार भएको कार्यक्रम रेडियो अन्नपूर्ण, रेडियो जननी, माछापुच्छ्रे एफएम र थ्री एन्जल्स गरी कास्की जिल्लाका ४ एफ रेडियोबाट प्रसारण हुन्छ । गल्याङ एफएम स्याङ्जा, धौलागिरि एफएम बाग्लुङबाट पनि यो कार्यक्रम प्रसारण हुन्छ । केही समय विजय एफएम नवलपरासी, रेडियो बिहानी धादिङ र श्रीनगर एफएम पाल्पाबाट पनि प्रसारण गरिएको थियो । अनलाइन तथा युटयुबमार्फत यो कार्यक्रम विश्वभर सुन्न सकिन्छ । कार्यक्रम निर्माणका लागि स्याङ्जामा पनि स्टुडियो छ ।"
पौडीको मस्ती,विस्तारै चिसो मौसम आउने बेला नजिकिँदै छ । तर गर्मी घटेको छैन । असोज पहिलो साता पनि दिनभरको टन्टलापुर घामले जनजीवन प्रभावित छ । बाटोमा हिँड्दा उखरमाउलो गर्मीको रापले सर्वसाधारण घरभित्रै खुम्चिन बाध्य छन् । आइतबारदेखि अत्यधिक गर्मी बढेको छ । बुधबार कपिलवस्तुको तापक्रम अधिकम ३६ डिग्री सेल्सियस पुग्यो । न्यूनतम २५ डिग्री थियो । प्रचण्ड गर्मीले आत्तिएका बेला बालबालिका भने नदी र तालतलैयामा पौडी खेलेर मस्ती गर्न व्यस्त रहे । अधिकांश बालबालिका दिनभर जगदीशपुर ताल आसपास पौडी खेल्न पुगे । तालको हेड रेगुलेटर नजिक पौडी खेलेर उनीहरू रमाइरहेका थिए । विभिन्न तरिकाले १० देखि २० मिटर माथिबाट हाम फालेर उनीहरू रोमाञ्चित भए ।
निर्मला,"नेपाल सरकार खोई त्यो पापीलाई कारबाही ?भेटिएन भनेर छोड्न हुन्न त्यस्तालाईधर्तीपाताल सबैतिर मिली खोज्नुपर्छ निर्मलाको आत्मालाई शान्ति दिनुपर्छप्रशान्त पन्थी, कक्षा७सगरमाथा एजुकेसनल एकेडेमी, काठमाडौं"
मेरी आमा,"घरमा बसी काम गर्ने मेरी प्यारी आमा,मेरो दु:खमा साथ दिने मेरी प्यारी आमा ।अप्ठयारोमा साथ दिने उनै आमाले,म त सधंै ढुक्क हुने आमाको छायाले ।दु:ख कष्ट सहेर मलाई जन्म दिनुभयो,मेरा प्रत्येक पाइलामा हात समाउनुभयो ।आमालाई खुसी राख्ने मेरो चाहना, अह्राएको काम गर्दा खोज्दिनँ बहाना ।।आमा म तिमीलाई सधैं मान गर्छु,तिम्रा हरेक सपनालाई पूरा गर्न खोज्छु ।तिमीले देखाएको बाटो सधैं हिँड्न पाउँअसल मानिस बनेर देखाउन सकूँ ।।आयुश अधिकारी, कक्षा७सेन्ट जेभियर्स स्कुल, गोदावरी"
इन्द्रजात्रा,"उपत्यकाभरि चल्छइन्द्रजात्राको रमझम,जात्रा हेर्दा सबैलाईरमाइलो हुन्छ एकदम । लिच्छविकालको इतिहास झल्काउने हो यो जात्रा, हर्ष, उल्लाससँगै यसमा छ खुसीयालीको मात्रा ।लिंगोलाई सिँगारेररथमा राखी सजाउँछन्,विधिपूर्वक पूजा गरीमंगल धुन बजाउँछन् । जात्रा सुरु गर्ने उनै गुणकामदेव राजा, रथ घुमाउँछन् सहरमा बजाउँदै बाजागाजा ।मनीषा पौडेल, कक्षा८नवोदित विद्याकुञ्ज, काठमाडौं"
ग्रासरुट फुटबल,"पोखरामा ग्रासरुट फुटबल प्रशिक्षण सुरु भएको छ । अखिल नेपाल फुटबल संघ (एन्फा) ले ४१ जिल्लामा प्रशिक्षण गर्ने अभियानअन्तर्गत कास्कीमा गत साता सुरु गरेको हो । कास्की जिल्ला फुटबल संघले पोखरा रंगशालामा अघिल्लो शनिबार बालबालिकासहित प्रशिक्षणको नमुना प्रदर्शन गर्यो । नमुना प्रशिक्षणमा कास्कीका ३० विद्यालयका ८ देखि १३ वर्षसम्मका बालबालिकाकाले खेल प्रदर्शन गरे । कास्कीका ग्रासरुट प्रशिक्षण कार्यक्रमका संयोजक ईश्वर गुरुङका अनुसार ८ देखि १० वर्ष र ११ देखि १३ वर्षका बाल खेलाडीलाई प्रशिक्षण गराइनेछ । उनले खेलाडी उत्पादन गर्ने लक्ष्यअनुसार निश्चित तालिम दिई छनोट गरिने जनाए । ग्रासरुट प्रशिक्षणकै लागि पोखरा रंगशालाको फुटबल मैदान मर्मतसम्भारमा एन्फाले ५ लाख रुपैयाँ सहयोग गरेको छ । अन्तर्राष्ट्रिय फुटबल महासंघ (फिफा) ले विभिन्न देशमा यो कार्यक्रम लागू गरेपछि नेपालमा हालै मात्र भित्रिएको हो । विद्यालयस्तरबाटै फुटबलको जग बलियो बनाउन ल्याइएको कार्यक्रममा ६ देखि १२ वर्ष उमेर समूहका बालबालिकालाई फुटबलको आधारभूत ज्ञान दिइन्छ । कार्यक्रमसँगै यसका लागि आवश्यक रकमसमेत फिफाले जुटाउँछ । विद्यालय र बालबालिकालाई फुटबल प्रशिक्षण दिने क्लबबीच मैत्रीपूर्ण खेल खेलाउने र एकले अर्कोलाई सिकाउन कार्यक्रम महत्त्वपूर्ण देखिएको नेपाली राष्ट्रिय टोलीका सहायक प्रशिक्षक किरण श्रेष्ठले बताए । यसको महत्त्वपूर्ण पक्ष भनेको नै भविष्यका लागि राम्रो खेलाडी उत्पादन गर्नु हो, उनले भने ।"
चराहरुको चुनाव,"रानीवनमा चराहरूको चुनाव सकियो । बाठो लाटोकोसेरोको दलले चुनाव जित्यो । बाठो लाटोकोसेरो चराहरूको प्रमुख भयो । त्यसको दलले चुनाव जित्न कुनै कसर बाँकी राखेन । दिउँसोतिर सभा गर्ने र भाषण दिने काममा पनि दलकै चराहरू लागे । बाठो लाटोकोसेरोले अरू चराहरूलाई फकाईफुल्याई गर्न मात्र होइन, मोटो रकम पनि बाँड्न दलका चराहरूलाई लगायो । चुनावमा केही गरी हुलदंगा गर्नुपरे त्यसको तयारीका लागि त्यसले देशविदेशबाट कालिज, च्याँखुरा, बट्टाईजस्ता जुडो, कराते, कुङ्फुका च्याम्पियन चराहरू झिकाएको थियो ।चुनाव जितेकोमा खुसियाली मनाउन लाटोकोसेरोले जूनकिरीहरूलाई दीपावली गर्न लगायो, भाले मयूरलाई नाच्न लगायो र न्याउलीलाई गाउन लगायो । खुसियालीमा सबै चरालाई सामेल हुन त्यसले कुखुराको रातो भालेलाई झिसमिसे उज्यालो हुनुअगावै उर्दी जारी गर्न लगायो । खुसी नै लाग्यो धेरैजसो चराहरूलाई बाठो लाटोकोसेरो प्रमुख भएकोमा । एउटा जवान भँगेराले आफूसँगै बसेको पाको जुरेलीलाई भन्यो, अब भने बल्ल हामी चराहरूको भलो चिताउनेको जित भयो । होइन त जुरे काका ?अहिले नै त्यसो भन्ने बेला भएको छैन । हेर्दै जाऔं, कसो होला, पाको जुरेलीले भन्यो ।तपार्इं जेमा पनि शंका गर्नुहुन्छ । बस्दिनँ म तपाईंसँग । यति भनेर भँगेरा अन्तै बस्न गयो ।तर दिन बित्दै जाँदा बाठो लाटोकोसेरोको चालामालाप्रति शंका गर्नेमा पाको जुरेली मात्र होइन, अरू पनि धेरै चराहरू निस्के । एक दिन तिनीहरू एकै ठाउँमा जम्मा भई गोप्य छलफलमा लागे । काले कागले भन्यो, मान्नुपर्छ, हामीले गल्ती गरेकै हौं । हाम्रो प्रमुख त दिउँसो राम्रोसँग आँखा नदेख्ने पो रहेछ । त्यो दिनभरि सुत्दो रहेछ र रातभरि चारो खोज्नमै सारा समय बिताउँदो रहेछ । त्यसैले होला, त्यसले कि त झिसमिसे बिहान कि त साँझतिर मात्र देखापर्ने गरेको । त्यस्तोले विकासनिर्माणको काम गर्ला भनेर चिताउनु व्यर्थ हो ।मैले त भनेकै हुँ नि, को कस्तो छ, त्यो बुझेर मात्र भोट हाल्नुपर्छ भनेर । गोपी कृष्ण कहो ! नक्कले सुँगाले भन्यो । किन रोइस् मंगले, आफ्नै ढंगले भन्ने त उखानै छ । अब पछुताएर के गर्ने ? अर्को चुनावसम्म पर्खनुबाहेक हामी अब के नै गर्न सक्छौं र ? जितेकालाई फिर्ता बोलाउने नियम पनि छैन । अब के गर्ने, लौ ? बैगुनी ढुकुरले भन्यो ।तबसम्म केही नबोली केवल अरूले बोलेको मात्र सुनिरहेको ध्यानी बकुल्लाले भन्यो, अहिले नै के गर्ने भन्ने नसोचौं । सय दिनसम्म हामी पर्खौं । त्यतिन्जेलसम्म पनि त्यसले केही काम गरेन भने अनि के गर्ने हो, त्यो हामी सोचौंला । तर प्रमुख बनेको लाटोकोसेरोले सय दिनभित्र केही राम्रा काम गरेर देखाइदेला भन्ने ती चराहरूको आशाआशामै सीमित रहयो । त्यसले एउटै काम के गर्यो भने चंखे चमेरोलाई आफ्नो सल्लाहकार बनायो ।यो त हदै भयो । कस्तो होला, चंखे चमेरोलाई पो आफ्नो सल्लाहकार बनायो त्यसले ? चमेरो त विजाति चरा हो । दिउँसो आँखा नदेख्नेको सल्लाहकार पनि दिउँसो आँखा नदेख्ने नै । के त्यसले सल्लाहकार बनाउनलायकको अरू कुनै चरा नै देखेन ? उदाहरणका लागि भनौँ न, के म कम लायक छु ? विरोध जनाउन हामी सबै त्यसकहाँ भोलि बिहान सबेरै जाऔँ, छुच्चो तित्राले भन्यो ।अर्को दिन बिहान झिसमिसे बिहानै ती चराहरू बाठो लाटोकोसेरोकहाँ पुगे । सधैंभैं खाना खाएर दिनभरि सुत्ने तर्खरमा लागेको लाटोकोसेरोलाई त्यसरी चराहरू आएको मन परेन । तैपनि नम्र भएर अनुहार हँसिलो पारी सबै चरालाई पालैपालो अभिवादन गरेर त्यसले भन्यो, यति सबेरै तपाईंहरूले मकहाँ पाउकष्ट गर्नुभो । के छ तपाईंहरूको हालखबर ? मेरो त हेर्नोस्, चरा जातिको भलो नहोला कि, चराहरूको थलोको विकास नहोला कि भन्ने पीरले दुब्लाएर हाडछाला मात्र बाँकी छ । भन्नोस्, तपाईंहरूको म के सेवा गरौं ? यति सबेरै आउनुभएको छ ।होइन, सबेरै नआएर के गर्ने ? घाम लागेपछि त तपाईं सुतिहाल्नुहुन्छ, छुच्चो तित्राले भन्यो ।त्यसो भनेको सुनेर लाटोकोसेरोलाई रिस नउठेको त होइन तैपनि त्यतिकै नम्र भएर त्यसले भन्यो, तपाईंको बोल्ने तरिका मलाई असाध्यै मन पर्छ । मलाई आश्चर्य लाग्छ, मान्छे जातिले किन तित्राको मुखै बैरी भन्ने गरेको होला !तपाईंले चंखे चमेरोलाई के सोचेर आफ्नो सल्लाहकार बनाउनुभएको हो, अहिलेलाई त्यति मात्र बुझ्न हामी आएका हौं, काले कागले भन्यो ।एकछिन् सोचेजस्तो गरेर बाठो लाटोकोसेरोले भन्यो, ए, मैले कुरा बुझेँ । मैले चंखे चमेरोलाई आफ्नो सल्लाहकार बनाएको तपार्इंहरूलाई चित्त नबुझेको रहेछ । मैले त्यसो गर्नुपरेको पहिलो कारण के भने, चंखे चमेरो मेरो मित हो, दोस्रो कारण के भने, हामी दुवै रातिराति मात्र काम गर्ने चरा पर्यौं । आफूले मन पराएकाहरूलाई, आफ्नो चाकरी गर्नेहरूलाई अनि आफ्ना नातागोतालाई राम्रो काम दिने र फाइदा हुने ठाउँमा राख्ने चलन चलेको हुनाले नै मैले त्यसो गरेको हुँ ।तर त्यसो गर्नु राम्रो होइन भन्ने तपाईंलाई थाहै नभएको त होइन होला । हाम्रा बचेराहरू ठूला भएपछि तपार्इंजस्तो नबनून् भन्ने म चाहन्छु, डाँफेले भन्यो । मैले जे भन्न चाहेको हो, त्यो भनिसकेँ । अब तपाईंहरू ज्ञानी भएर खुरुक्क जानोस् । घाम लाग्ने बेला भइसकेको छ, लाटोकोसेराले भन्यो । त्यहाँ अरू बस्नु ती चराहरूले उचित ठानेनन् पनि किनभने लाटोकोसेरोले आफ्नो सुरक्षाका लागि तम्तयार राखेका कालिज, च्याँखुरा बट्टाईजस्ता जुडो, कराते, कुङ्फुका च्याम्पियन चराहरू त्यहाँ पुगिसकेका थिए ।कन्हैया नासननी"

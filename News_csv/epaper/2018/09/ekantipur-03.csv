शीर्षक,विवरण
चिकित्सक आन्दोलन: अस्पताल ठप्प,कडा कारबाहीको चेतावनीकाठमाडौं (कास) स्वास्थ्य मन्त्रालयले आन्दोलनरत चिकित्सक एवं स्वास्थ्यकर्मीलाई कडा कारबाही गर्ने चेतावनी दिएको छ । मन्त्रालयले आइतबार सार्वजनिक सूचना जारी गर्दै आन्दोलनरत चिकित्सक तथा स्वास्थ्यकर्मीलाई अत्यावश्यक सेवा ऐनको दफा ४ अनुसार कारबाही र जरिवाना गर्ने चेतावनी दिएको हो ।
विदेशमा रहेकालाई मताधिकार,"अध्ययन तथा विभिन्न प्रकृतिका भिसामा अमेरिका, अस्ट्रेलिया, युरोपेली मुलुकमा समेत नेपाली छन् । प्रवासमा रहेका नेपाली नागरिकलाई निर्वाचन प्रक्रियाबाट वञ्चित गर्दा जनसंख्याको ठूलो हिस्सा मताधिकारजस्तो संवैधानिक अधिकारबाट वञ्चित हुन जान्छ, निर्णयमा भनिएको छ, मुलुकबाहिर रहेका नागरिकको रेमिट्यान्सले अर्थतन्त्रमा पुर्याएको योगदानबाट राज्य लाभान्वित हुने तर तिनै नागरिक मुलुकबाहिर रहेका कारणले मतदानबाट वञ्चित गर्नु न्यायको दृष्टिकोणले उपयुक्त हुने देखिँदैन ।"
जंगलतिर इरिक्सा,"धेरै इरिक्सा चालकको अनुमतिपत्र (लाइसेन्स) छैन । बिनालाइसेन्स चलाउने चालकलाई कारबाही गर्दै आएको ट्राफिक प्रहरी निरीक्षक विजय श्रेष्ठले बताए । हामीले लाइसेन्सबिना चलाउन पाइँदैन भनेका छौं, उनले भने, यातायात कार्यालयमा लाइसेन्स खुलेकै छैन, कसरी बनाउने भनेर प्रश्न गर्छन् । यातायातले अटो टेम्पो भनेर लाइसेन्स दिने गरेको छ । इरिक्सा चलाउनेलाई समेत यस्तै अनुमतिपत्र दिइन्छ । यातायात कार्यालयबाट लाइसेन्स खुलाइएको छैन, कसरी बनाउने, एक इरिक्सा चालक भन्छन्, तीन वर्षअघि खुलेर बन्द भएपछि यातायात कार्यालयले आवेदन मागेकै छैन ।"
साथीकै बाबुबाट बलात्कृत,"स्थानीयले गाउँमै मिलाउन खोजेका रहेछन् । सहमति नभएपछि प्रहरीसमक्ष खबर आएको रहेछ, उनले भने, हाल उनी फरार छन् । किशोरीका अभिभावकले इलाका प्रहरी कार्यालय सुखडमा शुक्रबार उजुरी दिएपछि कुँवरमाथि जबरजस्ती करणी मुद्दा दर्ता गरी खोजी थालिएको प्रहरीले जनाएको छ ।"
कालो झन्डा देखाउँदा पक्राउ परेका बन्दीको मृत्यु,"बर्दिया (कास) उपप्रधान तथा स्वास्थ्यमन्त्री उपेन्द्र यादवलाई कालो झन्डा देखाएको आरोपमा भदौ ७ गते पक्राउ परेका राममनोहर यादवको उपचारका क्रममा शिक्षण अस्पताल काठमाडौंमा मृत्यु भएको छ । प्रहरी नियन्त्रणमा रहेका यादव एक्कासि बेहोस भएपछि प्रहरीले उपचारार्थ जिल्ला अस्पताल गुलरिया लगेको थियो । उपचारमा संलग्न डा सुप्रिया पौड्यालले प्रारम्भिक उपचारक्रममा मस्तिष्कमा पक्षघात भएको देखिएकाले उनलाई नेपालगन्ज रिफर गरेको बताइन् । जिल्ला अस्पतालमा पक्षघातसम्बन्धी जाँचका लागि उपकरण नभएकाले उनलाई नेपालगन्ज रिफर गरिएको उनको भनाइ छ । पक्षघातसँगै यादवलाई १०८ डिग्री ज्वरो आएको थियो । रोगले च्याप्दै लगेपछि उनलाई भदौ १४ गते जिल्ला अस्पतालका सिनियर अहेब गयाप्रसाद चौधरी र प्रहरीको प्रत्यक्ष निगरानीमा एम्बुलेन्समार्फत काठमाडौं लगिएको प्रहरी उपरीक्षक सुरेन्द्र मैनालीले बताए । शिक्षण अस्पतालमा उपचारकै क्रममा शनिबार उनको मृत्यु भयो, मैनालीले भने, शव आइतबार परीक्षण हुन्छ । सीके राउतका केन्द्रीय प्रवक्ता अब्दुल खानले आफ्ना जिल्ला नेता यादव उच्च रक्तचापको बिरामी भएको र उपचारका लागि लैजाँदै गर्दा बाटोमै उनको मृत्यु भएको दाबी गरे । प्रहरी हिरासतमा कसैलाई भेट्न दिइएन, उनले भने, उच्च रक्तचापको बिरामी औषधि नै खान नपाएर मरेको हो । उनीसँगै पक्राउ परेका बाँके, बर्दियाका सहसंयोजक हरपाल सिंह, बाँकेका जिल्ला संयोजक हरफान शेष र क्षेत्रीय संयोजक राजितराम बर्मा हिरासतमै छन् । हिरासतमा रहेकालाई मुलुकी अपराध संहिता ऐन, २०७५ को दफा ४९ अन्तर्गत राज्य विप्लव कसुर अपराधअन्तर्गत मुद्दा दायर गरिएको प्रहरीले जनाएको छ । कसुर ठहर भए १० वर्ष कैद र १ लाख रुपैयाँसम्म जरिवानाको व्यवस्था छ ।"
एकल पुरुषलाई पनि भत्ता,"रकम अभावले उपचार गर्नै नपाई कसैको पनि ज्यान नजाओस् भनेर खर्च वितरण गर्न लागिएको ओझाको भनाइ छ । विधवालाई संघीय सरकारले नै भत्ताको व्यवस्था गरे पनि विदुरका लागि नगरपालिकाले सर्वसम्मत भत्ताको व्यवस्था गरेको हो, उनले भनिन् । एकल महिलाजस्तै एक पुरुषलाई पनि जीवन धान्न कठिन भएको भन्दै सबैले गुनासो गरेपछि भत्ता दिने निर्णय गरिएको ओझाको भनाइ छ ।"
चिकित्सक आन्दोलन: समाधान खोज्न संसदीय समितिको निर्देशन,"मुलुकै ऐनमै भएको व्यवस्थाको निरन्तरता जंगबहादुर राणाले १९१० मा जारी गरेको मुलुकी ऐनमा भएकै व्यवस्थालाई अहिले निरन्तरता दिएको कानुन मन्त्रालयले जनाएको छ । मुलुकी ऐनको इलाज गर्नेको महल ८ मा लापरबाही तरिकाले शल्यक्रिया गरेमा, औषधि नमिलाई खान दिएर बिरामीको मृत्यु भएमा ५ सय रुपैयाँ जरिवाना वा दुई वर्षसम्म कैद वा दुवै सजाय हुन सक्ने व्यवस्था छ । ऐनमा भनिएको छ, औषधि मिलाई पाउनेहरूले रोगीको फाइदाका निमित्त सो काम गर्दा होस नपुर्याई गलतबेपर्वाही गरी बेकाइदासँग काम गरेकोबाट रोगी मर्न गएको वा जीउमा जखम हानिपीडा भएको ठहरेमा त्यस्तालाई पाँच सय रुपैयाँसम्म जरिवाना वा दुई वर्षसम्म कैद वा दुवै सजाय हुन्छ । तर, महल ३ मा चिकित्सक र वैद्यले रोगअनुसार खुवाउनुपर्ने भनेर दिएको र ठीक मात्रामा खुवाउँदा पनि कसैको मृत्यु भएमा बात नलाग्ने ऐनमा उल्लेख छ ।"
चिकित्सक आन्दोलन: बिरामी मारमा,"प्रसूति गृहको प्रशासन प्रमुख रानु थापाले अस्पतालको वार्षिक उत्सव कार्यक्रम भएकाले काउन्टर बन्द गरेको बताइन् । सकेसम्म अस्पतालमा आन्दोलनको प्रभाव पर्न दिँदैनौं, उनले भनिन् । सोमबारदेखि काउन्टर खुल्ने पनि अस्पताल प्रशासनले जनाएको छ । तर टेकुस्थित शुक्रराज ट्रपिकल तथा सरुवा रोग अस्पतालमा भने आन्दोलनको खासै असर देखिएन । बिरामीको चाप भने अघिपछिभन्दा केही कम थियो । उपचारका लागि आएका सबै बिरामीले सेवा लिएको अस्पतालका प्रशासन प्रमुख रूपनारायण खतिवडाले बताए ।"
संयुक्त सैन्य अभ्यास नीतिविपरीत,सैन्य मामिलाका जानकारसमेत रहेका नेकपा सांसद डा दीपकप्रकाश भट्टले संयुक्त सैन्य अभ्यास नेपाल र नेकपाले लिएको अहिलेसम्मका परराष्ट्र नीतिभन्दा भिन्न खालको भएको बताए । सरकारले भने यस क्षेत्रमा हुने प्राकृतिक प्रकोपको उद्धारलगायतमा क्षमता अभिवृद्धिका लागि सैन्य अभ्यास गर्न लागिएको दाबी गरेको छ ।
संहिता संशोधन गर्न महासंघको दबाब,"कान्तिपुरका प्रधानसम्पादक नारायण वाग्ले र हिमाल साप्ताहिकका सम्पादक किरण नेपालले संहिताले न्युज रुममा पारेको मनोविज्ञानबारे अवगत गराएका थिए । संहिताको प्रावधानले मिडियालाई सेल्फ सेन्सरसिप तर्फ प्रेरित गरेको भन्दै वाग्लेले लोकतान्त्रिक संविधानका लागि त्यो ठूलो व्यंग्य भएको उल्लेख गरे । यस्तो प्रावधान २०४७ सालयताकै ठूलो प्रतिगमन हो, उनले भने । सम्पादक नेपालले प्रेसलाई संकुचन गर्ने कानुन ल्याएर संसद्ले आफ्नो खुट्टामा आफैं बञ्चरो हानेको टिप्पणी गरे । संसद्ले प्रेस र अभिव्यक्ति स्वतन्त्रतालाई बन्देज लगाउने विधेयक स्विकार्नु नै उदेकलाग्दो छ, उनले भने, त्यस्ता कानुनलाई प्रेसले मान्छजस्तो लाग्दैन । नेत्री भुसालले प्रेस स्वतन्त्रता नै लोकतन्त्रको प्रमुख विशेषता रहेको भन्दै संहिता संशोधनका लागि सरकार तथा पार्टी नेताहरूसमक्ष कुरा राख्ने प्रतिबद्धता व्यक्त गरिन् । कांग्रेसका रिजालले संविधानले पूर्ण प्रेस स्वतन्त्रता ग्यारेन्टी गरेकाले त्यससँग बाझिने कानुन स्वत: खारेज हुने वा प्रेसलाई हेर्ने गरी अर्को विशेष कानुन आएसँगै संहिताका दफा निष्क्रिय हुने उल्लेख गरे । राजपा सांसद कर्णले प्रेस र चिकित्सक जगत्बाट व्यक्त भइरहेको सरोकारलाई सरकारले सम्बोधन गर्नुपर्ने बताए । कार्यान्वयनमा आइसकेको कानुनले कहाँकहाँ अप्ठ्यारो पारेको छ, सरकारले ध्यान दिनुपर्छ, उनले भने, त्यस्ता विषय संशोधन प्रस्ताव सरकारले नै संसद्मा ल्याउनुपर्छ । उनले संसद्मा दर्ता रहेको वैयक्तिक गोपनीयतासम्बन्धी विधेयकमा पनि प्रशस्तै संशोधन आवश्यक रहेको उल्लेख गरे ।"
धरहरा बनाउन ठेक्का,"धरहरा पुनर्निर्माणका लागि सीआईसीओकालिकारसुवा जेभी, जीआईईटीसीरमन जेभी, जेडआईईसीलामा जेभी, सीआरफाइभसीईसीस्वच्छन्द जेभी, आशिष कन्स्ट्रक्सन र कुमार सीएफईसी गरी ६ निर्माण कम्पनीले आवेदन दिएका थिए । यीमध्ये आशिष कन्स्ट्रक्सन प्राविधिक मूल्यांकनबाटै बाहिरिएको थियो ।"
कृष्ण मन्दिरमा भक्तजनको भीड,"देवकीको विवाहकै दिनमा उनको आठौं सन्तानबाट आफ्नो वध हुने आकाशवाणी कंसले सुनेका थिए । कंसले विधाताको त्यो वचन टार्न उत्तिखेर नै बहिनीलाई काट्न म्यानबाट तरबार झिकेका थिए । तर, वसुदेवले आठौं सन्तानसम्म जन्मने प्रत्येक बच्चा उनको हातमा सुम्पिने वचन दिएकाले कंसले बहिनी देवकी र ज्वाइँ वसुदेवलाई मथुराको एक कारागारमा बन्दी बनाइराखेका थिए । रोहिणी नक्षत्रयुक्त भाद्र कृष्णाष्टमीको अन्धकार मध्यरातमा घनघोर मेघ गर्जनका साथ ठूलो वर्षा भइरहेको थियो । श्रीकृष्णको जन्म हुनासाथ देवकी र वसुदेवलाई बाँधिराखेका हडकडी, कारागारका सबै ढोका आफैं खुले ।"
स्वास्थ्य केन्द्र बनाउँदै दुर्गमका बासिन्दा,"बर्थिङ सेन्टर स्थापनामकवानपुरको मकवानपुरगढी गाउँपालिकाले स्थानीयवासीहरूलाई घरदैलोमा स्वास्थ्य सेवा पुर्याउने उद्देश्यले ३ वटा सामुदायिक स्वास्थ्य केन्द्र र एउटा बर्थिङ सेन्टर स्थापना गरेको छ । गढी गाउँपालिका६ को डुम्रेकुना, ३ को मक्रान्चुल, ४ को कालीखोलामा सामुदायिक स्वास्थ्य केन्द्र स्थापना गरेर सञ्चालनमा ल्याइसकेको छ । गढी गाउँपालिकाले १ नम्बर वडाको रानीसेरामा बर्थिङ सेन्टर स्थापना गरेको छ ।"
पर्यटकलाई परम्परागत नाच,"महिलाहरूले हातमा बत्ती र पुरुष तथा बालकहरूले शरीरमा पालामा बत्ती बालेर गाईजात्रा रुट सूर्यमढीबाट, दत्तात्रय, सुकुलढोका, तौमढी, वंशगोपाल, इनाचो दरबार क्षेत्र हुँदै पुन: सूर्यमढी पुगेर जात्रा सम्पन्न गरे । शरीरमा बत्ती बालेर नगरपरिक्रमा गर्ने व्यक्तिलाई रोगले नछुने, मनोकामना पूरा हुने जनविश्वास छ ।"
संहिता जञ्जाल कि सञ्जाल,"सरोकारवालासँग सल्लाह गरेर टुंग्याउन सकिने यति संवेदनशील विषयमा पनि सरकार मौन बसेर सडकमा रमिता हेर्न मिल्दैन । चिकित्सकको आत्मविश्वासबिना बिरामीको उपचार सम्भव हुँदैन । पेसागत सुरक्षा नभए संहिताको सार रहँदैन । कानुनी शासन भनेको कानुनी जञ्जाल होइन, न्याय र समानताको सञ्जाल हो । जवाफदेहिताको सुनिश्चय हो, पेसागत असुरक्षा र अनिश्चय होइन ।"
शिक्षक : एक पहेली,"सधँैंजसो शिक्षकबाट सुनिन्छ, हाम्रो मूल्याङ्कन भएन । जो कम काम गर्छन्, उनीहरूकै पुरस्कारमा सिफारिस हुन्छ । यसको छानबिन हुनुपर्छ । तर सबैलाई पुरस्कारै दिन सकिन्छ र ? निम्छरा अभिभावकले मानेर त शिक्षकलाई कुनै फुर्ती नआउला, तर हरेक अभिभावक र विद्यार्थी उनीहरूका पुरस्कार दाता हुन् । सक्ने भए दण्ड पनि दिन्थे । असम्मान नै दण्ड हो । कति शिक्षक भन्छन्, हाम्रो अनुगमन भएन । अनि आफैं विद्यालय जाँदैनन् । मुगु, डोल्पाको सिमाना दोल्फु गाउँका कनिष्ठ लामा गुरु छेक्याप कार्मारोङले केही वर्षअघि भनेका थिए, बसेर राम्ररी पढाइदिए हामी मास्टरहरूलाई लामालाई जत्तिकै मान्ने थियौँ । शिक्षकले नपढाइ प्रतिष्ठा आर्जन गर्ने अर्को कुनै उपाय देखिन्न । हालै अनैपचारिक कुराकानीमा शिक्षक महासंघका एक पदाधिकारीले शिक्षकले चाहेमा गर्न सक्छन्, अभियानप्रति कटाक्ष गर्दै भने, जेजति गरे पनि हामीले नपढाएको भए यति पनि हुन्थेन । गफाडी (लेखक लगायत) हरू आफू पढाउने होइनन् । पढाउने पक्कै शिक्षकले हो । उनीहरूले अझ पढाएको भए धेरै हुन्थ्यो । उनीहरूले कति पढाए, यो देश साक्षी छ ।"
पुरुषलाई सचेतना,"कतिपय विज्ञ यौनकर्मलाई वैधता दिई रेड लाइट एरिया घोषणा गर्न सुझाव दिन्छन् । रेड एरिया तोकिएका मुलुकमा पनि बलात्कारका घटना कम भएको देखिन्न । यस्ता घटना हुनमा धेरै पक्षले भूमिका खेलिरहेका छन् । यी पक्षमध्ये पहिलो, पोर्न साइट बन्द गर्नु अपेक्षित छ । दोस्रो, सचेतना शिशु, बालिका, युवती र महिलालाई भन्दा पुरुषलाई दिनु जरुरी छ । बलात्कारमा कानुनले तोकेका दण्ड र सजाय सम्बन्धी जानकारीबाट कोही पुरुष छुट्नु हुँदैन । तेस्रो, हरेक महिलाले घरदेखि घरसम्मै सजगता अपनाउनुपर्छ । चौथो, एउटाको उत्तेजक पहिरनको सिकार अर्को पर्नसक्ने सम्भावनालाई नकार्न मिल्दैन । पाँचौं, घटनाको निष्पक्ष छानबिन, कारबाही र पीडितलाई पुन:स्थापना गर्नुपर्छ । छैटौं, शिक्षामा सुधार । घरमा आमाले छोरीलाई जत्ति नियन्त्रणमा राख्छन्, त्यति नै छोरालाई पनि निगरानीमा राख्नुपर्छ । सातौं, प्रतिक्रिया । बलात्कार हुनुपूर्व बचाउका निम्ति सक्तो सबै उपाय अवलम्बन गरी बच्नुपर्छ । दुर्भाग्यवश असफल भइहाले तत्काल पख म फलानोलाई भन्दिन्छु, प्रहरीमा उजुरी गर्छु, तँलाई जेल हाल्छु जस्ता प्रतिक्रिया दिनुभन्दा मौन बस्नु वा स्वीकार गरेझैं गर्नु जीवनरक्षाको उत्तम विकल्प हुनसक्छ । तत्काल उसबाट उन्मुक्ति पाएपछि कानुनी प्रक्रियामा जाँदा पीडकलाई सजाय दिलाउन सकिन्छ । यसले पीडितको दर्दमा थोरै भए पनि मलम लाग्न सक्छ । आठौं, पितृसत्तात्मक सोचकै कारण महिलालाई दोस्रो दर्जाका सम्झिने गरिएको छ । नारीलाई भोग्या र विलासिताका साधन सम्झने सामन्ती चिन्तन हटिसकेको छैन । अभिभावकले छोरा र छोरीमा भेदभाव होइन, सम्मानपूर्वक हेर्नुपर्छ । धनपति कोइरालाकावासोती, नवलपुर"
शरणार्थी छाडेर सैन्य अभ्यास,"हजारौं भुटानी नागरिक भारतको बाटो हिँडेर नेपाल पसे तर भारतले देखेन । पछि तिनैलाई जन्मभूमि भूटान फर्कन भारतले दिएन । उता रोहिङ्ग्या शरणार्थी बर्माबाट डुङ्गा तरेर बंगलादेश र भारतमा मात्र होइन, केही अंश नेपालमा पनि छिरेका छन् । यस्ता समस्या संसारभरि छन् । यस्तो समस्या उत्पत्ति गर्ने, गराउने तत्त्व के हो ? त्यो कहाँबाट सञ्चालन भैरहेको छ ? पहिचान गरेर थान्को लाउने उपाय खोज्न छाडेर संयुक्त सैनिक अभ्यास किन ? सैनिक अभ्यासमा गोलाबारुद उडाउने खर्च भूकम्प र बाढीबाट बेघर भएकाहरूका लागि घर बनाइदिन, भासिएका पुल पुनर्निर्माण गर्ने, नदी कटान नियन्त्रणमा खर्च गरे कसो होला ? युद्ध अभ्यासले उत्तेजना फैलाउँछ । हामीले मानव सभ्यताको पूर्वाधार खडा गर्नुपर्छ । रामहरि बाजेविदुर४, नुवाकोट"
सम्पदा संरक्षणमा चासो,"अघिल्लो पुस्ता आफ्ना धर्म, संस्कृति र कलाप्रति गौरवान्वित थिए । हामी सम्पदा मासेर धर्म, संस्कृतिबाट टाढिँदैछौं । प्राय: युवालाई चासो देखिँदैन । हामीले धार्मिक, पुरातात्त्विक महत्त्वबारे केही थाहा नपाउने भए भोलिका पुस्ताले के सिक्लान् ? संस्कारको सिकाइबिना समाज कता जाला ? अधिकांश सम्पदा जातीय पहिचान, कलासंँग जोडिएका छन् । सम्बन्धित समुदायलाई कलात्मक र मौलिकपन झल्किने मठमन्दिर बनाउन उप्रेरित गर्नुपर्छ । दक्ष कालिगढ र जनशक्ति व्यवस्था गरी स्थानीय स्रोतसाधनको उचित उपयोग गरी सम्पदा जीर्णोद्धार गरिनुपर्छ । सम्पदा संरक्षण हाम्रो अधिकार हो । दधिराम खतिवडाचिसंखुगढी ७, ओखलढुङ्गा"
ठेकेदार मैत्री सरकार,"कान्तिपुरमा प्रकाशित काम नगर्ने ठेक्का पाइरहने समाचारले केही ठेकेदार कामचोर, ठग, जनतामारा भए पनि राजनीतिक तथा प्राविधिक कर्मचारीतन्त्रको आडमा जे गर्न पनि सक्ने हैसियतमा रहेछन् भन्ने थाहा भयो । ऐन, नियम पनि ठेकेदारका पक्षमा मात्र बन्दारहेछन् । यहाँ ठेकेदारी व्यवसाय गर्न लगानी पुँजी नचाहिने रहेछ । बीस प्रतिशत परिचालन पेस्की र निर्माण स्थलमा सामग्री खसाएको पचास प्रतिशत अग्रिम भुक्तानी दिइने रहेछ । पँुजी लगानी नगरी हुने यो कस्तो व्यवसाय हो ? सरकारले ठेकेदारी व्यवसाय गर्न अरु चिजका अतिरिक्त कम्तीमा कुल लागतको २५ पच्चीस प्रतिशत नगद हुनुपर्ने र रनिङ बिलको भुक्तानीमात्र गर्ने नियम बनाए व्यवसाय व्यवस्थित हुनसक्थ्यो, इमानदार ठेकेदारले काम लिने थिए र कामचोरहरू हतोत्साही हुने थिए । भरत अधिकारी भैंसेपाटी, ललितपुर"
स्याउको बगैंचा नेपाल,"हिमाली जिल्लाहरूमा एक करोड स्याउका बेर्ना रोपौं । काश्मिरी र चिनियाँ स्याउलाई विदा गरौं । त्यसपछि भारतीय र चिनियाँ रेल हँुदै एसियाली बजार कब्जा गरौं । सीताराम सिपखानपाँचखाल, काभ्रे"
खोइ प्रतिपक्ष ?,"यो सरकारको काम गराइबाट जनता निराश छन् । सरकारले हचुवाको भरमा जनताको ढाड सेक्नेगरी कर उठाइरहेको छ । यो विषयलाई सरकारले हल्का पाराले लिएको छ । तर यो विषयमा बहस हुनुपर्छ । पाँच वर्षको म्यान्डेट पाएको र दुई तिहाइ बहुमत भएको भरमा सरकारले दम्भ देखाउनुहुन्न । उद्धव सापकोटापनौती १, काभ्रे"
राई जाति कि समूह,"कान्तिपुरमा भदौ १७ गते प्रकाशित तारामणि राईको लेख मातृभाषा कसरी लेख्ने ? ले देवनागरी लिपि प्रयोगको इतिहास, नेपालका भाषा, लेख्यपरम्परा, मातृभाषामा लिपि प्रयोग आदिबारे जानकारी दिएको छ । मेरो चासो भने राई जाति वा समूहबारे हो । राईले लेखमा किरात राई समूहभित्रका भाषामा शब्दावली प्रयोग गरेका छन् । राई समुदाय वा जाति होइन । राई विभिन्न जात, जाति र वर्ग मिलेर बनेको समूह हो । उहाँले ठिक लेख्नुभएको छ । जस्तो संखुवासभाका दुर्गामणि देवान पनि राई भएका दिए । उनी याक्खा जातिका हुन् । उदयपुर, संखुवासभा लगायत धेरै जिल्लामा बाहुन, क्षत्री, मगर, गुरुङ, माझी, कुमाल, नेवार लगायतका जातजाति पनि राई भएका छन् । राई का कारण अन्य जात वा जातिसरह स्वतन्त्र जातीय अस्तित्व र स्वपहिचान भएका कुलुङ लगायत २४ वा २८ जाति किरातीको पहिचान गुमेको छ । निनाम कुलुङ फेदाप ४, तेह्रथुम"
लुम्बिनीमा लापरबाही,मन्त्रिपरिषद्को निर्णयबाट विश्वविद्यालयहरूको सम्पर्क कार्यालय काठमाडौंबाट शैक्षिक सत्र २०७५७६ देखि लागू हुनेगरी हटाइयो । यसको प्रत्यक्ष प्रभाव लुम्बिनी बौद्ध विश्वविद्यालयलाई परेको छ । रजिष्टारले आफ्नो समर्थनमा रहेका परीक्षाका कर्मचारीलाई काठमाडौंको एक विशेष स्थानमा कार्यालय बनाई काम गर्न लगाए । समर्थनमा नभएकाहरूलाई लुम्बिनीमा काम गर्न बाध्य बनाइयो । लुम्बिनीमा काम गर्न नआएकाहरूको नाम २०७५ भदौ ५ गतेको गोरखापत्रमा निकालियो । १५ वर्षदेखि कार्यरत ४ जनालाई बिना शोधपुछ कामबाट निकालियो । विश्वविद्यालयको यो लापरबाहीपूर्ण काम हो । शक्ति महर्जन
पश्चिम सेतीमा पानी राजनीति,"त्यस्तै पूर्वाग्रहको कोपभाजन भएको छ, पश्चिम सेती । राष्ट्रिय प्रसारण लाइन नहुनाले पश्चिमतिर बन्ने योजनामा प्रसारण लागत पनि जोडिएकाले लागत बढी देखिन्छ । पश्चिम सेतीको क्षमता घटाउनु खोज्नु सुदूर पश्चिमप्रति हेय दृष्टिकोण हो । जिम्मेवार पक्ष नै गैरजिम्मेवार भएपछि कसको के लाग्छ ! पच्चीस वर्षअघि सम्झौता भएको पञ्चेश्वर गलत मनसायले थाती राखिएको छ । पश्चिम सेतीकै नियति बुढीगङ्गा, माथिल्लो कर्णालीले ब्यहोर्नुपर्ने देखिँदैछ । पश्चिम सेती चिनियाँ व्यापार रणनीतिको सिकार बनेको हो । भारतको पनि दक्षिण एसियाली देशमा पानीको राजनीति छ । त्यसले नेपालका धेरै आयोजना प्रभावित छन् । लामो समय आयोजना ओगटेर राख्नाले पश्चिम सेती प्रभावित क्षेत्रका बासिन्दा पूर्वाधार निर्माण अधिकारबाट बञ्चित भए । राजधानी सुदूर पश्चिमको समुन्नति चाहँदैन । राष्ट्रिय प्रसारण लाइन नबन्दासम्म कुनै परियोजना बन्न सक्दैन । समयमै सरोकारवालाको चेत खुल्न जरुरी छ । कैलासकुमार पाण्डेयडडेलधुरा"
लोकतन्त्र कसका लागि ?,"जसले हिजो पुरानो व्यवस्था बदलेर नयाँ लोकतान्त्रिक, गणतान्त्रिक, संघात्मक व्यवस्था ल्याउन त्याग र बलिदानको आदर्श प्रस्तुत गरेका थिए, तिनीहरू राज्यसत्ताको आड लिएर साधनस्रोत दुरुपयोग गरिरहेका छन् । जनताको जीवनस्तर उकास्ने र देशलाई समृद्ध गराउने भाषण दिने प्रधानमन्त्री, मन्त्री, राजनीतिक दलका नेता र उच्चपदस्थ सरकारी अधिकारीले जनतालाई राहत दिनुको सट्टा आफ्नै सेवासुविधा बढाएका छन् । सरकारले उद्योगी, व्यापारी, भूमाफिया र सेवा बेच्ने निकायलाई करको दायरामा ल्याउनसकेको छैन । तर जन्मदर्ता, मृत्युदर्ता, विवाह दर्ता, सिफारिस जस्ता विभिन्न शीर्षकमा कर लगाइएको छ । जनताले पेट काटेर सरकारलाई कर तिर्ने अनि जनप्रतिनिधि र सरकारी अधिकारी करमा मोजमस्ती गर्ने कस्तो न्यायको वितरण हो ? गम्भीरजंग आचार्यसुनकोशी ५, सिन्धुली"
व्यक्ति र बोली,पूर्वपरराष्ट्र सचिव मधुरमण आचार्यको ट्वीट
करमा गलत कदम,लेखक ठूला करदाता कार्यालयका प्रमुख हुन् ।
भारतीय संरचनाले सास्ती,समाधाननेपालमा डुबान प्रकोप हुन नदिने र भारतमा पनि बाढीले वितण्डता नमच्चाउनेगरी विद्यमान भारतीय संरचनालाई कसरी सुधार गर्न सकिन्छ ? भविष्यमा यस्ता संरचना नबनाउने र बनाउनैपरे दुवै देशको सहमतिमा नेपाललाई आघात नपर्नेगरी निर्माण गर्ने नीतिगत निर्णय गर्न आवश्यक छ । मनसुन वर्षाका समय ब्यारेजका आवश्यक ढोका खोलिनुपर्ने र नेपालबाट बग्ने नदीको प्राकृतिक बहाव नरोकिनेगरी भारतले प्रशस्त मात्रामा निकासका कलभर्ट बनाउनुपर्ने प्रावधान त्यस्तो नीतिले समेट्नुपर्छ । तल्लो तटीय क्षेत्रमा भारतीय भूभागलाई नेपालबाट बग्ने नदीले कटान गर्न नसकोस् भनी नदीका दुवै किनारमा आवश्यकता अनुसार पक्की तटबन्ध भारतले निर्माण गर्न आवश्यक छ । यस्तो प्रबन्ध गरिएमा नेपाली भूभागमा पनि डुबान हुँदैन । भारतीय भूमि पनि बाढीबाट जोगिन्छ ।
छोरीप्रतिको नजरिया,"माथि उल्लिखित परिदृश्य हरेक महिलाको जीवनमा मेल नखान सक्छ । समयको बदलाव र शिक्षाले कतिपय क्षेत्रमा छोरीप्रतिको व्यवहारमा फेरिएको छ । जहाँ शिक्षा र जनचेतनाको अभाव छ, त्यहाँ यस्तो परिदृश्य हेर्न पाइन्छ । हामी आफैंले प्रयास गरे यसमा परिवर्तन आउन सक्छ । छोरीहरूले स्वर्गको अनुभूति गर्न पाउनेछन् । लेखक अधिवक्ता हुन् ।"
कांग्रेस कार्यसमिति दोब्बर हुने,समितिले विधान संशोधनका लागि मस्यौदा तयार गर्न पार्टीका सम्पूर्ण निकायलाई सुझाव संकलन गरी पठाउन निर्देशन दिएको छ । केन्द्रीय कार्यालय सानेपामा आइतबार आयोजित पत्रकार सम्मेलनमा प्रवक्ता लेखकले उपसमितिले एक साताभित्र मस्यौदा तयार पार्ने र मूल समितिले जिल्लाजिल्लाबाट आएका सुझाव समेटी असोज १५ भित्र एकीकृत मस्यौदाको खाका केन्द्रीय कार्यसमितिमा प्रस्तुत गर्ने तालिका रहेको बताए ।
नि:शुल्क शिक्षालाई ६५ अर्ब,"नि:शुल्क शिक्षाका लागि स्टेसनरी, पोसाक र खाजाको व्यवस्था गर्नु आवश्यक रहेको उनले औंल्याए । यी तीन कुरा थप्दा ६५ अर्ब खर्च थपिने मन्त्रालयका अधिकारीहरूले जनाए ।"
मुरलीमा के छ ?,"भारतकै सीतामढीबाट आएका ३६ वर्षे कमरुद्दिन शाहले पनि २५ वर्षदेखि नेपालमा मुरली बनाएर बेच्ने गरेका छन् । उनलाई चाहिँ मुरली बनाउन एक घण्टा लाग्छ । उनी जात्राहरू भएका बेला जात्रामा र अरू बेलामा इन्द्रचोकमा बसेर मुरली बेच्ने गर्छन् । उनका अनुसार मुरली बनाउनका लागि गोपी बाँस, नर्कट, निगालो प्रयोग गर्छन् । उनले चाहिँ सीतामढीमै मुरली बनाएर यहाँ ल्याउने गर्छन् ।"
लन्डनपछि स्वयम्भूतर्फ नेपथ्य,"बेलायत कन्सर्टमा अमृतलाई ड्रमसेटमा ध्रुवसहित किबोर्डमा सुरज थापा, बेस गितारमा सुविन शाक्य, गितारमा नीरज गुरुङ र मादलमा शान्ति रायमाझीले सघाएका थिए ।"
किशोरलाई लाइफ टाइम,"वर्ष २०७४ मा प्रदर्शनमा आएका तथा एलजी सिने सर्कल अवार्डमा नि:शुल्क नाम दर्ता गराएका ६३ नेपाली कथानक फिल्मबाट २२ विधामा अवार्ड प्रदान गरिने डीसीले जनाए । अवार्डको पहिलो संस्करणमा भारतीय अभिनेता एवम् सांसद शत्रुघ्न सिन्हा, जापानी फिल्म निर्देशक मात्सुवयासी र हलिउड फिल्म निर्देशक डिगर मेस समेत आएका थिए भने दोस्रो संस्करणमा पहिलो नेपाली फिल्म माइतीघरका प्रमुख कलाकार माला सिन्हा र सीपी लोहनी आएका थिए । लाइफ टाइम अचिभमेन्ट अवार्ड भने यसअघि कला संयोजक उद्धव भट्टराई (जुँगे) र द्वन्द्व निर्देशक एनबी महर्जनले पाइसकेका छन् ।"
कथा काठमाडौं को ट्रेलर,"काठमाडौंमा घट्ने तीन भिन्न भिन्न कथालाई देखाउने कोसिस गरिएको फिल्ममा मुस्कानभित्र लुकेको व्यथा नै फिल्मको मुख्य विषयवस्तु रहेको निर्देशक श्रेष्ठले बताइन् । फिल्मको पटकथा पनि निर्देशक स्वयंकै हो । आहाना फिल्म्सको ब्यानरमा विजय राईले निर्माण गरेको कथा काठमाडौं मा प्रियंका र प्रमोदसँगै आयुष्मान देशराज जोशी, संजोग कोइराला, सन्ध्या केसी, प्रेक्षा अधिकारीको मुख्य भूमिका रहेको छ । अष्ट महर्जनको द्वन्द्व रहेको फिल्मलाई लुज सिंहले छायांकन गरेका हुन् भने मित्र गुरुङको सम्पादन, भस्एफएक्स र कलर भरत रेग्मीको रहेको छ ।"
संगीतनाट्य १५ कृति,"प्रतिष्ठानका कुलपति सरुभक्तले चार वर्षको कार्यकालको अनुभव सुनाउँदै प्रतिष्ठानको संरचना विवाद अन्त्य गर्न मन्त्री अधिकारीसमक्ष माग गरे । प्रतिष्ठानको आफ्नो हल, प्रेक्षालय नहुँदा भाडामा मागेर कार्यक्रम गर्नुपरेको छ, उनले भने, आफ्नै संरचना भयो भने प्रतिष्ठानले प्रभावकारी रूपमा काम गर्न सक्छ । त्यस्तै मन्त्री अधिकारीले वरिष्ठ संगीतकर्मी गोपालनाथ योगी, नाट्यकर्मी हरिहर शर्मा, शकुन्तला गुरुङ शर्मा, अशेष मल्ल, शक्तिबल्लभ, कवि विजय बजिमय, डा अरुण सायमी, राजेश थापा, डा बमबहादुर थापा जिताली, सावित्री मल्ल कक्षपति, गायिका देविका वन्दना, सहदेव ढुंगाना, तारावीर सिंह तुलाधर, शम्भुकुमार लामा, रमण घिमिरे, राजु केसी, राजेन्द्र शाह, वसन्तकुमार चौधरी, अमृतहीरा तुलाधर, प्रकाश गुरुङ, भैरवनाथ रिमाल कदम, शिवशंकर थापा, खगेन्द्र राई, विकासनाथ योगी, मनोहर सुनाम, न्ह्यू बज्राचार्य, भूमिका लिम्बू सुब्बा, खर्कबहादुर बुढा, डम्बर परियार, टीकादेवी भण्डारी, मनराज नकर्मी, पूर्णविक्रम अधिकारी, यम बराल, अमुल कार्की ढली, रत्नदेवी गुरुङ, प्रकाश गम्भीर सिंह रायमाझी, लीला बाँस्कोटा, मनोजराज शिवाकोटी, भरतलाल लामा र एसपी कोइरालालाई स्रष्टा तथा कलाकार परिचयपत्र समेत वितरण गरे ।"
पूजालाई स्रष्टाको साथ,"उनलाई सघाउनेहरूमा रंगकर्मी रोजिता बुद्धाचार्य, कवि वासुदेव अधिकारी, स्नेह सायमी, डा पराक्रम पराजुली, अमृत खाती, फुर्वा तेन्जिङ शेर्पा, चन्दन कौशिक, कल्पना घिमिरे, भगवती गौतम, सारा रिमोवल्स, नमस्ते ट्राभल एन्ड टुर्स अस्ट्रेलिया लगायत छन् । यसैबीच दाह्री ग्याङ अस्ट्रेलियाले दुई वर्षका लागि शैक्षिक सामग्री किनिदिने भएको छ । खत्रीलाई दुई वर्षका लागि स्कुल पोसाक, कापीकलम लगायत सम्पूर्ण खर्च बेहोर्ने दाह्री ग्याङका व्यवस्थापक सरोज भण्डारीले जनाए । एउटा अनलाइनमा समाचार देखेपछि हामी भावुक भयौं, सहयोगका लागि पहलकर्ता अनिता लामाले भनिन्, हाम्रो थोरै सहयोगले दुर्गमकी एक बच्ची कम्तीमा पनि स्कुल जान पाउने भइन् ।"
मिथिलाका १० स्रष्टा सम्मानित,"यसैगरी मैथिली गीत तथा संगीतको क्षेत्रमा योगदान दिने गायक नवीन मिश्र, गायिका संगीता देव, हारमोनियमवादक वीरेन्द्रकुमार झा, तबलावादक शम्भु साह तथा नालवादक ललन झालाई मैथिली कला सम्मान प्रदान गरियो । प्रदेश २ का सामाजिक विकासमन्त्री नवलकिशोर साहले पुरस्कार हस्तान्तरण गरे । मन्त्री साहले मैथिली भाषा तथा संस्कृतिको विकासमा सक्दो सहयोग गर्ने प्रतिबद्धता व्यक्त गरे ।"
कृष्ण महोत्सव सुरू,आयोजक रेलवे स्टेसन युवा क्लवका रोसन श्रीवास्तवले भने दर्शकको कुनै कमी नआएको बताए । आइतबार बिहान निस्किएको शोभा कलश यात्रामा सयौं महिला सहभागी थिए । रेलवे स्टेसनबाट निस्केको कलश यात्रा गंगासागरमा जल लिई नगर परिक्रमा गरेको थियो । महोत्सवको दोस्रो दिन सोमबार भव्य मेला लाग्ने श्रीवास्तवले जनाए ।
बाँदरको उपद्रोले खेतबारी बाँझो,"अस्ति भातको कसौंडी घर भित्रैबाट लग्यो, सम्झना थापाले सुनाइन्, कोदो पनि माडेर खाइदिन्छ । कर्कलो नखाए पनि माडिदिन्छ, मकैको बिरुवा एक हात भएदेखि नै टुप्पो निमोठिदिन्छ । अन्नबाली नोक्सान मात्र होइन, बालबालिकासमेत बाँदरबाट असुरक्षित भएको उनी बताउँछन् । विद्यालय आउँदाजाँदा बच्चालाई झम्टने डर हुने गरेको स्थानीय बताउँछन् । साताअघि १० वर्षे प्रमेश थापालाई बाँदरले चिथोरेर घाइते बनायो । बाख्राको पाठो समातेर जंगलतिर लगी छाडिदिन्छ । महिला केटाकेटीलाई त टेर्दै टेर्दैन, थापाले भनिन् । उक्त गाउँमा हाल करिब ४० रोपनी खेतीयोग्य जमिन बाँदरका कारण बाँझिएको छ । बाँदर नियन्त्रणका लागि जिल्ला वन र नगरपालिकाले चासो राखिदिनुपर्ने स्थानीयको माग छ । फुजेल र बुंकोटमा पनि बाँदरले दु:ख दिन थालेपछि किसानमा निराशा छ ।"
मातृशिशु उपचार केन्द्र भवन अलपत्र,"उनले भने, प्रतिष्ठानको प्रसूति भवन पनि ब्रिटिस घोपा क्याम्प हुँदाको भवन हो । दु:खसुख चलाइरहेका छौं तर बिरामीको चाप थेग्न नसक्दा एमसीएच भवन कहिले बन्ला भन्ने कुरेका छौं । उनले प्रसूति समस्या आमासँग मात्र नजोडिएर गर्भमा रहेको बच्चासँग पनि जोडिएकाले गुणस्तरीय उपचार सेवा दिन एउटा गतिलो र सुविधा सम्पन्न एमसीएच भवन आवश्यक भएको बताए । यसमा कसैको पनि चलखेल नहुँदा राम्रो, उनले भने ।"
श्रीमान्ले नै लगाए आगो,"उहाँहरूले सहयोगको आश्वासन मात्र दिनुभयो । अहिलेसम्म केही सहयोग पाएको छैन, डीएसपी सुब्बाले भने, मैले गाउँपालिका उपाध्यक्ष र वडाध्यक्षसँग सहयोग मागेको थिएँ । मट्टितेल खन्याएर आगो लगाउने भक्तबहादुरलाई ज्यान मार्ने उद्योगअन्तर्गतको मुद्दा चलाएको छ ।"
अमेरिकाद्वारा पाकिस्तानलाई दिने सैनिक सहयोग रद्द,पाकिस्तानी सञ्चारमाध्यमले भने इमरानले सैनिक अधिकारीहरूसँगको छलफललाई तीव्रता दिएको उल्लेख गर्दै देशको समस्या समाधानका लागि राम्रो कदमको संज्ञा दिएका छन् । उनले हालैका दिनमा आफ्नो आलोचनाका लागि सञ्चारमाध्यमसँग तीन महिनाको समय समेत माग गर्दै आएका छन् ।
दक्षिण कोरियाली टोली प्योङयाङमा,सोल (एएफपी) यसै महिना हुने कोरियाली शिखर वार्ताको तयारीका लागि छलफल गर्न दक्षिण कोरियाली टोली प्योङयाङ पुगेको छ । वार्तामा दक्षिण कोरियाको नेतृत्व राष्ट्रपति मुन जाय इनका सुरक्षा सल्लाहकारले गरेका छन् ।
५ रुपैयाँबाट जुट्यो ६३ लाख,"वृद्धवृद्धाको रेखदेखका लागि उनीबाहेक आश्रममा ७ जना कर्मचारी छन् । आश्रम सञ्चालनका लागि मासिक सरदर १ लाख २५ हजार रुपैयाँ खर्च हुँदै आएको छ । अहिले पनि दैनिक १ हजार १ सय ७९ जनाले दैनिक मुष्ठी दान र अन्य सहयोगी हातहरूले खाद्यान्न, कपडा, औषधि, खानेतेलजस्ता सामग्री सहयोग गर्दै आएका छन् ।"
एकै विद्यालयमा सय अनाथ,विद्यालयको सीमित छात्रवृत्ति कोषबाट सामान्य सहयोग जुटे पनि अन्य आधार नहुँदा बालबालिकाको भविष्य चिन्ताजनक बनेको शिक्षिका करुणा राईले बताइन् । कतिपय यस्ता अवस्थाका बालबालिका विद्यालय आउन छोडिसकेका र अनियमित हुने गरेका छन् ।
संघीयताको एजेन्डा संसद्मा लगिने,"सडकसहित सदनमा पनि संघर्ष गर्ने नीति पारित भएको उनले बताए । उनले कञ्चनपुर किशोरी हत्याको घटनाप्रति सरकारले दोषीलाई कारबाही गर्न डराएको आरोप लगाए । पार्टीको राष्ट्रिय सम्मेलनका लागि जिल्ला र स्थानीय तहमा भेला, प्रशिक्षण र अधिवेशन गरिरहेको उनले बताए ।"
ठूला जलविद्युत् आयोजना अनिर्णयको बन्दी,"लगानी बोर्डका पूर्वप्रमुख कार्यकारी अधिकृत राधेश्याम पन्त ठूला जलविद्युत् आयोजना बिनाप्रतिस्पर्धा विदेशी कम्पनीलाई दिने प्रवृत्तिमा दोष देख्छन् । ठेक्का प्रक्रिया पारदर्शी भए राम्रा कम्पनी आएर बनाउँछन्, उनी भन्छन्, कुन मोडालिटीमा बनाउने, लगानीकर्ताको इच्छा के छ भन्नेमा पनि सरकारले अध्ययन गर्नुपर्छ ।सरकारले पूर्वतयारी नगरी ठूला आयोजना निर्माण गर्न दिने निर्णय गरेका कारण असफलता हात परेको उनको ठम्याइ छ । अहिले ठूला जलविद्युत् आयोजनामा देखिएको समस्याबाट सरकारले पाठ सिकेर अघि बढ्नुपर्ने उनी बताउँछन् ।"
निकासी कर नलिन अदालतको आदेश,अदालतले झापा जिल्ला समन्वय समितिलाई छलफलका लागि भदौ २६ गते बोलाएको छ । साविक जिविसले विगतमा प्रतिट्रक सात सय रुपैयाँ निकासी कर लिँदै आएको थियो । कर विवाद चलिरहेका बेला भारत सरकारले समेत नेपाली अदुवामा कर बढाएको छ । भारतले विगतमा प्रतिट्रक ७ हजार भारु कर लिँदै आएकोमा अहिले ११ हजार पुर्याएको छ ।
किन सकिँदैन बेलैमा जहाज झिक्न ?,पछिल्ला महिना यतीका जेटस्ट्रिम विमान अवतरणका क्रममा धावनमार्गबाट चिप्लिने घटना भइरहेका छन् । यो गम्भीर विषय हो । यती एयरलाइन्स र नियमनकारी निकाय प्राधिकरणले यसलाई गम्भीर रूपमा लिई समाधान खोज्न ढिलाइ गर्नु हँुदैन । हुन त यो समूहका वायुयान उडाउने मुलुको एक्लो एयरलाइन्स यतीले आफ्ना बाँकी ६ वटा जेटस्ट्रिम नेपालबाटै चाँडै हटाउँदै एटीआरलगायतका विमान उडाउने घोषणा गरिसकेको छ । अहिले यतीसँग दुइटा एटीआर उडानमा आइसकेका छन् भने एक सातापछि अर्को एटीआर थपिँदै छ ।
हरेक दिन नयाँ रेकर्ड बनाउँदै डलर,"यसको विपरीत नेरु कमजोर हुँदा वैदेशिक ऋण लगानी भुक्तानीको दायित्व बढ्छ । आयात, विदेशमा औषधिउपचार, अध्ययन भ्रमणलगायतको लागत महँगो पर्छ । समग्रमा अमेरिकी डलरको मूल्य बढदा नेपाललाई लाभभन्दा पनि धेरै हानि भएको विज्ञहरू बताउँछन् ।"
नाडा अटो सो हुने,"आयोजकका अनुसार आम सर्वसाधारणलाई सवारी साधनको महत्त्व र उपयोगिताबारे व्यापक जानकारी गराउने साथै सुरक्षित ड्राइभिङ, ट्राफिक नियमको पालना एवं सडक सुरक्षासम्बन्धी व्यापक जनचेतनाको अविवृद्धि गर्ने नाडा अटो सोको निरन्तर प्रयास रहनेछ । ४पाङग्रे, २पाङग्रे र अटो कम्पोनेन्ट्सको अत्यधिक मागलाई ध्यानमा राखी, यस वर्ष तीनवटा हयाङ्रहरू राखिनेछन् । ६ दिनसम्म चल्ने नाडा अटो सो २०७५ मा १९ वटा ब्रान्डका ४पाङ्ग्रे तथा २० वटा ब्रान्डका २पाङ्ग्रे सवारी साधनहरू रहने विज्ञप्तिमा छ ।"
नबिलको शैक्षिक कर्जा,काठमाडौं (कास) नबिल बैंकले उच्च शिक्षाका लागि विदेश जान चाहने विद्यार्थीहरूका लागि प्रदान गरिने शैक्षिक कर्जाको प्रक्रियालाई थप सहज बनाएको छ । विद्यार्थीहरूले सम्बन्धित कलेजविश्वविद्यालयबाट भर्नाका लागि अफरलेटर प्राप्त गर्नुअघि नै शैक्षिक कर्जाका लागि बैंकमा आवेदन गर्न सक्ने जारी विज्ञप्तिमा छ । यसका लागि विद्यार्थीहरूले प्रयासरत कलेजविश्वविद्यालयको पाठयक्रम र त्यसका लागि लाग्ने अनुमानित खर्च प्रस्ट पार्ने कागजातसहित बैंकको कुनै पनि शाखामा सम्पर्क गर्न सक्ने बैंकले जनाएको छ ।
एनआईसी एसिया क्यापिटलको साधारणसभा,काठमाडौं (कास) एनआईसी एसिया क्यापिटलको दोस्रो वार्षिक साधारणसभा राजधानीमा सम्पन्न भएको छ । सभाले सञ्चालक समितिले प्रस्ताव गरेबमोजिम चुक्ता पुँजीको ७३६ प्रतिशतका दरले हुन आउने करसहित १ करोड ४७ लाख ३६ हजार ८ सय ४२ रुपैयाँ नगद लाभांश वितरण गर्ने प्रस्ताव पारित गरेको जारी विज्ञप्तिमा छ ।
शिखर सुको बडा सेल अफर,"काठमाडौं (कास) शिखर सुले काठमाडौं उपत्यकाभित्रका ग्राहकलाई लक्षित गरि बडा सेल अफर ल्याएको छ । यस अफरअन्तर्गत ग्राहकले ५० प्रतिशतभन्दा पनि बढि छुट प्राप्त गर्न सक्ने जारी विज्ञप्तिमा उल्लेख छ । कम्पनीका अनुसार यो अफर राजधानी नौवटा बिक्री केन्द्रबाट उपलब्ध हुनेछ । लेडिज तथा जेन्स स्यान्डल, पार्टी सु, कलेजस्कुल सु, अफिसियल सु, क्याजुअल सु र स्पोर्टस् सुमा यो अफर उपलब्ध रहेको कम्पनीले जनाएको छ ।"
अनुमतिबिना भुक्तानी सेवा दिए १० वर्ष जेल,भुक्तानी प्रणालीसम्बन्धी काम गर्न अनुमति लिएका बैंक तथा वित्तीय संस्था भुक्तानी प्रणाली सञ्चालक र भुक्तानी सेवा प्रदायक संघसंस्थाले वार्षिक वित्तीय विवरण सार्वजनिक गर्नुअघि राष्ट्र बैंकबाट स्वीकृति लिनुपर्ने भएको छ । राष्ट्र बैंकले गत बिहीबार परिपत्र जारी गरी यस्तो निर्देशन दिएको हो ।
भेनेजुएलामा गोलभेंडा किलोको ५० लाख,"यसैगरी एक किलो चामलको मूल्य २५ लाख, एक पकेट स्यानिटरी प्याडको मूल्य ३५ लाख, एक किलो गोलभेंडाको मूल्य ५० लाख, एक किलोग्राम चीजको मूल्य ७५ लाख, एक किलोग्राम रेडमिटको मूल्य ९५ लाख बोलिभार्स पर्छ । अझ एक कप कफीको मूल्य २५ लाख बोलिभार्स पर्छ । भेनेजुएलामा देखिएको यो संकट केही वर्षअघि जिम्बाबेले भोगेको थियो । आधिकारिक विनिमय दरअनुसार १ अमेरिकी डलर बराबर २ लाख ४८ हजार भेनेजुएली बोलिभार्स र १० हजार बोलिभार्स बराबर ४५७ रुपैयाँ हुन्छ ।"
पूर्वी पहाडमा तिहारसम्ममा हवाई सेवा सुरु हुने,"अन्य विमान सेवाको भाडादर महँगो भएको उनले बताए । निगमको जहाज उडदा त अरूले पनि भाडादर घटाउँछन्, पुरीले भने, प्राविधिक गडबडीले हाम्रोले उडान नगरेको दिन त अरूहरूले यात्रुसँग दोब्बर भाडा असुल्छन् ।"
चिठ्ठामा गणितीय सूत्रले १४ पटक जित,"इजरायलमा एउटा चिठ्ठा घोटालामा उनलाई २० महिना जेल भएको थियो । अमेरिकामा उनको सूत्रमाथि प्रतिबन्धै लाग्यो । सन् १९६० मा रोमानियामा कम्युनिस्ट शासन रहेका बेला स्टेफन नोकरी गर्थे । तर, कम बेतन (प्रतिमहिना ८८ अमेरिकी डलर) मात्रै पाउँथे । त्यसले पत्नी र दुई सन्तानलाई पाल्नै धौधौ पथ्र्यो ।"

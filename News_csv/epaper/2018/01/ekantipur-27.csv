शीर्षक,विवरण
जो आफैंमा हिमाली सूचना केन्द्र थिइन्,"कहींकतै आरोही, आरोहण वा हिमालबारे विवाद उब्ज्यो भने अन्तिम आधिकारिकताका लागि एलिजावेथकहाँ पुग्नुपर्ने अवस्थाले अनुसन्धाताको संस्थागत हैसियतलाई खुलाउँछ, थापाले भने। नेपाल सरकारबाट मानार्थ नागरिकता पाएकी एलिजावेथ पछिल्लो आधा शताब्दीयता काठमाडौं बस्दै आएकी थिइन्। हिमालबारेको शोधखोज तथा तथ्यसूचनाबारेको उनको पुस्तक द नेपाल सिन (१९८८२००७) नाममा दुई भागमा प्रकाशित छ। एलिजावेथको योगदानलाई सम्मान गर्न नेपाल पर्वतारोहण संघले डा हर्क गुरुङ पर्वतीय पुरस्कार प्रदान गरेको थियो।"
चिरिच्याट्ट संघीय संसद्,काठमाडौं (कास) निर्वाचन आयोगले राष्ट्रिय सभा सदस्य निर्वाचनको मतदान र मतगणनामा त्रुटि नहोस् भनेर चुनावमा खटिने कर्मचारीलाई प्रशिक्षण दिएको छ। आयोगले प्रदेशगत रूपमा कर्मचारीहरूलाई प्रशिक्षण दिइरहेको छ। प्रमुख निर्वाचन आयुक्त अयोधीप्रसाद यादवले एउटा मत बदर हुँदा १८ वा ४८ मतभार बदर हुने भएकाले त्यसमा सतर्क हुनुपर्ने बताए। प्रशिक्षण कार्यक्रमको उद्घाटन गर्दै उनले जिल्लाजिल्लामा मतदातालाई मत संकेत गराउने तरिका सिकाउन जोड दिए। राष्ट्रिय सभा निर्वाचन आचारसंहिता लागू भएकाले निर्वाचन अवधिभर त्यसको पालना गरिनुपर्ने उनको भनाइ थियो। राष्ट्रिय सभा निर्वाचनमा स्थानीय तहका १ हजार ५ सय ६ तथा प्रदेशसभाका ५ सय ५० जना गरी कुल २ हजार ५६ जना मतदाता छन्। प्रदेशसभाका सदस्यको ४८ र स्थानीय तहका प्रमुख र उपप्रमुखको १८ मतभार छ।
ढुकुटी रित्याउने निर्णय स्वीकार्य छैन,"पोखरा एमाले अध्यक्ष केपी ओलीले राज्यकोष नै रित्तिने गरी सरकारले गरेका निर्णय स्वीकार्य नभएको बताएका छन्। चर्चित हुन अर्को सरकारले चलाउनै नसक्ने गरी गरिएका निर्णयको आफूहरू विपक्षमा रहेको उनले बताए। पोखरामा शुक्रबार सामुदायिक रेडियो प्रसारक संघको १३ औं वार्षिक साधारणसभाको उद्घाटन गर्दै उनले वर्तमान सरकारको निर्णय राज्यकोषमा भार थपेर देशको आर्थिक अवस्था टाट उल्ट्याउने नियतको रहेको बताए। सरकारले हालै भूकम्पपीडितलाई थप १ लाख रुपैयाँ, स्वैच्छिक अवकाश चाहने कर्मचारीलाई आकर्षक रकमसहितको गोल्डेन ह्यान्डसेक र ६५ वर्ष पुगेपछि वद्धभत्ता दिने व्यवस्था गरेको छ। यी निर्णयहरू राज्यकोषमा भार थपेर अर्को सरकारले कामै गर्न नसक्ने वातावरण बनाउन उद्यत देखिएको आरोप ओलीले लगाए। संघीयता कार्यान्वयन गर्न अब हामीलाई थप ८०८५ हजार कर्मचारी चाहिन्छ, उनले भने, कर्मचारी चाहिएकै बेला अनुभवी कर्मचारीलाई मोटो रकम दिएर किन नयाँ कर्मचारी भर्ना गर्नुपर्यो? उनले भने। भूकम्पपीडितलाई पहिलो किस्तासमेत पुर्याउन नसकेको सरकारले फेरि १ लाख रुपैयाँ थप गर्नु र १ हजार कर्मचारीलाई विदेश पठाउने निर्णय गर्नु मुलुकको समृद्धिविपरीत रहेको ओलीको भनाइ छ। जनमतबिनाको सरकारले जथाभावी गरेको निर्णय अमान्य हुने उनले प्रस्ट पारे। छाड्ने बेला ९० अर्ब राज्यकोषलाई भार बोकाउने निर्णय गर्नैपर्ने प्रस्ट कारण सरकारले दिन नसकेको उनले बताए।म्यान्डेट नभएको सरकारले जनमतको कदर गर्न सिक्नुपर्यो, उनले भने, लोकतन्त्रको आधार भनेकै जनमत हो। निर्णयहरू अनधिकृत, अनुचित र अनैतिक छन्। ती स्वीकार्य हुँदैनन्। वाम गठबन्धन मन पर्छपर्दैन भन्दा पनि लोकतन्त्रमा दलहरूले जनमतको कदर गर्नुपर्ने उनले स्मरण गराए।आफ्नो लक्ष्य नै जनता र मुलुकको समृद्धि रहेकाले लोभलालच नगरी विकासमा जुट्ने प्रतिबद्धतासमेत उनले व्यक्त गरे। अबको जीवन जनता र मुलुकको समृद्धिमा लगाउनेछु, उनले भने, कसैलाई खुसी बनाउन कसैलाई रिझाउन काम गर्ने छैन। लोभलालच र भ्रष्टाचारमा नलाग्ने भएकाले आफूलाई काम गर्न सजिलो हुनेसमेत उनले बताए। संविधान संशोधनको प्रसंगमा उनले आफ्नो पार्टी सधैं सकारात्मक रहेको दाबी गरे। संविधान अपरिवर्तनीय दस्तावेज होइन, परिवर्तन हुन सक्छ, उनले भने, जनतालाई अधिकारसम्पन्न बनाउन परिवर्तन गरिनुपर्छ। विगतमा मधेसवादी दलहरूले गलत मनसायले संशोधन खोजेकाले विरोध गरेको उनले प्रस्ट्याए। आउनुस् संशोधन गरौं भनेको उहाँहरू हुन्छ कि क्या हो भनेर भाग्नुभो, कांग्रेसतिर जानुभो, उनले भने, मधेसका जनतालाई अधिकारसम्पन्न बनाउनु सबैको कर्तव्य हो। त्यहाँका जनताले संविधानमा कुनै अधिकार प्राप्त गरेका छैनन् र संविधानमा विभेद छ भने आउनुस् छलफल गरौं, तत्काल हटाइन्छ। कार्यक्रममा माओवादी केन्द्रका नेता कृष्णबहादुर महरा, कांग्रेस प्रवक्ता विश्वप्रकाश शर्मा, राष्ट्रिय जनता दलका महामन्त्री मनीषकुमार सुमन, एमाले प्रचार विभाग उपप्रमुख सूर्य थापा, ४ नम्बर प्रदेशसभा सदस्य आशा कोइराला, पोखरा महानगरपालिकाका प्रमुख मानबहादुर जिसी र प्रेस काउन्सिलका अध्यक्ष किशोर श्रेष्ठलगायतले सामुदायिक रेडियोले समाजमा चेतना अभिवृद्धि गर्न महत्त्वपूर्ण भूमिका खेलेको बताएका थिए। साधारणसभामा मुलुकभरका ३ सय सामुदायिक रेडियोका प्रतिनिधि सहभागी छन्। सभाले आगामी योजना तर्जुमा गर्ने संघका अध्यक्ष सुवास खतिवडाले बताए।"
४४ वर्षपछि फर्केको खुसी गुम्यो,"रुकुम (पूर्व) सिस्ने गाउँपालिका६ का ६७ वर्षीय भुवनेश्वर उपाध्याय बिहीबारदेखि आन्दोलनमा छन्। जाडोको पर्वाह नगरी उनी रातभर आन्दोलनमा सरिक भए। त्यही वडाका ७३ वर्षीय तारकबहादुर शाह पनि सोही आन्दोलनमै सहभागी छन्। साविक रुकुमबाट छुट्याएर अलग्गै रुकुम (पूर्व) बनाइएपछि उक्त जिल्लाको सदरमुकाम अर्को ठाउँमा सार्ने मन्त्रिपरिषद् निर्णयको विरोधमा उनीहरू आन्दोलित भएका हुन्।प्रधानमन्त्री शेरबहादुर देउवाकै मन्त्रिपरिषद्ले रुकुमकोटलाई अस्थायी सदरमुकाम तोकेको थियो। अस्थायी सदरमुकामलाई स्थायी बनाउनुको साटो अर्को ठाउँमा सार्ने निर्णय गरेपछि उपाध्याय र शाह मात्रै होइन, सोही ठाउँका नलजंग समाल मल्ल, चूडामणि गौतम, हरिकृष्ण गौतम, नन्दलाल शर्मालगायत आक्रोशित छन्। बिहीबार रातिदेखि सुरु सदरमुकाम फिर्ता आन्दोलनमा उनीहरूको यो सहभागिता दोस्रो हो। साविक रुकुम जिल्लाको सदरमुकाम रुकुमकोटबाट मुसिकोटमा सारिँदा उपाध्याय २२ वर्षका थिए भने शाह २८ वर्षका थिए। २०३० वैशाख १ गते बिहानै रुकुमकोटमा रहेको जिल्ला सदरमुकाम जबर्जस्त मुसिकोट खलंगामा सारिएको थियो। राजा महेन्द्रले ०१८ मा नेपालका ३६ जिल्लालाई बढाएर ७५ जिल्ला घोषणा गर्दा नयाँ बनाइएको रुकुम जिल्लाको सदरमुकाम रुकुमकोट तोकिएको थियो। ०१८ सालमा जिल्ला घोषणा र सदरमुकाम तोकिए पनि रुकुमको सदरमुकाम रुकुमकोटबाट ०१९ सालदेखि कामकाज चलाउन सुरु भएको थियो। रुकुम जिल्लाको सदरमुकाम रुकुमकोटबाट १२ वर्ष चलाइएको थियो। राजा वीरेन्द्रले ०२५ सालमा सुर्खेतमा भएको एक कार्यक्रममार्फत रुकुमकोटमा रहेको सदरमुकामलाई मुसिकोट सार्ने घोषणा गरेका थिए। राजाको घोषणापछि रुकुमकोट तथा त्यस आसपासका जनताले सदरमुकाम नसार्न बिन्ती पत्र चढाए। तर त्यसको वास्ता गरिएन।सदरमुकाम सार्ने थाहा पाएदेखि नै तत्कालीन समयमा युवाले रुकुमकोटमै राख्न अनेक उपाय गरेका थिए। सदरमुकाम लिन आउने मुसिकोटवासीलाई रोक्न खाडल खन्ने, माथिबाट ढुंगा पल्टाउनेदेखि भरुवा बन्दुक पडकाएर तर्साउनेसम्म काम भुवनेश्वर, तारकबहादुर, नलजंगलगायतले गरेका थिए। रोक्न सक्दो प्रयास गरिए पनि सदरमुकाम सरेरै छाडयो। सोही आन्दोलनमै लागेका कारण तारकबहादुरले एक वर्ष जेल बस्नुपर्यो। अरू पनि राजकाज गरेको आरोपमा थुनामा परे। कतिले गोलीसमेत खाएका थिए। उक्त अन्दोलनमा सहभागी स्थानीय मनबहादुर थापाको ज्यानै गएको थियो। ४४ वर्षअघि गरिएको आन्दोलन फेरि गर्नुपर्ने भएपछि उनीहरूसहित रुकुमकोट आसपासका सर्वसाधारण आन्दोलनमा छन्।रुकुम (पूर्व) अलग्गै जिल्ला बनेपछि सिस्ने गाउँपालिकाको रुकुमकोटमा अस्थायी रूपमा तोकिएको जिल्ला सदरमुकाम बिहीबारको मन्त्रिपरिषद्को बैठकले पुथाउत्तरगंगा गाउँपालिका१२, गोलखारामा तोकेपछि रुकुमकोटमा सडक बन्द, सरकारी कार्यालयमा तालाबन्दी, प्रधानमन्त्रीको पुत्ला दहनलगायत विरोधका कार्यक्रम भइरहेका छन्। मध्यपहाडी लोकमार्ग हुँदै रुकुमकोट आउने र जाने गाडी रोक्न २ ठाउँमा सडक भत्काइएको छ भने अन्य स्थानीय रुट पनि डोजर लगाएर आन्दोलनकारीले भत्काइदिएका छन्। जिल्लाका तीनवटा स्थानीय तह र जिल्ला समन्वय समितिले सर्वसम्मत रुकुमकोटलाई सदरमुकाम मानेको निर्णयविरुद्ध मन्त्रिपरिषद्ले फेरि निर्णय गरेको भनाइ तारकबहादुरको छ। ४४ वर्षअघि सदरमुकाम रुकुमकोटमै रोक्न र मुसिकोट सारिएपछि पनि फिर्ताका लागि भएको आन्दोलनका एक सदस्य हरिकृष्ण यस पटक आन्दोलनको अगुवा छन्। हामीले अर्को ठाउँको विरोध गरेको होइन, उनले भने, सबैले स्विकारेको, भौतिक संरचना पुगेकाले रुकुमकोटलाई नै स्थायी सदरमुकाम बनाउनुपर्छ भनेका छौं। उनले निर्णय नसच्चिएसम्म आन्दोलन जारी रहने बताएका छन्। प्रधानमन्त्री देउवाले प्रदेश तथा प्रतिनिधिसभा सदस्यको निर्वाचनका क्रममा रुकुमकोटको सदरमुकाम गोलखारा सार्ने वचन दिएका थिए। मंसिर ७ गते हेलिकप्टरमार्फत तकसेरा पुगेका देउवाले जिल्लाको छेउमा रहेको सदरमुकाम केन्द्रभागमै सार्ने भन्दै त्यसका लागि कांग्रेसलाई मत दिनुपर्ने बताएका थिए।प्रमुख जिल्ला अधिकारी भूपेन्द्र सापकोटाले रुकुमकोट ठप्प भएको बताए। जिल्ला प्रशासन कार्यालय बिहीबार रातिदेखि नै आन्दोलनकारीको घेराबन्दीमा छ। जिल्ला अदालतबाहेक सम्पूर्ण कार्यालयमा तालाबन्दी गरिएको छ। जिल्ला प्रशासन कार्यालयका मूलगेटमै ताला लगाइएपछि कामकाज ठप्प रहेको प्रजिअ सापकोटाले बताए। मन्त्रालयले सुरक्षा सजगता अपाउनु भनेर मात्रै खबर गरेको उनले बताए। अरू केही खबर आएको छैन, उनले भने, खालि सुरक्षा सजगता अपाउनु भन्ने मात्रै म्यासेज आएको छ। गाउँमा सर्यो सदरमुकामसरकारले रुकुमपूर्वको सदरमुकाम तोकिएको गोलखारा भौगोलिक हिसाबले जिल्लाको केन्द्र भागमै पर्छ। तर भौतिक संरचना कमजोर छ। त्यहाँ सानो गाउँ छ। गाउँको वरिपरि जंगल छ। कोल२ मा पर्ने यो ठाउँ साविकका कोल र राङ्सी गाविसको सिमाना हो। गोलखारामा सडक सुविधा त पुगेको छ तर उक्त सडक बाह्रै महिना चल्दैन। असार पहिलो साता बन्द हुने सडक कात्तिक अन्तिम नलागेसम्म सञ्चालनमा आउन मुस्किल हुन्छ। उक्त ठाउँमा पुग्न दुई सडक छन्। काँक्री तकसेरा सडकबाट कोल झेरर मात्रै गोलखारा पुगिन्छ भने सिस्ने गाउँपालिकाको बालुवादेखि राङ्सीबाट गोलखारा पुग्ने सडक पूर्ण भएको छैन। पूर्ववासीमा खुसियाली मन्त्रिपरिषद्ले रुकुमपूर्वको सदरमुकाम गोलखारा तोकेपछि पूर्वका सर्वसाधारण भने खुसी भएका छन्। भौगोलिक हिसाबले केन्द्र भाग र मगर बाहुल्य जिल्लाको मगर क्षेत्रमै पर्ने गोलखारा सदरमुकामका लागि उपयुक्त ठाउँ भएको उनीहरूको भनाइ छ। स्थानीय तेजेन्द्र बुढा मगरले छुट्टै जिल्ला भएको महसुस बल्ल भएको बताए। छुट्टै जिल्ला बनाउनुको सार्थकता प्राप्त भएको छ, पूर्वसांसद तथा कांग्रेसका नेता केशरमान रोकाले भने । उनले अस्थायी सदरमुकाम तोकिएको रुकुमकोट पुछारमा रहेकाले व्यावहारिक नभएको बताए। साविकको रुकुम जिल्ला छुट्टिने बेला रुकुमबाट पश्चिमको भाग प्रदेश ६ र पूर्वको भाग प्रदेश ५ रहेकाले सरकारको पछिल्लो निर्णय सही भएको रोकाले बताए। देउवा नेतृत्वकै सरकारले रुकुमकोटलाई अस्थायी सदरमुकाम बनाउने निर्णय पनि गरेपछि गत असोज १९ गते गृहमन्त्री र गृह सचिव आएर जिल्लास्तरीय कार्यालय उद्घाटन गरेका थिए।"
धरापमै बास,"भक्तपुर  भूकम्पका कारण भक्तपुर नगरपालिका ९ गछेंका रत्नप्रसाद ताक्राको चारतले घरको एक पाखा पूरै भत्किएको छ। अर्को पाखा चिराचिरा छ। भत्किएको भाग प्लास्टिकले छोपेको छ। रत्नप्रसादको पाँच दाजुभाइको परिवार यही धराप घरमै बसोबास गर्छन्। दुई दाजुभाइको परिवार डेरमा बस्ने गरेको उनले बताए। उक्त क्षतिग्रस्त घर ७ दाजुभाइको स्वामित्वमा छ। उनको परिवारले भूकम्पपछिको एक वर्ष अस्थायी टहरामा बिताए। केही उपाय नदेखेपछि क्षतिग्रस्त धराप घरमै फर्किन बाध्य भएको उनी बताउँछन्। सगोलको घर एक भाइले पुनर्निर्माण गर्ने आँट आएन, उनले भने, अन्त जग्गा छैन, घर बनाउन सबै दाजुभाइ मिल्नुपर्छ। स्मारक क्षेत्रभित्र पर्ने भएकाले मापदण्डभित्र बसेर पुनर्निर्माण गर्न थप कठिन भएको उनले बताए। १९९० सालको भूकम्पले नभत्केको घर २०७२ वैशाखको भूकम्पले क्षतिग्रस्त भयो, उनले भने, ४५ फिटभन्दा अग्लो घरले मान्यता पाउँदैन। निजी आवास पुनर्निर्माणका लागि अनुदानको पहिलो किस्ता ५० हजार प्राप्त गरिसकेको भए पनि हालसम्म घर बनाउने योजना अन्योल भएको उनीहरूको गुनासो छ। पहिलो किस्ताको ५० हजार बैंकमै राखेको उनले बताए। क्षतिग्रस्त घरको व्यवस्थापन गर्न तीन लाखभन्दा बढी लाग्छ, ५० हजारले के गर्नु? रत्नप्रसादले प्रतिप्रश्न गरे। डकर्मी पेसा गर्दै आएका रत्नभक्तले भूकम्पपछि सयौं घर बनाए। तर, उनको परिवार भूकम्पपछिको करिब ३३ महिना क्षतिग्रस्त घरभित्रै टाउको लुकाउन बाध्य छ। रत्नभक्तको जस्तै भक्तपुर ६ याछेंकी सुमित्रा सुवालको घरको एक पाखा भूकम्पको धक्काले भत्किएर ह्वाङगै छ। अर्को पाखा चिराचिरा परेको छ। उनको घरको दायाँबायाँ छिमेकीको घर पुनर्निर्माण भइरहेको छ। चिरा परेको घरलाई टेको लगाएर अड्याएको छ। भूकम्पपछिको चार महिना अस्थायी टहरामा बितायौं, उनले भनिन्, सधंैभरि टहरामै बसेर पनि भएन, मन दह्रो पारी क्षतिग्रस्त घरमै बसेका छौं। घर भत्किने भयले भन्दा दैनिकीले आँटिलो बनाएको उनी बताउँछिन्। गतिलो कमाइ छैन, दिनभरको कमाइ साँझबिहान हातमुख जोर्नै पर्यो, बालबच्चा पढाउनैपर्यो, उनले भनिन्।याछेंकै रामबहादुर नाखण्डको पीडा पनि उस्तै छ। उनको ७ जनाको परिवार भूकम्पपछिको ३३ महिनायता अस्थायी टहरामै बसोबास गर्दै आएको छ। भान्छा भने क्षतिग्रस्त घरभित्र रहेको उनी बताउँछन्। सरकारले निजी आवास पुनर्निर्माणका लागि दिएको पहिलो किस्ताको ५० हजारले भत्किएको घर छोप्ने जस्ता खरिदमा खर्च गरें। इँटामाटोको जोडाइबाट निर्मित चारतले घर धराप अवस्थामा छ। बाहिरबाट हेर्दा क्षति भए जस्तो देखिँदैन, भित्र छिरिसक्नु छैन, उनले भने, घरको दुई सुर भत्किसकेको छ, एक पाखा ह्वाङगै छ। भक्तपुर र मध्यपुर थिमि नगरपालिकाको पुराना भित्री क्षेत्रमा हजारौं परिवार थोरै जग्गामा बनेका बहुस्वामित्वको घरमा पिल्सिएर बस्न बाध्य छन्। पुस्तौंसम्म अंगबण्डा नभएका, थोरै जग्गामा नगरपालिकाले तोकेको मापदण्डभित्र पुनर्निर्माण गर्न नसक्ने परिवारहरू क्षतिग्रस्त धराप घरमा बसोबास गरिरहेको सरोकारवाला निकाय बताउँछन्। निजी आवास पुनर्निर्माणका लागि अनुदान सम्झौता गरी पहिलो किस्ताको रकम लिइसकेका लाभग्राहीको पुनर्निर्माणतर्फको चासो भने न्यून भएको भूकम्पीय आवास पुनर्निर्माण आयोजना कार्यान्वयन इकाई (ईएचआरपी) भक्तपुरले जनाएको छ। जग्गाको विवाद र स्वामित्वसम्बन्धी समस्याका कारण पनि पुनर्निर्माण कार्य न्यून पाइएको छ, ईएचआरपीका सूचना व्यवस्थापन विशेषज्ञ भोजराज भट्टले भने, भक्तपुरको हकमा जग्गाको क्षेत्रफल सानो र मापदण्डअनुसारको घर बनाउन नसक्ने समस्या देखिएको छ। आन्तरिक समस्याकै कारण भूकम्पको धक्काले क्षतिग्रस्त धराप घरमै उनीहरू बसोबास गर्न बाध्य छन्।"
विशिष्ट उपचार कक्ष प्रयोगविहीन,"काठमाडौं प्रधानमन्त्रीलगायत विशिष्टहरूका लागि बनाइएको सरकारी अस्पतालका उपचार कक्षहरू प्रयोगविहीन भएका छन्। वीर अस्पतालको भीभीआईपी कक्ष २६ वर्षदेखि प्रयोगविहीन छ। भीआईपी कक्ष विरलै मात्रै प्रयोगमा आउने गरेको अस्पतालका निर्देशक डा भूपेन्द्रकुमार बस्नेतले बताए। नेपालमै सम्भव हुने उपचारका लागि पनि धेरैजसो भीभीआईपी र भीआईपी राज्यको खर्चमा विदेश वा नेपालकै निजी अस्पताल धाउँछन्। देशमा उपचार गर्ने पूर्वाधार र जनशक्ति हुँदाहुँदै त्यसको उपयोग नगरी विदेश जान तम्सिने भीभीआईपी र भीआईपीलाई नियन्त्रण गर्ने व्यवस्था पनि छ। तर, भीआईपीका लागि तयार गरिएका अस्पतालका क्याबिन सुनसान छन्। वीर अस्पतालमा तत्कालीन राजपरिवारका सदस्यका लागि भीभीआईपी उपचार (रोयल स्विट) कक्ष निर्माण गरिएको थियो। पछिल्लोपटक काठमाडौंमा आयोजित सार्क शिखर सम्मेलनमा अन्तर्राष्ट्रिय विशिष्ट पाहुनालाई अत्यावश्यक उपचार गर्न वीरको रोयल स्विट लाई मर्मत सम्भार गरेर अस्पतालले भीभीआईपी वार्डमा परिणत गरेको थियो। वीरको भीभीआईपी कक्षबाट उपचार सेवा लिएबापत दैनिक तीन हजार रुपैयाँ बेड शुल्क लाग्ने भीभीआईपी र भीआईपी वार्डकी इन्चार्ज नैना कटुवालले बताइन्। पछि यो कक्षलाई राष्ट्रपति, प्रधानमन्त्रीजस्ता उच्च पदस्थका लागि भीभीआईपी वार्ड बनाइयो। वीरको भीभीआईपी उपचार कक्षमा अहिलेसम्म एकजना पनि भीभीआईपीले पनि उपचार नगराएको अस्पतालका निर्देशक बस्नेतले बताए। राजतन्त्र अन्त्य भएर देशमा गणतन्त्रको ढोका खुले पनि यो वार्डको ढोका भने अझै खुलेको छैन। वीरको भीभीआईपी उपचार कक्ष ६ कोठे छ। यी कक्ष राजधानीका पाँचतारे होटलका कोठाभन्दा कम सुन्दर र सुविधाजनक छैनन्। सरसफाइ, रङरोगन, कार्पेटिङ, भित्ते कार्पेटिङ, एसी जडानसमेत गरी चिटिक्क बनाइएको छ। कक्षको प्रमुख कोठामा भीभीआईपीका लागि बिरामी बेड, कुरुवा बस्ने सोफा, औषधिलगायत दैनिक प्रयोगका सामान राख्ने ठाउँका साथै अट्याच बाथरुमको व्यवस्था पनि छ। खाना पकाउन भान्साकोठा पनि छ। उक्त कक्षसँगै भीभीआईपीसरहका आगन्तुक भेट्न आउँदा पर्खिनका लागि विशिष्ट आगन्तुक कक्ष, आफन्त बस्ने कक्ष, सुरक्षाकर्मी कक्ष र डाक्टर, नर्सका लागि पनि छुट्टै कक्षको व्यवस्था छ। सुरक्षाकर्मी, सहयोगी र चिकित्सक कक्षमा समेत सोफालगायत विभिन्न फर्निचर राखिएका छन्। चिकित्सक र नर्सिङ टोलीका लागि छुट्टाछुट्टै कक्ष छन्। आगन्तुकका लागि निर्माण गरिएको शौचालयसमेत वार्डभित्रै छ।वीरमा भीआईपीहरूका लागि पनि छुट्टै उपचार कक्ष बनाइएको छ। वीरको भीआईपी कक्षबाट हालसम्म आठजनाले मात्रै उपचार लिएको अस्पतालको तथ्यांक छ। मन्त्री, पूर्वप्रधानमन्त्री, राजनीतिक दलका नेता भीआईपीको श्रेणीमा पर्छन्। पछिल्लोपटक पूर्वस्वास्थ्यमन्त्री गिरिराजमणि पोखरेलले भीआईपी कक्षबाट उपचार लिएका थिए। उहाँ सात दिन बस्नुभो, २१ हजार तिर्नुभो, इन्चार्ज कटुवालले भनिन्। मन्त्री पोखरेलले यसअघि पनि एकपटक वीरको भीआईपी कक्षबाट उपचार सेवा लिएको अस्पतालको रेकर्डमा छ।"
न कर्मचारी न कार्यक्रम,"वडा कार्यालय नै खुलेनन्रुकुम पश्चिम स्थानीय निकायको काम गर्न टाढा जानुपर्ने बाध्यता स्थानीय तहको निर्वाचनपछि हट्ला भन्ने आशामा बसेका बाँफिकोट गाउँपालिकाका ३ वटा वडाका सर्वसाधारण पुरानै सास्ती व्यहोर्न बाध्य छन्। बाँफिकोट गाविसलाई स्थानीय तह बनाउँदा ३, ४ र ५ वडा बनाइएको छ। जनप्रतिधिले काम गर्न थालेको ९ महिना पूरा हुँदा पनि उक्त ठाउँका सर्वसाधारण वडाबाट होइन साबिकको गाविस भवनबाटै सेवा लिइरहेका छन्। वडा कार्यालय सम्बन्धित वडामै स्थापना गर्ने भनेर घरभाडा तिर्ने र फर्निचर व्यवस्था पनि भएको छ। वडा सचिवको अभावमा सम्बन्धित वडाबाट कामकाज हुन नसकेको गाउँपालिका अध्यक्ष धर्मबहादुर केसीले स्वीकारे।पुरानै शैलीमा कामअर्घाखाँची स्थानीय तहमा जनप्रतिनिधि आएपछि जिल्लाको शीतगंगा नगरपालिका९ का ८४ वर्षीय जगतबहादुर ताम्रकारलाई फरक ढंगले विकास हुन्छ भन्ने विश्वास लागेको थियो। उनले भने, जसरी २ दशकसम्म कर्मचारीले बजेट विनियोजन गरेका थिए, जनप्रतिनिधिले त्यसको नक्कल मात्र गरे।उत्पादन बढाउने बजेट भएन। जिल्लाका ३ नगर र ३ गाउँपालिकामा डोजर लगाएर पहाड भत्काउने र मोटरबाटो खन्नेमै जनप्रतिनिधिको ध्यान पुगेको धेरैको भनाइ छ। सिद्धाराका ज्ञानेश्वर बेल्वासेले भने, गाउँका खेतीयोग्य जमिन बाँझिएका छन्। स्वरोजगारमुखी कार्यक्रम, सीपमूलक, आर्यआर्जन र बाँझेबारी खनेर उत्पादन गर्न आकर्षित गर्ने खालको बजेट बनाउन जरुरी रहेको उनले बताए।नगर प्रमुख, उपप्रमुख, गापा अध्यक्ष, उपाध्यक्षसहित वडाध्यक्ष र सदस्य गरी प्राय: सबै टोलबाट प्रतिनिधित्व भएको छ। तर, बजेट कसरी पार्ने, नयाँ ढंगले कसरी काम गर्ने र स्थानीय सरकारको अनुभूति जनतालाई कसरी दिने, भन्नेमा अलि अलमल नै रहेको जलुकेका खिमबहादुर कार्कीले दाबी गरे।"
नियमावली बनाउनै सकस,"कञ्चनपुर विगतमा घ श्रेणीको ठेकेदारको अनुमतिपत्र तत्कालीन जिल्ला विकास समितिले दिने प्रावधान थियो। स्थानीय तह सञ्चालन ऐन, २०७४ ले उक्त अनुमतिपत्र स्थानीय तहले नै दिन पाउने व्यवस्था गरेको छ। तर, सबैजसो स्थानीय तहले यससम्बन्धी नियमावली नै बनाउन सकेका छैनन्, जसले गर्दा काम प्रभावित भएको छ। महाकाली नगरपालिकाले जसोतसो प्राविधिक समिति बनाएर ७ महिनापछि केहीलाई अनुमतिपत्र दियो। नयाँ विद्यालय दर्ता तथा थप कक्षा सञ्चालनको अनुमति दिने अधिकार पनि स्थानीय तहमै आएको छ। नियमावली नभएकै कारण कुन प्रक्रियाबाट अनुमति दिने भन्नेमा अन्योल रहेको शुक्लाफाँटा नगरपालिकाले जनाएको छ। उक्त नगरमा नयाँ र थप कक्षा सञ्चालनको अनुमतिका लागि १ दर्जनभन्दा बढी निवेदन परेका छन्। सम्बन्धित स्थानीय तहले नियमावली बनाउन नसकेकै कारण यस्ता समस्या दिनहुँ बढिरहेका छन्। दक्ष तथा विज्ञ जनशक्ति नहुँदा उनीहरू नियमावलीबिनै कामचलाउ ढंगले अघि बढिरहेका छन्। योजना छनोट, उपभोक्ता समिति गठन, लक्षित वर्गको बजेट खर्च सम्बन्धमा अन्योल छ महाकालीका प्रमुख प्रशासकीय अधिकृत हीरालाल भण्डारीले भने, योजना छनोटको चरण, कुन वर्गका लागि कति बजेट छुट्याउने भन्ने स्पष्ट छैन। कतिपय जनप्रतिनिधिले आफ्नो काम, कर्तव्य र अधिकारबारे समेत राम्ररी बुझ्न सकेका छैनन्। यस्तोमा नियमावली बनाउने कुरा अझ जटिल हुने कर्मचारी बताउँछन्। जनप्रतिनिधिलाई एकै साता भए पनि काम, कर्तव्य र अधिकारका विषयमा प्रशिक्षण दिइनुपर्छ, एक कर्मचारीले भने, न्यायिक समितिमा भएकाहरूलाई कानुनसम्बन्धी सामान्य ज्ञान त हुनुपर्छ तर यहाँ त्यस्तो छैन। केन्द्रबाट केही नमुना कानुन आएको र त्यसकै आधारमा फाटफुट रूपमा नियमावली बनाउने काम भइरहेको शुक्लाफाँटा नगरपालिकाका प्रमुख प्रशासकीय अधिकृत शेरबहादुर बुढाले बताए। नियमावली बनाउन सक्षम जनशक्ति आवश्यक पर्छ, उनले भने, तर सबै जनप्रतिनिधिसँग त्यो क्षमता देखिँदैन। नियमावली नहुँदा परीक्षा सञ्चालनबारे पनि उस्तै अन्योल छ। ऐनले कक्षा ८ को परीक्षा सञ्चालन जिम्मा स्थानीय तहलाई दिएको छ, स्थानीय समन्वय अधिकारी धर्मराज जोशीले भने, तर स्थानीय तहले अहिलेसम्म नियमावली नै बनाएका छैनन्। उनका अनुसार स्थानीय तहमा नियमावली बनाउन सक्ने दक्ष जनशक्ति छैन। या त केन्द्रबाटै नियमावली बनाएर पठाउनुपर्छ, नत्र सबै तहमा कम्तीमा एक जनासम्म कानुन अधिकृतको दरबन्दी कायम गरिनुपर्छ, उनले भने। जलस्रोत उपभोक्ता समितिको अनुमतिपत्र पनि विगतमा साबिक जिविसबाटै दिइन्थ्यो। तर, अहिले ऐनमा केही उल्लेख नभएकाले यस विषयमा अन्योल रहेको जोशीले बताए। ऐनमा नभए पनि हामीले सेवा रोकेका छैनौं, उनले भने, तर, यो विषय पनि स्थानीय तहलाई नै दिँदा उपयुक्त हुन्छ। अर्कातिर विषयगत कर्मचारीको समेत चरम अभाव छ। शिक्षा, वन, सिँचाइसँगै प्रशासनिक कर्मचारी अझै स्थानीय तह पुग्न सकेका छैनन्। कम्तीमा विषयगत कर्मचारी भइदिए केही सहज हुने थियो, महाकालीका प्रमुख प्रशासकीय अधिकृत भण्डारीले भने, एक त नियमावली छैन, त्यसमाथि आवश्यकता अनुसार कर्मचारी नहुँदा काम गर्न निकै समस्या छ।ऐन नबन्दा काम सुस्त गुल्मी स्थानीय तहको निर्वाचन र संघीयता कार्यान्वयनसँगै परिवर्तनको आशा गरेका सर्वसाधारण कामको सुस्त गतिले निराश बन्न थालेका छन्। देखिने गरी परिवर्तनको सुरुवात हुन नसक्दा निर्वाचित जनप्रतिनिधि आफ्नै कामप्रति पनि सन्तुष्ट छैनन्। अधिकांश स्थानीय तहले बनाउनुपर्ने ऐन कानुन अहिलेसम्म पनि बन्न सकेका छैनन्।निर्वाचन सकिएको ७ महिना पुगेको छ। २ नगरसहित १२ स्थानीय तहमध्ये अहिलेसम्म धुर्कोट गाउँ र मुसिकोट नगरपालिकाबाहेक अन्य स्थानीय तहले आवश्यक पर्ने ऐन, कानुन बनाउनै सकेका छैनन्। धेरैले गाउँ र नगरसभा कार्यविधि मात्र बनाएर काम गरिरहेका छन्। कार्यालयका लागि सामग्री खरिद गर्न आवश्यक पर्ने खरिद ऐनदेखि उपभोक्ता समिति गठन ऐनसम्म पनि बनाएका छैनन्।गुल्मी दरबार गाउँपालिकाले भिलेज प्रोफाइल बनाउने निर्णय गरेको छ। ऐन र नियमका लागि बल्ल छलफल सुरु हुँदै छ। अध्यक्ष अशोककुमार थापाले छलफल सुरु गरिएको बताए। विपत् व्यवस्थापन कार्यविधि बनाउने छलफल चल्दैछ, उनले भने, अन्य ऐन, नियम र कार्यविधि बनाउने तयारीमा जुट्दै छौं। कानुनकै अलमलले गर्दा अहिलेसम्म कार्यविधि बनाउनै समस्या परिरहेको उनले बताए। वडाध्यक्ष रामबहादुर पल्लीले सार्वजनिक खरिद ऐन, शिक्षा ऐन, सहकारी, संघसंस्था दर्ता ऐन तयार गर्न नसक्दा परिवर्तन देखिने गरी काम गर्न नसकिएको बताए।सत्यवती गाउँपालिकाले अहिलेसम्म सामान्य ऐन र नियमावलीबाहेक महत्त्वपूर्ण ऐन र कार्यविधि बनाउन सकेको छैन। स्थानीय तहमै तत्काल आवश्यक शिक्षा ऐन, नियमावली, सार्वजनिक खरिद नियमावली, सहकारी ऐन, संघसंस्था दर्ता ऐन जस्ता कानुन नबन्दा धेरै काम प्रभावित भएका छन्।रेसुंगा नगरपालिकामा निर्वाचित जनप्रतिनिधिबीच नै राम्रो सम्बन्ध छैन। राजनीतिक द्वन्द्व र खिचातानीले सामान्य कामसमेत रोकिएका छन्। अहिलेसम्म नगरसभा कार्यविधिबाहेक अन्य ऐन नै बनेका छैनन्। कार्यालय सहयोगी नियुक्तिदेखि नगरप्रमुखले गर्ने भाषणको विषयसमेत विवादको विषय बन्दै आएको कर्मचारीले बताए।योजना अघि बढेनन्कपिलवस्तु दक्षिणको यशोधरा गाउँपालिकामा पदाधिकारी आएको आधा वर्ष कटिसके पनि एउटै विकास योजना अघि बढेको छैन। पदाधिकारीका लागि पारिश्रमिक, भत्ता र गाडी सुविधामा भने २१ लाख रुपैयाँ खर्च भइसकेको छ। गाउँसभाले भदौ ३१ गते २८ करोड रुपैयाँभन्दा बढीको बजेट पारित गरेको थियो। त्यसमा १८ करोडभन्दा बढी पुँजीगत बजेट छ। गाउँपालिकास्तरीय २४ योजना र वडास्तरीय टुक्रे योजना बनाइएको छ। प्रत्येक वडामा ७५ देखि ८० लाख विनियोजन गरी योजना बनाइएको छ। तर, तीमध्ये कुनैको पनि काम सुरु भएको छैन। कालोपत्रे, बाटो मर्मत, ग्राभेल, ह्युमपाइप, कल्भर्ट, खानेपानीका लागि ह्यान्ड पम्प र पाइप वितरणजस्ता योजना प्राथमिकतामा छन्। आयआर्जन र रोजगारमूलक योजना छैनन्, कचरिहवाका फुर्सतअली धुनियाले भने, पुरानै शैलीका कामले निरन्तरता पाएका छन्। गाउँपालिका अध्यक्ष गिरजेश पाण्डे र उपाध्यक्ष कन्यावती उपाध्याय मासिक २५ हजार र २० हजार पारिश्रमिक लिन्छन्। आठै वडाध्यक्षले पनि मासिक १५ हजार बुझ्दै आएका छन्। बैठकभत्ता हजार रुपैयाँबाट १५ सय पुर्याइएको छ। अध्यक्ष पाण्डेले गाडी सुविधा लिएका छन्। गाडीभाडामा मात्रै ७ लाख २० हजार खर्च भइसक्यो। दैनिक चार हजार रुपैयाँका दरले भाडामा लिइएको हो। सुरुमा नेपाली नम्बरको गाडी रहे पनि अहिले भारतीय नम्बर प्लेटको गाडी भाडामा लिइएको छ। गाउँपालिका कार्यालयअघि यूपी ५५ डब्लू ९३६७ नम्बर लेखिएको गाडी हुन्छ। गाउँपालिकाका लागि लिएको गाडी पाण्डेले व्यक्तिगत काममा प्रयोग गरेको भन्दै विरोधसमेत हुने गरेको छ। पाण्डे भने दुरुपयोग नगरेको दाबी गर्छन्। गाउँपालिकाको काम पर्दा मात्र गाडी प्रयोग गर्छु, उनले भने, मेरो इष्र्या गर्नेले विरोध गरेका हुन्। उनले मासिक रूपमा नभएर काम पर्दा मात्र भाडाको गाडी मगाइने गरेको बताए। तर, कार्यकारी सचिव बनारसी हरिजनले अहिले पनि मासिक एक लाख २० हजारमा गाडी भाडामा लिइएको बताए। कामको चाप छ, उनले भने, त्यही भएर सुरुदेखि लिएका छौं, योजनाको काम द्रुतगतिमा अघि बढाएका छौं।"
पूर्वाधार निर्माणका पूर्वसर्त,"५ जनशक्ति उत्पादन र व्यवस्थापनसिभिल इन्जीनियरिङ पूर्वाधारहरूमा दक्ष तथा अदक्ष जनशक्ति आवश्यक पर्छ। बितेका वर्षहरूमा नेपालले थुप्रै प्राविधिक तथा दक्ष जनशक्ति उत्पादन गरेको छ। तर, त्यसलाई व्यवस्थापन गर्न भने सकिएको छैन। अवसरको खोजीमा अहिले हाम्रो ठूलो जनशक्ति विदेशमा छ। अबको मुख्य चुनौती भनेको बिदेसिएको जनशक्तिलाई नेपाल फर्काउने वातावरण मिलाउने र अब नेपालबाट बिदेसिनेको संख्या कम गर्ने हो। भूकम्पपछिको पुन:निर्माण विभिन्न कारणले सुस्त छ। तीमध्ये एउटा कारण प्रभावित क्षेत्रमा जनशक्तिको अभाव पनि हो। अर्को कुरा, अब बन्ने कम खर्चका घर कसरी भूकम्प प्रतिरोधी हुन सक्छन् भन्ने निश्चित गर्न सकिएको छैन। ढुंगा वा इँटाको गाह्रो लगाएर बनाउने घरहरू एक त सामग्री अभावले बनाउन धेरै समय लाग्छ, अर्को कुरा सीप र प्रविधि अभावमा सोचेजति बलियो बनाउन पनि गाह्रो छ। त्यसैले अर्को बलियो तथा कम खर्चिलो विकल्प भनेको प्रिकास्ट कंक्रिट एकाइको प्रयोग हो। यस्ता प्रिकास्ट कंक्रिट एकाइहरू (प्यानेल, बिम इत्यादि) का साथै फलाम प्रयोग गरियो भने बलियो पनि हुन्छ र कम समयमा कम जनशक्तिले सम्पन्न गर्न सकिन्छ। अहिले नेपालमा केही युवा इन्जिनियरिङको प्रयासमा प्रिकास्ट निर्माण सामग्रीको उत्पादन र विभिन्नखाले भवनमा प्रयोग पनि सुरु भएको छ। सरकारले यस्ता प्रयासलाई बढावा दिएर र भूकम्प प्रभावित क्षेत्रमा यस्ता सामग्री उत्पादन कारखाना खोलिदिएर सहयोग गर्न सक्छ।"
कोइराला निवासको बत्ती,"नोना कोइरालाको निधनलगत्तै तत्कालीन प्रधानमन्त्री गिरिजाप्रसाद कोइरालाले भावविह्वल हँुदै भन्नुभयो, कोइराला निवासको बत्ती निभ्यो, त्यो रिक्तता कसले पूरा गर्ने? नोना नेपाली राजनीतिभित्रको त्यो नाम हो जसले मात्र त्याग र निष्ठाको राजनीतिको प्रतिनिधित्व गर्छ। राजनीति केवल प्राप्तिका लागि गरिन्छ भन्ने समकालीन नेपाली नेताले नोनाबाट धेरै कुरा सिक्न जरुरी छ। नोना राजनीतिक, सामाजिक, सभ्य र अनुशासित परिवारको सञ्चालक हुनुहुन्थ्यो।नोनाको राजनीतिक जीवनको सुरुवात २००३ सालको मजदुर आन्दोलनबाट भएको हो। त्यतिबेला उहाँले मजदुर आन्दोलनका घाइतेहरूलाई औषधि उपचार र भोजन व्यवस्थापनको जिम्मा लिनुभएको थियो। निरंकुश राणा शासनविरुद्ध २००७ सालमा कांग्रेसले सञ्चालन गरेको सशस्त्र मुक्ति आन्दोलनमा नोना प्रत्यक्ष होमिनुभयो । २००७ सालको क्रान्तिमा मुक्ति योद्धाका कमान्डरका रूपमा आफ्ना छोराहरू बीपी कोइराला, मातृका कोइराला, केशव कोइराला, तारिणी कोइराला र गिरिजाप्रसाद कोइराला जान लाग्दा दिव्या कोइरालाले बुहारीहरूलाई बोलाएर भन्नुभएको थियो, मेरा छोराहरू लडाइँमा जाँदै छन्, उनीहरू मर्न पनि सक्छन्, यदि उनीहरू मरि नै हाले पनि तिमीहरूले आँसु नझारे। (नेपाली राजनीतिमा नोना कोइरालाइन्दिरा प्रसार्इं)। सासूको यही वचनले नोना कोइरालालाई थप कठोर एवम् साहसिक बनाएको थियो। त्यसैले हरेक निरंकुशताविरुद्धको आन्दोलनमा सधैं अग्रमोर्चामा देखिनुभयो। प्रजातन्त्र प्राप्तिपछि नोनासमेतको अगुवाइमा विराटनगरमा नारी जागृति संस्था स्थापना भयो। यही संस्थाबाट नारीहरूलाई पढ्न, लेख्न र सामाजिक रूपले अगाडि बढाउने अभियानमा लाग्नुभयो। आज त्यो संस्था आदर्श बालिका विद्यालयमा परिणत भएको छ। २०१५ सालको प्रथम आम चुनावमा बीपीले कहाँबाट टिकट लिने भनेर सोध्दा नोनाले सांसद वा मन्त्री बन्न राजनीति गरेकी छैन, म पार्टीमै काम गर्छु भनेर टिकट लिन अस्वीकार गर्नुभयो। २०१७ को शाही कु पछि नोना पुन: प्रजातन्त्र प्राप्तिको आन्दोलनमा होमिनुभयो। पाटनको शान्त भवन अस्पतालमा अप्रेसनपछि बेहोस अवस्थामै रहेका आफ्ना १० वर्षीया छोरा शेखर (डा शेखर कोइराला) लाई डाक्टरको जिम्मा लगाएर शाही कु विरुद्ध सडकमा उत्रनुभयो। भूमिगत रहनुभएकी नोनाले २०१७ फागुन १२ गते धादिङबाट आएका तामाङ समुदायका महिलाको विरोध जुलुसको नेतृत्व गर्नुभयो र सुरक्षाकर्मीले घेरा हालेर उहाँलाई त्यहाँबाटै पक्राउ गर्यो। त्यसपछि उहाँलाई शैलजा आचार्यहरूलाई थुनिएको थानामा लगियो। पछि उहाँलाई १ वर्ष कैद र ५ सय रुपैयाँ जरिवानाको फैसला सुनाइयो। जेल बसाइलगत्तै विराटनगर जाने क्रममा २०१९ सालमा उहाँलाई बम ओसारेको आरोपमा पुन: गिरफ्तार गरियो। २०२१ मा जेलबाट नोना बीपी कोइरालासँगै निस्केर २०२४ मा प्रवास जानुभयो। प्रवासमा रहँदा पटना, फारबिसगन्ज, बनारसलगायत स्थानमा रहेका कार्यकर्ताको भरणपोषणको समेत जिम्मेवारी बहन गर्नुभयो। आममाफी पाएसँगै सबै कार्यकर्तालाई नेपाल पठाइसकेर गिरिजाप्रसाद कोइराला, वसन्त भट्टराई, दुर्गा सुवेदी, गोपाल राईलगायतसँग उहाँ स्वदेश फर्कनुभयो। प्रवासमा रहँदा पनि नोनाले हतियार संकलन गर्ने र व्यवस्थापन गर्ने काम गर्नुभयो। बीपी कोइरालाले एकपटक गिरिजाप्रसादलाई भन्नुभएको थियो, हतियार संग्रह गर्ने त्यस्ता जोखिमपूर्ण ठाउँमा तँ आफैं जाँदैनस्, खालि नोनालाई मात्र पठाउँछस्।जनमत संग्रहको समयमा गिरिजाप्रसाद कोइरालाको नेतृत्वमा निस्किएको देशव्यापी पैदलयात्रा टोलीमा नोना मात्र महिला सदस्य हुनुहुन्थ्यो। यसै क्रममा नोनाले ६५ भन्दा बढी जिल्ला भ्रमण गर्नुभएको थियो। २०३९ मा पति केशव कोइरालाको निधनपछि पनि उहाँले आफ्नो राजनीतिक यात्रा रोक्नुभएन। २०४६ सालको आन्दोलनमा नोनालाई पम्प्लेट, पोस्टर र झन्डाको जिम्मेवारी दिइएको थियो। प्रहरीले २०४६ फागुन ५ मै नोनालाई विराटनगरस्थित कोइराला निवासबाट पक्राउ गर्यो। किसुनजी दोस्रो पटक प्रधानमन्त्री बनेका बेला बालुवाटारबाट फोन गरेर नोनालाई भन्नुभएको थियो, म भोलि राजाकहाँ जाँदै छु, मन्त्रीमा तपाईंको पनि नाम राखेको छु। कुन मन्त्रालय लिने इच्छा छ? मलाई राष्ट्रिय सभाबाट लिन खोज्नुभएको होला, बिन्ती छ मलाई मन्त्री नबनाउनुहोला। शरीरमा एक थोपा रगत रहेसम्म पार्टीमा काम गर्छु, म मन्त्री बन्दिनँ, नोनाले भन्नुभएको थियो। नोना विराटनगरस्थित कोइराला निवासलाई संस्कारयुक्त बनाउने काममा अहोरात्र खटिनुभयो। पिताजी कृष्णप्रसाद कोइरालाले स्थापित गरेका परम्परा र संस्कारलाई उहाँले जोगाइराख्नुभयो। २००३ को भवानीपुरदेखि २०५७ सालसम्मको पार्टी महाधिवेशनमा नोनाले भाग लिनुभयो। २०४८ देखि २०६२ सालसम्म पार्टीको केन्द्रीय सदस्यका रूपमा रहनुभयो। उहाँलाई २०५५ सालमा नेपाली कांग्रेसको महिला विभाग प्रमुखको जिम्मेवारी दिइयो। नेपाल महिला संघको प्रथम महाधिवेशन नोनाले नै सम्पन्न गराउनुभयो। राष्ट्रिय सभामा महिलालाई आरक्षण, पार्टीको महाधिवेशन र महासमितिमा हरेक क्षेत्रबाट १ जना महिला अनिवार्य, हरेक प्राविमा १ महिलाको दरबन्दीलगायत विषयमा उहाँले सधैं आवाज उठाउँदै आउनुभयो र सम्पूर्ण महिलाको प्रेरणाको स्रोत बन्नुभयो। मनमा शुद्धता र कर्ममा विश्वास भए आफंै सफल भइन्छ भन्नेमा नोनाको विश्वास थियो। उहाँले २०६२६३ को जनआन्दोलनमा अग्रमोर्चामा रहेर काम गर्नुभयो। युवाका निम्ति अदम्य साहस बनेर उभिनुभयो। सबैले सम्मान गर्ने नोना आमा भनिएर रहनुभयो। पछिल्ला दिनमा कोइराला परिवारको जिम्मेवार र परिपक्व अभिभावक आफ्ना देवर गिरिजाप्रसाद कोइरालाको सर्वाधिक आडभरोसा र प्रेरणाकी स्रोतका रूपमा रहनुभएकी नोनाको २०६३ माघ १४ गते निधन भयो।"
विजयपुर दरबारमाथि डोजर !,"धरानको पञ्चकन्या जंगलको उपल्लो छेउमा ठूल्ठूला ढुंगाका किल्लाका जग देखिन्छन्। इतिहासमा उक्त भग्नावशेषलाई विजयनारानले बनाएको दरबार भनेर पढ्न पाइन्छ। विजयपुरको फेदीमा सुन्दर धरान बजार बसेको छ। विजयपुरको शिरमा भने साँगुरीडाँडा छ। इमानसिं चेमजोङका अनुसार साँगुरीडाँडामा दस लिम्बूको शासनकालमा चौबीस प्रान्तका राजा सोइयाक लादोहाङको राजधानी थियो। साँगो भनेको लिम्बू भाषामा घरको धुरी हो। साँगोबाटै साँगुरीडाँडा नाम रहन गएको हो। विजयपुर डाँडादेखि पूर्वमा सेउती खोला र पश्चिममा सर्दुखोला बग्छन्। अहिलेको हात्तीसार क्याम्पसमा सेनकालमा हात्ती बाँधिन्थे। हात्तीसारदेखि उक्लिनासाथ देब्रेतिरको ढिस्कोबाट अव्यवस्थित बसोबास सुरु हुन्छ, जुन विजयपुर गढीका भग्नावशेष हुन्। बस्तीका पेटीहरूमा ढुंगाका लामालामा टुक्रा तेस्र्याइएका छन्। तल बाँझो गरामा राज्यका सुरक्षाका लागि ठूल्ठूला अड्डा बनाइएका छन्। पिण्डेश्वर मन्दिरका परिसरमा ढुंगे कलाकृति भेटिन्छन्। विजयपुर राज्यको सीमांकनपुरातत्त्वविद् शंकरमान राजवंशीले संकलन गरेका सेनकालका स्याहामोहरहरूमा विसं १७७९ देखि विज्यैपुर उल्लेख गरेको पाइन्छ। विसं १८५७ तिर नेपाल आएका ब्रिटिस इतिहासकार फ्रान्सिस बुकानन हामिल्टन (१८१९१९९० इ) का अनुसार विजयपुर राज्यको तराई (केटोनीं) मा सप्तरी, महोत्तरी, मोरङ र पहाडमा चयनपुर प्रमुख जिल्लाहरू थिए। विजयपुर पूर्वी भेगमा कामरूप (आसाम) बाट आएका बंगाली भाषा बोल्ने कोच वा राजवंशी र मेचेहरूको बसोबास थियो। पश्चिम तराईमा मिथिलाभाषी गंगेय जातहरूको बसोबास थियो। पहाडमा खसहरू थिए। उनीहरू राजपुत, मगर र पर्वतीया हिन्दूहरूसँग लसपस भएका थिए। उत्तरमा भने लोहाङसेनको पालादेखि मात्रै एउटा सुब्बा (प्रशासक) राखेर चयनपुर जिल्ला स्थापना गरिएको थियो। चयनपुर जिल्लाको उत्तरमा अरुणनदी, सङ््खुवाखोला हुँदै तिब्बत, पश्चिम कौशिकी (कोसी) सम्म र पूर्वमा टिस्टासम्म सिमाना थियो। ज्ञानमणि नेपालको संकलनमा परेका स्याहामोहोरहरूमा विजयपुरबाट श्रीकान्त रायले विसं १८१७ मा तुलाराम पण्डितलाई गरिदिएको जागिरमा हालका पानबारी र गुवाबारीजस्ता ठाउँको नाम परेका छन्। त्यस्तै सेन चौतारिया बुद्धिकर्ण रायले विसं १८२९ मा रामभद्र पण्डितलाई गरिदिएको कागजमा कटहरी (विराटनगरपूर्व) ठाउँका नाम परेका छन्। कामदत्त सेनले रामभद्र पण्डितलाई पुरोहित्याइँ गरिदिएको कागजमा पूर्वमा त्रिसोता (टिस्टा) सम्म तोकिएको छ। विजयपुर राज्यको सीमांकन गर्दा वर्तमान सप्तरी, महोत्तरीदेखि टिस्टासम्मका सम्पूर्ण तराई र पहाडी भाग पर्छन्।विजयनारानशाह र राणाकालका कागजातमा शाह र राणाहरूले सेनमकुवानीको पालादेखि दस लिम्बूको थितिले जस्ता वाक्यांश परेको पाइन्छ। यसको मतलब सेनकालदेखि अघिको लिम्बूको शासनलाई उद्धृत गरिएको हो। बाबुराम आचार्यले विजयपुर राज्यमा पुस्तैनी दिवान वा चौतारा लिम्बू हुने नियम थियो भनेर किटेर लेखेका छन्। डीआर रेग्मीले विजयपुरका कामदत्तसेनका चौतारिया बुद्धिकर्ण रायलाई लिम्बू प्रमुख भनेर प्रस्तुत गरेका छन्। तुम्बाहाङफे वंशावली (विसं २०६३) मा विसं १८१४ मा मैथिली भाषामा अभिलेख गरिएको फेदापका सात राय (सात लिम्बू प्रमुख) हरूको वंशावली टिपोटमा उनीहरूको पुर्खा सिदिइङका सन्तान पहाड फेदाप (तेह्रथुम फेदाप) मै रहेका र साङलाइङका सन्तानहरू क्रमश: याम्बेनारान, आपनारांन, कृइन नारांन, चारै नारांन, ईतवी नारांन, वीज्या नारांनसम्म जम्मा सात पुस्तासम्म मोरङमा राज्य गरी राज्य भंग हुन गएको उल्लेख गरिएको छ। उक्त वंशावलीको पृष्ठ २९२ मा रमाइलो लाग्ने त के छ भने अघि सेनहरूको पालामा विजयपुर दरबारमा वानहाङफुङ रहँदा उनकी श्रीमती उनकै कमारा कोचोपङ्गेसँग लहसिएर जन्मिएको सन्तानसँग अंसी र निरअंसी भएको पन्जनसिं र मन्जितबीच भएको झगडाको कागज छापिएको छ। यो कागजले विजयपुर राजकाजमा फेदापे लिम्बूहरूको शासन थियो भन्ने पुष्टि गर्छ। साङलाइङपछिका यम्बेनारांन जो हुन् उनले नै हिन्दु मत ग्रहण गरे। किनकि, उनको नामको पछाडि विष्णु भगवान्लाई भनिने नारायण शब्द नारांन भएर जोडिएको छ। यिनै साङलाइङको पाँच पुस्तापछिका सन्तान विज्यैनारान विजयपुरका राजा विजयनारान देखिन्छन्। हामिल्टनले उतिखेर राज्य विप्लवमा परेका अगमसिंको वृत्तान्तलाई भरपर्दो मानेका छन्। अगमसिंलाई उनले अंग्रेज इलाकामा पाएका थिए। राजकुमार विजयनारानका पुर्खाहरूले पहिले मोरङ राज्यको केही मैदानी भाग आफ्नो अधिकारमा पारेका थिए। विजयनारानले पुर्खाका सन्तान सिङ रायलाई आफ्नो सेवामा राखे। उनी मोरङ राज्यदेखि उत्तरतिर पहाडी भेगका वंशाणुगत राजा हुने परम्परा भएका किराती शासक खेबाङका छोरा थिए। विजयपुर राज्यमा पनि खेबाङका सन्तानलाई वंशाणुगत चौतारिया रहने नियम संस्थागत गरिएको थियो। विजयनारानले नै विजयपुर (दरबार) निर्माण गरेका थिए। आफूलाई धर्ती (संसार) को विजेता ठानेर उनले आफ्नो राज्यको नाम विजयपुर राखेका थिए। उनले हिन्दु महिलासँग लसपस गरेका आफ्नो चौतारिया सिङ रायको हत्या गराएका थिए। सिङ रायका छोरा बाजु रायले मकवानपुरका राजा लोहाङसेनको सहयोगमा आफ्ना पिताको हत्यारा विजयनारानको बदला लिए।हामिल्टनले चर्चा गरेका अगमसिं हज्सन पाण्डुलिपि (१८४० इ) को खण्ड ८५ मा लिम्बू भाषामा सिरिजङ्गा लिपिमा लेखिएको गोर्खा, खम्बू (राई), याक्थुङबा (लिम्बू), मोदेम्बा (भोटे) को युद्ध वर्णनमा चौदण्डीका चौतारिया अगमसिं खम्बू भनेर उल्लेख गरिएको छ। हामिल्टनले चर्चा गरेका सिङ रायका छोरा बाजु रायको नाम योगी नरहरिनाथले संकलन गरेका दलाई लामाका कागजहरूमा पनि पाइएको छ। हामिल्टन र तुम्बाहाङफे वंशावली दुवैमा विजयनारानको राज्य भंग भएको चर्चा छ। ती कागजमा फेदाप देशका बाजहाङको मृत्यु भएको उल्लेख छ। तुम्बाहाङफे वंशावलीमा पाइएका कागजहरूमा मधेस कुवाबारी बनामबारी, कोल वोक्न्या थामरे लिम्बू, वानहांफुंको छोरा चोघरे लिम्बू, तेनहांको छोरा बाजहां जस्ता शब्द लेखिएका छन्। वंशावलीका उल्लिखित शब्दहरूले उतिखेरको विजयपुर राज्यको स्थान (पानामबारी, गुवाबारी) र पात्रहरू (चोखा राय, बाजु राय) सँग नजिक ल्याउँछ। लिम्बू इतिहासकार इमानसिं चेमजोङले विजयपुरका राजा विजयनारानको चौतारिया फेदापका मुरेहाङ खेबाङ भनेर उल्लेख गरेका छन्। यसरी तुम्बाहाङ्फे वंशावलीको फेदापका साङलाइङका सन्तान विज्यैनारांन, हामिल्टनका मोरङ विजयपुरदेखि उत्तर पहाडी भेगका किराती प्रमुखका सन्तान विजय नारान र बाजु राय, दलाई लामाको मोहोरमा उल्लेख फेदापका राजा बाजहाङ र इमानसिं चेमजोङका फेदापका मुरेहाङ खेबाङ आपसमा मिल्न आउँछन्। बुद्धिकर्ण राय शंकरमान राजवंशीले संकलन गरेका सेनकालीन स्याहामोहोरहरू हेर्दा बुद्धिकर्णले विजयपुरबाट रामभद्र पण्डितलाई विसं १८२४ मा र १८२९ मा तुलाराम पण्डितलाई स्याहामोहोर गरिदिएको देखिन्छ। कामदत्त सेनको हत्या भएपछि उनी विजयपुरका हर्ताकर्ता देखिन्छन्। चेम्जोङका संकलनमा परेका कागजमा आफू सत्तामा आएपछि बुद्धिकर्णले राजाका हैसियतले शामो राय र अहुम रायलाई विसं १८२६ मा सेवामा रहन अनुरोध गरेको देखिन्छ। हामिल्टनका अनुसार उनलाई गोर्खालीले विजयपुरमा तीन दिन लगाएर बढो क्रुरतापूर्वक ज्यान लिएका थिए। चेमजोङका अनुसार अहिलेको धरानको बुढासुब्बा मन्दिर परिसरमा बुद्धिकर्णलाई गोर्खालीले हत्या गरेका थिए। गोर्खालीले जहाँजहाँ युद्ध जित्थे, त्यहाँत्यहाँ मन्दिर बनाएर मगर पुजारी राख्थे। बुढासुब्बामा पनि मगर पुजारी नै छन्। बुद्धिकर्ण विजयपुरका अन्तिम शासक थिए। को थिए त बुद्धिकर्ण? हज्सन पाण्डुलिपिको खण्ड ८४ को पत्र २४४ मा उतिबेलाका नामी मध्यकालका लिम्बू राजाहरूको चर्चा गर्ने क्रममा बुद्धिमोरङ र मोरोङ राजा पनि उल्लेख गरिएको छ। धनकुटा चौबिसतिर बुढीमोरङ चेघ्राका मरङे राजा र खुवाफोक साप्तेनका माहारङ्गे राजा ठूल्ठूला मटयाङ्ग्रा हानाहान गरेको लोकोक्ति आज पनि सुन्न पाइन्छ। पाण्डुलिपिको बुिद्धमोरोङ, मोरोङ र विजयपुर राज्यका बुद्धिकर्ण र चौबिसको बुढिमोरोङको नाम, ठाउँ मिल्न पुग्छन्। साङलाइङ, विजयनारान र बुद्धिकर्णका सन्तानहरू आज धनकुटा चौबिसका नयङ, सन्यक्पा, थक्सु र लाङभेवाहरू हुन् जो राज्य विप्लवमा परेका थिए। थप खोजअनुसन्धान जरुरी छ।मोरोङ र विजयपुर पनि वास्तवमा एउटै राज्य देखिन आउँछन्। शंकरमान राजवंशीका अनुसार मोरोङको नाम विसं १७१९ मा वृष सेन र हरिश्चन्द्रसेनले दुह रायका नाममा जारी गरेको स्याहामोहोरदेखि यता भेटिएको छ। मोरोङ राज्यको स्थापना नै हालको चौबिस बुढीमोरोङबाट विस्तार भएको अनुमान गर्न सकिन्छ। आजसम्म पनि भेडेटारदेखि मुनिका केही भागलाई छोटी मोरङ भन्ने गरिन्छ। बूढीमोरोङमा सबैभन्दा धेरै थरी लिम्बू बसोबास गरेको पाइन्छ। पहिलेदेखि राजकाज भएर हुन सक्छ। टुंगो ऐतिहासिक टिपोटले विजयपुरमा लिम्बू र राईहरूले शासनको जग बसालेको देखाउँछन्। किरात (राई), लिम्बू, सेन, शाहको इतिहास सम्पूर्ण नेपालीको इतिहास हो, धरानेको इतिहास हो। सम्पूर्ण जातजातिको ऐतिहासिक तथा पुरातात्त्विक महत्त्व बोकेको विजयपुर राज्यको परिसरमा आज राज्यले ऐतिहासिक, पुरातात्त्विक, सांस्कृतिक पर्यटकीय स्थल बनाएर सम्बन्धित जातजातिका आस्थालाई सम्मान दिएर आर्थिक स्रोतको बाटो अपनाउनुपर्नेमा खानेपानीको ट्यांकी बनाएर पूर्वको सभ्यतालाई निमिट्यान्न गर्न खोज्नु दु:खद छ। किरात (राई), लिम्बूलगायत ऐतिहासिक, पुरातात्त्विक तथा सांस्कृतिक सम्पदा राज्यले विकासका नाममा विनाश गरेकाले यस्ता सार्वजानिक सरोकारका विषय संरक्षणका लागि २०७४ जेठ २९ गते अधिवक्ता प्रवीन पन्धाक, मनीषकुमार श्रेष्ठ, राजेश्वरी महर्जन, सन्तोष भण्डारीलगायतले सर्वोच्च अदालतमा रिट दायर गरेका थिए। रिटमाथि सर्वोच्च अदालतका न्यायाधीश हरिकृष्ण कार्की र विश्वम्भर श्रेष्ठको इजलासले २०७४ असार १४ मा यस्ता ऐतिहासिक, पुरातात्त्विक तथा सांस्कृतिक सम्पदा विकासका नाममा विनाश नगर्न अन्तरिम आदेश दिएको थियो। कात्तिक ८ गते न्यायाधीशहरू मीरा खड्का र दीपक जोशीको इजलासले अन्तरिम आदेशको व्यहोरालाई सदर गर्दै परमादेश जारी गरिसकेको छ। अदालतको परमादेश ऐतिहासिक तथा पुरातात्त्विक महत्त्वको विजयपुरमा चाहिँ किन लागू नहुने?"
मनोरोगका मननीय तथ्य,"मनोरोग अति थोरै मानिसलाई मात्र हुन्छ भन्ने धेरैलाई लाग्न सक्छ। वास्तवमा, चारमध्ये एकजनालाई कुनै पनि समय र चारमध्ये दुई जना जतिको जीवनको कुनै समयमा मनोसामाजिक समस्या हुने गर्छ। बहिरंग विभागका झन्डै २५ प्रतिशत र अन्तरंग सेवाका ४० प्रतिशत बिरामीमा कुनै न कुनै मानसिक समस्या हुने गर्छ। मनोरोग मानव जातिलाई सताउने प्रमुख रोगका रूपमा बढ्दै गएको देखिन्छ। मन बलियो राखे आफू, आफन्त कसैलाई यस्तो हुँदैन भन्ने भ्रम देखिन्छ। मनोरोग कुनै पनि उमेर, लिंग, धर्म, पेसा, जाति, वर्ग वा शैक्षिक स्तरका मान्छेलाई लाग्न सक्छ। कुनै मनोरोग समाजको कुनै वर्ग वा स्तरका मानिसमा बढी देखिन्छ भने कुनै रोग अर्को। सम्हाल्नै नसकिने कडा र प्रस्टखालका भर्ती नै गर्नुपर्नेभन्दा भित्रभित्रै बेचैन, दु:खी वा पीडा बोध हुने, कडा समस्याले धेरै ग्रसित हुने गर्छन्। कुनै पनि समुदायमा कुनै पनि समयमा सयमा १० देखि १५ मानिसलाई कुनै न कुनै मानसिक रोग लागेको देखिन्छ, एक दुई प्रतिशतलाई अति गम्भीर खालको मनोरोग हुने गर्छ। मानव मस्तिष्कको मूलत: असर परेको भाग र कार्यअनुसार थरीथरी मनोरोग हुने गर्छन्। हालसम्म ४५ सय थरीका मनोरोग उल्लेख भएको पाइन्छ। स्किजोफ्रेनिया, उदासीन मनोरोग, उन्माद, चिन्ता लाग्ने मनोरोग, मद्य तथा लागूपदार्थको दुव्र्यसन, सुस्त मनस्थिति, छारेरोग, मनोगत यौन, निद्रा वा भोकसम्बन्धी समस्या केही प्रमुख मनोरोग हुन्। मनोरोगीहरू विभिन्न लक्षणसहितका रोगी हुन्। लक्षणहरू इच्छाशक्तिको कमीले मात्र हुने वा उनीहरूको वशमा हँुदैन। मनोरोगीहरू हिंस्रक, हिंसात्मक वा आपराधिक हुन्छन् भनी डर, त्रास, हेय र हेलाको दृष्टि रहेको पाइन्छ। वास्तवमा, एक स्वस्थ सामान्य मान्छेको तुलनामा मनोरोगीबाट यस्तो अपराध हुने सम्भावना अझ कम हुन्छ। मनोरोगीले नियोजित रूपमा हानिनोक्सानी पुर्याउने सम्भावना अझ कम हुन्छ। उनीहरू बरु भित्रभित्रै पीडित हुने हँुदा आफैंलाई हानि पुर्याउने डर हुन्छ।कतिपय मानसिक रोगमा शारीरिक लक्षण हावी भइदिन्छन्। लामो समयदेखि जाँचपडताल र उपचार गरे पनि रोग पत्ता नलागेका र ठीक नभएका धेरै खालका शारीरिक समस्या, जस्तै: सास फुल्ने, मुटु ढुकढुक हुने, वाकवाकी लाग्ने, पेट ढुस्स फुल्ने, पखाला चलिरहने, हातखुट्टा झमझम हुने, चिलाउने, चिसो हुने, घाँटी खसखसाउने, सुक्ने, भारी हुनेलगायत भोक, निद्रा, यौन क्षमता, दिसापिसाब, मासिक धर्म आदिमा गडबडी हुन सक्छ। यस्तो अवस्थामा सम्बन्धित चिकित्सकलाई देखाएर शारीरिक रोग नभएको वा त्यसले नभएको निश्चित भएपछि मनोचिकित्सकलाई देखाउन आनाकानी गर्नु हँुदैन। मानसिक लक्षणहरू देखिएका बेलामा त्यस्तो कुनै पिरचिन्ता नभएको वा लक्षणहरू पिरचिन्ताका कारण मात्र भएकाले आवश्यक उपचार नकार्नेहरू कम हुँदैनन्। वास्तवमा, मनोरोगमा तनावले ठूलो भूमिका खेल्ने गर्छ तर सबै रोगीमा प्रस्ट रूपमा तनाव हुनैपर्छ भन्ने चाहिँ छैन। त्यस्तै, तनाव भए पनि नभए पनि लक्षणहरू लामो समय अनियन्त्रित र समस्याजनक हिसाबले पैदा भएको स्थितिमा उपचारतिर लाग्नुपर्छ। साथमा, तनाव व्यवस्थापन पनि हुनुपर्छ। मनोरोग विविध कारणले हुन्छ र ती कारणको निदान र सम्बोधन आवश्यक हुन्छ। कुनै व्यक्तिविशेषमा यही हो भनी औंल्याउन सकिने कारण हुँदैन, यद्यपि त्यो वंशानुगत, मगजको वा अरू शारीरिक रोग, स्नायु रसायनको गडबडीजस्ता जैविक, तनाव, गलत सिकाइ वा व्यक्तित्वको समस्याजस्ता मनोवैज्ञानिक र कलह, झगडा, बिछोड, द्वन्द्वात्मक सम्बन्ध, हिंसा, विभेद, अस्वस्थ यौन आचरण, अभावजस्ता सामाजिक कारणबाटै सिर्जित हुन्छन्। व्यक्तिविशेषमा लागू हुने निर्दिष्ट कारकतत्त्व पहिल्याएर त्यसको उचित सम्बोधन गर्नुपर्ने हुन्छ। सबैजसो मानसिक रोगहरूको उपचार सम्भव छ। हामीकहाँ पनि सबैजसो ठूला सहर र अरू ठाउँमा मानसिक सेवा उपलब्ध हुँदै गएको छ। मनोरोग समयमा पहिचान भएन भने रोग छिपिएर उपचार कठिन हुने, एउटा दबाइले नपुग्ने, रोग उल्टिरहनेजस्ता समस्या थपिने गर्छन्। सिक्ने र वृत्तिविकास गर्ने समयमा यस्तो बिमारी भए दूरगामी असर पर्न सक्छ। उपचार विधिअन्तर्गत औषधि, मनोसामाजिक तरिकालगायत बिजुलीको सेक आदि पर्छन्। बिरामीका लक्षणहरू, तिनको गम्भीरता, असर, सम्भावित कारकतत्त्व, उपलब्धता, बिरामीको सामाजिक, आर्थिक स्थिति आदिलाई ध्यानमा राखेर उपयुक्त दबाइलगायत अरू उपचार विधि चयन गरिन्छ। अहिलेको अवस्थामा लक्षण कम गर्ने मात्र होइन, रोगै निको बनाउने प्रभावकारी, सुरक्षित र भरपर्दा दबाइ पनि उपलब्ध हुँदै गएको छ। मनोरोग लागेपछि व्यक्ति सामान्य जीवन बिताउन सक्तैनन्, ठीक हुँदैन भन्ने धेरैलाई चिन्ता हुन्छ। एकदुई प्रतिशतबाहेक अन्य मनोरोगी उपचार गरेपछि ठीक हुन्छन्, ती १२ प्रतिशत रोगीमा पनि उचित उपचारले केही न केही हदसम्म सुधार हुन्छ। उपयुक्त पुन:स्थापनबाट मनोरोगीहरूले पनि सामाजिक जनजीवनको अभिन्न अंगका रूपमा आआफ्नो भूमिका निर्वाह गर्न सक्छन्।"
सदरमुकाम राजनीतिको उतारचढाव,"खोसिएको नयाँ सपनापूर्वी रुकुम नयाँ जिल्ला बनेर रुकुमकोटमा सदरमुकाम स्थापित भएपछि लामो समयको संघर्षबाट निराश भएका जनतामा ठूलो उत्साह आएको थियो। तर त्यो उत्साह भने लामो समयसम्म टिकेन। किनकि, बिहीबार (माघ ११) मा बसेको मन्त्रिपरिषद् बैठकले पूर्वी रुकुमको सदरमुकाम रुकुमकोटबाट पुथा उत्तरगंगा गाउँपालिका गोलखारामा सार्ने निर्णय गरेपछि सदरमुकाम पाएर खुसी भएका जनताको आशा निराशामा परिणत भएको छ। रुकुमकोटले ४४ वर्षदेखि झेल्दै आएको सदरमुकाम राजनीतिको पीडा फेरि पनि सहनु पर्दा उनीहरू आक्रोशित बनेका छन्।"
कुष्ठरोग,"विश्व स्वास्थ्य संगठन (डब्लूएचओ) का अनुसार, माइक्रो ब्याक्टेरियम लेप्रो कीटाणुले शरीरमा बिस्तारै आफ्नो संख्या बढाउँदै लान्छ। यो रोगको औसत इक्युबेसन पिरियड (ओथार अवधि) पाँच वर्ष हुन्छ। लक्षण देखिन चाहिँ केही केसमा एक वर्ष र केहीमा २० वर्षसम्म लाग्न सक्छ। दुई प्रकारका कुष्ठ यो रोग कम कीटाणु भएको प्यासी ब्यासेलरी (पीबी) र बढी कीटाणु भएको मल्टी ब्यासिलरी (एमबी) गरी दुई प्रकारको हुन्छ। हाम्रो मुलुकमा पीबीका करिब ४० प्रतिशत र एमबीको करिब ६० प्रतिशत बिरामी भेटिने गरेका छन्। यूएस डिपार्टमेन्ट अफ हेल्थ एन्ड हयुमेन सर्भिस, नेसनल इन्स्टिच्युट अफ एलर्जी एन्ड इन्फेक्सस डिजिज (एनआईएआईडी) का अनुसार पीबी छालामा हाइपोपिग्मेन्टेसन वा बढी दागका कारण चिनिन्छ। ती ठाउँको स्नायु क्षतिग्रस्त भएर छाला लाटो हुन्छ। एमबीको तीव्रता ठीकैको हुनुका साथै यसमा छालामा दाग पीबीजस्तै देखिन्छ। तर त्यो धेरै बढी संख्यामा र अनियमित हुन्छ। उपचारकुष्ठरोग जुनसुकै खालको भए पनि बहुऔषधि उपचार नियमित गर्ने गरे पूर्ण रूपमा निको हुन्छ। बहुऔषधोपचार चिकित्सा क्याप्सुल एवं चक्कीको संयोजन हो। यो उपचार भने नटुटाई नियमित रूपमा गर्नुपर्छ। रोगीले खाना खाएपछि सधैँ निश्चित समयमा बहुऔषधोपचार लिनुपर्छ। यस्तो औषधि कहिल्यै टुटाउनु हुन्न। बहुऔषधोपचार डब्लूएचओले सन् १९८१ मा प्रस्तावित गरेको हो। यसअन्तर्गत तीनवटा औषधि डेप्सोन, रिफयाम्पिसिन र क्लोफाजिमाइन हुन्छ। यो रोगको ग्यारेन्टीयुक्त उपचार हो। यो औषधिको अर्को लाभ भनेको यसको त्यस्तो दुष्प्रभाव छैन। पीबी कुष्ठरोग भएकाहरूले डेप्सोना र रिफयाम्पिसिन गरी दुइटा औषधि छ महिनासम्म र एमबी कुष्ठरोग भएकाहरूले डेप्सोना, रिफयाम्पिसिन र क्लोफाजिमाइन गरी तीनवटा औषधि एक वर्षसम्म सेवन गर्नुपर्ने हुन्छ। हाम्रो मुलुकका सबै स्वास्थ्य संस्थाबाट कुष्ठरोगको उपचार र औषधि नि:शुल्क हुन्छ। हालसम्म मुलुकमा १ लाख ८० हजार जनाले कुष्ठरोगको उपचार पाइसकेका छन्। कसरी सर्छ?डब्लूएचओका अनुसार कुष्ठरोग नाक र मुखबाट निस्किने पानीको थोपाको माध्यमले उपचार नगराएका कुष्ठरोगीको अति नजिकको सम्पर्कले सर्छ। तर अमेरिकास्थित नेसनल इन्स्टिच्युट अफ एलर्जी एन्ड इन्फेक्सस डिजिज (एनआईएआईडी) को तथ्यपत्र अनुसार अझै अनुसन्धानकर्ताहरू कुष्ठ सर्ने माध्यमबारे स्पष्ट छैनन्। तथापि धेरैजसोले यो रोग श्वास प्रणालीका माध्यमले नाकबाट निस्किने पानीको थोपाबाट सर्छ भन्ने ठान्छन्। यस्तै, फाटेको छालाबाट समेत यो रोग सर्ने सम्भावना हुन्छ किनभने माइक्रो ब्याक्टेरियम लेप्री कम तापक्रममा धेरै राम्ररी बाँच्छ। एनआईएआईडीका अनुसार यसले मुख्यत: छाला र बाहिरी नसाको माथिल्लो सतहलाई प्रभावित गर्छ। कुष्ठ सर्न नदिन एलपेपयदि कुनै परिवारका सदस्यमा कुष्ठरोग भेटिएको छ भने दोस्रो व्यक्तिलाई रोग सर्न नदिन लेप्रोसी पोस्ट एक्सपोजर प्रोफेलेक्सिस (एलपेप) अन्तर्गत एक मात्रा औषधि खुवाए रोग सर्ने सम्भावना ६० प्रतिशतसम्म कम हुन्छ। यसअन्तर्गत रोग सर्ने जोखिममा रहेकाहरूलाई एक मात्रा रिफयाम्पिसिन एन्टिबायोटिक दिइन्छ। हाल झापा, इलाम, मोरङ, धनुषा, पर्सा, कपिलवस्तु र रुपन्देही गरी सात जिल्लामा एलपेप सेवा सञ्चालित छ। डा बाँस्कोटा कुष्ठ देखिएका परिवारका अन्य सदस्य वा निकटका छरछिमेकीले एलपेप कार्यक्रम सञ्चालन नभएको जिल्लामा समेत छाला रोग विशेषज्ञको सल्लाहमा एलपेप प्रक्रियामा गएर आफूलाई सुरक्षित राख्न सक्ने बताउँछन्। औषधिको साइड इफेक्टकुनै पनि औषधिको साइड इफेक्ट भएजस्तै कुष्ठरोगको औषधिको समेत सानो (माइनर) र प्रमुख (मेजर) साइड इफेक्ट देखिन्छ। यसको सानो साइड इफेक्टअन्तर्गत खानामा रुचि नहुने, वाकवाकी लाग्ने, पसिनापिसाब रातो हुने आदि हुन सक्छ। केही दिनमा यस्तो समस्या आफंै हराएर जान्छ। अलिकति रुघाखोकी वा ज्वरोसमेत आउन सक्छ। यस्ता समस्या कसैकसैलाई नहुन पनि सक्छ। यस्तो समस्याका लागि कुनै उपचार चाहिँदैन, बिरामीले यो औषधिको कारणले भइरहेको बुझ्नुपर्छ। तर करिब १० हजार जनामा एक जनालाई प्रमुख साइड इफेक्टसमेत देखिन्छ। यो औषधिको एलर्जी भएर छाला उप्किने, कलेजोमा खराबी हुने आन्द्रा सुन्निने आदि हुन सक्छ। मेजर साइड इफेक्ट देखिए तुरुन्त औषधि बन्द गरेर सेकेन्ड लाइनको औषधि दिइन्छ भने यसले भएको क्षतिको समेत उपचार गरिन्छ।बर्सेनि ३४ हजार नयाँ रोगीको उपचार गर्दा मजेर साइड इफेक्ट हुने करिब ३४ जना रोगी भेटिने डा बाँस्कोटा बताउँछन्। लक्षण कुष्ठरोगको लक्षणअन्तर्गत हात र खुट्टा निरन्तर झमझम गर्नु, पोल्नु र निदाएको जस्तो हुने समस्या देखिन्छ। यस्तै अनुहारमा कमिला हिँडेजस्तो लाग्नुको साथै छालामा रंगहीन दाग देखिन्छ। यो दाग छोएपछि संवेदना हुन्न, त्यो दागमा कुनै वस्तु घोचेको अनुभवसमेत हँुदैन। यस्तै, अनुहारको छाला र कानको लोती बाक्लो र चम्किलो हुनु, नाक थेप्चो हुनुका साथै अनुहारलगायत शरीरका भागहरूमा गिर्खा देखा पर्नुसमेत यसको प्रमुख लक्षण हो। आँखीभौं, आँखाको परेला कम हुनु वा झर्नु, आँखा चिम्लिँदा पूरै बन्द नहुनु, कहिलेकाहीँ कुर्कुच्चा फुटेर घाउ हुनुजस्ता असामान्य लक्षणसमेत देखा पर्छन्।"
मीनको किम अनुभव,"काठमाडौं विभिन्न देशका फिल्म हेर्ने बानी परेका दर्शकलाई किम कि(दुक पक्कै नयाँ नाम नहोला। एसियाका प्रभावशाली र प्रशंसित निर्देशकमध्येका एक हुन् उनी। उनका फिल्मले भेनिस, कान्स, बर्लिनजस्ता प्रतिष्ठित अन्तर्राष्ट्रिय फिल्म अवार्ड जितेका छन्। पिएता फिल्मले त माथिका तीन वटै अवार्डसमेत पाएको थियो। यस्तो विरलै हुन्छ।त्यो विरलै घटना हुँदाताका एक नेपाली युवा जो अहिले प्रख्यात फिल्ममेकर बनेका छन्, मीनबहादुर भाम साक्षी थिए। सन् २०१२ मा पिएता ले भेनिस फेस्टिभलमा गोल्डेन लायन अवार्ड जितेको थियो। त्यो समारोहमा मीन सर्ट फिल्म डिरेक्टरका रूपमा सहभागी थिए। सबैलाई टक्सिडो (सुट) मा आउनु भनिएको थियो, उनी सम्झन्छन्, मसँग थिएन। त्यहाँ मजस्तै ल्याङफयाङ भएर गएका अर्का निर्देशक किम मात्रै थिए। उनले अवार्ड जित्दा मलाई दोब्बर खुसी लाग्यो।किम र मीनको कुरा किन भइरहेछ भने फिल्म समीक्षक समाज नेपाल (फिक्सन) को फिल्म प्रदर्शन शृंखलामा यसपालि किमका तीनवटा फिल्म देखाइए। बिहीबार थापाथलीस्थित मार्टिन चौतारीमा स्प्रिङ, समर, फल, विन्टरएन्ड स्प्रिङ प्रदर्शन गरियो। यसलाई किमले निर्देशन गरेका दुई दर्जन फिल्ममध्ये सर्वोत्कृष्ट मानिन्छ। मान्छेले कर्मअनुसार फल भोग्नुपर्छ र जीवन ऋतुझैं चक्रिय हुन्छ भन्ने देखाएका छन्। बौद्ध दर्शनका अनेक विम्ब यसमा भेटिन्छ। फिल्म प्रदर्शनपछि मीनले किमसँगको आफ्नो भेटघाट, सामीप्य र रोचक क्षण साझा गरे। उनका फिल्मको शैली, बनावट र थिमबारे पनि बताए। उनका फिल्मका मुख्य पात्र बोल्दैनन्, मीनले भने, दृश्यहरू स्थिर हुन्छन्। एकतिहाइ पोर्नोग्राफी पनि समेट्छन्। पुरुष पात्रलाई एक्स्टि्रम्ली ब्रुटल देखाइन्छ। तर, तिनमा बिस्तारै चारित्रिक बदलाव आउँछ। हामीले बाँचेको जीवन र हाम्रो कल्पना दुवै सत्य होइन भने सत्य के हो त? यो प्रश्न फिल्ममा समेटिएकै हुन्छ।दक्षिण कोरियाली निर्देशक किमका फिल्म जति रुचाइए पनि ती विवादरहित हुँदैनन्। उनी स्वयं अनेक आरोप र निन्दा खेपिरहेका हुन्छन्। कतिपटक झयालखाना पुगिसके। अहिले पनि अभिनेत्रीमाथि दुव्र्यवहार गरेको आरोप झेलिरहेका छन्। स्क्रिन राइटरसमेत रहेका उनी आफ्ना पात्रलाई जति उग्र बनाउँछन्, वास्तवमा आफैं पनि उस्तै उग्र रहेको मीनको अनुभव छ। उनको पागलपन मैले देखेको छु, पाँचछ पटक भेट भइसकेको जनाउँदै उनले भने, केटी र रक्सी प्रिय चिज मान्छ।गरिबीमा हुर्किएर आफ्नै बलबुतामा नाम कमाएका किम फिल्ममेकरका रूपमा चाहिँ सम्माननीय रहेको मीन बताउँछन्। आफ्नै शैली निर्माण गर्न सक्नु ठूलो कुरा भएको कालो पोथी निर्देशकको बुझाइ छ। थोरै बजेटमा पनि दर्शकलाई स्तब्ध पार्ने फिल्म बनाउनु किमको विशेषता भएको जनाए।कुनै बेला म उनको फयान थिएँ, उनले भने, उनका कपितय फिल्म २५३० पटक हेरेको छु। तर अचेल फयान होइन, उनको ट्रिक बुझेर हो कि सायद।"
सुन साइँली लाई चार,"काठमाडौं  पाच दशकदेखि संगीत क्षेत्रमा सक्रिय गायक दीप श्रेष्ठ सम्मानित भएका छन्। उनलाई हिट्स एफएम म्युजिक अवार्ड मा लाइफटाइम अचिभमेन्ट अवार्ड प्रदान गरियो। म पत्थरको देउता होइन, बितेका कुराले, म त दूरदेखि आएँ, हररात सपनीमा जस्ता गीतका गायकले ठूलो र आशा राखेको अवार्ड पाएको भन्दै हर्ष प्रकट गरे।सुनधाराको आर्मी अफिसर्स क्लबमा शुक्रबार आयोजित समारोहमा सर्वाधिक अवार्ड जित्नेमा कालीप्रसाद बाँस्कोटाको संगीत, रिकेश गुरुङको संगीत संयोजन र हेमन्त रानाको स्वर रहेको गीत सुन साइँली बन्न पुग्यो। यसले उल्लिखित सबै सर्जकलाई ट्रफी दिलाउनुका साथै रेकर्ड अफ द इयर विधामा पनि प्रतिस्पर्धीलाई उछिन्यो। हेमन्तले चार ट्रफी प्राप्त गरे। काली दाइले गर्दा यो सम्भव भएको हो, उनले भने, आई लभ यु कालीदाइ।उत्कृष्ट गायकमा शिव परियारको नाम घोषणा गरियो भने गायिकातर्फ बानिका प्रधान अब्बल ठहरिइन्। शिवको छहरे खोला गीत कर्ण दास, राजेशपायल राई, सत्यराज आचार्य र अजर जंगमका गीतसँग प्रतिस्पर्धामा थियो।नवगायिका वर्तिका ईएम राईले उत्कृष्ट महिला पप भोकल र उत्कृष्ट रचना गरी दुइटा विधामा अवार्ड पाइन्। उनलाई खै बोलको गीतले पप भोकलतर्फ अञ्जु पन्त, मौसमी गुरुङ, शीतल मोक्तान र तृष्णा गुरुङमध्ये अब्बल बनायो। रक ब्यान्ड १९७४ एडीको हजार सपना यसपालिको एल्बम अफ द इयर बन्न सफल भयो। रक भोकल पर्फमेन्समा चाहिँ च्याङ्बा गीतले एक्सिस ब्यान्डलाई विजेता बनायो। बेस्ट कम्पोजिसन विधामा आज फेरि का लागि हरि लम्साललाई उत्कृष्ट घोषित गरियो।लोक गीतमा विरही कार्कीको आमाको तस्बिर उत्कृष्ट हुँदा फिल्मका गीतमध्ये लुट २ को ठमेल बजार बेस्ट मानियो। यसमा पनि कालीले नै अवार्ड जितिरहँदा यसमा छक्का पञ्जा को देख न चम्पा र पूर्वपश्चिम रेल, पुरानो डुंगा को निर जैले रिसाउनी र वीर विक्रम को सारे सारे जस्ता चर्चित गीत प्रतिस्पर्धामा थिए।समूह गायनतिर सत्याकृत को रक भजन गणेश गणनायक उत्कृष्ट मानियो। बेस्ट भोकल कोल्याबोरेसनमा उदय र मनिला सोताङको स्वर सबैभन्दा सुमधुर सुनिएको भन्दै ट्रफी दिइयो। नवप्रतिभा अवार्ड समिक सापकोटाले पाए। उनलाई सधैँसधैँ गीतले बेस्ट बनाएको थियो।अवार्ड वितरण समारोहमा शिव परियार, अजर जंगम, तृष्णा गुरुङ, काठमाडौं ज्याज कन्जर्भेटरी आन्सम्बल, सत्याकृत, पहेँलो बत्ती र मेन्टल रेडियोलगायत गायकगायिका तथा ब्यान्डले प्रस्तुति दिएका थिए।"
रानीमहल बन्ने,"काठमाडौं (कास) प्रेमको परिभाषालाई उपयुक्त रूपमा अथ्र्याउने दाबीसहित फिल्म रानीमहल को बिहीबार राजधानीमा एक कार्यक्रम गरी निर्माण घोषणा गरिएको छ। घोषणा कार्यक्रममा फिल्मका मुख्य कलाकारले मुहूर्त सट दिएका थिए।हिमाल न्यौपानेको निर्देशन रहने उक्त फिल्ममा वर्षा शिवाकोटी, आशिष अधिकारी, नीर शाह, रश्मी भट्ट, बीएस राना, प्रशान्त ताम्राकार, साहिल श्रेष्ठ, मानस्वी खरेल मुख्य भूमिकामा हुनेछन्। आशिषले रानीमहल बाटै नायकका रूपमा डेब्यु गर्न लागेका हुन् भने फिल्ममा प्राय: नयाँ कलाकारकै बाहुल्य रहेको छ।प्रेम, अतिरिक्त सम्बन्ध र पुत्रमोहलाई मुख्य विषय बनाइएको भनिएको फिल्ममा प्रेमको प्रतीकका रूपमा मानिएको रानीमहललाई केन्द्रबिन्दुमा राखिएको पटकथा लेखक दीपक पौडेलले बताए। प्रेमको प्रतीकको रूपमा चिनिँदै आएको रानीमहलको भावलाई फिल्मले बोल्नेछ, लेखक पौडेलले थपे, प्रेम के हो? स्थापित प्रेमको परिभाषा के हो? यसलाई बुझ्नका लागि पनि रानीमहल हेर्नुपर्ने फिल्ममा पर्नेछ। उनले मनोरञ्जनका लागि मात्र नभएर नेपाली समाज, कला संस्कृति र नेपाली माटोलाई अन्तर्राष्ट्रिय स्तरसम्म चिनाउन फिल्मको कथावस्तुले महत्त्वपूर्ण भूमिका खेल्ने बताए।निर्देशक न्यौपानेले रानीमहल विशुद्ध त्रिकोणात्मक प्रेमकथामा आधारित फिल्म हुने बताए। माघको तेस्रो सातादेखि सुटिङ फ्लोरमा जाने बताइएको फिल्म ४५ दिन लगाएर बुटबल, भैरहवा, चितवन, स्याङजा, पोखरा, पाल्पा र काठमाडौंमा खिचिने जनाइएको छ।स्वस्तिक फिल्म सो ब्यानरमा विमल भुसालले बनाउन लागेको उक्त फिल्मलाई निरज कँडेलले खिच्नेछन्। अर्जुन पोखरेल र हर्कुलश बस्नेतको संगीत रहने फिल्ममा द्वन्द्व हिमाल केसीको रहनेछ। रामजी लामिछाने र कविराज गहतराजको कोरियोग्राफी रहनेछ। फिल्ममा उमा बेबी, विष्णु सापकोटा, नगेन्द्र रिजाल, युनिता खत्री, वासु खनाल, शिलु पोखरेल, अनामिका लामिछाने, भीष्मराज जोशी, सौगात धिताल, विनोदकुमार सापकोटा, सुरज चौलागाईं, पुष्पा निरौला, भोला शाह, गणेश पौडेललगायतको पनि अभिनय रहनेछ।"
कवितासहित सुलोचना,"ललितपुर (कास) कवि सुलोचना मानन्धर कविता संग्रहसहित आएकी छन्। आहा जीवन पाटनढोकास्थित यलमाया क्याफेमा जनकवि दुर्गालाल श्रेष्ठले लोकार्पण गरे। सुलोचना जस्ता कविलाई पाएर नेपालीे साहित्यले गर्व गर्नुपर्ने उल्लेख गर्दै श्रेष्ठले थपे, सुलोचनाको साहित्यिक उमेर मेरो भन्दा कम आँक्न म सक्दिनँ। उमेरका हिसाबले छोरी भए पनि साहित्यिक हिसाबले अग्रज मान्नुपर्छ।सुलोचनाका कविता, निबन्ध, नियात्राहरूमा जीवनलाई प्रेम गर्ने अनौठो शक्तिको अनुभूति भएको समालोचक डा रजनी ढकालले सुनाइन्। जीवनबाट जीवन सिक्ने चिन्तन कवितामा पाइन्छ, उनले भनिन्, जीवनको कठोरता, संघर्षलाई सकारात्मक रूपमा छोटामिठा कवितामा उतार्नु सुलोचनाको खुबी हो। संग्रहमा ३५ कविता छन्। सुलोचनाले आफ्ना पति डा सरोज धितालको जन्मदिनको उपहारस्वरूप संग्रह प्रकाशित गरेको सुनाइन्। उनले दुइटा कविता वाचन गरिन्। यस्तै, डा ढकाल, युक्ता बज्राचार्य, रोजिता बुधाचार्य, निशा शर्मा, तोशिमा कार्की, रिता महर्जन, मिलन बगालीले पनि संग्रहका कविता सुनाए।"
बन्ने भयो गरुड पुराण,"काठमाडौं (कास) फिल्म अपवाद ले सुवास कोइरालालाई फिल्म क्षेत्रमा निर्देशक र सुशन प्रजापतिलाई सिनेमाटोग्राफरका रूपमा चिनायो। त्यसपछि सुशन सिनेमाटोग्राफीमा राम्रै जमे पनि सुवास अर्को फिल्म पुन्टे परेड असफल भएपछि केही सुस्ताए। यति बेला सुवास र सुशन फेरि जुर्मुराएका छन्, नयाँ फिल्म गरुड पुराण बनाउन। यसपालि दुवैले फिल्मलाई संयुक्त रूपमा निर्देशन गर्दै छन्। कमेडी जनरको यस फिल्ममा कर्मा, कामेश्वर चौरसिया, प्रवीन खतिवडा, नाजिर हुसेन, प्रियंका सिंह ठकुरी, लुनिभा तुलाधर, प्रकाश घिमिरे, वसन्त भट्ट, नरेश पौडेललगायत कलाकार रहनेछन्। प्रियंकाले यसै फिल्मबाट नायिकाका रूपमा डेब्यु गर्न लागेकी हुन्। यसै साताबाट छायांकनमा जाने फिल्मका प्रस्तुतकर्ता र सिनेमाटोग्राफर पनि सुशन नै हुन्। कसम नेपालको कथामा आकाश बराल, विनोद खतिवडा र सुवास कोइरालाको पटकथा रहेको फिल्मलाई अजित प्राजपतिले निर्माण गर्न लागेका हुन्। पछिल्ला फिल्मको सफलताअसफलताले सिकाएको छ। यसै सिकाइलाई यस फिल्ममा परिपक्क हिसाबले प्रयोग गर्दै छाँै। फिल्मका मुख्य पात्र भिन्न परिवेशका छन्। उनीहरूकै भोगाइलाई कमेडी शैलीमा फिल्ममा पस्कन खोजेका हौँ, निर्देशकमध्येका सुवासले भने। निर्देशनमा हात हाल्दै गरेका सुशनले सुवाससँगको फिल्म पढ्दादेखिको सहकार्यलाई निर्देशनमा पनि दोहोर्याउन लागेको बताए। भने, फिल्मले अझै हामीलाई सिकाउँदै छ। हामी सिकाइकै क्रममा छौँ र यसकै निरन्तरता हो यो फिल्म। फिल्मका मुख्य कलाकार कर्माले आफूलाई कथा र टिमले नै अनुबन्ध हुन आकर्षित गरेको उल्लेख गर्दै टिम र कास्टिङले मलाई त्यो आश जगाएको छ। फिल्ममा उनी एउटा उद्देश्य प्राप्तिका लागि संघर्ष गरिरहेको पात्रको भूमिकामा छन्। डेब्यु गर्ल प्रियंका भने गाउँले युवतीको भूमिकामा हुने बताइएको छ। यो मेरो लागि नयाँ अनुभव हो। मोडलिङमा आउन चाहेकी मलाई फिल्ममा अफर आयो। मेरो भूमिकालाई निर्वाह गर्न कुनै कसर बाँकी राख्ने छैन, उनले विश्वास दिलाइन्।"
म्युजिक भिडियोमा मदनकृष्ण,"काठमाडौं (कास) नेपाली कलाकारितामा छुट्टै पहिचान स्थापित गर्न सफल कलाकार मदनकृष्ण श्रेष्ठ पहिलो पटक म्युजिक भिडियोमा पनि देखिएका छन्। उनकै अभिनय रहेको म्युजिक भिडियो भोकले कोही नमरोस् हालै सार्वजनिक गरिएको छ। भोकले कोही नमरोस्, आँसुमा कोही नझरोस् बोलको उक्त गीतको भिडियो पशुपति परिसरमा छायांकन गरिएको हो। श्यामराज दाहालको स्वर र दिनेश अधिकारीको शब्द रहेको राष्ट्रियभाव र मानवतायुक्त गीतमा आनन्द राईले संगीत भरेका छन्। भिडियोलाई कृष्ण आचार्यले निर्देशन गरेका हुन्।"
कागतीपानी बेच्ने अलफइड,"काठमाडौं एकजना इजिप्टेली व्यापारी हुन्, मोहम्मद अलफइड। फ्रान्सस्थित पेरिसको केन्द्रविन्दुमा सञ्चालित एउटा विशाल होटल रिज का मालिक हुन्। सन १९७९ मा आफैंले खरिद गरेको उक्त होटल विश्वकै सबैभन्दा उच्चस्तरको सेवा प्रदान गर्ने एउटा विलासी र चर्चित होटलमध्येको एक हो। होटल व्यवसायमा आउनुअघि उनी नाइटब्रजमा ब्रोम्पटन रोडस्थित हयारोड्स डिमार्टमेन्ट स्टोरका मालिक थिए। सन् २०१० मा दुर्भाग्यबस उक्त होटल उनले कतार होल्डिङलाई बेचेका थिए। ८८ वर्षअघि २७ जनवरी १९२९ मा इजिप्टमा जन्मेका यिनले व्यापारिक योग्यताको परीक्षा स्कुले जीवनमै दिइसकेका छन्। उनले सानैदेखि आफ्नै घरमा कागतीपानी (लेमोनेड) बनाएर बेच्न सुरु गरेका थिए। यो व्यापार खुबै चलेको थियो। यिनको कागतीपानी खरिद गर्न ग्राहकको भीड लाग्ने गथ्र्यो। योसँगै यिनले कलिलै उमेरमा अन्य सानातिना कामसमेत गरेका थिए। यो व्यापार र अन्य काम स्कुलमै पढ्दा ताकाका गरेका थिए। सानै छँदा व्यापार गर्नुका कारण थियो घरको आर्थिक अवस्था राम्रो नहुनु। यिनका बुबा एउटा प्राथमिक विद्यालयका शिक्षक थिए। परिवारमा दुई भाइ र दुई बहिनी थिए। ती सबैका लागि बिहान र बेलुका मुखमा माड पुर्याउन बुबाको आम्दानीले पुग्दैनथ्यो। अलफइड जेठो छोरा भएकाले बुबापछिको जिम्मेवारी यिनकै काँधमा थियो। त्यसैले उनले लेमोनेड बेच्न सुरु गरेका थिए। अलफइडले २५ वर्ष उमेरमा संयोगले एकजना प्रभावशाली र चर्चित व्यापारीकी बहिनीसँग विवाह गर्न पुगे। त्यसपछि जेठान र ज्वाइँ मिलेर संयुक्त रूपमा अर्को व्यापार थाले। यसमा जेठानको व्यापारिक प्रभावलाई यिनले खुबै उपयोग गर्ने अवसर पाए। दुर्भाग्य नै भन्नुपर्छ, यिनको वैवाहिक जीवन लामो समय टिकेन। तर, यहाँसम्म आइपुग्दा यिनले व्यापारबारे धेरै कुरा सिकिसकेका थिए। आफ्नो त्यो अनुभव अलफइडले अर्को व्यापारमा खुबै प्रयोग गर्न भ्याए। यिनले आफ्नै भाइसँग मिलेर इजिप्टमा एउटा सिपिङ कम्पनी खोले, यो कम्पनीले मनग्ये नाफा दिन थालेपछि विस्तारतिर उन्मुख भए। केही समयकै अन्तरालमा इटाली र इंग्ल्यान्डमा आफ्नो कम्पनीको विस्तार गर्न सफल भए। नाम र लोकप्रियतासमेत बढेकै थियो। त्यसपछि अन्तर्राष्ट्रिय ठूला व्यापारीसँग सम्पर्क गर्दै आफ्नो व्यापारलाई थप विस्तार गर्न पुगे। त्यसक्रममा विश्वका कयांै सफल व्यापारीसँग यिनको सामीप्यता कायम भयो। व्यापारिक अनुभवलाई उपयोग गर्दै यिनले अधिकांश व्यापारमा आफ्नो स्वामित्व कायम गर्न सफल भए। औपचारिक रूपमा ठूलो व्यापारचाहिँ यिनले सन् १९५४ मा सुरु गरेका हुन्। एकजना अन्तर्राष्ट्रिय व्यापारीसमेत रहेका यिनका जेठान अदनान खासोग्गीले उनलाई सउदी अरेबियामा आयातनिर्यात व्यापारमा नियुक्त गरेका थिए। यो नै यिनका लागि एकजना चर्चित र धनाढय व्यापारी बन्नका लागि कोसेढुंगा सावित भयो। यो नियुक्तिले फइडलाई विश्व व्यापारको अवस्था बुझ्न सजिलो बनाइदियो। पछि त्यो काम छाडेर यिनले आफ्नै भाइसँग मिलेर इजिप्टमा एउटा सिपिङ कम्पनी खोलेका थिए, केही वर्षपछि कम्पनीको प्रधान कार्यालय इटालीमा खोले अनि विस्तारचाहिँ बेलायतको लन्डनमा थप कार्यालयहरू खोलेर गरे। सन् १९६० को दशकमा यिनले विश्वभरिका प्रभावशाली व्यापारी र शक्तिशाली व्यक्तिहरूसँग घनिष्ट सम्बन्ध बनाउन सफल भए। तीमध्ये हाइटीका तत्कालीन राष्ट्रपति फ्रान्सकोइस डयुभेलिएर र भूगर्भशास्त्री जर्ज डी मोहरेन्सचिल्ट पनि थिए। अलफइडले दुबईका शासक सेख रसिद अल मखतुमसँग पनि भेट्ने अवसर पाए। सेखले यिनलाई दुबईमा विकास र रूपान्तरणका लागि महत्त्वपूर्ण भूमिका खेल्न सक्ने भन्दै विश्वास गर्दै केही जिम्मेवारीहरूसमेत सुम्पेका थिए। यसले उनको अनुभवमा थप चमक आयो। सन् १९६६ मा ब्रुनाईका तत्कालीन सुल्तान ओमर अली सैफद्दिन तृतीय का आर्थिक सल्लाहकारमा नियुक्त भए। त्यसपछि आफ्नो बेलायती कम्पनीहरूलाई इमिरेट्समा विस्तार गर्दै त्यहाँको विकासका लागि आवश्यक पर्ने निर्माणसम्बन्धी काममा सक्रिय भए। सन् १९७४ मा अलफइड बेलायत हानिएका हुन्। त्यसपछि आफ्नो नाममा अल जोडे। सन् १९७० को दशकको अन्त्यसम्ममा यिनले विभिन्न नाफामूलक व्यापारमा केन्द्रित हुँदै मनग्ये धनार्जन गर्न सफल भइसकेका थिए। सन् १९७९ मा यिनले पेरिसमा ३० मिलियन अमेरिकी डलर (३ अर्ब ४ करोड ९० लाख ५० हजार रुपैयाँ) लगानीमा दि रिज होटल खरिद गरे। उक्त होटलको लोकप्रियता बिस्तारै घटिरहेकै बेला फइडले त्यसमा लगानी गरेका हुन्। होटल खरिदपछि यिनीमाथि ठूलो आर्थिक र मानसिक दबाब त छँदै थियो, लगानी डुब्ने त्रास पनि उस्तै थियो। तर यिनले हरेस खाएनन्। आफ्नो अथक प्रयास र परिश्रमबाट होटलको पुरानै साख कायम गर्नतिर कम्मर कसेर लागे। व्यापार भनेको जुवाको खेलजस्तै हो, भन्ने कुरो उनलाई राम्ररी थाहा थियो। उनप् यसमा डटेरै लागेका थिए। केही वर्षभित्रै होटलले फेरि पुरानै लोकप्रियता कायम गर्न सफल भयो। आज त्यो होटल विश्वकै विशाल होटल दि लिडिङ होटल्स अफ दि वल्र्ड मा दरिएको छ। आफ्ना भाइको सहयोगमा हाउस अफ फ्रेजर समूहमा ३० प्रतिशत सेयरसमेत खरिद गरेका थिए। उक्त समूह लन्डनको लोकप्रिय स्टोर हयारोड्स सहितका व्यापार गरिरहेको थियो। अर्को वर्ष यी दाजुभाइले उक्त समूहमा ७० प्रतिशत सेयर खरिद गर्दै हयारोड्स डिपार्टमेन्ट स्टोरमा आफ्नो कब्जा जमाउने गरी अघि बढे। पछि त्यो स्टोर नै खरिद गर्न पुगे। यो स्टोर खरिद गर्नुको पछाडि समूहमा रहेको लोन्र्हो होल्डिङका मालिक रोल्यान्डले झिकेको विवाद प्रमुख थियो। रोल्यान्ड उक्त स्टोरमा आफ्नो नियन्त्रण जमाउन चाहन्थे। यसका लागि रोल्यान्डले बेलायत सरकारलाई अलफइड दाजुभाइको लगानीमाथि प्रश्न खडा गर्दै दबाबसमेत सुरु गरेका थिए। यो कुरा दाजुभाइले बुझेपछि समूहमा आफ्नो लगानी बढाएका थिए। उक्त विवादमा बेलायतको व्यापार तथा उद्योग विभाग (डिटीआई) मा दाजुभाइले स्पष्टीकरणसम्म दिनुपरेको थियो। त्यहाँ दाजुभाइले समूहमा आफ्नो लगानी र बैधतालाई प्रमाणित गरिदिएका थिए। सन् १९८६ मा अलफइडले विन्डसरको डयुक एन्ड डचेज को पेरिसियन भिल्ला लाई ५० वर्षका लागि लिजमा लिने सम्झौता गरे र तत्कालै त्यसलाई पुन:सञ्चालनका लागि काम थाले। सन् १९८९ मा उक्त भिल्ला पुन: सञ्चालन गर्न सफल भए। केही वर्षभित्रै पेरिस सहरको सबैभन्दा उच्च सम्मान फ्लाक डी पेरिस समेत पाए। सन् १९९७ मा अलफइडले ६२ लाख ५० हजार पाउन्ड (९० करोड ४४ लाख ६८ हजार ९ सय २१ रुपैयाँ) मा वेस्ट लन्डन प्रोफेसन फुटबल क्लब फलहाम एफसी खरिद गरे। सन् २०१३ मा अमेरिकी व्यापारी साहिद खानलाई उक्त क्लब बेचिदिए। त्यसअघि सन् २०१० मा हयारोड्स स्टोर यिनले कतार होल्डिङलाई बेचेका थिए। त्यसबापत यिनले १ अर्ब ५० करोड पाउन्ड पाएका थिए। अलफइडले २५ वर्ष उमेरमै सन् १९५४ मा एकजना सफल अन्तर्राष्ट्रिय व्यापारीका बहिनी समिरा खासोग्गीसँग विवाह गरेका थिए। तर, दुई वर्षमै सम्बन्ध विच्छेद हुन पुग्यो। समिराबाट एउटा छोरो जन्मियो। सन् १९८५ मा फिनिस सामाजिक कार्यकर्ता तथा पूर्वमोडल हेनी वाथेनसँग विवाह गरे। दुई जोडीबाट चार सन्तान भए। सन् १९८७ मा बिरामी र गरिब बालबालिकालाई सहयोग गर्ने उद्देश्यले अलफइड च्यारिटेबल फाउन्डेसन को स्थापना गरे। फाउन्डेसनले बेलायत, थाइल्यान्ड र मंगोलियाका अपांगता भएका र बेवास्ता गरिएका बालबालिकाका लागि परोपकारी काम गरिरहेको छ। दि फेमस पिपुल अनलाइनका अनुसार अलफइडको कुल सम्पत्ति १ दशमलव ८६ अर्ब (३० जुन २०१७) अमेरिकी डलर रहेको छ। (एजेन्सीहरू)"
कार्यालय तिब्बती नाकामा कर्मचारी जति राजधानीमा,"दोलखा काम गर्ने कार्यालय लामाबगरमा छ, कर्मचारीहरू भने राजधानीमा बस्छन्। सुन्दा आश्चर्य लागे पनि तिब्बती नाकाको लामाबगर भन्सार कार्यालयको हालत यस्तै छ। कार्यालयमा वर्षौंदेखि ताला झुन्डिएको छ। कर्मचारीहरू राजधानीमा बसेर तलबसहित दुर्गम भत्ताको सुविधा लिइरहेका छन्। अन्य खर्च पनि सरकारी नियमअनुसार १० देखि ५ बजेसम्म खुल्ने कार्यालय जस्तै गरी हुने गरेको छ। उक्त कार्यालयमा कर्मचारी नबसे पनि सदरमुकाम चरिकोट र लामाबगर नाकामा घर भाडामा लिइएका छन्। उक्त दुई ठाउँको कार्यालय भाडा शीर्षकमा वार्षिक करिब साढे २ लाख रुपैयाँ भुक्तानी हुँदै आएको छ। तातोपानी नाका नखुलेसम्म चल्तीको उक्त भन्सार कार्यालय करिब तीन दशकदेखि नै यसरी चलेको स्थानीयहरू बताउँछन्। भन्सारबाट शून्य राजस्व संकलन हुन्छ। दरबन्दी भने नायब सुब्बास्तरको प्रमुख रहने गरी व्यवस्था छ। खरिदार र कार्यालय सहयोगीसहित पाँचजना कर्मचारीको व्यवस्था छ।त्यति संख्यामा कर्मचारीसहित भन्सार कार्यालय चलिरहेको सरकारी प्रतिवेदनमा देखिन्छ। प्रमुख जिल्ला अधिकारी लक्ष्मणविक्रम थापाले उक्त कार्यालय अनुगमन गर्दा तालाबन्दी भेटिएको बताए। महिनाको प्रत्येक ३ गते हुने कार्यालय प्रमुखको बैठकमा समेत उक्त कार्यालयका प्रतिनिधि आउन छाडेको उनले सुनाए। भन्सार महसुल नउठ्ने र आकर्षण पनि नभएकाले कर्मचारी लामाबगर जानै मान्दैनन्। पदोन्नतिका लागि नम्बर पाउन कर्मचारीहरू दुर्गममा बस्नैपर्ने व्यवस्था छ। केहीअघि उक्त भन्सारमा कर्मचारी नबसेको पत्राचार गर्दा सम्बन्धित व्यक्तिको पदोन्नति नै रोकिएको थियो, प्रजिअ थापाले भने। हिमाली क्षेत्र भएकाले त्यहाँ बस्ने कर्मचारीले दर्जाअनुसारको तलबभन्दाबाहेक दुर्गम भत्ता करिब ७ हजार रुपैयाँ बढी बुझ्ने गरेको लेखा प्रतिवेदनले देखाउँछ। ०७२ को भूकम्पअघि उक्त कार्यालयमा सुब्बा २, खरिदार १ र सहयोगी २ जना कर्मचारीलाई अतिरिक्त भत्तासहित खर्च थियो। हाल भने काजमा खटिएका नायव सुब्बा एक, खरिदार एक र सहयोगी दुईजना छन्। दरबन्दीमध्ये कार्यालयको काममा कोही नदेखिए पनि यो आर्थिक वर्षको कात्तिकसम्मको चार महिनामा उक्त भन्सार कार्यालय सञ्चालन गर्न चालुतर्फ १३ लाख ६० हजार रुपैयाँ खर्च भएको दोलखास्थित कोष तथा लेखा नियन्त्रक कार्यालयले सार्वजनिक गरेको हिसाबमा देखिन्छ। अर्थ सचिव शिशिरकुमार ढुंगानाले उक्त भन्सार कार्यालयलाई व्यवस्थित ढाँचामा सञ्चालन गर्न गृहकार्य भइरहेको बताए। चल्तीमा नआएपछि यसअघि नै दोलखाको छोटी भन्सार कार्यालय भने सरकारले बन्द गरिसकेको छ।"
डीडीसी सञ्चालक समितिले अख्तियार गुहार्ने,"काठमाडौं (कास) दुग्ध विकास संस्थान (डीडीसी) का उत्पादन बिक्री गर्दा झन्डै ३ करोड रुपैयाँ हिनामिनामा संलग्न कर्मचारीलाई कारबाही गर्न सञ्चालक समितिले अख्तियारलाई गुहार्ने भएको छ। समितिले हिनामिना गरिएको रकम असुल्न डीडीसीकै व्यवस्थापनलाई कात्तिकदेखि ताकेता गर्दै आएको छ। व्यवस्थापनले भने हालसम्म ३० लाख हाराहारी मात्रै असुलेपछि समितिले अख्तियार जाने निर्णय गरेको हो। व्यवस्थापनले हिनामिना रकम असुल्नै सकेन, समितिका एक पदाधिकारीले भने, अख्तियारलाई यो मुद्दामा कारबाही गर्न समितिले पत्र लेख्नेछ। डीडीसीमा हाल महाप्रबन्धकको पद रिक्त छ। ईश्वरीप्रसाद अधिकारी निमित्त महाप्रबन्धक छन्। उनले कर्मचारीलाई कारबाही गर्न नसकेपछि सञ्चालक समितिको बुधबारको बैठकमा सदस्य विशाल बाँस्तोलाले विशेष प्रस्ताव गरेका थिए। १० दिनभित्र कर्मचारीहरूबाट हिनामिना गरिएको रकम नबुझाए कारबाही गर्न अख्तियारलाई पत्राचार गरिने उक्त प्रस्ताव पारित भएको छ। सञ्चालक समितिलाई कारबाही गर्ने कुनै कानुन नभएकाले अख्तियार र केन्द्रीय प्रहरी अनुसन्धान ब्युरोलाई पत्राचार गर्ने निर्णय गरेका हौं, सञ्चालक समितिका ती अधिकारीले भने। दुग्ध विकास संस्थान (डीडीसी) का कर्मचारीले दूध तथा दुग्धजन्य पदार्थ बिक्री गरेको झन्डै ३ करोड रुपैयाँ हिनामिना गरेका छन्। हिनामिना गर्नेमा नेता कर्मचारीको संख्या अत्यधिक छ। कर्मचारीहरूले दूध र संस्थानका अन्य उत्पादन बिक्री गरेको, पेस्की लिएकोलगायत संकलित रकम कार्यालायमा दाखिल नगर्ने गर्दा ठूलो रकम बक्यौता रहन गएको हो। डीडीसीको आन्तरिक लेखा परीक्षणले कात्तिक २७ गते डीडीसीको व्यवस्थापनलाई लिखित ताकेता गरेको थियो।"
आगलागीमा ३७ को मृत्यु,"बीबीसी, मिर्याङ  दक्षिण कोरियाको एक अस्पतालमा शुक्रबार भएको आगलागीमा कम्तीमा ३७ जनाको मृत्यु भएको छ। आगलागीमा परी ७० जना घाइते भएको कोरियाली अधिकारीले जनाएका छन्। घाइतेमध्ये ७ जनाको अवस्था गम्भीर छ। आगलागी देशको दक्षिणपूर्वी क्षेत्रको मिर्याङस्थित अस्पतालको आपत्कालीन कक्षबाट सुरु भएको जनाइएको छ। उक्त आगो निभाउन अग्नि नियन्त्रकहरूलाई घण्टांै लागेको थियो। मिर्याङ राजधानी सोलबाट करिब २ सय ७० किलोमिटर दक्षिणपूर्वमा छ। आगलागीको समयमा सेजोङ अस्पताल तथा सँगै जोडिएको नर्सिङ होममा झन्डै २ सय बिरामीहरू रहेका थिए। अधिकांश जेष्ठ नागरिकहरूले आगलागीको समयमा सँगैको भवनमा नर्सिङ सेवा लिइरहेका थिए। उक्त अस्पताल जेष्ठ नागरिकको उपचारका लागि स्थापित हो। उद्धारकर्मीहरूका अनुसार मृतकहरूको निसासिएर मृत्यु भएको हो। अस्पताल प्रशासनका अनुसार मृतकमध्ये एक डाक्टर, नर्स र सहयोगी छन्। यसअघि अधिकारीहरूले ४१ जनाको मृत्यु भएको जानकारी दिए पनि अग्नि नियन्त्रक र अस्पताल स्रोतका मृतहरू ३७ जना भएको निश्चित गरेका हुन्। अधिकारीका अनुसार मृत्यु हुने अधिकांश निकै बिरामी परेका वा वृद्ध भएकाले भाग्न नसकेका कारण मृत्यु भएको हो। सामाजिक सञ्जालमा राखिएका तस्बिर तथा दृश्यहरूमा आगलागीपछि बिरामीहरूलाई अस्पतालको छतमा जम्मा गरेर हेलिकोप्टरबाट उद्धार गरिएको देखिन्छ। आगलागीमा ज्यान जोगाउन सफल एक बिरामी जाङ इयोङजाएका अनुसार आगलागी भएलगत्तै नर्सहरूले चिच्याउँदै भाग्न आग्रह गरेका थिए। जब मैले बाहिर निस्कने ढोका खोले जताततै कालो धुवाँ भरिएको थियो। उनले भने, सबैजना आत्तिएर चिच्चाइरहेका थिए। जाङले आफू झयालको सिसा फोडेर उद्धारकर्मीले लगाएको भर्याङबाट तल झरेर ज्यान जोगाएको बताए। उनका अनुसार अस्पतालमा निकै धेरै वृद्ध बिरामीहरू थिए। अग्नि नियन्त्रक प्रमुख मनवूले पत्रकारहरूसँग कुरा गर्दै आगलागीको कारण थाहा हुन नसकेको बताए। स्थानीय सञ्चारमाध्यमले अस्पतालमा कुनै पनि अग्नि नियन्त्रक यन्त्र जडान नगरिएको उल्लेख गरेका छन्। दक्षिण कोरियाली कानुन अनुसार हाल त्यस्ता यन्त्रहरू जडान गर्न अनिवार्य हुँदैन। तर अधिकारीहरूले आगामी जुन ३० देखि लागू हुने नयाँ कानुनअनुसार भने अनिवार्य भएको बताए। आगलागी करिब १० वर्षयताकै भयानाक भएको अधिकारीहरूले जनाएका छन्। यसअघि गतमहिना भएको आगलागीका कारण २९ जनाको ज्यान गएको थियो। दक्षिण कोरियाली राष्ट्रपति मुन जाय इनले घटनालगत्तै आपतालीन बैठक गरेका छन्। उनले उद्धारका लागि अधिकतम स्रोतसाधनको प्रयोग गरिएको जानकारी दिए। आगलागीपछि सरकार तथा विपक्षी वरिष्ठ अधिकारीले घटनास्थल मिर्याङको भ्रमण गरेका छन्। सन् २००८ देखि सञ्चालित अस्पतालमा ३५ जना चिकित्सक तथा कर्मचारीहरू कार्यरत भएको संघीय अधिकारीले बताए। उक्त भवनका मालिक र व्यवस्थापनलाई सुरक्षा कमजोरी उल्लंघन गरेको आरोप पक्राउ गरिएको बीबीसीले जनाएको छ।"
लुटेरा शैलीको व्यापार असहय : ट्रम्प,"डाभोस (एएफपी) अमेरिकी राष्ट्रपति डोनाल्ड ट्रम्पले लुटेरा शैली को व्यापार सहय नहुने बताएका छन्। स्विट्जरल्यान्डको डाभोसमा सुरु भएको विश्व आर्थिक मञ्चको सम्मेलनमा बोल्दै ट्रम्पले व्यावसायिक साझेदारहरूलाई यस्तो चेतावनी दिएका हुन्। व्यापारमा भएको अस्वस्थ्य प्रतिस्पर्धाले बजार बिगारेको जनाउँदै ट्रम्पले अमेरिकाले आँखा चिम्लेर नबस्ने बताए। यसअघि अमेरिका पहिले भन्ने अवधारणा अघि सारेका ट्रम्पले यसको अमेरिका एक्लो भन्ने अर्थ नभएको प्रस्ट पारे। उनले भने, अमेरिका व्यापारका लागि खुला छ। ट्रम्प १८ वर्षपछि अमेरिकी राष्ट्रपतिको हैसियतमा विश्व आर्थिक मञ्चलाई सम्बोधन गरेका हुन्। आफ्नो अमेरिका पहिलो विवादास्पद नीतिका कारण हालैका दिनमा आलोचित ट्रम्पले रक्षात्मक सम्बोधन गरेको अन्तर्राष्ट्रिय सञ्चारमाध्यमले जनाएका छन्। बीबीसीका अनुसार उनको उक्त नीति विश्वव्यापीकरण र सहकार्यलाई प्रवद्र्धन गर्ने सम्मेलनको उद्देश्यसँग विरोधाभासपूर्ण रहेको छ। म यहाँ साधारण सन्देश दिन आएको हुँ, ट्रम्पले भने, अमेरिकामा कहिल्यै पनि लगानीका लागि अनुकूल वातावरण थिएन। तर अब अमेरिका खुला भएको छ। ट्रम्पको अमेरिका पहिलो भन्ने व्यापारिक नीति बढी अमेरिकामुखी रहेको भन्दै आलोचना हुने गरेको छ। तर डाभोसमा गरेको सम्बोधनमा भने ट्रम्पले अमेरिकामा लगानी भित्र्याउन लक्षित देखिएको छ। सहायता रोक्ने चेतावनीयसैबीच, ट्रम्पले संयुक्त राज्य अमेरिकाको नेतृत्वमा भइरहेका शान्ति प्रयासमा सहभागी हुन सहमति नजनाए प्यालेस्टाइनलाई दिँदै आएको सहायता रकम रोक्ने बताएका छन्। उनले प्यालेस्टाइनीहरू वार्तामा नबसे ह्वाइटहाउससँग शान्तिप्रक्रियाका लागि कुनै पनि विकल्प बाँकी नरहेको चेतावनी दिए। यसअघि अमेरिकी विदेश मन्त्रालयले पनि प्यालेस्टाइनमाथिको सहायताबारे पुनर्विचार भइरहेको जनाएको थियो। डाभोसमा इजरायली प्रधानमन्त्री बेन्जामिन नेतान्याहु उपस्थित पत्रकार सम्मेलनमा बोल्दै ट्रम्पले प्यालेस्टाइनलाई चेतावनी दिएका हुन्। उनले भने, उनीहरूले वार्ता गर्ने सबैभन्दा पेचिलो मुद्दा जेरुसेलम थियो, हामीले जेरुसेलमलाई टेबलबाट हटाइदियौं, अब त्यसबारे कुरा गरिरहनुपरेन। ट्रम्पले जेरुसेलमलाई इजरायली राजधानीको मान्यता दिएयता प्यालेस्टाइनले ट्रम्प प्रशासन सम्मिलित कुनै पनि वार्तामा नबस्ने बताउँदै आएको छ।"
अमेरिकाले १८ लाखलाई नागरिकता दिने,वासिङ्टन (बीबीसी) अमेरिकी राष्ट्रपति कार्यालयले मेक्सिकोको सीमाक्षेत्रमा पर्खाल निर्माणका लागि खर्च जुटाउन १८ लाख आप्रवासीलाई नागरिकता दिने योजनाको खाका तयार पारेको छ। उक्त खाका अमेरिकी राष्ट्रपतिका प्रमुख सहयोगीको सुझावमा तयार पारिएको अमेरिकी सञ्चारमाध्यमले जनाएका छन्। आप्रवासीसम्बन्धी योजनाबारे डेमोक्रयाटिक सिनेटरसँग वार्ताको तयारी भइरहेका बेला नयाँ योजना सार्वजनिक गरिएको हो। प्रस्तावित कानुन आगामी सोमबार सार्वजनिक गरिने जनाइएको छ। मेक्सिकोसँगको सीमामा पर्खाल निर्माण गर्न उक्त कानुनअनुसार २५ खर्ब डलर माग गरिने बताइएको छ। अमेरिकी सञ्चारमाध्यमका अनुसार शुक्रबार ह्वाइटहाउस नीति प्रमुख स्टेफेन मिलर र रिपब्लिकनहरूबीचको कन्फरेन्स कलमा उक्त योजनाको विस्तृत विवरणबारे कुराकानी भएको हो। मिलरले ह्वाइटहासको उक्त योजनालाई नाटकीय छुट को संज्ञा दिए। योजनाअनुसार अमेरिकाले १० देखि १२ वर्षमा १८ लाख आप्रवासीलाई नागरिकता दिइनेछ। मिलरका अनुसार नयाँ योजनाअनुसार ड्रिमर्स भनिने सानो उमेरमा गैरकानुनी रूपमा अमेरिका प्रवेश गरेका करिब ७ लाख आप्रवासीले पनि नागरिकता पाउनेछन्। उनीहरूलाई पूर्वराष्ट्रपति बाराक ओबामाले ल्याएको डाका कार्यक्रमअन्तर्गत अमेरिकामा बसोबास गरिरहेका छन्।
प्रदेश संरचना धमाधम,"पोखरा प्रदेशसभाको पहिलो बैठकको मिति नजिकिँदै जाँदा भौतिक पूर्वाधारलगायत संरचनाको तयारी तीव्र पारिएको छ। प्रदेश ४ को मुकाम पोखरामा केही संरचना तयार भइसकेका छन् भने बाँकी हताहतार बनाइँदै छन्। प्रदेश प्रमुखका लागि कार्यालय र निवास तयार भइसकेका छन्। प्रदेशप्रमुख बाबुराम कुँवरले कार्यालयमा पद बहाली गरिसकेका छन्। यसअघि अध्यागमन कार्यालय रहेको भवनमा प्रदेश प्रमुखको कार्यालय स्थापना गरिएको हो। हालसम्म क्षेत्रीय प्रशासकले प्रयोग गर्दै आएको निवास प्रदेश प्रमुखका लागि छुट्टयाइएको छ। उक्त भवनमा नेपाली सेनाले मंगलबारदेखि नै सुरक्षा दिइसकेको छ। कुँवर भने अहिले काठमाडौंमा छन्। प्रजिअ तारानाथ अधिकारीका अनुसार सभामुख र मुख्य सचिवको निवास पनि तयार भइसकेको छ। सभामुखका लागि एयरपोर्टस्थित पर्यटन कार्यालयको नवनिर्मित भवन र मुख्य सचिवका लागि भूसंरक्षण कार्यालय खाली गराइएको छ। पर्यटन भवनमा प्राविधिक काम सकिए पनि जाँचपास गरी सम्बन्धित निर्माण व्यवसायीबाट हस्तान्तरण हुन बाँकी छ। उक्त भवन दुई वर्षअघि नै निर्माण सकिए पनि अहिलेसम्म जाँचपास नभएको कार्यालय स्रोतले जनाएको छ। सभामुखको निवास तोकिएको भवनमा पानीको पनि अभाव रहेको कर्मचारी बताउँछन्। मुख्य सचिवको क्वार्टरका लागि भूसंरक्षण कार्यालयको भवनका १० कोठा खाली गरी आवश्यक तयारी भइरहेको छ। यसैगरी नदीपुरस्थित नगर विकास प्रशिक्षण केन्द्रको एउटा भवनमा प्रदेशसभा बैठकका लागि आवश्यक पूर्वाधार थप्ने काम जारी छ। उक्त भवनमा आइतबार प्रदेशका सांसदले शपथ ग्रहण गरेका थिए। प्रदेश प्रमुखको सचिवालय, मुख्यमन्त्री, मन्त्रीको कार्यालय र निवासको तयारी पनि तीव्ररूपमा भइरहेको छ। प्रदेशसभा हलमा बढी जोडका साथ काम गरिरहेको र अन्यत्र पनि आवश्यकताअनुसार मर्मत भइरहेको सहरी विकास तथा भवन निर्माण डिभिजन कार्यालयका प्रमुख किशोरलाल महाजुले बताए। प्रजिअ अधिकारीका अनुसार मुख्यमन्त्री, गृह र अर्थमन्त्रीको कार्यालय प्रस्ताव गरिएको सीप विकास प्रशिक्षण केन्द्रको भवन निर्माणको काम समयमै सम्पन्न गर्न निर्माण व्यवसायीलाई सोमबारै निर्देशन दिइएको छ। चैतभित्र उक्त भवन सम्पन्न गर्ने लक्ष्य छ। उक्त भवनको निर्माण नहुँदासम्म कास्की जिल्ला समन्वय समितिको कार्यालयमा मुख्यमन्त्री कार्यालय राखिनेछ। साथै पोखरा लेखनाथ महानगरपालिकाको ड्यामसाइडस्थित गेस्टहाउसलाई तत्कालका लागि मुख्यमन्त्रीको निवासको रूपमा प्रयोग गरिने तयारी छ। त्यहाँ धमाधम मर्मतकार्य भइरहेको छ। तारागाउँ रिसोर्टमा उपसभामुखको निवास, क्षेत्रीय वन, शिक्षा, खानेपानी तथा ढल निकास, क्षेत्रीय अनुगमन तथा सुपरिवेक्षण, सहकारी प्रशिक्षण तथा डिभिजन, क्षेत्रीय हुलाक, सडक, सिँचाइ, स्वास्थ्य, क्षेत्रीय कृषि, जिल्ला कृषि कार्यालय, घरेलु तथा साना उद्योग र सहरी विकास तथा भवन डिभिजन कार्यालयमा मन्त्रालय राखिने भन्दै सोहीअनुसार पूर्वाधार बनाइएको छ। बैठक माघ २२ मा चार नम्बर प्रदेशको पहिलो प्रदेशसभा बैठक माघ २२ गते बिहान ११ बजे बस्ने भएको छ। प्रदेश प्रमुखको कार्यालयका सचिव देवीप्रसाद ज्ञवालीका अनुसार सबै राजनीतिक पार्टीका सांसद र सरोकारवालासँग छलफलपछि पहिलो बैठकको मिति तय गरिएको हो। आधिकारिक सूचना आइतबार सार्वजनिक हुनेछ, उनले भने, तर, मिति र समय यकिन भइसक्यो। सोहीअनुसार कार्यक्रम अघि बढाइएको छ। प्रदेशका प्रमुख सचिवले सूचना प्रकाशित गरेपछि ज्येष्ठ सांसद जनकलाल श्रेष्ठमार्फत बैठक आह्वान हुनेछ। नदीपुरस्थित नगर विकास प्रशिक्षण केन्द्रको एउटा हलमा प्रदेशसभा बैठक बस्नेछ। बैठकको मिति तय भए पनि कर्मचारी व्यवस्थापन भने भएको छैन। निर्वाचन परिणाम घोषणा भएको मितिले २० दिनभित्र प्रदेशसभाको पहिलो बैठक डाक्नुपर्ने संवैधानिक व्यवस्था छ। पहिलो बैठकपछि सभामुख, उपसभामुखको निर्वाचन सुरु हुनेछ। प्रदेशसभाको पहिलो बैठक सुरु भएको मितिले १५ दिनभित्र प्रदेश सभामुख र उपसभामुखको निर्वाचन गर्नुपर्ने व्यवस्था छ।"
फर्कियो खुसी  पहिरो र बाढीपीडितलाई नयाँ घर,"चितवनझापा  चितवनको राप्ती नगरपालिका १३ स्थित मोराङकी ६० वर्षीया मैयामाया चेपाङ नयाँ घर पाएपछि दंग छिन्। सिंगो गाउँमा खुसी छाएको छ। गत साउनमा पहिरोमा श्रीमान् रणबहादुर र घर गुमाएकी उनको उठीबास लागेको थियो। आफैं पहिरोमा पुरिएकी उनलाई उद्धार गरेर गाउँलेले एक सातामा अस्पताल पुर्याए। उनी साहिँलो छोराको घरमा बस्दै आएकी थिइन्। नयाँ घरले पीडा कम गरेको छ। यस्तो ठाउँमा कसले घर बनाइदेला भन्ने लागेको थियो, उनले खुसी हुँदै भनिन्, विदेशमा बस्नेले पनि गाउँको दु:ख देख्दा रहेछन्, नयाँ घर पाउँदा सपना जस्तै लागेको छ। गाउँमा ४ घर छन्। उनको मात्र जस्ताले छाएको छ। सहयोग जुटाउने व्यक्ति गत सोमबार साँझ घर पुगेपछि स्वागत गर्न बाटोमै पुगिन्। उनले आफ्नो पीडा सुनाउँदै पाहुनालाई घरसम्म पुर्याइन्। घर बनाउन ब्रिटिस गोरखा एन्ड नेप्लिज कम्युनिटी क्याट्रिक बेलायतमार्फत सहयोग उपलब्ध भएको हो। निर्माणमा २ लाख ६० हजार खर्च भयो। उनले घर मात्र पाइनन्। करिब ३० हजार बराबरको ओढ्ने, ओछ्याउने र भाँडाकुँडासमेत पाइन्। साहिँला छोराको घरमा ओढ्ने ओछ्याउने नहुँदा आगोको न्यानोमा सुत्दै आएकी थिइन्। उक्त संस्थाका सदस्य एवं राहत संकलन अभियान संयोजक ज्ञानेन्द्र आलेले घर हस्तान्तरण गरे। ओढ्ने ओछ्याउने सहयोग गरे। गाउँ पुग्न सदरमुकामबाट एक दिन लाग्छ। गत भदौ २ गते मैयामायाको अवस्थाबारे कान्तिपुरमा समाचार प्रकाशित भएपछि बेलयातमा राहत संकलन अभियान चलाइएको थियो। समाचारमा पढेभन्दा गाउँ अझै विकट लाग्यो, घर हस्तान्तरण गर्न पुगेका राहत संकलन अभियानका संयोजक आलेले भने, अवस्था दर्दनाक रहेछ, यस्तो ठाउँमा सहयोग गर्न पाउँदा खुसी लागेको छ। उनले विदेशमा संकलन गरेर पठाइएको रकम सही ठाउँमा सदुपयोग भएको बताए। मैयामायाका ४ छोरा र १ छोरी छन्। सबैले ज्याला मजदुरी गरेर जीविका चलाउँदै आएका छन्। पहिरोले उनको घर मात्र होइन, पाकेको मकैसमेत पुरेको थियो। एकजोर फाटेको लुगाको भरमा उनलाई पहिरोबाट उद्धार गरिएको थियो। अहिले पनि लगाउने लुगा भने नभएको उनले दुखेसो पोखिन्। केही संस्थाले आर्थिक सहयोगसमेत गरेका थिए।बाढीपीडितलाई घरगत साउन अन्तिमको बाढीबाट पत्नी र छोरी गुमाउनुका साथै घर बगाएको पीडा भुल्न सकेका छैनन्, झापा सिमलबारी ३ का टेकबहादुर दर्नालले। उनको पीडामा थोरै भए पनि मल्हम लगाइदिएको छ, ब्रिटिस गोरखा नेप्लिज कम्युनिटीले। बाढीबाट पत्नी र ३ वर्षकी छोरीसहित घर गुमाएको खबर कान्तिपुर दैनिकमा प्रकाशित भएको थियो। उक्त समाचार पढेर बेलायतका नेपालीहरूले विकको घर बनाइदिने योजना बुनेका थिए। समाचार पढेपछि गह भरिएर आयो, कम्युनिटीका सदस्य आलेले भने, विकको घर बनाउन सहयोग गर्ने योजना बन्यो। ब्रिटिस गोर्खा र नेपाली कम्युनिटीले उपलब्ध गराएको अढाई लाख रुपैयाँको लागतमा विकका लागि झापाको बुद्धशान्ति गाउँपालिका ३ किनारा बस्तीमा तीनकोठे पक्की घर निर्माण गरिएको छ। नवनिर्मित घर ब्रिटिस गोर्खा र नेपाली कम्युनिटीका सदस्य चूडा लिम्बूले बाढीपीडित विकलाई हस्तान्तरण गरेका छन्। पाँच महिनादेखि छिमेकमा आश्रित विक नयाँ घर पाएपछि खुसीले गद्गद् भएका थिए। नयाँ घर पाएपछि विकले हर्ष व्यक्त गरे, घर बनाइदिन सहयोग गर्ने बेलायतका सबै नेपालीहरूप्रति ऋणी छु। विकको घर निर्माणमा बुद्धशान्ति ३ का स्थानीय प्रेम ल्वागुन नि:स्वार्थ रूपमा खटेका थिए। सबैको सहयोगबाट विकले नयाँ घर पाएका हुन्, घर निर्माणमा अहोरात्र खटेका ल्वागुनले भने, सबैको साथ र सहयोगबाटै यो सम्भव भएको हो। नेपाली भाषा संस्कृतिको जगेर्ना र आपसी सद्भाव कायम गर्ने उद्देश्य राखेर स्थापित कम्युनिटीले बाढी पीडितलाई सहयोग गर्न आलेको संयोजकत्वमा समिति बनाएको थियो। सोही समितिको सक्रियतामा रकम जुटाइएको हो। कम्युनिटीका अध्यक्ष रामबहादुर मल्लका अनुसार यसअघि भूकम्पपीडितका लागि करिब ३० लाख नेपाली रुपैयाँ बराबरको सहयोग हस्तान्तरण गरेको थियो।यसैबीच जर्मनीमा बसोबास गर्ने सुरज सुनार घतानीले समेत बाढीपीडित विकलाई नगद ३० हजार रुपैयाँ तथा कलाकाहरू विल्सनविक्रम राई र राजेश घतानीले विकलाई १०१० हजार रुपैयाँ प्रदान गरेका छन्। सुनचाँदी व्यवसायी संघ झापाका अध्यक्ष राजु धमलाले समेत पीडित विकलाई १५ हजार प्रदान गरेका थिए।"
एमयूमा पूर्वाधारबिनै पीएचडी,"एमयूले प्रदेश प्रमुख दुर्गाकेशर खनाल तथा प्रदेशका सांसदहरूलाई सम्मान गर्न शुक्रबार आयोजित कार्यक्रममा पीएचडी शुभारम्भ भएको जनाएको हो। व्यवस्थापन संकायका डिन मस्तबहादुर गरञ्जाले पहिलो दिनमै ३ विद्यार्थीको प्रस्तावना पेस भइसकेको बताए। विद्यावारिधि अध्ययनका लागि प्रस्तावना पेस गर्नेमा पूर्णमान श्रेष्ठ, जितबहादुर शाह र राजेन्द्र महर्जन छन्। विद्यावारिधि शोधार्थीहरूको निर्देशकका रूपमा त्रिभुवन विश्वविद्यालय र काठमाडौं विश्वविद्यालयका प्राध्यापकहरूलाई यहाँ निम्त्याइएको छ। प्राज्ञिक क्षेत्रका अगुवाले पूर्वाधार, जनशक्तिबिनै पीएचडी सुरु गर्नु सस्तो लोकप्रियताका लागि मात्र भएको आलोचना गर्न थालेका छन्। पूर्वडिन पीताम्बर ढकालले आवश्यक तयारीबिनै पदाधिकारीले चर्चा कमाउन विद्यावारिधि सुरु गरेको टिप्पणी गरे। प्रदेश प्रमुख खनालले विश्वविद्यालय स्थापनाका लागि १७ पटक काठमाडौंमा डेलिगेसनमा गएको स्मरण गर्दै पीएचडी सुरु गर्नु गौरव भएको बताए। उपकुलपति प्राडा उपेन्द्र कोइरालाले विश्वविद्यालयले कानुन, कृषि, नर्सिङ, जडीबुटी, फिजियोथेरापी, मेडिकल ल्याबलगायतको पाठ्यक्रम तयार गरिरहेको जनाए।"
दलित कोटामा दाबीविरोध,"डोटी (कास) ७ नं प्रदेशबाट राष्ट्रियसभा सदस्यका लागि दलित कोटामा मनोनयन दर्ता गराएका कांग्रेसका शेरीराम पार्कीविरुद्ध दाबी विरोध परेको छ। उनीविरुद्ध एमालेबाट दलित कोटाका उम्मेदवार चक्रप्रसाद स्नेहीले दाबी विरोध गरेका हुन्। पार्की बैतडीको मेलौली नगरपालिकामा सदस्य रहेको भन्दै दाबी विरोध परेको मुख्य निर्वाचन अधिकृत जयानन्द पनेरूले जानकारी दिए। पार्कीले आफूविरुद्ध लगाइएको आरोपको निर्वाचन कार्यालयमा स्पष्टीकरण बुझाइसकेका छन्। उक्त मुद्दाको टुंगो शनिबार बेलुकीसम्म लगाइने उनले बताए। खुला तथा महिलातर्फ दाबी विरोध नपरेपछि ६ उम्मेदवार निर्विरोध हुने भएका छन्। जसमा खुलातर्फ कांग्रेसबाट बद्रीप्रसाद पाण्डेय, एमालेबाट शेरबहादुर कुँवर र माओवादी केन्द्रबाट हरिराम चौधरी परेका छन्। महिलातर्फ कांग्रेसकी तारादेवी भट्ट, एमालेकी कमला ओली र इन्दु कडरिया निर्विरोध हुँदै छन्। निर्विरोध भएकाहरूको घोषणा सोमबार गरिने निर्वाचन कार्यालयले जनाएको छ। उम्मेदवारविरुद्ध उजुरीपोखरा राष्ट्रियसभा चुनावमा अपांग कोटाबाट उम्मेदवारी मनोनयन गरेका एक व्यक्तिविरुद्ध उजुरी परेको छ। एमाले उम्मेदवार स्याङ्जाका रामबहादुर थापाविरुद्ध सोही कोटाबाट कांग्रेस उम्मेदवार तनहुँका प्रकाश पन्थले उजुरी दिएका हुन्। उजुरीमा थापाको अपांगता परिचयपत्र पुरानो भएकाले मान्यता दिन नहुने भन्दै उम्मेदवारी बदरको माग गरिएको छ। थापासँग २०५७ मा लिएको अपांगता परिचयपत्र रहेको र पछिल्लो निर्देशिका अनुसारको नयाँ कार्ड नभएकाले पुरानोको मान्यता नहुने जिकिर पन्थको छ। आफूविरुद्ध उजुरी परेपछि थापाले सोही परिचयपत्रका आधारमा अहिलेसम्म राज्यका निकायबाट पाइने सुविधा लिएको, नयाँ निर्देशिकाअनुसार नयाँ कार्डका लागि प्रक्रियामा रहेकाले ढिलाइ भएको भन्दै सफाइ पाउनुपर्ने मागसहित कागजात पेस गरेका छन्। उजुरीबारे शनिबार आयोगले अन्तिम निर्णय गर्नेछ, क्षेत्रीय निर्वाचन अधिकारी गंगालाल सुवेदीले भने, सबै कागजात केन्द्रमा पठाएका छौं।"
मतदाता शिक्षाका लागि प्रशिक्षण,"मोरङ (कास) निर्वाचन आयोगले राष्ट्रियसभा चुनावका लागि मतदाता शिक्षा सञ्चालन गर्न विराटनगरमा शुक्रबार प्रशिक्षण कार्यक्रम आयोजना गरेको छ। प्रदेश १ र २ का जिल्ला निर्वाचन अधिकारीका लागि मतदातालाई निर्वाचन प्रक्रियाबारे जानकारी गराउन प्रशिक्षण दिइएको आयोगका उपसचिव चन्द्रबहादुर शिवाकोटीले बताए। निर्वाचन अधिकारीहरूले प्रदेशसभा सदस्य र स्थानीय तहका पदाधिकारीलाई मतपत्र, मतदान प्रक्रिया, मतदान स्थललगायत प्रक्रियाबारे जानकारी गराउनुपर्छ । क्षेत्रीय निर्वाचन कार्यालय विराटनगरका प्रमुख प्रेमप्रसाद सञ्जेल, केन्द्रीय तथ्यांक विभागका अधिकृत दीनानाथ लम्साल र आयोगकै अधिकृत देवीराम पाठकले प्रशिक्षण दिएका थिए।"
बलियो स्थितिमा भारत,"जोहानेसबर्ग भारतको ब्याटिङ चलेपछि दक्षिण अफ्रिकाविरुद्ध तेस्रो टेस्टको तेस्रो दिन पाहुना टोली बलियो स्थितिमा देखिएको छ। २ सय ४७ रनमा अलआउट भारतका लागि अजिन्क्या रहानेले ४८ तथा कप्तान विराट कोहलीले ४१ रनको योगदान दिए। तल्लोक्रममा भुवनेश्वर कुमारले ३३ तथा मोहमद सामीले आक्रामक २७ रन जोडेपछि भारतले २ सय ४१ रनको लक्ष्य दिएको थियो। दक्षिण अफ्रिकाबाट भेर्नोन फिलान्डर, कागिसो रबाडा र मोर्ने मोर्केलले ३३ तथा लुंगी एनगिडीले १ विकेट लिए।आफ्नो दोस्रो इनिङ्स सुरु गरेको दक्षिण अफ्रिकाले दिनको खेल सकिँदा १७ रन जोड्दा १ विकेट गुमाएको छ। सामीले ओपनर एडेन मारक्रम (४) लाई विकेटकिपर पार्थिव पटेलको हातबाट क्याचआउट (तस्बिरमा) गराए। दक्षिण अफ्रिकाले २० को अग्रता लिँदै शृंखला जितिसकेको छ।"
पुलिस विजयी,"आजको खेलबरिन्धरा, बंगलादेशविरुद्ध सुदूरपश्चिम ११पोखरा रंगशाला"
सन्दीपको भाग्यपरीक्षा,"काठमाडौं  पाली क्रिकेटका लागि आगामी केही घण्टा बहुप्रतीक्षित हुनेछ। सम्भवत: यो नेपाली क्रिकेटका लागि महत्त्वपूर्ण कोशेढुंगा पनि बन्न सक्छ। यो समीकरण युवा खेलाडी सन्दीप लामिछाने इन्डियन प्रिमियर लिग (आईपीएल) को अक्सनमा जोडिएपछि बनेको हो। अक्सन शनिबार र आइतबार भारतको बेङलोरुमा हुनेछ। त्यहीं सनसनीपूर्ण नेपाली लेग स्पिनर सन्दीपको भविष्य निर्धारण हुनेछ। आर्थिक हिसाबमा विश्व क्रिकेटको सबैभन्दा ठूलो लिगको अक्सनमा पहिलोपल्ट नेपाली खेलाडी परेका हुन्। बेङलोरुमा शनिबार अक्सन चलिरहँदा सन्दीप नेपाली टोलीसँग विश्व क्रिकेट लिग डिभिजन २ को तयारीमा यूएई लाग्ने छन्। आईपीएल अक्सनमा परे पनि सन्दीपले आफ्नो ध्यान डिभिजन २ मै केन्द्रित रहेको बताउँदै आएका छन्। नामिबियामा हुने डिभिजन २ मा पहिलो दुई स्थान हात पारे नेपाल मार्चमा हुने विश्वकप छनोटमा पुग्नेछ। अन्यथा नेपाली क्रिकेटको चार वर्षको अन्धकार यात्रामा सन्दीप पनि त्यसको हिस्सा हुनुपर्नेछ। अक्सनमा सन्दीपको भाउ २० लाख भारुबाट सुरु हुनेछ। सन्दीप अनक्याप्ड विदेशी खेलाडीका रूपमा अक्सनमा रहने छन्। उनी स्पिन बलरका रूपमा रहने छन्। एउटा टोलीमा १८ देखि २५ खेलाडी रहने छन्। त्यसमा अधिकतम ८ विदेशी खेलाडी हुनेछन्। १७ वर्षे लेगब्रेक गुगली बलर सन्दीपले त्यही विदेशी खेलाडीको कोटा बाट अक्सनमा प्रतिस्पर्धा गर्नुपर्नेछ।अक्सनका लागि आवेदन दिएका १ हजार खेलाडीको सूचीबाट झन्डै ६ सयमा छोटयाउँदा सन्दीप पनि त्यो भित्र परेका हुन्। अक्सनको दोस्रो चरण छनोटमा परेका ५ सय ७८ खेलाडीमा भारतका ३ सय ६० छन्। एसोसिएट राष्ट्रका खेलाडीमा सन्दीप र क्यानडाका विकेटकिपर हम्जा तारिकमात्र रहेका छन्। गत वर्ष अफगानिस्तानका मोहम्मद नाबी र रशिद खान एसोसिएट राष्ट्रको रूपमा अक्सनबाट आईपीएलमा परेका थिए। अक्सनमा खानको ४ करोड भारु भाउ लागेको थियो। सन्दीप यसअघि पनि बंगलादेश प्रिमियर लिग (बीपीएल) र पाकिस्तान सुपर लिग (पीएसएल) को ड्राफ्टमा रहे पनि अक्सनमा उनको भाउ लागेको थिएन। मैले बीपीएल र पीएसएल जसरी नै एजेन्टमार्फत आईपीएलको अक्सनमा निवेदन दिएको थिएँ। तर, आईपीएलको नियमावलीमा एजेन्टमार्फत आवेदन दिन नपाउने रहेछ, सन्दीपले भने। त्यसपछि उनी नेपाल क्रिकेट संघ (क्यान) का पूर्व कार्यकारी प्रमुख अधिकृत भावना घिमिरेमार्फत एउटा फ्रेन्चाइज टोलीलाई अनुरोध गरी अक्सनमा छिरेका थिए। अक्सनमा सन्दीपको नाम २ सय ७६ औं स्थानमा छ। क्यान निलम्बनको अवस्थामा हाल आईसीसीका लागि नेपाल प्रतिनिधि घिमिरेले आईपीएलको व्यवस्थापन संस्था इन्टरनेसनल म्यानेजमेन्ट ग्रुप र भारतीय क्रिकेट बोर्डलाई आग्रह गरेर सन्दीपको नाम अक्सनमा राखिएको बताइन्। भारतका पूर्व स्पिनर बैंकटपती राजु र आईपीएलमा प्रशिक्षक रहिसकेका मोन्टी देशाई सन्दीपको बलिङ खुबीको निकै तारिफ गर्छन्। राजु आईपीएल टोली सनराइजर्स हैदराबादको सहयोगीका रूपमा रहिसकेका छन्। देशाई यसअघि राजस्थान रोयल्सका प्रशिक्षक थिए। दुई वर्षको निलम्बनपछि राजस्थान ११ औं संस्करणको आईपीएलमा फर्कंदै छ। राजु अन्तर्राष्ट्रिय क्रिकेट परिषद् (आईसीसी) का प्रतिनिधि रहेकाले उनले त्यसअन्तर्गत रहेर नेपाल हेर्दै आएका छन्। २०१६ को मेमा आईसीसीले नेपाल क्रिकेट संघ (क्यान) लाई निलम्बन गरेपछि उनका लागि नेपाली भूमि पानी पँधेंरोजस्तै भएको छ। स्काउटका रूपमा राजस्थानमा रहेका देशाई २०१२ मा रोयल्सका प्रशिक्षक पनि थिए। उनकै पालामा नेपालका स्टार खेलाडी शक्ति गौचनले आईपीएलमा ट्रायल दिएका थिए। दुई महिनाअघि मलेसियामा भएको एसीसी यू१९ एसिया कपमा राजु नेपाली टोली नेता थिए भने देशाई ब्याटिङ प्रशिक्षक। नेपालले समूह चरणमा भारतलाई पराजित गर्दै पहिलोपल्ट एसिया कपको सेमिफाइनल पुग्दा सन्दीपले भारतसँग १० ओभरमा १ मेडन राख्दै ३० रन खर्चेर १ विकेट लिएका थिए। हामीले विकेट लिने खेलाडी खोज्ने होइन, ४ ओभरमा ४० रन नै खर्चियोस् तर उसले स्पेलमा २ वा ३ खराब बल फाल्छ भने त्यसले मतलब राख्दैन। हामी प्रदर्शनभन्दा स्किलमा केन्द्रित रहेर खेलाडी छनोट गर्नेमा विश्वास राख्छौं। त्यही प्रतिभालाई निखारेर स्टार बनाउने हाम्रो लक्ष्य हुन्छ, मोन्टीको यो भनाइ सन्दीपजस्ता प्रतिभावन खेलाडी प्रतिनिधिपात्र बन्न सक्छन्। सन् २०१६ मा बंगलादेशमा भएको आईसीसी यू१९ विश्वकपबाट सन्दीप अन्तर्राष्ट्रिय क्रिकेटमा देखिएका हुन्। आयरल्यान्डसँग ह्याट्रिक गरेका सन्दीपले यू१९ विश्वकपमा कुल १४ विकेट लिएका थिए। सोही वर्ष काठमाडौंमा नामिबियासँगको खेलबाट राष्ट्रिय टोलीमा डेब्यू गरेका सन्दीप त्यसयता नेपालका प्रमुख खेलाडीका रूपमा रहेका छन्। सन्दीपले गत वर्ष हङकङ ब्लिट्ज खेलेका थिए भने अस्ट्रेलियाका विश्वकप विजयी कप्तान माइकल क्लार्कको निम्तामा गएर उनकै क्लबबाट अस्ट्रेलियामा स्थानीय लिग खेलेका थिए।"
प्रधानमन्त्री कप भलिबल फागुनमा,"न्यु डायमन्ड कप हुनेकाठमाडौं (कास) शिवम् सिमेन्टको मुख्य प्रायोजनमा न्यु डायमन्ड कप महिला भलिबल प्रतियोगिता माघ २१ देखि राजधानीमा हुने भएको छ। अहिले नयाँ बसपार्कमा १३ औं ढोरपाटन डबल लिग महिला भलिबल भइरहेको छ। यसका शीर्ष ६ टिमले न्यु डायमन्ड कपमा प्रतिस्पर्धा गर्ने प्रतियोगिता संयोजक कुमार राईले बताए। त्यही बसपार्कमा लिगकम नकआउटका आधारमा प्रतियोगिता चार दिन चल्ने जनाइएको छ।कुल तीन लाख ६४ हजार रुपैयाँ पुरस्कार रहेको प्रतियोगितामा मुख्य प्रायोजनस्वरुप शिवम् सिमेन्टले ५ लाख रुपैयाँ उपलब्ध गराउने छ। विजेताले १ लाख ५१ हजार, उपविजेताले १ लाख १ हजार, तेस्रोले ५१ हजार र चौथो स्थानमा रहनेले २१ हजार रुपैयाँ पुरस्कार पाउने छन्। प्रतियोगिताका सर्वोत्कृष्ट खेलाडीलाई १० हजार तथा उत्कृष्ट स्पाइकर, सेटर, ब्लकर, क्वीकर, सर्भर र डिफेन्सलाई ५५ हजार दिइनेछ।"
जावलाखेलमा भेट्रान फुटबल,"काठमाडौं (कास) अखिल नेपाल खेलकुद महासंघको आयोजनामा प्रथम अन्तर्राष्ट्रिय खुला कराते प्रतियोगिता आइतबार सुरु हुने भएको छ । प्रतियोगितामा नेपालसहित भारत, बंगलादेश, भुटान, पाकिस्तान र श्रीलंकाबाट अनुमानित ५ सय खेलाडीको सहभागिता रहने जनाइएकोछ । तीनदिने प्रतियोगितामा ७० स्पर्धा समावेश छन्। गुरुङ राखेप सदस्यमा काठमाडौं (कास) नेपाल कराते महासंघका अध्यक्षदावा गुरुङ राष्ट्रिय खेलकुद परिषद् (राखेप) को सदस्यमा नियुक्त गरिएको छ । मनाङका गुरुङ यसअघि पनि राखेप सदस्य थिए ।"
माक्र्सवादी कि लोकतान्त्रिक समाजवादरु,"नेपालको संविधानमा समाजवाद उन्मुख शब्द छ। तर कुन खाले समाजवाद हो त्यो उल्लेख छैन। कुन समाजवाद भन्ने अब स्पष्ट हुनुपर्छ। केही राजनीतिक दलका नेताहरूले यसबारेमा बोलेका छन्। माक्र्सवादी समाजवाद होइन लोकतान्त्रिक समाजवाद हो भन्ने केही नेताको धारणा छ। तर यसबारे सबैको मतऐक्यता भएजस्तो लाग्दैन। संविधानमा भनिएको समाजवाद लोकतान्त्रिक हो कि माक्र्सवादीरु यो निक्र्योल नगरीकन अघि बढ्न सकिँदैन। यदि अघि बढ्न खोजियो भने फेरि अलमलिने र गोलचक्करमा फस्ने काम हुन्छ। यी दुइटा खालका समाजवादको फरक के हो तरु यो बुझेपछि मात्र हामी कतापट्टि जाने हो त्यो निक्र्योल गर्न सक्छौं। माक्र्सवादी समाजवाद माक्र्सले आफैं भनेका होइनन्। एक ठाउँमा उनले केही बोलेका छन्। तर माक्र्सको पनि एउटै बोली हुँदैन, माक्र्स हामीभन्दा दूरदर्शी हुन् तर देउता होइनन्। माक्र्सले सधैं एउटै कुरा गरेका छैनन्। जस्तो हामी पनि सानो हुँदा एउटा कुरा, पछि बढ्दै जाँदा अर्को कुरा गर्दै जान्छौं, एउटै कुरालाई पछि तिखार्छौं, राम्रो बनाउँदै लान्छौं। त्यस्तै माक्र्सका कुरा पनि समयअनुसार बदलिँदै गएका छन्।माक्र्सवादी समाजवाद ले स्वामित्व, उत्पादन, पुनर्लगानी, विस्तारित पुनरुत्पादनमा हान्छ। अर्थात् स्वामित्व, उत्पादन, लगानी र विस्तारित पुनरुत्पादन निजी हुँदैनन्। निजत्व र निजी स्वामित्वलाई निषेध गर्छ यस्तो समाजवादले।लोकतान्त्रिक समाजवाद ले स्वामित्वमा हान्दैन। उत्पादन मुनाफामा पनि हान्दैन। यसले वितरणमा मात्र हान्छ। यसले स्वामित्व र उत्पादन नाफालाई निजी हुन दिन्छ र विस्तारित पुनरुत्पादनलाई पनि। निजी क्षेत्रले नाफा कमाउन पाउँछ। विभिन्न किसिमका नाफामा कर जोडिन्छ। तर त्यसले वितरणमा हान्छ। उत्तरी युरोपमा ठूलो सरकारी खर्च छ। त्यो करबाट उठ्छ। जनताले ३० देखि ६० प्रतिशत कर तिर्छन्। त्यो सरकारको ठूलो स्रोत हुन्छ। मैले वकालत गर्ने समाजवादचाहिँ स्वामित्व र उत्पादनमा हान्ने खालको होइन।तपाईंहरू कम्युनिस्ट पार्टीका नेताहरू हुनुहुन्छ तर यहाँहरूले सोचेको समाजवाद कस्तो होरु अहिले संविधानमा लेखिएको समाजवाद कस्तो होरु यसमा विरोधाभास देखिन्छ। तपाईंहरूले सिकेको, तपाईंका नेताहरूले बुझाएको कुरा र अहिले गर्न खोजिएको कुरा के हो यसमा स्पष्ट ठेगान हुनैपर्छ। द्विविधामा हुनुहुन्छ भने ठेगान गर्नुहोस्। नेताहरूलाई पनि ठेगान लगाउन भन्नुहोस्। होइन भने समाजवाद उन्मुख भनेकै भरमा कहाँ, कसरी जाने होरु निक्र्योल ननिकाले गोलचक्करमा फस्ने काम मात्र हुन्छ।लेख्ने कुरा एउटा तर गर्नेमा फरक हुन्छ। जस्तो संविधानमा एउटा कुरा लेखिएको छ, तर संविधान जारी भएपछि भएका कामहरूचाहिँ उल्टा खालका छन्। समाजवाद उन्मुख भन्ने तर व्यवहारमा अर्कै गर्नेरु संविधान लागू भएपछि सामुदायिक स्कुलहरू कति खुलेरु कति सामुदायिक अस्पताल खुलेरु बरु निजी स्कुलहरू भटाभट खुलिरहेका छन्। हुन त म निजी स्कुल, अस्पताल खारेज गर्नुपर्छ भन्ने मान्छे होइन। तर संविधानमा एउटा कुरा लेखिएको छ, कामचाहिँ अर्को खालको गरिएको छ भन्न खोजेको हो। लेखिने कुरा एउटा र गरिने कुरा अर्कै भयो भने त्यसले विरोधाभास ल्याउँछ। अनि यसको असर के पर्लारु यसतर्फ विचार पुर्याउनुपर्छ। वास्तवमा माक्र्सले सबै कुरा राष्ट्रियकरण गर्नुपर्छ भनेका छैनन्। यो लेनिन र माओको कुरा हो। माक्र्सपछाडि लेनिनवाद र माओवादको पुच्छर लगाइदिएर धेरै कुरा बिग्रेको मैले देख्छु। टाउको एउटा छ, खुट्टा र जीउ अर्कैजस्तो भएको छ। माक्र्सले मार्केट को कुरा गरेका छन्। पुँजीवाद चाँडै सिध्याउन मार्केट बाटै जाने हो। लेलिन र स्टालिनमा मात्र हो, राज्यवादको उभार चढेको। राज्यको नियन्त्रणलाई शक्तिशाली बनाउँछौं भन्यो भने त्यो माक्र्सवाद हुँदैन, लेलिनवाद माओवाद भइरहेको हुन्छ। हामीले कुनचाहिँ खोजेको हो विचार गरौं। मेरो विचारमा पुच्छर काट्दा राम्रै हुन्छ। पँुजीवाद सधैं बस्ने कुरा होइन। तर पुँजीवाद मर्ने बेला भएको छैन। त्यसैले पुँजीवादलाई नमार्दै अघि बढ्नुपर्छ। अहिलेको समाजवादमा जाने भनेको त्यही दिशाबाट हो। हामीले पुँजीवादको अंगीकार गर्दै विकास गर्दै यसबाट टयाक्स उठाउँदै जाने हो। अहिले अलमलमा बस्नु हुँदैन। पँुजीवादले भ्यालु सिर्जना गर्छ। अहिलेको भन्दा धेरै गर्छ। पुँजीवाद सामान्यतस् छालजस्तो भएर अघि बढ्छ। माथि जाने र तल जाने भइराख्छ। त्यसैले पुँजीवाद ओरालो लागेको बेला सामाजिक कल्याणका काम बलियो बनाउनुपर्छ। सामाजिक कल्याण भनेको खर्च गर्ने कुरा मात्र हो भन्नेजस्तो पनि केहीलाई लाग्छ। सामाजिक कल्याण भन्नेबित्तिकै केहीले खर्च गर्ने मात्र हो भनेर पाठ पढाएको पनि देखिन्छ। तर यो फत्तुर कुरा हो। पुँजीवाद केही तल लागेको बेलामा भरथेग गर्न सामाजिक कल्याण चाहिन्छ।तर अहिले सबैभन्दा महत्त्वपूर्ण कुरा भनेको सामाजिक कल्याणभन्दा पनि रोजगारी सिर्जना हो। तर रोजगारी सिर्जना कहिल्यै राजनीति पार्टीको प्राथमिकतामा परेन। यही समाजवादी भनिएको संविधान लागू भएपछि कति रोजगारी सिर्जना भएरु यसरी सोच्ने हो भने सार्है निराशाजकन तस्बिर देखिन्छ। सामाजिक लोकतान्त्रिक परिपाटीको जग रोजगारीमा आधारित हुन्छ, त्यसैले कसरी रोजगारी सिर्जना गर्ने भन्ने ध्यान दिएर सामाजिक कल्याणका काममा लाग्नुपर्छ। रोजगारीले नागरिकलाई बोल्न सक्ने र आफैंमा अड्न सक्ने बनाउँछ। त्यसैले अहिले माक्र्सवादी समाजवाद होइन लोकतान्त्रिक समाजवाद नै हुनुपर्छ। लोकतान्त्रिक समाजवाद को अभ्यास गर्दै जाँदा माक्र्सवादी समाजवाद मा पुग्ने बाटो हुन्छ कि हुँदैनरु एउटा बाटो लाग्दै गर्दा अलि पर पुगेपछि लोकतान्त्रिक समाजवादले माक्र्सवादी समाजवाद को नजिक पुर्याउँछ कि पुर्याउँदैनरु यसको ठयाक्क उत्तर पाउन सकिँदैन। तर योचाहिँ भन्न सकिन्छ कि, अन्य कुनै अर्थराजनीतिक व्यवस्थाभन्दा लोकतान्त्रिक समाजवाद ले नै माक्र्सवादी समाजवाद को नजिक भने पुर्याउँछ। अरू व्यवस्थाभन्दा यो ९लोकतान्त्रिक समावाद० माक्र्सवादी समाजवादको नजिक छ। एउटा विन्दुमा बाटो खोज्छ कि भनेर आशाचाहिँ गर्न सकिन्छ। जोडिन सक्ने सम्भावना पनि अरू व्यवस्थामा भन्दा यसमा बढी छ।यदि माक्र्सवादी समाजवाद तर्फ जाने हो भने यो पनि विचार गर्नुपर्छ कि विश्वमा माक्र्सवादी समाजवाद आउने सम्भावना के छरु के नेपाल मात्र त्यस्तो देश हो कि, जहाँ मात्र माक्र्सवादी समाजवाद आउन सक्छरु अरूमा चाहिँ आउन सक्दैनरु यस्तो हुन्छ कि हँुदैनरु बितेको सय वर्षको इतिहास हेर्दा पुँजीवाद तत्काल ढल्नेजस्तो त देखिँदैन। प्रस्तुति : दुर्गा खनाल"
समृद्धिका सर्त,"राजनीतिक स्थायित्व र समृद्धि हाम्रो मुलुकमा हाल राजनीतिक वृत्तले सबैभन्दा दोहोर्याउने शब्द हुन्। पश्चिमी मुलुकहरूमा जस्तो क्रान्तिको सफलतापश्चात् राजनीतिक, आर्थिक र सामाजिक उथलपुथल वा परिवर्तनहरू हामीकहाँ आउन पाएननन्। आन्दोलनहरू छिमेकीको सौजन्यमा सत्ताधारी र आन्दोलनकारीहरूबीचको सम्झौतामा टुंगिए। त्यस्ता सम्झौताहरूले पुराना शासकीय पद्धति, शासकीयस्वरूप तथा संस्थाहरूजस्तै नीति, नियम कानुन, कार्यान्वयन संरचना आदि यथास्थितिमै कायम हुन पुगे। बरु विगतका गल्तीहरूलाई दोहोर्याउने प्रवृत्तिले निरन्तरता पायो। फलस्वरूप जतिसुकै क्रान्तिकारी परिवर्तन हुँदा पनि पुराना शासकहरू फर्किए कहिले स्वरूप बदलेर त कहिले पुरानै अवतारमा। क्रान्ति राणा शासनको विरोधमा भएको थियो। क्रान्तिपश्चात् पहिलो प्रथानमन्त्री श्री ३ महाराजा मोहनशमशेर नियुक्त भए। स्मरण रहोस् सशस्त्र क्रान्ति तिनकै नेतृत्वको सरकारविरुद्ध भएको थियो। तीन दशक लामो संघर्षले पञ्चायतको देहावसान भयो। प्रजातन्त्रको पुनस्स्थापनापछिका दिनहरूमा पञ्चहरूले अपनाएको नीति र पद्धतिहरूले पुरानै स्वरूपमा निरन्तरता पाए। त्यसपछिका कालखण्डमा तिनै महापञ्चहरूले वर्कीफर्की मुलुकमा शासन गर्ने अवसरहरूसमेत पाए। क्रम अझै जारी छ।राजनीतिक समझदारीको नौलो संस्कार राणाकाल नेपालमा सरकार प्रमुखको परिवर्तनसँगैको नियम कानुन वा स्थापित पद्धतिहरू आदिलाई लत्याएर राजनीतिक निर्णयहरू लिइन्थ्यो नयाँ श्री ३ महाराजको स्वविवेकमा। राजाको प्रत्यक्ष नेतृत्वको पञ्चायतकालीन नेपालमा नियम, कानुन र स्थापित पद्धति मिचेर निर्णय गर्ने परिपाटी उत्सर्गमा पुगेको थियो दरबारको निर्देशन वा आडमा। प्रजातन्त्रको पुनस्स्थापनापश्चात् यसले राजनीतिक हस्तक्षेपको रूप धारण गर्यो। दोस्रो जनआन्दोलनपछि बसालेको पद्धतिले राजनीतिक हस्तक्षेपलाई दैनिकीमा परिणत गरिदिएको छ। फरक त्यत्ति हो विगतमा त्यस्ता निर्णयहरू शासकको निर्देशनमा हुने गर्थे अनि ऊ सजायको भागी नभए पनि जिम्मेवार हुने गथ्र्यो। नयाँ प्रणालीअन्तर्गत हुने त्यस्ता हस्तक्षेपहरू प्रमुख दलका नेताहरूबीच राजनीतिक समझदारीको नाममा हुने गर्छ। मुलुकलाई दूरगामी अहित हुने थुप्रै कार्यहरू भएका छन् यस प्रथाअन्तर्गत। तर जिम्मेवारी कसैले पनि बहन गर्न नपर्ने परिपाटी बसेको छ। जवाफदेही शून्यसरह भएको हुनाले मुलुकमा दण्डहीनता चुलिएको छ। व्यक्तिगत र संस्थागत भ्रष्टाचार पराकाष्टामा पुगेको छ। यसले संस्थागत विकास प्रक्रियालाई निस्तेज र निरर्थक तुल्याउँदै छ। विगतमा निर्माण गरिएका संस्थागत संरचनाहरू ध्वस्त पारिएका छन्। जिम्मेवार व्यक्तिहरूबाट नियम कानुनहरूको अवहेलना मात्र होइन खिल्ली उडाउने संस्कार स्थापित भएको छ। यो पद्धतिलाई पुठ मिलेको छ राजनीतिक समझदारीमा हुने भागबन्डा प्रथाबाट। नयाँ परिस्थिति हालै सम्पन्न स्थानीय, प्रादेशिक सभा र प्रतिनिधिसभाका चुनावहरूले मुलुकलाई नयाँ राजनीतिक धरातलमा उभिने अवसर प्रदान गरेको छ। एकबाहेक अन्य छ प्रादेशिक सभा र प्रतिनिधिसभामा एमाले र माओवादी केन्द्र ९माके० द्वारा गठित वाममोर्चाले आधिपत्य जमाएको छ। यो सफलताको पछाडि चुनावपूर्व उनीहरूले संयुक्त रूपमा गरेको राजनीतिक स्थायित्व र समृद्धिप्रतिको प्रतिबद्धता प्रमुख कारण हो। यो आलेखमा यिनै दुई विषयमा केन्द्रित रहेर समृद्धिको सपना साकार तुलाउन नितान्त आवश्यक कार्यहरू प्रस्तुत गरिएको छ, विगतको पृष्ठभूमिलाई साक्षी राखेर।राजनीतिक स्थिरता अन्तर्राष्ट्रिय मापदण्डअनुसार देश न्यून राजनीतिक स्थिरता भएको राष्ट्रको अग्रिम पंक्तिमा पर्छ ९विश्व बैंकले संकलन गरेको तथ्यांकमा आधारित ग्लोबल इकोनोमीले तयार परेको मापदण्डअनुसार हामी १६२ स्थानमा पर्छांै०। राजनीतिक स्थिरता आउन नसकेकै कारणले गर्दा समृद्धिको हाम्रो यात्रा अवरुद्ध भएको निष्कर्ष धेरैको छ। फर्केर हेर्ने हो भने पनि प्रजातन्त्र स्थापनाकालदेखिका ६७ वर्षको अवधिमा मुलुकले ५० पटक अर्थात् सरदर प्रत्येक १६ महिनामा नयाँ सरकार पायो। दोस्रो जनआन्दोलनपश्चात्का ९ वर्षमा ११ सरकारहरू बदलिए। वाम मोर्चाका उम्मेदवारहरूलाई भोट दिने अधिकांश मतदातालाई विश्वास थियो एमाले र माके नेतृत्वको सरकार पाँच वर्षसम्म परिवर्तन हुने छैन। तर नेपथ्यमा एमाले र माके अध्यक्षहरूबीच वाम मोर्चाको गर्भधारण हुनुपूर्व नै भद्र सम्झौता भैसकेको रहेछ। दुई दल प्रमुखहरूले आलोपालो गरेर सरकार सञ्चालन गर्ने अन्डरस्ट्यान्डिङ पश्चात् मात्र वाम मोर्चाको गठनको कल्पना गरिएको रहेछ। त्यसकारण सम्भवतस् आउँदो पाँच वर्षमा कमसेकम देशले दुई सरकार पाउनेछ। सरकार परिवर्तनलाई राजनीतिक स्थिरता मान्ने हो भने वाम मोर्चाको सरकारले राष्ट्रलाई त्यो दिने छैन। नीति र पद्धति निरन्तरताप्रतिको प्रतिबद्धता यदि हामीले बसालेको राजनीतिक संस्कार जसमा प्रत्येक राजनीतिक वृत्तलाई आफू र आफ्ना जनहरूको हित र उन्नति आफ्नै नेतृत्वको सरकारले मात्र पूर्ति गर्न सक्छ भन्ने विश्वास रहिरहन्छ तबसम्म स्थिर सरकारको परिकल्पना निरर्थक हुन्छ। सर्वसाधारणका निमित्त सरकार गठन र विगठनले त्यति महत्त्व राख्ने थिएन यदि सरकारले अख्तियार गरेका नीति, विधि र उसले बसालेका पद्धतिहरूले निरन्तरता पाउने थिए भने। त्यसकारण सरकार गठनपूर्व नै आर्जेको जनविश्वास र जनमतलाई कदर गर्दै केपी ओली र प्रचण्डले जसको नेतृत्वमा पहिलो र दोस्रो सरकार गठन हुने भए पनि आगामी पाँच वर्षका निमित्त अख्तियार गर्ने प्रमुख आर्थिक, मौद्रिक, उद्योग, वाणिज्य र सामाजिक नीतिहरू र शासकीय पद्धतिको घोषणा गरिदिए सरकारप्रतिको जनआस्था बढ्नेछ। घोषणा गरिएका नीति, विधि तथा पद्धतिहरूको विस्तृत वर्णन हालका निमित्त आवश्यक छैन न त ती अपरिवर्तित हुने जनविश्वास दिलाउन आवश्यक छ। समयनाकूल वा बदलिँदो अवस्था र परिस्थितिअनुरूप आवश्यक परे तिनमा परिवर्तन हुनेछ नै। यस्तो घोषणाले विगतमा जस्तो घोषित नीतिहरूले बेलाकुबेला १८० डिग्रीको मोड लिँदैनन् सरकार परिवर्तन हुँदा भन्ने विश्वास राष्ट्रलाई हुनेछ। यस्तो उपाय अपनाएको खण्डमा विगतमा जस्तो अस्थिर राजनीतिक अवस्थाले निम्त्याएका विकृतिहरू न्यूनीकरण हुने थिए र मुलुक गन्तव्यतर्फ निरन्तर उन्मुख भइरहने थियो। समृद्धितर्फको यात्रा समृद्धि आकाशबाट झर्ने वस्तु नभई हामीले विगतमा गरेका प्रयास, देशमा उपलब्ध स्रोत, साधन, दक्षता एवं वैदेशिक सहयोग तथा लगानी आदिको उचित परिचालन, सहभागिता र चुस्त व्यवस्थापनबाट हुने हो। विद्यमान आर्थिक, सामाजिक धरातल वा जगमा टेकेरै राष्ट्रले अवलम्बन गर्ने नीति, नियम कानुन, लगानी प्रवद्र्धन, उत्पादनशील रोजगारीका अवसरहरू सिर्जना आदिबाटै समृद्धि निम्तिने वा टारिँदै जाने हो। हामी कुन धरातलमा छौं त्यसतर्फ नियालौं। यदि मनगढन्ते अप्रमाणितलाई भन्दा प्रमाणित स्रोत र साधनहरूलाई आधार मान्ने हो भने हाम्रो समृद्धिको प्रमुख स्रोत साधन र केन्द्रविन्दु भनेको तीन करोड हाराहारीमा पुग्न लागेको जनसंख्या हो। त्यसमध्ये पनि अधिकांश ९६४ प्रतिशत० क्रियाशील अर्थात् १५ देखि ६४ वर्ष उमेरका जो छन् तिनै हुन् यस देशको आय बढाउने र समृद्धितर्फको यात्रालाई इन्धन प्रदान गर्ने स्रोत तथा साधन। दोस्रो भौगोलिक विविधता भएको तीस लाख हेक्टर खेतीयोग्य भूमि जहाँ विविध किसिमका बीज, बिरुवा र वस्तु भाउ तथा अन्य कृषिजन्य वस्तुहरू उत्पादन गर्न सकिन्छ। तेस्रो ४२ हजार मेगावाट विद्युत् उत्पादन क्षमताको जलस्रोत, चौथो प्राकृतिक सौन्दर्य र पाँचौं हाम्रा सम्पदा, संस्कृति र इतिहास आदि हुन्। यी स्रोतहरूको उचित परिचालनबाटै हो यस देशको मुहार फेरिने।वर्तमान अवस्था विकासका जुनसुकै स्थापित मापदण्ड वा इन्डिकेटर लाई आधार मान्ने हो भने हामी विश्वको न्यून आय भएका राष्ट्रहरूको अग्रिम पंक्तिमा पर्छांै। विपन्न राष्ट्र हुनु आफैंमा कुनै अभिशाप पटक्कै होइन बरु यो अवसर पनि हुन सक्छ समृद्धितर्फ लम्कनका निमित्त। आजका थुप्रै सम्रद्ध वा समृद्धशील राष्ट्रहरू कुनै समयमा विपन्नै थिए। त्यस्ता मुलुकहरूको आर्थिक इतिहासबाट सिकिने एउटा पाठ भनेको सम्पन्नतातर्फ अग्रसर हुन जति विपन्न मुलुकहरूलाई सरल हुन्छ त्यति नै कठिन सम्पन्न मुलुकलाई तिनले हासिल गरेको सम्पन्नता कायम गर्न वा धान्नका निमित्त। त्यसैगरी सुशासन, सही आर्थिक र समाजिक नीतिहरूको अवलम्बन गर्ने कतिपय विपन्न मुलुकहरूले एकै पुस्तामा आफ्नो विपन्नतालाई विगत अथवा इतिहासमा परिणत गरेका उदाहरणहरू पनि हाम्रासामु छन्। समृद्धितर्फ द्रुत गतिमा लम्केका अधिकांश मुलुकहरूमा पाइने समान गुणहरू सुशासन, नागरिकको सुरक्षा, कानुनी राज्य, लगानीमैत्री वातावरण हुन्। हाम्रो यात्रा हाम्रो भौगर्भिक र भौगोलिक कारणहरूलाई थाती राखेर हामीले किन अपेक्षा गरेअनुरूप उन्नति गर्न सकेनौं भन्ने प्रश्नको उत्तर खोज्न हाम्रो विगततर्फ एक नजर पुर्याऊ। राणाकालीन र त्यसपूर्व सरकारको प्रमुख कार्य राजस्व संकलनका निमित्त शान्ति सुरक्षा कायम गर्नु थियो। संकलित राजस्व रकममध्ये शान्ति सुरक्षा खर्च कटाएर बाँकी बचत शासकहरूको दरबारमा दाखिला हुने परम्परा थियो। रैती दुनियालाई निगाहस्वरूप केही सुविधाबाहेक विकास निर्माणका निमित्त सरकारले कुनै प्रयास गर्दैनथ्यो। प्रजातन्त्र प्राप्तिपछिको स्थिति अवलोकन गर्दा देशको कुल जनसंख्या ८२ लाख र प्रतिव्यक्ति वार्षिक रास्ट्रिय आय ४५ अमेरिकी डलर हाराहारीमा भएको अनुमान गरिएको थियो। साक्षरता १ प्रतिशत थियो भने देशभर ३ सय २१ विद्यालयमा ९ हजार र दुई कलेजमा ३ सय विद्यार्थी अध्ययनरत थिए। डाक्टरहरूको संख्या ५० थियो अस्पतालको क्षमता ६४० शय्याको। पूर्वाधारको हिसाबले ३७६ किलोमिटर सडक सञ्जालमध्ये ३० किलोमिटर जति कालोपत्रे थियो। करिब २० लाख हेक्टर खेती भएको जमिनमा जम्मा १५ हजार हेक्टर सिञ्चित क्षेत्र थियो। विद्युत् उत्पादन ३ हजार किलोवाट, एउटा बैंक ९नेपाल बैंक०, कुल राजस्व रु। ३ करोड हाराहारी थियो। अधिकांश घरहरू काँचो इँटाले बनेका खर बा फुसको छानाका हुन्थे। छोटकरीमा भन्नुपर्दा आर्थिक विकास शून्यको अवस्थामा थियो ६७ वर्षपूर्वको नेपालमा। आजको अवस्था बेग्लै छ। जनसंख्या बढेर ३ करोड हाराहारीमा पुग्न लागेको छ अर्थात् झन्डै ३।५ गुणा जनसंख्यामा वृद्धि आएको छ। प्रतिव्यक्ति आय १६ गुणा बढेको छ। हामीले चाहेको समृद्धि भनेको सरकारद्वारा जनसाधारणको अविछिन्न रूपमा विकास गर्ने वातावरण निर्माण, शान्ति सरक्षाको प्रत्याभूति, उपलब्ध गराइने सेवाहरूमा वृद्धि र तिनमा समान पहुँचलगायत विगतमा हासिल भएकोभन्दा तीव्र, समावेशी र न्यायोचित र विपन्नको उत्थान केन्द्रित आर्थिक वृद्धि हासिल गर्नु हो। अघिअघि बग्गी पछिपछि घोडाप्रजातन्त्र प्राप्तिको छ वर्षपछि ९१९५६६१० देखि योजनाबद्ध विकास अभ्यासलाई हामीले निरन्तरता दिँदै आएका छौं। प्रथम योजना राजनीतिक नेतृत्वको ९प्रधानमन्त्री टंकप्रसाद आचार्य सरकार० निर्देशनमा योजनाविद्हरूले तर्जुमा गरेका थिए। योजना तर्जुमा गरिँदा आर्थिक, सामाजिक तथ्यांकहरू संकलित भएका थिएनन् अर्थात् कुन आर्थिक सामाजिक धरातलमा योजनाहरू तय गरिँदै छ भन्नेमा योजनाकारहरू अनविज्ञ थिए। योजना कार्यान्वयन प्रक्रियामा मात्र थाहा भयो योजनाले राखेका लक्ष्यहरू हासिल गर्न आवश्यक स्रोत र साधन हामीसँग छँदै थिएनन्। दोस्रो योजनाको पहिलो दुई वर्ष योजना तर्जुमाका निमित्त आवश्यक तथ्यांक संकलन गरेर मात्र योजना तर्जुमा गर्ने उद्देश्य राखिएको थियो। अनि, दोस्रो योजना अवधिलाई पाँचको साटो तीन वर्ष गर्ने निर्णय पनि गरियो। तीन वर्षमा हासिल गर्ने उद्देश्यहरू पनि प्रथम योजनाका जस्तै मनगढन्ते नै सावित भए, योजनापछि गरिएको मुल्यांकनमा। दुई वर्षको अवधिमा हामीले आफ्ना स्रोत र साधनहरूको निक्र्योल गरेर योजना तर्जुमा गरेका रहेनछौं भन्ने वास्तविकता योजना अवधि सकिसकेपछि मात्र उजागर भयो। आजका दिनसम्म आइपुग्दा हामीले तेह्रांै योजना कार्यान्वयन गरिसकेका छौं। यिनै प्रयासका कारणहरूले गर्दा हामीले ६७ वर्षयता थुप्रै उन्नति हासिल गरेका पनि छौं आर्थिक, सामाजिक क्षेत्रहरूमा तर ती अपुग रहे। जनआकांक्षाभन्दा न्यून छन् ती। त्यसो हुनुका थुप्रै कारणहरू छन्, तिनमा योजनाबद्ध विकास प्रक्रियामा आवश्यक पूर्वतयारी अभाव र विगतका गल्तीहरू ठम्याएर त्यसलाई नदोहोर्याउने पद्धति बसाल्न नसक्नु मुख्य छन्। खुला बजारमा आधारित आर्थिक नीति सन् १९८४ देखि हामीले उदार प्रतिस्पर्धात्मक खुला बजार सिद्धान्तमा आधारित आर्थिक नीतिलाई अवलम्बन गर्दै आएका छौं। यो प्रक्रियालाई प्रजातन्त्रको पुनर्बहालीपछिका वर्षहरूमा आक्रामक ढंगले मूलधार आर्थिक नीतिको अभिन्न अंग तुल्याइएको छ। एडम स्मिथको खुला बजारमा आधारित अर्थतन्त्रको महिमा जप्ने हाम्रा दिग्गज अर्थशास्त्रीहरूले तिनै स्मिथले प्रतिपादन गरेको अर्को सिद्धान्त थ्योरी अफ मोरल सेन्टिमेन्ट लाई भने बेवास्ता गरिदिए। बजारलाई प्रतिस्पर्धात्मक तुल्याएर बहुजनको हितका निमित्त नियम कानुनजस्ता आवश्यक पूर्वाधारहरू नीति निर्माताले नजरअन्दाज गरिदिए। तिनको अभावमा उदारीकरणले मुलुकमा सिन्डिकेट निर्माण गरी एकाधिकार कायम गरेर बजारलाई कब्जा गर्ने प्रवृत्तिले प्रोत्साहन पायो। यस प्रवृत्तिले पुँजी निर्माण न्यून त हुने नै भयो, उपभोक्ताहरूको चरम शोषण पनि भइरहेको छ। बजारमा एकाधिकार कायम गर्नेले थालमा रहेको खाना थप्ने वा बढाउने होइन जे छ त्यसैलाई लुट्ने गर्छन्। राष्ट्रमा जरा गाडेको अनियन्त्रित बजार व्यवस्थाले निम्त्याएका विकृतिमध्ये आर्थिक असमानता चुलिनु, बिचौलियाहरूको जगजगी बढ्नु र समाजमा भ्रष्टाचारीहरूको रजगज हुनु हो। यस्तो परिवेशमा सिर्जिएका नयाँ राजनीतिक, आर्थिक र सामाजिक अवसरहरूमा सीमित सम्पन्न वर्ग हावी हुनु स्वाभाविक हो। विद्यमान परिस्थिति अन्त्य गर्न सिर्जनशील र जवाफदेही सरकार आवश्यक छ जसले समृद्धिका निमित्त उठाइने कदमहरूको फोकल पोइन्ट सर्वसाधारण त्यसमा पनि विपन्न नागरिकलाई तोकेर नीति, योजना र कार्यक्रमहरू निर्माण गर्न सकोस्। छोटकरीमा भन्नुपर्दा हाम्रो योजना तर्जुमा परिपाटी, कार्यान्वयन पद्धति र खुला बजारमा आधारित आर्थिक नीतिहरूमा अत्यधिक सुधार नितान्त आवश्यक छ। आयात गरिने समृद्धिको परिकल्पना छिमेकी राष्ट्रहरू चीन र भारत दुवै विश्व अर्थतन्त्रलाई गति वा इन्धन प्रदान गर्ने हैसियत कायम गर्दै छन्। दुई छिमेकीले हासिल गरेको आर्थिक उन्नतिको वाछिटाले हाम्रो समृद्धि हुन्छ विश्वास हामीमध्ये धेरैमा बढ्न थालेको छ। चीनमा आएको समृद्धि, उसले हामीप्रति देखाएको सहानुभूति, सदभाव र सौहार्दता आदिले हामीलाई मोहित तुल्याएको छ। उसले प्रदान गर्ने वैकल्पिक पारवहन सुविधा, पेट्रोलका निमित्त बिछ्याइने पाइपलाइन, नेपालभित्र रेलमार्गहरू हुँदै चिनियाँ रेल सञ्जालसँग जोडिनेजस्ता सम्भावित अवसरहरूले हामीमा नयाँ उत्साह र उमंग पैदा गरेको छ। चिनियाँ औद्योगिक र व्यापारिक प्रतिष्ठानहरूले नेपालमा लगानी गर्न देखाएको चाख तथा चिनियाँ पर्यटकहरू भित्रिने सम्भावनाले थुप्रै अर्थविद् उत्साही भएका छन्, समृद्धिको हाम्रो गन्तव्य छिट्टै आइपुग्ने भयो भनेर। दक्षिणको छिमेकी आश्रित अर्थतन्त्रमा विविधता आउने प्रबल सम्भावना देखा पर्न थालेका छन्। तीमध्ये कतिले उत्तर र दक्षिणी क्षिमेकीहरूको उन्नतिको बाछिटा र सहयोगमा हामिले विश्वको कुनै राष्ट्रले एकदुई वर्षमा बिरलै हासिल गर्न सफल भएको आर्थिक वृद्धिदरलाई निरन्तर दशकौसम्म हासिल गराएर मुलुकलाई समृद्ध राष्ट्र तुल्याउन सकिने विश्वास राजनीतिक वृत्तलाई दिन थालेका छन्। अनि स्वविवेक शून्यप्रायस् भएका नेताहरू जनतामा सपना बाँड्न थालेका छन् तुरुन्तै भित्रिने समृद्धिको। त्यस्ता विज्ञहरूले प्रकाशमा नल्याएको अँधेरो अर्को पाटो के हो भने दुई छिमेकी राष्ट्रहरूले उत्पादन गरेका पैदावारले हाम्रो बजार छरपस्ट पारेको छ। लाउने, खाने, सुत्ने, हेर्ने, सुन्ने र गुड्ने आदि सामग्रीहरू सस्तो र सुलभ उपलब्ध भएको र वैदेशिक रोजगारीबाट प्राप्त आयको कारणले गर्दा तिनको खपत आकासिँदै छ गएको छ। दुवै छिमेकी मुलुकसँगको व्यापार घाटा चुलिँदै गर्दा अब हाम्रो अर्थतन्त्रले धान्न नसक्ने स्थितिमा पुगिसकेको छ। हाम्रा उत्पादित वस्तुहरूले आन्तरिक बजारमा उनीहरूको उत्पादनसँग प्रतिस्पर्धा गर्न नसकेको अवस्था छ। यस्तो अवस्थामा विगतदेखि हामीले उत्पादन गर्ने गरेका वस्तुहरूले उनीहरूको बजारमा प्रवेश पाई प्रतिस्पर्धा गर्न सक्दछ भनेर कल्पना गर्नु व्यर्थ छ। विडम्बना आन्तरिक उद्योगहरू सुक्दै गएकोमा हामी चिन्त्तित देखिँदैनौं भने अर्कोतर्फ छिमेकी मुलुकहरूको बजारमा हाम्रा कुन वस्तुहरूले प्रतिस्पर्धा गर्न सक्छन् र तिनको उत्पादन वृद्धि र प्रवद्र्धनतर्फ ध्यान दिन सकेका छैनौं। सायद रेमिटयान्सबाट आउने रकमको वृद्धिदरमा देखा पर्ने थालेको ओरालोपनाका संकेतहरूले निकट भविष्यमा हामीलाई सतर्क हुन बाध्य तुल्यासकेको वास्तविकतालाई आत्मसात् गरेर उद्योग व्यापार र मौद्रिक नीतिहरू सोहीअनुरूप परिमार्जन गर्न अग्रसर अझै भएका छैनौं। निष्कर्ष जतिसुकै सकारात्मक सोच राख्नेहरूका निमित्त पनि आउँदा वर्षहरूमा विगतमा जस्तो सरकार परिवर्तन हँुदैनन् र राजनीतिक स्थिरता कायम हुन्छ भनेर सोच्नु सायद साँढेको पछिपछि फल झर्छ र खाउँला भनेर लागिपर्ने स्यालको कथा सिद्ध हुनेछ। सरकार निर्माणपूर्वै एमाले र माकेकका नेताहरूबीच नीति, विधि र पद्धतिहरूमा एकरूपता कायम गर्ने समझदारी गरी त्यसलाई पाँच वर्षसम्म निरन्तरता दिने घोषणा गरेको खण्डमा मुलुक एसियन ड्रामाका लेखक र अर्थशास्त्र विषयमा नोबल पुरस्कार विजेता गुन्नर मिडलले उल्लेख गरेको सफ्ट स्टेट सिन्ड्रम अर्थात् सरकार परिवर्तन भैरहने र नीति तथा पद्धति आदि पनि सोहीअनुरूप घरीघरी बदलिने दुरवस्थाहरूको चपेटमा जकडिरहने थिएन। केपी ओलीको नेतृत्वमा गठन हुने सरकारले अपनाउने नीति, नियम कानुन, विधि पद्धति र प्रक्रिया आदिलाई प्रचण्ड सरकारले पनि निरन्तरता दिने हो भने सरकारको नेतृत्व परिवर्तनले हाम्रो समृद्धि यात्रालाई रोक्दैन। त्यसैगरी अब निर्माण हुने सरकारले विगतमा जस्तो बिनावस्त्र राजनीतिक हस्तक्षेप नगरी, जवाफदेहिताविहीन अवस्था नल्याई र भ्रष्टाचार नियन्त्रणलाई भाषणमा मात्र सिमित नगरी व्यवहारमै लागू गरेको खण्डमा देश समृद्धिको गन्तव्यतर्फ उन्मुख हुने अधिक सम्भावना छ ।"
प्रेमासँगका यादहरू,"छोरा जुहारले प्रेमा शाहको निधनको समाचार फेसबुकमा देख्नेबित्तिकै सुनाए। मेरो विश्वास अलि धर्मराएजस्तो भयो तर यस्तो समाचार झूटो कसरी होला र भन्ने लाग्यो। हो कि होइन दोमन भए पनि यो समाचारले मलाई स्तब्ध तुल्यायो। मैले आख्यानपुरुष डा। ध्रुवचन्द्र गौतमज्यूलाई फोन गरें निश्चित गर्नका लागि। उनलाई थाहा रहेनछ, बुझेर खबर गर्छु भने। पछि हो भन्ने नै निश्चित भयो।पच्चीस सालतिरको कुरा हो प्रेमा शाह र म त्रिभुवन विश्वविद्यालयको कीर्तिपुरमा एमए नेपालीमा पढ्थ्यौँ। हाम्रो ब्याचमा स्रष्टाहरूको राम्रो उपस्थिति थियो। एमए पढ्न आउँदा नै स्थापित भइसकेका लेखक, संगीतकार र गायकहरूको भावना र संवेदना मिल्नाको कारणले होला, हाम्रो एउटा राम्रो ग्रुप बनेको थियो। प्रेमा शाह, म ९बेन्जु शर्मा०, कवि दैवज्ञराज न्यौपाने र प्रसिद्धि प्राप्त गरिसकेका गीतकार, सङ्गीतकार रगायक गोपाल योञ्जन र हिरण्य भोजपुरे। प्रेमा शाहको पहेँलो गुलाफ र प्रयोगवादी केही कविताहरूले साहित्यिक जगत्मा त्यसैबखत राम्रो स्थान बनिसकेको थियो। हुन त अरू पनि पाँच छ जना महिलाहरू र केही संस्कृत पृष्ठभूमिबाट आएका पुरुषहरू र अन्य विद्यार्थीहरूले कक्षा भरिभराउ थियो। प्रेमा र मेरोबीचमा छिट्टै मित्रता बस्यो। योभन्दा पहिले हामी औपचारिक रूपमा परिचित थिएनौँ। प्रेमाले एक दिन मलाई भनिन्, होस्टलमा बस्नेलाई साथी बनाउनुपर्यो, कहिलेकाहीं आराम गर्न, लुगासुगा फेर्न पनि काम लाग्छ। क्लासका सबै महिला साथीहरू काठमाडौँका नै थिए तर एक जना धरानबाट आएकी ॐ कुमारी आचार्य ९विवाहपछि सविता अधिकारी० होस्टलमा बस्ने थाहा पाएपछि उनलाई हामीले नजिकको साथी बनायौँ। हामी तीन जनाले स्टुडियोमा गएर खिचाएका फोटाहरू केही अझै मेरो पुराना एल्बममा छन्। हामी तीन जनाबीच तँम नै चल्थ्यो। प्रेमाको निधनपछि ती एल्बम खोजेर मैले पुरानो स्मृतिलाई ताजा बनाएँ। एउटा लामो समय हाम्रोबीचबाट फड्का मारेर यति टाढा पुगिसकेछ कि प्रेमाको निधनको समाचार साथीभाइहरूमा पहिले मैले नै सुन्नुपर्यो। यो सुनेपछि मृत्युको गन्धको अनुभव मलाई हुने थालिरहेछ। मृत्युनजिकै छ कि जस्तो लागिरहेछ। मृत्युदेखि मलाई कुनै त्रास, भय केही छैन। मृत्युले ढोकामा आएर म तिमीलाई लिन आएको भन्यो भने म तयार छु भन्ने उत्तर दिनेछु र तुरुन्त ऊसँग जानेछु। अब सुखको कुनै अवशेष बाँकी छजस्तो लाग्न छाडेको छ। प्रतिकूल परिस्थितिलाई अनुकूल बनाउने प्रयास सबै सिद्धिसकेको छ। लेख्नचाहिँ धेरै बाँकी छ तर धेरै लेख्नुको उपलब्धि पनि केही छ जस्तो लाग्दैन। न म त्यस्तो कुनै ठूलो व्यक्तित्व हँु, मेरो अनुपस्थितिले कहीँ, कतै केही पनि फरक परोस्। म एउटा सानो कण, मजस्ता कति आए र गए कसैलाई के कहीँ फरक पर्यो होला ररु यो पछिल्लो समयमा जसरी जिजीविषाको प्यास ममा घटेको छ, प्रेमामा कस्तो थियो होला बढेको या घटेकोरु जीवनको उत्तराद्र्धमा हाम्रो भेट हुन छोडेको थियो, पहिले पनि त्यति बाक्लो त होइन। उनी अमेरिकामा छोरीसँग बस्न थालेकी थिइन्। सबभन्दा पछिल्लो भेट करिब दुई वर्ष जति अगाडि होला नयाँ सडकमा भएको थियो। यो अकस्मातको भेटमा हामी धेरै खुसी भएका थियौँ, अँगालो हालेका थियौँ। उनले चिया पिउने प्रस्ताव राखिन्, हाम्रो साथमा कथाकार पद्मावती सिंह पनि थिइन्। चिया पिउँदै हामीले केही बेर कुराकानी गर्यौं र अब हाम्रो भेटघाटमा निरन्तरता दिने प्रस्ताव प्रेमाले राखेपछि, भेट्ने स्थानको प्रबन्ध मिलाउने कामको जिम्मा पद्मालाई दियौँ। पछि पद्माले भनिन्, मैले प्रेमालाई धेरैचोटि फोन गरेँ तर सम्पर्क हुन सकेन। अनि मैले ठानें प्रेमा अमेरिका गइसकेकी होलिन्। त्यसपछि उनीसँग भेट भएन र एकैचोटि यस्तो दुस्खद खबरले पत्याउन पनि गाह्रो पर्यो। अहिले आएर, कीर्तिपुरमा पढ्दाका हाम्रा ती मीठा स्मृतिहरू फिल्मका रिलजस्ता आउँदै जाँदै गर्न थाले। एक दिन हामीले हाम्रा परम मित्र गोपाल योञ्जनलाई उनका गीतहरू सुन्न अनुरोध गर्यौं। उनले हार्मोनियम नभई गाउन नसक्ने भएकाले कीर्तिपुर सहरको बाघभैरव मन्दिरमा गएर सुनाउने निश्चित भयो किनकि त्यहाँ हार्मोनियम थियो। हामी सबै त्यहीँ गयौँ, हामीले फर्माइस गर्दै गयौं, उनले सुनाउँदै गए। तिम्रोजस्तो मुटु मेरो पनि, तिम्रैजस्तै माया मेरो पनि।।। आदिआदि रेडियोमा सधैँ बजिरहने लोकप्रिय उनका ती गीतहरूले हामी मुग्ध भएका थियौँ। गीतको चयन गर्ने क्षमता, त्यसभित्रको मार्मिकतामा योञ्जनको संगीत परेपछि सुन्ने मानिसले आफूलाई नै बिर्सन्थ्यो। उनको गहन आवाजको आफ्नोपनले वातावरण नै गम्भीर बन्थ्यो। उनको त झन् छिटो नै निधन भयो। त्यसबखत सङ्गीतकार तथा गायक हिरण्य भोजपुरेको गायिका उर्मिलासँग प्रेम चलिरहेको थियो। हामीले उनलाई पनि गीत सुनाउन अनुरोध गर्दा, उर्मिलाजी र साथै गितार ल्याएर सुनाउने कुरा भयो। यसैअनुसार यो सबै प्रबन्ध मिलाएर, उनका परम मित्र ९पछि हाम्रा पनि० गीतकार, सङ्गीतकार र गायक गणेश रसिक ९हाल सदस्यसचिव संगीत नाट्य प्रज्ञा प्रतिष्ठान० का धेरै गीतहरू सुनियो भोजपुरे र उर्मिलाको लहरा पहरा छहराको देश।।।, कीर्तिपुको डाँडाको हावामा घन्किरहेको हुन्थ्यो। उर्मिलाजीको सारी हावामा उडिरहेको हन्थ्यो, रसिकजी महेन्द्ररत्न कलेजमा पढ्नुहुन्थ्यो, कलेजबाट गीत सुनाउन आउनुहुन्थ्यो। गितार ल्याउन सजिलो भएकाले उहाँहरूका गीतहरू, हामी बारम्बार सुन्न पाउँथ्यौं। ती सुखद दिनहरू सम्भँदा अहिले आफू त्यही उमेरमा पुगेको, तिनै गीतहरूमा रमाएको यादहरू ताजा भएर आउँछन्। प्रेमाको निधनले आँखामा यस्ता दृश्यहरू आउँदै, जाँदै गर्न थाले। प्रेमाको शारीरिक व्यक्तित्वदेखि बौद्धिक व्यक्तित्वसम्मका स्मरणहरू दृश्य, दृश्य बनेर आउन थाले। प्रेमा राम्री मात्र होइनन्, निकै राम्री। उनलाई मन नपराउने को होलारु तर व्यक्त गर्न आँट पनि कसैले गर्न सके सकेनन्रु सम्भ्रान्त परिवारकी उनमा कुनै कुराको अभाव देखिँदैनथ्यो। उनको व्यक्तित्वको शालीनता, बोलीचालीको गाम्भीर्य, माधुर्य, हृदयको संवेदनशीलताले उनको साथमा बस्दा, केही अपूर्णताले पूर्णता पाएको अनुभव म गर्थें। उनी आन्तरिक कुराहरू मसँग भन्ने गर्थिन्। त्यसताका उनका प्रेमी उनलाई भेट्न आइरहन्थे। आज ऊ आएपछि, तिमीहरूले मलाई छोडिदेओ उनी भन्थिन्। उनी, ॐमी र मसँग कीर्तिपुरको डाँडाको कान्लामा अरूले नदेख्ने र आफूले टाढाबाट मानिस आएको देखिने ठाउँ मिलाएर बस्थिन्। त्यहाँ बसेर उनी आफ्नो कपाल मिलाउँथिन्, लिप्स्टिक थप्थिन्, पाउडरको पफले पसिना टिप्थिन् र उज्याली देखिन्थिन्। त्यस दिन कपालमा फूल पनि घुसारिएको हुन्थ्यो। निकै बाक्लो कपालको माझमा उनको अनुहार हरियो झ्याङमा फुलेको सेतो इन्द्रकमलको सुगन्धित फूलको पत्ताजस्तै कोमल र टलकदार देखिन्थ्यो। ज्यादै बाक्लो कपाललाई कम बाक्लो बनाउन भित्रभित्र बीचबीचमा उनी काट्ने गर्थिन्। प्रेमीको आगमनमा उनी धेरै खुसी देखिन्थिन्। हामी उनीसँग छुट्टिएर क्लासतिर लाग्थ्यौँ र उनी प्रेमीको साथमा क्यान्टिनतिर लाग्थिन्। पछि उनले ऊसँग विवाह नहुनुको कारण बताइन्, जसमा आफू निर्दोष रहेको कुरा गरिन् र मैले विश्वास गरेँ। प्रेमाको मावली पुल्चोकमा थियो। सानैदेखि उनी त्यहीं हुर्केकी थिइन्। राणाहरू काठमाडौँका एलिट क्लास हुन्। उनलाई कुनै कुराको कमी थिएन। मावलीमा हजुरबुबा, मुमा, मामा ९राइजिङ नेपालका प्रधानसम्पादक बरुणशमशेर राणा० आदि थिए। हामी जाँदा प्रायस् माइज्यूसँग भेट हुन्थ्यो, उनी साह्रै फरासिली र मायालु थिइन्। कलाकी प्रेमी प्रेमाका कोठामा रंगीन माछाहरू अक्वेरियममा पालिएका र कोठा कलात्मक शृंगारपटारले प्रकृतिको काखमा बसेजस्तो भान हुन्थ्यो। उनले मलाई उपहार दिएको किताबमा पनि फूल, लहरा बनाएर मेरो नाम लेखेर दिन्थिन्। त्यसताका हामी आस्तित्ववादी लेखकहरू पढ्थ्यौं सात्र्र, काफ्का, कामु। प्रेमाले उपहार दिएको द फल अझै मसँग छ। हामी पुस्तक मात्र होइन, कपडाहरू पनि उपहारस्वरूप लिनेदिने गथ्र्यौं। मैले उनलाई उपहार दिएका सिल्कका ब्लाउज्का कपडाहरू उनले त्यसैबखत सिलाएर लगाएकी थिइन्। उनले मलाई उपहार दिएको सिल्कको स्कार्फ अझै मसँग छ।एक दिन प्रेमाको अनुरोधमा म उनको वासस्थान पुल्चोकमा उनीसित गएकी थिएँ। त्यहाँबाट कुनै कार्यक्रम वा समारोहमा जाने उनको योजना रहेछ, त्यहीँ गएपछि थाहा भयो। मलाई जानका लागि अनुरोध गरेपछि म त जान सक्दिनँ यस्तो लुगामा भनें। उनले जोर गर्न थालिन्। म पढ्न जाँदा लगाएको खरानी रङ्गको जर्जेटको साधारण सारीमा थिएँ। उनले आफ्नो राम्रो सारी ल्याएर दिएर लगाउन जोर गर्न थालेपछि, मैले उनको कोठामा लुगा फेरेर शृंगारपटार पारेर तयार भएर हामी गयौँ। त्यो के कार्यक्रम थियो, अहिले बिर्सिएँ। हामी जति नै नजिकका साथी भए पनि म केही साधारण कुराहरूमा भिन्नताको अनुभव गर्थें कतैकतै, कहिलेकाहीं, केहीकेही फरक भएको अनुभव मलाई हुन्थ्यो तर आखिरमा म पनि माइती मध्यमवर्गीय परिवार र घर सम्भ्रान्त परिवारको भएकाले र हामी दुवै काठमाडौँकै भएकाले धेरै कुराहरू मिल्दाजुल्दा नै हुन्थे। त्योभन्दा मिल्ने कुरा हामी दुवै लेखिका भएकाले हाम्रो सोच मिल्थ्यो, मन मिल्थ्यो। हाम्रो क्लासमा विभिन्न जिल्लाहरूबाट आएका साथीहरूका रहनसहन, विचार, सोच लवाइ, खवाइ फरक हुनु स्वाभाविकै थियो। हामी कुनैकुनै साथीहरूलाई प्रतीकात्मक नाम राख्थ्यौं र मरीमरी हाँसेर उडाउँथ्यौ, त्यो अरूलाई थाहा हुँदैनथ्यो। हामीले सोचेका विम्ब र प्रतीक एकै खालका हुन्थे। प्रेमाले मन फुकाएर हाँस्दा त्यो हाँसो अलि फरक खालको खत्खत् खत्खत् गाग्रोबाट पानी सारेजस्तो हुन्थ्यो। उनको त्यो मन फुकाएर हाँस्ने खत्खत् हाँसोको यादले अहिले मलाई झनै पीडित तुल्याएको छ। के थाहा त्यो नयाँ सडकको भेट नै अन्तिम होला भन्ने। भेटघाटलाई निरन्तरता दिने उनको प्रस्ताव अब उनले साथै लिएर गइसकेकी छन्। एउटा लामो अन्तरालपछि भेट भएका हामीबीच आदानप्रदान गर्नुपर्ने धेरै कुराहरू थिए, ती सबै बाँकी रहे। हामीले उत्तराद्र्धमा भोगेका जिन्दगीका उतारचढावका बारेमा मन फुकाएर कुरा गर्न बाँकी नै थियो। हामीबीच गोप्यताका कुनै छेकबार थिएनन्। उनको पहिलो विवाह भारतको ९सायद पटनाको० व्यापारीसँग भएको थियो। भारतमा स्कुलमा पढ्दा एउटाले उनलाई धेरै मन पराएको कुरा बारम्बार भन्ने गर्थिन्। मेरे सामनेवाली खिड्की मेँ एक चाँदका टुकडा रहता है भन्ने गीत उसले गाएको कुरा सुनाउने गर्थिन्। उनको विवाह सायद त्यसैसँग भएको हुनुपर्छ। पक्का त म भन्न सक्तिनँ, अनुमान मात्र हो। यो विवाहको बारेमा उनीसँग कुरा हुन पाएको थिएन। विवाहको पार्टी होटलमा भएको थियो, होटलको नाम बिर्सिएँ। म विवाहमा जानेजस्तै गरी सिँगारिएर गएकी थिएँ। तर प्रेमालाई साधारण वेशभूषामा देखेपछि, अलि आश्चर्य र अलि उत्सुकताले किन यस्तोरु के भयोरु भनेर सोध्दा उनले यो विवाह परिवारको विरोधमा गरेको कुरा बताइन्। मावलीका हजुरबुबा पार्टीमा नआउने कुरा उनले गरिन्। तर पनि उनीहरू कुरिरहेका थिए। केही बेर कुरेपछि हजुरबुबाको पनि सवारी भयो। अनि प्रेमाको अनुहारको उदासी कम भयो। यसपछि प्रायस् हरेक साल उनी आफ्ना श्रीमान्सँग म कहाँ आउने गर्थिन् सधैँ नै यो आगमन पशुपतिको दर्शन गरेर फर्कंदा नै हुने गथ्र्यो। दुवैले निधारभरि चन्दन लगाएका हुन्थे। केही समय बसेर, चिया पिएर, गफगाफ गरेर उनीहरू जान्थे। श्रीमान् प्रेमाभन्दा पनि उदार हृदयले गफ गर्थे। तर यस्ता औपचारिक भेटमा, प्रेमासँग अनौपचारिक कुरा गर्ने अवसर मिल्दैनथ्यो। उनले प्रेमालाई कुनै कुराको अभाव हुन दिएका थिएनन्। प्रेमाको कुराबाट थाहा हुन्थ्यो उनी निकै धनी र अति माया गर्ने लोग्ने थिए। एक दिनको कुरा हो उनीहरू काठमाडौँको कुनै डेरामा बसेका थिए। फोनमा कुरा भएअनुसार म त्यहीँ डेरामा भेट्न गएँ। लोग्ने बाहिर गएका र प्रेमा मात्र भएकीले गफगाफ भए। कोठामा विभिन्न प्रकारका सामान मात्र होइन, गहनाहरू पनि छरिएका थिए। उनले भनिन्, उसले यति सामान किनिदिन्छ, म त वाक्क हुन्छु, हिँड्दा डुल्दा संगोगवश कुनै सामानमा आँखा गयो भने, उसले किन्न भ्याइसक्छ। त्यो आवश्यक होस्, नहोस्, प्रेमाले मन पराएकी होस् नहोस्। उनी प्रेमाप्रति साहै्र समर्पित भएको कुरा उनले सुनाइन्। दुईको दाम्पत्य जीवन सुखी देखेर मलाई पनि आनन्द लाग्यो। टेबलमा विभिन्न सामानहरूका साथै खेलौनाहरू पनि थिए। मलाई अलि अनौठा लाग्यो, किन यी खेलौनाहरू उनले किनेकी होलिन्, उनका कुनै बच्चा थिएनन्। अण्डा पार्ने खेलौना कुखुरा र केही खेलौना मेरी छोरीका लागि उनले दिइन्। त्यो पाएर मेरी छोरी जुनु खुसी भई। आवश्यक भए पनि नभए पनि केही कुराले मनलाई छोयो भने किन्ने बानी उनको पनि रहेछ मेरोजस्तै।एक दिन प्रेमाकी मितिनीसँग बाटोमा भेट भयो मितिनीले प्रेमाका लागि प्रेमाको लोग्नेले, काठमाडौंमा कम्पाउन्ड भएको राम्रो घर किन्न खोजिरहेको कुरा सुनाइन्। यसमा उनले सहयोग गर्न लाग्दा प्रेमाका नातागोताहरूले आआफ्ना घर बिक्री गराउन खोजिरहेकाले कुरा बिग्रिएलाजस्तो भयो भनिन्। प्रेमाबाट मैले यो कुरा थाहा पाएकी थिइनँ। तर मलाई जहाँसम्म लाग्छ प्रेमा निस्फिक्री, कुनै प्रलोभन नभएकी र भविष्यको चिन्ताबाट मुक्त स्वभावकी भएकीले यसलाई महत्त्व नदिएकी हुन सक्छ।केन्द्रीय नेपाली विभागले नेपाली भाषासम्बन्धी जस्तो लाग्छ पाँच या सात दिनको कार्यशाला गोष्ठी गरेको थियो। दिनदिनै हाम्रो भेटघाट हुँदा, अनौपचारिक कुराकानी पनि हुन पायो। त्यसबखत उनको वैवाहिक जीवन टुटिसकेको वा टुट्दै थियो। धेरै पुरानो समयको कुरा भएकाले मलाई त्यति याद हुन सकेन। मैले उनलाई सम्बन्ध नतोड्ने सल्लाह दिएको अलि अलि याद छ। तर उनले केही कारणहरूले गर्दा लोग्नेसँगको सम्बन्ध कायम राख्न नसक्ने कुरा बताइन्। लोग्ने विवाहित र ठूलाठूला छोराछोरीको बाबु भएकाले बारम्बार आफ्नी श्रीमती र छोराछोरी कहाँ गइनरहने कारण बताइन्। मैले उनलाई सम्झाउँदै भनेँ उसले आफ्नो कर्तव्यलाई पूरै त्याग्न पनि त मिल्दैन, यो स्वाभाविक हो। यो त विवाहभन्दा पहिले सोच्नुपर्ने कुरा हो। यो उसको गल्ती होइन। उनले फेरि भनिन्, सन्तान नै भएन। अब मसँग भन्ने कुरा केही रहेन। अनि मैले मावलीले दिएको जग्गामा घर बनाएर बस्ने सल्लाह दिएँ। तर उनले त्यो बेचेर जापान घुमेर आएकी रहिछन्। पहिलो पटक लोग्नेले जापान घुमाउन लगेका थिए। दोस्रो पटक उनी आपंै गएकी थिइन्। उनको स्वभाव बेफिक्रीको थियो भविष्यको कुनै चिन्ता नगर्ने।घरसँग विरोध गरेर विवाह गरेको लोग्नेलाई प्रेमाले भावनामा बहेर छोडेकी हुनुपर्छ। सोचेर, तौलेर, जाँचेर निर्णय गर्ने होइन। भावनामा बहेर निर्णय गर्ने कमजोरी प्रेमामा थियोजस्तो मलाई लाग्छ। दुस्ख र अभावको चरमोत्कर्ष भोगिरहेकी उनलाई त्यो लोग्ने नछोडेको भए हुन्थ्यो भन्ने लागेछ र एक दिन यो कुरा मलाई भनिन्। अब पछुताउनुको कुनै अर्थ थिएन।एक दिन रत्न पुस्तक भण्डारमा प्रेमासँग भेट हुँदा प्रेमाले पछाडि फर्केर उभिएको एउटा लोग्ने मानिसलाई आँखाले इसारा गरेर देखाइन् तर उनले परिचय गराइनन्। उनी मम्मी उपन्यासको बारेमा त्यहाँ कुरा गरिरहेकी थिइन्। परिचय गराउन नमिल्ने वा नचाहने कस्तो मानिससँग उनको सम्बन्ध भएछ भन्ने लाग्यो। यो सम्बन्धले धेरै दुस्ख भोगेकी उनको मनको शीतलता त्यही एउटी छोरी जल मात्र भइन्। मातृत्वका लागि महिलाहरू जति नै कष्ट सहन पनि तयार हुन सक्छन्। यो प्राकृतिक वरदान हो या श्राप होरु सृष्टिलाई निरन्तरता दिन र संरक्षण गर्नकै लागि, महिलामा कठिन परिस्थिति सहन सक्ने शक्ति प्रकृतिले प्रदान गरेको छ।करिब एकचालीस बयालीस सालतिरको कुरा हो, म पुरानो बोनश्वरमा डेरामा बसेकी थिएँ। काठमाडौंमा घर, माइती, नातागोता हुँदाहुँदै म डेराको अनुभव गर्दै थिएँ। नियतिले केके गराउँछ, आफ्नो खटनले हुने होइनरहेछ। हामी नियतिले ठगिएकाहरूको भेट बानेश्वरको डेरामा भयो याने प्रेमा मलाई भेट्न करिब पाँच सात वर्षकी छोरी जललाई लिएर आएकी थिइन्। हामीबीच धेरै कुराकानी भए। जलको बाबुलाई होटलमा काम गर्दा भेट भएको र जलको जन्म र जलको बाबुको घरको स्थितिले उनी विरक्त थिइन्। उनको कुराबाट मलाई पनि नमीठो लाग्यो। लाग्छ, यसबखत उनले जलको बाबुलाई छोडिसकेकी थिइन्। त्यसबखत दिनभरि हामीले गफगाफ गरेर बितायाँै। बालिका जल यताउति छुकछुक गरिरहेकी थिइन् बालकको स्वभावअनुरूप। साँझ जाने बेलामा प्रेमाले भनिन् जलले त नेल पलिसको सिसी नै पोखिदिइछ। मैले भनें, क्यै भएन, बाललीला देख्नु रमाइलो हुन्छ।यसपछि म मालीगाउँमा घर बनाएर बसेपछि पनि प्रेमा वीरगन्जबाट काठमाडौं आउँदा मकहाँ भेट्न आउने गर्थिन्। यस्तै कुनै जाडो समय थियो, दिउँसो प्रेमा मकहाँ आएकी थिइन्, फर्कंदा साँझ पर्न लागेकाले जाडो बढयो। उनले तातो लुगा नलगाएकीले तातो लुगा छरु भनेर सोधिन्। तातो, राम्रो उनको, बुट्टा हालेर मैले आफ्नै हातले बुनेर राखेको स्वेटर लगाइदिएर पठाएँ। जाने बेलामा फिर्ता गरेर जाने कुरा उनले गरिन्। सायद बेफुर्सदको कारणले फिर्ता गर्न नसकेर, त्यो स्वटेर वीरगन्ज पुग्यो। मलाई पनि, एक पटक पनि नलगाएको, आफ्नो हातले बुनेको त्यो स्वेटर लगाउने लोभले मित्र डा। ध्रुवचन्द्र गौतमजीलाई त्यो स्वटेर फिर्ता ल्याइदिन अनुरोध गरें। उनले सहर्ष स्वीकार गरेर त्यो स्वेटर मकहाँ ल्याइदिए। आज, यो दिन प्रेमाको निधनको समाचार सुनिरहँदा, संयोगले त्यो रातो स्वेटर मेरो आँखाअगाडि भित्ताको हयाङ्गरमा झुन्डिरहेको रहेछ। स्वेटरले प्रेमाका सम्झनाका ती दिनहरूलाई झन् तीव्र पारिरहेछ। मैले किन यो स्वेटर प्रेमालाई दिन सकिनँरु निकै खल्लो लागिरहेछ। यो २०७४ सालको पुस महिनाको जाडो, अब प्रेमाले कुनै जाडोहरू झेल्नुपर्ने छैन। म अझै जीवनका चिसा दिनहरू भोगिरहेछु, कति दिन भोग्नुपर्ने हो, थाहा छैन।त्यसै समयताकाको कुरा हो प्रेमासँग अकस्मात बाटोमा भेट हुन्छ। काठमाडौं आएर पनि किन भेट नगरेको भनेर सोध्दा, आफू साह्रै हतारमा भएको र जललाई उसको बाबुले दिने पैसा लिन आएको, कुनै होटल वा लजमा बसेकी छु भन्ने कुरा गरिन्। त्यो दिने रकम धेरै नै थोरै थियो। त्यत्तिका लागि बाहिरबाट यहाँसम्म आउँदा, बस्दा के नै बाँकी रहन्छ होला र किन दुस्ख गरेको होला भन्ने मलाई लाग्यो। वीरगन्जको परिवारले पहिलो विवाह बिग्रिएपछि भारतका राजारजौटा, व्यापारीसँग विवाह गराउन खोज्दा, प्रेमाले नगरेर, आज यस्तो जिन्दगी बिताउन परेको कुरा सम्झँदा मलाई निकै नमीठो लाग्यो। उतारचढावको जिन्दगी भोग्दाभोग्दा म आपैं थिल्थिलो भइसकेकी थिएँ। प्रेमाको जिन्दगी देख्दा घाउमा अरू नुन अमिलो छर्किएजस्तो भयो। उनको माया लागिरहयो। तर मैले पनि कुनै सहयोग गर्न सकिनँ। म पनि एक्लै छोराछोरी हुर्काइरहेकी थिएँ। दुवैको पीडा एकै ठाउँमा ठक्कर खाइरहेको थियो। नियतिले मानिसको जिन्दगीलाई कसरी सोच्दै नसोचेको अवस्थामा पुर्याउँदो रहेछ। योसँग सामना गर्नुभन्दा अर्को विकल्प नै के हुन सक्छ र ! रवीन्द्रनाथ टैगोरका यी मार्मिक भनाइ बारम्बार सम्झिरहन्छु, दुस्ख नआओस् भन्ने होइन, दुस्खसँग सामना गर्ने वा दुस्ख सहन सक्ने शक्ति प्रबल होस् ।"
चिन्ता,"विजय र्यालीको बाजागाजार हर्ष उन्मादले प्रदूषित वातावरणमा म सोचिरहेछुमजस्तै ती करोडौं प्रजा हरुको बारेमा, सदिंयौदेखि जो छन् दासताको जालमातर बनाइएकै छन् म्यादी नागरिककालाकाला कालखण्डको अन्तरालमा !"
कम्बल,"बगरमा ६ महिनादेखि बसेको त्यो गुच्चमुच्च बस्तीकै बीचमा एउटा स्यानो टहराकी ती वृद्धालाई निदाएको दुई घण्टा नबित्दै पर बजेको मोटरको हर्नले झस्कायो। धत् यो सलाईलाई नि चिसो लाग्या जस्तो छ ! दुई काँटी बित्थामा नै गएछ, परालको सिरानीमुनिको सलाई काँटी कोर्दै झर्को मानी बरबराइन् उनी। सिरानीभन्दा करिब दुई हात परको टुकी बालेपछि स्यानो टहरामा प्रकाशले गति लियो। हिजो बेलुका घुर ताप्दा रमदेवा भन्दैथ्यो भोलिसम्म सरकारको तर्फबाट गाउँमा कम्बल आइपुग्ला ! वृद्धाले ठानिन् पक्कै त्यही कम्बल लिएर आएको मोटर हुनुपर्छ। तर मोटर त हिजो नि आएकै हो गाउँमा क्यारे खै आफू कत्तै छुटिएला कि यसपालि त काकी तेरो नाम पनि लेखेर लग्याछन् भन्थे रमदेवाले नै। तर के थाहा, यी केटाकेटीले मेरो मन राख्न यत्तिकै भन्या हुन् किरुबाहिर कालो हुस्सुले ढाकिएको आकाशबाट तपतप चुहिरहेको शीतले धरतीलाई नराम्ररी भिजाएको थियो। यो पुसमाघको रातमा नि के साउन, भदौजस्तो कालो बादल लाग्या होलारु कालो हुस्सुले आजभोलि भुडुकवा पनि देखिन्न ! कति बज्या होला कुन्नि रु पोहोर सलेहस मेलामा किनेको यो प्लास्टिक चप्पल नि काम नलाग्ने भएछ, खिइएको एक जोर चप्पलमा गोडा घुसार्दै दैलो तल ओर्लिन् उनी। आँ, पल्लो घराँ रामसेवकले त घुर पनि जोडिसक्या रैछ धूवाँको मुस्लो यत्तिकै कहाँ चल्थ्यो र भोर नभईकन केको घुर नि जोड्थ्यो उसलेरु यसपालि त झाडी, झाँग, सुकेको बाँस, दाउरा केही बाँकी रहेन सब बाढीले सोतारै पारो, त्यसमाथि यतिबिघ्न लामो तुसारो त पोहरपरार नि परेको थिएन। ओह होहो यो हाड कटकटाउने पूर्वैया बतासले त झन् ज्यानै लिने भो धन्य, हिजो साँझ नै बिहानी घुरका लागि जोहो गरेछु मैले। यो सुकेको पात, एकमुठो पराल र गुइँठाको आगो नि कति बेर नै जाला र टुकीको मट्टीतेल नि सक्नै लाग्या छ क्यारे दुई थोपो नचुहाई केको बल्थ्यो यो घुर नि ! सुकेको पातमा चुहाइएको मट्टीतेल र सलाई कोरेपछि बिस्तारै आगो दन्किन थाल्यो। यो घुरले नै गरिबको ज्यान जोगाएको छ। एक हातले गाला र अर्को हातले ढाड सेक्दै गर्दा रातभरि चिसिएको शरीर बिस्तारै तंग्रिन थाल्यो। घुरको रापको तापले तन्ग्रिएपछि बल्ल दिमागमा फुर्न थाल्यो उनलाई अनि त्यो मोटर कता बिलायो होलारु बिस्तारै कुर्कुच्चा उचाल्दै परसम्म नियालिन् उनले। तर बाक्लो हुस्सुको अन्धकारमा उनको कोसिस बेकार भो।ऊ पनि त कतारमा मोटरवाला कहाँ नै काम गर्छु भन्छ, क्यारे चार वर्ष हुन लाग्यो एक पटक नि गाउँ फर्किने फुर्सद भए पो मनले चाहेर नि कहाँ आउन पाइन्छ र ?आफ्नो मायालाई भेट्ने मन उसको नि नभएको कहाँ हो ररु यसपालिको जाडोमा त कतारको कम्बल लिएर आउँछु आमा भनेकै हो क्यारे तर महिना बित्न थाल्यो एकचोटि नि मुबाइल बजेको छैन। उसैले पोहर पठाएको मुबाइल त हो नि सधैं भन्थ्यो, माय फोनको घण्टी बज्यो कि उठाइहाल्नु है। म के जानु यो मुबाइल, उबाइलको कुरा। उसको अनुहार हेरेर नि मुबाइलमा गफ गर्न मिल्छ भनी पल्ला गाउँका राम अशेषले भन्थे। आफूलाई सिकाउने नि कोही भए पो !गौना गरेको तीन महिना नबित्दै विदेश उडेपछि घर खाएर के बस्थी तुलसिया पनि। एक वर्ष नबित्दै भन्न थाली, माय जीवन उचाट लाग्न थाल्यो तिम्रो छोरो कहिले आउँछ केही भन्दैन।१७ वर्षको कलकलाउँदो जवानीमा ऊ मेरो सेवा गरेर केको बस्थीरु माय, माइती जान्छु भन्न थाली। मैले नि रोकिनँ। माइत गएको छ महिना न बित्दै तुलिसया पोइल गई भनी खबर गाउँले केटाहरूले सुनाए। मैले केही बोलिनँ, उडिजाने मनलाई रोकेर नि कहाँ राख्न सकिन्थ्यो ररु पल्ला घरे सोहनियाँको माय सधैं भन्छे, चाची हाम्रोजस्तो जमाना अब कहाँ छ ररु बालखमा नै श्रीमान् छोडेर गयो मन मारेर आजसम्म बस्याछु समाजको इज्जतको खातिर। हो रहेछ, उसको भनाइ नि सही लाग्यो। आखिर गाउँमा मेरै बुहारी नि पहिला भए पो केही कुरो परार रामसेवकको छोरा विदेश गया बेला उनकी बुहारी नि अर्कोसँग गएकै हुन् क्यारे। दुस्ख त यस कुरोको छ बिहेमा काढेको रिन अझै साहुलाई चुकाउन सक्या छैन केही कमी गर्या थिएन तुलसियालाई मैले। नाकमा चाँदीको भए नि फुली, चाँदीको सिकडी र दुई जोर लुगा हालिदिएकै थिएँ क्यारे। कम्ता सुहाएको थिएन उसलाई त्यो रातो फरिया। भोज भतेरको त झन् के, कुरोरु कुनै कसर बाँकी राखिनँ मैले। गाउँले अझै भन्छन् भोज त लक्षमणमाको बिहेजस्तो हुनुपर्दछ। ओहो त्यो जेरी सोहारीको स्वाद अझै गएको छैन जिब्रोबाट। हिजो पनि रामदयाल मुख रसाउँदै भन्दैथे, भौजी लक्षमण विदेशबाट आएपछि फेरि बिहे गर्दिनुपर्छ, एकचोटि त्यस्तै भोज ख्वाउनुपर्छ है। कतिचोटि फोनमा सम्झाएँ। तर ऊ सुन्दैन, भन्छ अब बिहेवारी कुरो अहिले नगर माय । पहिला बालखै बुद्धि थियो र त्यति चाँडै गरे अब म सियान हुँदै छु। पहिला कमाएर साहुलाई रिन तिर्नु छ अनि घर बनाउन देऊ त्यसपछि मात्रै सोच्ने हो बिहेबारीको कुरा। मैले नि साफसँग भन दिएछु हेर बाबु अब बिहे गरेसि कमाउन विदेश नगएस बरु कमाएको पैसोले स्यानो भए नि पसल थापेर आफ्नै घर आँगनमा बस्नु जमाना बडो खराब छ। बिचरो के गरोस् विधाताले भए भरको दुस्ख उसकै ललाटमा लेखेर पठाएपछि। ६ बरस नि के पुग्या होला बाउ छोडेर स्वर्ग सिधारी हाले। साहु कहाँ जनी बनी गरेर नि एक्लो छोरोलाई पढाउने आँट नि नगरेकी हैन मैले। तर आठ कलासभन्दा बढी सकिनँ। बाँचुन्जेल मालिकको हलो जोतेर राम्रै कमाउँथ्यो बूढो। चिलेममा तम्बाकु र आगो भर्दै सधैं भन्थ्यो हेर सुखिया, म बाँचुन्जेल तँलाई कुनै दुस्ख हुँदैन, अरूको द्वारमा चहार्नु नि पर्दैन। बरु एउटै छोरो होस् यसैलाई पढाइलेखाइदिन्छु अनि हेर्नु सब गाउँलेले भन्ला मुसहर भएर नि छोरो पढाउन सक्यो रामलखन सदाले। यति भन्दा शानले उसको छाती फुल्थ्यो। जुँगामा हात फेथ्र्यो ऊ। तर यो दैव पनि कति निष्ठुर रहेछ दुई दिनको झाडापखालाले नै चट्ट लगेछ। ऊ बाँचेको भए आज छोरोले यो कलिलै उमेरमा विदेश हुलिनु पर्दैनथ्यो। रोकिन पनि नखोजेकी हैन मैले तर गाउँका हूलै जाने भनेपछि के मान्थ्यो ऊ पनि।बिदेसिनुअघि सधैं भन्थ्यो, माय बाउले दिन नसकेको सुख म तिमीलाई दिन्छु, विदेश गएर पैसा कमाएपछि हाम्रो नि घर हुन्छ यस्तो थोत्रो झोपडीमा तिमीलाई बस्नु पर्दैन माय। मेरो अनुहारतिर पुल्लुक हेथ्र्यो, अनि भन्थ्यो माय तिमी कति सुन्दर छौ हैरु कम्ता बाठो छैन केटो विदेश जान दिन्छ भनी मलाई फकाउनकै लागि उसले यो चाप्लुसी गरेको थाहा थ्यो मलाई तर म केही बोलिनँ। जवान छोरो आखिर घर बसेर नि के गरोस् बाउले साहुको खेत जोत्ने काममा उसलाई पटक्क मन गएन। सधैं भन्थ्यो, माय, म यसरी गाउँमा बसेर गुच्चा खेलेर के गर्नुरु हुन पनि हो भएभरिका गाउँका केटाहरू गुच्चा खेल्छन् कि त चिलेम तानेर बस्छन्। साहुजीका छोराछोरी सबका सब काठमाण्डु बसेर नि आफूलाई केरु कतिचोटि गुहारे स्यानोतिनो भए नि जागिर लाइदिनुपरो हजुर, तर केको सुन्थे, हामी गरिबको सधैं एउटै कुरो काम पाउन कहाँ सजिलो छ र हाम्रो नेपालमा। आखिर छोरोको जात केही इलम नगरी यतिकै घर केको बस्थ्यो थोरै भए नि आठसम्म पढेकै हुन् क्यारे त्योभन्दा बढी सहरमा पढाउन खर्च जुटाउन नसकेकै हो मैले। आफूसँग भएको सम्पत्तिको नाममा एउटो झोपडी, एउटा बैल र भएको दुई चार जोर लुगोफाटो नि बाढीले बगाएपछि अब के नै बाँकी रहयो र। बाढीले साहुको भएभरको खेतमा नि बालुवा पुरेपछि हामी गरिबको त रोजीरोटी नि छुटिसक्यो एक्लो ज्यानलाई नि छाक टार्न धौधौ। बल्लतल्ल छाक टर्छ। धन्य साहुले नै कागत गराएर भए नि लाख दिएछ र त विदेश पठाउन सकेकी हुँ मैले त्यसबखत। खै कहिले आउने होला ऊ पनि विदेशबाट, एउटा कम्बल नभई नहुने भयो मलाई दिन त यसरी घुर तापेर नि काटिन्छ। तर रात, ओहो हिजो पनि रात यत्तिकै कोल्टो फेर्दाफेर्दै बित्यो। मोबाइलको टिङटिङ आवाजले उसको त्यान्द्रो टुट्यो। लक्षमणा त होला नि अरूको हुन्थ्यो रु अँ के भनिस् ऽ अझै टैम लाग्छ रे किन नि बाबु रु बाक्लो कम्बल किन्या छु रे बाक्लो कम्बल सुनेर नै सारा तन नै न्यानो भएजस्तो अनि मनको न्यानोले तनलाई नि तंग्रइयाजस्तो साठीको क्षीण कायामा नि वयशको जाँगर चलेजस्तोभयो उसलाई । ९जुरुक्क उठ्दै० नमिलेर त होला नि, नत्र आफ्नो मायसित यसरी छुटिएर चार बरससम्म कहाँ बस्न सक्थ्यो र उ पनि। आँ यो मुबाइल नि कति मधुरो बजेको आज धेरै सुन्नै दिएन। चाहिया बेला बज दिए पो! पूर्वी क्षितिजमा मधुरो टिमटिमाउने उज्यालोसँगै पशुपक्षीले नि भोर भएको भेउ पाउन थाल्यो, चराचुरुंगीहरूको कलरवसँगै मुसहर बस्तीका बालबालिकाहरूको पनि भोर भो। आँखा मिच्दै, सिंगाने नाक, नाङ्गै खुट्टे, एक हूल बालबालिकाहरू चौतारीमा रोकिएको त्यो मोटरवरिपरि झुमिए। मोटरवरपर झुमिएका एक झुन्ड बालखहरूलाई देखेर बिस्तारै सुखिया नि चौकतिर लागिन्। महिना बित्न लाग्यो सुरजदेवले दर्शन नदिएको। सधैं भन्छ, सरकारले कम्बल बाँड्छ । यो सरकार कस्तो हुँदो हो रु एकचोटि हेर्न मनथ्यो, भए भरको कुरा सुनाउँथें म । हामी गरिबलाई किन हेर्दैन यो सरकारले नि। गाउँमा यत्रो चुनाव भयो जानी नजानी मत हालेकै हुँ । हातै जोडेर आएथे भोट माग्न। एउटाले त माय आशीर्वाद दे भनेर हातै माथमा राख्न लाए, कस्तो माया लाग्यो मलाई त्यस बखत, आफ्नै छोरा सम्झें मैले। गाउँमा भोज नि नचल्या होइन, त्यो दुई चार छाक भए नि ठाठाबाठाले नै खान पाए। आफ्नो छोरो यहाँ भया भए ऊ पनि खान पाउँथ्यो। कसैको केही जान्या छैन। साहुले नि कुन ठूलो गुण लाएछ र बाँचुन्जेल लक्षमणाको बाउ उसको आँगन छाडी कहीँ काम गर्न गएन । तैपनि ऋण दिंदा उही सयकडा छत्तीस त्यो पनि कागतमा ओँठाछाप नलाई कहाँ दिया हुन्न र?ए रामसेवक! मेरो लागि नि कम्बल पठाएको होला नि सरकारले? छैन चाची, यो त काठमाण्डुबाट केही मनकारीहरूले गरेको सहयोगबाट केटाकेटीका लागि न्यानो बाँड्न ल्याएको गाडी हो। हामीलाई त सरकारको तरफबाट कम्बल अहिलेसम्म पठाए छैन, खैनी हातमा मल्दै रामसेवकले भन्यो। ए आमा, अलिक पछि सर्नोस्, गाडीले किच्ला काठमाडौंबाट बालबालिकाका लागि राहत बाँडेर फर्किरहेको मोटर चालकको कुरा सुनेपछि उज्यालो मुहार फेरि कान्तिहीन भयो।ओहो यो बाक्लो हुस्सु र शीतलहरले त तराईको जनजीवन नै कष्टकर बनाउँदै छ, गर्मीमा खपी नसक्ने ताप वर्षातमा बाढी। प्रकृत्तिले नि मधेसमाथि गर्नसम्मको जोरजुलम गर्यो, कालो जिन्स र ज्याकेट लगाएको त्यो ठिटोले रिक्सावालासित भन्यो।आज माय कति खुसी होली, अचम्म लाग्ला, मैले कुनै खबरै नगरी आएको देखेर। यो संसारमा मेरो मायबाहेक अरू को नै छ ररु म त पुग्नेबित्तिकै उनको आँखा छोप्छु र भन्छु ल चिन त को हो माय रु म मेरो मायको सबै चाहना पूरा गर्छु। आहा मेरो माय मलाई यतिका वर्षपछि देखेर कति खुसी होली र यो कम्बल देखेर त झन् कति! हैन, के भाको यो रु केको भीड होला बगर किनारमारु रामराम सत्य है, सबका यही गत्य है, को स्वर गुन्जियो एकैचोटि हातको कम्बल बिस्तारै झर्यो पार्थिव शरीरमाथि, भक्कानो छुट्यो लक्षमणाको। उसको क्रन्दन र विलापले कसको मुटु थाम्या होला रु रुन थाल्यो आज पूरै बस्ती, शोक फेरि छायो पूरै गाउँमा। भोलिपल्ट पत्रिकामा मोटो अक्षरमा छापियो जाडोले कठ्याङ्ग्रिएर मर्नेहरूको संख्या आज ६१ पुग्यो।चौकमा आज दिउँसो फेरि एउटा मोटर रोक्याछ, एक हूल मान्छेहरूको भीड। रामसेवक सबको नाम पालैपालो बोलाउँदै छ। सुखिया, भन्नेबित्तिकै लरबराउँछ उसको स्वर। रामभरोस भन्छ, गाउँका ७ जनाभन्दा बढी कठ्याङ्ग्रिने जाडोले देहत्याग गरिसके, अब यो कम्बल बाँड्नुको के अर्थ छ सरकार!"
बदलिँदो टुँडिखेल,"खड्मास भएर होला, भद्रकालीको आकासेपुलबाट हेर्दा टुँडिखेल पुंग देखिन्छ। वरिपरिका विशाल भवनले यसलाई रङ्गहीनशाला बनाइरहेका छन्। बहत्तरे भूकम्पपछि धरहरालाई मसान बनाई सुतिरहेको टुँडिखेलको दक्षिणी फेँदमा गएको वर्षायाममा झपक्कै झारहरू हल्किएका थिए।"
आकर्षण चीनतिर,"उपेन्द्र बराल सन् २०१२ मा पीएचडी गर्न चीनमा आए। बेइजिङस्थित चाइनिज एकेडेमी अफ साइन्सेस ९क्यास० बाट उनले सन् २०१५ मा चुरे र यसको उत्पत्ति विषयमा पीएचडी गरे। उनको अनुसन्धानको क्षेत्र नेपालको चुरे क्षेत्र थियो। अहिले उनी क्यासकै प्रेसिडेन्ट इन्टरनेसनल फेलोसिप इनिसिएटिभ ९पिफी० अन्तर्गत पोस्टडक्टरल अनुसन्धान गर्दै छन्, जसको विषय पूर्वी हिमालय भूभागमा इन्डियन र एसियन प्लेटको सम्मिश्रण छ। क्यास र भारतको आसामस्थित डिब्रुगढ विश्वविद्यालयको सहकार्यमा चुरे क्षेत्रमा अनुसन्धान गरिरहेका छन् उनी। उनले विश्वका प्रख्यात वैज्ञानिक जर्नलहरूमा आफ्नो अनुसन्धानका १० भन्दा बढी लेखहरू प्रकाशित गरिसकेका छन्। आगामी असारमा पोस्टडक सक्ने युवा वैज्ञानिक बराल नेपालमै केही गर्ने सोचमा छन्। उनको क्षमता र ज्ञानअनुसारको काम विश्वविद्यालय र नास्टले अवसर दिनुपर्ने धारणा राख्छन्। बराल भन्छन्, मैले पढेको देशकै लागि हो, केही अवसर पाएमा देशका लागि योगदान गर्ने विचारमा छु।बरालजस्तै दर्जनौं नेपाली चिनियाँ विश्वविद्यालयमा पोस्टडक गर्दै छन्। पछिल्लो समय नेपाली वैज्ञानिक उत्पादन गर्ने राष्ट्रका रूपमा चीन चिनिन थालेको छ। पहिलेपहिले पीएचडी गर्नका लागि युरोप र अमेरिका ताक्ने नेपाली अब चीनतिर आँखा गाड्न थालेका छन्। पश्चिमा मुलुकबाट पीएचडी गरेकाहरू पनि पोस्टडकका लागि चीन रुचाउन थालेका छन्। यसो हुनुको कारण चीनले पोस्टडक गर्ने विदेशी वैज्ञानिकका लागि आकर्षक फेलोसिप एउटा कारण हो भने टिबेटन प्लेटोको क्षेत्रमा हुने खोज अनुसन्धानमा चीनले व्यापक लगानी गरिहेको छ। टिबेटन प्लेटोको संरचनाभित्र नेपालको हिमाली क्षेत्र पनि पर्ने र यो क्षेत्रको भूबनोट, जलवायु परिवर्तन, जैविक विविधता, भूसंरक्षण, वातावरणलगायतका कैयौँ विषयमा नेपालीको अध्ययन अनुसन्धान प्रभावकारी र सहज हुने गर्छ। चाइनिज एकेडेमी अफ साइन्सेस ९क्यास० ले प्रेसिडेन्ट इन्टरनेसनल फेलोसिप इनिसिएटिभ ९पिफी० अन्तर्गत विभिन्न तीन श्रेणीका विदेशी विशेषज्ञहरूलाई अनुसन्धानमा लिने गरेको आफ्नो वेबसाइटमा उल्लेख गरेको छ। सबैभन्दा उच्च श्रेणीमा विशिष्ट विद्वत्वर्गलाई राखेको छ। यसका लागि व्यक्ति अन्तर्राष्ट्रिय रूपमा ख्यातिप्राप्त हुनुपर्नेछ। यस्ता व्यक्तिले पोस्टडक गरिरहेकाहरूलाई अनुसन्धानमा लगाउने तथा क्यासका शाखामा गएर लेक्चर दिनुपर्छ। यो तहका व्यक्तिले साताको ५० हजार चिनियाँ युआन ९लगभग ८ लाख रुपैयाँ० पाउने गर्छन्। विशिष्ट व्यक्तिलाई क्यासले एकदेखि ३ महिनाका लागि लिने गर्छ।दोस्रो उच्च श्रेणीमा भिजिटिङ फेलो अर्थात् अतिथि विद्वत् भनिएको छ। यस तहका लागि सम्बन्धित विषयमा प्रख्यात विश्वविद्यालयमा प्राध्यापक भइसकेको व्यक्तिलाई मासिक ४० हजार युआन ९६ लाख रुपैयाँ० सहप्राध्यापकका लागि ३० हजार युआन ९साढे चार लाख रुपैयाँ० र उपप्राध्यापकका लागि २० हजार युआन ९तीन लाख रुपैयाँ० दिएर २ देखि ९ महिनाका लागि आबद्ध गराउँछ।तेस्रो उच्च श्रेणीमा पोस्टडक पर्छन्। यसका लागि ख्यातिप्राप्त विश्वविद्यालयबाट विज्ञान विषयमा पीएचडी गरेको अथवा प्राविधिक वैज्ञानिक भएको ४० वर्षभन्दा कम उमेरको व्यक्ति हुनुपर्नेछ। यसका लागि वार्षिक २ लाख ५० हजार युआन ९लगभग ४० लाख रुपैयाँ० दिएर बढीमा दुई वर्षका लागि आबद्ध गराइन्छ। उल्लिखित अवसर क्यासको पिफी फेलोसिपको पोस्टडक हो। यसबाहेक चीनका अन्य विश्वविद्यालय र सम्बन्धित विषयका प्रोफेसरले पनि पोस्टडक गराउँछन्। पोस्टडकमा काम लगाउँदा विश्वविद्यालयलाई पनि फाइदा हुने गर्छ। थोरै पारिश्रमिकमा उच्च गुणस्तरको व्यक्तिलाई विश्वविद्यालयले खोज तथा अनुसन्धानमा लगाउन पाउँछ। ती व्यक्तिहरूले गरेको अनुसन्धानबाट प्राप्त आविष्कार विश्वविद्यालयको सम्पत्ति हो। विश्वका प्रख्यात विश्वविद्यालयहरूबीचमा विभिन्न देश र क्षेत्रबाट खोज अनुसन्धानकर्ता वैज्ञानिक भर्ना गर्ने प्रतिस्पर्धा नै चल्ने गर्छ।क्यास चीनमा प्रख्यात प्राविधिक र वैज्ञानिक उत्पादन गर्ने नामूद संस्था हो। यसमा प्रोफेसर हुनका लागि विश्वका ख्यातिप्राप्त व्यक्तिहरूले आवेदन दिने गर्छन्। यस्तो महत्त्वपूर्ण प्राज्ञिक थलोमा दर्जनौं नेपाली विद्यार्थीले खोज र अनुसन्धान गर्दै वैज्ञानिक बन्न पाउनु नेपालका लागि गौरवको विषय हो।क्यासमा सबैभन्दा पहिले पोस्टडक नेपाली वैज्ञानिक डा।विनोद दवाडीले ९वनस्पतिशास्त्र० गरेका हुन्। उनले सन् २०१४ देखि २०१६ सम्म पोस्टडक गरेका थिए। अहिले उनी त्रिभुवन विश्वविद्यालयमा कार्यरत छन्। त्यसपछि डा।मदन सिग्देल ९भूगर्भशास्त्र० र डा।डिल्लीराम थापा ९भूमौसमशास्त्र० ले पनि क्यासबाट पोस्टडक गरिसकेका छन्। सिग्देल त्रिविका उपप्रध्यापक हुन्। डा।लेखेन्द्र त्रिपाठी ९वातावरणशास्त्र० ले यही माघमा पोस्टडक सक्दै छन् भने डा।उपेन्द्र बराल ९भूगर्भशास्त्र० ले पनि आगामी असारमा पोस्टडक सक्दै छन्। डा।दीपा अधिकारी, डा।अजयकुमार झा र डा।गजेन्द्र शर्माले पनि चीनको हैलुङचाङ प्रान्तको हार्पिनबाट पोस्टडक गरिसकेका छन्।यसैगरी डा।भागवत रिमाल ९भूगोलशास्त्र०, डा।ज्योति भण्डारी ९भूगोलशास्त्र०, डा।प्रकृति शर्मा ९सूक्ष्मशास्त्र०, डा।जनक खतिवडा ९जीवशास्त्र०, डा।भूपति न्यौपाने ९भूगर्भशास्त्र०, डा।दीपेश रूपाखेती ९वातावरणशास्त्र०, डा।शालिकराम सिग्देल ९वनस्पतिशास्त्र०, डा।वसन्त पौडेल ९भूगोलशास्त्र० र डा।बाबुराम तिवारी ९अन्तरिक्षशास्त्र० मा पोस्टडक गर्दै छन्। रिमालले पोल्यान्डबाट र तिवारीले ब्राजिलबाट पीएचडी गरेका हुन् भने बाँकी सबैले चीनको क्यासबाटै पीएचडी गरेका हुन्। क्यासबाहेक पेकिङ विश्वविद्यालयबाट डा।नवल खड्काले पोस्टडक गर्दै छन्।चीनको पश्चिममा पर्ने कान्सु प्रान्तको लान्चौमा यही जनवरीदेखि सूक्ष्मशास्त्रमा पोस्टडक सुरु गरेकी प्रकृति शर्मा आफूले पढेको विषयको खोज अनुसन्धान गर्ने प्रयोगशाला नेपालमा भर्खरै स्थापना थालिएको बताउँछिन्। केही प्रयोगशाला निजी क्षेत्रबाट सुरु भए पनि नास्ट र विश्वविद्यालयमा उनका विषयले बृहत् रूपमा प्रवेश पाएका छैनन्। पीएचडी सकेर तुरुन्तै नेपाल फर्कनुभन्दा चीनमै पोस्टडक गर्दा आफ्नो क्षमता वृद्धि पनि हुने र बेरोजगार पनि बस्नु नपर्ने उनको भनाइ छ। क्यासको पिफीअन्तर्गत भूगोलशास्त्रको रिमोट सेन्सरमा अनुसन्धान गरिरहेका डा। भागवत रिमाल आफ्नो विषयको नेपालमा प्रशस्त उपयोग भइरहेको र आफूले थप ज्ञानका लागि चीनमा आएर अनुसन्धान गरिरहेको बताउँछन्।लान्चौमै पोस्टडक सकेका लेखेन्द्र त्रिपाठी त्यहीँको विश्वविद्यालयमा उपप्राध्यापक पदमा बढोत्तरी भएका छन्। नेपाल विज्ञान तथा प्रविधि प्रतिष्ठान नास्टले विदेशमा विशेषज्ञ ज्ञान हासिल गरेका वैज्ञानिकलाई नेपाल फर्काउने अभियान फर्क वैज्ञानिक सुरु गरेको छ। सोही अभियानअन्तर्गत खुलेको वैज्ञानिक पदमा त्रिपाठीले पनि आवेदन दिएका थिए। उनलाई नास्टले प्रारम्भिक छनोट पनि गरेको थियो। चिनियाँ विश्वविद्यालयले उपप्राध्यापकमा लिएपछि भने उनी नेपाल फर्कन चाहेनन्। त्रिपाठी भन्छन्, नेपाल बस्दा परिवार चीनतिर हुने हुनाले परिवारसँगै बस्ने इच्छामा विश्वविद्यालयले अवसर दिएपछि कमसेकम दुई वर्षयतै बस्ने निर्णय गरेँ। प्रकृति शर्मा र लेकेन्द्र त्रिपाठी दम्पती हुन्।"
भाषिक विमर्शको शीतल समीर,"हाम्रा भाषारभित्र्याइएका शब्द र चलनचल्तीका अशुद्ध शब्द शीर्षकमा अघिल्लो शनिवार ९२०७४ माघ ६ गते० प्रकाशित डा। महेशराज पन्तको लेख पढ्न पाउँदा मन आनन्दित भयो। शब्दको अर्थ, मर्म र व्यक्तित्व पर्गेल्न सक्ने विद्वानहरूले सार्वजनिक रूपमा खबरदारी नगरिदिएकै कारण शब्दको अपमान र अंगभंग गर्नुलाई नै आफ्नो जीवनको सार्थकता ठान्ने सरकारी भाषाशास्त्री हरूको कर्कश कोलाहलले हाम्रो भाषिक पर्यावरण प्रदूषित हुन पुगेको छ। यो उकुसमुकुसका बीच, विद्वान् शब्दलाई सार्थकता प्रदान गरेका डा। पन्तको लेखले स्वच्छशीतल समीर प्रवाहित गरेको अनुभूति भएको छ। यस्तो समीर निरन्तर प्रवाहित भइरहोस् हाम्रो भाषामा चलेका, चलाइएका जेजति शब्द पक्रेर तिनको रूप र अर्थबारे जेजस्ता कुरा लेखकले औंल्याउनुभएको छ, तिनमा विमति व्यक्त गर्नुपर्ने ठाउँ छैन। गुरुकुलीय शिक्षा, गहन विद्वत्ता र परिच्छेदसमर्थ पाण्डित्यको दुर्लभ समष्टि झल्किएको छ त्यस लेखमा। लेखको पूर्वाद्र्घमा विदेशी शब्दलाई संस्कृतको चोगा पहिर्याई बनाइएका संविधान, सामन्त वा नागरिक, पञ्चवर्षीय जस्ता शब्दले कसरी वाञ्छित अर्थ दिंदैनन् वा ती शब्दै बन्दैनन् भन्ने स्पष्ट पार्ने सन्दर्भमा उहाँले गरेका दुई टिप्पणी विशेष मननीय छन् स् क। पाश्चात्य भाषाका शब्दलाई संस्कृतमा भाषान्तर गर्न संस्कृतको जुन तहको ज्ञान चाहिन्थ्यो, त्यो तहको ज्ञान भएका मानिसको हातबाट शब्द बनाउने काम नभएकोले शब्दको निकै बिजोग भएको छ। ख। कि हामीले विदेशी शब्द नै हाम्रो भाषामा भित्र्याउनुपथ्र्यो, कि संस्कृतवाङ्मयको आलोडन गरेर ठीक शब्दको चयन गर्न सक्नुपथ्र्यो, तर आफ्नो भाषाको शब्द भनी ठीक अर्थ नबुझाउने शब्द चलाउन हुँदैनथ्यो। यी यस्ता टिप्पणी हुन्, जसको प्रकाशमा हामी नेपाली भाषालाई निकै चहकिलो पार्न सक्छौं।लेखको उत्तराद्र्घमा, यसै वर्ष साउनमा प्रकाशित मैले लेखेको पुस्तक नेपाली कसरी लेख्नेरु को चर्चा गर्दै त्यसमा हाम्रो लेखाइमा चलेका अशुद्ध शब्दको वर्णक्रमले फेहरिस्त नै तयार गरी त्यसको शुद्ध रूप दिने प्रशंसनीय काम भएको मन्तव्य व्यक्त गरिएको छ। साथै सो शब्दसूचीमा उनले शुद्ध ठानेका, वास्तवमा अशुद्ध शब्द पनि रहेको बताउँदै, त्यसमा रहेका आधारित, अनुशासित, वितरित, तत्कालीन, जागृति, जाग्रत, नाशवान, मन्त्रिपरिषद, पूर्वीय जस्ता कतिपय शब्दलाई लिएर यी शब्द सिद्ध हुँदैनन्रशुद्ध होइनन् भनिएको छ। र, यो पुस्तकका रचयिताले यिनलाई सही शब्द भनेको देख्ता अचम्म लाग्छ भन्दै ९यिनले पनि० शुद्ध मानेकाले जगमान गुरुङ ९प्रभृति० ले तत्कालीन ९आदि० लेखेकोमा आश्चर्य छैन भन्ने टिप्पणी गरिएको छ। आफ्नो पुस्तकले डा। पन्त जस्ता उद्भट विद्वानको यत्रो विश्वास हासिल गर्न सकेकोमा मलाई सन्तोष लागेको छ। यही मेसोमा, उहाँले चर्चा गरेका उक्त शब्दहरूको सन्दर्भ पक्रेर आफूलाई लागेका केही कुरा संक्षेपमा भन्न उत्प्रेरित भएको छु। डा। पन्तले भनेझैं उक्त शब्दहरूको शुद्ध रूप क्रमशस् आधृत, अनुशिष्ट, वितीर्ण, तात्कालिक, जागर्ति, जाग्रत्, नाशवान्, मन्त्रिपरिषद् नै हो। पूर्वीय अशुद्ध हो, पौरस्त्य शुद्ध हो। कुनै शंकै छैन। संस्कृत पढेको र व्याकरणमा यत्किञ्चित् गति भएका कारण मलाई यति हेक्का नरहने कुरै भएन। यदाकदा संस्कृतमा लेख्नुपर्दा यस्तै लेख्छु, अशुद्ध लेख्ने कुरै आएन। नेपालीमा यिनको तत्सम रूप यही हो, यसमा पनि कुनै द्विविधा छैन। यस रूपमा यिनको जति प्रयोग गरे पनि हुन्छ।तर, कुरा यति मात्र छैन। नेपालीमा यी शब्दले आफ्नो रूप बदलिसकेका छन्। बदलिएको रूपमा स्थापित एवं शिष्टपरम्परा र प्रचलनबाट अनुमोदित पनि भइसकेका छन्। धेरैलाई यस्ता शब्द ९आधारित, अनुशासित, वितरित, तत्कालीन, जागृति, जाग्रत, नाशवान, मन्त्रिपरिषद, पूर्वीय आदि० संस्कृतबाट आएका तत्सम शब्द हुन् भन्ने लाग्छ, जुन भ्रम हो। अब यी नेपाली शब्द हुन्। यिनलाई संस्कृत होइन, संस्कृतवत् संज्ञा सम्म दिन सकिएला। पारिभाषिक रूपमा तद्भव भन्न सकिन्छ र अपभ्रंश पनि। अपभ्रंश एवैत इति प्रामाणिकास् अर्थात् यी रूप अपभ्रंश नै हुन् भनी प्रमाणको आधारमा बोल्नेहरू भन्छन् भन्ने डा। पन्तद्वारा उद्धृत भट्टोजिदीक्षितीय भनाइ यहाँ सान्दर्भिक हुन आउँछ। यस्ता शब्द नेपालीमा असंख्य छन् र हामी ढुक्कै चलाइरहेकै छौं। जस्तै, तन्त्र बाट तान्त्रिक त बन्छ, तर गणतन्त्र बाट गणतान्त्रिक, प्रजातन्त्र बाट प्रजातान्त्रिक अथवा लोकतन्त्र बाट लोकतान्त्रिक शब्द बन्छ ररुयस्ता शब्दलाई नेपालीमा तद्भव मानेर स्वीकार्नु समीचीन हुने दीक्षा मैले चार दशक अघि भाषाविज्ञ महानन्द सापकोटाबाट प्राप्त गरेको हुँ। २०३३ साल चैतको उत्तराद्र्घ र त्यसपछिका केही महीना भारतको वाराणसीमा उहाँसँग मेरो संगत भएको थियो। नेपाली शब्द परिचय छपाउन त्यहाँ पुग्नुभएको रहेछ र प्रूफरीडिङ आदिमा मसँग सहयोग माग्नुभयो। म लागिपरें। त्यस क्रममा शब्दबारे प्रशस्त छलफल चल्थ्यो। उपर्युक्त शब्द शुद्ध हो र उपरोक्त अशुद्ध, त्यसैले उपरोक्त लाई बहिष्कार गर्नुपर्छ भन्थे सबै विद्वानहरू। म पनि त्यही पक्षमा थिएँ, किनभने संस्कृत व्याकरण अनुसार उपरोक्त अशुद्ध नै थियो। छलफलका क्रममा पाणिनीय सूत्रको आधार लिएर म बढ्तै चम्केपछि उहाँले सम्झाउँदै भन्नुभयो, ँभाषा भनेको लोकव्यवहारबाट बन्दै जाने हो। उपरोक्त शब्दलाई लोकले मानिसक्यो। जनजिभ्रोले स्वीकारिसक्यो। त्यसैले यसलाई पनि मान्यता दिनुपर्छ। मैले कसरीरु भनेर सोध्दा उहाँले भन्नुभयो, ँसजिलै छ। उपर्युक्त लाई संस्कृतबाट आएको तत्सम भन्ने, उपरोक्त लाई त्यसको तद्भव। नेपाली भाषालाई बुझ्न र यसको गाँठो फुकाउन त्यो सूत्र मेरा लागि मार्गदर्शक बनेको छ। संस्कृतबाट जन्मे पनि नेपाली भाषाको स्वभाव भनौं वा बानीबेहोरा, गति भनौं वा मार्ग अलिअलि फरक छ। मानिसकै सन्तानको झैं। त्यसैले, समास भए पनि हेर्दा लामो देखियो, असजिलो लाग्यो भने यसले डिको जोड्दैन। संस्कृतका हलन्त शब्द ९खास गरी नाम र विशेषण० मा हलन्त छोड्दै गएको छ। नाशवान मात्र होइन शक्तिमान, बलवान, बुद्धिमान, हनुमान, भगवान आदि लेख्न रुचाउँछ। महान् लाई महान मात्र लेख्तैन, त्यसमा संस्कृतकै प्रत्यय ता थपेर महानता पनि बनाउँछ। विद्युत् र संसद् को खुट्टो काट्न छोडेर उल्टै ईय थप्छ र विद्युतीय, संसदीय बनाउँछ। मलाई लाग्छ, हामीले यिनलाई पनि तद्भवको कोटिमा राखेर स्वीकार्नु नै उचित हुन्छ। संस्कृतमा अशुद्ध, नेपालीमा शुद्ध। हामी नेपाली भाषाको कुरा गर्दैछौं नि त !मेरो अभिप्राय बिगारिएका, भत्काइएका सबै शब्दलाई नेपालीमा सही मानेर स्वीकार्नुपर्छ, अशुद्धि र अराजकताका निम्ति चोरबाटो खोलिदिनुपर्छ भन्ने कदापि होइन। बृहत्तर लोकव्यवहारबाट स्वीकृत एवं शिष्टपरम्पराबाट अनुमोदित शब्दलाई स्वीकार्नुपर्छ अलिकति उदारता, पर्याप्त विवेक र प्रशस्त संवेदनशीलताको भाव लिएर, भन्ने मात्र मेरो आशय भनौं वा आग्रह हो। विकल्प र निपातको आलोकमा पर्यवलोकन गर्दा मैले पढेका पाणिनिको सरणि पनि यस्तै थियो जस्तो लाग्छ। डा। पन्तले निकै सूक्ष्म र गहिरा कुरा उठाउनुभएको छ। त्यस स्तरका कुरा र विमर्श चल्नैपर्छ। तर, आजको भाषिक विमर्श त्यतिमा सीमित रहनुहुँदैन। किनभने, आज हाम्रो भाषा अज्ञान वा असावधानीवश गरिएका त्रुटिबाट असंस्कृत अवस्थातर्फ अभिमुख भएको मात्र होइन, सुनियोजित तवरमा भइरहेका सांघातिक प्रहारहरूबाट क्षतविक्षत नै भइरहेको छ। कहीं चाइल्ड् फ्रेन्ड्ली लाई बाल मैत्री भन्ने जस्ता हास्यास्पद अनुवादको आघातबाट रन्थनिएको छ त कहीं मराउमाथि कात्रो भनेझैं अपांग ९नेत्रप्रान्त० लाई विकलांग को अर्थमा प्रयोग गर्दा पनि नपुगेर अपांगता भएको भन्न विवश बनाइएको छ। नेपालीमाएउटा पातलो स र एकएकवटा ह्रस्व इउ भए पुग्छ, शषईऊ चाहिंदैनन् भन्ने पण्डितम्मन्यहरूको विप्रलापबाट प्रताडित छ। अनि, राज्यशक्तिको आडमा शुद्ध शब्दहरूको बलात् अंगभंग गरिने, वर्णमालाबाट वर्णहरू हटाइने, छँदाखाँदाका संयुक्त अक्षर फुटाइने ९विद्या लाई विद्या मात्र होइन, अङ्क लाई समेत अङ्क बनाइने० जस्ता आततायी व्यवहारबाट युद्धस्तरमा आक्रान्त छ। यस अवस्थामा डा। पन्त जस्ता विद्वानहरूको भाषिक संवेदनशीलताले भरिपूर्ण वैचारिक विमर्शले नै नेपाली भाषालाई संकटमग्न हुनबाट जोगिन सघाउनेछ। नेपाली भाषाप्रेमी हामी सबैले यसको स्वागत गर्नुपर्छ। जय होस् !"
यौनका कुरा,"यौन अश्लील विधा होइन। अनुभूतिसँग गाँसिएको, भावनासँग साटिएको र जीवन र जगत्सँग एकाकार विषय कसरी अश्लील हुन्छरु मानिसबाहेक सबै जीवनमा यो विषय खुला छ। मानवजाति अन्य जीवको तुलनामा बढी चञ्चल छ। ऊसँग बढी चेतना छ। चिन्तन छ। सपना भनूँ कल्पना गर्ने शक्ति प्रबल छ। कथाकार डब्बु क्षत्रीले समाजका पात्रको पृथक् यौनिक मनोविज्ञान पाटाहरू अध्ययन गरे। घटना र अवस्थाहरू टिपेर त्यसको वर्गीकरण गरे। नेपालकै परिवेशका पात्रहरूको सूक्ष्म अध्ययन गरे। अध्ययनपछि उनी उत्सुक भए। प्रेम र यौनलाई एउटै तुलामा राखेर जोख्न खोजे, मिलेन। अवस्था, समय, जीवन परिवेश, रहनसहन, संस्कृति जीवनस्तरका हिसाबले प्रेम र यौन पक्षमा विविधता हुन्छ भन्ने यकिन गरेर ती विषयका भिन्नाभिन्नै कथा बनाए। यसरी ती सामग्रीलाई कथाका रुपमा समेट्ने कोसिस गर्दै जाँदा २४० पृष्ठको सुन्दर कथाकृति बन्यो, नमस्ते काठमाण्डु। यो सानो टिपोटमा यही नमस्ते काठमाण्डुभित्रका रोचक प्रसङ्ग उल्लेख गर्ने प्रयास गर्छु। मानव जाति वा मानव समाज भनिए पनि यौनिक घटना, क्रियाकलाप मानिसको कथित सभ्यता भनूँ वर्गवर्गभित्रका हिसाब भिन्न देखिने रहेछ। डब्बुजीले मानिसका नैसर्गिक र प्रकृतिप्रदत्त स्वभाव एकै हो भनी मान्दा मान्दै उच्चवर्गीय यौन विलासिता, मध्यमवर्गीय यौन विद्रोह, निम्नवर्गीय यौन विवशता, प्रविधि जन्य यौन विरूपता र यौनजन्य मनोसुषुप्त भावना गरी पाँच वर्गका यौन कथालाई यो पुस्तकमा स्थान दिएका छन्। डब्बुजीले निकै सुझबुझसहित यसमा समाविष्ट कथाको वर्गीकरण गरेका हुन् भन्ने किन लाग्छ भने यौन मनोविज्ञान र चाहना सबै मानवको उस्तै भए पनि स्थान, प्रवृत्ति, परिवेश र सोचाइका कारणले पृथक् बन्ने रहेछन्। यसको वर्गीकरण आवश्यक थियो थिएन, उपयुक्त हो होइन ती कुरा भोलि पाठकले निक्र्योल गर्ने थिए होलान्। तर ती पक्षको निरूपण लेखक आफैँले दिएर पाठकलाई त्यो झन्झटबाट पनि मुक्ति दिएका छन्। यो कथासङ्ग्रहको व्यवस्थापनलाई हेर्दा उच्च वर्गीय यौन विलासिताअन्तर्गत हयाप्पी न्यू इयर, खोक्रो सान र सुब्बासाबको सकस शीर्षकका कथा समावेश गरिएको छ। मध्यमवर्गीय यौन विद्रोहमा पर्ने कथाहरू स् नेपथ्य, बिग्रेकी केटी, इन्टर्नसिप, बहुरूपी हुन्। निम्नवर्गीय यौन विवशताभित्र टुँडालदेवी, नमस्ते काठमाण्डु र मायाप्रेममा जे पनि हुन्छ शीर्षकका कथा छन्। प्रविधिजन्य यौन विरूपताभित्र न्युड पेन्टिङ, मोनिकाको हत्या, भर्चुअल लभ, मिसकल कथालाई स्थान दिइएको छ। यौनजन्य मनोसुषुप्तताभित्र चारवटा कथा छन्, फिरन्ते, सेतो गुलाफ, त्यो झ्याल र हुसेन साबको हर्कत। यसरी नमस्ते काठमाण्डु जम्माजम्मी १८ वटा कथाको सुन्दर सङ्ग्रह बन्न पुगेको छ। मानिसको भावनासँग प्रत्यक्ष सरोकार राख्ने विषय हुनाले कथाका घटना प्रसङ्गले पाठकको मन तुरुन्तै तान्ने सामथ्र्य राख्छन्। कथा चटपटे स्वादका छन्। भनूँ न, आजको सहरीकरण र त्यसको सभ्यताले धुरुक्कै पारेको हामी पाठकको अवस्था लेखकले बुझेका छन्। बजारले हाम्रै अवस्था हेरेर फास्टफुडका स्वाद तत्कालै दिए जस्तै डब्बुजीका कथाले कुनै विम्ब, ध्वनिमा पाठकले दिमाग दुखाइरहनु नपर्ने गरी सोझै विषयवस्तुमा प्रवेश गराइहाल्छन्। पाठकभित्रको पठनको भोक जागृत भइहाल्छ। जिज्ञासाले गर्दा पाना पल्टाएको पनि महसुस हुन नपाउँदै कथाले विश्राम लिइहाल्छन्। यसरी कथा सुरु भइहाल्छ किङ्स वे ! मलाई अति मन पर्ने ठाउँ।शेर्पा मलको क्याफेरिना। गर्लफ्रेन्ड एन्जिला राणाको प्रतीक्षा। यो ठाउँ उसलाई पनि अति मन पर्ने। हाम्रो फेभरेट।छिप्पिँदो साँझ। क्याफे गेटमा क्रिसमस ट्री। आफ्नै लयमा रङ्गीन बत्ती झिम्किँदै छन्। क्रिसमस सकिएको मात्र चारदिन भएको छ।आज न्यू इयर इभ। सन् २०१५ को अन्तिम साँझ। हाम्रो अन्तिम डेस्टिनेसन फेसेज लाउन्ज ठमेल। फोन बज्यो, एन्जिलाको रहेछ।हे एन्जी आई एम स्टिल वेटिङ फर यू इन योर फेभरेट लोकेसन।ओ आर यू इन क्याफेरिनारुएस डियर कम अन फास्ट डब्बुजीका कथा परिवेशले झिँजो लाउँदैनन्। कुनै लघुकथाजस्ता भए पनि यौनका समग्र बोध गराउन सक्नु कथाकारको विशेषता हो। कथा सुरु गरेपछि अन्त नगरी धरै पाइन्न। आफ्नै भाषाशैली तर कतै पनि दुरूह पदपदावलीले पाठकलाई हैरान पार्दैपार्दैनन्। उनका कथा वर्तमान समय र घटनाभित्र बुनिएका कथा हुनाले होला कथाभित्रको कुनै नायकमा पाठकलाई आफ्नो या कुनै परिचितको स्वभाव मिल्छजस्तो लागिरहन्छ कथा पढ्न लाग्दा। यसलाई कथा नाम दिइए पनि सत्यकथा पढेजस्तो लाग्छ।यसभित्र एउटा कथा छ, हुसेनसाबको हर्कत। एउटा दृश्य यसरी लेखिएको छ स् आखिर निकाह कबुल गर्न कर लाग्यो। अब्बा अम्मी, परिवार, सखी, छिमेकी सबै छाडेर हुसेनसाबको घर आउनुपर्यो सालिमालाई।एक दिन राजुसँग खुब मस्केकी थिइन्। त्यो दृश्यले हुसेन साहबको नजर घोच्यो। मन पोल्यो। सलिमा घर घरभित्र आइन्।हुसेनसाबले सलिमाको दुवै हात बाँधिदियो। दुईवटा हरियो खुर्सानी टोक्न लगायो। बाँकी रहेको खुर्सानी पनि सलिमाको ओठमा दलिदियो।ओ बेगम त नि हँस् त।उनी हाँसिनन्। पिरोले पोलेर रुन पो थालिन्।हँस्न रे। आरेरे। तिमी रोइलिएको याररु त्यो साला पर्वतियासँग त खुब हाँस्दैथिस् अघि। मेरो लागि पनि हास्न रे। अचम्मको यौन विकृति छ हुसेनसाबको। प्रत्येक कथामा अचम्म लाग्दा दृश्य र पात्रका यौन मनोविज्ञान समेटिएका छन्। पन्ध्र वर्षको विश्वकर्मा केटो र बयालीस वर्षकी पराजुली बज्यैले भागेर प्रेम विवाह गरेको एउटा कथा पढेपछि मैले डब्बु क्षत्रीलाई सोधेको थिएँ, डब्बुजी यस्तो पनि हुन्छरु उनले भने यो सत्य कथा हो सिन्धुपाल्चोकमा भएको घटना। अर्को एउटा कथा पढ्दा तीस वर्षअघिका घटना याद आए। मेरा एक जना साथी थिए। हामी एउटै अफिसका जागिरे थियौँ। उनी आइमाईले नुहाएका दृश्य घण्टौँ बसेर हेरिरहन्थे। उनको यस्तो चाहना पूरा गराउन मैले दुई दिनसम्म तातोपानी लगेर राखेको थिएँ उनलाई। फिरन्ते कथा पढ्दा यसको पात्र हाम्रै परिवेशमा फेलापर्ने छ। अलि फरक तर अद्भुत कथा छन् न्यूड पेन्टिङ्ग र भर्चियुल लभ। यी कथा पढ्दा झसङ्गै पारेका थिए मलाई। मानिस र मानिसभित्र यौनसँग सम्बन्धित सडान्ध या कुनै न कुनै विकार रहेको हुन्छ। समय पाउँदा त्यसले टुसा हाल्छ भन्ने सन्देश दिने खालका सामग्री यसमा प्रशस्तै समाविष्ट छन्। मानिसले सितिमिति हात हाल्न लजाउने तर मानवीय संवेदनाको घनत्व रहेको प्रेम र यौन सन्दर्भका विषय लेखिनुपर्छ भन्ने मलाई लाग्छ। यस्तो पठनीय विषय उठाउने यो कथाका लेखक डब्बुजीलाई बधाई।"
राग दरबारी को ५० वर्ष,"श्रीलाल शुक्लको ५ दशकअघि प्रकाशित व्यंग्यात्मक उपन्यासले देश ९भारत० मा कायम राजनीतिक संस्कृतिलाई उजार गरेको छ। सन् १९६८ मा प्रकाशित लोकप्रिय राजनीतिक व्यंग राग दरबारी का लागि श्रीलाल शुक्लाले १९६९ मा साहित्य एकेडेमी अवार्ड प्राप्त गरे। प्रकाशन को ५० औं वर्षमा प्रवेश गरेको अवसरमा श्रीलाल शुल्कले उपन्यासमा उल्लेख गरेको गाउँ सिपालगन्ज भ्रमण गर्नु निकै अर्थपूर्ण हुन्छ। यस्तो यात्रा खासगरी देशमा विद्यमान राजनीतिक संस्कृतिलाई राम्रोसँग बुझ्न महत्त्वपूर्ण हुनेछ। यसले राग दरबारी लाई हाम्रो समयसँग सम्बन्धित बनाउँछ। यसले भारतीय राजनीतिका विद्यार्थीहरू र विद्वान्हरूलाई अल्झाइराख्ने विभिन्न प्रश्नको जवाफ पनि दिन्छ। अझ त्योभन्दा महत्त्वपूर्ण किन मानिसहरू अयोग्य भन्ने जान्दा जान्दै तिनीहरूलाई नै भरोसा गरेर मतदान गर्छन्रु यस उपन्यासले मानिसहरू देशभक्ति र सुरक्षाका लागि स्थानीय आधिकारिक संरचनालाई किन स्वीकार गर्छन् अनि पैसा र बफादारिताका लागि किन काम गर्छन् भन्ने जानकारी दिन्छ।सहरकेन्द्रित एक विश्वविद्यालयबाट स्नातक उपाधिप्राप्त रंगनाथको दृष्टिकोणबाट हेर्ने हो भने राग दरबारी उसको काका वैद्यजीको दरबार मार्फत व्यक्त गाउँको कथा हो। वैद्यजी गाउँको औषधोपचार गर्ने मान्छे मात्र होइनन्। उनी गाउँको केन्द्रविन्दु नै हुन् जसका वरिपरि गाउँका शक्ति संरचनाहरू निर्माण भएका छन्। सामाजिक र आर्थिक सम्झौताहरू उनको आदेशको शिरोधार्य गरेर मात्र हुने गर्छन्। कचहरी, थाना, पञ्चायत, सहकारी संस्था र कलेजहरूलगायतका स्थानको गाम्रीण कर्मचारीतन्त्र नै उनका कारण प्रभावित हुन्छ। सामाजिक र राजनीतिक शक्ति नियन्त्रण गर्न दुई प्रमुख जातिहरू ब्राह्मण र ठाकुरबीच नै प्रमुख प्रतिस्पर्धा हुने गर्छ। गाउँका दुई शक्ति केन्द्रका रूपमा स्थापित वैद्यजी र रमाधीनले आआफ्ना समर्थकहरूको सहयोगमा गाउँ पञ्चायतमाथि रजगज गर्ने कोसिस गर्छन्। वैद्यजी स्थानीय विद्यालयका प्रबन्धक पनि हुन्। जसले उनलाई आफ्नो खर्च व्यवस्थापनमा सहयोग पुगेको थियो। उनका दुई छोराहरू रुप्पन र बद्रीले वैद्यद्वारा संरक्षित सामाजिक र राजनीतिक शक्तिको द्वन्द्व प्रकट गर्छन्। प्रायस् आफ्नो पिताका तर्फबाट शक्तिको अभ्यास गर्ने रुप्पन एकताको परिचायक पनि हुन्। रुप्पन बाबुका नामले परिचित उनी कान्छो छोरा हुन्। उनी आफ्नो पिताले व्यवस्थापकीय जिम्मेवारी सम्हालेको विद्यालयमा धेरै वर्षसम्म बोर्ड परीक्षामा असफल भए तापनि गाउँको एक नेतका रूपमा स्थापित छन्। पहलवानका रूपमा पचिरित जेठो छोरा हुन् बद्री। उनी वैद्यजीले डाकेको कुनै पनि बैठकमा उपस्थित हँुदैनन्। आफूभन्दा कनिष्ठ पहलवानलाई त्यस्ता बैठकमा पठाउने गर्छन् उनी। यस्ता पहलवानहरूले प्रतीकात्मक शक्तिको प्रतिनिधित्व गर्ने गर्छन्। जो अद्भुत हुन्छन् तर देखावटी रूपमा नकरात्मक। कलेज र ग्राम पञ्चायतमाथि नियन्त्रण जमाउन चाहने रमाधीन वैद्यजीको विपक्षी हो। उसले आफ्नो सम्पूर्ण सम्पत्ति लागूऔषधको अवैध धन्धामार्फत जम्मा पारेको हो। गाउँलेलाई ब्याजमा पैसा दिने साहुको रूपमा भने गयादिन छ। आफ्नो नामबाटै अधीनस्थ अवस्था प्रतिविम्बित गर्ने शनिचर र लंगड स्थानीय राजनीतिका दुई फरक धारको प्रतिनिधित्व गर्छन्। वैद्यजीको नोकर शनिचर गाउँको प्रधान बनेको छ। आफ्नो वरिपरि रहने शनिचरमार्फत वैद्यजीले आफ्नो शक्ति थप मजबुद पार्न सफल हुन्छन्। आफ्नो विकृतिका कारण परिचित लंगड भ्रष्ट गाउँनोकरशाहीको सिकार हो। उसका जायज दाबीहरू स्थायी रूपमा पटवारी कार्यालयबाट अलग रहन्छन्। तर पनि लंगडले आफ्नो योग्यतालाई उचित तवरबाट दाबी गरिहरन्छ। स्वतन्त्रतापछि भारतमा वयस्क मताधिकार सार्वभौम बनाइयो। यसको विस्तारले सरकारलाई उत्तरदायी बनाउने आशा थियो। यस प्रक्रियाको एक महत्त्वपूर्ण भागका रूपमा सरकारी निकायहरू विश्वास गर्न सकिने बन्ने आशा गरिएको थियो। राग दरबारी ले राजनीतिक निकायहरूमाथिको विश्वास कहिल्यै निरपेक्ष हुन नसक्ने कुरा प्रस्ट रूपमा व्यक्त गरेको छ। अध्ययन र सर्वेक्षणहरूका आधारमा वास्तवमा राजनीतिक प्राधिकरणमाथिको विश्वासमा निरन्तर कमी आएको देखिएको छ। यो सार्वजनिक रूपमा स्वीकार गरिन्छ कि मनी र मसल ले राजनीतिक शक्तिको संरचना र कार्यमाथि बलियो प्रभाव पार्छन्। वास्तवमा, राजनीतिमा अपराधले भूमिका खेल्छ। यसको अतिरिक्त, राजनीतिक कार्यालय आफैं आयआर्जनका स्रोत बन्दै गएका छन्। राजनीतिज्ञ वा उनीहरूका परिवारका सदस्यहरूको आम्दानी उनीहरूले कुनै पदमा प्रवेश पाएसँगै ह्वात्तै बढेको असंख्य प्रतिवेदनहरूले देखाएका छन्। २०१७ मा अजिम प्रेमजी विश्वविद्यालयको विकासशील समाज अध्ययन केन्द्रद्वारा गरिएको सर्वेक्षणका अनुसार जनताको राजनीतिक पदाधिकारीमाथि विश्वास फरक हुन्छ। राजनीतिक पदाधिकारीका कार्यालयहरू जस्तै कार्यकारी ९प्रधानमन्त्रीको कार्यालय० विश्वसनीय मानिन्छ।यद्यपि, प्रभावकारी विश्वास का आधारमा हेर्ने हो भने सबैभन्दा उच्चस्थानमा सेना देखिन्छ। यो निस्सन्देह हो एक गैरराजनीतिक निकायको मूल्यांकन उच्च छ। हालैका वर्षमा राष्ट्रियताका सवालमा भएका राजनीतिक परिवर्तनमा सेनाले गरेको भूमिकाका आधारमा त्यस्तो भरोसा गर्न सकिन्छ। महत्त्वपूर्ण रूपमा राजनीतिक सहभागिताका संस्थाहरू र स्थानीयस्तरमा प्रतिनिधित्व गर्ने ९ग्राम पञ्चायत र नगरपालिका० भन्दा उच्च तहका संसद र राज्य सभाले बढी विश्वासिलो ठानिन्छन्। प्रहरी, सरकारी अधिकारी र राजनीतिक दलहरूमा भने आम मासिनको विश्वास अझ कम देखिएको छ। यद्यपि, जिल्ला कमिसनर र तहसिलदारमाथि भने अझ धेरै भरोसा देखिएको छ। सर्वोच्चदेखि जिल्लास्तरका सम्पूर्ण अदालतमा भने विश्वास अझैसम्म पनि रत्तिभर डग्मगाएको देखिंँदैन। स्थानीय संस्थागत शासनको प्रभावकारिता र प्रतिक्रिया मानिसहरूका लागि महत्त्वपूर्ण छ, र उनीहरूको राष्ट्रिय स्तरमा मात्र प्रतीकात्मक सम्बन्ध हुन सक्छ। तथापि, निम्न तहमा भ्रष्टाचारको बढोत्तरीमा नजानिँदो स्वीकृति र यसमा पदाधिकारीद्वारा हुने मलजलले त्यस्ता निकायमाथि मानिसको विश्वासमा कमी आउँदै गएको देखिन्छ। विरोधाभासपूर्ण रूपमा मानिसहरूसँग प्रत्यक्ष सरोकार राख्ने विभिन्न स्थानीय निकायका संरचनाहरू ९राजनीतिक र नोकरशाही० को कार्यक्षमताअनुसार विश्वास निर्धारण हुन्छ। यस्तो सन्दर्भमा, विश्वासयोग्य पदाधिकारीको अनुपस्थितिमा पनि उनीहरूप्रतिको भरोसा प्रभावकारी हुन सक्छ। ५० वर्ष पुरानो पुस्तक पढेर पनि तपाईं अझै आश्चर्यमा हुनुहुन्छ भने लेखकले पक्कै भन्नेछन्, शिवपालगन्जमा बस्ने एक साधारण वृद्धलाई सोध्नुस्।"
कालो रातपछिको सुन्दर बिहानी,"एनसीएसएसले अभियान जारी राख्दा दृष्टिविहीन क्रिकेट टोलीलाई यूएईबाट हवाइजहाजमा काठमाडौं ल्याउन रकम उठेको थिएन। अभियानले भने धेरैको ध्यान तानेको थियो। ध्यान मोडिनेमा यूएईका ध्वजाबाहक फ्लाई दुबई पनि थियो। उसले नै २२ सदस्यीय नेपालीलाई ३० प्रतिशत छुट दिएपछि एनसीएसएसले हवाइजहाजमै दृष्टिविहीन टोलीलाई काठमाडौं ल्याउने निश्चित भएको थियो। नेपाली टोली फर्किने दिनसम्म अभियानमा झन्डै ८ लाख उठेको थियो, त्यसमा हवाइटिकटमा ३ लाख १९ हजार खर्च भएको थियो। बाँकी रकम १४ खेलाडीलाई प्रतिव्यक्ति २२ हजार र बाँकी ८ अफिसियललाई जनही ११ हजार प्रदान गर्दै एनसीएसएसले दृष्टिविहीन टोलीलाई सम्मान गरेको थियो। एनसीएसएसले फ्लाई दुबई र दृष्टिविहीन टोलीको मुख्य प्रायोजक साहस स्पोर्टसलाई पनि सम्मान गरेको थियो। साहसकै कारण दृष्टिविहीन टोलीले शानका साथ ट्रयाकसुट ढल्काउँदै विश्वकप खेल्न जान पाएको थियो। विगतमा विभिन्न संघ संस्थाले सहयोग गरेको भरमा ट्रयाकसुट र जर्सी खोज्दै नेपाली दृष्टिविहीन टोली प्रतियोगितामा पुग्ने गरेको थियो। यस पटक टोलीले अभ्यास गर्न अझ मैदान नै पाएको थियो। नत्र विश्वकपजस्तो प्रतियोगिता खेल्न जाँदा बालुवामा अभ्यास गरेर गएको तीतो अनुभव उनीहरूसँग छ। २०१२ मा बेङलोरमा पहिलो पटक ट्वान्टी२० विश्वकप खेलेको थियो। त्यसको निरन्तरता गत वर्ष भारतमै भएको अर्को विश्वकप पनि थियो। राष्ट्रिय टोलीका कप्तान पारस दृष्टिविहीन क्रिकेट टोलीको यसअघिका विश्वकप यात्राले आफूहरूलाई अझ राम्रो खेल्न प्रेरित गरिरहेको निरन्तर बताउँछन्। खर्च अभावमा यसअघि दृष्टिविहीन टोलीले दक्षिण अफ्रिकामा गएर विश्वकप खेल्ने मौका गुमाइसकेको छ। बस, रेलबाट आएको भनी अरू टोलीले हेप्ला भनेर प्रमुख प्रतियोगितामा खेल्द जाँदा घिमिरे जसरी हुन्छ नेपाली टोलीलाई हवाइमार्गबाट लैजान्थे। बरु फकिंदा रेल र बसबाट आउँथे। यस पटक खर्च जुटाउनै सकेनन्। बस र रेलबाट जाँदा गोरखपुर काण्ड मचिएको थियो। फर्किंदा ठीक विपरीत थियो, नेपाली टोली हवाइजहाजमा फर्किएको थियो। जुन उनीहरूले सोचेका पनि थिएनन्। :"
सौन्दर्यको मृगतृष्णा,"निकै ठूलो लफडा र हल्लाखल्लापछि सञ्जयलीला भन्सालीको फिल्म पद्मावत प्रदर्शनमा आएको छ। पद्मावत चौधौं शताब्दीको कथा हो। दिल्ली र मेवाड दुई राज्यका राजा र तिनका बीच पर्ने रानीको सुन्दरता र साहसको कथा हो। एक वाक्यमा भन्ने हो भने यो दिल्लीको सुल्तान अलाउद्दिन खिलजीको कथा हो, जो सुन्दरताको बयान सुनेकै भरमा आफूले कहिल्यै नदेखेकी रानीका लागि अर्को राज्यमाथि आक्रमण गर्न निस्किन्छ। आफूलाई प्राप्त गर्ने मनसुवाका साथ आएको बलशाली सुल्तानलाई रानी पद्मावतीले आफ्नो बुद्धिको प्रयोग गरेर कसरी सामना गर्छिन् भन्ने कथा पद्मावत हो। चौधौं शताब्दीको मेवाड राज्यका राजपूत राजा रावल रतनसेनकी रानी पद्मावतीको लिखित इतिहासमा कुनै उल्लेख छैन। सोह्रौं शताब्दीका सुफी कवि मोहम्मद जयासीको काव्यमा मात्र उनको उल्लेख पाइन्छ। तर, मौखिक इतिहास वा मिथमा उनलाई महारानी पद्मावती वा रानीमा को उपाधि दिने गरिएको छ। खासगरी हिन्दु राजपूतहरूले उनलाई आफ्नो जाति र पुर्खाको गौरवका रूपमा लिने गरेका छन्। भन्सालीले पद्मावतीको कथामा फिल्म बनाउने समाचार आउनासाथ उनीहरूले आफ्नो गौरवमाथि छेडछाड गर्न लागिएको भनेर विरोध गरेका थिए। जब पछि, फिल्ममा खिलजी र पद्मावतीको प्रेमको ड्रिम सिक्वेन्स भएको हल्ला चल्यो, त्यसपछि त सडकमा आगो बल्यो। कलाकार र निर्देशकको टाउकाको मोल तोकियो। सत्तारूढ भारतीय जनता पार्टीको सरकार रहेका ६ वटा प्रदेश सरकारले यो फिल्मको प्रदर्शनमा प्रतिबन्ध लगाए। फिल्मको प्रदर्शन अनिश्चित भयो। गुजरात र हिमाञ्चल प्रदेशमा त्यस बेला चलिरहेको चुनावमा आफ्नो पक्षमा मत तान्न फिल्मविरोधी प्रदर्शन गरिएको अनुमान लगाइयो। जब यी दुवै राज्यमा भारतीय जनता पार्टीले जित्यो, सेन्सरले ५ वटा परिवर्तनसहित फिल्म पास गर्यो। ती परिवतर्नमा फिल्मको नाम पद्मावती बाट पद्मावत बनाउने पनि थियो। भारतको सर्वोच्च अदालतले राज्य सरकारहरूले लगाएको प्रतिबन्धलाई गैरसंवैधानिक भनेर खारेज गर्यो। यसपछि जब फिल्म रिलिज भयो, अनि थाहा भयो यसमा त राजपूतविरोधी वा राजपूतको शानमा आँच आउने कुनै पनि कुरा रहेनछ। बरु, यसको पटकथा त कुनै राजपूत संगठनले आफ्ना पुर्खाको वीरता र त्यागको प्रचार गर्न बनाएको सामग्रीजस्तो पो रहेछ। सञ्जयलीला भन्साली लार्जर देन लाइफ साइजका कथामा रुचि राख्ने निर्देशक हुन्। पछिल्लो समयमा उनी पिरियड ड्रामा तिर ढल्किइरहेका छन्। उनका यसअघिका देवदास, बाजिराव मस्तानी लगायतका फिल्म त्यसका उदाहरण हुन्। पुरानो समयका कथालाई पर्दामा पुनर्निर्माण गर्नु भन्सालीको सोख हो। उनी त्यसलाई आफ्नो हिसाबले निर्माण गर्छन्। फिल्ममेकरसँग आफ्नो नयाँ दुनिया सिर्जना गर्न सक्ने खुबी हुन्छ। यस्तोमा केही निर्देशकहरू पहिले नै भएको कुरालाई सच्याएर वा मिलाएर पुनस् प्रस्तुत गर्न उद्दत हुन्छन्। इतिहास, पुराण वा मिथकका कथाहरूलाई पुनस् भन्नु भनेको त्यसलाई नयाँ समयमा नयाँ आलोकमा हेर्ने प्रयास हुनु हो। पहिले नै घटित भइसकेको घटनालाई अहिले परिवर्तन गर्न सकिँदैन तर त्यसको वैकल्पिक प्रस्तुति दिन वा त्यसलाई परिस्थितिअनुसार पुनव्र्याख्या गर्न वा मूल्यांकन गर्न सकिन्छ। यसकारण जब कुनै पुरानो विषयमा फिल्म बनाइन्छ, त्यो अहिलेकै समयका लागि बनाइन्छ। फिल्ममेकरले त्यही युगका पात्रसँग होइन, फिल्ममार्फत् अहिलेका दर्शकसँग संवाद गर्छन्। यस हिसाबले हेर्दा पद्मावत बनाउनुका पछाडि सञ्जय भन्सालीका दुई उद्देश्य देखिन्छन्। एक, ६ सय वर्षअघिको भारत वर्षका राजारजौटाहरूको सम्बन्ध, युद्ध र प्रेमको कथा अहिलेका दर्शकमाझ पस्कने। र, दोस्रो राजपूत शौर्यको बखान गर्दै, तत्कालीन दिल्लीको अफगानमुस्लिम साम्राज्यको घोर निन्दा गर्ने। अफगानिस्तानबाट फिल्मको कथा जुन टोन बाट सुरु हुन्छ त्यसले नै अलाउद्दिन खिलजीलाई एक दुस्साहसी पराक्रमीका रूपमा पेस गर्छ। हिन्दी फिल्ममा चल्दै आएको कथा संरचनाअनुसार यस्ता दुस्साहसी प्रायस् भिलेन हुने गर्छन्। खिलजी पनि त्यही कोटीमा पर्छ। अर्काकी छोरीरबुहारीरश्रीमतीको रूप लावण्यको कथा सुनेर आक्रमणमा उत्रिनेलाई जनाउन हिन्दी फिल्ममा एउटा उपाधि छ, हवसके पुजारी। तर, खिलजीको व्यक्तित्व यतिमा मात्र अटाउँदैन। उसको यौनिकता र गोप्य जीवनका अरू धेरै रहस्य फिल्ममा रहस्यकै रूपमा छन्। दिल्लीलाई सात पटक उजाडिएर पुनस् आवाद भएको सहर मानिन्छ। वर्तमान भारतको राजधानी हुनुअघि पनि दिल्ली बाहिरी आक्रमणकारीहरूका लागि सधैं धनधान्यले भरिपूर्ण राज्य थियो। यसैले संसारका धेरै कुनाका सम्राट्ले दिल्लीमाथि हमला गरेका छन्, अंग्रेज त्यसको अन्तिम कडी थिए। अफगानतुर्कहरूको त दिल्लीसँग निकै पुरानो सम्बन्ध छ। यस्तै, राजपूतको शौर्यको पनि आफ्नै गाथा छ। यो फिल्मलाई दुई सभ्यताको लडाइँका रूपमा पनि प्रचार गरिएको थियो। रहनसहन र जीवनशैलीमा यी दुईको भेद फिल्ममा देखिन्छ पनि। तर, यो सभ्यताको होइन, प्रेम र वासनाको लडाइँको नै कथा हो। फिल्मको नाममा र कथाको केन्द्रमा रानी पद्मावती भए पनि कथाको मुख्य पात्र अलाउद्दिन खिलजी हुन्। खिलजीलाई कसैले यो फिल्ममा ठूलो प्रेमी पनि देख्न सक्छ, वा कामवासनाले अभिभूत भएको एउटा घिनलाग्दो मानिस पनि। तर, पद्मावती र रावल रतनसेनको सम्बन्धमा यस्तो कुनै दोहोरोपना छैन। यो शुद्ध प्रेमको सम्बन्ध हो। यस्तो प्रेम जसले सबैलाई जितेर शून्यमा पुर्याउँछ। पौने ३ घण्टाको फिल्मको गति सुस्त छ। बलिउडमा चलिआएका केही फिल्मी डाइलगसमेत यसमा पाइन्छन्। उत्तम सिनेम्याटोग्राफी र प्रोडक्सन डिजाइन यसमा देख्न सकिन्छ। फिल्मको संगीतसमेत आफैंले दिएका भन्साली यसका हरेक दृश्यको सुन्दरतामा चनाखो छन्। उनका कलाकार र तिनले लगाएका लुगा मात्रै सुन्दर छैनन्, सेट पनि भव्य छ। अहिलेका हीराका गहना लगाएका जस्ता देखिए पनि उनले कलाकारको मनोवृत्तिअनुसारको वेशभूषा गरेका छन्। खिलजी र उनका सहयोगीहरूले प्रायस् कालो लुगा लगाएका छन् भने राजपूतले रातो र सेतो। फिल्ममा राजपूतका पर्वहरू दीपावली, होलीको उल्लास देखिन्छ तर खिलजीको दरबारमा षड्यन्त्रका पर्व मात्र देखिन्छन्। खिलजीको खलकमा एक प्रमुख पात्रको रंगीन पोसाक छ, रानीको। यी रानी भने खलनायक होइनन्। फिल्मको पटकथा चलिआएको कथाबाट खासै टाढा छैन। केही युद्ध दृश्य र प्रेम दृश्यहरू खिच्दा मात्र निर्देशकले आफ्नो कल्पनाशीलता घुसाएका छन्। फिल्ममा निर्देशकले पद्मावती बनेकी दीपिका पादुकोणको सुन्दरता निखार्न निकै मिहिनेत गरेका छन्। उनका लागि लुगादेखि गहनासम्मको छनोटमा उनको ध्यान पुगेको देखिन्छ। राजा रतन सेनको भूमिकामा देखिएका शाहिद कपुरलाई उनले राजपूतको आन बान र शान को बखान गर्ने जिम्मा दिएका छन् भने अभिनय गर्ने जिम्मा दिएका छन् अलाउद्दिन खिलजी अर्थात् रणवीर सिंहलाई। खिलजीको भूमिकामा रणवीरले आफ्ना यसअघिका सबै फिल्मलाई उछिन्छन्। भन्सालीकै रामलीला र बाजिराव मस्तानी बाट गम्भीर अभिनेताको छवि बनाएका रणवीर यसमा एक कदम अघि बढेका छन्। प्रसिद्ध निर्देशक श्याम बेनेगलले केही वर्षअघि बनाएको टेलिफिल्म भारत एक खोज को एक अंक पद्मावतीमाथि बनाएका थिए। त्यसमा श्रेष्ठ अभिनेता ओम पुरीले खिलजीको भूमिका निर्वाह गरेका थिए। भन्सालीको खिलजी ओम पुरीको खिलजीभन्दा बढी हिंसक, आक्रमक र ठूलो लाग्छ। फिल्ममा एक अर्का अभिनेता छन् जसको उल्लेख गर्नु आवश्यक छ। ती हुन् जिम सार्ब। निरजा, डेथ इन अ गन्ज र राबता जस्ता फिल्ममा आफ्नो क्षमता देखाएका जिम यसमा खिलजीको आधा गुलाम आधा बेगम को अनौठो भूमिकामा छन्। जति अनौठो उनको भूमिका छ त्यति नै सहज उनको अभिनय। सञ्जय भन्सालीका फिल्म हेर्दा यस्तो लाग्छ, उनी भव्य सेट र दिव्य पात्रहरूको कथामा कतै हराउँदै गइरहेका त छैनन्रु उनको यो भव्यताको मोहले उनका हरेक फ्रेमलाई पेन्टिङजस्तो त बनाइदिन्छ तर फिल्म समीक्षक अनुपमा चोपडाले भन्सालीबारे भनेजस्तो फिल्म भनेको पेन्टिङ होइन। एउटा फ्रेम, एउटा तस्बिर र वा एउटा पात्र र प्रसंगलाई मात्र हेरेर फिल्मको मूल्यांकन हुन सक्दैन। यसलाई समग्रमा हेर्नुपर्छ। भावनाको हिसाबले पद्मावत का पात्र सपाट छन्। यस्तो लाग्छ, हरेक पात्रलाई एकएक भावना बाँडिएको छ। कसैको भागमा प्रेम, कसैकोमा करुणा र साहस त कसैलाई घृणा र वासना। जबकि, मानिस यी सबैको सम्मिश्रण हो भनेर भनिरहनु पर्दैन। भन्सालीलाई इतिहास ९वा मिथक० लाई तोडमोड गरेको भनेर लगाइएको आरोप मिथ्या हो भन्न संकोच मान्नु पर्दैन। बरु, संकोच मान्नुपर्ने कुरा छ जौहरको महिमा मण्डन। इतिहासतिर फर्किनुको अर्थ अतीतका सबै कुरालाई महान् मान्नु होइन।"
रानीपोखरी,"हरिप्रसाद शर्माजलाशयहरू दृश्यावलोकनका दृष्टिले सधैँ जीवन्त र मनोरम हुने गर्छन्। मानिसहरू समुद्र, नदीनाला, तालतलैया वा पोखरीका किनारमा बसेर हावाले पानीको सतहमा ल्याउने तरंगसँगै आफूलाई हराउन आनन्द मान्छन्। त्यस्ता जलाशयका किनारमा रहेका वस्तुहरू रूख, घर, मन्दिर, मानवआकृति पानीको सतहको हलचलसँगै जीवन्त बन्न पुग्छन्। म र मेरा छोरा विष्णुप्रसाद चित्रको विषयवस्तु चयनका लागि काठमाडौँ, पाटन र भक्तपुरका विभिन्न ठाउँहरू घुम्ने क्रममा नेवार बस्तीका बीचमा धेरै परम्परागत पोखरी देखेका छौँ। एउटा पोखरी पृष्ठभूमिमा रहेको खर्पन बोकेका किसानको चित्र अनि पाटन दरबारको भण्डारखालभित्रको कमलपोखरीको चित्र दर्शकहरूले निकै मन पराएका थिए। प्रताप मल्लसहित काठमाडौँको रानीपोखरीको चित्र बनाउन पाए राम्रो हुन्थ्यो भनेर विष्णुले दुईतीन पटक भनिसकेका थिए। एक दिन एकाबिहानै विष्णुले मलाई मोटरसाइकल पछाडि बसाएर वसन्तपुर पुर्याए। मोटरसाइकल एक छेउमा पार्किङ गरेपछि मैले वरिपरि आँखा घुमाएँ। ऐतिहासिक र पुरातात्त्विक धरोहरहरू सबै क्षतविक्षत हामीले नौतले दरबार, कुमारीघर, हनुमानढोका परिसर, काष्ठमण्डप सबैतिर नियाल्यौँ। त्यहाँको अवस्था देखेर मन पनि चसक्क चस्कियो। यिनको पुनर्निर्माण कहिले होला र कसरी होला भन्ने प्रश्नले पनि दिमागमा घोचिरहयो। हामी ऐतिहासिक, धार्मिक र पुरातात्त्विक महत्त्वका धरोहरहरूको क्षतविक्षत अवस्थालाई नियाल्दैनियाल्दै भान्दासको मिठाई पसलमा पुग्यौँ। काष्ठमण्डप वरपरको ठाउँमै मेरो बाल्यकाल बितेको हुनाले त्यतातिर पुग्यो कि त्यहाँको वातावरणले मलाई सधैँ मोहित बनाउँछ। मेरो मन त्यसैत्यसै रमाउन पुग्छ। त्यस दिन पनि त्यस्तै भयो। भान्दासको मिठाई पसल पनि मेरो बाल्यकालदेखि नै जेरी, स्वारी र फोसामा मोहनभोग खाने पसल थियो। हामीले त्यहाँ बसेर मजैसँग खाजा खायौँ। त्यहाँ खाजा खाइरहँदा पनि सम्झनामा पुराना कुराहरू निकै आए। त्यसपछि हामी फर्कियौँ। हामी न्युरोड, वीर अस्पताल हुँदै भोटाहिटी आइपुग्यौँ। भोटाहिटी आइपुगेपछि विष्णुले फेरि मोटरसाइकल रोके। उनले भने, अब एक पटक रानीपोखरी पनि हेरौँ न त।मैले त्यति रुचि देखाइनँ। मैले भनेँ, आ, के हेर्नु छ र भूकम्पले सबै भताभुङ्ग भएको छ। भत्केर बिजोग अवस्थामा रहेका कुराहरू के हेर्नु। त्यसमा पनि रानीपोखरीभित्र के छ भन्ने कुरा सबै कण्ठ नै छ, के हेर्नु ररुमेरो अनिच्छालाई विष्णुले टेरेनन्। उनले मलाई निकै कर गरेर भने, तैपनि यसो हेरौँ न, केही सोच निस्कन्छ कि। म बलजफ्ती उनको पछि लागेँ। हामी पैदलयात्री पुलमा एक छिन अडियौँ। रानीपोखरीभित्रको बालगोपालेश्वर मन्दिर भूकम्पले जीर्ण थियो। त्यसलाई टेका लगाएर राखिएको थियो। त्यो दृश्य हेर्दै हामी अगाडि बढ्यौँ। सोह्रहाते गणेशको दर्शन गर्यौँ। रानीपोखरीको बारभित्र गएर हेर्न पाए हुन्थ्यो भन्दै विष्णु यताउति हेर्न थाले। भित्र जान के पाइन्छ होला ररु मैले भनेँ। तैपनि यहाँको पालेलाई कुरा गरिहेरौँ न, उनले भने। नभन्दै भित्र तीनचार जना केटा र केटी दक्षिणपट्टि चौरमा बसेर जिस्किँदै गरेका देखिए। एक वृद्ध पोखरीको फराकिलो पेटीमा परेवालाई चारा हाल्दै थिए। हामी पनि अलिअलि सङ्कोच मान्दै बारको साँघुरो द्वारबाट भित्र पस्यौँ। बिस्तारै प्रताप मल्लले बनाएको प्रस्तर हात्ती नजिकै गएर अडियौँ।वास्तवमा मैले भित्र गएर रानीपोखरी परिसरलाई यसरी नियालेकै थिइनँ। त्यहाँ आफ्ना दुई पुत्रसहित गजारोहण गरेका राजा प्रताप मल्ललाई यति नजिकबाट नियाल्न पाएको पनि थिइनँ। कल्पनै नगरेको त्यो परिवेशमा पुगेको अनुभव यस पटक मलाई भयो। म त प्रताप मल्लको त्यो कला र संस्कृतिको उत्कर्षकालको दुनियाँमा पत्तै नपाई डुब्न पुगेछु। प्रताप मल्ल मेरा आदर्श कलाप्रेमी राजा हुन्। काठमाडौँ सहरको मध्यभागमा उनले बनाउन लगाएको भव्य रानीपोखरीको उद्घाटन कति भव्यताका साथ गरिएको थियो होला भनेर म कल्पना गर्न थालेछु। त्यही कल्पनामा डुबेर रोमाञ्चित हुँदै मैले विष्णुलाई भनें, बुझिस् बाबु, प्रताप मल्ललाई सारा भाइभारदारहरू, जामुनागुभाजु र लम्बकर्ण भट्टसाथ यी यहीँनिर उभिएर पाटन र भक्तपुरका राजाहरूलाई यो हात्तीको बारेमा बताइरहेको कुरा चित्रमा देखाउनुपर्छ। अनिच्छापूर्वक रानीपोखरी छिरेको म त्यहाँका दृश्यहरूमा चुर्लुम्मै डुब्न पुगेको थिएँ। मलाई त्यहाँबाट निस्किने बेलामा निकै ठूलो उत्साह र उपलब्धि बोकेर निस्किएझैँ महसुस भएको थियो। त्यसपछि हामी घरमा पुग्यौँ। विष्णुले घरमा गएर त्यहाँ खिचेका फोटोहरू कम्प्युटरमा राखेर देखाए। तीमध्ये कति प्रिन्ट गराएर पनि ल्याए। त्यसबाहेक रानीपोखरीसम्बन्धी अन्य अनुसन्धानात्मक सामग्री र दृश्य सामग्रीहरूको खोजीमा पनि उनी लागे। निकै दिन लगाएर उनले मेरा लागि सामग्रीहरू जुटाइदिए। पर्सियाका राजकुमार वाल्डेमरले राणाकालीन समयमा काठमाडौँ उपत्यका भ्रमण गर्दा उनीसँग आएका एक चित्रकारले बनाएको चित्रमा पोखरीको बीचमा रहेको बालगोपालेश्वरको मन्दिर हालको जस्तो बुर्जा शैलीको नभएर शिखर शैलीको भएको चित्र र सोसम्बन्धी विवरण पछि जर्मनीको पत्रिकामा छापिएको रहेछ। प्रताप मल्ल आफैँले स्वयम्भू स्तूपको दुईतिर बनाउन लगाएको प्रतापपुरअनन्तपुर नामका शिखर शैलीका दुई मन्दिरको शैली उक्त चित्रमा दुरुस्त भेटिएपछि बालगोपालेश्वरको मन्दिरको सुरुको स्वरूपबारे कुनै द्विविधा गरिरहनु परेन। उक्त चित्रमा हाल दरबार हाइस्कुल रहेको ठाउँमा पुरानो दरबार शैलीको भवन पनि देखियो। हाम्रो चित्रमा उक्त भवनलाई हामीले पनि यथावत् राख्ने निर्णय गर्यौँ हामीले। त्यसपछि हामी बाबुछोरा परिकल्पना गरिएका चित्रका अन्य विभिन्न आयामहरूबारे थप खोजीमा लाग्यौँ। सन्दर्भ सामग्री खोज्दै जाँदा प्रस्तर हात्तीको दक्षिणतर्फ रहेको हात्तीपाटीको फोटो भेटियो। उक्त पाटी प्रताप मल्लले निर्माण गराएका थिए वा त्यसअघि वा पछि मात्र त्यसको निर्माण भएको थियो भन्ने यकिन गर्न सकिएन। हामीले त्यहाँ पक्कै पनि केही न केही विश्रामस्थल त थियो होला नै भनेर उक्त हात्ती पाटी राख्ने निर्णय गर्यौँ। दक्षिणतिर अवस्थित प्रस्तरको हात्ती र मुख्य जलकुण्डको बीचका दुईतीन तहका पेटीहरूको दूरीको आकलन, त्यहाँबाट देखिने पर्वत शृङ्खलाहरू, स्वयम्भूनाथको डाँडाको अवस्थिति इत्यादि कुराको आँकलन गर्न हामी दुईतीन पटक फेरि त्यहाँ गयौँ। तल कतैबाट स्वयम्भूनाथ नदेखिएको हुनाले छोराले घण्टाघरसँगैको जीर्ण भवनमाथि गएर स्वयम्भूनाथसहित रानीपोखरीको फोटो खिचेर ल्याए। सन्दर्भ सामग्रीहरू लगभग पूरा भएपछि मैले आफ्नो कल्पनाशीलताको प्रयोग गरेर चित्रका खेस्राहरू उतार्न थालेँ। उक्त पोखरीको उद्घाटनमा अवश्य पनि काठमाडौँ उपत्यकाका वरपरका सबै राज्यहरूका राजारजौटा, भाइभारदारहरूलाई निम्ता गरिएको थियो होला। नेपालमा रहेका सबै धार्मिक सम्प्रदायहरू वैष्णव, शैव, हिनायानी, महायानीबौद्ध सम्प्रदायका धर्मगुरुहरू, विद्वान्, राजकुमार, राजकुमारीहरू उक्त समारोहमा सहभागी भएका थिए होलान्। प्रताप मल्ल आफ्ना छोराहरूसहित हात्तीमा चढेका हुनाले त्यति बेला हात्ती चढ्ने राम्रै प्रचलन रहेको बुझ्न सकिन्छ। त्यसैअनुसार राजा र पाहुनाहरू आएका कुरा देखाउन सातआठ हात्ती र घोडा लहरै राख्नु ठीक होला भन्ने लाग्यो। उक्त पोखरीमा आवश्यक जलका लागि ठूलाठूला तामाका गाग्री बोकेर ल्याउँदै गरेका मानिसहरू देखिए होलान्। त्यसरी ल्याइएका गाग्रीहरूबाट खन्याइएका जल प्रतापमल्लका रानीहरू, राजकुमारी र सुसारेहरूले साइतको समय पारेर कलशबाट पोखरीमा झारेको मनोरम दृश्य देखियो होला। राजा प्रताप मल्ल आफँै तन्त्रविद्यामा रुचि राख्ने राजा हुनाले तान्त्रिक विधिअनुसार यज्ञ र बाजागाजा पनि थियो होला। यी र यस्तै दृश्यहरूको कल्पनाको क्यानभासमा निरन्तर रङ्ग भर्दै जाँदा ६ महिना बितेको पत्तै भएन। रानीपोखरी फेरि मल्लकालीन शैलीमा निर्माण हुने रे भन्ने कुरा अहिले सुन्न पाउँदा मेरो परिकल्पनाको रानीपोखरी फेरि एक पटक साकार हुने हो कि भन्ने आशा जगाएको छ ।"

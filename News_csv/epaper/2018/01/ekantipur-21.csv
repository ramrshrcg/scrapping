शीर्षक,विवरण
कालिकोटमा भाइरल ज्वरो,"वडा ४ का अध्यक्ष धनसिंह कामीले गाउँभरि सिकिस्त बिरामीहरू रहेको बताए । उनको घरमा मात्रै चार जना बिरामी छन् । बच्चादेखि वृद्धसम्म सबै बिरामी छन्, उनले भने, औषधिको कमीले सबैको उपचार हुन सकेको छैन । खाडाचक्र नगरपालिकाका दुई वडामा ३ बालबालिकासहित ५ जनाको मृत्यु भएपछि स्वास्थ्यकर्मी खटाइएको जिल्ला प्रशासनले जनाएको छ । शनिबार वडा २ मेग्रमा डा नहकुल शाहीको नेतृत्वमा ८ जना र वडा ४ ताडी दलित टोलमा जिल्ला स्वास्थ्य प्रमुख डा अलीको नेतृत्वमा ८ स्वास्थ्यकर्मीले बिरामी पहिचान गरेको निमित्त प्रजिअ राजकुमार दुलालले बताए । उनका अनुसार भाइरलको महामारी भएकाले थप स्वास्थ्यकर्मी र औषधि माग गर्ने निर्णय भएको छ ।"
सातै प्रदेशमा शपथ आज,"काठमाडौं सातै प्रदेशका प्रदेशसभामा निर्वाचित सदस्यको आइतबार अस्थायी मुकाममा पद तथा गोपनीयताको शपथग्रहण हुँदैछ । संविधान र प्रदेशसभा निर्वाचन ऐनअनुसार निर्वाचित ज्येष्ठ सदस्यलाई प्रदेश प्रमुखले र ज्येष्ठ सदस्यले अन्य सांसदलाई शपथग्रहण गराउने छन् ।सरकारले निर्वाचन सम्पन्न भएको डेढ महिनापछि प्रदेशप्रमुख नियुक्त गरेलगत्तै निर्वाचन आयोगले प्रदेशसभाको अन्तिम नतिजा बुझाएको थियो । आयोगले माघ २४ गते तोकिएको राष्ट्रिय सभा निर्वाचनको कार्यक्रम आइतबारदेखि नै सुरु हुने भएकाले सबै प्रदेशसभा सदस्यको शपथ आइतबारै सम्पन्न गर्नुपर्नेछ । प्रदेशसभा सदस्य राष्ट्रिय सभा निर्वाचनको मतदाता रहेकाले प्रमुख नियुक्तिलगत्तै हतारहतारमा शपथग्रहणको कार्यक्रम राखिएको हो । आयोगले राष्ट्रिय सभा निर्वाचनका लागि आइतबारै मतदाता नामावली सार्वजनिक गर्नुपर्ने छ । त्यसैले शपथका लागि रातारात तयारी गरिएको हो । कतिपय प्रदेश मुकाममा शनिबार रातभर तयारी जारी रहने सरकारी अधिकारीहरूले जनाएका छन् । निर्वाचन आयोगले प्रदेशसभामा निर्वाचित भएको प्रमाणपत्र वितरण शुक्रबार मात्र गरेकाले सबै सांसद काठमाडौंमै थिए । कतिपय सांसद र प्रदेश प्रमुखसमेत शनिबार रातिसम्म मुकाम पुगिसकेका छैनन् । उनीहरू बाटोमै रहेको र आइतबार निर्धारित समयभित्र पुग्ने जनाइएको छ । शनिबार मौसमी खराबीका कारण काठमाडौंबाट उडान प्रभावित हुँदा उनीहरूलाई सम्बन्धित प्रदेश मुकाम पुग्न केही असहज भएको थियो । कतिपय प्रदेश प्रमुखहरू र सांसद सडकमार्गबाटै अबेर मात्र मुकाम पुगेका थिए । मुकाममा विवाद नगरौंप्रदेश १ को शपथग्रहण कार्यक्रम विराटनगरस्थित वीरेन्द्र सभागृहमा आइतबार बिहान १० बजे हुँदैछ । शपथमा सहभागी हुन १४ वटै जिल्लाबाट सदस्यहरू आइसकेका छन् । प्रदेश १ को प्रदेशसभामा प्रत्यक्ष निर्वाचित र समानुपातिक गरी ९३ जना सदस्य छन् । तयारी अन्तिम अवस्थामा पुगेको छ, शनिबार रातभर खटिएर पूरा गर्छौं, मोरङका प्रमुख जिल्ला अधिकारी रामप्रसाद आचार्यले भने ।निकै पुरानो सभागृहको सिंगार विराटनगर महानगरपालिकाले गरिरहेको छ । कुर्सी सजाउनेदेखि मञ्च व्यवस्थापनसम्म महानगरले जिम्मा लिएको छ । जिल्ला प्रशासन कार्यालय मोरङले १४ वटै जिल्लाका प्रजिअसँग समन्वय गरी प्रदेशसभामा निर्वाचित प्रत्यक्ष तथा समानुपातिक सदस्यहरूलाई शपथका लागि निमन्त्रणा पठाएको थियो । उनीहरूलाई प्रदेश प्रमुख गोविन्द सुब्बाले शपथ खुवाउनेछन् । सुब्बा शनिबारै विराटनगर आइसकेका छन् । शपथग्रहण समारोहको प्रत्यक्ष प्रसारण व्यवस्था मिलाइएको प्रजिअ आचार्यले बताए । प्रदेश प्रमुख सुब्बाले मुलुक अब संघीय गणतन्त्रको संस्थागत कार्यान्वयनतर्फ अघि बढेको बताए । यो सुखद क्षणमा आफूले प्राप्त गरेको जिम्मेवारी निष्ठापूर्वक पूरा गर्नेछु, विराटनगर विमानस्थलमा संवाददाताहरूसँग उनले भने, यतिबेला सबै संयमित र जिम्मेवार भएर अघि बढ्नुपर्छ । प्रदेश राजधानीको विषयमा ठूलो विवाद गर्न नहुने उनको भनाइ छ । सबैतिरबाट माग आउनु स्वाभाविक हो तर शान्तिपूर्ण बाटोलाई हामीले छाड्नु हुँदैन, उनले भने । अहिले अस्थायी मात्र तोकिएको र संविधानअनुसार प्रदेशसभाले हेरफेर गर्न सक्ने उनले बताए ।सिँगारियो सभागृहप्रदेश २ को प्रदेशसभा सदस्यहरूको शपथका लागि जनकपुर उद्योग वाणिज्य संघको राजर्षिजनक सभागृह सिँगारिएको छ । प्रदेश प्रमुखको आवासका रूपमा प्रयोग गरिने जनकपुर चुरोट कारखानाको महाप्रबन्धक निवास पनि सरसफाइ गरिँदैछ । प्रदेश प्रमुख रत्नेश्वरलाल कायस्थ शनिबार हवाई जहाजबाट जनकपुर आउने कार्यक्रम तय भए पनि मौसमी खराबीले उडान रद्द भएपछि स्थलमार्गबाटै आइरहेको स्थानीय प्रशासनले जनाएको छ । प्रमुख जिल्ला अधिकारी दिलीपकुमार चापागाईंका अनुसार शपथग्रहणको आधिकारिक कार्यक्रम प्रदेश प्रमुखको निर्देशनअनुसार निर्धारण गरिनेछ ।प्रदेश २ का प्रदेशसभा सदस्यहरूको शपथग्रहण र नियमित बैठक शैक्षिक तालिम केन्द्रमा गर्ने निर्णय भए पनि तयारी नपुग्दा हाललाई जउवासंघको राजर्षिजनक सभागृहमा गर्नुपरेको भौतिक संरचना अध्ययन कार्यदलका सदस्य सचिव एवं सहरी विकास कार्यालयका डिभिजनल इन्जिनियर गंगाप्रसाद यादवले जानकारी दिए । प्रदेश प्रमुखको निवासका लागि राष्ट्र बैंकको अतिथिगृह निर्धारण गरिए पनि प्राविधिक कारणले हाललाई जनकपुर चुरोट कारखाना लिमिटेडको महाप्रबन्धक निवासमा व्यवस्था गरिएको हो । शुक्रबार रातिदेखि नै सरसफाइ अघि बढाइएको छ । यादवका अनुसार भवन सफासुग्घर तथा फर्निचर, एसी, शौचालय आदि जडान गर्न दुई दिनदेखि ५५ कामदार रातदिन खटिरहेका छन् । जउवासंघको राजर्षिजनक सभागृहको मुख्य कक्षमा प्रदेश प्रमुख तथा १ सय ७ प्रदेशसभा सदस्यलाई बस्ने व्यवस्था मिलाइँदै छ । माथिल्लो ग्यालरीमा सञ्चारकर्मीसहितका अन्य आमन्त्रितलाई बस्ने व्यवस्था मिलाइएको छ । साहित्यकार रमेशरञ्जन झा जनकपुर परापूर्वकालमै मिथिलाको राजधानी रहिसकेको उल्लेख गर्दै वर्तमान सरकारले पुरानो परम्परालाई निरन्तरता मात्र दिएको प्रतिक्रिया दिए । जनकपुर उद्योग वाणिज्य संघका अध्यक्ष ललित साहले राजधानी घोषणा भएपछि जनकपुरको भौतिक विकासको गति तीव्र हुने विश्वास व्यक्त गरे ।क्षेत्रीय र जिल्ला कार्यालयलाई समस्या३ नम्बर प्रदेशको प्रदेशसभा सचिवालय मध्यमाञ्चल क्षेत्रीय शिक्षा निर्देशनालयमा राखिएको छ । प्रदेशसभा सदस्यहरूलाई आइतबार निर्देशनालयकै सभाहलमा शपथग्रहण गराउने कार्यक्रम छ । सभाहलमा माइक र कुर्सीलगायत व्यवस्थापन जारी रहेको प्रजिअ चक्रबहादुर बुढाले बताए । प्रदेश प्रमुख अनुराधा कोइरालाले आइतबार बिहान १० बजे एक समारोहबीच प्रदेश प्रमुखको कार्यालयमा ३ नम्बर प्रदेशसभाका ज्येष्ठ सदस्य डोरमणि पौडेललाई शपथग्रहण गराउने कार्यक्रम छ । अन्य १ सय ९ जना प्रदेशसभा सदस्यलाई ज्येष्ठ सदस्य ७२ वर्षीय पौडेलले शपथग्रहण गराउने छन् । पौडेल प्रतिनिधिसभा १ को ख बाट निर्वाचत भएका हुन् । शपथग्रहणका लागि हेटौंडा आउने प्रदेशसभा सदस्यहरूलाई जिसस मकवानपुर, हेटौंडा उपमहानगरपािलका, मकवानपुर उद्योग वाणिज्य संघ, नारायणी यातायात व्यवसायी संघ, होटल एसोसिएसनलगायतले स्वागतको तयारी गरेका छन् । शनिबार हेटांैडा आउने प्रदेशसभाका सदस्यलाई होटलमा खानेबस्ने व्यवस्था स्थानीय तह र संघसंस्थाले मिलाएका छन् । शपथपछिको खानाको व्यवस्था जिससले मिलाएको छ । हेटौंडा बजारमा चारवटा स्वागतद्वार निर्माण गरिएको छ भने बजारका विभिन्न भागमा घडा राख्ने तयारी छ । हेटांैडावासी प्रदेशसभा सदस्यहरूको स्वागत गर्न आतुर रहेको हेटौंडा उपमहानगरपालिकाका मेयर हरिबहादुर महतले बताए । यसैबीच, प्रदेश प्रमुख अनुराधा कोइरालाले प्रदेश प्रमुखको कार्यालयमा शनिबारै पदभार ग्रहण गरेकी छन् । प्रदेश प्रमुखको कार्यालयमा क्षेत्रीय प्रशासक रेश्मीराज पाण्डे, प्रतिनिधिसभाका सदस्य कृष्ण दाहाल, प्रदेशसभाका सदस्यहरू लगायतले उनलाई स्वागत गरेका थिए । मुख्यमन्त्रीको कार्यालय जिससको भवन र मुख्यमन्त्री तथा मन्त्रिपरिषद् कार्यालय हेटांैडा उपमहानगरपालिका२ स्थित जिसस कार्यालयको नयाँ भवनमा रहने छन् । पुरानो भवनमा जिसस कार्यालय रहने प्रजिअ बुढाले बताए ।सरकारले ३ नम्बर प्रदेशको अस्थायी राजधानी हेटौंडालाई तोकेपछि प्रदेशस्तरीय कार्यालय, प्रदेश प्रमुख, मुख्यमन्त्री तथा मन्त्रीहरूको कार्यालय र मन्त्रालय राख्ने भवन तोक्न क्षेत्रीय प्रशासक पाण्डे तथा प्रजिअ बुढालाई समस्या भएको छ । हेटौंडास्थित क्षेत्रीय र जिल्लास्तरीय कार्यालयमा प्रदेश प्रमुख, मुख्यमन्त्री, मन्त्रीहरू राख्नुपर्ने र कार्यालयहरू स्थापना गर्नुपर्ने छ । अहिलेसम्म यहाँ १९ वटै क्षेत्रीय कार्यालय सञ्चालनमा छन् भने स्थानीय तहमा स्थापना भइसकेका शिक्षा, स्वास्थ्य, कृषि, पशु, महिला तथा बालबालिकाको जिल्ला कार्यालय पनि सदरमुकाममै सञ्चालनमा छन् । कुनकुन कार्यालय खारेज हुने हो, कुनकुन रहने हो त्यो नै माथिल्लो तहबाट निर्णय नभएकाले प्रदेशका कार्यालय स्थापना गर्न समस्या भएको हो, प्रजिअ बुढाले भने ।केही सांसद पुग्दैप्रदेश ४ का प्रमुख बाबुराम कुँवर शनिबारै पोखरा आइपुगेका छन् । उनलाई पोखरा विमानस्थलमा क्षेत्रीय प्रशासक लक्ष्मण अर्याल, प्रमुख जिल्ला अधिकारी तारानाथ अधिकारी र प्रदेश प्रहरी प्रमुख कमलसिंह बमलगायतले स्वागत गरे । प्रदेशसभाका सांसदलाई आइतबार बिहान शपथग्रहण गराउने कार्यक्रम छ । सुरुमा प्रदेश प्रमुख कुँवरले प्रदेशसभाका सबैभन्दा ज्येष्ठ सदस्यलाई शपथ गराउने र लगत्तै ज्येष्ठ सदस्यले अरू सांसदलाई शपथग्रहण गराउने कार्यक्रम रहेको कास्कीका प्रमुख जिल्ला अधिकारी तारानाथ अधिकारीले बताए । सांसदहरूलाई सम्बन्धित जिल्ला प्रशासन र क्षेत्रीय प्रशासन कार्यालयबाट शुक्रबार साँझदेखि नै शपथग्रहण कार्यक्रममा आउन भनिएको थियो । सोहीअनुसार अधिकांश सांसद शनिबार रातिसम्म पोखरा आइपुगेका छन् । कोही बाटैमा रहेको र आइतबार बिहानसम्म आइपुग्ने जानकारी रहेको प्रजिअ अधिकारीले बताए । कुँवरले प्रस्तावित प्रदेश प्रमुखको कार्यालय (हालको अध्यागमन कार्यालय) आइतबार बिहान प्रदेशका ज्येष्ठ सांसदलाई र ज्येष्ठ सांसदले अरू सांसदलाई प्रस्तावित प्रदेशसभा भवन नदीपुरस्थित नगर विकास प्रशिक्षण केन्द्रमा शपथग्रहण गराउने तयारी छ । ४ नम्बर प्रदेशमा ३६ प्रत्यक्ष र २४ जना समानुपातिकबाट प्रदेशसभा सदस्य छन् । मनाङ प्रदेशसभा ख बाट निर्वाचित दीपक मनाङे भनिने राजीव गुरुङ भने सर्वोच्च अदालतको फैसलापछि सांसद हुनबाट वञ्चित भएका छन् । यसैले ज्येष्ठ सांसदले अरू ५८ जनालाई शपथ खुवाउनेछन् । नगर विकास प्रशिक्षण केन्द्रको भवन र परिसरमा सेना, नेपाल प्रहरी र सशस्त्रको टोलीले शनिबार सरसफाइ गरेको छ । ४ नम्बर प्रदेशमा पूर्वी नवलपरासी निर्वाचन क्षेत्र २ को प्रदेशसभा ख बाट निर्वाचित जनकलाल श्रेष्ठ ज्येष्ठ सांसद छन् ।तयारी पूरा, पदभारपछि शपथआइतबार हुने प्रदेशसभा सदस्यको शपथग्रहणका लागि प्रदेश ५ मा सबै तयारी सकिएको छ । शपथग्रहणका लागि सचिवालय स्थापना, साजसज्जा, भौतिक व्यवस्थापन, सुरक्षालगायत तयारी सकिएको प्रदेश प्रमुख उमाकान्त झाले बताए । शनिबार प्रशासनसहित सरोकारवालाको छलफलले सांसदलाई स्वागत गर्ने, कार्यक्रम स्थलसम्म ल्याउने, विश्राम गराउनेदेखि खाना खुवाउनेसम्मको व्यवस्थापन मिलाएको छ । बुटवल बसपार्कपछाडि रहेको बुटवल उद्योग वाणिज्य संघको हललाई प्रदेश सचिवालय तोकिएको छ । सचिवालयमा बिहान ११ बजे शपथग्रहण कार्यक्रम सुरु हुनेछ । अधिकांश सांसद शनिबार साँझै बुटवल आइसकेका छन् । प्रदेश ५ मा प्रत्यक्षबाट ५२ र समानुपातिकबाट ३५ गरी ८७ सांसद छनोट भएका छन् । शपथका लागि कुर्सी, ब्यानर मिलाउनेदेखि माला, खादा तयार गर्नेसम्मका काम शनिबार साँझ नै सकिएको छ । सचिवालय आसपासको सडक सरसफाइ र मर्मतसम्भार गरेर चिरिच्याट्ट पारिएको छ । रूपन्देहीका प्रमुख जिल्ला अधिकारी हरिकृष्ण मैनालीले शपथ कार्यक्रमका लागि सुरक्षा, व्यवस्थापनलगायत सबै काम सकिएको बताए ।प्रदेश प्रमुख झा शनिबार साँझ बुटवल आइपुगे पनि आइतबार मात्रै प्रमुखको कार्यालयमा जानेछन् । बिहान १० बजे प्रदेश प्रमुख कार्यालयमा पदबहाली गरिसकेपछि शपथ कार्यक्रम सुरु हुने प्रजिअ मैनालीले बताए । प्रदेश प्रमुखको निवास सीप विकास तालिम केन्द्रमा रहनेछ । तत्कालका लागि भने सचिवालयनजिकै रहेको डिभिजन सडक कार्यालयको सरकारी गेस्ट हाउसमा बस्नेछन् । उता तयारी भइरहेकाले केही दिन सरकारी गेस्ट हाउसमा बस्नुहुनेछ, भवन डिभिजन कार्यालयका प्रमुख सुरेश ठाकुरले भने । हतारहतार मुकामतिरप्रदेश ६ का प्रदेशसभा सदस्यहरूको शपथ जिल्ला समन्वय समितिको हलमा खुवाउने तयारी गरिएको छ । प्रदेश प्रमुख दुर्गाकेशर खनालले आइतबार ११ बजे प्रदेशसभाका ४० जना सदस्यलाई शपथ खुवाउनेछन् । क्षेत्रीय प्रशासन कार्यालयले २ महिनाअघिदेखि नै प्रदेश प्रमुख र प्रदेश संसद् भवनको छनोट गरे पनि सरकारले प्रदेश प्रमुखको कार्यालय व्यवस्थापनमा ढिलाइ गर्दा जिसस हलमा शपथ खुवाउन लागिएको हो । क्षेत्रीय प्रशासनका शाखा अधिकृत केशवप्रसाद उपाध्यायले भने, नेपालको संविधान तथा प्रदेशसभा सदस्य निर्वाचन ऐन, २०७४ को दफा ७५ बमोजिम प्रदेशसभामा प्रतिनिधित्व गर्ने सदस्यहरूलाई शपथ खुवाउने तयारी अन्तिम चरणमा पुगेको छ । प्रदेश प्रमुखको कार्यालय क्षेत्रीय वन तालिम केन्द्रमा व्यवस्थापन गरिँदैछ । तत्कालका लागि प्रदेश प्रमुखलाई वन तालिम केन्द्रकै भवन प्रयोग गर्न दिने सहमति भएको छ, केन्द्र प्रमुख मुन रावतले भने । प्रदेश प्रमुखको आवासका लागि क्षेत्रीय वन निर्देशनालयको भवन प्रयोग गरिनेछ । क्षेत्रीय प्रशासनका शाखा अधिकृत उपाध्यायले प्रदेशसभाको शपथग्रहणअगावै प्रदेश प्रमुखको पदबहालीको कार्यक्रम तय भएको बताए । सलामी ग्रहणलगत्तै प्रदेश प्रमुखज्यूबाट पदबहाली गर्ने कार्यक्रम छ, उनले भने, त्यसपछि जिल्ला समन्वय समितिको हलमा प्रदेशसभाको शपथग्रहण हुनेछ । प्रशासनले ६ नम्बर प्रदेशका ४० जना सदस्यलाई शपथग्रहणका लागि खबर गरिसकेको छ । समानुपातिकतर्फका अधिकांश प्रदेश सदस्य राजधानीमा छन् । निर्वाचन आयोगले शुक्रबार प्रमाणपत्र वितरणको कार्यक्रम राखेकाले उनीहरू काठमाडौंमै रहेका हुन् । प्रदेश प्रमुखले शपथग्रहणको कार्यक्रम तय गर्नेबित्तिकै सांसदहरू हतारहतार फर्कंदै छन् । प्रदेश ६ मा प्रत्यक्ष निर्वाचित २४ र १६ समानुपातिक गरी ४० सदस्य छन् ।प्रदेश प्रमुख पुगेनन्प्रदेश ७ को अस्थायी राजधानी धनगढीमा पनि शपथग्रहण समारोहको तयारी पूरा भएको छ । शपथग्रहण समारोहका लागि आवश्यक सबै तयारी पूरा भइसकेको छ, क्षेत्रीय प्रशासक लक्ष्मीराम पौडेलले भने, शपथग्रहणस्थल, प्रदेश प्रमुखको सचिवालय र आवासको सबै व्यवस्थापन भइसकेको छ । जिल्ला विकास समितिको सभाकक्षमा शपथग्रहण समारोह हुँदैछ । प्रदेश प्रमुखको सचिवालयका लागि घरेलु तथा साना उद्योग कार्यालय र आवासका लागि क्षेत्रीय वन निर्देशनालयको आवास गृह तयार गरिएको पौडेलले जानकारी दिए । आइतबार बिहान १० बजे शपथग्रहण समारोह राखिए पनि प्रदेश प्रमुख तथा प्रदेश सांसद धनगढी पुगिसकेका छैनन् । शनिबार मौसमको खराबीले काठमाडौंबाट धनगढीका लागि कुनै पनि उडान हुन नसक्दा प्रदेश प्रमुख मोहनराज मल्ल र काठमाडौंमा रहेका सांसदहरू राजमार्गको बाटो धनगढी आइरहेको प्रमुख जिल्ला अधिकारी गोविन्द रिजालले बताए । प्रदेश ७ मा ३२ जना प्रत्यक्ष र २१ जना समानुपातिक गरी ५३ सांसद छन् ।(लीलाबल्लभ घिमिरेविराटनगर, श्यामसुन्दर शशीजनकपुर, डीआर पन्तधनगढी, प्रकाश अधिकारीसुर्खेत, प्रताप बिष्टहेटौंडा, अमृता अनमोलबुटवल, लालप्रसाद शर्मापोखरा)"
अब स्मार्ट लालपुर्जा,"काठमाडौं सरकारले जग्गा र जग्गाधनीको विवरण समेटिएको पुरानो लालपुर्जा विस्थापित गरी स्मार्ट लालपुर्जा कार्ड वितरण गर्ने गृहकार्य अघि बढाएको छ । पहिलेका लालपुर्जाको कागज गुणस्तरीय नभएको, मसी खुइलिने र जग्गाधनीको तस्बिर प्रस्ट नभएको जस्ता आम गुनासा स्मार्ट लालपुर्जा ले सम्बोधन गर्ने अपेक्षा मन्त्रालयले गरेको छ । यसका लागि भूमिसुधार मन्त्रालयले प्रारम्भिक सम्भाव्यता अध्ययन पूरा गरिसकेको जनाएको छ । सरकारले जग्गा प्रशासनसम्बन्धी कामलाई क्रमश: डिजिटलाइज्ड बनाउँदै लगेको र स्मार्ट लालपुर्जा वितरणपछि जग्गा कारोबार पारदर्शी र छरितो हुने भूमिसुधार सचिव शम्भु कोइरालाले बताए । सेवालाई छरितो र पारदर्शी बनाउन स्मार्ट लालपुर्जाको अवधारणा अघि सारिएको हो, उनले भने, त्यसका लागि आवश्यक गृहकार्य सुरु भइसकेको छ । हाल देशभरका २० वटा मालपोत कार्यालयले अनलाइनमा आधारित सेवा दिँदै आएका छन् । तर, चालु आर्थिक वर्षभित्र थप ४३ वटा कार्यालय अनलाइनमा जाँदैछन् ।स्मार्ट लालपुर्जा मेसिन रिडेबल पासपोर्ट (एमआरपी) कै ढाँचाको पुस्तिकामा विवरण हुनेछ । कागज र मसीको गुणस्तरका कारण त्यो टिकाउसमेत हुनेछ । त्यसमा स्मार्ट लाइसेन्सको जस्तै डिजिटल प्रविधियुक्त चिप्स पनि हुनेछ । चिप्समा लिखत र स्रेस्तामा रहने सम्पूर्ण विवरण रहनेछन् । यो नयाँ स्मार्ट लालपुर्जाको प्रयोगपछि लालपुर्जा, लिखतजस्ता जग्गा प्रशासनका अभिलेख च्यातिने, घामपानीले बिग्रने, आगलागीमा पर्नेे र हराएका कारण सिर्जना हुने जोखिम रहने छैन । किनकि, केही गरी हराए वा कुनै कारणवश कामै नलाग्ने गरी क्षति भएको खण्डमा पनि उक्त लालपुर्जामा हुने विवरण मालपोत कार्यालयको सर्भरमा सुरक्षित हुनेछन् । सेवाग्राहीले आफ्नो लालपुर्जा नम्बर बताउनासाथ सबै विवरण प्राप्त गर्न सकिनेछ । त्यसैगरी, चिप्स र त्यसमा सुरक्षित हुने विवरणका कारण जग्गासम्बन्धी जालसाजी र ठगी हुने सम्भावना न्यून रहनेछ ।स्मार्ट लालपुर्जाबाट मेसिन रिडेबल प्रणाली भएको ठाउँमा जग्गाधनी र जग्गाको सम्पूर्ण विवरण तत्काल थाहा हुनेछ । यसको विस्तृत सम्भाव्यता अध्ययनका लागि आवश्यक परे विदेशी परामर्शदाता नियुक्त गर्ने सुझाव दिन मन्त्रालयका सहसचिवको नेतृत्वमा अध्ययन समिति बनाइएको छ । सम्भव: भएसम्म त्यही समितिले सम्भाव्यता अध्ययन गर्नेछ । नभए विदेशी परामर्शदातासमेत छनोट गरिनेछ । एक महिनाभित्र विस्तृत सम्भाव्यता अध्ययन कसरी गर्ने भन्ने निक्र्याेल हुनेछ । समितिका सदस्यहरूमा नापी विभाग, भूसूचना तथा अभिलेख विभाग, भूमिसुधार तथा व्यवस्थापन विभागका प्रतिनिधिहरू र मन्त्रालयका उपसचिव रहेका छन् । प्रविधिमैत्री बनाउने सोचअनुसार यो अवधारणा अघि सारिएको जानकारी समितिका सदस्य तथा भूमिसुधार विभागका सूचना प्रविधि निर्देशक रामदत्त भट्टले दिए । जग्गा प्रशासनसम्बन्धी अभिलेखलाई प्रविधिमैत्री र सेवाग्राहीलाई दिने सेवा, सहज र छरितो बनाउन स्मार्ट लालपुर्जाका लागि पहल गरिएको हो, भट्टले भने । भूसेवा केन्द्र पनिजग्गा प्रशासनको काम थप सहज बनाउन मालपोत कार्यालयहरूमा जग्गा कारोबारको लिखतका प्रारम्भिक विवरण प्रविष्टिलगायत काम भूसेवा केन्द्र सञ्चालनमा ल्याइने भएको छ । अनलाइन सेवा सञ्चालनमा ल्याएका मालपोत कार्यालयमा त्यस्ता सेवा केन्द्र खोल्ने मन्त्रालयको योजना छ । ती सेवा केन्द्रबाटै लिखतका विवरण प्रविष्ट गरिनेछन् । फोटो खिच्ने, औंठाको छाप लिनेलगायत सबै काम यही केन्द्रबाट हुनेछ । कसैले चाहन्छ भने घरबाटै पनि विवरण प्रविष्ट गर्न सकिनेछ । सेवाग्राहीले भरेको लिखतको विवरण त्यही सेवा केन्द्रमा रहेको कम्प्युटरबाट अनलाइनमा प्रविष्ट हुनेछ र त्यसपछि आवश्यक प्रक्रियाका लागि सम्बन्धित शाखामा फरवार्ड हुनेछ । लालपुर्जासमेत तिनै सेवा केन्द्रबाट लिने व्यवस्था गरिने सचिव कोइरालाले जानकारी दिए । यसबाट कार्यालयभित्र हुने अनावश्यक भीड र चलखेल स्वत: कम हुँदै जाने र समग्र भूमिसुधार प्रशासनको सार्वजनिक छवि नै सुधार हुने दाबी सचिव कोइरालाको छ । अनलाइन सेवाका कारण राजस्व वृद्धिका साथै अभिलेख सुरक्षा र जग्गा प्रशासनसम्बन्धी अभिलेख केन्द्रीकृत गर्न सम्भव भएको छ । तर, ती कार्यालयमा पनि कर्मचारीबाटै लिखितको विवरण प्रविष्ट गर्नुपर्ने बाध्यता छ । जसका कारण सेवाग्राहीको चाप र जग्गा खरिदबिक्रीलगायत कामका लागि लाग्ने समयमा खासै बचत नभएको विभिन्न अध्ययनले देखाएको छ । त्यसैलाई सम्बोधन गर्न भूसेवा केन्द्र सञ्चालनमा ल्याउन लागिएको जानकारी कोइरालाले दिए ।दुई वर्षअघि मालपोत नियमावलीमा गरिएको संशोधनमार्फत सेवा केन्द्र खोल्ने बाटो खुलेको हो । नियमावलीमा निश्चित योग्यता पुगेका व्यक्तिले ती सेवा केन्द्र सञ्चालनमा ल्याउन सक्ने व्यवस्था छ । सम्बन्धित मालपोत कार्यालयले ती व्यक्तिलाई निश्चित धरौटी लिएर एक वर्षका लागि लाइसेन्स दिनेछ । र, लाइसेन्स प्राप्त व्यक्तिले मात्र ती सेवा केन्द्र सञ्चालन गर्न पाउनेछन् ।"
कांग्रेसमा संसदीय समिति विवाद,"काठमाडौं (कास) विधानविपरीत गठन भएको संसदीय समितिको बैठकमा सहभागी नहुने निर्णय वरिष्ठ नेता रामचन्द्र पौडेल पक्षीय सदस्यहरूले गरेपछि कांग्रेसमा राष्ट्रिय सभा सदस्यको उम्मेदवार चयन कुन निकायले गर्ने भन्नेबारे अन्योल भएको छ ।पार्टी सभापति शेरबहादुर देउवाले शनिबार बिहान बोलाएको शीर्ष बैठकमा पौडेल पक्षले संसदीय समिति विधानसम्मत नभएसम्म आफूहरू बैठकमा उपस्थित हुन नसक्ने निर्णय सुनाएका थिए । देउवाले विधानविपरीत १७ जनाको संसदीय समिति बनाएका छन् । समितिमा आफ्नो पक्षको बहुमत पुर्याउन उनले विधानले व्यवस्था गरेभन्दा बढी सदस्य राखेका हुन् । विधानअनुसार समितिमा हाल रहेका तीन पदाधिकारी र ८ सदस्य मात्रै हुनुपर्ने हो । ११ सदस्यीय हुनुपर्नेमा देउवाले १७ सदस्यीय बनाएपछि पौडेल पक्षले त्यसको विरोध गर्दै आएको छ । केन्द्रीय कार्यसमिति बैठकमा पनि पौडेल पक्षले संसदीय समिति र कार्यसम्पादन समिति विधानविपरीत गठन भएको भन्दै भंग गरी विधानअनुसार निर्माण गर्नुपर्ने माग अघि सारेको छ । यो मागमा पूर्वमहामन्त्री कृष्णप्रसाद सिटौला पक्षसमेत जोडिएको छ । सिटौला पक्षले पनि विधानविपरीतको अभ्यास गर्न नहुने भन्दै सभापतिलाई विधानसम्मत रूपमा चल्न आग्रह गर्दै आएको छ ।केन्द्रीय सदस्य शेखर कोइरालाले शुक्रबारको केन्द्रीय कार्यसमिति बैठकमै विधानविपरीत गठन भएको समितिमा आफू नरहेको घोषणा गरेका थिए । समिति नै विवादमा परे पनि सभापति देउवाले तत्काल भंग गरेर नयाँ समिति बनाउने सम्भावना कम रहेको देउवानिकट एक केन्द्रीय सदस्यले बताए । विकल्पमा देउवाले पार्टी पदाधिकारीसहित शीर्ष नेताहरू बोलाएर उम्मेदवार चयन गर्ने विषयमा छलफल थालेका छन् । शनिबार साँझ पनि देउवाले यस विषयमा छलफल गरेका थिए । तर, उक्त छलफल कुनै निष्कर्षमा पुग्न सकेको छैन । कांग्रेसले राष्ट्रिय सभा निर्वाचनमा राष्ट्रिय जनता पार्टी (राजपा) र संघीय समाजवादी फोरमसँग तालमेल गरेर अघि बढ्ने समझदारी गरेको छ । स्रोतका अनुसार शनिबार यसबारे तीन पार्टीबीच बालुवाटारमा औपचारिक छलफल सुरु भएको छ ।"
शनिबारको परीक्षा रद्द,"काठमाडौं (कास) अन्तर्राष्ट्रियस्तरको अंग्रेजी भाषा परीक्षा (आईईएलटीएस) को प्रश्नपत्र चुहिएको आशंकामा महानगरीय प्रहरी परिसर काठमाडौंले छानबिन सुरु गरेपछि शनिबार निर्धारित परीक्षा रद्द भएको छ । २२ पुसमा भएको आईईएलटीएस परीक्षाको उत्तर बेचेको आशंकामा प्रहरीले तीन जनालाई पक्राउ गरेर छानबिन थालेको थियो । छानबिन नसकिएको भन्दै प्रहरीकै अनुरोधमा ब्रिटिस काउन्सिलले शनिबारको परीक्षा रद्द गरेको हो । प्रहरीले उत्तर बेच्ने धन्दामा संलग्न भन्दै सुरज लामा, गणेशराज उपाध्याय र विधान आचार्यलाई पक्राउ गरी हिरासतमा राखेर ठगी मुद्दामा अनुसन्धान गरिरहेको छ । उनीहरूले ३ विद्यार्थीबाट ४ लाख १० हजार रुपैयाँ असुलेका थिए । ठगी मुद्दामा प्रहरीले २५ दिनसम्म हिरासतमा राखेर अनुसन्धान गर्न पाउँछ । प्रहरीले उक्त मुद्दामा ४ लाख १० हजार रुपैयाँ बिगो मागदाबीसमेत गरेको छ ।प्रहरीका अनुसार पुतलीसडकस्थित नेपाल वल्र्डवाइड एजुकेसन कन्सल्टेन्सी प्रालिका कार्यकारी निर्देशकसमेत रहेका सुरज नै प्रश्नपत्र चुहाउने घटनाका मुख्य योजनाकार हुन् । बयान क्रममा सुरजले भारतीय नागरिक हनी सिंहबाट सामाजिक सञ्जाल हाट्स एप मार्फत आईईएलटीएस प्रश्नपत्रको उत्तर पाएको बताएका थिए । प्रहरीले सुरजले बेचेको भनिएको उत्तर उक्त दिनको परीक्षामा सोधिएको प्रश्नकै उत्तर भएनभएको जाँच्न काउन्सिलसँग प्रश्नपत्र र उत्तर माग्दै पत्राचार गरेको थियो । स्रोतका अनुसार काउन्सिलले त्यतिबेला उपलब्ध गराउन नसकिने जवाफ पठाएपनि शुक्रबार अबेर प्रश्नपत्र र उत्तर परिसरलाई पठाइदिएको थियो । परिसरका मुद्दा शाखाका डीएसपी बेलबहादुर पाण्डेले कान्तिपुरसँग भने, काउन्सिलबाट उत्तर पाइसकेका छौं । अब छिट्टै अनुसन्धान टुंगिन्छ र परीक्षा सुचारु हुन्छ । प्रहरीको प्रारम्भिक अनुसन्धानमा आईईएलटीएसको चार सेटको प्रश्नमध्ये रिडिङ टेस्टको एक सेट र लिसनिङ टेस्टको एक सेटको उत्तर मिलेको देखिन्छ ।"
लुम्बिनी विश्वविद्यालय  गैरकानुनी कलेजहरूलाई सम्बन्धन,"उधारो प्रतिबद्धतामा अनुमति ०७२ मंसिर २५ को कार्यकारी परिषद्को निर्णयबाट लुम्बिनी इन्टरनेसनल एकेडेमीलाई मास्टर इन डिजास्टर रिस्क इन्जिनियरिङ तथा कन्स्ट्रक्सन इन्जिनियरिङ एन्ड म्यानेजमेन्टको सम्बन्धन दिइएको छ । इन्जिनियरिङ कार्यक्रम सञ्चालन गर्न शिक्षा मन्त्रालयबाट मनसाय पत्र (एलओआई) लिनुपर्ने हुन्छ । तर विश्वविद्यालयले एलओआईबिनै इन्जिनियरिङ पढाउन अनुमति दिएको छ । विश्वविद्यालयले नयाँ भर्ना प्रक्रिया स्थगित गर्न ०७३ पुस १५ मा कलेजलाई पत्राचार गरेको थियो । तर पनि नियमित भर्ना लिइरहेको छ । विश्वविद्यालयले कलेजलाई लेखेको पत्रमा भनिएको छ, त्यस कलेजबाट प्रतिबद्धता जनाएअनुसार बुझाउन बाँकी सरकारबाट प्राप्त गर्नुपर्ने मनसायपत्र तथा इन्जिनियरिङ परिषद्बाट प्राप्त गर्नुपर्ने पत्र यस विश्वविद्यालयलाई अहिलेसम्म पनि प्राप्त नभएकाले ती कागजात नबुझाइन्जेलसम्म भर्ना प्रक्रिया स्थगित गर्नुहुन सूचित गरिन्छ । कलेजमा नयाँ भर्ना स्थगित गरेको जानकारी विश्वविद्यालय अनुदान आयोगलाई समेत गराइएको छ । तर कलेजले अझै पनि एलओई नलिई इन्जिनियरिङ पढाइरहेको छ । शिक्षामन्त्री गोपालमान श्रेष्ठ तथा राज्यमन्त्री शेषनाथ अधिकारीले कारबाही गर्नुको साटो संरक्षण दिएको दाबी स्रोतको छ । विश्वविद्यालयले नियमविपरीत सम्बन्धन बाँड्दा पनि मन्त्रालयले हस्तक्षेप गर्न सकेको छैन । सम्बन्धित निकाय मौन देखिन्छन्, प्रतिवेदनमा भनिएको छ, अनियमित सम्बन्धन प्रदान गर्ने प्रवृत्ति र प्रक्रियामाथि तत्काल नियन्त्रण र नियमनको आवश्यकता देखिन्छ । राजनीतिक दबाब र प्रभावका आधारमा सम्बन्धन दिने कार्य अन्त्य हुनुपर्छ ।"
नेतृत्वबारे ओलीदाहाल वार्ता,"काठमाडौं एमाले अध्यक्ष केपी ओली र माओवादी केन्द्र अध्यक्ष पुष्पकमल दाहालबीच पार्टी एकीकरण र सरकार निर्माणबारे शनिबार साँझ छलफल भएको छ । ओली निवास बालकोटमा भएको छलफलमा एकीकरणको सन्दर्भमा नेतृत्व र पार्टीले लिने सिद्धान्तबारे गहन छलफल भएको थियो ।दुई शीर्ष नेताबीच गहन छलफल भएको छ । एकदुई दिनमै ठोस परिणाम ल्याउने गरी कुराकानी भएको छ, ओलीका प्रेस संयोजक चेतन अधिकारीले कान्तिपुरसँग भने । अघिल्लो दिन पनि दुई नेताबीच वान टु वान छलफल भएको थियो । दुई नेताबीच भेट लगत्तै अध्यक्ष ओलीले एमाले महासचिव ईश्वर पोखरेल र सचिव प्रदीप ज्ञवालीसँग अनौपचारिक छलफल गरेका थिए । एकीकृत पार्टीको नेतृत्व कसले गर्ने भन्ने टुंगो अझै लागेको छैन । दुवै नेता अध्यक्ष हुने, एक जना सर्वोच्च नेता र अर्को अध्यक्ष हुने जस्ता मोडलमा समेत नेताहरूबीच छलफल भइरहेको छ । दुवै पार्टीका नेता संलग्न एकता संयोजन समितिको बैठक आइतबार बोलाइएको छ । उक्त बैठकले एकताको विस्तृत खाका तयार गर्नेछ ।"
सास्ती खेप्दै बिरामी कुरुवा,"काठमाडौं अस्पतालका महिला बिरामी कक्षको एउटा बेड नजिकै उनी झोक्राएर बसेकी थिइन् । सर्लाहीको लालबन्दीबाट सासूको उपचारका लागि वीर अस्पताल आएकी कञ्चना माथुरको दैनिकी एक महिनादेखि यस्तै छ । उनलाई सिकिस्त बिरामी वृद्धा सासू र साथैमा ल्याएकी डेढ वर्षीया छोरी सम्हाल्नु छ । त्यहाँमाथि अव्यवस्थित र फोहोर अस्पतालका कारण दिक्क भइसकेको उनले सुनाइन् । हामी बसेको ठाउँ सफा गर्न कोही आउँदैन, म आफैं बढार्छु, उनले भनिन्, सुत्ने ठाउँ छैन, घाम ताप्ने खुला ठाउँ छैन, सुत्न नपाएर आफैं बिरामीजस्ती भइसकें, चिसोले जिउ पनि सुन्निएको छ, ढाड दुखेर उस्तै । उनी बोल्दा पनि लर्बराएकी थिइन् ।अस्पतालमा बिरामी कुर्नुपर्दा अनेकथरी सास्ती खेप्नुपर्छ । राजधानीका सरकारी अस्पतालको कमजोर व्यवस्थापनका कारण बिरामी र कुरुवा दुवैलाई सास्ती छ । बढ्दो चिसोका कारण कुरुवा आफैं रुघाखोकी, ज्वरो र जिउ सुन्निने समस्या भोगिरहेका छन् । सात दिनअघि काभ्रेबाट बुबाको उपचार गर्न वीर अस्पताल आएकी मैया तामाङको आएकै दिन जिउभरि दिसापानी पोखियो । आईसीयू कक्षअगाडि घाम ताप्न बसेकी उनलाई माथिल्लो तलाको शौचालयबाट चुहिएको पानीले रुझायो । नुहाउने ठाउँ पनि छैन, म बुबाको पीर खप्नु कि अस्पतालको लापरबाहीको ? उनले गुनासो गरिन् । उनी अस्पताल परिसरको पेटीमा राखिएको साँघुरो कुर्सीमा ढल्किएर रात बिताउँछिन् । भन्छिन्, सुत्न नपाएर होला वाक्वाकी लागिरहन्छ, खानेकुरा रुच्दैन, म आफैं बिरामीजस्तो महसुस गरिरहेकी छु ।महिला बिरामी कक्ष नजिकैको ढलको पाइप फुटेको छ, गन्हाइरहन्छ । बिरामी त पीडामा छन् नै कुरुवा नाक थुनेर बस्न बाध्य छन् । ढल गन्हाएकै कारण उनीहरू खाना खान सक्दैनन्, राम्ररी सास फेर्न पनि उनीहरूलाई गाह्रो परिरहेको छ । बिरामीहरू उपचार नगरी घरै जान्छु भनी जिद्दी गर्छन् । त्यस्तै, केही नर्सको रूखो व्यवहारका कारण उनी दिक्क भइसकेको सुनाउँछन् । नर्सहरू राम्ररी नबोलिदिने, नबुझेका कुरा सोध्दा झर्किने गरेको कुरुवाहरूले गुनासो गरे । बिरामी किन हो किन छटपटिन्छन्, नर्सहरू ३४ पटक बोलाएपछि बल्ल आउँछन्, एक कुरुवाले भने, धेरैपटक बोलायो भने हप्काउँछन् ।बिरामीको घुइँचो लाग्ने वीर, प्रसूतिगृह र त्रिवि शिक्षण अस्पतालका शौचालय पनि उस्तै फोहोर छन् । मुस्किलले छिर्छन् कुरुवा । कतै पानी छैन, कतै चुकुल छैन । सकेसम्म दिसापिसाब खप्ने, शौचालय जानुपर्ला भनेर पानी, खानेकुरा नखाने गरेको कुरुवाहरूले सुनाए । बिहान त झन् अस्पतालका शौचालयअगाडि लामो लाइन लाग्छ । लामो समय खपेपछि मात्रै उनीहरू दिसापिसाब गर्न पाउँछन् । कोही नजिकैको सार्वजनिक शौचालयमा पैसा तिरेर शौच गर्छन् । जाडाका कारण रातभरि अनिँदो बसेका कुरुवा टुँडिखेलको घाँसमा लडेर निद्रा पुर्याउँछन् ।आइतबार दिउँसो थापाथलीस्थित प्रसूतिगृह पुग्दा रामेछापका भेषबहादुर थामी अस्पतालको मूलगेटनिरै सुतेका थिए । रातभरि छिँडीमा चिसिएको शरीर तताउन पारिलो ठाउँ नपाएको उनले सुनाए । बुहारीलाई सुत्केरी गराउन ल्याएका उनी पाँच दिनदेखि अस्पतालको छिँडीमै सुत्छन् । भित्र लोग्ने मान्छेलाई छिर्न दिँदैनन्, म त यतै सुत्छु, उनले भने । उनीसँगै त्यहाँ अरू धेरै कुरुवा गेट नजिकको भुइँमा सुतेका थिए ।मकवानपुरबाट श्रीमतीलाई सुत्केरी गराउन ल्याएका मानबहादुर आलेको मोबाइल र पर्स पेटीमै सुतेका बेला चोरी भयो । थाकेर बेस्सरी निदाएछु, उठ्दा सामान हराइसकेछ, उनले भने । ०७२ को भूकम्पले वीर अस्पतालको कुरुवाघर भत्कियो । कुरुवाका लागि बस्ने, आराम गर्ने ठाउँ नहुँदा उनीहरूलाई धेरैखाले समस्या छ । अस्पतालमा कुरुवाले खेप्नुपरेका सकस देख्दा दु:ख लाग्ने वीर अस्पतालका निर्देशक डा भूपेन्द्र बस्नेतले सुनाए । अस्पतालको नयाँ भवन निर्माण कार्य अघि बढिरहेको छ । नयाँ बन्ने भवनमा कुरुवाघरको व्यवस्था हुने डा बस्नेतले बताए । शौचालयको ढल बिग्रिएकाले जाम भइरहने, चुहिने गरेको उनले बताए । अस्पताल भवन धेरै पुरानो भइसक्यो, मर्मत गरेर पनि नहुने अवस्थामा छ, उनले भने । कुरुवाको व्यवहार पनि उस्तै नराम्रो भएको अस्पताल प्रशासन प्रमुख रानु थापाले बताइन् । डस्टबिनमा फोहोर फल्दैनन्, जहाँ मन लाग्यो, उतै फाल्छन्, थुक्छन् । नर्सहरूबाट बिरामी र कुरुवामाथि हुने दुव्र्यवहार रोक्न हरेक दिन नर्सलाई सम्झाउने गरेको उनले बताइन् । प्रसूतिगृहले ३ करोड रुपैयाँ लगानीमा भर्खरै कुरुवाघर निर्माण गरेको छ । उक्त घरमा ६० जना अटाउने जानकारी अस्पतालका लेखा प्रमुख चन्द्र गुरुङले दिए । क्यान्टिन छ, नुहाउने ठाउँको व्यवस्था छ, गुरुङले भने । चाँडै कुरुवाघर सञ्चालनमा आउने अस्पतालले जनाएको छ ।"
नापी टोली वीरगन्जमा,"वीरगन्ज नेपालभारत सीमामा नयाँ स्तम्भ गाड्ने क्रममा नेपाली भूमि मिचिएको खुलेपछि नापी विभागको टोली स्थलगत अध्ययनका लागि वीरगन्ज आएको छ । विभागका निर्देशकद्वय अनिल मरासिनी र दामोदर ढकाल नेतृत्वको टोलीले विवादित क्षेत्र वीरगन्ज महानगरपालिका१ बजार छपकैयाँमा २०२२ को नापी र पुरानो कागजातअनुसार नक्सांकन जाँच गरिरहेका छन् । विभागका निर्देशक ढकालले स्थलगत नापजाँचपछि यथार्थ विवरण आउने बताए । उनका अनुसार नेपालभारत संयुक्त प्राविधिक सीमा समितिले स्थिर सीमा सिद्धान्त अन्तर्गत नयाँ सीमा स्तम्भ राख्ने कार्य गरिरहेको छ । यो सिद्धान्तअनुसार दुई देशका बीच सन्धि सम्झौता सम्पन्न भई सीमांकन गर्दा नदी जहाँ जुन अवस्थामा थियो, त्यसै समयको नदीको अवस्थितिलाई जहिल्यै पनि मानिरहनुपर्ने हुन्छ । कालान्तरमा नदीले आफ्नो बहावको बाटो तथा धार जहाँ जतिसुकै बदले तापनि सन्धि भएको समयको नदीले बनाएको सिमानालाई यथावत् अन्तर्राष्ट्रिय सीमारेखा मानिन्छ । १८१६ मा भएको सुगौली सन्धिअन्तर्गत कायम गरिएको सीमाअनुसार हराएको स्थानमा नयाँ स्तम्भ राख्ने काम भइरहेको छ, उनले भने, यसरी लालपुर्जावाला जग्गा नै मिचिएको छ भने त्यसको विवरण हामी सरकारलाई बुझाउँछौं, सरकारले पक्कै सम्बोधन गर्ला । दुई देशको सिमानामा हराएको स्तम्भको ठाउँमा नयाँ स्तम्भ गाड्ने, जीर्ण भएकालाई मर्मतसम्भार गर्ने क्रममा वीरगन्ज महानगरपालिकामा नेपाली भूभाग मिचिएपछि स्थानीयले विरोध गरेका थिए । स्थानीय प्रशासनमा तत्कालका लागि पिलर गाड्ने काम रोक्न निवेदन दिएपछि विगत ५ दिनदेखि सिमानामा स्तम्भ गाड्ने कार्य रोकिएको थियो ।नेपालभारत संयुक्त सीमा सर्वेक्षण टोलीले नयाँ स्तम्भ राख्ने क्रममा बजार छपकैयाँका रवीन्द्र महतो कोइरी, बद्री साह, असर्फी साह, जादोलाल साह र बद्री साहलगायतको करिब ५० बिघा जग्गा भारततर्फ गएपछि विवाद भएको हो । वर्षौंदेखि भोगचलन गर्दै आएको जग्गामा एक्कासि सीमा स्तम्भ गाडिएपछि वीरगन्ज महानगरपालिका १ बजार छपकैयाँका स्थानीय आश्चर्यचकित बनेका थिए । नेपालभारत संयुक्त सीमा सर्वेक्षण टोलीले सीमा स्तम्भ ३९१ र ३९२ अन्तर्गतका सहायक स्तम्भ निर्माण गर्ने क्रममा उक्त क्षेत्रको करिब ५० बिघा नेपाली भूभाग भारतमा पर्ने भएको छ । जग्गाको नेपाली लालपुर्जा छ । जग्गा धनीले मालपोत कर तिर्दै आएका छन् । नागरिकता र जग्गा धनी लालपुर्जाले नेपाली नागरिक भए पनि जग्गा भारतीयको हुने भएपछि स्थानीयले विरोध गरेका हुन् । ६५ वर्षीय जगदेश दासका अनुसार सीमा सर्वेक्षण टोलीले स्तम्भ गाड्ने क्रममा केही ठाउँमा साबिक पिलर भन्दा ४५ कठ्ठा भित्र नेपाली भूमिमा नयाँ स्तम्भ राख्नका लागि माटो खनेका छन् । वर्षौंदेखि देखिरहेको पिलर पछिल्लो पाँचछ वर्षयता हराए, पुरानो पिलर भएको ठाउँ देखाउँदै दास भन्छन्, अहिले हामीले भोगचलन गर्दै आएको जग्गामा पिलर गाडिरहेका छन्, यो एकदम गलत भइरहेको छ । पुरानो ठाउँमा गाडिएका पिलर कि त गलत थियो भन्नुपर्यो, होइन भने अहिलेको प्रविधि गलत हो भन्ने स्विकार्नुपर्यो । नेपालभारत सीमासँगै बगेको सिरिसिया खोलाको धार परिवर्तन भएसँगै भारतीय पक्षले सीमा स्तम्भ राख्ने स्थान पनि परिवर्तन गरेको स्थानीयको दाबी छ । मुख्य पिलर ३९१ को ३९ नम्बरको सहायक पिलर पछाडि झन्डै दुई बिघा जमिन जादोलाल साह तुरहाको थियो । खोलाको भँगालेले बहाव परिवर्तन गरी उत्तरतिरबाटै बग्न थाल्यो, दासले भने, नेपाली भूमिमा जान लच्का निर्माण गरेपछि भारतीय सीमा सुरक्षा बलले हटाइदिने गरेका छन् । नेपालभारत सीमा व्यवस्थापनका लागि बजार छपकैयाँमा पर्ने मूल स्तम्भ (जंगे पिलर) ३९१ को ३८ र ३९ तथा ३९२ को ७, ८, ९, १०, २७ र २८ नम्बरको सहायक स्तम्भ नेपाली भूभागमा परेपछि स्थानीयले विरोध गरेका हुन् । स्थानीय रवीन्द्र महतो कोइरीका अनुसार खोला किनारका अधिकांश नम्बरी जग्गा बैंकमा राखेर पैसा निकाल्नेहरू अहिले जग्गा दाबी गर्न आएका छैनन् । बगर, पर्ती जमिन बैंकमा राखेर पैसा त झिके, उनले भने, तर, सावाँ र ब्याज नतिरेपछि बैंकले लिलाम गर्यो, उक्त जग्गाहरू कसैले लिलाम पनि सकारेनन् । नेपाल सरकारले दिएको लालपुर्जा, नक्सा हामीसँग छ, मालपोत र महानगरपालिकालाई कर तिरेका छौं, अहिले पिलर गाड्दा त्यो भूमि कसरी भारतको हुन्छ ? नापी टोलीबाट समस्या समाधान नभए संघर्ष समिति बनाएर प्रधानमन्त्रीलाई ज्ञापनपत्र बुझाउने योजना छ, उनले भने । सर्वेक्षण टोलीले लालपुर्जा भएको जग्गाको विवरण संकलन गरी सरकारलाई बुझाउने र क्षतिपूर्तिको पहल गर्ने जनाए पनि स्थानीयले त्यसको विरोध गरेका छन् । क्षतिपूर्तिको कुरो होइन, कोइरीले भने, यो त नेपाली भूमि भारतमा गाभिने कुरो आयो, बरु राज्यले स्कुल निर्माणका लागि जग्गा मागोस् हामी सित्तैमा दिन्छौं । कोइरीका अनुसार २०२२ को फिल्ड बुकअनुसार झन्डै ४० जनाको जमिन नयाँ स्तम्भ गाडिएपछि भारततर्फ जाने भएको छ ।"
दशगजा मिचेर बस्ती,"गुलरिया कालाबन्जर र रत्नापुर गाउँसित जोडिएको नेपालभारत दशगजा क्षेत्रमा अतिक्रमण बढेको छ । भारतीय सडक विभागले सीमा स्तम्भ ६१ स्थित दशगजामा पक्की सडक निर्माण गरेको छ । भारतीय नागरिकले पनि घर निर्माण गरी निर्बाध ढंगले व्यापार गर्दै आएका छन् ।प्रशासनले यसबारे खोजी नगरेको गुनासो स्थानीयको छ । भारतीय नागरिक सपन रायले दुई दशक अघिबाट यहाँ घर र सडक निर्माण भएको बताए । भारतीय सीमा सुरक्षा बल (एसएसबी) का एक अधिकारीले सीमा स्तम्भ ६१ को दशगजामा अतिक्रमण भएको स्विकारे । नेपालभारत संयुक्त नापी टोलीले सीमा समस्या समाधान गर्ने उनले बताए । अतिक्रमित क्षेत्रनजिक भारतीय सुरक्षाकर्मीको तैनाथी छ । नेपाली सुरक्षाकर्मी भने छैनन् ।०३७ सम्म सीमामा बाक्लो जंगल थियो । अहिले त्यहाँ अक्रिमण गरेर एक किमि उत्तरतर्फ दशगजा कायम गरिएको गुलरिया नगरपालिका ६ का एरसाद अहमद अन्सारीले बताए । नेपालभारत सीमा क्षेत्रका अधिकांश स्तम्भ टुटफुट भएका छन् । केही ठाउँमा अतिक्रमण गरिएको छ । जिल्ला प्रशासन कार्यालयका अनुसार मुख्य सीमा स्तम्भमध्ये एउटा बबई नदीले बगाएको छ । अर्को हराएको छ । तीनवटा मुख्य सीमा स्तम्भ मर्मत गर्नुपर्ने अवस्थामा छन् । यस्तै ९ वटा सहायक सीमा स्तम्भ खोलाले बगाएको छ । १ सय ७ मध्ये २९ साना सीमा स्तम्भ हराएका छन् । ३३ वटा खोलाले बगाएको र २० वटा मर्मत गर्नुपर्ने अवस्थामा छन् ।पछिल्लो पटक गुलरिया नगरपालिकाको थपुवा गाउँस्थित फत्ता थारूको १० कट्ठा, विश्राम थारूको २ बिघा ७ कट्ठा, खटिक थारूको १४ कट्ठा र रामदत्त थारूको १४ कट्ठा जग्गा भारतीय पक्षले अतिक्रमण गरेको स्थानीयको दाबी छ । धनी पुर्जा भए पनि जग्गा भने भारततर्फ परेको उनीहरूले बताए । सीमा स्तम्भ मर्मत र नयाँ निर्माणका लागि नेपालभारतका संयुक्त सीमा नापी टोली चाँडै खटिने प्रजिअ नारायणप्रसाद भट्टराईले बताए । कैलाली, कञ्चनपुर र दाङमा काम सकेपछि टोली बाँके र बर्दियामा आउनेछ, उनले भने ।"
दाङ बन्द स्थगित,"दाङ (कास) प्रदेश ५ को अस्थायी मुकाम दाङलाई तोक्नुपर्ने माग गर्दै चार दिनदेखि जारी बन्द र हडताल शनिबार रातिदेखि फिर्ता भएको छ । संयुक्त सर्वदलीय संघर्ष समितिको बैठकले हाललाई बन्द र हडतालका कार्यक्रम स्थगित गरी आन्दोलनको स्वरूप परिवर्तन गर्ने निर्णय गरेको हो ।राष्ट्रिय सभा निर्वाचनलाई मध्यनजर गर्नुका साथै निर्वाचन आयोगको आग्रहलाई गम्भीरतापूर्वक लिंदै केही समयका लागि बन्द र हडतालका सम्पूर्ण कार्यक्रम स्थगित गरिएको संघर्ष समितिले प्रेस विज्ञप्तिमार्फत जानकारी दिएको छ । बन्दका कार्यक्रम स्थगित भएपछि लामो समयदेखि पूर्वपश्चिम राजमार्गअन्तर्गत दाङको सीमा क्षेत्रमा रोकिएका सवारीसाधन चल्न थालेका छन् । बैठकले आन्दोलनको स्वरूप परिवर्तन गरी नयाँ कार्यक्रम तय गरेको संघर्ष समितिका सचिव एवं माओवादी केन्द्रका जिल्ला सहइन्चार्ज निर्मल आचार्यले जानकारी दिए । अब कालोझन्डा प्रदर्शन, डेलिगेसन, विरोधसभा, रिले अनशन, धर्ना, कानुनी उपचार जस्ता कार्यक्रम गरिने उनले बताए ।विरोध सभाशनिबारै लमहीमा आयोजित सभालाई सम्बोधन गर्दै माओवादी केन्द्रका नेता कृष्णबहादुर महराले सरकारले पायक पर्ने स्थानमा अस्थायी राजधानी तोक्न नसकेको गुनासो गर्दै अब प्रदेशसभाबाट स्थायी राजधानी परिवर्तन हुने आश्वासन दिए । प्रदेशसभाबाट दाङ स्थायी राजधानी हुन्छ । यसमा म विश्वस्त छु, उनले भने, सरकारका प्रशासनिक समिति र आयोगले दाङ राजधानी उपयुक्त भएको सिफारिस गरेका थिए, तर कसलाई खुसी पार्न राजधानी रूपन्देही गयो म पनि अचम्ममा परेको छु । जिल्लाका उच्च तहका नेताले राजधानी बनाउन पहल नगरेको आक्रोश व्यक्त हुन थालेपछि महरा गृहजिल्ला आएका थिए ।"
नदी दोहन रोक,"नियमनअनुगमन गर्ने सरकारी निकायको उदासीनताको फाइदा उठाउँदै विभिन्न जिल्लाका नदीखोलामा अवैध रूपमा ढुंगागिटी, बालुवाको उत्खनन बढेको छ । कतिपय ठाउँमा राज्यकै निकायहरूको मिलेमतोमा नदीखोला दोहन भएको पाइएको छ । केही स्थानीय तहहरूले आन्तरिक स्रोत बढाउन भनेर ढुंगागिटी, बालुवा उत्खननको अनुमति जथाभावी ढंगले दिनसमेत थालेका छन् । सीमित व्यक्ति तथा समूहको आर्थिक स्वार्थमा हुने नदीखोलाको अनियन्त्रित दोहनका कारण दूरगामी वातावरणीय असर सिर्जना गर्न सक्ने हुनाले त्यसलाई रोक्नका लागि सरकारले प्रभावकारी कदम चाल्न ढिलाइ भइरहेको छ । नदीखोलामा महिनौंदेखि अनियन्त्रित र अवैध रूपमा ढुंगागिटी, बालुवाको उत्खनन भइरहँदा पनि चासो नदिनु सम्बन्धित सरकारी निकायको गैरजिम्मेवारीको पराकाष्ठा हो । यस्तै अवस्था देखिन्छ, गोरखा, तनहुँ, पर्वत, बागलुङका नदीहरूमा । गोरखा र तनहुँको सिमाना मस्र्याङ्दी नदीबाट अनुमतिबिनै ठूलो परिणाममा निर्माण सामग्री उत्खनन भइरहेको छ । त्यहाँ भइरहेको अवैध उत्खननलाई इलाका प्रहरी कार्यालय र मझुवा प्रहरी चौकीले नै सघाएको देखिन्छ । अवैध धन्दा रोक्न प्रहरीलाई पटकपटक आग्रह गर्दा पनि सुनुवाइ नभएको स्थानीयको भनाइले त्यसलाई पुष्टि गर्छ । तनहुँमा शुक्लागण्डकी नगरपालिकाको सुरौदी खोलाबाट ढुंगागिटीको चोरीनिकासी भइरहेको छ । जिल्लाका अन्य विभिन्न खोलामा पनि निर्माण सामग्रीको अवैध निकासी भइरहेको देखिन्छ । पर्वतमा ठूला विकास आयोजनाले नै नदीजन्य पदार्थको अनधिकृत उपयोग गर्दै आएका छन् । बागलुङमा पनि कालीगण्डकीलगायतका नदीखोलामा अवैध उत्खनन जारी रहे पनि नियमनकारी निकायले चासो दिएको पाइँदैन । मुलुकका अन्य जिल्लामा पनि विभिन्न नदीखोलाको मनोमानी ढंगले दोहन भइरहेको देखिन्छ । अधिकांश ठाउँमा गुण्डागर्दीको आडमा धम्क्याएर स्थानीय बासिन्दालाई त्यसविरुद्ध बोल्न नसक्ने बनाइएको छ । स्थानीय सरकार सञ्चालन ऐन, २०७४ ले ढुंगागिटी, बालुवा उत्खनन तथा उपयोगको दर्ता, अनुमति, नवीकरण, खारेजी र व्यवस्थापनको जिम्मा गाउँपालिकानगरपालिकालाई नै दिएको छ । अहिले नदीजन्य पदार्थ उत्खनन तथा निकासी अनुमति स्थानीय तहको सिफारिसमा जिल्ला समन्वय समितिले दिने अभ्यास अपनाएको देखिन्छ । नदीजन्य पदार्थ उत्खननमा वातावरणीय प्रभाव मूल्यांकन र प्रारम्भिक वातावरणीय परीक्षण जरुरी हुन्छ । तर आन्तरिक स्रोत बढाउने ध्याउन्नमा ढुंगागिटी, बालुवा उत्खनन तथा निकासीका लागि जथाभावी अनुमति दिने प्रवृत्ति छ । उत्खनन कार्यको नियमनअनुगमन पनि हुँदैन । अर्कोतिर कतिपय ठाउँमा सीमित व्यक्तिको मिलेमतोमा अनुमति नलिएरै अनियन्त्रित उत्खनन पनि भइरहेको छ । अनियन्त्रित नदी दोहनको समस्या तराई र पहाड दुवै क्षेत्रमा छ । यो समस्या वर्षौदेखिको हो । तर पनि यसलाई प्रस्ट मापदण्ड बनाएर प्रभावकारी नियमन गर्न सम्बन्धित निकायले तत्परता नदेखाउनु विडम्बनापूर्ण छ । अनियन्त्रित नदी दोहनले वातावरणमा दीर्घकालीन असर पार्छ । पानीको स्रोत सुक्दै जान सक्छ । जलचरको जीवनचक्र प्रभावित हुन्छ । वर्षायाममा बाढीपहिरो र कटानको जोखिम चुलिन्छ । त्यसैले स्थानीय तहले प्रस्ट नीतिनियम बनाएर नदीको अवैध उत्खनन नियन्त्रण गर्नुपर्छ । ढुंगागिटी, बालुवा अत्यावश्यक निर्माण सामग्री भएकाले वातावरणीय असर नपर्ने गरी सीमित क्षेत्र र मात्रा तोकेर उत्खनन गराउनुपर्छ । अहिले विभिन्न नदीखोलामा देखिइरहेका अवैध र अनियन्त्रित उत्खनन रोक्न अत्यवश्यक छँदै छ, त्यस विषयमा छानबिन पनि जरुरी छ । नियम र मापदण्डविपरीत नदी दोहन गर्ने व्यक्तिसमूह र त्यस कार्यमा मिलेमतो गर्ने सरकारी कर्मचारी वा पदाधिकारीलाई छानबिनको दायरामा ल्याएर कारबाही गर्नैपर्छ । यस क्षेत्रमा विद्यमान दण्डहीनताको अवस्था अन्त्य गर्न सके मात्रै नदीको तीव्र दोहन नियन्त्रण हुन्छ ।"
प्रदेश राजधानीको रडाको,"सरकारले गत साता प्रदेशहरूको अस्थायी राजधानी तोकेपछि त्यसविरुद्ध आन्दोलनका नाममा बन्द, हडताल, विरोध प्रदर्शनहरू भइराखेका छन् । केही ठाउँमा त्यसले तोडफोड, आगजनीजस्ता उग्रता पनि देखाउन थालेको छ । खासगरी धनकुटा र दाङमा भएका विरोध प्रदर्शन र त्यसको अग्रपंतिमा देखिएका केही निर्वाचित जनप्रतिनिधिले हाम्रो राजनीति जति कराए पनि कहिल्यै नसुध्रने संकेत गर्छन् । यस्तो प्रवृत्तिले चुनावका बेला लगाएको स्थिरता र समृद्धिको नारा र त्यसप्रति देखिएको जनसमर्थनलाई सरकारसमेत नबन्दै अवमूल्यन गर्न थालेको प्रतीत हुन्छ । खासगरी प्रदेशको भावी मुख्यमन्त्रीका रूपमा चर्चित र हिजोसम्म सरकारको मन्त्रीउपप्रधानमन्त्रीसमेत रहेकाहरूबाटै आफूले चुनाव जितेका ठाउँमै प्रदेशको राजधानी भएन भनी विरोधको नेतृत्वपंक्तिमा उभिन सुहाउने कुरा होइन । प्रदेशसभामा जो जुन निर्वाचनक्षेत्र वा जिल्लाबाट निर्वाचित भए पनि उनीहरू समग्र प्रदेशकै जनप्रतिनिधि हुन् । अन्यथा, उनीहरू आफ्नो गाउँ, टोल मात्र होइन, परिवार र नाताकुटुम्बमा खुम्चिने भय हुन्छ । जनप्रतिनिधिहरू भनिएकाबाटै यस्तो प्रवृत्ति र व्यवहार किन भयो ? गम्भीर सवाल त, यस्ता कुराले हाम्रो राजनीतिक व्यवहार र संस्कारमा कहिल्यै सुधार वा परिवर्तन नहुने लक्षण देखाउँछ ।प्रदेशसभाको चुनाव अभियानका क्रममा आफ्नो निर्वाचन क्षेत्रलाई केन्द्रित गरी सबैले आआफ्नै जिल्लामा प्रदेशको राजधानी राख्ने आश्वासन बाँड्दै भोट मागेका थिए । अहिले राजधानी तोकिएका ठाउँ र विरोधमा उत्रिएका ठाउँ सबै हिजो सम्भावित राजधानीका रूपमा चुनावका बेला पनि प्रचारित थिए । अरू कुनै ठाउँ तोकिएका भए पनि विरोध त आउँथ्यो नै । तसर्थ यो निर्णयले त्यहाँका मानिसमा प्रतिक्रिया निम्त्याउनु अस्वाभाविक होइन । अस्वाभाविक त, चुनाव लड्नेले किन प्रदेशको राजधानीलाई यति ठूलो चुनावी मुद्दा बनाए ? अहिले त्यसैमा आफ्नो प्रतिष्ठा किन जोड्दै छन् ? खासगरी संविधान बनाउने कामदेखि केन्द्रको नीतिनिर्माणसम्ममा दशकौंदेखि हावी रहँदै आएकाहरूबाटै यसलाई प्रोत्साहित गर्नु कति उचित हो ? यी प्रश्नले हाम्रो राजनीतिको हैसियत र हालतलाई जनाउँछन् ।यी विरोधहरू सत्तापक्ष र विपक्षको राजनीतिका छायाबाट पनि मुक्त छैनन् । प्रतिनिधिसभा चुनावको परिणाम घोषणा गर्न भएको औचित्यहीन अलमलका कारण अहिले डिफ्यक्टो प्रतिपक्षमा पुगिसकेको नेपाली कांग्रेसले सत्ताको प्रतिनिधित्व गरिरहेछ । अनावश्यक अपजसको भारी बोकेको छ । प्रदेश र प्रतिनिधिसभा दुवैमा झन्डै दुई तिहाइ बहुमतले विजय पाएको वाममोर्चाका एमाले र माओवादी भने प्रतिपक्षको राजनीति गर्दै छन् । यसले राजनीतिक दलसँग बजारका कारोबारीहरूको साँठगाँठका कारण प्रमुख भनिएका सबै दललाई मुछ्ने काम पनि सँगसँगै भएको छ । वाम गठबन्धनको सरकार बनेपछि पनि उसले प्रदेशसभामा लगेर यसलाई उल्ट्याउन सक्छ । आखिर त्यो पनि त विवादबाट मुक्त हुँदैन । उल्ट्याउने त केही नियुक्तिहरू होलान्, आफ्ना मान्छे लैजान ।विचारणीय कुरा के छ भने, हिजो संविधान बनाउँदा प्रमुख भनिएका कांग्रेस, एमाले र माओवादीले प्रदेशको भूगोल कोरे पनि नाम र राजधानी तोक्न सकेका थिएनन् । अपजसको भयबाट उनीहरू ग्रस्त थिए । त्यसैले त यो काम प्रदेशसभाको जिम्मामा अपूरो छोडियो । पछि प्रदेशसभाले गरेअनुसार हुनेगरी कामचलाउ राजधानी त्यही बेला तोक्नुपथ्र्यो । त्यसो भएको भए यो काम तीनवटै दलको सामूहिक जिम्मेवारीमा रहन्थ्यो । प्रदेशसभाकै चुनावमा पनि यी दलहरूले घोषणापत्रमा राजधानीको कुनै चर्चा उठाएका थिएनन् । चुनाव जित्न उम्मेदवारहरूले गरेको सस्तो प्रचारबाजी मात्र थियो यो । प्रदेश नेतृत्वको आकांक्षा बोकेकाहरूले सडकमा जानुभन्दा पहिले यस विषयमा आफ्नो दलभित्र सहमति बनाउन सक्नुपथ्र्यो । राजधानीबारे अन्तिम निर्णय गर्ने अधिकार प्रदेशसभासँग सुरक्षित छ । केही साताभित्रै प्रदेशमा नयाँ सरकार बन्दै छ । प्रदेशसभाको बैठकसमेत बस्दै छ । प्रदेश नं २ बाहेक सबैमा वामगठबन्धनकै सरकार बन्ने निश्चितप्राय: छ । तसर्थ सत्तारूढ हुन लाइन कसेकाहरूबाटै गरिएको यो व्यवहार एउटा ढोंग मात्र हो तर जनता भड्काउन भने उपयोगी औजार भएको छ ।केन्द्र वा प्रदेशको राजधानी भनेको सरकार बस्ने ठाउँ हो । त्यहाँबाट सरकारी कामकाजको निर्णय हुन्छ । सरकारको काम आम जनतासँग जोडिएको हुन्छ । यो राजनीतिक महत्त्वको विषय पनि हो । तर त्यसको अर्थ यो होइन कि सबै मानिस राजधानीकै छेउछाउमा झुम्मिऊन् । अधिकांश नागरिकका लागि यो ठूलो विषय नै होइन । उनीहरू राजधानी नपुगीकनै आफ्नो काम सम्पन्न गर्न सक्छन्, गरिराखेकै पनि छन् । राजनीति र प्रशासनको उच्च तहमा भएका र पुग्न खोज्ने, ठूलो उद्योग वा व्यवसाय चलाउनेहरूका लागि राजधानी धाउन पर्ने हुन्छ । आम मानिसको राजधानीसँग कति नै कारोबार हुन्छ र ? नागरिकता, पासपोर्ट, सम्पत्ति किनबेच, जायजेथाको स्वामित्व, सुरक्षा र मुद्दामामिला सायद यिनै हुन् राज्यसँग नागरिकका व्यक्तिगत सरोकार । यी सबै कुरा अहिले आफू बसेको नगर वा गाउँपालिकाबाटै पाउन सकिन्छ । पाइराखेकै पनि छ । हो, मुद्दाको प्रकृतिअनुसार अदालतको दूरी भने बढ्न सक्छ ।तर हाम्रो सन्दर्भमा राजधानी होस् वा जिल्ला सदरमुकाम, महत्त्व शक्ति केन्द्रका रूपमा बढि छ । शक्तिकेन्द्र भएका कारणले त्यहाँ सुविधा र अवसरहरू उपलब्ध हुने भए । अहिलेसम्म काठमाडौंको केन्द्रीयतामै नेपालका सबै अवसर सीमित छन् । ठूलो नेता बन्न काठमाडौं नै आउनुपर्छ । विद्यार्थी नेताका रूपमा जम्न पनि काठमाडौं नै चाहिन्छ । नाम चलेका प्राध्यापक, लेखक, वकिल, पत्रकार, साहित्यकार, कलाकार, व्यापारी, उद्योग व्यवसायी, डाक्टर, इन्जिनियर सबै काठमाडौंमै त छन् । एकपटक छिरेपछि सन्तान दरसन्तानको भाग्यको ढोका खुल्ने, फर्केर फेरि विकट गाउँ, पाखापर्वत जानु नपर्ने । यही त हो हामीले राजधानीका नाममा बनाएको धारणा । पूर्वपश्चिम राजमार्गमा विकसित इटहरी, बुटवलजस्ता सहरलाई अपवाद मान्ने हो भने हाम्रा सहर प्राय: सबै सरकारी कामकाजको केन्द्र र शासक, प्रशासकको सुविधा विस्तारका क्रममा बनेका हुन् । हेरांै न, हाम्रो विकासको मोडल । जहाँ जिल्ला सदरमुकाम छ, त्यहाँ एउटा सानो बजार त बस्ने नै भयो । जिल्लाभरिको राम्रो स्कुल त्यहीं बन्ने भयो । क्याम्पस त्यहीं, अस्पताल त्यहीं । ठेक्कापट्टा, व्यापारव्यवसाय पनि सबै त्यहीं हुने भए । जिल्लाभरका मानिसको आउजाउ, घरकोठाभाडा, होटल, रेस्टुराँ, जग्गा कारोबार, सबैथोक जिल्ला सदरमुकाममै त केन्द्रित छ । यसले एउटा वर्ग उत्पादन गरेको छ । यो वर्ग पार्टी नेताको चोटाकोठादेखि काठमाडौंका नीतिनिर्णयका ठाउँसम्म पुगेको छ । पञ्चायत सुरु गरेपछि बनाइएका ७५ जिल्लाको सदरमुकाम कहाँ राख्ने खिचलोमै त बितेको थियो पहिलो दशक । प्रदेशको संरचनाले जिल्लाभन्दा धेरै ठूलो आयाम र कारोबारको सम्भावना बोकेर आएको छ । काठमाडौंपछि अर्को ठूलो शक्ति केन्द्र बन्दै छ, प्रदेशको राजधानी । हाम्रो मनोविज्ञान अहिलेसम्म पनि जिल्ला सदरमुकाम केन्द्रित राजनीतिबाट अभीषप्त छ ।दुई दशक अघिसम्म काठमाडौं उपत्यकामै जहाँ मन्त्री, सचिवलगायत सरकारका उच्चपदस्थ अधिकारीहरूले घरघडेरी जोड्थे, त्यसैका कारण ती ठाउँमा बाटो, बिजुली, टेलिफोनलगायत सबै सुविधा पुग्थ्यो । सरकारको योजनाबाट सहरी विकासको कल्पना गर्न सक्ने अवस्था नै थिएन । अहिले काठमाडौं उपत्यकामा हाउजिङ, अपार्टमेन्ट, प्लटिङहरूमा सुविधासम्पन्न सम्भ्रान्त बस्तीको होड बढेको छ । ती ठाउँमा जुन कारोबारीले बढीभन्दा बढी प्रभावशाली नेता, प्रशासकलाई त्यहाँ घरजम गर्न आकर्षित गर्न सक्छ, उसैको कारोबार जम्छ । अहिले त ती कारोबारीले नै दल र नेताका राजनीतिसमेत थामिदिनपरेको छ । प्रदेश राजधानीका नाममा अब यस्तै सातवटा अरू केन्द्र बन्ने त हुन् नि । राजधानीको मोडल हामीले यसैगरी बनाएका छौं । यसबाट वञ्चित हुने भएपछि विरोध त हुने नै भयो ।हामीले संघीयतासहित राज्य पुन:संरचनाको बहस उठाउँदा राज्यसत्तासँग जनताको दूरी मेट्ने उद्देश्य राखेका थियौं । केन्द्रका नाममा काठमाडौंबाट लिनुपर्ने कामसेवा प्राय: सबै प्रदेशबाट लिन पाइयोस् । प्रदेशबाट लिन पर्ने सेवाहरू आफू बसेको गाउँनगरपालिकाबाटै लिन सकियोस् । जिल्लासम्म पनि धाउन नपरोस् भन्ने थियो । अहिले संविधानले त्यसको एउटा बाटो कोरेको पनि छ । राजनीति गर्नेहरूसँग क्षमता भए र विवेक पुर्याए त्यो अहिल्यै पाउन सकिने अवस्था पनि बनेको छ । संघीयताको अर्थ नागरिक प्रदेशको साँधसिमानाभित्रै खुम्चिएर बसून् भन्ने पनि होइन । कुनै पनि नागरिकले आफूलाई अनुकूल हुने प्रदेशको सहरमा शिक्षा आर्जन गर्न सक्छ । औषधोपचार गर्न गराउन सक्छ । व्यापार, व्यवसाय, रोजगारी गर्न सक्छ । उचित लागे त्यहीं घरजम गर्न सक्छ, मतदाता बन्न सक्छ र जनताले पत्याए, सरकारको समेत नेतृत्व पनि गर्न सक्छ । हाम्रो संविधानले पनि नागरिकको यो अधिकार सुनिश्चित गरेको छ । संघीयतालाई यसरी फराकिलो अर्थमा बुझ्नु जरुरी छ, संकुचित स्थानीयतामा होइन ।जहाँसम्म राजधानी र सहरी विकासको कुरा छ, यी फरक अवधारणा हुन् । राजधानी नितान्त सरकारी कामकाज, अझ प्रस्टसँग भन्नुपर्दा नीतिनिर्णय गर्ने थलो हो । त्यसको कार्यान्वयन देशव्यापी कुरा हो । त्यहाँ सत्ताको सुविधा भोग गर्नेहरूको कोलाहलपूर्ण वातावरण हुन्छ । राजधानी वा सत्ताकेन्द्रको दूरीमा पनि सहरको विकास र विस्तार गर्न सकिन्छ । राजधानी एक ठाउँमा, ठूला र राम्रा सहर अर्को ठाउँमा भएका दृष्टान्तहरू छन् । हामीलाई अहिले एउटा अवसर पनि उपलब्ध छ, राजधानी र सहर निर्माणको भिन्न अवधारणामा काम गर्ने । नेताहरू जहाँ बस्छन्, त्यहीं मात्र सबै सुविधा र अवसर केन्द्रित गर्ने परिपाटीको सबैभन्दा पहिले अन्त्य गर्नुपर्यो । अहिले घोषणा भएका राजधानीका अतिरिक्त नयाँ सहरहरू बनाउने कुरा पनि छन् । ती सहरलाई उद्योग, उत्पादन र सेवासँग जोड्नुपर्यो । ठूलठूला उद्योग, कलकारखानाको अहिले कुरा नगरांै । हाम्रो विकासको मोडल त्यतातर्फ उन्मुख नै छैन । शिक्षा, स्वास्थ्य, पर्यटन, ग्रामीण कृषि व्यवसाय र बजारसहित आफ्नैखालको तर नयाँ पहिचान तिनले बनाउन सक्छन्, बोक्न सक्छन् । प्रकृतिले हामीलाई ससाना र रमणीय सहरले युक्त बन्न सक्ने धेरै ठाउँ र सम्भावना दिएको छ । उच्च हिमाली क्षेत्रमा पर्यटकीय हिसाबले ससाना सिजनल सहरहरू पनि बन्न सक्छन् । हो, यसका लागि अहिले सरकारले तोकेको एकछापे मापदण्डले भने काम गर्दैन । ठाउँको आवश्यकता र उपयोगिताका आधारमा बेग्लै मापदण्ड चाहिन्छ । अहिले सहर भनेपछि हाम्रो दिमागमा सडक, गाडी र कंक्रिट स्ट्रक्चर मात्र आउँछ । कुन बस्ती, कुन व्यापारिक केन्द्र कतै पनि भिन्नता नै पाइन्न । प्रत्येक सहरले मान्छे, सभ्यता र संस्कृतिको संरचना बोकेको हुनुपर्यो, फोहोर कारोबार र धन्दाको केन्द्र होइन । स्थानीय तहको पुन:संरचनापछि नगरपालिकाको संख्या ह्वात्तै बढेको छ । चुनावपछि त्यस्ता एक दर्जनजति नगरपालिका घुमेँ पनि मैले । निर्वाचित प्रतिनिधिहरूमा उत्साह छ तर आफ्नो ठाउँको विशिष्टतासहित सुन्दर सहरको परिकल्पना छैन । काठमाडौंबाट तोकिदिएको मापदण्ड, स्थानीय विकास मन्त्रालयले पठाएको नियम, कानुन, परिपत्रका फाइलमै रुमल्लिएका छन् । कसैकसैले नेताहरूको नक्कल गर्दै स्मार्ट सिटी अनि यो वा त्यो हब भन्नचाहिं पछि परेका छैनन् । अब बस्ने प्रदेशसभाको ध्यान र कार्यसूची यसतर्फ जानसके उपयोगी हुन्थ्यो । मैले यहाँ यो भन्न खोजेको होइन, सरकारले तोकेका अस्थायी राजधानी सबै उपयुक्त ठाउँमा छन् । मलाई सरकारको निर्णय बचाउ गर्नु छैन, न विरोधको हुइयाँमा लय मिलाउनु नै । वास्तवमा प्रदेशको राजधानी भएर विराटनगर, पोखरा, बुटवल वा धनगढीले हात पारिहाल्ने धेरै ठूलो कुरा छन् जस्तो लाग्दैन । राजनीतिक गलत धन्दा फस्टाउने मात्र हो । त्यस्तै, राजधानी नहुँदैमा धनकुटा, वीरगन्ज, डोटी वा दाङले धेरै गुमाउने कुरा पनि छैन । राजधानी नभएर पनि यी ठाउँले सुन्दर र समुन्नत सहरका रूपमा अरू विकास गर्न सक्छन् । राजधानीलाई राजनीतिक प्रतिष्ठाको विषय बनाइराख्नुको औचित्य छैन । मुख्य कुरा राजधानी जहाँ भए पनि प्रदेशभित्रका सबै नागरिकको राज्यसँग पहुँचलाई सहज र सरल बनाउने हो । सरकारबाट प्राप्त गर्ने सेवासुविधालाई घरदैलोमा सुनिश्चित गर्ने हो ।"
औचित्यहीन आन्दोलन,"बुधबारको मन्त्रिपरिषद् बैठकले सातवटै प्रदेशको अस्थायी राजधानी र प्रदेश प्रमुखको चयन छ । प्रदेश प्रमुखको सवालमा खासै विरोध नभए पनि अस्थायी राजधानीको सन्दर्भमा भने कतै स्वागत र कतै विरोध भएको पाइयो । प्रदेशको स्थायी राजधानी तोक्ने अधिकार संविधानले प्रदेश सांसदहरूलाई दिएको छ । सबैलाई पायक पर्ने ठाउँ ठ््याक्क नमिल्न पनि सक्छ । त्यसकारण अधिकांशलाई पायक पर्ने ठाउँमा प्रदेशको राजधानी बनोस् र त्यसको छनोट प्रदेशका निर्वाचित सांसदहरूले नै गरून् भनेर नै संविधानमा उक्त व्यवस्था गरिएको हो । अहिले भइरहेको विरोधलाई साम्य बनाउन राजनीति दलहरूले तदारुकता देखाउनु जरुरी छ । तर कतिपय स्थानमा केही राजनीतिक दलकै नेतृत्वमा समेत विरोध प्रदर्शन भइरहेका छन् । यसरी आन्दोलनलाई उत्तेजित बनाउनु भनेको राजनीतिक दूरदर्शिताको कमी हो । अहिले सरकारले अस्थायी राजधानी तोकेको हो । त्यसकारण नेताहरूले अहिले आन्दोलन गरेर भरखर गठन भएको प्रदेशलाई अप्ठ्यारामा पार्नु हुन्न भनी आफ्ना मतदातालाई सम्झाईबुझाई गर्न र आन्दोलनलाई शान्त बनाउन सक्नुपर्छ । तिलप्रसाद न्यौपाने माछापोखरीचोक, काठमाडौं सरकारले प्रदेश राजधानीको अस्थायी प्रबन्ध गर्यो । लगत्तै धनकुटा, दाङ र डोटीलगायतका ठाउँ आन्दोलित बने । वीरगन्जमा समेत आन्दोलन चल्दै छ । सबैलाई थाहा छ कि प्रदेशको राजधानी तोक्ने सरकारले नभई प्रदेशसभाको दुई तिहाइबाट हो । उदारहणका लागि प्रदेश नं १ मा एमाले एक्लैको बहुमत छ । माओवादीसमेत त्यसमा मिसिँदा सजिलै दुई तिहाइ पुग्छ । त्यसो हुँदा धनकुटालाई अहिलेदेखि नै जलाउने कि एमाले र माओवादीका सांसदहरूसँग स्थायी राजधानीको सुनिश्चितताका लागि लबिङ गर्न थाल्ने ? हिजो दलका नेताहरूले चुनाव जित्नकै लागि प्रत्येक ठाउँलाई प्रदेश राजधानी बनाइदिने आश्वासन दिए । प्रदेश नं ५ का शंकर पोखरेल जो एमालेका तर्फबाट मुख्यमन्त्रीका दाबेदारसमेत हुन्, उनले दाङलाई प्रदेश राजधानी बनाउँछु भने । त्यही दलका अर्का नेता विष्णु पौडेल, जो पार्टीका उपमहासचिवसमेत हुन्, उनले रुपन्देहीलाई नै ठीक छ भनिदिए । नेताहरूले जनता मूर्ख बनाएको यो एक सानो उदाहरण मात्रै हो । यसरी जिम्मेवार नेताहरूले नै वक्तव्यबाजी गर्ने र जनता उचाल्ने हो भने योभन्दा लज्जाजनक कुरा अरू के हुन सक्ला सरकारले हालै अस्थायी भनी घोषणा गरेको प्रदेश राजधानीबाट राष्ट्रिय सभाको चुनाव, प्रदेश सांसदको शपथ र प्रदेशसभाको पहिलो बैठक बसाउने वातावरणसम्म सीमित हुने स्पष्ट छ । प्रदेश सांसदको सिट संख्याका आधारमा २ नं प्रदेशबाहेकका अन्य सबैमा प्रदेश राजधानीको साँचो वाम गठबन्धन भनिएको एमाले र माओवादीसँगै छ । दुई तिहाइ सांसदको मतबाट प्रदेश राजधानीको स्थायी व्यवस्था हुने भएकाले नेताले उचालेका भरमा बित्थामा किन बेमौसमी आन्दोलनमा होमिने ? संघीयताको मूल मर्मअनुसार सबैजसो अधिकार तथा कामकारबाही स्थानीय तहबाटै सम्पन्न हुने भएपछि अर्थ न बर्थको प्रादेशिक राजधानीका लागि किन टाउको फुटाउने ? राजन विडारी थाहा६, मकवानपुरसरकारले प्रदेशमा प्रमुख र अस्थायी राजधानी तोकेसँगै कतै समर्थन त कतै विरोध भइरहेको छ । यो सरकारको बाध्यता र अधिकार दुवै हो । प्रदेशको स्थायी राजधानी तोक्ने अधिकार भने संविधानले प्रदेशसभालाई दिएको छ । यही विषयलाई लिएर आन्दोलन गर्नु भनेको भर्खर गठन भएको प्रदेशलाई कार्यान्वयन गर्न नचाहनेहरूलाई बल पुर्याउनु हो । यो विषयलाई बुझाएर आन्दोलन साम्य बनाउन निर्वाचित प्रतिनिधिहरूले सक्रियता देखाउनुपर्नेमा स्वयम् उनीहरू नै लाग्नु मुलुककै निम्ति दुर्भाग्य हो । तसर्थ अहिले भइइरहेको औचित्यहीन आन्दोलन रोक्न सम्बद्ध सबै पक्षले सक्रियता देखाउनु जरुरी छ । पुरुषोत्तम घोरासैनी बालाजु१६, काठमाडौंसरकारले बुधबार प्रदेशका अस्थायी मुकाम तोकेपछि भएका विरोध तथा आन्दोलनको समाचार सुनेर आश्चर्य लाग्यो । संवैधानिक व्यवस्थाअनुसार सरकारले सातवटै प्रदेशमा अस्थायी राजधानी तोकेको हो । प्रदेशसभामा निर्वाचित जनप्रतिनिधिहरूको दुई तिहाइ बहुमतले स्थायी राजधानी तोक्छन् । त्यसैले अहिले आन्दोलन गर्नु उचित होइन । लक्ष्मण भण्डारीदेवघाट५, तनहुँमन्त्रिपरिषद्ले प्रदेशको अस्थायी राजधानी निर्धारण गरेपछि देशका विभिन्न ठाउँमा बन्द, जुलुुस र नाराबाजीको लहर छ । सरकारले तात्कालिक जटिलतालाई चिर्न कुनै एक ठाउँमा प्रदेशको राजधानी निर्धारण गर्नुपर्ने अवस्था कसैबाट छिपेको छैन । प्रदेशसभाले पछि कुन ठाउँमा राजधानी राख्ने भन्ने निर्धारण गर्ने कुरा बुझेपछि पनि विभिन्न राजनीतिक दल, नागरिक समाज, केही संघसंस्थाको गतिविधि हेर्दा लाग्छ, कतै घुसपैठ त छैन । होइन भने सरकारसँग असन्तुष्टि होइन, आफूले चुनेर पठाएको प्रतिनिधिलाई झकझक्याउनुपर्ने हो । संघीयता नै जरुरी छैन भन्ने जस्तो गरी आन्दोलन र बन्दहड्ताल गर्न हतारिनु जायज हैन । गोविन्द रिमाल गैंडाकोट५, नवलपरासी"
राष्ट्रिय सभाको ओज,"राधेश्याम भट्टराईको राष्ट्रिय सभा भाग पुर्याउने थलो होइन भन्ने टिप्पणी सामयिक छ । जनप्रतिनिधिहरूको थलो कहिल्यै रित्तो हुँदैन भन्ने अवधारणालाई दुई सदनात्मक व्यवस्थापिकाको माथिल्लो तह राष्ट्रिय सभाले पुस्ट्याइँ गर्छ । राष्ट्रिय सभा पहिलोपटक गठन हुँदा सदस्यहरूलाई तीन समूहमा बाँडेर कार्यावधि २, ४ र ६ वर्ष निर्धारण गरिन्छ । दुईदुई वर्षमा रिक्त हुने पदहरूको निरन्तर निर्वाचन हुने व्यवस्था रहेकाले राष्ट्रिय सभालाई स्थायी सदन पनि भन्ने गरिन्छ । टिप्पणीकारको भनाइअनुसार मोलाहिजामा नलाग्ने, काम र कामको खुबीलाई जाँच्न सक्ने खुबी भएका, नेपाल बुझेका, देशलाई अग्रगामी दिशामा लैजान सक्ने, आफ्नो क्षेत्रमा विशेषज्ञता भएको जातजाति, भाषाभाषी, भौगोलिक क्षेत्रको प्रतिनिधित्व गर्ने व्यक्ति छनोट गर्नुपर्छ । महेन्द्रसिंह बमटीकापुर१, कैलाली"
सशस्त्र प्रहरीलाई सीमामा तैनाथ गर,"नेपालको खुला सिमानाको अभिशाप नेपाली जनताले आफ्नो जमिन गुमाएर भोग्दै छन् । देशले आफ्नो सिमाना खुम्च्याउँदै छ । सिमानामा बसोबास गर्ने नेपाली जनताका पीडाको आवाज कुनै मिडिया सीमामै पुगेर नघचघच्याएसम्म शासकहरूले सुन्दैनन् र देख्तैनन् । सीमासुरक्षाका लागि खडा भएको सशस्त्र प्रहरी बललाई सीमाको छेउछाउमा सीमित मात्रामा राखेर सहर केन्द्रित गरिएका छन् । भर्खर मात्रै वीरगन्जको छपकैयामा नेपाली जनताले वर्षौंदेखि भोगचलन गर्दै आएको ५० बिघा जमिनलाई नयाँ सीमा स्तम्भ गाडेपछि भारतपट्टि पारिएको छ । धेरै ठाउँमा नेपाली सीमा मिचिएको कुरा बारम्बार सुन्नमा आइरहन्छ । जनता पीडित भइरहन्छन् र नेपाली सिमान खुम्चिरहँदा पनि सम्बन्धित निकायले यसलाई गम्भीरतापूर्वक लिएको देखिँदैन । भारतले सीमासुरक्षा र रेखदेखका लागि एसएसबीलाई हतियारसहित राखेको छ तर नेपालपट्टि कामचलाउ सुरक्षा पोस्टहरू राखेको देखिन्छ । सिमानाजस्तो संवेदनशील स्थानमा पर्याप्त मात्रामा सशस्त्र प्रहरीलाई तैनाथ गर्न आवश्यक छ । स्थानीय जनताको सुरक्षा तथा सीमास्तम्भको सही रेकर्डसहितको जिम्मावारी दिएर सशस्त्र प्रहरीलाई खटाइनुपर्छ । स्थानीय प्रशासन प्रमुख, नापी प्रमुखसमेतलाई जागरुक बनाई सशस्त्र प्रहरीसँग समन्वय गरी कार्यसञ्चालन गर्न आवश्यक छ । पूर्ण ओलीअस्ट्रेलियादेशको मुहार फेर्ने भनेर नेपालका राजनीतिक दल र सरकार लागिरहँदा देशको सीमा भने निरन्तर खुम्चिँदै छ । भर्खरै मात्र वीरगन्ज, छपकैयाको ५० बिघा नेपाली भूमि भारततर्फ पारिएको छ । यसबारे केही मिडियाको आवाजबाहेक न त सरकार बोलेको छ न त राजनीतिक दल नै । चुनावका बेला आफूलाई राष्ट्रवादी पार्टी भन्नेहरू अहिले मौन छन् । मानौं यो कुरा उनीहरूले सुनेका छैनन् या त मौन स्वीकृति दिएर सीमा सार्ने काम गराइरहेका छन् । देशमा राजनीतिक गतिरोध जारी रहेको तथा प्रदेश राजधानी र प्रदेश प्रमुखको कुरालाई लिएर तीव्र विरोध भइरहेको अवस्थामा मिडियामा आएका यी समाचार गौण बनेका छन् । नेपाली भूमि रातारात भारतीय भूमिमा परिणत हँुदा जति चर्को रूपमा नागरिक आवाज उठ्नुपर्ने हो, त्यति छैन । सरकारले कूटनीतिक पहलबाटै देशको सीमा मिचिनबाट रोक्नुपर्छ । अब बन्ने सरकारले नेपालभारत सीमामा तारजाली लगाउने योजना बनाओस् । हामी नागरिक पनि यसमा सरकार र राजनीतिक दललाई झकझक्याऔं र गुमेको भूमि फिर्ता ल्याउन लागिपरौं । समय अधिकारी सिनाम, ताप्लेजुङ"
देउवाको अहम्,"कांग्रेसको केन्दीय कार्यसमिति बैठकमा शुक्रबार पार्टी सभापति शेरबहादुर देउवामाथि पोखिएको आक्रोशको समाचार पढ्दा कांग्रेस भन्ने शब्दलाई नै कलहको पर्यायवाची बनाएजस्तो लाग्यो । लोकतन्त्रको अगुवाइ गरेको जस लिन खोज्ने अनि आफू अलोकतान्त्रिक आचरणको हदसम्म पुग्ने देउवाको तरिका यसै पनि स्पष्ट भइराखेकै हो । त्यति ठूलो राजनीतिक पार्टीको कमान्डरमाथि यतिका आक्षेप आएको अवस्था छ । यतिबेला पार्टीले निर्वाचनमा नराम्रो हार बेहोर्नुपरेको पृष्ठभूमिमा सभापतिको पदबाट अलग हुँदा सम्मानित हुने अवसर देउवालाई छ । तर मैले पद किन छाड्ने भनेर अहम् बोक्दा राजनीतिक जीवनको उत्तराद्र्धमा आएर निन्दनीय बन्नुपर्नेछ । महेशप्रसाद ढुंगानानयाँबानेश्वर, काठमाडौं"
प्रवेश मा प्रदेशको सार,"मुलुक संघीयतातर्फ बढ्दै गर्दा कान्तिपुरले प्रदेश १ विशेषांक प्रवेश प्रकाशित गरेर फेरि पनि मुलुकभित्रका जनतासँग सरोकार राख्ने विविध विषयमा उनीहरूलाई सुसूचित गर्ने मामलामा आफूलाई अग्रस्थानमै राख्न सफल भएको छ । यसका लागि कान्तिपुर परिवारलाई हार्दिक बधाई छ । अब बाँकी प्रदेशहरूको विशेषांक पनि क्रमश: प्रकाशित हुन्छ नै होला । प्रथम पृष्ठमा प्रकाशित प्रदेशको नक्साका सम्बन्धमा, अझै पनि धेरै मानिसमा समग्र मुलुकको नक्साभित्र प्रदेशको सीमासहितको नक्साबारे स्पष्ट ज्ञानको अभाव रहेको देखिन्छ । अत: प्रदेशको नक्सा छाप्दा नेपालको पूरै नक्साभित्र सम्बन्धित प्रदेशको नक्सा देखाइदिनु राम्रो होला कि यति राम्रो काम गरेको कान्तिपुरले सम्बन्धित प्रदेशबारे विविध तथ्य र तथ्यांकको सारसमेत सँगाल्न सकेको भए सुनमा सुगन्धै हुन्थ्यो । विश्वेश्वर कर्माचार्यमहालक्ष्मी२, इमाडोल, ललितपुर"
एमाले पनि चुकेको छ,"एमाले नेता भीम रावलको माघ ५ मा प्रकाशित लेखले लोकतान्त्रिक मान्यताको अवहेलना भएको कुरालाई उठाएको छ, जुन मननीय लाग्यो । तर संविधानका धारा उपधारा बनाइरहँदा त्यो लेखकीय अधिकार भएका रावल स्वयंलाई पनि भोलि आउने संवैधानिक संकटको अनुमान हुनुपर्ने हो । राजनीतिक दाउपेच र सत्ता केन्द्रित स्वार्थबाट रावल र उहाँको सिंगो पार्टी नेकपा एमाले पनि अछुतो छैन । राष्ट्रिय सभा गठनसम्बन्धी कानुन पहिले नै निर्माण गर्न एमाले पनि चुकेकै हो । नयाँ सरकार गठन हुनका लागि निर्वाचनसम्बन्धी सबै संवैधानिक प्रक्रिया पूरा हुन जरुरी छ । निर्वाचन सम्पन्न भएको डेढ महिना बितिसक्दा पनि नयाँ सरकार गठन हुन सकेको छैन । योभन्दा लज्जा अरू के हुन सक्छ ? के सरकार सडकबाट निर्माण गर्ने हो र ? सीमित सत्ता स्वार्थबाट प्रेरित हुँदा एमालेले पनि राष्ट्रलाई अनिर्णयको बन्दी बनाएकै हो । राष्ट्रपतिलाई उचालेर किन अध्यादेश रोकियो, जसले गर्दा राष्ट्रिय सभा गठनमा ढिलाइ भयो । तसर्थ कसैको पनि बहुमत नआएको अवस्थामा सत्तामा रहेका कामचलाउ प्रधानमन्त्री देउवाले आफूलाई सत्तामा टिकाइराख्न गरेको हर्कतको अपजस रावलको पार्टीले पनि लिनुपर्छ । कुसुम न्यौपाने मध्यविन्दु११, नवलपरासी"
कांग्रेस बदल्ने कुरा,"४ माघमा कान्तिपुरमा प्रकाशित नेपाली कांग्रेसका प्रवक्ता विश्वप्रकाश शर्माको हामी बदलिन्छौंं, कांग्रेस बदल्छौं शीर्षकको लेखमा कांग्रेस केन्द्रीय कार्यसमितिको बैठक बस्न नसकेको, निर्वाचनमा पराजयको समीक्षा नभएको, कर्म राम्रो गरेको कांग्रेसले प्रचार भने गर्न नसकेको, ७० वा ८० वर्ष उमेर नाघेकाले आराम गर्नुपर्ने र वाम गठबन्धनका कारणले निर्वाचनमा पराजय भोग्नुपरेको भन्ने सार देखियो । तर एजेन्डाबिना अर्कालाई गालीगलौज, आफ्नै दलभित्रको असन्तुष्टि, सांगठनिक कमजोरी, लोकमानसिंह कार्कीविरुद्ध महाअभियोग लगाउन अनाकानी तर सुशीला कार्कीलाई अनाहकमा महाअभियोग प्रस्ताव, नाकाबन्दीमा उल्टै भारतकै पक्षमा रहनु, भारतसँग संविधान संशोधन गराउने प्रतिबद्घता, भारत र चीनसँगको नीतिमा असन्तुलन, जे मन लाग्यो त्यही निर्णय, ऐतिहासिक जम्बो मन्त्रिपरिषद् गठन, आचारसंहिताको ठाडो उल्लंघन, खुमबहादुर खड्कालाई चुनावी टिकटको भान्छे बनाउनुजस्ता कारणले कांग्रेसको उधोगति भएको हो किनभने कांग्रेसको पनि लोकतान्त्रिक गठबन्धन थियो । आजसम्म यतिका पटक कांग्रेस सत्तामा पुगिसक्दा देश र जनताका लागि के गर्यो ? शालीनतापूर्वक प्रतिपक्षमा रही सच्चिएर आगामी निर्वाचनमा आफ्ना सटिक एजेन्डा पेस गर्न मतदाताले अहिले म्यान्डेट दिएका हुन् । डागंंगाराज अर्यालपाणिनी८, पाली, अर्घाखाँची"
कान्तिपुुर अन्तर्क्रिया : अबको प्राथमिकता आर्थिक मुद्दा,मुलुक प्रादेशिक संरचनामा गएपछि विकासका मुद्दाहरु पनि यसैअनुसार अघि बढ्ने अवस्थामा प्रदेशस्तरमा यसबारे गम्भीर छलफल र बहस हुन थालेको छ । प्रदेशगत रूपमा भएका विशेषता र सामथ्र्यलाई कसरी समृद्धि प्राप्तिमा उपयोग गर्ने भन्नेबारे सबैको चासो र चिन्ता छ ।
"उस्तै समस्या, उही झन्झट","सदरमुकाम धाउन बाध्यस्थानीय तहबाटै सबै प्रशासनिक कामकाज हुने भएपछि सदरमुकाममा धाउनुपर्ने बाध्यता हट्ने खुसीमा थिए पश्चिम नवलपरासीका स्थानीय । तर, नयाँ संरचनामा पनि साबिक गाविसकै जस्तो भद्रगोल कार्यशैली भोग्नुपरेपछि उनीहरू निराश छन् । मालपोत, नापी, नागरिकता, संस्था दर्तालगायतका कामका लागि अझै सदरमुकाम नधाई सुखै छैन । कृषि, शिक्षा र स्वास्थ्यका कर्मचारी नगरपालिका र गाउँपालिकामा खटाइए पनि उनीहरू कार्यप्रक्रियाबारे अलमलमै छन् । दिनभरि कार्यालय कुर्नेबाहेक अरू काम भएको छैन । प्रतापपुरका रामशरण यादवले अंशबन्डाको जग्गा पास गर्न सदरमुकाम परासी नै पुग्नुपर्यो । गाउँपालिका भएपछि कर मात्र बढेको रहेछ, अवस्था पहिलेको गाविसको जस्तै छ, उनले भने, नागरिकता, मालपोत, नापीजस्ता कामका लागि पनि परासी जानुपर्ने भएपछि गाउँपालिकाको के अर्थ । उनीजस्तै अधिकांश सर्वसाधारणले नयाँ व्यवस्थाको अनुभूति गर्न नपाएको गुनासो गरेका छन् । पाल्हीनन्दन गाउँपालिका अध्यक्ष बैजुप्रसाद गुप्ताले चैतसम्ममा मालपोत, नापी, कोलोनिका जस्ता कार्यालय स्थानीय तहमा ल्याउने तयारी भइरहेको बताए । हामीले मात्र चाहेर हुँदोरहेनछ , केन्द्रबाट कहिले खटाउने हो खै, उनले भने । पर्याप्त भौतिक संरचना र कर्मचारी अभावका कारण जनताले सोचेजसरी काम गर्न नसकेको जनप्रतिनिधिहरूको गुनासो रहेको छ । कर्मचारीको अटेरी बर्दिया सदरमुकामस्थित मालपोत, कृषि, वनलगायत कार्यालयका कर्मचारीलाई स्थानीय तहमा खटाइए पनि काममा अटेरी गरिरहेका छन् । स्थानीय तहमा भने कर्मचारी नभएर काम अघि बढाउनै समस्या भइरहेको छ । गुलरिया नगरपालिकामा नासु दरबन्दी भएका कर्मचारी वडामा सामाजिक परिचालकको काम गरिरहेका छन् । वन र मालपोतका अधिकृतस्तरका कर्मचारी हाजिर भएर पुन: आफ्नै कार्यालय फर्केका छन् । कृषि विकास कार्यालयका कर्मचारी पुरानै ठाउँमा रहेर काम गरिरहेका छन् । महिला विकासका एकजना कर्मचारी खटाइएको छ । नगरपालिकाका कार्यकारी अधिकृत रामचन्द्र पौडेलका अनुसार वडा नम्बर ८ र १० मा सामाजिक परिचालकले सचिवको काम गरिरहेका छन् । वडा नम्बर ७ मा शाखा अधिकृतबाट सचिवको कामकाज चलाइएको छ । १, २ र ३ मा कर्मचारी अभावमा एक नासु, एक मुखिया मात्रै खटिइरहेका छन् । सहयोगीको भरमा प्रशासनिक काम गर्न बाध्य छौं, पौडेलले भने । गुलरिया नपाका १२ वडामा नासु, खरिदारलगायत आठ कर्मचारीको आवश्यकता छ । स्थानीय तहमा गाभिएका कार्यालय कर्मचारी अटेर गरी नआएको नपाका कर्मचारी बताउँछन् । नगरपालिकामा ठूलो संख्यामा कर्मचारी आए बस्ने ठाउँ पनि छैन ।"
गाउँ पुगेनन् विषयगत कार्यालय,"सिन्धुपाल्चोक जिल्लामा स्थानीय सरकार चुनिएको ७ महिना बित्दा पनि उल्लेख्य काम हुन सकेको छैन । प्रमुख कार्यालयदेखि वडा कार्यालयसमेत बजारमुखी भएपछि स्थानीयले सास्ती बेहोर्नुपरेको छ ।बाह्रबिसे नगरपालिकाको ३ र ४ नम्बर वडा कार्यालय बाह्रबिसेकै निजी घरमा राखिएको छ । त्रिपुरासुन्दरी गाउँपालिकाका प्राय: वडा अपायक स्थानमा सञ्चालित छन् । भोटेकोसी गाउँपालिकाका कतिपय वडा कार्यालय बस्न सकेका छैनन् ।गाउँमा सिंहदरबार भनिए पनि अहिलेसम्म विषयगत कार्यालय पुग्न सकेका छैनन् । कागजी कार्य र कर्मचारी व्यवस्थापनमा अलमल रहेका कारण ३ नगर र ९ गाउँपालिकाले नयाँ काम अघि बढाउन सकेका छैनन् ।ग्रामीण भेगमा सडक सञ्जाल जोड्ने कार्यमा अघि देखिएका नगर र गाउँपालिकाले नयाँ विकासे खाका कोर्न सकेका छैनन् । सिंहदरबार गाउँमै आउँछ भनिएको थियो, होइन रहेछ, अझैसम्म सदरमुकामै धाउनुपर्छ, त्रिपुरासुन्दरी गाउँपालिका पिस्करका दिलमान थामीले भने, कार्यालय सबै सदरमुकाम चौतारामै भएपछि स्थानीय सरकार हुनुको के अर्थ रहयो र ?आवश्यकताअनुसार सेवा प्रदान गर्न नसकिएको त्रिपुरासुन्दरी३ धुस्कुनका वडाध्यक्ष शुकदेव रिसालले बताए । स्थानीय सरकारको नाममा हामीलाई नै उल्लू बनाइँदै छ, उनले भने, अधिकार दिइएको भनिएको छ तर, सबै काम सदरमुकामबाटै गरिएको छ ।सदरमुकामै रहेको चौतारा साँगाचोकगढी नगरपालिकाबाहेक अन्य नगर र गाउँपालिकाले विषयगत कार्यालय स्थापना गर्न सकेका छैनन् । महिला विकास, कृषि, पशु, शिक्षा र स्वास्थ्यका कार्यालय स्थापना गर्ने तयारी भइरहेको बाह्रबिसे नगरपालिकाकी उपप्रमुख सुशीला पाख्रिन बताउँछिन् । हो, हामीले जनतालाई पूरा सेवा दिन सकेका छैनौं, उनले भनिन्, कानुनी जटिलता र अधिकार बाँडफाँटमा स्पष्टता नभएकाले अधिकार पाउन समय लाग्न सक्छ ।भोटेकोसी गाउँपालिकामा प्रमुख र उपप्रमुखदेखि कार्यकारी नियमित नहुँदा दीर्घकालीन टुक्रे योजना पनि अघि बढ्न नसकेको स्थानीय बताउँछन् । पहिरोमुनि रहेको भोटेकोसी गाउँपालिकाको कार्यालयमा पुग्न घण्टौं हिँड्नुपर्ने बाध्यता छ । साना कागजी काममै दिनहुँ खट्नुपर्ने सास्तीले गाउँमा सरकार आएको अनुभूति हुन सकेको छैन । मेलम्ची नगरले अझै पनि कार्यालय भाडामा लिएर चलाइरहेको छ । कृषि, जनस्वास्थ्य, पशु र शिक्षा गरी ४ कार्यालय एकै कम्पाउन्डमा चलाएका छौं, मेलम्ची नगरका प्रमुख डम्बर अर्यालले भने, कर्मचारीको समस्याले खासै कामले गति लिन नसकेको अवस्था छ । मेलम्ची नगरले २० करोड लाग्ने ग्रिनसिटी पार्क लाई २ करोड विनियोजन गरी निर्माण थालेको छ । भूकम्पले नगरको भवन भत्किएपछि हालै प्रमुख र अन्य कार्यालय महँगो भाडामा अरूकै घरमा सञ्चालित छन् । ३ करोडको लागतमा नगरको भवन ठडिँदै छ, प्रमुख अर्यालले भने, स्थान अभावले कार्यालय व्यवस्थित बनाउन नसकिएको हो । जिल्लाका दुर्गम जुगल, त्रिपुरासुन्दरी, हेलम्बु, बलेफी, पाँचपोखरी थाङपालजस्ता गाउँपालिकामा पनि अझै विषयगत कार्यालय स्थापना हुन सकेका छैनन् । सामान्य कामका लागि पनि सदरमुकाम धाउनुपर्दा स्थानीय मर्कामा छन् ।"
स्टेजमा उभिएपछि अनौठो जादू महसुस हुन्छ,"तपाईंको सांगीतिक क्षेत्रलाई सुझाव के छ ? सांगीतिक क्षेत्रमा आउनेले पहिला संगीत गर्छु भनेर आउनुस् । पैसाको मुख हेरेर नआउनुस् । दु:ख छ । म व्यवसाय पनि गर्ने हो, संगीत पनि गर्ने हो भन्ने विचार छ भने सिकेर आउनुस् । संगीत विद्या जानेको मान्छेलाई संसारभर काम पाउन गाह्रो छैन । ऊ बाँच्न सक्छ । संगीत एउटा विज्ञान हो । शिक्षा ग्रहण गरेर आउनुस् । यसरी आए बाटो खुला छ । यो क्षेत्रमा लिनलाई होइन, दिनलाई आउने हो । गीत गाउन स्वर मात्र भएर हुँदैन, भावना चाहिन्छ । मिठो स्वरसँग मिठो भावना पनि हुनुपर्छ । त्यसपछि त्यो संगीत बन्छ । प्रस्तुति : विमल खतिवडा"
पहिचान जोगाउने पक्षमा,"लेखनाथ काठमाडौंकी १९ वर्षीया सुष्मिता गोलेले फेसबुकमा मिस तामाङ २०१८ को सूचना देखिन् । उनले फेसबुकबाटै आवेदन दिइन् । छनोट भएर पोखरा आइन् । मंसिर ११ देखि उनी बन्द प्रशिक्षणमा छिन् । प्रशिक्षणमा आएपछि उनलाई लाग्यो यो सौन्दर्य प्रतियोगिता मात्रै होइन रहेछ । आत्मविश्वास, नेतृत्व विकास र बोल्ने क्षमतामा आएको परिवर्तन देखेर उनी दंग छिन् । यहाँबाट हारेर जान्न, उनी भन्छिन्, कि त सिक्छु, कि जित्छु ।बैदाम तामाङ समाजले गरेको तेस्रो मिस तामाङमा उनीसँगै देशभरका १५ प्रतिस्पर्धी छन् । पोखरा लालीगुराँस टोलकी १८ वर्षीया पनिता घिसिङलाई पोहोरै सहभागी हुने मन थियो । आफ्नै इच्छाले उनी यस वर्ष सहभागी भइन् । पोखरामा हप्तैपिच्छे हुने सौन्दर्य प्रतियोगिता उनले नियाल्न भ्याएकी छिन् । मिस तामाङमा सहभागी भएपछि सौन्दर्य प्रतियोगितालाई हेर्ने उनको दृष्टिकोण बदलियो । अरू प्रतियोगितामा व्यक्तित्वको मात्रै मूल्यांकन हुन्छ, उनी भन्छिन्, यहाँ आफ्नो जाति, भाषा, कला, संस्कृति, इतिहास र पुर्खालाई बुझ्न पाइन्छ । यसअघि उनलाई तामाङ समुदायको गीत सेलो र म्हेन्दो माया मात्रै हो जस्तो लाग्थ्यों । बन्द प्रशिक्षणमा बसेपछि भने फापरी गीत पनि रहेछ भन्ने उनले थाहा पाइन् । आफूले सिकेका कुरा उनी अरुलाई पनि सिकाउन चाहन्छिन् । लेकसाइडकी १७ वर्षीया इशिका तामाङलाई आफ्नो जातिमा महिलालाई शीर्ष स्थानमा राखिन्छ भन्ने थाहै थिएन । विवाहपश्चात तामाङ जातिका महिलाले थर परिवर्तन गर्नुपर्दैन भन्ने पनि उनलाई ज्ञान थिएन । यी सबै कुरा उनले मिस तामाङमा सहभागी भएपछि थाहा पाइन् । विवाह गरेर गएकी तामाङ महिला विधवा भएर माइत फर्के पनि कन्याकै रूपमा लिइँदो रहेछ, उनले भनिन्, यो कुरा यही आएपछि थाहा भयो । अहिलेको पुस्ताले आफ्नो संस्कृति बुझे मात्रै आउने पुस्ताले बुझ्ने उनी बताउँछिन् । अहिलेको पुस्ताले भाषणबाट आफ्नो संस्कार, संस्कृति र रीतिरिवाज बुझ्न नखोज्ने उनको बुझाइ छ । मनोरञ्जनात्मक तरिकाले गरिने यस्ता प्रतियोगिता नयाँ पुस्तालाई जातीय पहिचान सिकाउन प्रभावकारी हुन्छ, उनी भन्छिन्, आफ्नो सीप र क्षमता पनि बाहिर ल्याउने मौका मिल्छ । त्यसो त उनलाई मेकअप आर्टिस्ट बन्ने मन छ । चर्चित मेकअप आर्टिस्ट प्रमिशा तामाङलाई उनी आफ्नो रोलमोडल मान्छिन् । पोखरा नयाँबजारकी ओमिशा तामाङ र्याम्पमा हिड्नु, क्राउन लगाउनु मात्रै सौन्दर्य प्रतियोगिता नभएको बताउँछिन् । बाहिर बसेर सौन्दर्य प्रतियोगिताको विरोध गर्नु र प्रतिस्पर्धीको रूपमा सहभागी हुनु नितान्त फरक विषय भएको उनको धारणा छ । सबैसँग आफ्नै विशेषता हुने भएकोले सुन्दरतालाई मात्रै मूल्यांकनका आधार बनाउन नहुने उनी तर्क गर्छिन् । काठमाडौंकी मोनिका तामाङले आफ्नो भाषा बुझे पनि उनलाई बोल्न आउने थिएन । बन्द प्रशिक्षणमा बसेपछि उनको भाषामा केही सुधार भयो । प्रतियोगिता सकिएपछि विभिन्न सांस्कृतिक कार्यक्रम, जनचेतना मूलक कार्यक्रममार्फत भाषा, संस्कृतिको प्रवद्र्धनमा लाग्ने उनको योजना छ । लेकसाइडकी १९ वर्षीया अनीता लामा स्नातक तह पहिलो वर्षकी विद्यार्थी हुन् । सफल व्यवसायी बन्ने उनको लक्ष्य हो । आत्मविश्वास बढाउने उपायको रुपमा उनले प्रतियोगितालाई लिएकी छन् । प्रशिक्षणकै क्रमका कास्कीको तामाङ गाउँ खैमराङमा पुगेपछि उनी अचम्मित भइन् । तामाङ समुदायमा महिलालाई दिइएको सम्मान र एकता देखेर उनी दंग परिन् । संस्कृति भयो भने पहिचान हुन्छ, उनी भन्छिन्, पहिचान भयो भने गर्व महसुस हुन्छ । प्रतियोगितामा जित हार जेसुकै भएपछि पहिचान जोगाउन आफ्नो ठाउँबाट लागिपर्ने उनको सोच छ । प्रतियोगिता संयोजक जयन्ती मोक्तानले प्रतियोगीलाई संस्कृति, भाषा, धर्म र रीतिरिवाज सिकाउनै बढी जोड गरेको बताइन् । अहिलेको पुस्तालाई आफ्नो संस्कृति जान्न पाउने अधिकार छ, उनले भनिन्, तामाङ संस्कृतिको ज्ञान हुनैपर्छ । उनले शारीरिक सुन्दरतालाई मात्रै मूल्यांकनको आधार नबनाई प्रतिभामा मुख्य फोकस गरेको सुनाइन् । आयोजक बैदाम तामाङ समाजका अध्यक्ष ज्याक तामाङले जित हार छुटयाउनुपर्ने बाध्यता भएर टाइटल दिनुपरेको बताउँछन् । यहाँबाट सबैले उत्तिकै सिकरे जान्छन्, उनी भन्छन्, संस्कृति, संस्कार, धर्म र जीवनोपयोगी शिक्षा सबैलाई बराबर सिकाइन्छ । पछिल्लो क्रममा आफ्नो भाषा संस्कृति आफ्नो छोराछोरीलाई पनि सिकाउनुपर्छ भन्नेमा अभिभावकहरू सचेत भएको उनको अनुभव छ । विगत ३०३५ वर्षको बीचमा आफ्नो भाषा त परै जाओस् नेपाली भाषा समेत राम्रोसँग सिकाउन नसकेकोमा उनी चिन्तित छन् । सकेसम्म अंग्रेजी मात्रै सिकाउने ध्याउन्नमा लागियो, उनी भन्छन्, आफ्नो भाषाको महत्व धेरै रहेछ । महिला सक्षम भए परिवार, समुदाय र देशनै सक्षम हुने उनको बुझाइ छ । ६ वर्षअघि स्थापित बैदाम तामाङ समाजले सोनाम ल्होसारको अवसरमा मिस तामाङ आयोजना गर्दै आएको छ । यस वर्ष माघ ६ मा पोखरामा विविध सांस्कृतिक कार्यक्रम सहित प्रतियोगिताको तेस्रो संस्करण हुँदै छ ।"
ओ नायक लिएर सुनिता,"काठमाडौं आजको कविता के हो ? अहिलेका नयाँ कवि पुस्ताले लेखिरहेका कविता कस्ता छन् ? भन्ने प्रश्नमा व्यक्तिपिच्छेको विचार फरक आउन सक्छ । शनिबार नेपाल प्रज्ञा प्रतिष्ठानको डबलीमा कवि सुनीता खनालको ओ नायक कविता संग्रह लोकार्पण कार्यक्रममा आजका कविता विषयमा अन्तक्र्रिया गर्दै कवि श्यामलले आजको कविता अन्योलतामै रहेको दाबी गरे । लक्ष्मीप्रसाद देवकोटाको पागल, विजय मल्लको छोरीलाई मानचित्र पढाउँदा, भूपि शेरचनको हामी, विमल निभाको जुम्ला पढदा आजको कविता जस्तै लाग्ने श्यामलले सुनाए । उनले कविले आफू बाँचेको समयको सत्यलाई कवितामा विषय र शैलीसहित पुन: रचना गर्नुपर्ने धारणा राखे । कविको भित्री अन्तर्मनले रचनात्मक दबाब दिएर लेखिएको कविता उत्कृष्ट हुन्छ, श्यामलले भने, तर अहिले काठमाडौं बसेर जुम्लाको कविता लेखिन्छ । म त्यो कविताको सत्यमाथि शंका गर्छु । संविधानले दिएको स्वतन्त्रता अहिलेका कवितामा अनुभव गर्न नसकेको बताउँदै उनले स्वतन्त्रता संविधानमा सीमित रहेको र स्वतन्त्रता कविभित्र प्रवेश गर्न नसकेको बताए । उनले चाँडै नै कविको कवितामा स्वतन्त्रता जन्मने प्रतीक्षामा रहेको टिप्पणी गरे । सचेत र इमानदार कविले आफ्नो समयलाई कवितामा उतार्नुका साथसाथै कवितामा आफ्नो छाप छोड्नुपर्नेमा जोड दिए । उनले भने, तर ८० प्रतिशत नेपाली कविहरूले आफ्नो छाप र शैली छोड्न सकेका छैनन् । हामी आफंैले पनि आफ्नो कवितालाई फर्केर हेर्नुपर्छ कि के नयाँ शैली हामीले निर्माण गर्न सक्यौँ त भनेर । एउटा उत्कृष्ट कवि तयार हुन कम्तीमा ३० देखि ४० वर्ष लाग्ने अन्तक्र्रियाका क्रममा कवि श्रवण मुकारुङले बताए । तर पहिलेका र अहिलेका कवि र कवितामा तुलना गर्न नहुने उनले सुनाए । कुनै बेला उत्कृष्ट मानिएको भूपि शेरचनको कविता अहिले मनोज गजुरेलको ठट्टाजस्तो लाग्छ, उनले भने, हामीले समयलाई सम्मान गर्ने हो । प्रत्येक पुस्ताले कविको सम्मान रचनाको सामथ्र्यले गर्छ । अहिले राजनीति, समाज, चलायमान भएकोले थुप्रै नयाँ कविहरूको आगमन हुनु र विभिन्न विषय र शैलीमा कविता लेखिइनु राम्रो भएको उनले सुनाए । तर पुराना कविले स्थापित गरेको शैलीभन्दा फरक शैलीमा लेख्न उनले प्रेरित गरे । अन्तक्र्रियापछि कविहरू श्यामल, मुकारुङलगायत कवि मोमिला र खनालकी आमाले संग्रहको लोकार्पण गरे । कृतिको लोकार्पणपछि मोमिलाले काव्यात्मक शैलीमा कविताहरूमाथि टिप्पणी गरिन् । भनिन्, सुनीताको कविता पढदा ऐनामा आफ्नै अनुहार पढेजस्तो लाग्यो, थुप्रै अन्य सशक्त कवि अनुहारहरूको झझल्को बारबार आउन थाल्छ । अझ धेरै चिनिएका कविहरूको संयुक्त कविता संग्रह पढेजस्तो अनुभव हुन्छ । यो तिम्रो सफलताभन्दा बढी तिम्रो विशेष खुबी हो भन्ने लाग्छ । यसपछि खनालले गितारको धुनसँगै ओ नायक, दुइटा पृथ्वी, पातमा प्रेम, आगोको ठेगाना, ऐनामा देश कविता वाचन गरिन् ।"
फिर्के कलाकारले खेले फुटबल,"दुबारगाउँ (लमजुङ) फिर्के फिल्मको प्रवद्र्धनात्मक यात्रामा निस्केका कलाकार र फिल्मकर्मीले शनिबार दोर्दी गाउँपालिका८ दुबारगाउँको मैदानमा फुटबल खेलेका छन् । पारेदेवी युवा क्लबको आयोजना गरेको आठौं पारेदेवी कप फुटबल प्रतियोगितामा फिर्के को टिसर्टमा कलाकार सुलेमान शंकर (इकु), सलोन बस्नेत, आमेष भण्डारी, आमस कार्की, रवि डंगोल, उत्तम केसी, जयकिसन बस्नेत, करिष्मा श्रेष्ठ, एलिसा रायमाझी, उमा कार्की, हास्य कलाकार गणेश राई, जीवन राईलगायतले फुटबल खेलेका हुन् । निर्देशक सोभित बस्नेतले खेल अवधिभर उद्घोषण गरेका थिए । चलचित्र निर्माता एवं पारेदेवी युवा क्लबका अध्यक्ष ओमलाल गुरुङले फिर्के का कलाकारलाई गाउँमा निम्त्याएर खेलाइएको बताए । उनले यसअघि निर्माण गरेको फिल्म लक्ष्य को प्रचारका लागि पनि दुई वर्षअघि कलाकार ल्याएर फुटबल नै खेलाएका थिए । दुबारस्थित इलेभेन ए साइडको उक्त खेल मैदान गुरुङको एकल लगानीमा आठ वर्षअघि निर्माण गरिएको थियो ।दुइ वर्षअघि उक्त मैदानमा फुटबल खेलेका सुलेमानले यसपटक पनि खेल्न पाए । फिल्म प्रचारको यो शैली रमाइलो रहेको उनले बताए । फिर्केलाई कतार, दुबई, ओमन, बहराइन साथै युरोप, अस्ट्रेलियालगायत देशमा लाने हाम्रो तयारी छ, उनले भने, हामी यसको प्रचारप्रसारमा छौं । प्रचारकै क्रममा आएर फुटबल खेलेका हौं । करिब ३० मिनेट समयको फुटबल खेलमा आयोजकले ४ गोल र कलाकारको तर्फबाट सलोन बस्नेत र आमेष भण्डारीले २२ गोल गरी बराबरीमा खेल टुंग्याए । निवर्तमान सांसद जमिन्द्रमान घलेले खेलकुदमा पनि फुटबल सबैका लागि सहज खेल भएको बताए । एउटा गाउँको कुनामा आएर कलाकारले फुटबल खेल्नु आफैंमा गर्वको कुरा हो, उनले भने, जिल्लाको खेलकुद, पर्यटन, प्रचारप्रसारमा यसले सहयोग पुग्नेछ ।"
बाल शास्त्रीय संगीत प्रतियोगिता,"काठमाडौं (कास) किरातेश्वर संगीताश्रमले शनिबार २५ औं बाल शास्त्रीय संगीत प्रतियोगिता गरेको छ । प्रतियोगितामा गायनतर्फ अभिज्ञा घिमिरे पहिलो र सविन बुढाथोकी सान्त्वना भएका छन् । यसैगरी सुरवादनतर्फ सामीप्य डंगोल पहिलो, स्वधा पौड्याल दोस्रो, जोया महर्जन तेस्रो र सौम्य श्रेष्ठ सान्त्वना भएका छन् । त्यस्तै, तालवादनतर्फ शशांक सापकोटा पहिलो, सुजन तामाङ दोस्रो र समीप डंगोल तेस्रो भएका छन् । विजेताहरूलाई माघ १७ गते संगीताश्रमको वार्षिकोत्सवको अवसरमा पुरस्कार वितरण गरिने अध्यक्ष सरिता मिश्रले जानकारी दिइन् ।"
थारु साहित्य मेला,"गुलरिया (कास) थारू लेखक संघको आयोजना र जंग्रार साहित्यिक बखेरी तथा कर्मशील नेपालको संयोजनमा शुक्रबारबाट राष्ट्रिय थारू साहित्य मेला सम्पन्न भएको छ । बर्दिया बढैया तालमा सम्पन्न साहित्य मेलाको नेपाल प्राज्ञ प्रतिष्ठानका पूर्व सचिव सनतकुमार रेग्मीले उद्घाटन गरे । मेलामा नेपाल तथा भारतका साहित्यकार, लेखक, पत्रकार, संस्कृतिविद्, अनुसन्धानकर्ता लगायतको उपस्थिति रहेको थियो । मेलामा थारू लेखक कृष्ण सर्वहारीको उपन्यास लालकैनी, सुशील चौधरीको निबन्ध कृति शब्द संग्राम, सोम डोमन डौराको कथा संग्रह सौरयाट्स मन, दुर्योधन चौधरीको लोककथा संग्रह हंसा लगायत १३ वटा थारू भाषाका पुस्तक विमोचन गरिएका थिए । दुईदिने मेलामा थारू भाषाका कथा, निबन्ध, इतिहासलगायत पुस्तक प्रदर्शनीसमेत गरिए । त्यस्तै, मेलामा थारू लोक साहित्य, महिला लेखन, नेतृत्व, सरकारी कामकाजमा थारू भाषाको चुनौती र सम्भावना विषयक छलफल भएको आयोजक समितिका संयोजक सुशील चौधरीले बताए । बहुभाषिक कवितावाचन, थारु लोककला दर्शन, पुस्तक प्रदर्शनी, सडक नाटक र चलचित्र प्रदर्शन समेत मेलामा गरिएका थिए ।"
अमेरिकी संघीय सरकार बन्द,"न्युयोर्क अमेरिकी माथिल्लो सदन सिनेटमा पेस गरिएको सरकारी खर्चसम्बन्धी विधेयक असफल भएपछि अमेरिकी संघीय सरकार शनिबारदेखि बन्द (सट डाउन) भएको छ । सिनेटरहरूले विधयेकको पक्षमा ५० र विपक्षमा ४९ मतदान गरेका थिए । विधयेक पारित हुन सिनेटमा ६० मत आवश्यक हुन्थ्यो । यसअघि बिहीबार भने तल्लो सदन हाउस अफ रेप्रिजेन्टेटिभ्स बाट भने उक्त विधयेक पारित भएको थियो । विधयेकमार्फत अमेरिकी संघीय निकायमा आगामी फेब्रुअरी १६ सम्मका लागि आवश्यक खर्च व्यवस्था गरिएको थियो । विधयेकको असफलतासँगै अमेरिकी संघीय निकायका अधिकांश कामकाज ठप्प भएका छन् । यद्यपि, संघीय निकायका कर्मचारीहरू सोमबारसम्म काममा नफर्कने भएकाले त्यतिन्जेलसम्म यसको व्यावहारिक प्रभाव नदेखिने बताइएको छ । यसअघि सन् २०१३ मा पनि सरकारी निकायमा आवश्वयक खर्चको व्यवस्था नहुँदा १६ दिनसम्म सरकारी कामकाज ठप्पप्राय: भएको थियो । संसद्को दुवै सदन र ह्वाइटहाउसमा एउटै पार्टीको नेतृत्व रहेका बेला सरकारी कामकाज ठप्प भएको आधुनिक अमेरिकी इतिहासमा यो पहिलो पटक हो । अमेरिकी राष्ट्रपति डोनाल्ड ट्रम्पले डेमोक्रयाटहरूले अमेरिकी जनताको स्वार्थभन्दा आफ्नो राजनीतिक स्वार्थलाई माथि राखेको आरोप लगाएका छन् । शनिबार टीट गर्दै ट्रम्पले उनीहरूले अमेरिकी सेना र सुरक्षाभन्दा गैरकानुनी आप्रवासीलाई प्राथमिकता दिएको उल्लेख गरे । उनले भने, डेमोक्रयाटहरू सहजैसँग सम्झौतामा पुग्न सक्थे तर सरकार बन्दको राजनीति खेले । राष्ट्रपति कार्यालय ह्वाइटहाउसले डेमोक्रयाटहरूले राजनीतिक स्वार्थले हेरेको आरोप लगाएको छ । उसले राष्ट्रिय सुरक्षा, सैनिक परिवार, जोखिममा रहेका बालबालिका र सबै अमेरिकीलाई सेवा गर्ने कार्यमा राजनीति घुसाएको उल्लेख गरेको छ ।सिनेटका रिपब्लिकन नेता मिच म्याककोनलले असान्दर्भिक रूपमा डेमोक्रयाटको अवैधानिक आप्रवासन मुद्दाका कारण विधेयक पारित नभएको बताए । उनले त्योबाहेक विधेयकका अन्य विषयमा सहमति भएको दाबी गरे । डेमोक्रयाटिक दलका सिनेट नेता चक सुमरले विधयेकको अधिकांश रिपब्लिकनले समेत विरोध जनाएको बताए । राष्ट्रपति ट्रम्पले दुई दलबीचको सहमति अस्वीकार गरेकाले सरकारी कामकाज ठप्प हुने स्थिति पैदा भएको बताए । अमेरिकी सञ्चारमाध्यमका अनुसार आप्रवासन र सीमा सुरक्षा जस्ता विषयमा दुई दलबीच भएको चर्को विवादका कारण विधयेक विफल भएको हो । के हो सरकार बन्द ? सिनेटबाट सरकारी खर्चसम्बन्धी विधेयक असफल भएपछि शनिबारदेखि अधिकांश संघीय निकायहरू बन्द रहनेछन् । तर कपितय अत्यावश्यक सेवा भने सुचारु हुने अमेरिकी सञ्चारमाध्यमले जनाएका छन् । वातावरण, आवास, शिक्षा, र व्यावसायिक क्षेत्रका कर्मचारीहरू घरैमा बस्नेछन् । त्यसैगरी, अर्थ, स्वास्थ्य, प्रतिरक्षा र यातायात मन्त्रालयका आधाजसो कर्मचारी पनि सोमबारदेखि कार्यालय जाने छैनन् । राष्ट्रिय पार्क र सम्पदास्थल पनि बन्द हुने भएकाले सर्वसाधारणको आक्रोश नित्याउन सक्नेछ । यसअघि सन् २०१३ को अक्टोबरमा भएको सरकार बन्दको विरोधमा सर्वसाधारणले व्यापक प्रदर्शन गरेका थिए । प्रवेशाज्ञा र राहदानीसम्बन्धी काममा पनि ढिलाइ हुन सक्छ । अमेरिकी सञ्चारमाध्यमका अनुसार जीवन तथा मानिसको सम्पत्ति संरक्षण गर्ने निकायहरू भने चालू रहनेछन् । त्यसअन्तर्गत राष्ट्रिय सुरक्षा, हुलाक, हवाई ट्राफिक नियन्त्रण, औषधोपचार, आपतालीन, प्राकृतिक प्रकोप, कारागार, कर तथा विद्युत् सेवासम्बन्धी निकाय पर्छन् । सरकार बन्द भएपछि २१ लाखको हाराहारीमा रहेका संघीय सरकारका कर्मचारीमध्ये करिब ३० प्रतिशत प्रभावित हुनेछन् । जसमा अमेरिकी सेना पनि समावेश छ । सन् २०१३ मा सरकार बन्द हुँदा, करिब ८ लाख कर्मचारी तलबको अभावमा काम रोक्न बाध्य भएका थिए । कारण के ? डेमोक्रयाटहरूले सानो उमेरमा अमेरिका छिरेका करिब ७ लाख आप्रवासीको व्यवस्थापन गर्न माग गर्दै आएका छन् । उनीहरूले त्यस्ता आप्रवासीलाई स्वदेश फिर्ता पठाउने ट्रम्प नीतिको विरोध जनाउँदै आएका छन् । उक्त मागबारे भएको विवाद विधयेक असफल हुनुको प्रमुख कारण मानिएको छ । पूर्वराष्ट्रपति बाराक ओबामा प्रशासनको आप्रवासन नीतिअनुसार उनीहरूलाई अस्थायी कानुनी मान्यता दिइएको थियो । सन् २०१२ मा राष्ट्रपतीय कार्यकारी अधिकारको प्रयोग गर्दै ओबामाले बाल्यकालमा अमेरिका ल्याइएका १२ देखि ३५ वर्षसम्मकालाई आप्रावासी कानुनी हैसियत प्रदान गर्ने कार्यक्रम डाका को घोषणा गरेका थिए । तर वर्तमान राष्ट्रपति ट्रम्पले गत सेप्टेम्बरमा उक्त नीति अन्त्यको घोषणा गरेका थिए । त्यसअन्तर्गत मेक्सिकोसँगको दक्षिणी सीमामा प्रस्तावित महत्त्वाकांक्षी पर्खाल निर्माण गर्न बजेट छुट्टाउनुपर्ने, डीभी चिठ्ठाअन्तर्गतको भिसा कार्यक्रम बन्द गर्नुपर्ने, वैधानिक आप्रवासीले पारिवारिक सदस्यलाई प्रायोजन गर्ने नियम हटाउनुपर्ने माग मुख्य छन् । जसमा डेमोक्रयाटहरूको भने समर्थन छैन । उनीहरूले ट्रम्पले डाका लाई बृहत् आप्रवासी एजेन्डाका अन्य पक्षसँग बार्गेनिङको विषय बनाएको आरोप लगाउँदै आएका छन् । आप्रवासी एजेन्डाबारे बहस भइरहेकै बेला, गत साता राष्ट्रपति ट्रम्पले हैटी, अफ्रिकालगायत देशबाट आप्रवासी ल्याइएको विषयमा आपत्तिजनक शब्दले आलोचना गरेपछि डेमोक्रयाटिक पार्टीका सिनेटर एवं कंग्रेस म्यानहरू ट्रम्पप्रति क्रूद्ध भएका थिए । बजेट विधयेकमा मतदान हुनुअघि राष्ट्रपति ट्रम्पले सिनेटका विपक्षी नेता चक सुमरसँग असफल वार्ता गरेका थिए । डेमोक्रयाटिक पार्टीले ड्रिमर लाई आप्रवासी हैसियत प्रदान गर्ने डिफर्ड एक्सन फर चाइल्डहुड एराइभल (डाका) को म्याद थप्नुपर्ने माग गरेका थिए । डेमोक्रयाटिक पार्टीले घरेलु खर्चको आकार बढाउन, अमेरिकी सरकारबाट नियन्त्रित पोर्टोरिकोमा आर्थिक सहयोग थप्नुपर्ने लगायतका माग गर्दै आएको छ । आगामी मार्चमा म्याद नथपे, ड्रिमर हरूले बसाइ एवं काम गर्ने अनुमतिको वैधानिकता गुमाउने छन् । उनीहरूमाथि देश निकालाको थ्रेट रहनेछ । अमेरिकी राजनीतिमा कंग्रेस र सरकारले प्रस्तावित बजेट पास गर्न असफल भएपछि सरकार बन्द हुने गर्छ । अमेरिकामा सन् १९९० देखि सरकार बन्द गर्ने खेल सुरु भएको थियो । यसअघि जर्ज डब्लू बुस, बिल क्लिन्टन र बाराक ओबामाले सरकार बन्दको चुनौती सामना गरेका थिए ।"
भारतको रोजगारीलाई वैदेशिक मान्यता दिन माग,"नयाँदिल्ली भारतको रोजगारीलाई पनि तेस्रो मुलुक सरहको मान्यता दिनुपर्ने सरोकारवालाहरूले माग गरेका छन् । भारतमा रहेका नेपाली कामदार तथा व्यवसायीले भारतीय श्रम बजारलाई पनि वैदेशिक रोजगारीको श्रेणीमा राखी त्यसअनुसारको सेवासुविधा उपलब्ध गराइनुपर्ने बताएका हुन् । आप्रवासन क्षेत्रमा कार्यरत संस्था निड्स नेपालले गरेको अन्तक्र्रियामा भारतमा काम गरिरहेका नेपालीको लगत संकलन, बिमा, काम गर्ने समय र पारिश्रमिकका विषयमा पनि ध्यान दिइनुपर्ने उनीहरूको माग छ । सरकारले वैदेशिक रोजगारीको मान्यता दिएको खाडी क्षेत्रका मुलुक र भारतमा लगभग बराबर नेपाली कामदार छन्, प्रवासी नेपालीका समस्याबारे प्रवासी नेपाली संघका अध्यक्ष लोकराज भण्डारीले भने, तर भारतमा रहेका कामदारलाई एउटा व्यवहार र अन्यत्र मुलुक गएकालाई फरक व्यवहार भइरहेको छ । नेपाली कामदारहरूले १२१४ घण्टा काम गर्ने गरेको तर समय अनुसारको पारिश्रमिक नपाएको तथा रकम पठाउन समस्या पर्नेबारे सम्बन्धित निकायको ध्यानाकर्षण गरेका छन् । खासगरी श्रमिक वर्गका कामदारलाई निकै समस्या छ, दुई दशकदेखि दिल्लीमा कार्यरत रुपन्देहीका रमेश खत्रीले भने, उनीहरूलाई नत नीतिनियम थाहा छ, न आफूले पाउने सेवासुविधा । गत माघमा तत्कालीन प्रधानमन्त्री पुष्पकमल दाहालले भारतको रोजगारीलाई पनि वैदेशिक रोजगारी सरह मान्यता दिएर व्यवस्थित गर्दै लैजाने घोषणा गरेका थिए । घोषणामा स्थानीय प्रशासनले कामको खोजीमा भारत जानेको लगत राख्ने र उनीहरूको १४ लाख बराबरको बिमा गरिने उल्लेख थियो । तर उक्त कुरा घोषणामै सीमित छ । लगत संकलन र बिमाको व्यवस्था घोषणा नभई कार्यान्वयन हुनुपर्छ, भण्डारीले भने, नेपाली कामदारले १४१५ घण्टा काम गरेर पनि ६७ हजार मात्रै पाइरहेका छन्, यसमा ध्यान दिइनुपर्छ । सरकारी स्तरमा कामदारहरूले पाउने पारिश्रमिक तथा अन्य सेवा सुविधाका विषयमा छलफल हुनुपर्ने उनले बताए । नेपाली कामदारहरूको हकहितमा कार्यरत संघसंस्थाको भारतमा ३५ देखि ४० लाख कामदार हुन सक्ने अनुमान छ । कम्तीमा भारत पसेका नेपालीको तथ्यांक संकलन त हुनुुपर्छ, दिल्लीमा कार्यरत सुरज सिंह भन्छन्, यहाँ आउने कामदारहरू परिचयपत्र नभएर पैसा पठाउन तथा अन्य सामान्य काम गर्नसमेत समस्या हुने गरेको छ । कामको खोजीमा भारत पस्नेको सम्बन्धित स्थानीय तह वा सीमा क्षेत्रमा लगत राख्ने र उनीहरूलाई परिचयपत्र दिने व्यवस्था भए दोहोरो फाइदा हुन सक्ने कामदार तथा व्यवसायीको भनाइ छ । भारत सरकारसँग समन्वय गरेर परिचयपत्र बनाउँदा अझै प्रभावकारी हुने उनीहरू बताउँछन् । पुर्खांैदेखि भारतमै काम गरिरहे पनि रोजगारी व्यवस्थित नहुँदा कामदारले दु:ख पाइरहेका छन् । भारत पाकिस्तान विभाजित हुनु अघिदेखि लाहौर जाने चलन थियो, कामदारहरू भन्छन्, त्यही भएर गाउँघरमा अहिले पनि भारत आउनेलाई लाहुरे भन्ने गरिन्छ । हरेक पटक नयाँ प्रधानमन्त्रीले भारत भ्रमण गर्ने भए पनि नेपाली कामदारका विषयमा प्राथमिकतामा नपरेको उनीहरूको गुनासो छ ।"
एसियाली वन्यजन्तु तस्कर पक्राउ,बैंकक (बीबीसी) थाई प्रहरीले एसियाकै ठूलो वन्यजन्तु तस्करी सञ्जालका प्रमुखलाई पक्राउ गरेको दाबी गरेको छ । पक्राउ पर्नेमा ४० वर्षीय बोनचाई बच रहेका छन् । अधिकारीका अनुसार उनी भियतनामी मूलका थाई नागरिक हुन् । उनी लाओससँगको सीमाक्षेत्रबाट पक्राउ परेका हुन् । लाओस एसिया तथा अफ्रिकाबाट वन्यजन्तुका बहुमूल्य अंग चीन तथा भियतनामका व्यापारीलाई बेच्न तस्करी गर्ने प्रमुख बाटो मानिन्छ । बचलाई गैंडाको सिङ र हात्तीका दाँत तस्करी गरेको आरोपमा ४ वर्षसम्म जेल सजाय सामना गर्ने जनाइएको छ । वन्यजन्तु तस्करी कालो बजारको एक आकर्षक व्यापार हो । प्रहरीका अनुसार बच एक दशकदेखि एसियाली देशमा हुने वन्यजन्तु तस्करीको नाइके हुन् । उनीमाथि अफ्रिकाबाट थाइल्यान्डमा १० लाख डलर मूल्यबराबरका १४ वटा गैंडाका सिङ तस्करी गरेको आरोप छ । गत वर्ष उनको तस्करी सञ्जालका कतिपय मानिस पक्राउ परेपछि उनी निष्क्रियजस्तै थिए । प्रहरीले उनीविरुद्ध मुद्दा दायर गर्नका लागि आफूहरूसँग यथेष्ट प्रमाण रहेको बताएको छ । वन्यजन्तु तस्करीविरुद्ध क्रियाशील संस्था फ्रिल्यान्ड ले उनको पक्राउसँगै एसिया क्षेत्रमा वन्यजन्तु तस्करीका घटनामा उल्लेख्य कमी आउने आस गरेको छ । फ्रिल्यान्ड ले बचविरुद्ध प्रमाण संकलनका लागि समेत सहयोग गरेको थियो ।
जनप्रतिनिधिकै लगानी,"मलेखु (धादिङ) त्रिशूली नदी र आसपास खोलामा सञ्चालित बालुवाखानी र क्रसर उद्योगमा स्थानीय जनप्रतिनिधिको लगानी देखिएको छ । जनप्रतिनिधिले पदको दुरुपयोग गर्दै मापदण्डविपरीत उद्योग चलाएको स्थानीयको आरोप छ ।गजुरी गाउँपालिका प्रमुख राजेन्द्रबहादुर बस्नेत, गल्छी गाउँपालिका प्रमुख कृष्णहरि श्रेष्ठ लगायतका प्रमुख पदाधिकारीहरू र नातेदारहरूका आफ्नै बालुवाखानी र क्रसर छन् । खानी विभागबाट वार्षिक २६ हजार घनमिटर मात्र बालुवा बेच्न पाउने इजाजत लिएका यी खानीहरूबाट एकदिनमै २६ हजारभन्दा बढी घनमिटर बालुवा निकालिन्छ ।जिल्ला समन्वय समितिले जिल्लामा दर्ता भएका बालुवाखानीले निकालेको परिणाम र अवैध खानी अनुगमन गरी नवीकरणको सिफारिस गर्न खानी विभागलाई पत्राचार गरेकै ५ महिना भएको छ । तैपनि न त अनुगमन गरियो न त कुनै पत्रको जवाफ आयो, जिल्ला समन्वय समितिका संयोजक जगन्नाथ नेपालले भने ।सरकारले मापदण्डअनुरूप सञ्चालन नगरेको भन्दै २ वर्षअघि इजाजत खारेज गरेका गिटी उत्पादन गर्ने ३० वटा क्रसरहरू अहिले पनि सञ्चालनमा छन् । जिल्लामा ७२ वटा बालुवा प्रशोधन केन्द्र दर्ता भए पनि यत्तिकै संख्यामा अवैध बालुवा प्रशोधन उद्योग (फिरफिरे) रहेको स्थानीय बताउँछन् । गल्छी गाउँपालिका प्रमुख कृष्णहरि श्रेष्ठले निर्वाचनअगावै आफूले बालुवाखानीको इजाजत पत्र लिएको बताउंँदै आफ्नो गाउँपालिकामा सञ्चालित बालुवा प्रशोधन उद्योग व्यवस्थित गर्ने योजना अघि सारेको दाबी गरे ।स्थानीय निकायको निर्वाचनलगत्तै आन्तरिक स्रोत व्यवस्थापनका नाममा नदी किनारका बगर ठेक्का लगाउने क्रम बढेको स्थानीयले बताए । स्थानीय निकायका प्रतिनिधिहरूले टेन्डर निकालेर त्रिशूली र बूढीगण्डकी किनारका बगरहरू धमाधम ठेक्कामा लगाएका छन् ।बूढीगण्डकी र त्रिशूली नदीको मिलनस्थल सिउरेनीटार बगरबाट कात्तिक १४ गतेदेखि आगामी जेठ मसान्तसम्म ९ सय ६६ ट्रिपर मात्रै ढुंगा र बालुवा संकलन, उत्खनन र बिक्रीवितरण गर्न पाउने ठेक्का पाएका धादिङस्थित पिडा१ का अर्जुन श्रेष्ठले दुई महिना नपुग्दै ४ हजार ट्रिपर उत्खनन र बेचबिखन गरेको भेटिएपछि गोरखा जिल्ला समन्वय समितिले रोक लगाएको थियो । तर बालुवा तस्करहरूले पुन: मिलेमतो गरी चौथो दिनमै खानी सञ्चालनमा ल्याएपछि गोरखा जिल्ला समन्वय समिति निरीह देखियो ।मलेखु फुर्केखोला पुल नजिकैको बगर पनि सिद्धलेख गाउँपालिकाले जेठ मसान्तसम्मका लागि १० लाखमा स्थानीय क्रसरलाई ठेक्का दिएको छ । स्थानीय गजुरीगाउँपालिका, गल्छी, थाक्रे र धुनीबेंसीले पनि आआफ्ना भागमा परेका त्रिशूली किनारमा स्थानीय निकायको आन्तरिक स्रोत बढाउन भन्दै गिट्टीबालुवा संकलन गर्न ठेक्कामा लगाएका छन् ।स्थानीय क्रसर उद्योगहरूलाई बेनीघाट रोराङ गाउँपालिकाका प्रमुख पित्तबहादुर डल्लाकोटीले अवैध बालुवा खानी र उद्योग बन्द गर्ने प्रयास गरे पनि आफू सफल नभएको बताए । जिल्लाको पर्यटनमा र सांस्कृतिक महत्त्वपूर्ण स्थान रहेको त्रिशूली नदी बाहै्र महिना धमिलो बग्ने भएपछि स्थानीय नागरिक समाजका अगुवा चिन्तित छन् । त्रिशूलीमा हुने प्रदूषण रोकेर पहिलेकै स्थितिमा फर्काउन विगत ३ वर्षदेखि त्रिशूली बचाउ अभियानमा लागेका मलेखुस्थित अभियन्ताले पटकपटक प्रदर्शन गरे । उनीहरूले गाउँपालिकाका निर्वाचित पदाधिकारीहरूलाई समस्या बताए, तर उनीहरूले कुरा नसुनेको गुनासो छ ।"
प्रहरी निरीक्षकको सरुवा,"दमौली (कास) ढुंगा, गिट्टी र बालुवा अनधिकृत चोरी गर्नेलाई संरक्षण गरेको आशंकामा आँबुखैरेनी प्रहरी चौकीका निरीक्षक लोकबहादुर गुरुङ र मझुवा देउराली प्रहरी चौकीका असई जनार्दन कुडाहरलाई अञ्चल प्रहरी कार्यालयले सरुवा गरेको छ ।गुरुङको म्याग्दी जिल्लामा काज सरुवा भएको जिल्ला प्रहरी कार्यालय तनहुँले जनाएको छ । उनका ठाउँमा सन्तोष रोकालाई आँबुखैरेनीको इन्चार्ज बनाएर पठाइने भएको छ । गुरुङमाथि छानबिन गर्न अञ्चल प्रहरी र जिल्ला प्रहरी कार्यालयलाई अनुसन्धान गरी प्रतिवेदन पेस गर्न निर्देशन दिइएको ४ नम्बरका प्रदेश प्रहरी प्रमुख एआईजी कमलसिंह बमले बताए । अवैध बालुवा तस्करीमा प्रहरीकै पनि संलग्नता भएको सार्वजनिक भएपछि अनुसन्धान गरी प्रतिवेदन पेस गर्न निर्देशन गरिएको छ, उनले भने ।अञ्चल प्रहरीको निर्देशनपछि असई कुडाहरलाई जिल्ला प्रहरी कार्यालय गोरखा तानिएको छ । अनुसन्धानका लागि उनलाई जिल्ला तानिएको डीएसपी भेषराज रिजालले बताए । तनहुँ र गोरखाको सिमानामा पर्ने मस्र्याङदी नदीको अनधिकृत दोहन गर्नेलाई प्रहरीकै संरक्षण रहेको स्थानीयको आरोप छ । प्रहरीसँग बालुवा कारोबारीहरूको उठबस, भोजभतेर चलिरहने र पक्राउ परेकाहरू पनि कारवाहीबिनै छुट्ने गरेको प्रत्यक्षदर्शीको भनाइ छ । आक्रमणकारीले माफी मागेअनधिकृत रूपमा मस्र्याङ्दीको बालुवा चोरी तस्करीबारेको रिपोर्टिङ गर्न जाँदा गोरखाका कान्तिपुरकर्मी सुदीप कैनीमाथि तनहुँको आँबुखैरेनी गाउँपालिका३ मस्र्याङ्दी बगरमा आक्रमण गर्ने पाँच जनाले लिखितरूपमा माफी मागेका छन् । बगरमा पुगेका कैनीमाथि माघ १ मा आक्रमणको घटना भएपछि संलग्न स्थानीय शिवजी केसी, रामकृष्ण केसी, सुवास केसी र रञ्जित श्रेष्ठ लगायतलाई प्रहरीले पक्राउ गरेको थियो । सार्वजनिक अपराध ऐनअन्तर्गतको मुद्दा पनि दर्ता भएर हिरासतमा रहेका उनीहरूले पत्रकार महासंघ गोरखा र तनहुँ शाखा एवं आँबुखैरेनीका अगुवाहरूको समन्वयमा दमौलीमा शुक्रबार भएको भेलामा माफी मागेका हुन् ।"
विपन्नलाई केसीको सेवा,"रौतहट (कास) चिकित्सा शिक्षा र स्वास्थ्यक्षेत्र सुधारका अभियन्ता डा गोविन्द केसीले तराईका शीतलहर प्रभावित ३ सय ८५ बिरामीको उपचार गरेका छन् । उनले गढीमाई नगरपालिका २, समनपुरस्थित प्राथमिक स्वास्थ्य केन्द्रमा २ दिने नि:शुल्क स्वास्थ्य शिविर राखी स्थानीयलाई सेवा पुर्याएका हुन् । शिविरमा बिहीबार ३५ र शुक्रबार ३ सय ५० जनालाई नि:शुल्क उपचार र औषधि वितरण गरिएको टोलीमा सहभागी डा अभिषेकराज सिंहले जानकारी दिए । शिविरमा रुघाखोकी, ज्वरो, उच्च रक्तचाप र हाडजोर्नीको समस्या भएका विरामी आएको उनले बताए ।"
राजस्व उठ्तीको तरलतामा असर देखिएन,"काठमाडौं राजस्वका रूपमा ठूलो रकम सरकारी खातामा गए पनि बजारमा सूचकहरूले तरलता अभाव नभएको देखाइरहेका छन । पुस मसान्तमा आयकर र अन्य नियमित राजस्वका स्रोतमार्फत करिब ९० अर्बभन्दा बढी रकम सरकारी ढुकुटीमा जम्मा भए पनि तरलताको अवस्था देखाउने एक मुख्य सूचक अन्तरबैंक ब्याजदर शुक्रबार फेरि ३ प्रतिशत तल झरेको छ । बैंकहरूले एकअर्कासँग कारोबार गर्दा लाग्ने अन्तरबैंक ब्याजदर दोस्रो पटक ३ प्रतिशत तल झरेको हो । औसत अन्तरबैंक दर शुक्रबार २८ प्रतिशतमा झरेपछि बजारबाट पैसा उठाउन लागिएको राष्ट्र बैंकले जनाएको छ । तरलता उचित व्यवस्थापन गरी ब्याजदर वाञ्छित सीमामा राख्ने उद्देश्यले ल्याइएको ब्याजदर करिडोर लागू भएपछि अन्तर बैंक ब्याजदर न्यूनतम ३ प्रतिशत तल जाँदा तरलता प्रशोचन गर्ने प्रचलन थालिएको छ । यसैगरी अधिकतम ५ प्रतिशत नाघे बजारमा रकम पठाइन्छ । अहिले अन्तरबैंक ब्याजदर ३ प्रतिशत तल झरेकाले आइतबार बजारबाट २ अर्ब रुपैयाँ झिक्न लागिएको राष्ट्र बैंक अनुसन्धान विभाग प्रमुख नरबहादुर थापाले बताए । ब्याजदर करिडोरप्रति इमानदार हुनका लागि पनि निक्षेप संकलन बोलकबोलमार्फत बजारबाट पैसा उठाउन लागिएको हो, उनले भने, आइतबार ३ प्रतिशत ब्याजदरमा बजारबाट पैसा उठाउँदै छौं । बजारमा तरलता सहज बन्दै गएकाले अन्तरबैंक दर घटेको उनले बताए । राष्ट्र बैंकले सूक्ष्म रूपमा बजारको नियमन तथा सुपरिवेक्षण गरिरहेको जनाउँदै उनले भने, अहिले बजारमा अनिवार्य नगद मौज्दात (सीआरआर) बाहेक पनि पर्याप्त तरलता छ, उनले भने, यसकारण भुक्तानी प्रणालीमा कुनै समस्या हुँदैन । यद्यपि अन्तरबैंक दर ३ प्रतिशत तल झरेकाले सांकेतिक रूपमा बजारबाट पैसा झिक्न लागिएको हो । राष्ट्र बैंकले आइतबार ३ प्रतिशत ब्याजदरमा बजारबाट उक्त रकम उठाउनेछ । शुक्रबारसम्म बैंकिङ प्रणालीमा २४ अर्ब रुपैयाँ अधिक तरलता रहेको थापाले बताए । बजारमा पैस पठाउने उद्देश्यले राष्ट्र बैंकले शुक्रबार १० अर्ब रुपैयाँको विकास ऋणपत्र खरिद गर्न चाहे पनि बैंकहरूले ४० करोड रुपैयाँ मात्र लगेको थापाले बताए । १० अर्ब रुपैयाँमा बैंकहरूले ४० करोड रुपैयाँ मात्र लगेका छन्, यसले बजारमा पर्याप्त तरलता रहेको संकेत गर्छ, उनले भने । चालु आर्थिक वर्षको हालसम्म पटकपटक गरी २५ अर्ब ६७ करोड रुपैयाँ बराबरको विकास ऋणपत्र खरिद गरेको उनले बताए । बैंकहरूले निक्षेप वृद्धिका लागि कुनै पहल नगरी कर्जा विस्तारमा मात्र ध्यान दिएकाले वित्तीय प्रणालीमा असन्तुलन देखिएको उनको भनाइ छ । उनले भने, बैंकहरू ग्रामीण क्षेत्रमा पनि जानुपर्यो, निक्षेप संकलनका लागि नयाँनयाँ योजना ल्याउनुपर्यो, बैंकमा आफैं निक्षेप आउला र लगानी गरौंला भन्ने प्रवृति देखाउन भएन । उता बैंकहरूले निर्देशित सीआरआर कायम गर्न (तरलता कायम गर्न) पैसा भए पनि लगानी विस्तारमा समस्या भएको बताएका छन् । सीआरआर कायम गर्न पर्याप्त स्रोत छ, बैंकहरूसँग थप लगानी विस्तार गर्न पैसा नभएको हो, बैंकर्स संघका अध्यक्ष ज्ञानेन्द्रप्रसाद ढुंगानाले भने, यसकारण अझै केही दिन केही बैंकहरूले कर्जा प्रवाह रोक्ने देखिन्छ । यही कारण दीर्घकालीन रूपमा बजारमा तरलताको दीर्घकालीन स्रोत व्यवस्था सरकार र राष्ट्रसमक्ष आग्रह गरिएको बैंकहरूले बताएका छन् । बजारमा ऋणको माग निरन्तर रूपमा बढी रहेको तर, सो अनुपातमा निक्षेप बढ्न नसकेपछि सरकारले निक्षेप वृद्धिका दीर्घकालीन स्रोतहरू खोजी गरिरहेको छ । यसका लागि विभिन्न उपाएहरू खोजी भइरहेको अर्थसचिव शंकरप्रसाद अधिकारीले बताएका छन् ।लामो समयदेखि रोकिएको ऐनसेलको लाभांश लैजान अदालतले बाटो खोलिदिएपछि पुस अन्तिम साता करिब ७ अर्ब ६० करोड रुपैयाँ बाहिरिएको छ । सोही समयमा राजस्वमार्फत ठूलो रकम सरकारी ढुकुटीमा गएकाले बैंकहरू तरलता अभाव हुने डरले आत्तिएका थिए । सोही कारण बैंकहरूको कर्जा, निक्षेप तथा पुँजी अनुपात (सीसीडी) मा पनि चाप पुगेको थियो । यसकारण राष्ट्र बैंकले आक्रामक रूपमा कर्जा विस्तार नगर्न बैंकहरूलाइ नैतिक दबाब दिइरहेको छ । यसकारण केही बैंकहरूले थप कर्जा विस्तार रोकेका छन । राष्ट्र बैंकको तथ्यांकअनुसार गत मंसिरसम्म बैंक तथा वित्तीय संस्थामा निक्षेप ४४ प्रतिशतले बढेको छ । अघिल्लो वर्षको सोही अवधिमा यस्तो निक्षेप ५७ प्रतिशतले बढेको थियो । यस्तै, मंसिरसम्म कुल आन्तरिक कर्जा २७ प्रतिशतले बढेको छ । अघिल्लो वर्षको सोही अवधिमा उक्त कर्जा ५५ प्रतिशतले बढेको थियो । वार्षिक विन्दुगत आधारमा गत मंसिरसम्म बैंक तथा वित्तीय संस्थाको निक्षेप १२७ प्रतिशतले बढेको छ । सोही अवधिमा कर्जा प्रवाह १६२ प्रतिशतले बढेको राष्ट्र बैंकले बताएको छ । गत पुस २४ गते अन्तरबैंक ब्याजदर ३ प्रतिशत तल झरेपछि २५ गते राष्ट्र बैंकले निक्षेप संकलनमार्फत बजारबाट २ अर्ब रुपैयाँ झिकेको थियो । त्यतिबेला बैंकहरूले करिब ४ अर्ब रुपैयाँ प्रस्ताव गरेका थिए । १४ दिनका लागि उठाइएको उक्त रकमको परिपक्को अवधि यही साता सकिँदै छ । त्यसपछि त्यो रकम फेरि बैंकिङ प्रणालीमा आउनेछ ।"
कर्णालीको सिमीफापर थन्कियो,"नेपालगन्ज खाद्य संस्थानले कर्णाली क्षेत्रबाट सिमी, फापर र मास खरिद गर्न थाले पनि बजारीकरण नहुँदा सयौं क्विन्टल गोदाममै थन्किएको छ । ढुवानी अनुदानमा कर्णालीमा चामल बिक्री वितरण गर्दै आएको संस्थानले केही वर्षयता त्यहाँका उत्पादन खरिद गर्न थालेको हो । हिमाली भेगको पौष्टिक तथा अर्गानिक सिमी फापरको पर्याप्त प्रचारप्रसार नहुँदा बिकेको छैन । खाद्य संस्थानको थापाथलीस्थित गोदाममा ९ सय क्विन्टल सिमी र ७ सय क्विन्टल फापर नबिकेर थन्किएको छ । जुम्लाको सिंजामा १ सय १० रुपैयाँ केजी पाइने सिमीको दाल संस्थानले काठमाडौंमा प्रतिकेजी १ सय ५० रुपैयाँमा बिक्री गर्नसमेत सकेको छैन । त्यस्तै ८० रुपैयाँ प्रतिकेजी खरिद गरेको फापर ९० रुपैयाँ केजीमा बिक्री नभएको हो । खुद्रा बिक्रीका लागि आकर्षक प्याकिङ नगरिएकाले पनि आम उपभोक्ताले कर्णालीको सिमी र फापर खरिद गर्न पाएका छैनन् । यस वर्ष भने मूल्य घटाएर भए पनि सिमी र फापर बिक्री गर्ने योजना बनाएको संस्थानले जनाएको छ । संस्थानका महाप्रबन्धक कुमारप्रसाद दाहालले कर्णालीका अर्गानिक उत्पादनको राम्रो प्रचारप्रसार र बजारीकरण गर्न नसक्दा अपेक्षा गरिएजस्तो बिक्री नभएको उनले सुनाए । यसअघि किन्ने योजना बनेछ । बिक्री कसरी गर्ने भन्ने योजना नहुँदा खरिदको अनुपातमा नबिकेको पाइयो, उनले भने, अब प्रचारप्रसार गरेर कर्णालीको कोसेलीका रूपमा बिक्री गर्ने योजना बनाउँदै छौं । यो वर्ष खरिदसँगै बिक्रीको योजनासमेत ल्याउन महाप्रबन्धक दाहालले खाद्य संस्थानका शाखाहरूलाई निर्देशन दिएका छन् । संस्थानले आफूसँग भएको सिमी फापर बिक्रीसँगै यो वर्ष झन्डै ६ सय ३० क्विन्टल नयाँ खरिद गर्ने भएको छ । हुम्ला, जुम्ला, कालीकोट, मुगुबाट सिमी, फापर र मासको दाल खरिद गर्दै छ । त्यस्तै दैलेखबाट भटमास खरिद गर्दै छ । संस्थानले कालीकोटबाट एक सय क्विन्टल सिमी र ३० क्विन्टल फापर खरिद गर्ने योजना बनाएको छ । त्यस्तै हुम्लाबाट ५० क्विन्टल सिमी, मुगुबाट एक सय क्विन्टल सिमी, ३० क्विन्टल फापर र मास खरिद गर्न लागेको छ । जुम्लाबाट सय क्विन्टल सिमी र ३० क्विन्टल फापर तथा दैलेखबाट १ सय ४० क्विन्टल भटमास खरिद गर्न लागिएको संस्थानले जनाएको छ । हुम्लामा भने सिमी खरिद महँगो पर्ने भएकाले अन्योल भएको वरिष्ठ अधिकृत नारायणसिंह केसीले बताए । त्यहाँ सिमी प्रतिकेजी २ सय रुपैयाँ पर्छ । कोटाअनुसार सिमी खरिद गर्नै मुस्किल छ । त्यसैले चामलसँग साट्ने प्रस्ताव गरेको छु, उनले भने । दुई केजी चामल बराबर एक केजी सिमी खरिद गर्न सकिने केसीले बताए । संस्थानको हुम्ला शाखाले गत वर्ष १ सय ६० रुपैयाँ केजीको दरले १६ क्विन्टल सिमी खरिद गरेको थियो । मुगु र कालीकोटमा भने सिमी, फापर र मास खरिदमा कुनै समस्या छैन । कालीकोटमा खरिद हुने अधिकांश सिमी जुम्ला सिंजा क्षेत्रको हो । त्यहाँ प्रतिकेजी १ सय २५ रुपैयाँमा सिमी खरिद गर्न लागिएको छ । खरिद गर्न कुनै समस्या छैन । गुणस्तर विभागका प्राविधिकले गुणस्तर जाँच गरेपछि मात्र खरिद सुरु गर्नेछौं, संस्थान शाखा प्रमुख अनिलकुमार श्रेष्ठले भने, बोरा पनि आइसकेको छैन । मुगुमा प्रतिकेजी १ सय ४० रुपैयाँका दरमा सिमी र ८० रुपैयाँमा फापर खरिद भइरहेको छ । त्यस्तै १ सय ४५ रुपैयाँ प्रतिकेजीका दरले मास खरिद भइरहेको छ । कोटाअनुसारको मास, सिमी र फापर खरिद गर्न कुनै समस्या नभएको शाखा प्रमुख भरतराज खनियाँले बताए । उनले भने, खरिद सुरु भइसकेको छ । राम्रो प्रचारप्रसार गर्न सके कर्णालीका गेडागुडी र फापरले राम्रो बजार लिन सक्छन् ।"
२३ वर्षमा पनि सकिएन गाईघाटदिक्तेल सडक,"उदयपुर (फोक्सिङ्गटार) सुरु भएको २३ वर्ष बितिसक्दा पनि सगरमाथा राजमार्गअन्तर्गत गाईघाटदिक्तेल सडक निर्माण सकिएको छैन । ट्रयाक खुलेको वर्षौं भइसक्दा पनि उदयपुर र खोटाङको सीमामा रहेको दूधकोसी नदीमा पक्की पुल निर्माण नहुँदा गाईघाटदिक्तेल सोझो यातायात सञ्चालनमा समेत समस्या भएको छ ।पूर्वपश्चिम लोकमार्गअन्र्तगत सप्तरीको कदमाहा र उदयपुर सदरमुकाम गाईघाट हँुदै खोटाङ सदरमुकाम दिक्तेल जोड्ने सडक दुवैतर्फ ट्रयाक खुलेको झन्डै ४ वर्ष बितिसकेको छ । ट्रयाक खुले पनि कोसीमा व्यवस्थित पक्की पुल नहुँदा हिउँदमा पुसदेखि जेठसम्मका लागि बेलिब्रिज लगाएर यातायात सञ्चालन हुने गरेको छ ।२०५१ सालमा तत्कालीन प्रधामन्त्री मनमोहन अधिकारीले उदयपुरको सदरमुकाम गाईघाटस्थित बोक्सेमा उद्घाटन गरी निर्माण सुरु गरिएको सडक अझै पूरा भएको छैन । ३ वर्षपहिले नै उदयपुरको गाईघाटदेखि रौतामाई गाउँपालिकाको फोक्सिङटारसम्म ट्रयाक खोलिएको थियो । सरकारको प्रत्यक्ष संलग्नतामा गाईघाटदिक्तेल सडक आयोजनाको कार्यलायले नै खोलेर निर्माण सुरु गरिए पनि बर्सेनि छुट्टिने बजेटका कारण निर्माण ढिलाइ भएको छ । सरकारले सडकलाई महत्त्व दिए पनि बजेट नदिँदा समस्या हुने गरेको हो ।सडक व्यवस्थित नहुँदा जिल्लाको पहाडी क्षेत्रमा यातायात सञ्चालनमा कठिनाइ भएको छ । हिउँदमा यातायात सञ्चालन भए पनि वर्षातमा सवारी सञ्चालन हुँदा उदयपुरको उत्तरी पहाडका दर्जन र खोटाङको दक्षिण भेगका सर्वसाधारणले समस्या भोग्नुपरेको छ । सधैं सोझो यातायात सञ्चालन नहुँदा सर्वसाधारणले सास्ती खेप्नुपरेको गुनासो गरेका छन् । सरकारको प्राथमिकतामा नपरेका कारण लोकमार्गको काम नभएको खोटाङबाट प्रतिनिधिसभा सदस्य विशाल भट्टराईले बताए । सगरमाथा राजमार्ग सरकारको प्राथमिकता नपर्दा अहिलेसम्म पूरा हुन सकेन, सांसद भट्टराईले भने, प्राथमिकता परेको भए बजेट विनियोजन हुन्थ्यो, बजेट अभावले नै सडक नबनेको हो । त्यसो त यस सडकखण्डअन्तर्गत पर्ने फोक्सिङटारस्थित सुनकोसी नदीमा पुल पनि बनेको छैन । गौरी पार्वती निर्माण कम्पनीले ठेक्का पाएको यो सडक पुल आगामी चैत महिनासम्म सम्पन्न गर्ने सहमति भएको सांसद भट्टराईले बताए । यस सडकखण्डअन्तर्गत खोटाङको करिब ५० किलोमिटर सडक स्वीस र नेपाल सरकारको लगानीमा ट्रयक खुलेको हो । कच्ची सडक निर्माणमा करिब ६० करोड खर्च भएको छ । तराईसँग सीधा यातायात सम्बन्ध नहुँदा खोटाङवासीलाई समस्या भएको खोटाङ उद्योग वाणिज्य संघका अध्यक्ष राजु लयालुले बताए । सीधा यातायात हुने हो भने दैनिक उपभोग्य वस्तुलगायतका अन्य सामग्रीको मूल्य सस्तो हुने थियो । ट्रयाक खुलेका वर्षौंसम्म सडक व्यवस्थित नहुँदा जोखिम मोलेर भए पनि यातायात सञ्चालन गर्नुपरेको व्यवसायीले गुनासो गरेका छन् । सडक गुणस्तरीय नभए पनि सर्वसाधारणको सुविधाका लागि वस सञ्चालन गरिएको छ, हिमाली यातायात व्यवसायी संघका कोषाध्यक्ष विष्णु श्रेष्ठले भने, सम्बन्धित निकायलाई पटकपटक आग्रह गर्दासमेत वास्ता गर्दैनन् । त्यसैले यात्रुको सुविधालाई ध्यानमा राख्दै जोखिम मोलेरै बस सञ्चालन गरिएको उनले बताए । सगरमाथा राजमार्ग नामकरण गरिएको यो सडक समयमै सञ्चालन हुने हो भने खोटाङका सर्वसाधारणलाई तराई जाने सबैभन्दा छोटो मार्ग बन्नेछ । तर सुरु भएको २३ वर्ष बितिसक्दा पनि निर्माण कार्य नसकिँदा सर्वसाधारण पैदलयात्रा गर्न बाध्य छन् । खोटाङको सदरमुकाम दिक्तेललाई राष्ट्रिय सडक सञ्जालसँग जोड्ने मुख्य लक्ष्यका साथ यो सडक निर्माण प्रारम्भ गरिएको हो । तर १ सय ५६ किलोमिटर लामो लोकर्माग समयमै पूरा नहुँदा त्यसभन्दापछि सुरु भएको मध्यपहाडी लोकमार्गले खोटाङलाई सञ्जालमा जोडिसकेको छ । सदरमुकाम दिक्तेललाई राष्ट्रिय सञ्जालमा जोडे पनि दक्षिण क्षेत्रका झन्डै ३५ र उदयपुरको उत्तरी क्षेत्रका दर्जनभन्दा बढी गाविसका सर्वसाधारण समस्यामा छन् । सडक समयमै नबन्दा विशेषगरी ग्रामीण क्षेत्रमा उत्पादन गरिएको कृषिउपजले बजार पाउन नसकेको स्थानीयको गुनासो छ । सुरुमा उदयपुरको गाईघाटदेखि साउनेसम्म सडक निर्माण गरिएको गाईघाटदिक्तेल सडक आयोजना प्रमुख हरि पोखरेलले बताए । त्यसपछि रानीबाससम्म विस्तार भएपछि बर्सेनि मर्मत मात्रै हुँदै गएको उनले बताए । सालैपिच्छे मर्मत गर्नेबाहेक अन्य काम भएन, आयोजना प्रमुख पोखरेलले भने, तर अबको तीन वर्षमा सडकको स्तरोन्नति गरेर पक्की (कालोपत्रे) गरिसक्ने गरी काम भइरहेको छ । विभिन्न प्याकेज बनाएर सडक स्तरोन्नतिसहित कालोपत्रे गर्ने कामका लागि ठेक्काको बन्दोबस्त भई काम भइरहेको उनले बताए । सगरमाथा राजमार्ग उत्तर दक्षिण राजर्माग (भारत र चीन जोड्ने) बहुउद्देश्यीय राजर्मागको रूपमा निर्माण थालिएको हो ।"
अलैंचीको भाउ बढ्यो,"अलैंची विकास बोर्ड गठन गरतेह्रथुम यहाँका किसानले अलैंची विकास बोर्ड गठन गर्न सरोकारवालासँग माग गरेका छन् । अलैंची खेतीमा थुप्रै सम्भावना भए पनि समस्यासमेत उत्तिकै देखा परेको भन्दै किसानले समस्या समाधानका लागि छुट्टै स्वायत्त निकाय गठनको माग गरेका हुन् । अलैंची किसान, व्यवसायी र सरोकारवालाबीच विश्व परिदृश्य वकालत मञ्च ले गरेको अन्तक्र्रियामा सहभागीले अलैंची खेतीका समस्या समाधानका लागि सरकारीस्तरबाट अलैंची विकास बोर्ड गठनको माग गरेका हुन् । यसैबीच, अलैंचीको बजार मूल्यमा सातायता केही सुधार आएपछि यहाँका किसान खुसी भएका छ । सातायता स्थानीय बजारमा अलैंचीको मूल्य प्रतिमन ४४ हजार रुपैयाँ पुगेको छ । यो साता एकै पटक १६ हजार रुपैयाँले अलैंचीको मूल्य बढेको हो । साताअघि जिल्लाका मुख्य बजारहरूमा प्रतिमन २८ हजार रुपैयाँमा अलैंची किनबेच भैरहेको थियो । विगतका वर्षमा प्रतिमन १ लाख १० हजार रुपैयाँमा अलैंची बिक्री भएको थियो । तीन वर्षयता अलैंचीको मूल्यमा निरन्तर गिरावट भैरहेको छ । सातायता अलैंचीको मूल्य निरन्तर बढिरहेको अलैंची व्यवसायी महासंघका अध्यक्ष निर्मल भट्टराईले बताए । पूर्वका जिल्लामा उत्पादन भएको अलैंची व्यापारीले झापाको विर्तामोडमा संकलन गरी भारतीय बजारतर्फ पठाउने गरेका छन् । अन्तर्राष्ट्रिय बजारमा अन्य मुलुकमा उत्पादित अलैंची सकिएकाले नेपालमा उत्पादीत अलैंचीको मूल्य थोरबहुत बढेको व्यापारीको भनाइ छ । मागमा आधारित बजार भएकाले उत्पादन बढी, माग कम भए मूल्य घट्ने र उत्पादन कम भई माग बढी हुँदा मूल्य बढ्ने गरेको महासंघका अध्यक्ष भट्टराईले बताए । अलैंची खेतीको विकास, विस्तार र बजारीकरणका लागि छलफलमा रहेको अलैंची नीतिलाई तत्काल लागू गर्नुपर्ने व्यवसायीले सुझाव दिएका छन् । अलैंची खेतीलाई प्रोत्साहन गर्ने उद्देश्यले सरकारले अलैंची नीति ल्याउने तयारी गरे पनि नीति लागू नभएको प्रति व्यवसायीले सरकारलेको ध्यानाकर्षण गराएका छन् ।"
शीतलहरले बालीमा असर,"रौतहट तराईमधेसमा महिनायता जारी शीतलहर र अत्यधिक चिसोका कारण कृषिबालीमा असर पुगेको छ । चिसोजन्य रोग तथा कीराको प्रकोपले बाली बिग्रन थालेको छ । चिसोले सबैभन्दा बढी मकैबाली, तोरी, मुसुरो, खेसारी र तरकारीलगायतका बालीमा असर देखिएको पीडित किसानले बताएका छन । बृन्दावन नगरपालिका३ विश्रामपुरका किसान सचिन्द्र यादवले मकै बालीमा चिसो बढेसँगै बोट नष्ट पार्ने कीराको प्रकोप देखिएको बताए । शीतलहर सुरु हुनुअघि यस्तो समस्या थिएन, उनले भने, बालीमा कीराको असर समेत देखा परेको छ । चिसोले मकैको बोटको पात पहेलो हुने, कलिलो पात कक्रिने, कक्रिएको भागमा कीरा देखिने र बोट सुक्नेजस्ता लक्षण देखा परेको उनले बताए । चन्द्रपुर नगरपालिका ६ बेल्डीका किसान रामचन्द्र चौधरीले चिसो र शीतलहरले जिल्लाका प्राय: सबै भागका कृषिबालीमा समस्या देखा परेको बताए । उनले भने, शीतलहरले मेरो पूरै लगानी डुब्ने अवस्था आएको छ । उनले ७ कठ्ठामा मकै बाली लगाएका छन् । बाली जोगाउन विषादी विक्रेताको सल्लाहमा विषादी र भिटामिन मिसाएर एक्सप्रे गरेको उनले सुनाए । मानिसले चिसोबाट जोगिन कपडा लगाउँछन्, उनले भने, बालीलाई कसरी जोगाउने ? छरिएको विषादीले पनि राम्ररी काम नगरेको उनले दुखेसो पोखे । चिसोका कारण गाउँमा कृषि कर्मचारीसमेत नआउने गरेको किसानहरूको गुनासो छ । यस क्षेत्रमा खटिएका कृषि प्राविधिक (जेटीए) हालसम्म गाउँमै नआएको चौधरीले बताए । वर्षौंदेखि विषादी विक्रेताकै सल्लाहमा बालीनालीको उपचार गर्दै आएको उनले सुनाए । उनी मात्र नभई जिल्लाको अन्य ग्रामीण भेकका किसानले पनि कृषि प्राविधिकभन्दा विषादी विक्रेताकै सल्लाहमा बालीनालीमा लागेको रोगलाई नियन्त्रण गर्न मनोमानी तरिकाले विषादी छर्ने गरेको अगुवा किसानले बताएका छन् । स्थानीय तह पुनर्संरचनासँगै जिल्ला कृषि विकास कार्यालयको निर्देशनमा कृषि प्राविधिकहरू स्थानीय तहमा खटिएका छन् । तर, उनीहरू गाउँगाउँमा किसानलाई सेवा पुर्याउन नसकेको र किसानको सम्पर्कभन्दा बाहिर रहेको अधिकांश किसानको गुनासो छ । कृषि प्राविधिकहरूले भने किसानलाई बालीनालीको संरक्षण र जाडोको प्रकोपबाट जोगाउने उपायबारे जानकारी गराउँदै आएको दाबी गरेका छन् । किसानलाई बालीलाई जाडोबाट जोगाउन औषधिसमेत सिफारिस गर्ने गरिएको एक कृषि प्राविधिकले बताए । यहाँका किसानले कृषिका प्राविधिकभन्दा विषादी विक्रेताको सल्लाहमा बढी विश्वास गर्ने गरेको र आफूहरूसँग सल्लाह नलिने गरेको एक जेटीएले जनाए । जिल्लाको १८ वटै स्थानीय तहमा प्राविधिक तथा जेटीएहरू खटिएको जिल्ला कृषि विकास कार्यालयले जनाएको छ । चिसोले जिल्लाभरि लगाइएको मकै, गहँु, मुसुरो तथा तरकारी बालीलाई असर पुर्याउन थालेको जिल्ला कृषि विकास कार्यालय रौतहटका प्रमुख राजनारायण यादवले बताए । चिसोको प्रकोपबाट बालीलाई जोगाउन गाउँगाउँमा खटिएका जेटीए तथा नजिकको कृषि प्राविधिकसँग परामर्श गरी मात्र विषादी प्रयोग गर्न उनले किसानलाई सुझाव दिए । चिसोबाट बाली जोगाउन समयमै उपचार खोज्नुपर्छ, उनले भने, किसानको सहयोगका लागि स्थानीय तहमै कृषि प्राविधिक खटिएका छन् । स्थानीय तहमा सम्भव नभए जिल्लामा आएका किसानलाई आफूहरूले रोगको लक्षणको आधारमा औषधि प्रयोग गर्न सिफारिस गर्दै आएको उनले बताए ।"
ठेकेदारको लापरबाहीले भेरी पुल अलपत्र,"जाजरकोट मध्यपहाडी लोकमार्गअन्तर्गत पश्चिम रुकुमको चौरजहारी र जाजरकोटको कुदु जोड्ने भेरी नदीको पुल निर्माण सुरु भएको ५ वर्षसम्म अलपत्र परेको छ । पुलको जग निर्माणसमेत अहिलेसम्म पूरा भएको छैन । पुल निर्माणमा ढिलाइ हुँदा लोकमार्गको रुकुमजाजरकोट खण्ड पनि अधुरै छ । निर्माण व्यवसायीको लापरबाहीका कारण पुल निर्माण अलपत्र परेको हो । मध्यपहाडी लोकमार्गअन्तर्गतको चौरजहारी कुदुस्थित भेरी नदी पुल निर्माणमा भएको ढिलाइले रुकुम र जाजरकोटबासी सडक सञ्जाल जोडिनबट वञ्चित छन् । दुवै जिल्लाका स्थानीय आवतजावत लागि झोलुङ्गेपुलको भरमा छन् । समयमा पुल निर्माण नहुँदा लोकमार्गको स्तरोन्नति गर्ने कार्यमा समेत बाधा पुगेको छ । त्यस्तै पुल निर्माण अलपत्र पर्दा चौरजहारीमा नयाँ सहर निर्माण आयोजनाको काम पनि प्रभावित बनेको छ । सल्लीबजारचौरजहारी कच्ची तथा अप्ठ्यारो सडक हुँदा र जाजरकोटसँग सडक सञ्जालले जोडिन नसक्दा आयोजनाको काम प्रभावित भएको चौरजहारी नगरपालिकाका प्रमुख विशाल शर्माले बताए ।छिटोछरितो पुल निर्माणका लागि सम्बन्धित पक्षलाई पटकपटक अनुरोध गरे पनि व्यवसायीले अटेरी गरेको उनले बताए । निर्माण थालिएको तीन वर्षमा कार्य सम्पन्न गरिसक्नुपर्ने पुल ५ वर्ष बित्दा पनि जगै निर्माण हुन नसक्नु दु:खद भएको शर्मा बताउँछन् । चालु आर्थिक वर्षमा पनि पुल निर्माणमा ढिलासुस्ती गरे स्थानीय सरकारले व्यवसायीमाथि कारबाहीको प्रक्रिया अघि बढाउने उनले बताए ।सडक विभागको डिजाइनअनुसार कार्यस्थलमा कार्य गर्ने वातावरण नहुँदा पुल निर्माणमा ढिलाइ भएको व्यवसायी राजु श्रेष्ठले बताए । पुल निर्माणका क्रममै २ वर्षपछि रिडिजाइन गर्नुपर्ने अवस्था आउँदा ढिलाइ भएको श्रेष्ठको भनाइ छ । पुरानो डिजाइनअनुसार पिलर तथा स्टिल पार्ट भएको पुल निर्माण गर्नुपर्ने थियो । नदीको बहाव डाइभर्सन गर्न नसकिने भएपछि पिलर निर्माण रद्द गरेर लठ्ठावाला सस्पेन्सन ब्रिज बनाउने नयाँ डिजाइन बनेको छ, उनले भने । सडक विभागकै कारण पुल निर्माण ढिलाइ भएको उनले बताए । विभागले कार्य क्षेत्रमा नपुगेरै हचुवा डिजाइन गर्दा दोस्रो डिजाइन बनाउनुपरेको उनले बताए । नयाँ डिजाइन आइसकेकाले अबको २ वर्षमा पुल निर्माण सम्पन्न हुने श्रेष्ठले बताए । व्यवसायीले निर्धारित समयमा पुल निर्माण गर्न नसकेको डिभिजन इन्जिनियर शुभराज न्यौपानेले बताए । दोस्रो पटक म्याद थप्दासमेत पुल निर्माणको कामअघि बढ्न नसकेको उल्लेख गर्दै उनले पुल निर्माणका लागि व्यवसायीलाई पटकपटक ताकेता गरिएको जनाए । चौरजहारीकुदुस्थित भेरी नदीमा एक सय मिटर लम्बाइको पुल १५ करोडको लागतमा निर्माणको जिम्मा बााईपी कन्स्ट्रक्सन काठमाडौंले लिएको न्यौपानेले बताए । पुलको निर्माण म्याद आगामी असार मसान्तसम्म मात्र रहेको उनको भनाइ छ । भेरी नदीको ्पुल मात्र हैन, लोकमार्गअन्तर्गत कुदुदेखि दैलेखको सुयाँडासम्मको जाजरकोट खण्डमा छेडागारलगायत खोला तथा खोल्सामा पुल निर्माण अलपत्र परेको पाइएको छ । मध्यपहाडी लोकमार्ग पश्चिम खण्ड आयोजना दाङलगायत पक्षको लापरबाहीले पुल निर्माण अलपत्र परेका हुन् । आयोजनाले जाजरकोट खण्डको निर्माणमा १ अरब बढी खर्च गरे पनि ट्रयाक खोल्ने, पुल निर्माण लगाएत कार्य पूरा हुन सकेका छैनन् ।"
महिला उद्यमीहरूको अन्तर्राष्ट्रिय सम्मेलन,"काठमाडौं दक्षिण एसियाली महिला विकास मञ्च (एसडब्लूडीएफ) र भारतको महिला उद्यमीहरूको संगठन (एएलईएपी इन्डिया) को संयुक्त आयोजनामा महिला उद्यमी अन्तर्राष्ट्रिय व्यापार तथा प्रविधि हबले भारतको विशाखापट्टनममा महिला उद्यमीहरूबारे इनोभेसन, इन्क्युबेसन एन्ड इन्डस्ट्रियलाइजेसन विषयमा अन्तर्राष्ट्रिय सम्मेलनको आयोजना गरेको छ । जनवरी १६ देखि १९ सम्म आयोजित सम्मेलनमा महिला उद्यमी अन्तर्राष्ट्रिय व्यापार तथा प्रविधि हब (डब्लूटीएच) का लागि एउटा समझदारीपत्रमा हस्ताक्षरसमेत भएको जारी विज्ञप्तिमा उल्लेख छ । समझदारीपत्रमा एसएडब्लूडीएफ र एएलईएपी इन्डियाका पदाधिकारी तथा भारत आन्ध्रप्रदेश राज्यका उद्योग तथा वाणिज्य विभागका मन्त्री अमरनाथ रेडीले हस्ताक्षर गरेको आयोजकले जनाएका छन् । सम्मेलनको उद्देश्य व्यापार सूचना, क्षमता अभिवृद्धि, उत्पादक बजार र राम्रो व्यवहारहरूका साथ क्षेत्रीय व्यापारमा महिलाहरूको सहभागिता बढाउने पनि रहेको थियो । व्यापार केन्द्र, क्रस कन्ट्री , क्षेत्रीय तथा विश्व बजारमा व्यापारलाई बलियो बनाउनुपर्नेमा सम्मेलनमा ध्यानाकर्षण गरिएको थियो । नेपाल, अफगानिस्तान, बंगलादेश, भुटान, भारत, मालदिभ्स र श्रीलंकाका ४० जना महिला उद्यमीको सहभागिता रहेको उक्त सम्मेलनमा आन्ध्रप्रदेशका मुख्यमन्त्री चन्द्रबाबु नाइडुको समेत उपस्थिति थियो । नेपालबाट एएसडब्लूडीएफकी अध्यक्ष प्रमिला आचार्य रिजालको नेतृत्वको टोलीले सम्मेलनमा सहभागिता जनाएको थियो ।"
कारोबारमा २० कम्पनीको ५२ प्रतिशत,"काठमाडौं यो साता १ सय ७० कम्पनीका सेयर कारोबार भयो । तीमध्ये सक्रिय २० कम्पनीले कुल कारोबारको करिब साढे ५३ प्रतिशत हिस्सा ओगटेका छन् । साताभर व्यापारमा आएका कम्पनीको कारोबार संख्या (कति पटक कारोबार भयो) का आधारमा सक्रिय र निष्क्रिय कम्पनीका रूपमा वर्गीकरण गरिन्छ । यो साता कारोबारका आधारमा अघि रहेको प्रमुख २० कम्पनीहरूको कारोबार हिस्सा कुल कारोबारमा ५३६० प्रतिशत छ । कुल कारोबारमा बाँकी १ सय ५० कम्पनीको हिस्सा ४६४ प्रतिशत मात्र छ । साताभर कुल १ अर्ब ९ करोड ५४ लाख ८५ हजार रुपैयाँबराबरको सेयर कारोबार भएको छ । कारोबार रकम गत साताको भन्दा ३५९८ प्रतिशत कम हो । यो साता सानीमामाई हाइड्रोपावर सबैभन्दा सक्रिय कम्पनी बनेको छ । यसैगरी, स्ट्यान्डर्ड चार्टर्ड बैंक, नबिल बैंक, नेपाल लाइफ इन्स्योरेन्स, एभरेस्ट बैंक, नेपाल इन्भेस्टमेन्ट बैंक, कामना सेवा विकास बैंक, हिमालयन पावर पार्टनर, फस्ट माइक्रोफाइनान्स डेभलपमेन्ट बैंक र नेपाल ग्रामीण विकास बैंक प्रमुख १० सक्रिय कम्पनीभित्र परेका छन् । सक्रिय २० भित्र पर्ने अन्य कम्पनीहरूमा क्रमश: लक्ष्मी बैंक, एभरेस्ट इन्स्योरेन्स, सिटिजन्स बैंक, सेन्चुरी कमर्सियल बैंक, फरवार्ड कमिन्युटी माइक्रोफाइनान्स, सानिमा बैंक, कुमारी बैंक, एनआईसी एसिया बैंक, प्रभु बैंक र चिलिमे हाइड्रोपावर कम्पनी छन् । साताभर १२ हजार ७ सय २८ कारोबारबाट २४ लाख ६१ हजार ६ सय कित्ता सेयर खरिदबिक्री भए । गत साता १७ हजार ३ सय ९३ व्यापारबाट १ सय ७४ कम्पनीका ४१ लाख ५ हजार २ सय १० कित्ता सेयर किनबेच भएका थिए । उक्त कारोबारबाट १ अर्ब ७१ करोड १२ लाख ८४ हजार रुपैयाँ परिचालन भएको थियो । यो साता सेयर कारोबार मापक नेप्से परिसूचक ३३७७ अंकले घटयो । साताको पहिलो दिनको तुलनामा २४५८ अंकले घटेको देखिन्छ । आइतबार १ हजार ४ सय ३११० अंकमा रहेको नेप्से बुधबार १ हजार ४ सय ६५२ मा झरेको छ । विगतका साताहरूमा कुल कारोबारमा सबैभन्दा बढी हिस्सा बंैकिङ र बिमा समूहले ओगट्दै आएको थिए । यो साता बिमा कम्पनीलाई उछिन्दै जलविद्युत् समूह अघि पुगेको छ । साप्ताहिक कुल कारोबारमा वाणिज्य बैंकहरू आबद्ध बैंकिङ समूहको हिस्सा ३३३५ प्रतिशत छ । गत साताको तुलनामा कारोबार हिस्सा कम हो । गत साता यो समूहको कारोबार हिस्सा ३५३२ प्रतिशत थियो । जलविद्युत् समूहको हिस्सा २३३७ प्रतिशत छ । गत साता यो समूहको कारोबार हिस्सा साढे १० प्रतिशत थियो । बिमा समूहको हिस्सा घटेर तेस्रो स्थानमा झरेको छ । साताको कारोबारमा बिमा समूहको हिस्सा १९२४ प्रतिशत छ । यसैगरी, लघुवित्त समूहको ९०१, विकास बैंकको ५८९, अन्य को हिस्सा २३४ र संस्थापक सेयरको कारोबार हिस्सा ३४ प्रतिशत रहेको नेप्सेले जनाएको छ ।साप्ताहिक कारोबारमा सबै समूहका लगानीकर्ताको सम्पत्ति घट्यो । सबै समूहको परिसूचक ऋणात्मक रहेकाले सेयर लगानीकर्ताको सम्पत्ति खुम्चएिको हो । साताभरको कारोबारमा बिमा कम्पनीहरूका सेयरधनीको सम्पत्ति सबैभन्दा बढी १ सय ८७१९ अंकले घटयो । यसैगरी, जलविद्युत् समूहको परिसूचक ५९८८, विकास बैंक ४३९७, होटल ३९०६, बैकिङ २८२७ र अन्य १६२४ अंकले ऋणात्मक रहे । सो अवधिमा क वर्गका कम्पनीको सेयर कारोबार मापक सेन्सेटिभ परिसूचक पहिलो दिनको तुलनामा ५३४ अंकले घटयो । यो साता कारोबार रकम (१९ करोड ८ लाख १० हजार रुपैयाँ) का आधारमा सानीमामाई हाइड्रोपावर अग्रस्थानमा छ । कारोबार भएको सेयर संख्या (४ लाख ४७ हजार कित्ता) र कारोबार संख्या (१ हजार १ सय ८४ वटा) का आधारमा पनि सानीमामाई हाइड्रोपावर नै सबैभन्दा अघि रहेको नेप्सेले जनाएको छ । यो साता नेपाल स्टक एक्सचेन्जको कारोबार कक्ष नियमित कारोबारका लागि ३ दिन खुला रह्यो । विगतमा जस्तो यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै कारोबार भएन ।"
मिलेमतोमा बालुवा उत्खनन,"गोरखा मापदण्ड नै पुरा नगरी अनुमति लिएर सहिद लखन गाउँपालिका३ को कन्टार बगरमा भइरहेको अनधिकृत बालुवा संकलनमा स्थानीय विकास अधिकारी(एलडीओ) नारायण आचार्यको मिलेमतो रहेको खुलेको छ । कन्टार बगरबाट डीएसएन कन्स्ट्रक्सनले जथाभावी बालुवा खोस्रने काम गरिरहेको छ । उक्त फर्म एमालेका स्थानीय कार्यकर्ता आशिष पोखरेल र दीपेश गुरूङको हो । एमाले नेता तथा वडाध्यक्ष गणेश थापाको सिफारिसमा मापदण्ड नै पुरा नगरी एलडीओ आचार्यले बालुवा झिक्ने अनुमति दिएको जिल्ला समन्वय समिति स्रोतले जनाएको छ । स्थानीय तह निर्वाचनमा एमालेबाट प्रमुखको उम्मेदवार भएर पराजित मनोज जोशीको दबाबमा उनले नियम विपरित अनुमति दिएको जिसस स्रोतको दाबी छ । एमाले नेताहरूले प्रदेश कार्यालयमा सरुवा गरेर लैजाने प्रलोभन देखाएपछि अनुमति दिएको बुझिएको छ, जिससका एक कर्मचारीले भने, पैसा लिएर यस्ता काम भएको हुनपनि सक्छ । नदिजन्य पदार्थ उत्खनन गर्न कम्तिमा प्रारम्भिक वातावरण प्रभाव मूल्यांकन गर्नुपर्ने हुन्छ । ठेक्का आहान नै नगरी स्थानीय विकास अधिकारीको तोकका भरमा अनुमति दिइएको कुनै पनि ठाउँमा वातावरणीय प्रभाव मूल्यांकन भएको छैन । स्थानीयबासीले अवरोध गर्दा पनि बालुवा झिक्न अनुमति पाएकाहरूले शक्ति प्रदर्शन गर्दै उत्खनन जारी राखेका छन् । स्काभेटर लगाएर, दिनरात बालुवा झिकेर बेचिएको छ, स्थानीय एक महिलाले भनिन, हामी हेरेको हेर्यै भयौं, बोल्न सक्ने अवस्था छैन । जिल्लास्थित ढुंगागिटी र बालुवा उत्खनन अनुगमन समितिमा समेत छलफल नै नगरी आचार्यले कन्टार बगरमा अनुमति दिएको खुलेको छ । वडाध्यक्षकै सिफारिसमा स्थानीय विकास अधिकारीले बालुवा झिक्ने अनुमति दिन मिल्दैन, अनुगमनमा गएका गोरखा नगरपालिकाका प्रमुख राजनराज पन्तले भने वडा अध्यक्षकै सिफारिसका आधारमा अनुमति पाउने भए, जसले जताजता दिएपनि हुन्छ । आचार्यले मापदण्ड मिचेरै सहिद लखन ४ मा पनि बालुवा झिक्ने अनुमति दिएको खुलेको छ । एलडीओले जनप्रतिनिधि र नेता रिझाउन जथाभावी अनुमति दिने गरेको कर्मचारीहरूले बताए ।प्रमुख जिल्ला अधिकारी जितेन्द्र बस्नेतले भने बालुवा झिक्न अनुमति दिएको बारे आफूलाई जानकारी नै नभएको बताएका छन् । केही छलफल पनि भएको छैन, उनले भने, कसरी अनुमति दिइएको रहेछ बुझने क्रममा छु । चालु आर्थिक वर्षमा जिल्लाभित्र १ करोड ४७ लाख ३० हजार ७५ रुपैयाँ राजश्व संकलन हुने गरि नदिजन्य पदार्थ संकलनका लागि १७ वटा ठेक्का स्वीकृत भएर सम्झौता भएको छ । यी बाहेक पनि स्थानीय विकास अधिकारीले ठेक्काको सार्वजनिक आहानबिनै स्वेच्छाले व्यक्तिव्यक्तिलाई अनुमति दिन थालेका हुन् । मस्र्याङदी नदिको कन्टारतालमा २ सय १५ घनमिटर र ठेउवाटार बगरमा ३ सय ७५ घनमिटर बालुवा संकलन गर्न टेण्डरबिनै राजनितिक दबावमा व्यक्तिलाई जिम्मा दिएको खुलेको हो ।प्रक्रिया पुरा गरेर लाग्ने ठेक्कामा नदिजन्य पदार्थको उत्खनन र निकासीमा समेत उनले असहयोग गर्ने गरेको अनुगमन समिति स्रोतले जनाएको छ । स्थानीयको सूचनापछि जिसस प्रमुख अशोक गुरुङ, प्रहरी प्रमुख र प्रमुख जिल्ला अधिकारी बेलाबेला घाटहरूको अनुगमनमा जाने गरेका छन् । यसरी जाने टोलीमा एलडीओ आचार्य अनुपस्थित हुने गरेका छन् । अनुगमनमा जाने टोलीमा जिससबाट प्राविधिक समेत नपठाएर असहयोग गरेको नगर प्रमुख पन्तले बताए ।"
भूमिगत सिँचाइ परियोजना अलपत्र,"बुटवल समयमा मर्मत नगरिंदा रूपन्देहीको २० हजार हेक्टर जमिनमा सिँचाइ हुने भूमिगत सिँचाइ परियोजना अलपत्र परेको छ । १७ वर्षअघि विश्व बंैकले निर्माण गरिदिएको भैरहवा लुम्बिनी भूमिगत जल परियोजनाले हाल १० हजार हेक्टर जमिनमा पनि सिँचाइ गर्न सकिन्न ।परियोजनाका १ सय ६९ बोरिङमध्ये ६५ वटा पूर्ण रूपमा बन्द छन् । थप ४० वटाको क्षमता निकै खस्केको छ । केही किसानले विद्युत् महसुल नतिर्दा, उपकरण र नहर जीर्ण हुँदा बोरिङ बन्द भएका छन् । जमिन अतिक्रमणले केही नहर अतिक्रमणमा समेत परेका छन् । आफ्नै खेतबारीमा आएको सिँचाइ सुविधाको संरक्षणमा किसानले अपनत्व नलिँदा यस्तो भएको जिल्ला कृषि कार्यालयका प्रमुख भोजराज सापकोटाले बताए । विश्व बंैकले साविकका ३६ गाविसमा व्यावसायिक कृषिका लागि भन्दै १ सय ६९ बोरिङ, तीनवटा विद्युत् सबस्टेसन र करिब २ सय किलोमिटर कृषि सडकसमेत ग्राबेल गरिदिएको थियो । त्यसलाई राज्यको रेखदेखमा किसानकै उपभोक्ता समितिले सञ्चालन खर्च बेहोर्ने गरी १७ वर्षअघि हस्तान्तरण गरेको हो । जसमा विद्युत्को डिमान्ड शुल्क, अपरेटर शुल्क र डिजल शुल्क किसान आफैंले तिर्नुपर्ने नियम छ । जल उपभोक्ता क्षेत्रीय समितिका कोषाध्यक्ष जङ्गबहादुर पाइजा मगरले राज्यले रेखदेख गर्ने भने पनि तत्काल मर्मत सम्भार नगर्ने र किसानलाई नै सबै भार थोपर्ने गरेकाले संरक्षणमा समस्या भएको बताए । धेरै किसान बोरिड खर्च बेहोर्न नसक्ने विपन्न र सामूहिक भावना नभएकाले पनि नहर संरक्षणमा समस्या भयो, उनले भने । किसानका अनुसार डिप बोरिङको पानी सिँचाइका लागि विद्युत् चाहिन्छ । ५ प्रतिशत सिँचाइ शुल्क भूमिगत जल परियोजनालाई र मेसिन चलाउने अपरेटरको पारिश्रमिक पनि बुझाउनुपर्छ । महँगो विद्युत् महसुल, अपरेटरको तलब र लोडसेडिङका कारण वैकल्पिक ऊर्जा प्रयोग गरेर लगाउँदा त्यसको खर्च पनि उठ्दैन । यसैले पनि भूमिगत सिँचाइको उपयोग र संरक्षणमा किसान आफैंले ध्यान नदिएका हुन् । विद्युत्को डिमान्ड शुल्क, अपरेटर शुल्क र डिजल शुल्क किसानले आफंै तिर्नुपर्ने नियमले पनि गरिब किसानहरू बोरिङ चलाउन र नहर संरक्षणमा वास्ता गरेका छैनन्, लुम्बिनी सांस्कृतिक नगरपालिकाको मझदिजियाका किसान वीरेन्द्र हरिजनले भने । पानी चलाउँदा विद्युत् शुल्क तिर्नुपर्नेबारेमा किसानबीच मत नमिल्दा पनि धेरै बोरिङको विद्युत् लाइन काटिएको उनले बताए । पानी चलाउँदा महँगो विद्युत् तिर्नुपर्छ तर उत्पादन कस्तो हुन्छ भन्ने ग्यारेन्टी हुँदैन, स्थानीय किसान हरिजनले भने, यसैले दक्षिणी भेगका धेरै किसानले डिप बोरिङ नै चलाएका छैनन् । डिमान्ड चार्ज हटाउन किसानले धेरै पटक परियोजना र सिँचाइ विभागसँग माग गरेका छन् । उपभोक्ता समिति पनि मर्मत सम्भारमा जुटेका छैनन् । पश्चिम अमुवा डिप बोरिङ उपभोक्ता जगनारायण चौधरीले पानी तान्दाको विद्युत्, परियोजना शुल्क र अपरेटरको तलब सरकारले तिरेमात्रै सिँचाइ परियोजनाको अर्थ रहने बताए । भैरहवा लुम्बिनी भूमिगत जल परियोजनाका अधिकृत जीवन बज्राचार्य विपन्न किसानलाई समस्या भए पनि अधिकांशले संरक्षण र सञ्चालनमा बेवास्ता गरेकै कारण डिप बोरिङ अलपत्र परेको बताए । डिप बोरिङ बन्द हुने र सिँचाइ क्षेत्र घट्दै जान थालेपछि धेरै वर्षपछि सरकारले गत वर्ष तीन वर्षे मर्मत योजना बनाएर १८ करोड ३३ हजार रुपैयाँ रकम छुट्याएको छ ।"
तरकारीको मूलबीउमा आत्मनिर्भर,"रुकुम (पश्चिम) तरकारीको मूलबीउ उत्पादनमा रुकुम आत्मनिर्भर भएको छ । यहाँका किसानहरूलाई आवश्यक पर्ने मूलबीउ खरिद गर्न बाहिर जानु पर्दैन । जिल्लामै बर्सेनि १३ क्विन्टलभन्दा बढी तरकारीको मूलबीउ उत्पादन हुने गरेको छ । मुसीकोट नगरपालिका४ स्थित समशीतोष्ण तरकारी बीउ उत्पादन केन्द्रले हरेक वर्ष बीउ उत्पादनको लक्ष्य १३ क्विन्टल ४० किलो हो । केन्द्रका प्रमुख वरिष्ठ बागवानी विकास अधिकृत रवीन्द्रनाथ चौबेले तरकारीको मूलबीउ उत्पादनको लक्ष्यअनुसार नै बर्सेनि बीउ उत्पादन भैरहेको जनाए । ०३५ मा स्थापना भएको यस केन्द्रमा प्याज, काउली, मुला, रायो, केराउ, सिमी, चम्सुर, टमाटर, भिन्डी र धनियाको मूलबीउ उत्पादन गर्ने गरेको छ । प्याजमा रेडकुल, काउलीमा काठमाडौं स्थानीय, मुलामा मिनुअर्ली, रायोमा खुमल चौडापात, केराउका अर्केल, सिक्किमे र सिंगापुरे जातको बीउ उत्पादन हुने गरेको चौबेले बताए । उनका अनुसार सिमीमा चौमासे, त्रिशूली, कन्टेन्डर चम्सुरमा स्थानीय, स्वीस चाडमा स्थानीय, टमाटरमा सिर्जना र धनियामा स्थानीय जातको मूलबीउ उत्पादन हुने गर्छ । यसको साथ अन्य तरकारीको बीउ पनि उत्पादन भैरहेको छ । यस केन्द्रमा मूलबीउको साथै उन्नत बीउ पनि उत्पादन हुने गरेको छ । हरेक वर्ष ६ देखि ८ क्विन्टलसम्म उन्नत जातको बीउ उत्पादन गरेको जनाइएको छ । उन्नत बीउ जिल्लाका किसानलाई पुगेर पनि बाहिरका जिल्लामा पठाइने गरेको छ । रुकुम (पूर्व), रोल्पा, सल्यान, दाङ, प्यूठान, गुल्मी, अर्घाखॉची, कालीकोट, बाजुरालगायतका जिल्लामा मूलबीउ पठाउने गरेको चौबेले बताए । बीउ उत्पादन र त्यसबाट संकलन हुने राजस्व हरेक वर्ष बढेको देखिन्छ । आव ०७२०७३ मा १५ लाख ९६ हजार ९ सय १४ रुपैयाँ राजस्व संकलन भएकामा ०७३०७४ मा १५ लाख ६९ हजार २ सय ३८ रुपैयाँ राजस्व उठेको थियो । आव ०७२०७३ मा अघिल्लो वर्षको स्टक बीउ बिक्री भएकाले आव ०७३०७४ को भन्दा बढी राजस्व संकलन भएको देखिएको हो । बीउ उत्पादन र बिक्रीको तुलनामा राजस्व बढ्दो क्रममा रहेको केन्द्रले जनाएको छ । चालु आवको ६ महिनामा ११ लाख ४० हजार ५ सय ७८ राजस्व संकलन भैसकेको छ ।"
सहरीकरणको बाटोमा बुर्तिबाङ,"बागलुङ सदरमुकामदेखि ९३ किमि पश्चिमको बुर्तिबाङ बजार पुग्न पाँच वर्षअघिसम्म दुई दिन लाग्थ्यो । कृषि सडकको ट्रयाक खुलेपछि हिउँदमा एक दिनमा पुगिने बुर्तिबाङ मध्यपहाडी लोकमार्गको १० सहरी बस्ती व्यवस्थित गर्ने अभियानले जुर्मुराएको छ ।लोकमार्गले बुर्तिबाङसम्म सडक फराकिलो बनाइसकेको छ । आगामी वर्षभित्र सडक कालोपत्रे हुने तयारी छ । कालोपत्रे भएपछि सदरमुकामबाट यात्रावधि ५ घण्टामा छोट्टिनेछ । सडक सञ्जालले सजिलो पार्दै लगेपछि बुर्तिबाङमा आर्थिक क्रियाकलाप बढ्दो छ । ढोरपाटन जाने प्रवेशद्वार भएकाले केही होटल मात्र चल्थे, घोडा खच्चरको गोबरले दुर्गन्धित थियो, स्थानीय चिन्तामणि शर्माले भने, अहिले सदरमुकाम बागलुङमा भन्दा ठूला होटलदेखि विभिन्न व्यवसाय, खेलकुद र पर्यटकको केन्द्रजस्तो भइसकेको छ । झन्डै ३० हजार जनसंख्या रहेको बुर्तिबाङलाई स्थानीय तहको निर्वाचनमा नगरपालिका घोषणा गरियो । अहिले जिल्लाको दु्रत आर्थिक उन्नतिको केन्द्रका रूपमा विकास हुन थालेको छ । तमानखोला, निसीखोला र भुजीखोलाको संगममा अवस्थित बुर्तिबाङ जलस्रोतको धनी छ । ठूला आयोजना निर्माण गर्न सके बुर्तिबाङले केही समयमै थप उचाइ लिने नगर प्रमुख देवकुमार नेपाली बताउँछन् । उत्तरगंगा सर्भे भएको आयोजना हो भने अन्यको अध्ययन सुरु भएको छ ।राष्ट्रिय गौरवको आयोजना मध्यपहाडी लोकमार्गमार्फत व्यवस्थित र स्मार्ट सिटी बनाउने अभियान सुरु भइसकेको छ । त्यसका लागि साना सहरी आयोजना सञ्चालनमा आएको छ । सहरी विकास तथा भवन डिभिजन कार्यालयमार्फत आयोजनामा २० अर्बको बजेट खर्चने योजना बनेको डिभिजन प्रमुख प्रकाश अर्यालले बताए । उनले भने यो योजनाले कम्तीमा १ लाख जनसंख्यालाई व्यवस्थित सहरमा राख्ने लक्ष्य राखेको हो । त्यसका लागि सडक, खानेपानी, विद्युत्, उद्योग, व्यवसाय सञ्चालन हुनुपर्ने बाध्यात्मक व्यवस्था छ । जिल्लास्तरका हरेक कार्यालयको सेवा केन्द्र रहेको बुर्तिबाङमा ढोरपाटन नगरपालिकाको अधिकांश विषयगत शाखा स्थापना भएका छन् । इन्टरनेटको सुविधा बढाउन नगरपालिकाले पनि पहल गरेको छ । सरकारी र निजी क्षेत्रका बैंकहरू पुगेका छन् । जिल्लाको निसीखोला, तमानखोला र बडिगाड गाउँपालिकाको बजार सेन्टर तथा रुकुम, रोल्पा, प्यूठान र डोल्पासम्मको व्यापारिक केन्द्र पनि बुर्तिबाङ बनिरहेको छ । मध्यपहाडी लोकमार्गका कारण बुर्तिबाङबाट काठमाडौं, पोखरा र बुटवलतर्फ नियमित सवारी चल्छन् भने पश्चिमतर्फ रुकुमका लागि बस छुट्न सुरु भएको छ । नमुना सहर बनिसक्दा सयौं युवाले स्थानीय तहमै रोजगारी पाउने व्यवस्था पनि बन्ने आयोजना प्रमुख प्रवीण अधिकारीको भनाइ छ । स्थानीय उत्पादन, बजारीकरण, पर्यटनको विकास र कृषिको व्यवसायीकरणमार्फत सहरी क्षेत्रमा युवा रोजगारी बढ्ने कार्यक्रम बनाइन लागेको उनले बताए । खानेपानी, बसपार्क, अन्य घुम्ने पार्कलगायतको व्यवस्थापन गर्ने कार्यक्रम योजनामा समावेश छ, उनले भने, छिट्टै ढल निकास, सरसफाइसमेत पुगेको व्यवस्थित सहर बन्दै छ । आयोजनामार्फत १ हजार रोपनी जमिन खरिद गर्ने, त्यहाँ व्यवस्थित बस्ती विकासको नमुना र काम गर्ने योजना बनेको अधिकारीले बताए । यसका लागि नगर विकासले सय रोपनी जमिन खरिद गरिसकेको छ । बसपार्क अतिक्रमणले आयोजनाको काममा केही ढिलाइ भने भएको छ । हामीले सूचना प्रकाशित गरेर घरटहरा भत्काउने योजना ल्याएका छौं, प्रमुख अधिकारीले भने, एक लाख जनसंख्यालाई व्यवस्थित सहरमा बसाल्ने गरी काम गरिरहेका छौं । नगरपालिका र परियोजनाको क्षेत्राधिकार विवादले केही काम ढिलाइ भएको उनले बताए । धेरै अघि नै साँघुरा सडक बनेकाले एकै पटक चाहेजस्तो काम गर्न नसकेको नगर विकास समिति अध्यक्ष मेषलाल शर्माको गुनासो छ । उनले भने, व्यवस्थित सहर सबैको आवश्यकता हो, हामी नगरपालिकाको सहकार्यमा काम गर्छौं । नगरपालिकाले भने आयोजनालाई आफ्नै मातहतमा सञ्चालन गर्न खोज्दा केही समय विवाद पनि भएको थियो । राष्ट्रिय गौरवको आयोजनाभित्रको समिति भएकाले हामीले छिट्टै उपलब्धि गरेर देखाउँछौं, अध्यक्ष शर्मा भन्छन् कानुनी जटिलताले केही काम सोचेजस्तो भएको छैन । नगरपालिकाले पूरै क्षेत्रमा र समितिले बजार व्यवस्थितको काम गर्ने उनले बताए । नगरभित्र भवन निर्माणसंहिता पालना गराउने, पूर्वपश्चिम बस सञ्चालन, गुणस्तीय होटल र स्वच्छ पानी खुवाउनेलगायतका कामलाई पनि आयोजनाले तीव्रता दिने शर्माको दाबी छ ।"
नामिबियासँग नेपालको पहिलो खेल,नेपालको खेलतालिकाविरुद्ध नामिबिया फेब्रुअरी ८विरुद्ध ओमान फेब्रुअरी ९विरुद्ध यूएई फेब्रुअरी ११विरुद्ध केन्या फेब्रुअरी १२विरुद्ध क्यानडा फेब्रुअरी १४
सन्दीप आईपीएल अक्सन सूचीमा,काठमाडौं (कास) नेपालका स्पिनर सन्दीप लामिछाने इन्डियन प्रिमियर लिग (आईपीएल) १० औं संस्करणको अक्सन सूचीमा परेका छन् । अक्सनका लागि आवेदन दिएका १ हजार खेलाडीको सूचीबाट झन्डै ६ सयमा छोटयाउँदा सन्दीप पनि परेका हुन् । अक्सनको दोस्रो चरणलाई छनोटमा परेका ५ सय ७८ खेलाडीमा भारतका ३ सय ६० छन् । एसोसिएट राष्ट्रका खेलाडीमा सन्दीप र क्यानडाका विकेटकिपर हम्जा तारिक मात्र छन् । आठ फ्रेन्चाइज टोलीले प्रतिस्पर्धा गर्ने आईपीएलमा एउटा टिममा ७ विदेशी खेलाडी राख्न पाउने प्रावधान छ । जनवरी २७ र २८ मा बेंग्लोरमा आईपीएलको अक्सन हुँदै छ । सन्दीपले एजेन्टमार्फत आफूले अक्सनमा आवेदन दिएको बताए । सन्दीप यसअघि बंगलादेश प्रिमियर लिगमा पनि ड्राफ्ट मा परेका थिए । तर उनीमाथि भाउ लागेको थिएन । सन्दीप हाल विश्व क्रिकेट लिग डिभिजन २ को तयारीका लागि नेपाली राष्ट्रिय टोलीसँगै बन्द प्रशिक्षणमा छन् ।
अघि बढ्यो थ्रीस्टार,आजको खेलझापा ११ विरुद्ध मनाङ मस्र्याङदीइटहरी रंगशाला
राखेप च्याम्पियनसिपआर्मीको वर्चस्व,"काठमाडौं आर्मीका खेलाडीले राखेप च्याम्पियनसिपअन्तर्गत १४ औं राष्ट्रिय तेक्वान्दोमा ९ स्वर्ण पदक जितेका छन् । पूर्व ओलम्पियन संगीना वैद्यको प्रशिक्षणमा रहेको आर्मीले गेरोगीमा ७ स्वर्ण, ५ रजत र ३ कांस्य तथा पुम्सेमा २ स्वर्ण, २ रजत र १ कांस्य जित्यो ।प्रहरी क्लब गेरोगीमा ६ स्वर्ण, ४ रजत र ३ कांस्य तथा पुम्सेमा २ स्वर्ण, १ रजत र २ कांस्य जित्दै दोस्रो भयो । एपीएफ क्लबले तेस्रो हुँदा गेरोगीमा २ स्वर्ण, ३ रजत र ३ कांस्य तथा पुम्सेमा १ स्वर्ण र २ कांस्य जितेको थियो । गेरोगी र पुम्सेमा मध्यमाञ्चल र पूर्वाञ्चलका खेलाडीले ११ स्वर्ण जिते । गेरोगीको पुरुष ८७ केजीमा मध्यमाञ्चलका भूपेन श्रेष्ठ र महिला पुम्सेको २० वर्षमुनि पूर्वाञ्चलकी सिना मादेनले स्वर्ण जिते ।सातदोबाटोस्थित नेपाल तेक्वान्दो एकेडेमीमा भएको प्रतियोगिताको गेरोगीतर्फ पुरुषमा १२ औं सागका रजतधारी पुलिसका वीरबहादुर महरा र महिलामा एपीएफकी अस्मिता खड्का उत्कृष्ट खेलाडी चुनिए । वीरबहादुरले ६३ केजीमुनि स्वर्ण जिते । अस्मिताले ४९ केजीमुनि फाइनलमा आर्मीकी काजल श्रेष्ठलाई १२६ अंकले पराजित गर्दै स्वर्ण जितेकी थिइन् । पुम्सेतर्फ पुरुषमा एपीएफका नवीन श्रेष्ठ र महिलामा आर्मीकी नीता गुरुङ उत्कृष्ट खेलाडी भए । नवीनले १६ वर्षमुनि र नीताले २० वर्षमाथिको तौलमा स्वर्ण जितेका थिए । उत्कृष्ट सबैले जनही ५ हजार रुपैयाँ पुरस्कार पाए ।फुटबलदाङ राखेप च्याम्पियनसिप २८ औं पुरुष राष्ट्रिय फुटबलको उपाधि नेपाल पुलिस क्लबले जितेको छ । शनिबार घोराहीस्थित भरतपुर मैदानमा सम्पन्न फाइनलमा पुलिसले त्रिभुवन आर्मीलाई टाइब्रेकरमा ५४ ले पराजित गरेको थियो । पेनाल्टीमा पुलिसका सुमन लामा, बुद्ध लामा, तेज तामाङ, दिनेश राजबंशी र नीरकुमार राईले गोल गरे । आर्मीका जर्ज प्रिन्स कार्की, हिरण्य मगर, विवेक बस्नेत र रुपेश केसीले गोल गरे । आर्मीका राजीव गुरुङको प्रहार गोलरक्षक रोशन खड्काले बचाएका थिए । एपीएफ क्लबले सुदूरपश्चिमलाई टाइब्रेकरमा ४३ ले हराएर तेस्रो स्थान कब्जा गर्यो । २२ गोल भएको निर्धारित समयमा एपीएफबाट महेश लामा र आशिष लामा गोल गर्दा सुदूरपश्चिमको दुवै गोल मणिराम चौधरीले गरे । टाइब्रेकरमा एपीएफका अमृत अधिकारी, सन्तोष कटुवाल, मानबहादुर राना र सुमित आलेले गोल गरे । सुदूरका सुनील धामी, राजेन्द्र ठगुन्ना र राकेश हमाल गोल गर्न सफल भए ।हकीहेटौंडा राष्ट्रिय हकी प्रतियोगिताको पुरुष र महिला दुवैतर्फ आर्मी टिम च्याम्पियन भएको छ । शनिबार पुरुषतर्फ आर्मीले सुदूरपश्चिमलाई २१ र महिलातर्फ मध्यमाञ्चललाई ४० गोलले हरायो । नेपाल हकी संघको आयोजनामा वन विज्ञान मैदानमा पुरुषमा १७ औं र महिलामा दोस्रो संस्करण हो । आर्मीबाट दीपेन्द्र ऐरले ५९ औं र प्रदीप राजवंशीले ६९ औं मिनेटमा गोल गरे । सुदूरपश्चिमका राजेन्द्र कार्कीले ३२ औं मिनेटमा एक गोल गरे । महिलामा आर्मीलाई जिताउँदा सीता चौधरीले दुई, पिंकी सिंजाली र सीतामाया बलले ११ गोल गरे । पूर्वाञ्चलका मनोज चौधरी र आर्मीकी सीतामाया बल उत्कृष्ट खेलाडी भए । दुवैले ५ हजार रुपैयाँ पाए । ब्याडमिन्टनकञ्चनपुर महेन्द्रनगरमा सम्पन्न ३९ औं राष्ट्रिय ब्याडमिन्टन च्याम्पियनसिपमा आर्मी वर्चस्व जमाएको छ । ७ मध्ये ६ स्वर्ण आर्मीका खेलाडीले जिते । पुरुष टिमको स्वर्णमात्र एपीएफले जितेको हो । आर्मीका रत्ज्नजित तामाङले एपीएफका दिपेश धानीलाई हराएर उपाधि जिते । पहिलो सेट १९२१ ले पछि परेका रत्नले दोस्रो सेटमा दीपेशलाई लगातार ११ अंकसम्म कुनै मौका दिएनन् । त्यसपछि लयमा फर्कन खोजेका दिपेशलाई ६ अंकमा रोक्दै खेल बराबरीमा ल्याए । तेस्रो सेटमा २११२ आफ्नो पक्षमा पारेर रत्नले उपाधि कब्जा गरे । उनले डबल्समा नवीन श्रेष्ठसँग मिलेर उपाधि जिते । उनीहरूले दीपेश र विजित थापामगरको जोडीलाई २११९, २११४ ले हराएका थिए । रत्नजितले मिक्स डबल्समा दिदी नङसलसँग मिलेर स्वर्ण जिते । उनीहरूले एपीएफका विजित र शोभा गौचनको जोडीलाई १६२१, २११९, २११० ले पराजित गर्दै उपाधि जितेका थिए ।महेन्द्रनगरस्थित कभर्डहलमा महिला सिंगल्समा आर्मीकी नङसलले एपीएफकी शिक्षा श्रेष्ठलाई २११३, २११४ ले हराएर उपाधि जितिन् । नङसलको यो लगातार तेस्रो उपाधि हो । महिला डबल्समा नङसलले अनुमाया राईसँगको जोडीमा उपाधि जितिन् । उनीहरूले एपीएफका पूजा श्रेष्ठ र शिक्षा श्रेष्ठलाई २११९, २११५ ले हराए ।सफ्ट टेनिसविराटनगर १० औं राष्ट्रिय सफ्ट टेनिसको महिलातर्फ मध्यमाञ्चलले वर्चस्व जमाएको छ । एकलमा साबिक विजेता मध्यमाञ्चलकी मेघा श्रेष्ठले आफ्नै टिमकी चन्द्रमाया राईलाई ४१ को सेटले हराएर उपाधि सुरक्षित गरिन् । मध्यमाञ्चलकी एलिजा रञ्जित र पश्चिमाञ्चलकी प्रीति थापा तेस्रो भए । महिला डबल्सर्फ मध्यमाञ्चलका चन्द्रमाया र एलिजाको जोडीले मेघा र आयुष्मा रञ्जितको जोडीलाई ५३ सेटले हराएर स्वर्ण जितेको छ । मध्यमाञ्चलका कृपा शर्मा र सुनीरा थापा तथा सुदूरपश्चिमका भावना श्रेष्ठ र अस्मिता धामीले कांस्य पदक जिते । महिला टिम इभेन्टमा मध्यमाञ्चलले पूर्वाञ्चललाई ३० को सोझो सेटले हराएर उपाधि जित्दा मध्यमाञ्चल र सुदूरपश्चिम तेस्रो भए । पुरुष एकलतर्फ डिफेन्डिङ च्याम्पियन मध्यमाञ्चलका प्रदीप खत्रीले फाइनलमा पूर्वाञ्चलका युनेश योञ्जनको सामना गर्ने छन् ।"
एनभीए अवार्ड हुने,काठमाडौं (कास) प्रथम एनभीए अवार्डका लागि मुख्य प्रायोजक सिटी ट्राभल एन्ड टुर प्रालिले ३ वर्षका लागि १० लाख ५० हजार रुपैयाँको प्रायोजन सम्झौता गरेको छ । शनिबार नेपाल भलिबल संघ र सिटी ट्राभलबीच सम्झौतापत्रमा हस्ताक्षर भयो । सोमबार हुने एभीए अवाडअन्तर्गत संघले वर्षका उत्कृष्ट टिम महिला र पुरुषलाई समान ५० हजार तथा वर्षका उत्कृष्ट पुरुष तथा खेलाडीलाई समान २५ हजारसहित सम्मानित गर्ने भएको छ । उदीयमान खेलाडी र वर्ष प्रशिक्षकलाई पनि सम्मानित गरिनेछ ।
पुलिसको पहिलो जित,"काठमाडौं (कास) शिवम् न्यु डायमन्ड एकेडेमी र नेपाल पुलिस क्लब शनिबार राजधानीमा जारी १३ औं रेडबुल ढोरपाटन यूएम महिला डबल लिग भलिबलमा विजय पाएका छन् ।न्यु डायमन्डले त्रिभुवन आर्मी क्लबलाई २६२४, २५१४, २५१६ ले हरायो । नेपाल पुलिस क्लबले पहिलो जित पाउने क्रममा मेघौली स्पोर्ट्स क्लब चितवनलाई २५१०, २५७, २५१३ ले हरायो । मेघौलीले अर्को खेलमा पारामाउन्ट स्कुललाई ३२ सेटले पराजित गरेको थियो । एपीएफले थ्रीस्टारलाई ३० ले हरायो ।"
खलंगा सेमिफाइनलमा,बैतडी (कास) दशरथ चन्द नगरपालिका४ खलंगा टोली बैतडीमा जारी प्रथम मेयर कप क्रिकेट प्रतियोगिताको सेमिफाइनल पुगेको छ । बुड्डाबाजे क्रिकेट मैदान रातामाटामा शनिबार नपा १० बाराकोटलाई २ विकेटले पराजित गर्दै खलंगा अन्तिम चारमा पुग्यो ।
झापा र एनएसी भिड्ने,दमौली (कास) तेस्रो भिमाद गोल्डकप फुटबलको उपाधिलाई झापाको जलथल एफसीले भिमाद एनएसीसँग प्रतिस्पर्धा गर्ने भएको छ । शनिबार झापाले राजदल गणलाई ४० ले हराउँदा सरोज कार्कीले ह्याट्रिक गरे । एनएसीले आयोजक युवा क्लव भिमादलाई २० ले हरायो । विजेताबाट दुवै गोल राष्ट्रिय खेलाडी नवयुग श्रेष्ठले गरे ।
साना वैज्ञानिक,"पानीजहाज कस्तो हुन्छ ? विनोद बराल, विवेक खनाल र कृशला पौडेलले प्रत्यक्ष देखेका छैनन् । तर, उनीहरू नमुना पानीजहाज आफैंले बनाएर चलाउन सफल भएका छन् । उनीहरू झापाको दमक१ स्थित हिमालय माध्यमिक विद्यालयमा कक्षा ९ मा पढ्छन् । सामुदायिक विद्यालयका विद्यार्थी भए पनि वैज्ञानिक उपकरण बनाएर उनीहरूले आफ्ना अभिभावक, शिक्षक र साथी सबैलाई चकित बनाएका छन् । उनीहरूले रिमोट कन्ट्रोल बाट चल्ने पानीजहाज बनाएका हुन् । त्यसमा राष्ट्रिय झन्डा राखेर उनीहरूले विद्यालय प्रांगणमा चलाएर देखाए । सोही विद्यालयका कक्षा ८ मा पढ्ने प्रियंका भण्डारी, पवन भण्डारी र प्रशान्त तिम्सिनाले पनि यस्तै अभ्यास गरे । पुस २६ र २७ गते हिमालय माविको हिमालय इको फ्रेन्डली बाल क्लबको आयोजनामा दुईदिने विज्ञान तथा वातावरण प्रदर्शनी भएको थियो । उक्त प्रदर्शनीमा साना वैज्ञानिकहरू को प्रगति देखेर दमक नगरपालिकाका मेयर रोमनाथ ओली, उपमेयर गीता अधिकारी, जिल्ला शिक्षा अधिकारी योगेन्द्र बरालसहित उपस्थित सबै दंग परे । सामान्यत: सामुदायिक विद्यालयहरू सधैं आलोचित हुने गरेका छन् । तर, जिल्लाका विभिन्न सामुदायिक विद्यालयका विद्यार्थीले आफैंले सिर्जना गरेका वैज्ञानिक आविष्कारले सबैलाई तारिफ गर्न बाध्य तुल्यायो ।प्रदर्शनीमा कक्षा ७ मा अध्ययनरत केल्भिन संग्रौलाले बनाएको अडिनियो प्रोग्राम ड्रोन ले सबैको ध्यान खिच्यो । दमक८ का १२ वर्षीय केल्भिन चौथो पटकको प्रयासमा नमुना ड्रोन बनाएर उडाउन सफल भएका हुन् । प्रदर्शनीमा उनको ड्रोन हेर्नेको निकै घुइँचो थियो । निरन्तरको अध्ययन र तेस्रो पटकसम्मको दुर्घटनापछि आफूले बनाएको ड्रोन आकाशमा उडेको केल्भिनले बताए । उनले प्रदर्शनीमा पहिलोपटक ड्रोन उडाएका हुन् । केल्भिनले युटयुबमा हेरेर कैयौं पटक प्रयास गर्दागर्दा नमुना ड्रोन बनाउन सफल भएको बताए । काठमाडौंको अक्षरा स्कुलमा पढ्ने केल्भिनलाई ड्रोन बनाउन भने ३ महिना लाग्यो । ड्रोनले २ केजीसम्मको तौल बोक्न सक्ने उनले बताए । अडिनियो युयनो माइक्रो कन्ट्रोलर, ब्रसलेस मोटर, प्रोपेलर, ईएससी, जाइरो सेन्सर, क्लक वाइज, काउन्टर क्लक वाइज लगायतका उपकरण जडान गरेर यो ड्रोन बनाएको हुँ, उनले भने । भविष्यमा वैज्ञानिक बन्ने आफ्नो लक्ष्य सुनाउँदै उनले भने, यो ड्रोन बनाउनमा मलाई बुवाआमाले ठूलो सहयोग गर्नुभएको छ । ड्रोन बनाउन २५ हजार रुपैयाँ खर्च लागेको केल्भिनका बुवा मोहन संग्रौलाले बताए । उसले दुई वर्षअघि सिम्पल वल्क रोबर्ट, वायर जडित रिमोट कन्ट्रोलर कार, ब्लुतुथ कन्ट्रोलर कार, अफ्टयाकल ओभर्डिङ रोबर्ट र लाइन फलो रोबर्ट पनि बनाएको थियो बुवा मोहनले भने, निरन्तरको अध्ययन र मिहिनेतपछि अहिले ड्रोन बनाएर उडाउन सफल भयो । सानै उमेरमा छोराले गरेको प्रगति देखेर आफू औधि खुसी भएको उनले बताए । प्रदर्शनीमा सुरुङ्गास्थित कन्काई माध्यमिक विद्यालयका विद्यार्थीले बनाएको प्रदूषण न्यूनीकरण उपकरणबारे अधिकांश दर्शकले सोधिखोजी गरे । दुईदिने प्रदर्शनी करिब १० हजार जनाले अवलोकन गरेको हिमालय मावि व्यवस्थापन समितिका अध्यक्ष तीर्थराज बस्नेतले जानकारी दिए । उनका अनुसार कक्षा १० मा अध्ययनरत आयुब बाँस्तोला, कक्षा ९ का मानव न्यौपाने र कक्षा ७ का अनुराग शिवाकोटीले संयुक्त रूपमा उक्त प्रविधि बनाएका हुन् । उनीहरूको आविष्कारले उद्योग, कलकारखानाबाट निस्किने प्रदूषणलाई न्यूनीकरण गर्न सकिनेछ । प्रदर्शनीमा विभिन्न वैज्ञानिक आविष्कारसम्बन्धी ३० वटा स्टल थिए । उपकरण बनाउन नसक्ने विद्यार्थीले आकर्षक चित्रहरू बनाएर राखेका थिए । प्रदर्शनीमा विद्यार्थीले चित्र बिक्री पनि गरे । प्रदर्शनी हेर्न पुगेका दमक२ का पुण्य अधिकारीले भने, साना नानीहरूले विश्वासै गर्न नसकिने सामान बनाएका छन् र यसबाट विद्यालय र विद्यार्थीको मिहिनेत झल्किएको छ ।हिमालय माविमै कक्षा १० मा पढ्ने निकिशा थापा र श्रद्धा उप्रेतीले पानी प्रशोधन गर्ने उपकरण बनाएर देखाए । सामान्य खर्चमा जुटाइएका सामग्री प्रयोग गरेर उनीहरूले खानेपानीको अभाव टार्न सक्ने क्षमताको प्रशोधन मेसिन बनाएका हुन् । श्रद्धाका अनुसार यो मेसिनबाट विभिन्न कारणले प्रदूषित हुने पानी प्रशोधन गरेर घरायसी एवं कृषि प्रयोजनमा उपयोग गर्न सकिन्छ ।"
जसले भित्र्याइन् खुसी,"चितवनको सबै भन्दा विकट ठाउँमध्ये पर्छ कान्दा गाउँ । भौतिक पूर्वाधार तयार नभई यो गाउँलाई नगरपालिकामा राखियो । अहिले यो गाउँ राप्ती नगरपालिकाको १३ नम्बर वडामा पर्छ । यो ठाउँ पुग्न सदरमुकामबाट एक दिन लाग्छ । गाउँमा सबैभन्दा बढी चेपाङ समुदायको बसोबास छ । तामाङ समुदायको बसोबास फाट्टफुट्ट छ । विकट बस्ती, त्यसमाथि भौतिक पूर्वाधारले पछि परेको गाउँमा कमै खुसीको खबर सुन्न पाइन्छ । कष्ट सहेर दैनिकी चलाउनुपर्ने बाध्यता छ । जति कष्ट सहे पनि त्यसलाई भुलाउने काम भने गाउँकै १२ वर्षीया सावित्री तामाङले गरिन् । कान्देश्वरी आधारभूत विद्यालयमा कक्षा ४ मा अध्ययनरत सावित्रीको सफलताले यति बेला यो गाउँमा बडो खुसियाली छाएको छ । सावित्रीले गाउँमा पहिलो पटक स्वर्ण पदक भित्र्याउने इतिहास रचेकी छन् । गत पुस १७ र १८ गते सुनसरीको इटहरीमा १२ औं खुला अन्तर्राष्ट्रिय मैत्री तेक्वान्दो भएको थियो । उनीसहित प्रतियोगितामा ५ जना साथी भाग लिन गएका थिए । तर उनले स्वर्ण पदक नै जितिन् । उनले जितेको स्वर्ण पदकले सिंगो गाउँमा खुसी छाएको छ भने सँगै पढ्ने साथी दङ्ग छन् । अहिले उनी गाउँमा सेलेब्रिटीसरह भएकी छन् । सावित्रीले २९ देखि ३३ किलो तौलसमूहमा प्रतिस्पर्धा गर्दै स्वर्ण पदक हात पारेकी हुन् । स्वर्ण पदक जित्छु नै भनेर गएकी थिएँ, सावित्रीले खुसी हुँदै भनिन्, मेरो मिहिनेत र सबैको हौसलाले सोचेको कुरा पूरा गर्न सकेँ । उनलाई तेक्वान्दो खेलाडीमा संगीना वैद्य मन पर्छ । भविष्यमा संगीनाजस्तै खेलाडी बन्ने उनको सपना छ । मलाई राम्रो खेलाडी बन्ने मन छ, उनी भन्छिन्, राम्रो खेलाडी बनेर राष्ट्रको नाममा खेल्ने मन छ, विकटमा रहेको गाउँलाई चिनाउन मन छ । सावित्री बिहानै उठ्छिन् । तेक्वान्दो खेलका लागि तयार हुन्छिन् । गाउँकै कुमारबलराम स्मृति छात्रावासमा बसेर कान्देश्वरी आधारभूत विद्यालयमा पढ्छिन् । तेक्वान्दो खेलेर विद्यालय जान तयार हुन्छिन् । शिक्षकले दिएको गृहकार्य भने बेलुका नै गर्छिन् । फुर्सद हुँदा पढ्न बस्छिन् । सावित्रीलाई अहिलेसम्म पनि टाढाबाट छात्रावासमा आएर गाउँले बधाई दिइरहेका छन् । साथीहरू कसरी स्वर्ण जित्न सक्यौ भन्दै सोध्छन्, उनी भन्छिन्, आफूले जानेको कुरा सबैलाई सिकाउँछु । सावित्रीले सहभागिता जनाएको प्रतियोगितामा नेपालसहित १३ देशका खेलाडी सहभागी थिए । नेपालका २५ जिल्लाका खेलाडीले प्रतिस्पर्धा गरेका थिए । सावित्रीका घरमा बुवाआमा, २ दिदी, २ दाजु र २ भाइ छन् । छोरीमा उनी कान्छी हुन् । परिवारको पाखोबारीमा फल्ने कोदो र मकैले जेनतेन वर्ष दिन खान पुग्छ । त्यसो त उनीसँगै गएका अन्य २ जनाले पनि कास्य पदक जिते । बुद्धिबहादुर चेपाङ र राममाया चेपाङले ३३ किलोभन्दा कम तौलसमूहमा कास्य पदक जितेका हुन् । उनीहरूलाई पनि बधाई आउने क्रम जारी छ । बुवाआमा दङ्ग छन् । बुद्धिबहादुर कक्षा ६ र राममाया कक्षा ५ मा पढ्छन् । सँगै गएका विनोद तामाङ र मंगलसिंह चेपाङले पदक हात पार्न नसके पनि कडा प्रतिस्पर्धा गरेका थिए । छात्रावासमा तेक्वान्दो सिकाउन थालेको डेढ वर्ष भयो । प्रशिक्षक सुमन दाहाल कक्षा ३ देखि ७ सम्म पढ्ने विद्यार्थीलाई तेक्वान्दो सिकाउँछन् । सबैको खेलमा रुचि छ, उनी भन्छन्, गाउँमा स्वर्ण पदक भित्रिएपछि तेक्वान्दो सिक्न विद्यार्थी झन् बढी उत्साहित छन् ।"
कसरी काम गर्छ मस्तिष्कले ?,"मानव शरीरको एकाइलाई कोष भनिन्छ । एकै खालका कोषहरू मिलेर निश्चित काम गर्ने एकाइ तन्तु हुन् । तन्तुहरूबाट अंग बन्छन् । अंगहरूबाट प्रणाली बन्छ । हरेक प्रणालीका खासखास काम हुन्छन् । जस्तो कि खाना पचाउन पाचन प्रणाली छ । सास फेर्न श्वासप्रश्वास प्रणाली छ । रगतमार्फत शरीरभर अक्सिजन पुर्याउन रक्तसञ्चार र तरल रूपमा विकार फाल्न मूत्रप्रणाली छ । सन्तान उत्पादन गर्न प्रजनन् र शरीरको ढाँचाका लागि अस्थिपञ्जर प्रणाली छन् । मांसपेशी प्रणालीले शरीरका सबै अंगलाई बाहिरबाट ढाकेको हुन्छ । यी सबै प्रणालीलाई सन्तुलित राख्न स्नायु र अन्त:श्राव प्रणालीहरूले काम गरिरहेका हुन्छन् ।शरीरका सबै जैविक प्रक्रिया नियन्त्रित र सन्तुलित राख्ने काम स्नायुप्रणालीको हो । यसको मूल एकाइ कोषलाई स्नायु कोष वा न्युरोन भनिन्छ । यसमा मूल भागबाहेक सन्देश ल्याउने स्नायुरेशा (डेन्ड्राइट्स), बाहिर लाने (एक्सोन), केन्द्र (न्युक्लियस), विभिन्न स्नायु रसायन (न्युरो केमिकल) र तिनले काम गर्ने अवयव हुन्छन् । न्युरोनबाहेक न्युरोनसँग सम्बन्धित रहेर मूल रूपमा ३ खालका कोषहरू जोड्ने, तिनको काममा परिमार्जन गर्ने, संरचनामा भूमिका खेल्ने, विकार फाल्ने वा सुरक्षा दिनेजस्ता अन्य विशेष कोष पनि हुन्छन् । यस्ता कोषहरूले त्यसैअनुसार स्नायुप्रणालीमा विविध तन्तु र अंगहरूको संगठन गरिरहेका हुन्छन् ।संरचनागत हिसाबले मस्तिष्कबाट केन्द्रीय र सुसुम्ना तथा स्नायु रेसाहरूबाट पेरिफेरल गरी दुई भागबाट स्नायुप्रणाली बन्दछ । मानव खप्परभित्र रहेको मस्तिष्कमा ठूलो, सानो, मध्य मस्तिष्क, सुसुम्ना आदि हुन्छन् । मस्तिष्कबाट मेरुदण्ड हुँदै निक्लेर शरीरैभरि जालोजस्तै फिँजिएका स्नायु नसाहरूबाट स्नायुप्रणाली बनेको हुन्छ । स्नायुप्रणालीले गर्ने कामहरूको प्रकृतिका हिसाबले एकले अर्कोलाई समन्वय र सन्तुलनमा राख्न पूरक प्रणालीहरू (सिम्पाथेटिक र पारासिम्पाथेटिक) का माध्यमबाट जैविक प्रक्रियाहरूमा नियन्त्रण र सन्तुलन भैइरहेको हुन्छ । सामान्यत: एउटाले कुनै कुरा जस्तै: मुटुको चाल बढाउँछ भने अर्कोले घटाउँछ । स्नायुप्रणालीले यसरी मानव शरीरका सबै जैविक प्रक्रिया, जस्तै: मुटुको चाल, सासको गति, पाचन, विकार विसर्जनलगायत गतिविधि नियन्त्रित र सन्तुलित राख्ने काम गरिरहेको हुन्छ । मानव शरीर जीवित राख्न मस्तिष्कको निर्णायक भूमिका हुन्छ । त्यसैले शरीरका अन्य अंगप्रणाली ठीक रहेको अवस्थामा पनि मस्तिष्क मृत (ब्रेन डेथ) भएमा मानव जीवन समाप्त हुन्छ । मानव मस्तिष्कले मानिसलाई मानिसजस्तै बनाउने विभिन्न काम गर्छ । व्यवहार, बोली, अनुभूति, भावना, विचार, ध्यान, एकाग्रता आदि नियन्त्रित राख्छ । समय, स्थान र व्यक्तिको पहिचान गराउँछ । सम्झना, ज्ञान, बुद्धि, विवेक, निर्णय र शरीरको अवस्थाको चेतजस्ता मनोवैज्ञानिक क्रियाकलाप नियमित राख्छ । व्यक्तिको समग्र स्थितिलाई नियमित र स्वस्थ राख्ने काम गर्छ । शरीर र मनबीच अत्यन्त नजीकको सम्बन्ध र अन्तरक्रिया हुन्छ । मनको अवस्थाले शरीर र शरीरको अवस्थाले मनको समग्र स्वास्थ्य र अवस्थामा प्रभाव पारिहरको हुन्छ । त्यसैले, मानसिक स्वास्थ्यबिना स्वास्थ्य अपुरो हुन्छ । विश्व स्वास्थ्य संगठनका अनुसार स्वास्थ्य भनेको शारीरिक, मानसिक र सामाजिक हिसाबले सामन्जस्यपूर्ण अवस्था हो । केवल अस्वस्थता र अक्षमता नहुनु मात्र होइन । मानसिक रूपले स्वस्थ रहन स्नायुप्रणाली र मनमस्तिष्कले सन्तुलित रूपमा काम गर्न जरुरी हुन्छ । जब कोही व्यक्तिको मनमस्तिष्कमा संरचनागत वा कार्यगत रूपमा कुनै समस्या उत्पन्न हुन्छ, उसका यी मानसिक कार्यमा गडबडी आउँछन् । तसर्थ, हामीले सानैदेखि मानसिक स्वास्थ्यमा पनि उत्तिकै ध्यान पुर्याउनु अवाश्यक छ ।"
म सानी नानी,"सबेरै उठ्ने म, पढ्न बस्ने छोरी । विद्यालय जान्छु सधैं, चट्ट कपाल कोरी । अमूल्य आचार्य, कक्षा५ सेन्ट मेरिज स्कुल, ललितपुर"
मेरो बाल्यकाल,"सहरको कोलाहलमा हरायो मेरो शैशवकाल,कुनाकाप्चामा मात्र खेल्न पाउँदा भयो बेहाल ।खुला चौर देखिँदैन यहाँ कतै पनि, यो बेबारिसे ठाउामा हरौछु कि म सानो नानी । डाँडा काँडा हरियो चौरमा खेल्न मन लाग्छ, तर यहाँ कोठाबाहिर निस्किन डर लाग्छ । धेरै पढी ज्ञानी बन्न सहरमा आउनुपर्ने, खुला भै खेल्न कुद्न नपाउँदा मैले के नै गर्ने ? मोबाइल र टीभीले कृत्रिम बनाए हाम्रो बाल्यकाल, साथीभाइ चाहिँदैन कसैलाई कस्तो हो यो चाल ? कौसीमा बसी टोलाउँछु सोच्दै धेरै कुरा, स्वतन्त्र भै खेल्ने सपना कहिले होला पूरा ? ठूला ठूला घरहरू छन् धेरै गुड्छन् गाडी,सधैं मलाई बस्नुपर्छ यही घर पछाडि ।सपना छन् ठूला ठूला साकार पर्नुछ भोलि,आजै राम्रो भएन भने के होला र भोलि सुशान खनाल, कक्षा६बृहस्पति विद्या सदन, काठमाडौं"
म पुतली,"देखेर फूलहरूको यौवन, नाच्न मन लाग्छ,पखेटा फिँजाई फूलहरूमा, बस्न मन लाग्छ ।पुतली हुँ म त उडी उडी, हिँड्न मन लाग्छ सुजन अनिमेष अधिकारीभरतपुर५, चितवन"
जाडो,"टीभी खोलेँ गीत बज्यो कुटुमा कुटु,बत्ती गयो हिटर गयो फेरि काँप्यो मुटु ।पढ्न जानुपर्ने अब स्कुल मिलाएँ झोला,के गर्नु एकदुई महिना यस्तै हुने होला । कृस्टल न्यौपाने, कक्षा८एनके सिंह मेमोरियल स्कुल, काठमाडौं"
सानी साथी !,"माघको महिना जाडो निक्कै थियो । स्कुलमा जाडो बिदा सुरु हुनै लागेको थियो । यसपटक पनि मेरो जन्मदिन स्कुल बिदाको बेलामा नै पर्दै थियो । पोहोरको जन्मदिन सम्झँदै म बरन्डामा घाम तापिरहेकी थिएँ । दिदी दिदी, हामी त यो जाडो बिदामा वीरगन्ज जाने भयौं नि बाबासँगै, सानो भाइ अनुश खुसीले उफ्रिँदै आयो । आहा हो र ? भाइको कुरा सुनेर म निक्कै उत्साही भएँ । किनभने बाबा भर्खरै सरुवा भएर वीरगन्ज जानुभएको थियो । नयाँ ठाउँ घुम्न पाइने भयो भनेर म खुसी भएँ । यस पटकको जन्मदिनमा साथीहरू नहुने भएकोमा चाहिँ दु:ख पनि लाग्यो । स्कुल बिदा भएकै दिन ३ बजे हाम्रो फ्लाइट थियो । हामी एक घण्टा अगाडि नै विमानस्थल पुग्यौं । तर तराईतिर शीतलहर चलेकाले साँझ ५ बजेसम्म पनि हाम्रो उडान हुन सकेन । विमानस्थलमा कुर्दाकुर्दा हामी सबै दिक्क भएका थियौं । त्यहाँ भएका मानिस तराईतिर निक्कै जाडो बढेको कुरा गरिरहेका थिए । साढे ५ बजेतिर बल्ल उतातिरको मौसम खुल्दै गरेको जानकारी आयो । हामी सबै खुसी भयौं । साँझ झमक्कै भएपछि विमान उड्यो । बाबाको क्वाटरमा पुग्दा रात परिसकेको थियो । हामी सबैजना खाइपिई गरेर सुत्यौं । मलाई भने मनमनै यहाँको ठाउँ र मानिस कस्ता होलान् भन्ने खुल्दुली भइरहेको थियो । कति बेला भुसुक्कै निदाएछु थाहै भएन । बिहान आमाले उठाउँदा पो ब्युँझिएँ । उठ नानी, मन्दिर दर्शन गर्न जाने हो अब, आमाले भन्नुभयो । म जुरुक्क उठेँ । भाइ त अघि नै उठेर तयार भइसकेको रहेछ । म पनि हतार गरेर तयार भएँ । बाहिर हुस्सु लागिरहेको थियो । चिसो निकै बढेको थियो । हामी चढेको गाडी हुस्सुकुहिरो छिचोल्दै अगाडि बढ्यो । मन्दिर दर्शन गरेपछि मैले यताउता हेरेँ । छेउछाउमा ससाना घरहरू थिए । कुहिरोले छपक्कै छोपिएका ती घरमध्ये एउटामा मैले मभन्दा केही सानी साथीलाई देखेँ । उनी कलधाराबाट पानी निकालिरहेकी थिइन् । त्यस्तो जाडोमा पनि कलको पानीबाट हरर बाफ आइरहेको थियो । म छक्कै परेँ । मलाई ती सानी साथीसँग कुरा गर्न मन लाग्यो । उनको शरीरमा एकसरो कपडा मात्र थियो । त्यो जाडोका लागि काफी थिएन । म नजिकै गएँ । तर म छेउमा पुग्नेबित्तिकै उनी त फुत्तै घरभित्र पो छिरिन् । मैले भित्र चिहाएँ । त्यहाँ उनका अरू ससाना भाइबहिनी पनि थिए । आगो बलिरहेको थियो । सबै त्यही आगोमा झुम्मिएका थिए । पातला र च्यातिएका लुगाले नथेगेर उनीहरू जाडोले कापिरहेका थिए । अनुशा, ए अनुशा ? कता गइछ यो, आमाले बोलाउनुभयो । म उनीहरूलाई हेर्दै फर्कें । सानी साथी भित्रबाट लुकेर मलाई हेरिरहेकी थिई । हामी क्वाटरमा फर्कियौं । दिनभरिजसो मलाई सानी साथी र उनका भाइबहिनीको याद आइरहयो । पर्सिपल्ट मेरो जन्मदिन थियो । बेलुका मैले बाबालाई सोधेँ, बाबा मेरो जन्मदिनमा कति खर्च हुन्छ ? मैले अचानक यस्तो सोधेकोमा बाबा छक्क पर्नुभयो । किन के भयो र नानी ? बाबाले सोध्नुभयो । मैले मन्दिर गएको दिन भएका सबै कुरा बाबालाई सुनाएँ । र, मेरो जन्मदिनमा हुने खर्चले उनीहरूलाई केही न्यानो कपडा दिने आफ्नो इच्छा पनि बताएँ । मेरो कुरा सुनेर बाबाका आँखामा आँसु छचल्कियो । खै बाबाले केके सोच्नुभयो कुन्नि ? जन्मदिनको अघिल्लो साँझ बाबाका केही साथी आएका थिए । उहाँहरूलाई बाबाले जन्मदिनमा मैले के गर्न चाहेको छु भन्ने सुनाइदिनुभयो । त्यो सुनेर उहाँहरू सबैले मलाई स्याबासी दिनुभयो । जन्मदिनको उपहार भनेर केही रकमसमेत दिनुभयो । मैले त्यो रकम बाबालाई नै राख्न दिएँ र भने, यो पैसाले पनि केही किनिदिनुस् ल ?त्यही बेलुका हामीले नजिकैको बजारबाट केही स्वेटर, ज्याकेट ट्राउजर र टोपीहरू किन्यौं । घर फर्किएर खानपिन सक्नेबित्तिकै मलाई कति बेला उज्यालो होलाजस्तो लाग्न थालिसकेको थियो । राति अबेर निदाए पनि बिहान म सबैभन्दा चाँडो ब्यँुझिएँ । यस पटक मैले पोहोर साल किनेकै गाउन लगाएँ । अनि सबै सरसामान बोकेर बाबा, आमा, भाइ र म मन्दिरतिर लाग्यौं । मन्दिर दर्शन गर्यौं । अनि सानी साथीको घर पुग्यौं । त्यहाँ पुगेर पहिले बाबाले ससाना नानीहरूका लागि आफ्नी छोरीले जन्मदिनको उपहार दिन ल्याएको बताउनुभयो । त्यसपछि मैले आफ्नै हातले उनीहरू सबैलाई पालैपलो स्वेटर, ज्याकेट र टोपी दिएँ । आमाले केही खानेकुरा पनि ल्याउनुभएको रहेछ । जाडोमा न्यानो लुगा र मिठो खानेकुरा पाएर उनीहरू औधि खुसी भए । सानी साथी र उनका भाइबहिनी सबैको अनुहार उज्यालो भयो । उनीहरूका बाबाआमा पनि खुसी हुनुभयो । त्यो देखेर मलाई पनि साह्रै खुसी लाग्यो । किनभने त्यो मेरो अहिलेसम्मकै विशेष जन्मदिन थियो । मैले मनमनै सोचेँ, अबका जन्मदिनमा पनि म यसरी नै खुसीहरू बाँड्नेछु । खुसीको त्यो क्षणलाई म सेल्फीहरूमा सँगाल्न चाहन्थेँ । म सानी साथीसँग सेल्फी खिच्न उनको नजिकनजिक हुन खोजिरहेकी थिएँ । उनी भने लाजले परपर सरिरहेकी थिइन् ।"

शीर्षक,विवरण
कुन प्रदेशमा कसको नेतृत्व ?,"प्रदेश ६ मा एमालेले मुख्यमन्त्री नछाड्नेसुर्खेत (कास) प्रदेश १ र ३ मा जस्तै ६ मा पनि एक्लै सरकार गठन गर्ने हैसियत रहेको भन्दै एमाले प्रदेश संसदीय दलको बैठकले सरकारको नेतृत्व नछाड्ने निर्णय गरेको छ । एमाले र माओवादीबीच भागबन्डा गर्नुपरे अरू नै प्रदेश छाड्न बैठकले पार्टीलाई आग्रह गरेको छ । सोमबार बसेको संसदीय दलको बैठकले प्रदेश ६ मा एमालेबाट उम्मेदवार बनेका शतप्रतिशत विजयी भएका र एकल बहुमत पुग्ने अवस्था रहेकाले सरकारको नेतृत्व छाड्न नमिल्ने उसको अडान छ । एमालेको प्रदेश ६ कमिटीको पुस ११ गते संघीय राजधानीमा बसेको बैठकले पनि प्रदेश सरकार नेतृत्व आफैंले गर्ने निर्णय गरेको थियो ।प्रदेश कमिटी सहसंयोजक यामलाल कँडेलको अध्यक्षतामा बसेको बैठकले नेतृत्व आफैं लिनुपर्ने निर्णय गरेको हो । एमाले पोलिटब्युरो सदस्यसमेत रहेका कँडेलले यसबारे पार्टी केन्द्रको गम्भीर ध्यानाकर्षण गराउने निर्णय गरिएको जनाए । प्रदेशसभाको ५० प्रतिशत संख्या एमालेको छ । त्यो नै हामी एक्लैले सरकारको नेतृत्व गर्न सक्ने हैसियत हो, उनले कान्तिपुरसित भने, जुन प्रदेशले शतप्रतिशत उम्मेदवारहरू विजयी गराउँछ, त्यसैलाई भागबन्डाका नाममा सरकारको नेतृत्वबाट वञ्चित गर्नु हुँदैन भन्ने हाम्रो जोडदार माग हो । ४० सदस्यीय प्रदेशसभामा एमालेका २०, माओवादी केन्द्र १३, कांग्रेस ६ र राप्रपाका १ जना सदस्य छन् । एमालेमाओवादी गठबन्धनबीच एकीकरणको गृहकार्य भइरहँदा नेताहरूको वरिष्ठतालाई आधार बनाउँदासमेत प्रदेश ६ मा माओवादी केन्द्रलाई छाड्न सक्ने कुनै आधार नभएको बैठकको निष्कर्ष छ । माओवादी केन्द्रबाट महेन्द्रबहादुर शाही (कालिकोट) र नरेश भण्डारी (जुम्ला) ले मुख्यमन्त्रीको दाबी गरिरहेका छन् । माओवादी केन्द्रले अन्यत्रभन्दा प्रदेश ६ मा आफूहरूको पकड रहेकाले मुख्यमन्त्री आफूले नै पाउनुपर्ने अडान राखेको छ । प्रदेशको राजधानी सुर्खेत भए पहिलो मुख्यमन्त्री कर्णालीले पाउनुपर्ने माओवादीको अर्को तर्क छ । प्रदेश ६ मा एमालेबाट कँडेल (सुर्खेत) र अर्का पोलिटब्युरो सदस्य प्रकाश ज्वाला (सल्यान) मुख्यमन्त्रीका आकांक्षी छन् । कँडेल २०५१ को प्रतिनिधिसभा र ०७० संविधानसभा सदस्यमा सुर्खेत २ बाट निर्वाचित थिए । उनी ०५४ सालमा संस्कृति, पर्यटन तथा नागरिक उड्डयनमन्त्री भएर सरकार सञ्चालनको अनुभव संगालिसकेका छन् । त्यस्तै, ज्वालाले पनि प्रतिनिधिसभा र संविधानसभाको अनुभव संगाल्नुका साथै झलनाथ खनाल प्रधानमन्त्री हुँदा उनका राजनीतिक सल्लाहकारको भूमिका सम्हालिसकेका छन् । बैठकले संसदीय दलको नेता छान्न भने सकेन । कँडेल र ज्वाला दुवै प्रदेशसभा सदस्यहरूसँग छुट्टाछुट्टै भेटघाटमा व्यस्त छन् । पार्टीको केन्द्रीय दुई लाइन प्रदेश संसदीय दलमा पनि देखिएको छ । कँडेललाई पार्टी अध्यक्ष केपी ओली र उपाध्यक्ष वामदेव गौतमको साथ छ भने ज्वालालाई वरिष्ठ नेता माधवकुमार नेपालको साथ छ । सर्वसम्मतको प्रयासस्वरूप सोमबार निर्णय नगरिएको स्रोतले बतायो ।प्रदेशसभाको शपथ खाएलगत्तै संसदीय दलको नेता, सभामुख, उपसभामुख, प्रदेश सरकारमा मन्त्री बन्नेहरूको चर्चा सुरु भएको छ । मुख्यमन्त्रीमा वाम गठबन्धनको शीर्ष नेतृत्वले भागबन्डा मिलाउने हँदा त्यसबाहेकका अन्य पदमा एमाले सांसदले आकांक्षा व्यक्त गर्न थालेका छन् । एमालेले नेतृत्व नपाउने अवस्थामा सभामुख पाउने भन्दै त्यसका लागि पनि सांसदहरू लबिइङमा जुटेका छन् । एमालेबाट मन्त्रीमा हुम्लाका दल रावल, दैलेखका अम्मरबहादुर थापा, सल्यानका गुलाबजंग शाह र मुगुका चन्द्रबहादुर शाही लबिइङमा छन् । त्यस्तै, प्रदेश नेतृत्व नपाए सभामुखमा सल्यान (ख) का प्रकाश ज्वाला र दैलेख २ (ख) का राजबहादुर शाहीले आकांक्षा व्यक्त गरेका छन् । दोस्रो ठूलो दल माओवादी केन्द्रमा जुम्लाका नरेश भण्डारी, कालिकोटका महेन्द्र शाही र दैलेखका धर्मराज रेग्मीले संसदीय दलको नेतामा दाबी गरेका छन् । एमालेले मुख्यमन्त्री पाए माओवादी केन्द्रले सभामुख पाउनेछ । त्यस्तो अवस्थामा कानुन व्यवसायी पृष्ठभूमिका रेग्मीले सभामुखको आकांक्षा राखेका छन् । त्यस्तै, मन्त्रीमा सीता नेपाली, विन्दमान विष्ट, ठम्मर विष्ट, गोपाल शर्मा, गणेशप्रसाद सिंहलगायतको दाबी छ । उपसभामुखमा रुकुमकी विमला केसीको चर्चा छ । यस प्रदेशमा मुख्यमन्त्रीसहित बढीमा ८ मन्त्री हुनेछन् ।डेरा खोज्दै सांसद प्रदेशसभाका अधिकांश सदस्यहरू वीरेन्द्रनगरमै छन् । कांग्रेसबाहेक प्रदेश सरकारको नेतृत्वका दाबेदार एमाले र माओवादी केन्द्र आन्तरिक बैठकमा केन्द्रित छन् । उनीहरू संसदीय दलको नेता, सचेतक चयन, राष्ट्रिय सभा निर्वाचनको तयारीमा समेत छन् । माघ २४ गते राष्ट्रिय सभा निर्वाचनको तयारी र त्यसअघि संसदीय दलको नेता, सचेतक चयन, मुख्यमन्त्री, सभामुख, मन्त्रीहरूको नाम टुंग्याउने एमालेमाओवादी केन्द्रको तयारी छ । यस प्रदेशमा एमालेका २० र माओवादी केन्द्रका १३ जना सांसद छन् । वीरेन्द्रनगरमा घर नभएका सांसदहरू डेरा खोज्न व्यस्त छन् । हुम्लाबाट निर्वाचित सांसद दल रावलले प्रदेश सांसदको आवास सुविधा प्रस्ट नभएकाले डेरा खोज्न अन्योल भएको बताए । होटलमा बसिरहेका उनले कार्यकर्ता पनि डेरामा आउने भएकाले फ्लाट भाडामा लिन चाहिरहेको बताए । एकदुई कोठा लिएर काम छैन । प्रदेश राजधानी हो । कार्यकर्ता आउँछन् । त्यसैले सिंगै फ्लाट खोज्दै छु, रावलले भने । मुगुका सांसद दानसिं परियारले वीरेन्द्रनगरमा प्रशस्त सरकारी भवन रहेकाले तिनैलाई क्वाटर बनाउन सकिने धारणा राखे । क्षेत्रीयस्तरका संरचना सबै खारेजीमा पर्दैछन् । सरकारले ती कार्यालय भवनलाई सांसद निवास बनाउन सक्छ, उनले भने । माओवादी केन्द्रका सांसद धर्मराज रेग्मीले पनि फ्लाट खोजिरहेको बताए । प्रदेशसभाका ४० मध्ये ६ जनाको मात्र वीरेन्द्रनगरमा घर छ । सुस्त व्यवस्थापनप्रदेश ६ का प्रमुख दुर्गाकेशर खनालका लागि वीरेन्द्रनगर७ स्थित मध्यपश्चिम क्षेत्रीय वन निर्देशनालय र क्षेत्रीय वन तालिम केन्द्रमा कार्यालय तथा आवास व्यवस्थापनको सिफारिस गरिएको छ । तर, सरकारले अन्तरमन्त्रालय समन्वयमा ढिलाइ गरेकै कारण प्रदेश प्रमुखले आवास सुविधा पाउन सकेका छैनन् । प्रदेश संरचना व्यवस्थापनको संयोजन गरिरहेको क्षेत्रीय प्रशासन कार्यालयले प्रदेश प्रमुख, मुख्यमन्त्री, सभामुख लगायतका लागि आवश्यक संरचना व्यवस्थापन गर्न ढिलाइ गरिरहेको छ । शपथ खाइसकेपछि पनि प्रदेशसभा सदस्यहरूमा अन्योल कायमै छ । वन मन्त्रालयले आफ्ना भौतिक संरचना, सवारीसाधन उपलब्ध नगराउन परिपत्र पठाएपछि प्रदेश प्रमुखको कार्यालय र वन तालिम केन्द्र एउटै भवनमा काम चलाइएको छ ।"
दलहरू उम्मेदवार छान्दै,"काठमाडौं राष्ट्रिय सभा चुनावका लागि प्रदेश २ मा मधेसी गठबन्धनसँगको तालमेल अनिश्चित बनेपछि कांग्रेस उम्मेदवार छनोटमा जुटेको छ । कांग्रेस नेता विमलेन्द्र निधिले तालमेल प्रयास पनि जारी रहेको बताए । तालमेलका लागि कांग्रेसले प्रदेश २ मा २ सदस्य दिन राष्ट्रिय जनता पार्टी (राजपा) र संघीय समाजवादी फोरमसँग आग्रह गरेको छ । तर, मधेसी दुई दलको गठबन्धनले आफूहरूलाई ५ सिट दिन कांग्रेसलाई आग्रह गर्दै आएका छन् । मधेसी गठबन्धनले कांग्रेस र वाम गठबन्धनसँग नमिल्दा पनि प्रदेश २ मा ४ सिट जित्ने करिब निश्चित छ । कांग्रेससँग तालमेल गर्दा एक सिट बढी पाउनुपर्ने तर्क गठबन्धनको छ । कांग्रेसले भने दुई सिटमा आफूलाई सहयोग गर्न आग्रह गरेको हो ।निधिका अनुसार २ नम्बर प्रदेशमा तालमेलको प्रयास जारी भएकाले मंगलबार बिहान मात्रै उम्मेदवार छनोट हुन सक्ने बताए । अन्य प्रदेशमा उम्मेदवार छनोट गर्ने काम सुरु भएको छ, निधिले भने, २ नम्बरमा राजपा र संघीय समाजवादी फोरमसँग तालेमलका लागि छलफल भइरहेकाले त्यसलाई अन्तिममा राखिएको छ । तालमेल भए बढीमा १४ सिट र नभए त्यसभन्दा बढी उम्मेदवार हुने निधिले बताए । प्रदेश २ मा भने तालमेल भए २, नभए ४ जना उम्मेदवार हुनेछन् ।उम्मेदवार छनोटका लागि सोमबार बिहानदेखि पार्टी पदाधिकारी, पूर्वपदाधिकारी र केही वरिष्ठ केन्द्रीय सदस्यबीचको बैठक चलिरहेको छ । बैठकले साँझसम्म प्रदेश ७ को उम्मेदवार मात्रै टुंग्याएको छ । उम्मेदवार छनोट गर्ने पार्टीको आधिकारिक निकाय संसदीय समिति विधानविपरीत गठन भएको भन्दै विवादमा तानिएपछि शीर्ष नेताहरूले उम्मेदवार छनोट गर्न लागेका हुन् । प्रदेश ७ मा खुलाबाट बद्री पाण्डे, महिलाबाट तारादेवी भट्ट, दलितबाट शेरीराम पार्खी र अपांगता भएकाबाट छत्रराज जोशीको नाम चयन भएको छ । प्राथमिकताका आधारमा पाण्डे र भट्ट अगाडि पर्ने भएका छन् ।मधेसी दलमा तालमेलकै कसरत मधेसी गठबन्धनमा रहेका राजपा र संघीय समाजवादी फोरममा पनि कांग्रेससँगको तालमेल गर्ने या नगर्ने भन्नेमा अलमल छ । प्रदेश २ मा वाम गठबन्धनले मधेसी गठबन्धनलाई आफूहरूसँग तालमेल भए ५ सिट दिन तयार रहेको बताएको छ । त्यसैका आधारमा मधेसी गठबन्धनले कांग्रेससँग बार्गेनिङ गरिरहेको छ । अहिलेसम्म कोसँग तालमेल गर्ने भन्ने निर्णयमा पुग्न सकिएको छैन, राजपा नेता केशव झाले भने, अध्यक्ष मण्डलका सदस्यहरूले कांग्रेस र फोरमका नेतासँग निरन्तर छलफल गरिरहनुभएको छ । सम्भवत: मंगलबार बिहानसम्म टुंगोमा पुगिएला, तालमेल हुनेनहुने टुंगो लागेपछि मात्रै उम्मेदवार चयन प्रक्रिया अघि बढ्ने झाले बताए । तालमेल हुनेनहुने टुंगो भएपछि मात्रै कुन समूह (क्लस्टर) बाट उम्मदेवार दिने भन्ने निक्र्याेल हुने भएकाले उम्मेदवार छनोटमा ढिलाइ भएको उनको तर्क छ । उम्मेदवार छनोट र तालमेलका विषयमा छलफल गर्न सोमबार राजपा र फोरमका अलगअलग बैठक चलिरहेका छन् ।एमालेमा सकससोमबार मध्यरातसम्ममा एमालेले प्रदेश ५, ६ र ७ का उम्मेदवारको टुंगो लगाएको छ । जसअनुसार प्रदेश ७ मा कमला ओली (महिला), इन्दु कडेरिया बिष्ट (महिला), शेरबहादुर कुँवर (खुला), चक्रप्रसाद स्नेही (दलित) उम्मेदवार हुनेछन् । प्रदेश ६ मा कविता बोगटी (महिला), नन्दा शर्मा (महिला), नरपति लोहार (दलित), भैरवसुन्दर श्रेष्ठ (खुला) र ठगेन्द्र पुरी (खुला) उम्मेदवार हुनेछन् ।प्रदेश ५ मा रामलखन हरिजन (दलित), खिमलाल भट्टराई (खुला), मीना बुढा (महिला), कोमल वली (महिला) उम्मेदवार हुनेछन् । प्रदेशले धेरै नाम सिफारिस गरेपछि उम्मेदवारको टुंगो लगाउन एमालेलाई सकस परेको हो । सोमबार रातिसम्म स्थायी समिति बैठक बसेको थियो । सिफारिसमा परेका प्रत्येक व्यक्तिका विषयमा छलफल गर्नुपर्ने भएकाले बैठक लम्बिएको हो । उम्मेदवार बनाउने व्यक्तिहरू सबैका बारेमा विश्लेषण गर्नु परेकाले बैठक केही लम्बिएको हो, स्थायी समिति सदस्य सत्यनारायण मण्डलले भने । माओवादीमा नेतृत्वलाई जिम्माराष्ट्रिय सभा चुनावका लागि माओवादीले पनि प्रादेशिक तहबाट सिफारिस भएका नामलाई मंगलबार टुंग्याउने भएको छ । सोमबार बसेको प्रदेश इन्चार्जसहितको बैठकले नाम टुंगो लगाउने जिम्मेवारी अध्यक्ष पुष्पकमल दाहाल तथा नेताहरू नारायणकाजी श्रेष्ठ र रामबहादुर थापालाई दिएको छ । इन्चार्जहरूको सुझावअनुसार शीर्ष नेताले नै नाम अन्तिम रूप दिनुहुनेछ, नेता मणि थापाले भने । माओवादी केन्द्रले गठबन्धनका तर्फबाट १४ सिटमा उम्मेदवारी दिनेछ । माओवादीको प्रदेश तहबाट यसअघिको चुनावमा नउठेका मुख्य नेताहरू रामबहादुर थापा र दीनानाथ शर्माको नाम सिफारिस भएको छ । उनीहरूलाई माओवादीले राष्ट्रिय सभा चुनावको उम्मेवार बनाउने करिब निश्चितजस्तो छ । त्यस्तै लीलामणि पोखरेल, नरमाया भट्टराई, विमा काफ्ले, गंगा कार्की, विमला सुवेदी, गंगा पराजुली, सरिता महर्जन, श्रीराम ढकाल, बलावती शर्मा, परशुराम रम्तेल, खिमकुमार विके, भक्त रसाइली, हरिराम चौधरी, सहदेव बोगटी, पद्मराज जोशी, देवराज रेग्मी, मीनबहादुर खत्री, ललीराम लोहारलगायतको नाम आएको छ ।"
नियन्त्रणमा आएन भाइरल,"कालिकोट दुई सातादेखि जिल्लामा फैलिएको भाइरल ज्वरो अझै नियन्त्रण हुन सकेको छैन । खाडाचक्र नगरपालिका२ को मेग्र, भर्ता पोरिपाल्नी र ४ को ताडी दलित टोलसहित वडा नम्बर ६ मा पनि भाइरल ज्वरोका बिरामी भेटिएको नगर प्रमुख जसीप्रसाद पाण्डेले जानकारी दिए । सुक्खा मौसमले रोग अन्यत्र पनि देखिन थालेको छ, पाण्डेले भने, नियन्त्रणका लागि एकीकृत पहल आवश्यक छ । उनले जिल्ला अस्पतालमा पनि बिरामी बढेको बताए । यस्तै, सान्नी त्रिवेणी५ डाडाखेत, तिलागुफा नगरपालिकाको चिल्खाया र महाबै गाउँपालिकामा पनि भाइरल ज्वरोका बिरामी देखिएको जिल्ला स्वास्थ्यले जनाएको छ । गाउँमा फैलिएको रुघाखोकी र ज्वरो सदरमुकाम खाडाचक्रका दुईवटा वडाको जस्तो महामारी भने नभएको जिल्ला स्वास्थ्यका सिनियर अहेव कटकबहादुर महतले बताए । उनका अनुसार खाडाचक्रको ४ र २ वडामा शनिबार ८ सय १४ जनाको परीक्षण गरिएको थियो भने आइतबार वडा २ को पोरीपाल्नीमा थप १ सय ८९ बिरामी फेला परेका छन् । जिल्ला अस्पतालका डा सुवास शर्माको नेतृत्वमा आइतबार पोरीपाल्नी गएको टोलीले १ सय २७ महिला र ६१ पुरुषको परीक्षण गरेकामा गम्भीर अवस्थाका ९६ बिरामी फेला परेका थिए । वडा ४ मा सोमबार ७७ बिरामीको उपचार गरिएको छ । तीमध्ये ७० प्रतिशतभन्दा बढी बालबालिका छन् भने २० प्रतिशत वृद्धवृद्धा र १० प्रतिशत वयस्क बिरामी छन् । अधिकारकर्मी बाले विश्वकर्माले महामारी फैलिएको गाउँमा सरसफाइको कमी, गरिबी र सुक्खा रहेकाले बढी समस्या देखिएको बताए । सुर्खेतबाट आएको एक ट्रक औषधि सोमबार मान्म चौरस्थित जिल्ला स्वास्थ्य पुगे पनि प्रभावित गाउँ पठाइएको छैन । आएको एन्टिबायोटिक औषधि मंगलबार प्रभावित गाउँमा पठाइने छ । कडा खालको एन्टिबायोटिक जिल्ला पुगिसकेको छ, स्वास्थ्य प्रमुख डा कौशल अलीले भने, मंगलबारदेखि आवश्यकताअनुसार औषधि पठाउँछांै । उनले जिल्लामा स्टक रहेको सिटामोल र एमोक्सिलिनले काम चलाएको बताए । गम्भीर अवस्थाका बिरामीलाई जिल्ला अस्पतालमा भर्ना गरिएको छ । आइतबार बेलुकी बसेको जिल्ला दैवी प्रकोप उद्धार समितिको आकस्मिक बैठकले मध्यपश्चिम क्षेत्रीय स्वास्थ्य निर्देशनालयबाट थप स्वास्थ्यकर्मी माग गर्ने निर्णय भए पनि कालिकोट पुगेको छैन । सबै ठाउँमा भाइरल फैलिएपछि हालको जनशक्ति अपुग हुने ठहर गर्दै थप माग गर्ने निर्णय बैठकले गरेको छ । जिल्ला अस्पतालमा आइतबार १९ बिरामी आएकामा १३ जना भर्ना गरिएको छ । सोमबार २३ बिरामी अस्पताल आएका छन् । अस्पतालमा भने बेड अभाव छ । जिल्ला जनस्वास्थ्यले सोमबार पनि वडा ४ ताडी दलित टोलमा ४ स्वास्थ्यकर्मी खटाएको दाबी गरेको छ । तर, बिरामीले गाउँमा डाक्टर नगएको र औषधि पनि नपाइएको गुनासो गरेका छन् । गाउँमा भाइरल ज्वरोले महामारीको रूप लिएपछि आइतबार ६ बिरामीको घाँटीको पानी संकलन गरी परीक्षणका लागि काठमाडौं पठाइएको छ ।"
जाजरकोट र बाजुरामा हङकङ फ्लु,"काठमाडौं जाजरकोट र बाजुरालगायत जिल्लामा प्रकोपका रूपमा देखिएको मौसमी रुघाखोकीमा हङकङ फ्लु (एच३एन२) समेत देखिएको छ । हङकङ फ्लु भाइरस इन्फ्लुएन्जा ए उपप्रजातिको एच३एन२ नामले चिनिन्छ । राष्ट्रिय जनस्वास्थ्य प्रयोगशालामा प्रभावित जिल्लाका बिरामीको थ्रोट स्वाब (र्याल) परीक्षण गर्दा हङकङ फ्लु (एच३एन२) देखिएको हो । बाजुराबाट आएका ५ नमुनामध्ये ३ र जाजरकोटका ८ नमुनामध्ये ५ वटामा एच३एन२ देखिएको थियो । सन् १९६८ को जुलाइमा फैलिएको हङकङ फ्लुको प्रकोपले विश्वभर १० लाखभन्दा बढी व्यक्तिको मृत्यु भएको आकलन गरिएको थियो । यो रुघाखोकी हङकङबाट सुरु भएकाले यसको नाम हङकङ फ्लु रहन गएको हो । हाल हङकङ फ्लु भाइरलविरुद्घ आम मानिसको शरीरमा रोग प्रतिरोधक क्षमता विकसित भइसकेकाले यसलाई त्यति खतरनाक मानिँदैन । नेपालमा भने यो सामान्य रुघाखोकीको दाँजोमा अलि कडा देखिएको छ । प्रयोगशालाका निर्देशक डा राजकुमार महतोले बाजुरा र जाजरकोटमा मौसमी रुघाखोकी एच३एन२ देखिएको जानकारी दिँदै अन्य ठाउँको परीक्षण प्रतिवेदन आउन बाँकी रहेको बताए । विश्व स्वास्थ्य संगठन (डब्लूएचओ) का अनुसार मौसमी रुघाखोकीका भाइरस ए, बी र सी गरी तीन प्रकारका हुन्छन् । ए भाइरसका विभिन्न उपप्रकारमध्ये हाल एच१एन१ र एच३एन२ मानिसमा फैलिरहेको छ । सी प्रकारको इन्फ्लुएन्जा भाइरस ए र बी को दाँजोमा धेरै कम फैलिरहेको हुन्छ ।बर्सेनि गर्मीयाम सुरु हुन लाग्दा र वर्षायाम गरी दुई पटक मौसमी रुघाखोकी बढी देखिन्छ । कुनै खास परिस्थिति एवं समस्या भएका व्यक्तिले सामान्य लक्षण देखिए पनि चिकित्सकीय सल्लाह लिनुपर्ने सुझाव विज्ञहरूको छ । इपिडिमियोलजी तथा रोग नियन्त्रण महाशाखाका निर्देशक डा भीम आचार्यका अनुसार ५ वर्षमुनिका बच्चा, ६५ वर्षमाथिका बूढापाका, कुपोषित, मोटो व्यक्ति, एचआईभी संक्रमित वा कुनै पनि कारणले रोग प्रतिरोधक क्षमता कम भएका, मधुमेह तथा उच्च रक्तचाप भएका, अंग प्रत्यारोपण गराएकाहरू मौसमी रुघाखोकी संक्रमणको उच्च जोखिम समूहमा पर्छन् ।"
रेडियो नेपालको खुमलटार जग्गामा अनियमितता,"ललितपुर अख्तियार दुरुपयोग अनुसन्धान आयोगले रेडियो नेपालको खुमलटारस्थित प्रसारण केन्द्रको जग्गा भाडामा दिने विषयमा अनुसन्धान थालेको छ । आयोगमा परेको उजुरीका आधारमा अनियमितता भएको आशंका मा शुक्रबार रेडियो नेपालको सिंहदरबारस्थित मुख्यालयबाट सरोकारका फाइल नियन्त्रणमा लिएको छ । आयोगका प्रवक्ता पदमप्रसाद पाण्डेले रेडियो नेपालको फाइल अनुसन्धान प्रक्रियामा रहेको बताए । अनियमितता भएको छछैन भन्ने कुरा हेरिरहेका छांै, उनले भने, बयान लिनेलगायत काम बाँकी छ ।रेडियो प्रसार सेवा विकास समितिले जेठ २९ मा खुमलटार ट्रान्समिसन स्टेसनको सातदोबाटोगोदावरी सडकको उत्तरपट्टिको ४२ रोपनी जग्गा कुबेर ज्ञान हाउजिङ कम्पनीलाई भाडामा दिएको थियो । कम्पनीले प्रतिरोपनी प्रतिमहिना ४१ हजार ५१ रुपैयाँमा (बर्सेनि १० प्रतिशतले वृद्धि हुने गरी) ३० वर्षका लागि भाडामा दिएको थियो । रेडियो नेपालको खुमलटार प्रसारण केन्द्रमा उत्तर र दक्षिणपट्टि एक सय १८ रोपनी गरेर जम्मा एक सय ६० रोपनी जग्गा छ । दक्षिणपट्टिको जग्गामध्ये १० रोपनी तत्कालीन रेडियो नेपालका कार्यकारी निर्देशक रामशरण कार्कीको पालामा इन्फ्राटेक कम्पनीलाई प्रतिमहिना १० हजारका दरले भाडामा लगाइएको थियो । त्यसपछि वर्तमान कार्यकारी अधिकृत सुरेश कार्कीले २०७३ जेठ १ मा संशोधन गरेर प्रतिमहिना ३५ हजार रुपैयाँ कायम गरेका थिए । २०६७ मा तत्कालीन कार्यकारी अधिकृत तपनाथ शुक्लाको पालामा ५ रोपनी जग्गा जियो अटोमोबाइल कम्पनीलाई प्रतिरोपनी ११ हजारका दरले ९ वर्षका लागि वृद्धि हुने गरी भाडामा लगाइएको थियो । यसलाई संशोधन गरेर तत्कालीन कार्यकारी अधिकृत कार्कीले २०७३ जेठ १ मा प्रतिमहिना ३५ हजारका दरले १० वर्ष थपिदिए । त्यस्तै गणपति तथा भेनियर प्लाइउड उद्योगलाई २०७३ पुस २५ देखि लागू हुने गरी २ रोपनी जग्गा प्रतिमहिना ३५ हजार रुपैयाँका दरले भाडामा लगाइएको थियो । २०६९ जेठ १० मा गृह मन्त्रालयलाई सशस्त्र प्रहरी बल दक्षिणकाली गण बस्ने गरी २५ रोपनी जग्गा प्रतिमहिना २३ हजार ७ सय ५० रुपैयाँ बुझाउने गरी २० वर्षका लागि भाडामा लगाएका थिए । गृहको ३ करोड ५६ लाख २५ हजार रुपैयाँ बक्यौता बाँकी छ । अहिले सशस्त्रले सम्झौताभन्दा बढी २० रोपनी जग्गा प्रयोग गरिरहेको आरोप रेडियो नेपालको छ । खुमलटार उत्तरपट्टिको ४२ रोपनी जग्गा सञ्चालक समितिको २०६८ फागुन २ मा तत्कालीन सञ्चार सचिव अवनीन्द्रकुमार श्रेष्ठको अध्यक्षतामा अर्थ मन्त्रालयका तत्कालीन सहसचिव लोकदर्शन रेग्मी (हाल मुख्य सचिव) सदस्यसमेत उपस्थितिमा भाडामा दिने निर्णय गरेको थियो । त्यति बेला जग्गाको अवस्था र व्यापारिक प्रयोजनसहितलाई ध्यानमा राखेर प्रतिरोपनी ११ हजारलाई न्यून भाडा दर कायम गरी त्योभन्दा माथि रकमका लागि सिलबन्दी बोलपत्रमार्फत प्रतिस्पर्धा गराई भाडा दिने कुरा निर्णयमा उल्लेख छ । अहिले बाँकी रहेको १०१ रोपनीमध्ये १० रोपनीमा स्टेसन, घर, क्वार्टर राखिएको छ ।रेडियो समिति अध्यक्षमा सञ्चार मन्त्रालयका सचिव, सदस्यहरूमा भाषा, साहित्य वा प्रसारणको क्षेत्र, संगीत तथा कला क्षेत्रमा विशिष्ट योगदान पुर्याएका व्यक्तिमध्येबाट एकएक जना, अर्थ मन्त्रालयका सहसचिव र रेडियो नेपालका कार्यकारी निर्देशक सदस्य सचिव रहने व्यवस्था छ । ललितपुर महानगरपालिका १५ वडा कार्यालयले पनि जग्गा भाडामा दिएको बारेमा रेडियो नेपालका विरुद्धमा सञ्चार मन्त्रालयमा पत्राचार गरेको छ । सञ्चार मन्त्रालयमा पठाएको पत्रमा खुमलटारस्थित रेडियो नेपालको जग्गा विभिन्न व्यापारीलाई लिजमा दिन लागेको जग्गा विपद् व्यवस्थापनका लागि खुला राख्न सिफारिसका साथ अनुरोध गरेको उल्लेख छ । २०७२ को भूकम्पमा पनि उक्त जग्गामा त्यहाँका स्थानीयवासीहरू आश्रय लिएका थिए । वडा कार्यालयले भाडामा पाएका भेनियर प्लाइ उड उद्योगलाई नयाँ मिटर जडान गर्न सिफारिसमा रोक लगाएको छ । १५ वडाध्यक्षको रोहबरमा पर्खाल लगाउन आएका कुबेर हाउजिङ कम्पनीका कामदारका सामग्री जफत गरी नगर प्रहरी बललाई बुझाइएको छ । स्रोतका अनुसार अहिले विभिन्न मन्त्रालयबाट १५ वडाध्यक्षलाई दबाब परेको छ । १५ वडाध्यक्ष सुदर्शन मिश्रले २०७२ को जस्तो भूकम्प जहिले पनि आउन सक्ने बताए । विपतका बेला स्थायी र अस्थायी रूपमा व्यवस्थापन गर्नुपर्ने हँुदा खुला राख्नुपर्छ, उनले माग गरे, सरकारले खुला क्षेत्र घोषणा गर्नुपर्छ । उनका अनुसार सरकारको नीतिअनुसार कुनै पनि व्यवसाय गर्दा स्थानीय समूहलाई सामाजिक उत्तरदायित्वअन्तर्गत विकास निर्माणका लागि नाफाको कुल रकमको १० प्रतिशत छुट्याउनुपर्छ । रेडियो नेपालले जुन प्रयोजनका लागि लिइएको हो, त्यहीमा प्रयोग गनुपर्छ, उनले भने, जनताको जग्गा जबरजस्ती रूपमा लिएर अहिले यही समुदायलाई राज्यले बेवास्ता गरेको छ ।रेडियो नेपालका निर्देशक बुद्धिबहादुर केसीले रेडियो नेपाल व्यवस्थापन पक्षको बैठकबाट भाडामा लगाइसकेकाले खुला राख्न नसकिने बताए । यसबारे सञ्चार मन्त्रालयलाई पनि जानकारी गराइसकेका छांै, उनले भने, भौतिक संरचना र जग्गाहरूको अधिकतम उपयोग गरी आर्यआर्जनका लागि समितिलाई अख्तियार छ । उनले त्यही रणनीतिअनुसार भाडामा लगाई प्राप्त भएको रकमलाई समितिको दीर्घकालीन विकासमा प्रयोग गर्ने बताए । अख्तियारले कारबाही गर्छसफाइ दिन्छ, हेर्न बाँकी छ, उनले भने । रेडियो नेपालले भाडामा दिएको उक्त जग्गा दुई पक्षीय सम्झौता हो । स्रोतका अनुसार भाडामा पाउने कम्पनीले बढी मुनाफा लिएर अर्कै व्यक्तिलाई भाडामा लगाइसकेको छ ।"
सम्पदा जोगाउन धर्ना,"काठमाडौं (कास) विश्व सम्पदा सूचीको हनुमानढोका दरबार क्षेत्रमा पुरातात्त्विक मापदण्ड विपरीत बनाइरहेको घरलाई कानुनी दायरामा ल्याउन माग गर्दै सम्पदाप्रेमीले हस्ताक्षर अभियान सञ्चालन गरेका छन् । वसन्तपुर दरबार क्षेत्रको प्रोपर्टी जोन मा भवन निर्माणका क्रममा मापदण्ड मिचिएको भन्दै सम्पदाप्रेमी आन्दोलनमा उत्रिएका हुन् । यो भुइँचालोपछिको नवनिर्माणको बेला हो । यो बेला पहिला गरिएका गल्तीसमेत सच्याएर अघि बढ्नुपर्छ, सम्पदा बचाउ अभियान संघर्ष समितिका संयोजक गणपतिलाल श्रेष्ठ भन्छन्, सम्पदा मासिएको हामी टुलुटुलु हेरेर बस्न सक्दैनौं ।महर्जन बिसनेस कम्प्लेक्सले पुरातात्त्विक मापदण्डविपरीत जमिनमुनि खनेर अन्डर ग्राउन्ड भवन बनाएको विभिन्न समयमा पुरातत्त्व विभाग, उपत्यका विकास प्राधिकरण लगायतका निकायले प्रतिवेदनसमेत बुझाइसकेका छन् । महानगरले राखेको अनुमति पत्रमा ४ तला मात्रै उल्लेख छ भने घरधनीलाई दिइएको पत्रमा ४ तला प्लस भूमिगत तलासमेत भनेर थपिएको छ । नेपाली कागजमा लेखेर घरधनीलाई दिइएको पत्रमा ४ तला प्लस लेखिएको छ, सम्पदा बचाउ अभियान सञ्चालन गरिरहेको स्थानीयवासी गणपतिलाल श्रेष्ठ भन्छन्, यही पत्र देखाएर मापदण्ड अनुसार बनाइएको छ भनेर प्रचार गरिएको छ । मलाई समेत अवरोध गर्नेको सूचीमा नाम राखेर धम्की दिने काम भएको छ । यसलाई मापदण्डमा ल्याएरै छाड्छौं । उनीहरूले हरेक दिन साढे चार बजेदेखि हस्ताक्षर र धर्ना कार्यक्रम सुरु गरेका छन् । यो अभियान सप्ताहव्यापी सञ्चालन गरिने श्रेष्ठले जानकारी दिए । महानगरपालिका, काठमाडौं उपत्यका विकास प्राधिकरण र पुरातत्त्व विभागका प्राविधिकले समेत यहाँको अध्ययन गरेर भवन मापदण्डविपरीत निर्माण गरेको प्रतिवेदन दिइसकेका छन् । स्थानीयवासीले माग गरेपछि मापदण्ड कायम गराउन माग गरेपछि जिल्ला प्रशासन कार्यालयले यसअघि नै हनुमानढोका दरबार क्षेत्रमा पुरातात्त्विक मापदण्डविपरीत बनिरहेको भवन निर्माण रोक्न महानगरीय प्रहरी प्रभागलाई आदेश दिइसकेको थियो । प्रशासनको आदेशलाई समेत नटेरी भवन निर्माण जारी राखेको स्थानीयवासीले गुनासो गरेपछि जिल्ला प्रशासनले सरोकारवाला निकायलाई बोलाएर पाँच दिनअघि अध्ययन गरेर मापदण्ड विपरीत भए कारबाही गर्ने निर्णय गरेको थियो । विश्व सम्पदा सूचीको हनुमान ढोका दरबार छेउमा मापदण्ड विपरीत बनिरहेको व्यावसायिक भवनलाई मापदण्डभित्र ल्याउन जिल्ला प्रशासन कार्यालय काठमाडौंमा तीन महिना पहिला भएको ५ वटा निकायबीच बसेको संयुक्त बैठकले अध्ययनका लागि प्राविधिक टोली खटाएको थियो ।"
विशेष शिक्षा उपलब्धिमूलक,"काठमाडौं (कास) अपांगताको प्रकृतिअनुसारका शिक्षण पद्धतिको विकास गर्ने लक्ष्यसहित चार वर्षअघि सुरु गरिएको विशेष आवश्यकता शिक्षा (एसएनई) उपलब्धिमूलक बनेको विज्ञले बताएका छन् । दक्षिण कोरियाको छाङहोङ नेसनल युनिभर्सिटी र त्रिभुवन विश्वविद्यालय (त्रिवि) बीच भएको सम्झौताअनुसार यो विषयको पठनपाठन सुरु भएपछि उपलब्धि मिलेको हो । अन्तर्राष्ट्रिय सहयोगका लागि अगुवा विश्वविद्यालय परियोजना (लुपिक) अन्तर्गत त्रिवि शिक्षाशास्त्र संकायले स्नातकोत्तर (एमएड) र स्नातक (बीएड) तहमा विशेष शिक्षा पठनपाठन सुचारु छ । त्यस्तै, त्रिविका तीन र अन्य गरी छ जना शिक्षक कोरियाको छाङहोङ नेसनल युनिभर्सिटीमा विद्यावारिधि शोध गर्दै छन् । विद्यावारिधिको अन्तिम चरणमा रहेकामध्ये पाँच जना शोधार्थी यतिखेर त्रिविले आयोजना गरेको सघन विशेष शिक्षा तालिममा प्रशिक्षकका रूपमा खटिएका छन् । प्रशिक्षार्थीका रूपमा विशेष शिक्षा विषयमा स्नातक र स्नातकोत्तर तहका विद्यार्थी सहभागी छन् ।लुपिकको हिउँदे कार्यक्रमअन्तर्गत कोरियाली र नेपाली विज्ञ टोलीले यतिखेर राजधानी काठमाडौंका विभिन्न विद्यालयका शिक्षक तथा विद्यार्थीलाई चार चरणमा प्रशिक्षण दिए । परियोजनाकी म्यानेजर युजिन सिमका अनुसार पहिलो चरणमा सानोठिमी क्याम्पसमा बीएड अध्ययनरत ३७ विद्यार्थीलाई प्रशिक्षण दिएको छ । छ दिने कार्यक्रममा सांस्कृतिक आदानप्रदानसहित विशेष शिक्षाबारे प्रशिक्षण दिइएको थियो । त्यसैगरी उपत्यकाका प्राथमिक विद्यालयका शिक्षक तथा विद्यार्थीलाई कोरियास्थिति झिन्जु एजुकेसन कलेलका प्राध्यापाक र शोधार्थी शिक्षकले प्रशिक्षण दिएका थिए । साथै, अपांगतासम्बन्धी पढाइ हुने विद्यालयका विशेष शिक्षकलाई तालिम दिइएको छ । कीर्तिपुरस्थित त्रिविमा आइतबार आयोजित कार्यशालामा बीएड र एमएड अध्ययनरत ३० विद्यार्थी सहभागी थिए । हामी विशेष शिक्षा विषय विज्ञका रूपमा विद्यावारिधि शोधकार्यको अन्तिम चरणमा छौं, त्रिवि उपप्राध्यापक तथा विद्यावारिधिका शोधार्थी ध्रुव निउरेले भने, अब हाम्रो ज्ञान, दक्षता र विशेषज्ञतालाई स्वदेशमै प्रयोग गर्ने छौं । त्यस्तै, विद्यावारिधि शोधार्थीहरू रविन्द्र शिवाकोटी, शरणहरि श्रेष्ठ, नवराज न्यौपाने र यज्ञराज पाण्डेय प्रशिक्षणमा संलग्न छन् । छाङहोन युनिभर्सिटीका प्राध्यापक दाय योङ जोङले उद्देश्यअनुसार विशेष आवश्यकता शिक्षाबारे नेपालसित गरिएको सहकार्य सफल रहेको बताए । २०१४ जुनमा सुरु भएको परियोजना यसै वर्ष सन् २०१८ मेमा पूरा हुनेछ । त्यसपछि दुई वर्षसम्म सुचारु रहने प्राध्यापक जोङले जनाए । उद्देश्यअनुसार नेपालमा विशेष शिक्षाका निम्ति विशेषज्ञ र शिक्षणका निम्ति दक्ष जनशक्ति उत्पादन गर्नु हो, कोरियामा सय वर्षअघि विशेष शिक्षा सुरु भएको उल्लेख गर्दै प्राध्यापक जोङले कान्तिपुरसित भने, अब नेपाल सरकारले विज्ञ पाएको छ र शिक्षण जनशक्तिसमेत उपयोग गरेर दीर्घकालीन रूपमा अघि बढाउने सक्छ ।विशेष शिक्षाका निम्ति मुलुकमा आवश्यक जनशक्ति उत्पादन लक्ष्यसहित सुरु गरिएको विशेष शिक्षा पठनपाठनका निम्ति प्राथमिकता दिने सरकारको योजना रहेको जनाइएको छ । त्रिवि शिक्षाशास्त्र केन्द्रीय विभाग प्रमुख प्राध्यापक कृष्णप्रसाद आचार्यले विशेष शिक्षा शिक्षणका निम्ति कोरियासित भएको सहमतिअनुसार उपलब्धिमूलक बनेको बताए । शिक्षा मन्त्रालयले विशेष शिक्षाका निम्ति गुरुयोजना निर्माण गरेको छ, आचार्यले भने ।"
इनर ह्वीलमा क्षत्री,"काठमाडौं (कास) स्थानीय, राष्ट्रिय र अन्तर्राष्ट्रिय रूपमा सेवा गर्ने महिलाहरूको संस्था इनर ह्वील क्लब को आइतबार राजधानीमा सम्पन्न चौथो इनर ह्वील डिस्ट्रिक्ट सम्मेलनले २०१८१९ का लागि उषा क्षत्रीको नेतृत्वमा ७ सदस्यीय कार्यसमिति चयन गरेको छ । कार्यक्रममा संस्थापक डिस्ट्रिक्ट अध्यक्ष कमला प्रभा खरेलले भूकम्पबाट क्षति भएको तीनघरे गाउँ र कोसीदेखा स्कुल इनरह्वील डिस्ट्रिक्ट ३५० ले पुनर्निर्माण गरेको जानकारी दिइन् । प्रमुख अतिथि इन्टरनेसल इनर ह्वील प्रेजिडेन्ट डा कपिला गुप्ताले महिला सशक्तीकरण र समाज सेवामा इनर ह्वीलको भूमिकाबारे बताइन् । इनरह्वील डिस्ट्रिक्ट ३५० की अध्यक्ष कमला महर्जन सुवालले अशान्त र तनावको अवस्थामा सौहार्दता मूलमन्त्र अनुसार सकारात्मक सोचतर्फ लाग्न आह्वान गरिन् । इनर ह्वील क्लबमा विश्वका १ सय ३ राष्ट्रमा ३८९५ क्लब छन् । जसअन्तर्गत १६८ डिस्ट्रिक्टमा १ लाखभन्दा बढी सक्रिय सदस्य छन् ।"
केन्द्रको अधिकार गाउँ पुग्यो,"कञ्चनपुरदाङ प्रदेशसभा सांसदले सपथ लिएसँगै मुलुकमा विधिवत् रूपमै संघीयताको कार्यान्वयन भएको छ । अब प्रदेश सरकारको विषयमा पनि चर्चा हुन थालेको छ । सरकार गठनपछि विकासनिर्माणले गति लिने धेरैको अपेक्षा छ । सर्वसाधारणले स्थानीय स्रोतसाधनको परिचालन र रोजगारीका अवसर सिर्जना हुने आशा गरेका छन् । तर केहीले भने स्थानीय तहको जस्तै गरी काम भए संघीयता सर्वसाधारणका लागि नारामा मात्रै सीमित हुन सक्ने आंशका पनि व्यक्त गरिरहेका छन् । सेवा सुविधाका लागि मात्रै तँछाडमछाड गर्ने तर विकास निर्माणका काममा खासै चासो नराख्ने जनप्रतिनिधि भए अहिले स्थानीय तहमा देखिएको भन्दा बढी समस्या हुन सक्ने उनीहरू बताउँछन् । संघीयता अवसर र चुनौती दुवै भएको उनीहरूको ठम्याइ छ । एकात्मक व्यवस्थामा केन्द्रकै वरिपरि विकास हुने भएकाले विकल्पमा संघात्मक व्यवस्था आएको हो, सुदूरपश्चिम विश्वविद्यालयका राजनीतिशास्त्रका प्राध्यापक डा मुकुन्द कलौनीले भने, स्थानीय स्रोतसाधनको सदुपयोगसँगै आर्थिक मितव्ययिता अपनाएर काम गर्न सके यहाँ पनि विकासले गति लिनेछ । उनले अहिले प्रदेशसभाका सदस्यहरूले सेवासुविधा लिनेभन्दा पनि जनसेवक भएर काम गर्नुपर्ने बताए । प्रदेश ७ जलस्रोतलगायत प्राकृतिक स्रोतले सम्पन्न मानिन्छ । यस क्षेत्रमा ठूला उद्योगधन्दाहरू नहुँदा आम्दानीको स्रोत शून्य छ । भएको स्रोत साधनको परिचालन गरी त्यसैबाट दिगो विकास गर्न सकिने बुद्धिजीवीहरू बताउँछन् । अब बन्ने प्रदेश सरकारले प्राकृतिक साधन स्रोतको उपयोग कसरी गर्छ त्यसमै यहाँको विकासको खाका जोडिएको छ, डा कलौनीले भने, पञ्चेश्वर र पश्चिम सेतीजस्ता ठूला आयोजनाको निर्माणसँगै यहाँका जडीबुटीको उपयोग, पर्यटन विकासका गतिविधिले नै प्रदेश ७ लाई समृद्ध बनाउन सकिन्छ । मुलुकको सन्तुलित विकासकै लागि संघीयता लागू भएकाले स्थानीय स्रोत साधनको परिचालन र सदुपयोग गरेर नै विकास निर्माणका गतिविधि अघि बढाउनुपर्ने राजनीतिशास्त्रका अर्का प्राध्यापक डा टेकराज पन्तले बताए । कार्यान्वयन गर्ने निकाय इमान्दार भए सन्तुलित विकास गर्न सकिन्छ, उनलेभने, जनप्रतिनिधिको कार्यक्षमता र जनताप्रतिको जवाफदेहितामा पनि भर पर्छ । उनले प्रदेश र स्थानीय तहको काम, कर्तव्य र अधिकारको विषय टुंगो लागिनसकेकाले प्राकृतिक स्रोत साधनको परिचालनमा समेत किचलो हुन सक्ने भएकाले समयमै यसको निराकरण गरिनुपर्ने बताए । ऐन कानुनहरू नबन्दासम्म अन्योलको अवस्था रहिरहने बताए । यस क्षेत्रको सम्भावना, अवसर र चुनौतीको पहिचान गरेर तत्कालीन र दीर्घकालीन रणनीतिहरू बनाएर मात्रै सन्तुलित विकास हुन सक्ने स्थानीय बताउँछन् । विज्ञहरूको समूह बनाएर उनीहरूलाई परिचालन गरेर सबै क्षेत्रमा संघीयताको अनुभूति हुने गरी योजनाहरू अघि बढाइनुपर्ने उनीहरू बताउँछन् । प्राकृतिक स्रोतमा प्रदेश ७ सबैभन्दा धनी छ, नागरिक समाज कञ्चनपुरको संयोजक भवराज रेग्मीले भने, प्रदेश सरकारले यसको उपयोग कसरी गर्छ त्यसैमा समग्र विकास निर्भर हुन्छ । जनताको घरदैलोमै सरकार आएकाले विकासका सम्भावनाहरू प्रशस्तै रहेको नागरिक समाज दाङका संयोजक टीकाराम रेग्मी बताउँछन् । अधिकार र सरकार नजिकै आएको छ । विकास नभएका ठाउँलाई पनि व्यवस्थित सहर बनाउने योजना बनाए आशा गर्ने ठाउँ धेरै छ, उनले भने, नयाँ खाली जमिनलाई व्यवस्थित सहर बनाउनुपर्छ । विकास नभएको ठाउँलाई विकास गर्ने अवसरहरू छन् ।तर काम गर्ने शैली पुरानै भएकाले अहिले नै हौसिइहाल्ने अवस्था भने नभएको उनी बताउँछन् । नेता र कर्मचारीको काम गर्ने सोच र शैली भने पुरानै छ । अझै पनि कार्यकर्तालाई सहायताका नाममा करोडौं रकम बाँडिरहेका छन्, उनले भने, जनता औषधि नपाएर मरिरहेका छन् । यो प्रवृत्ति त उस्तै नै छ । काम गर्ने शैली बदल्न नसके संघीयताले मात्रै केही गर्दैन ।महिला अधिकारकर्मी सुष्मा गिरीले संघीयतासँगै केन्द्रको अधिकार गाउँसम्म पुगेको र यसले विकास पनि सँगै ल्याएको बताउँछिन् । जनताले आफ्नो नजिक सरकार र अधिकार खोजेको हो । संघीयताले शक्ति र स्रोत विकेन्द्रीकरण गरेको छ, उनले भनिन्, यसले विकासमा टेवा पुग्छ । स्थानीय तहबाटै धेरै काम हुने भएकाले अब राजधानी धाउनुपर्दैन । जनताले पनि परिवर्तन महसुुस गर्न सक्छन् । पूर्वराज्यमन्त्री एवं थारू बुद्धिजीवी महेश चौधरी भने संघीयताको मर्म अनुसार काम नभएको गुनासो गर्छन् । प्रदेश विभाजन, प्रदेशको अस्थायी मुकाम निर्धारण र नेताहरूको काम गर्ने शैली हेर्दा पहिलेभन्दा खासै फरकपना आउन नसक्ने उनले बताए । प्रधानमन्त्री र मन्त्रीहरू अहिले पनि करोडौं रकम त्यत्तिकै बाँडिरेहका छन् । यस्तो प्रवृत्तिले विकास हुने बजेट बाँडेरै सकिन्छ, उनले भने, संघीयताको मर्म अनुसार केही पनि काम भएको छैन । नेताहरूको व्यवहार परिवर्तन नगरी विकास हुँदैन ।संघीयताको मर्मअनुसार प्रदेशका केन्द्र नबनेकाले यसले विकासमा टेवा पुर्याउन नसक्ने चौधरीको भनाइ छ । उत्तरपश्चिम क्षेत्रलाई आधार मानेर केन्द्र बनाउनुपर्नेमा भारतको सीमा नजिक बनाइएको छ, उनले भने, आजसम्म विकास नभएका क्षेत्र फेरि पनि अविकसित नै रहने भए । ठूलै परिवर्तन देखिने काम हुने आशा छैन ।"
हाम्रा भाषाका अशुद्घ शब्द,"माघ ६ गते कोसेलीमा प्रकाशित हाम्रा भाषा डा महेशराज पन्तको विमर्शमा नेपाली भाषामा भित्र्याइएका शब्द र चलनचल्तीमा ल्याइएका अशुद्घ शब्दबारे औंल्याउनुभएको पाउँदा निकै सान्दर्भिक लाग्यो । किनभने त्यसै पनि नेपाली भाषामा अनगिन्ती शब्द अन्य मुलुकबाट समायोजन स्वरूप भित्र्याइएका छन्, अझ अशुद्घ शब्दहरूवाट वाक्य निर्माण गर्दा पटक्कै सुहाएको देखिंदैन । अचेल हाम्रो नेपाली भाषाको रूपै बिगारिएको र नेपाली शब्दहरूलाई जसरी वाक्यमा प्रयोग गरे पनि हुनेजस्तो लाग्छ । पहिलो त वर्णविन्यासको अनौठो प्रचलनले भाषाका शब्दावली बिग्रेर लाजैमर्दो स्थिति उत्पन्न भयो । दोस्रो, समयसँगै शब्दावलीको विकृत रूपले गर्दा नेपाली भाषालाई त्यसरी मनपरी प्रयोग गर्न पाइन्छ र ? उदाहरणका लागि अचेल प्रयोग गरिने शब्दावलीमध्ये काम सकेर ठीक हो कि काम सक्याएर, त्यस्तै निर्वाचनमा जीते ठीक हो कि निर्वाचनमा जीत निकाले ठीक हो ? इत्यादि । नेपाली भाषामा आदरार्थी शब्द नै नभएजस्तो देखिन्छ । किनभने सञ्चारमाध्यममा समाचार आउँदा राष्ट्रपतिले भनिन्, प्रधानमन्त्रीले भाषण गरे। तर अमेरिकाका राष्ट्रपतिले बताउनुभयो, इजरायली प्रधानमन्त्रीले भन्नुभयोभनेको सुनिन्छ र देखिन्छ । यसरी काम सक्याउनें र जीत पनि निकाल्ने वस्तु हो र ? साथै आफ्ना राष्ट्रपति र सरकार प्रमुखजस्ता मान्यजनभन्दा विदेशी मुलुकका राष्ट्रपति र प्रधानमन्त्रीलाई चाहिं आदरार्थी शब्द प्रयोग गर्न वाञ्छनीय होला ? त्यसकारण नेपाली भाषाका शब्दलाई जथाभाबी प्रयोग नगरी शुद्घसँग लेख्न र बोल्न सिकौं । गंंगाराज अर्यालपाणिनि८, पाली, अर्घाखाँची"
मलाई नसोध,"मलाई नसोध कहाँ दुख्छ घाउ ? नारायणगोपालका कालजयी गीतका आफ्नै विशेषता छन । वाग्मती सफाइ अभियानको ५ वर्षमा धेरै प्रश्न सिर्जना भए । वाग्मती अभियानमा संलग्न अनेक अनुहार देखिएभेटिए । वाग्मती नदी संरक्षणका लागि कार्यरत अनेक सरकारी निकायहरूसँग जम्काभेट मात्र भएनन् सहकार्यसमेत भए । स्वयंसेवामा संलग्न रहेकै कारण अनेक आरोप खेपिए । यद्यपि, यसबखत दर्जनौं मान्छेको दिनचर्या वाग्मती नदीमा बित्न थालेको छ । वाग्मती नदी सफाइ अभियानले अन्तर्राष्ट्रिय चर्चा हासिल गर्नुको कारण अविरल कर्म नै थियो । बितेका स्थानीय निर्वाचन र संसदीय निर्वाचनका दौरान वाग्मती तटका नगर तथा गाउँपालिका तथा संसदीय र प्रादेशिक सभा निर्वाचनका उम्मेदवारको मुख्य नारा नै वाग्मती सफा राख्ने तथा सहर या गाउँको सुन्दरतामा केन्द्रित रहने थियो । पछिल्लो समय वाग्मती सफाइ अभियानले समृद्धि हाम्रै पालामा र परिवर्तन सम्भव छ भन्ने सत्यलाई उजागर गरेकै कारण सफाइ र सुन्दरतामा समृद्धिका सपनाहरू फुल्न थालेका छन् । वाग्मती सफाइ अभियानलाई हतियार बनाएर आफ्नो दुनो सोझाउनेको भीड पनि अभियानका क्रममा नदेखिएको होइन । यद्यपि सीमित अभियन्ताको निरन्तरता र मुख्य अभियन्ताको इमान र मार्गदर्शनले वाग्मती अभियानलाई ज्युँदो राखेको सत्यलाई हेर्ने हो भने आजसम्मको वाग्मती सफाइ अभियानको उपलब्धिबारे बारम्बार प्रश्न ओइरिइरहेका हुन्छन । एकातिर सफाइ अभियान सञ्चालन भैरहने र अर्कोतिर वाग्मतीमा फोहोरको मात्रामा कमी नआउने परिस्थितिमाझ उब्जने अनेकानेक प्रश्नले अभियन्तालाई हैरानी नबनाएको होइन । हामीलाई हप्तैपिच्छे एउटै प्रश्न बारम्बार तेर्सिने गरेका छन् । वाग्मतीबाट कति फोहोर उठाउनुभयो ? हाम्रो एउटै जवाफ छ, वाग्मतीबाट उठेको फोहोरको माप हामीसँग छैन तर मान्छेको दिमागमा भरिएको सयौं टन फोहोर र बिकार हामीले उठाइसकेका छौं । उत्तम पुडासैनी जोरपाटी, काठमाडौं"
सार्वजनिक सेवाप्रवाहका समस्या,"सोमबार प्रकाशित उमेश मैनालीको किन सुधार भएन स्थानीय सेवाप्रवाह ? प्रश्नको जवाफ धेरै हदसम्म उहाँले लेखमा इंगित गरेझैं संक्रमणकालको सकस त हो नै तर त्योभन्दा ज्यादा आम नागरिकका मनमस्तिष्कमा सिंहदरबार गाउँगाउँमा भित्र्याउने चुनावताका तिनैका नाराले बढी सकस पो पारेको हो कि ? त्यसमाथि एक त आवश्यक नीति नियम बन्नै बाँकी रहेको स्थिति र भए रहेका ऐन कानुनको व्याख्या र प्रयोगमा पनि विद्यमान कर्मचारीको अन्योलपूर्ण मनस्थिति, जनप्रतिनिधि र उनीहरूबीच परिवर्तनलाई स्वाभाविक रूपमा लिई एकार्कालाई विश्वास गर्न नसककेको मानवीय कमजोरीले पनि काम गरेको हो कि ? यस्तो अवस्थामा लेखमा औंल्याइएझैं स्थानीय जनप्रतिनिधिहरूलाई प्रशिक्षण र अभिमुखीकरण नगरी दिइएको जिम्मेवारी ठूलै भारी भएकै हो भने अर्कातिर कसैलाई केका लागि नि:शुल्क सहजीकरण गर्ने र भन्ने हाम्रा छुचुन्द्रे प्रवृत्ति र जनप्रतिनिधिहरू पनि कोही भन्दा किन कमजोर देखिने भन्ने उडुस फुलाई प्रवृत्तिले पनि यो भारी अलपत्रे अवस्थामा देखिएको हुन सक्छ । तर, मुलुक परिवर्तनको यस घडीमा आइपुग्दा अहिलेको अवस्था भनेको तीन तहकै जनप्रतिनिधिहरूको कार्य, कार्य कुशलताले दिनको संकेत बिहानीले गर्छ भनेझैं हो । असाध्यै नयाँ राजनीतिक दर्शन अँगालेको वर्तमान परिस्थितिमा कुनै एक तहको गल्ती कमजोरीले पनि सिङ्गै संघीय र गणतन्त्रात्मक राज्यप्रणालीलाई असफल सिद्ध गर्न सक्छ र फेरि कसैले इतिहासको पानामा हावा, पानी र माटो असुहाउँदो व्यवस्था  भनी लेख्ने अवस्था पनि निम्तिन सक्छ । यसमा तपाईंहरू हरेक कोणबाट असाध्यै होसियार, चनाखो र कुशल बन्नैपर्छ । त्यसैले त लेखमा अब्राहम लिंकनको नेतृत्वले नयँँ बाटो कोर्नुपर्ने उक्तिलाई पस्किँंदै र मेकियाबेलीको नेतृत्वलाई प्राप्त अवसरमा आफ्नो क्षमता खेर जान नदिन सतर्क गरिएको असाध्यै समय सान्दर्भिक छ । सम्पूर्ण जनप्रतिनीधिहरू, ब्रान्डिङ गर्नुहोस्, ब्रान्डिङको मौका आएको छ, आफूलाई ब्रान्डिङ गर्दै मुलुकलाई समृद्धशाली बनाउनुहोस् । विश्वेश्वर कर्माचार्यमहालक्ष्मी२, इमाडोल, ललितपुर"
शैक्षिक गुणस्तरको सवाल,"आजभोलि निकै चर्चामा आउने गरेको विषयमध्ये एउटा महत्त्वपूर्ण विषय हो विद्यालयको शैक्षिक गुणस्तर । तर के हो शैक्षिक गुणस्तर ? म यही प्रश्नबाट अनुत्तरित छु । प्रत्येक जिल्ला, नगर वा ग्रामीण बस्तीमा लाखौं लेख्न, पढ्न नजान्ने र औंठाछाप नागरिक छन् तर पूर्ण साक्षर घोषणा गरिएको छ । एसईईमा तोकिएको जीपीए ल्याउनु शैक्षिक गुण्स्तर हो या व्यावहारिक ज्ञान प्राप्त गरी आफू र समाज बदल्नु गुणस्तर हो ? वर्षभरि अध्यापन गरी २३ घण्टाको परीक्षा लिएर निर्णयात्मक मूल्यांकन गरी प्राप्त गरेको नतिजाका आधारमा गुणस्तर मापन हुन्छ ? निजी वा सार्वजनिक संस्थामा गुणस्तरका नाममा पट्टु रटाइ रटाएर एसईईमा नतिजा ल्याउनु र त्यसैको आधारमा गुणस्तर मापन गर्नु कुनै हालतमा गुणस्तर मापन हुन सक्दैन । सिकारुमा भएको ज्ञान र सीपलाई कहिल्यै मूल्यांकनका लागि आधार बनाइएको छैन । उनीहरूमा जीवनयापनका लागि आवश्यक पर्ने घाँस, दाउरा, खेतीपाती, चुलो, चौको, भाइबहिनीको स्याहारसुसार गर्ने सीपको कहिल्यै मूल्यांकन गरिएको छैन । एउटा निश्चित तहको नतिजाले गुणस्तरको मापन हँुदैन । सिकारुको लक्ष्य यस्तो बनाइयो कि उसको अन्तिम उद्देश्य भनेको निश्चित तहमा राम्रो जीपीए प्राप्त गर्नु हो । अनुशासन, मानमर्यादा, नाता सम्बन्ध केही सिकाइएन । भात कसरी बन्छ ? हात धोएर खाना खानुपर्छजस्ता सामाजिक व्यवहार जानेको छैन तर परीक्षामा ३ जीपीए ल्यायो, त्यही हो मापन ? तसर्थ सिकारुमा रहेको जीवनोपयोगी सीपको मूल्यांकन हुनुपर्छ । हात धोएर खानेकुरा खान नजान्नेले स्वस्थ्य शिक्षामा ८० र आफूभन्दा ठूलालाइ मानसम्मान तथा सानालाई माया गर्न नजान्नेले नैतिक र सामाजिक शिक्षामा ७० नम्बर ल्याउनु सर्वथा गुणस्तर होइन । कुसुम न्यौपानेमध्यविन्दु११, नवलपरासी"
कारबाही कसले गर्ने ?,"आयोजना सुरु भएको १० वर्षपछि चमेलिया जलविद्युत् आयोजनाबाट गएको हप्ताबाट १५ मेगावाट बिजुली केन्द्रीय प्रसारण लाइनमा पठाएको समाचार छापिएका छन् । आजभन्दा १० वर्षअघि ३० मेगावाटको जलविद्युत् आयोजना निर्माण गर्ने सरकारी निर्णयसँगै ४ वर्षमा आयोजना सम्पन्न गर्ने र करिब ८ अर्ब रुपैयाँमा सम्पन्न गर्ने लक्ष्यसाथ सुरु भएको आयोजना लक्ष्यभन्दा ६ वर्ष ढिला र अनुमानित बजेटभन्दा दोब्बरमा आयोजना सम्पन्न हुँदा पनि कतैबाट कारबाहीको कुरा उठेको छैन । यसरी हामीकहाँ लोडसेडिङको अन्त्य कहिले होला ? चमेलिया जलविद्युत् आयोजनाको काममा यति ढिला हुनुको दोषी कोको छन् र ककसका लापरबाहीले यो आयोजनाको यो अवस्था भयो ? जहिलेसम्म हाम्रा सरकारी संयन्त्र यसको पछाडि लाग्दैनन्, तबसम्म हाम्रा सम्पूर्ण योजनाको हविगत यस्तै नै हो । के चमेलिया जलविद्युत् आयोजनाको आर्थिक लेखाजोखा गर्नु पर्दैन ? के त्यसमा लागेको थप लगानीले नेपाली जनता र नेपाललाई हानि गर्दैन ? हामी कहिलेसम्म भ्रष्टाचारलाई संस्थागत गरिरहने ? अत: चमेलिया जलविद्युत् आयोजनाको स्पष्ट छानबिन हुनुपर्छ र यसमा दोषी जोकोही होस्, त्यसलाई कानुनी दायरामा ल्याई कारबाही हुनैपर्छ । अन्यथा हाम्रा हरेक राष्ट्रिय गौरवका आयोजना यसरी नै ढिला सम्पन्न हुनेछन् र त्यसको सम्पूर्ण जिम्मेवारी हामीले नै लिनुपर्ने हुन्छ । रामकृष्ण बरालजोरपाटी२, काठमाडौं"
प्रदेश राजधानीको रडाको,"माघ ७ गते प्रकाशित प्रा कृष्ण खनालको प्रदेश राजधानीको रडाको समसामयिक छ । सरकारबाट तोकिएका प्रदेश राजधानी अलि अपायक हुन सक्छ तर यसमा यति रडाको मच्चाइहाल्नुपर्ने किन ? प्रदेशसभाले त्यसलाई बदल्न पनि सक्छ । कहाँ राजधानी राख्ने विषयमा पनि कहीं आन्दोलन गर्ने हो ? वीरगन्जको आन्दोलन हरुवाहरूको आन्दोलन हो । यहाँका कांग्रेसी र वामपन्थीहरू स्विप आउट भएका छन । अत: यसै बहानामा उनीहरू जनताबीच फुट ल्याउन लागिपरेका छन् । जुन बेला मधेस आन्दोलन भयो त्यसबेला यी सबै प्रतिनिधिको कहीं अनुहार देखिएको थिएन । संविधानमा यिनीहरूले खुरुखुरु सही गरेर आए । अब जब जनकपुरलाई राजधानी केन्द्रले तोकिदियो भने केको आन्दोलन ? २ नम्बर प्रदेशको स्थायी राजधानी पनि जनकपुर नै हुनुपर्छ । अविकसित जनकपुरको विकास पनि हुनेछ । ऐतिहासिक र सांस्कृतिक धरोहर पनि जनकपुर नै हो । असलमा यी हारेका प्रतिनिधिहरूले यो भड्काउ आन्दोलनमा पनि हार्नेछन् । यिनीहरूसँग न जनता छ त पर्याप्त नैतिक बल नै छ । डाशिवशंकर यादव छपकैया, वीरगन्ज नेपाल बन्दको घोषणा या प्रदेश बन्दको घोषणा आन्दोलनले जनतालाई न्याय, शान्ति र सुशासन दिन सक्दैन । पटकपटक देश र जनताको नाममा एमाले, नेपाली कांग्रेस, माओवादीलगायत तराईकेन्द्रित दलहरूले गरेका आन्दोलनले हामी सोझासाझा, गरिब जनतालाई दु:ख दिने र सिंगो राष्ट्रलाई अविकसित राष्ट्रहरूको अग्रपंक्तिमा उभ्याउनेभन्दा अर्को काम गरेको छैन । एक दिनको मात्र नेपाल बन्दले देशको अर्थतन्त्रलाई नराम्रो प्रभाव पर्छ । राज्यले करोडौं राजस्व गुमाउँछ भने हामी नागरिकले उपचार नपाएर ज्यान गुमाउनुपर्छ । विगतमा गरिएका नेपालबन्दले कैयौं बालबालिका, गर्भवती महिला, वृद्धवृद्धा र बिरामीहरूले उपचार नपाएर या अस्पताल जाने बाटो नपाएर अकालमा ज्यान गुमाएका तीता उदाहरण प्रशस्त छन । बाटोमा हिँड्ने सामान्य अधिकारसमेत बन्द गराएर गरिएका आन्दोलन जनताको हितमा छँदै छैन । भाडाका बस, ट्याक्सी, रिक्सा चलाएर जीवन धानेका गरिबहरूलाई उनीहरूले अपनाएको पेसा नै प्रभावित हुनेगरी सडक बन्द गराएर, चक्काजाम घोषणा गरेर जीविकोपार्जनका लागि गरिएको व्यवसाय नै बन्द गराएर गरिएका यी सबै आन्दोलन जनताको पक्षमा हुन सक्दैनन् । र जनताको अधिकार सुनिश्चित गर्न पनि सक्दैनन् । हामी गरिब जनताले चाहेको पनि यो होइन । त्यसैले अब हामी जनताले पनि बुझ्नुपर्छ जुनसुकै बहानामा गरिने आन्दोलन देश र जनताको हितमा छैनन् । जनताका आवश्कता पूरा गर्न बन्द, चक्काजामजस्ता विधि अपनाएर आन्दोलन नगरौं । जनतालाई चाहिएको विकास, शान्ति र सुशासन हो । वातावरण प्रदूषित हुने गरी टायर बालेर सर्वसाधारणलाई सास्ती दिएर जनताको हित र विकास हुँदैन अनि गरिबको उन्नति हँुदैन । जनकप्रसाद भण्डारीदोहा, कतार"
आसमा बाँचेका हामी,"आसैआसमा हामी नेपालीले धेरै वर्ष बितायौँ । प्रजातन्त्र र गणतन्त्र आएपछि आमूल परिवर्तन हुनेछ र गौरवसाथ जीवन बिताउन पाउनेछौँ भन्ने सोचेका थियौँ । तर ती यावत् हाम्रा सपनाहरू त्यति बेला चकानाचुर भए जब पद र पैसाका लागि हाम्रा आस्थाका धरोहर हामीले नै चुनेर पठाएका नेताहरूले जे नगर्नुपर्ने हो त्यही गरे । सत्ताका लागि मरि मेटे तर हामीतिर फर्किएनन् । आफ्नै नातेदार र आफन्तका हितका लागि के के गरे, के के गरेनन् आमजनतालाई सर्वविदितै छ । राजनीतिको अति फोहोरी खेलमा सबै वाचा र दायित्व भुल्दै सबै लाज पचाएर आफ्नै लागि मात्र एकोहोरो लागिरहे । नेतामा हुनुपर्ने सबै आदर्शलाई माटोमा मिलाए । सबै हविगत देखाएर आज हाम्रैसामु फेरि चुनाव जितेर गएका छन् । फेरि पनि हामीमा आस भने पलाएकै छ । किनकि यो देश हाम्रो हो । हामी यहीँ परिवारसँग दु:ख र सुख बाँडेर बस्न चाहन्छौँ । हाम्रो यो सरल र स्वाभिमानी भावनालाई कसले, कतिखेर र कुन दूरदर्शी नेताले पूरा गर्ने हो सबै नेपाली पर्खिबसेका छौँ । हामी कसैका मजदुर भएर होइन, आफ्नै देशको मालिक भएर बस्न चाहन्छौं । यसका लागि हामीले नेताका पछि लागेर सबै मान्यौं र रगतको बलिदान पनि दियौँ । आफ्नो घरपरिवार नभनी, केही स्वार्थ नराखी देशका खातिर लड्यौं । अब पालो नेताको हो, हामी त्यही भविष्यको आसमा पर्खिबसेका छौं । श्याम केसीमन्थली१, रामेछाप"
"संघीयता, विकास र स्थानीयता","राज्य पुन:संरचना, अवसर र समाधान राज्यपुन:संरचनाको मार्गमा नेपालले छोटो समयमा उल्लेख्य उपलब्धि हासिल गरेको छ जुन विश्वका अन्य मुलुकका लागि पनि उदाहरण बन्न सक्छ । दशकको अवधिमा नयाँ संविधान निर्माण हुनु, संघीय तथा स्थानीय तहको संरचना बन्नु र त्यसका आधारमा शान्तिपूर्ण निर्वाचन सम्पन्न हुनु गणना गर्न लायक उपलब्धि हुन् । राज्यपुन:संरचनाको उपलब्धि कुनै अमूक राजनीतिक दलले उठाएका अजेन्डाको सफलता वा अर्काे दलको असफलताका आधारमा मूल्यांकन गर्नु अराजनीतिक सोचाइ हो । राज्यपुन:संरचनाले शासकीय सुधारका लागि नेपाललाई प्राप्त अवसर सही ढंगले उपयोग गर्न सके सकारात्मक परिवर्तन हासिल गर्न सम्भव छ । यसले आर्थिक विकासको चाहनालाई यथार्थमा परिणत गर्ने मात्र होइन, परिवर्तनलाई दिगो बनाउन पनि महत्त्वपूर्ण भूमिका खेल्नेछ । धेरैले आशंका र असहजतासाथ बुझ्ने गरेको संघीयता र राज्य पुन:संरचना नेपालका लागि समस्या होइन, बरु अपूर्व अवसर र समाधान हो । अहिले नेपाललाई उपलब्ध अवसरको सही उपयोग हुन सकेन भने राज्यपुन:संरचना र लोकतन्त्रीकरणमा नेपालको यात्रा अवरुद्ध बन्न सक्छ । हालका लागि नेतृत्वले सोच्नुपर्ने महत्त्वपूर्ण प्रश्न यही हो । भनिन्छ अवसर आउँछ र पर्खंदैन र यस्तो अवसरले दोहोर्याएर ढोका ढकढक्याउन पनि आउँदैन । त्यसैले एक पटक गुमाइएको अवसरले पुराएको क्षति दोहोर्याएर पूरा गर्न सकिन्न । हामीले यसअघिको आलेखमा भनेका थियौँ विकास एक राजनीतिक प्रश्न हो र यसलाई अधिकारको प्रश्नबाट अलग राखेर हेर्न मिल्दैन । विकास कुनै एउटा समूह वा क्षेत्रले अरूका लागि गरिदिने काम होइन । आम मानिसको सकारात्मक परिवर्तनको चाहना, आवश्यकताको प्राथमिकीकरण र यसको कार्यान्वयनमा उनीहरू नै नेतृत्वमा हुने प्रक्रिया नै वास्तविक विकास हो । राजनीतिक दलहरूले सोच्नुपर्ने कुरा के हो भने आम मानिसको सहभागितामा स्थानीय सरकारको सफलता राजनीतिक दलहरूको पनि सफलता हो ।अन्त्यमा, संविधान बनेको छ र केही कानुन बनेका छन् तथा बन्ने क्रममा छन्, आवश्यक संस्थागत संरचना तयार हुँदै छन् । अब आवश्यकता छ तिनको सही अभ्यासको जसले हामीलाई हाम्रो काल्पनिकीमा सीमित समृद्धि र विकाससहितको नयाँ नेपाललाई सार्थकतातिरको बाटोमा डोर्याउन सक्छ, त्यसतर्फको बाटो प्रशस्त गर्न सक्छ । राजनीतिक नेतृत्वको सफलता पनि अब यही कसीमा नापिनेछ । ,"
विश्वविद्यालय स्वायत्तताको सवाल,"भनिन्छ देशको हाल बुझ्न विश्वविद्यालय हेर्नु, घरको चाल बुझ्न शौचालय देख्नु अहिले पक्की र राम्रो शौचालय बनाउन अभियान नै चलेको छ । तर, उच्च शिक्षाको मुहान विश्वविद्यालयलाई सबल र गुणस्तरीय बनाउन चौतर्फी उदासीनता देखिन्छ । देश निर्माणका निम्ति बौद्धिक पुँजी र मानव संसाधन उत्पादन गर्ने प्राज्ञिक संस्थाहरू कमजोर बन्दै गइरहेका छन् । उच्च शैक्षिक संस्थासँग सम्बन्धित विगत एक दशकका मिडिया क्लिपिङ्स केलाउँदा अधिकांश नकारात्मक र आलोचनात्मक टिप्पणीले भरिपूर्ण पाइन्छ । देशकै अग्रणी त्रिभुवन विश्वविद्यालय संसारभरका विश्वविद्यलयहरूको सूचीमा खस्कँदै गएको छ । उच्च शैक्षिक संस्थामा चरम राजनीतीकरण नै बेथिति र प्राज्ञिक क्षयीकरणको जरो हो ।सबैभन्दा पुरानो र ठूलो त्रिविमा राजनीतिले कसरी प्रवेश पायो ? २०१६ सालमा स्थापना भएपछिका एकाध वर्ष राजा त्रिभुवनका रानीहरू कुलपति थिए । २०१८ पछि भने राजा स्वयं कुलपति बन्ने चलन बस्यो, जुन दोस्रो जनआन्दोलनपछि राजतन्त्र निलम्बनमा नहुँदासम्म कायमै रह्यो । पञ्चायतकालमा पनि दरबार र पञ्चायतको भर्तीकेन्द्रका रूपमा यसको आलोचना हुन्थ्यो । २०४६ सालमा प्रजातन्त्र पुन:स्थापनापछि भने त्रिविमा अचाक्ली नै दलीय प्रभाव बढ्न थाल्यो । २०४८ सालमा तत्कालीन प्रधानमन्त्री गिरिजाप्रसाद कोइरालाले केदारभक्त माथेमालाई उपकुलपति नियुक्त गरे । उनको नियुक्तिलाई प्रतिपक्षी एमाले र त्यसका भ्रातृ संगठनहरूले चर्को विरोध गरे । २०५१ सालमा एमाले नेतृत्वमा सरकार गठन भएपछि उनले राजीनामा दिए ।दोस्रो जनआन्दोलनपछि त्रिवि ऐन २०४९ लाई संशोधन गरी प्रधानमन्त्री कुलपति हुने व्यवस्था गरियो । ऐनको (२०६३, संशोधनसहित) परिच्छेद७ मा भनिएको छ, प्रधानमन्त्री विश्वविद्यालयको कुलपति हुनेछ कुलपतिले विश्वविद्यालय वा विश्वविद्यालयसँग सम्बन्धित जुनसुकै विषय वा वस्तुको निरीक्षण गर्न र निर्देशन दिन सक्नेछ । ऐनले कुलपति अर्थात् प्रधानमन्त्रीलाई विश्वविद्यालयका उपकुलपति, रेक्टर, रजिस्ट्रार, सेवा आयोगका अध्यक्षलगायत मुख्य पदाधिकारी नियुक्त गर्ने अधिकार दियो । शिक्षामन्त्री पदेन सहकुलपति हुन्छन् । ऐनमा उपकुलपतिलाई विश्वविद्यालयमा पूरा समय काम गर्ने प्रमुख पदाधिकारी भनियो, तर कार्यकारी प्रमुख भनी स्पष्ट तोकिएको छैन । अहिले नेपालमा ८ वटा सरकारी र एक गैरसरकारी विश्वविद्यालय सञ्चालनमा छन् । तर ती सबैमा विश्वविद्यालय सभा अर्थात् सिनेट मुख्य अङ्ग हो, जहाँ प्रधानमन्त्री कुलपतिका हैसियतमा अध्यक्ष हुन्छन् । अर्थात्, हामीकहाँ विश्वविद्यालयहरूमा राजनीतिलाई कानुनी रूपमै आत्मसात् गरिएको छ ।२०६३ सालपछि राजनीतिक सहमतिका नाममा विश्वविद्यालयहरूमा पदाधिकारीहरू दलीय अंशबन्डा हुन थालेयता राजनीतीकरणले चरमरूप लिएको हो । सालिन्दाजसो सरकार र गठबन्धन फेरिँदा त्यसको कलुसित छाया उच्च शिक्षामा प्रतिविम्बत हुँदै आएको तीतो यथार्थ छ । अहिले देशभरका सबैजसो विश्वविद्यालयमा राजनीतिक झुकावका आधारमा पदाधिकारी नियुक्त भएका छन् । त्रिविकै कुरा गर्दा उपकुलपति, रेक्टर र रजिस्ट्रार ३ ठूला दल नेपाली कांग्रेस, माओवादी केन्द्र र एमालेले भागबन्डा गरेका छन् । तर, सरकारी विश्वविद्यालयहरूमा रजनीतीकरण उपल्लो तहमा मात्रै सीमित छैन । डिन, कार्यकारी निर्देशक, सहायक डिन, विभागीय प्रमुख या क्याम्पस प्रमुख नियुक्ति त सामान्य नै भए । पछिल्लो समय परीक्षा केन्द्रमा गार्ड बस्नसमेत यो प्रवृत्ति मौलाएको छ ।विश्वविद्यालयजस्तो वैचारिक बहस र ज्ञानको थलोमा राजनीतिक आस्था निषेध गर्न सम्भव हुँदैन । आस्थाविहीन व्यक्ति भेट्टाउन पनि सहज नहोला । तर, जसरी ललाटमा दलीय छापसहित विश्वविद्यालयमा पदाधिकारी पदस्थापन गरिँदै आएको छ, त्यसले ती पदासीन हुने व्यक्ति स्वयंको सर्वस्वीकार्यता साँघुरो बनाउँदै लगेको छ । पूर्व उपकुलपति माथेमाका शब्दमा, यहाँसम्म कि पार्टीभित्रकै अर्को गुटले स्वीकार नगर्ने परिस्थिति सिर्जना भएको छ । न नियुक्ति लिनेलाई उच्च मनोबल दिएको छ, न प्राज्ञिक जगत्ले सम्मानित नजरले हेर्ने गरेको छ । बरु, उनीहरू दलीय दबाब र प्रभावमा स्वतन्त्र र विवेकसम्मत निर्णय गर्न असमर्थ छन् । विगतमा सयौं शिक्षक तथा कर्मचारीहरू राजनीतिक दबाबकै आधारमा आंशिक, करार हुँदै स्थायी गर्ने घातक प्रवृत्ति यसैको उपज हो । त्रिविकै एक उच्च पदाधिकारीले हालै एक अन्तर्वार्तामा चरम राजनीतीकरणले समग्र विश्वविद्यालयको छवि खस्किएको र दलीय दबाब थेक्न सकस परिरहेको खुलस्त स्विकारेकी छन् । तर यसमा विद्यार्थी, कर्मचारी, प्रध्यापक सबैको उत्तिकै योगदान छ । प्रत्येक दलका विद्यार्थी, कर्मचारी र प्रध्यापकका संगठन छन् । र, तिनका शैक्षिक, व्यावसायिक र प्राज्ञिकभन्दा पनि सीमित स्वार्थपूर्ण माग र दबाबले विश्वविद्यालयलाई थप गाँजेको छ ।भारतमा प्रधानमन्त्री स्वयं कुलपति वा चान्सलर बन्दैनन् । तर केन्द्रीय विश्वविद्यालयहरूमा सरकारले चान्सलर, भाइस चान्सलरलगायत पदाधिकारी नियुक्त गर्ने गर्छ । प्रान्तीय विश्वविद्यालयहरूमा भने राज्यपाल सेरेमोनियल चान्सलर हुने प्रचलन सन् १९६० को दशकदेखिकै हो । दिल्ली विश्वविद्यालयका पूर्व उपकुलपति दीपक नैयरले सन् १९६० को दशकदेखि र विशेषगरी १९७७ मा भारतमा बहुमतीय या एक पार्टी (भारतीय कांग्रेस) शासन अन्त्य भई गठबन्धनसरकार बन्न थालेपछि विश्वविद्यालयहरू कसरी राजनीतिको सिकार बन्न पुग्यो भन्ने दृष्टान्त प्रस्तुत गर्दै उच्च शिक्षामा सुधारका निम्ति बहस छेडेका छन् । उनका अनुसार भारतीय कांग्रेसका अतिरिक्त भारतीय कम्युनिस्ट पार्टी (माक्र्सवादी) र भाजपाजस्ता क्याडरबेस्ड पार्टीहरूले विश्वविद्यालयमा हदैसम्म माइक्रोम्यानेजमेन्ट गर्ने गरेको र यसले अन्तत: १५० वर्षभन्दा पुराना बीएचयू, कोलकाता र मद्रास विश्वविद्यालयहरू धराशायी बनेका छन् । बरु, तुलनात्मक रूपले निकै पछि स्थापना भएका र राजनीतिक हस्तक्षेपबाट मुक्त आईआईटी, आईआईएम र आईआईएसजस्ता संस्थाले ती परम्परागत विश्वविद्यालयलाई उछिनेका छन् ।उच्च शिक्षामा राज्यकोषबाट सालिन्दा १० अर्ब रुपैयाँभन्दा बढी लगानी हुँदै आएको छ । तर रलगानीकै आधारमा शैक्षिक क्षेत्रमा राजनीतिक हस्तक्षेप नाजायज हो । सबैभन्दा धेरै विश्वविद्यालय भएको अमेरिकामा उच्च प्राज्ञिक स्वतन्त्रता अभ्यास भएको पाइन्छ । सन् १८१९ डर्टमाउथ कलेजविरुद्ध वुडवार्डको मुद्दामा अमेरिकी सर्वोच्च अदालतले उच्च शिक्षा प्रणाली राजनीतिबाट मुक्त रहने सिद्धान्त नै प्रतिपादन गरेको थियो । १९७० को सुरुतिरका उच्च शिक्षासम्बन्धी दुई स्वतन्त्र आयोगले पनि अमेरिकाका सबै राज्यमा सञ्चालित विश्वविद्यालय प्रणालीमा हस्तक्षेप गर्न नहुने निष्कर्ष निकालेको छ । वास्तवमा, संघीय र राज्य सरकार दुवैले विश्वविद्यालयहरूलाई अनुसन्धानलगायतमा प्रत्यक्ष सहयोग गर्छन् । सन् २०१३ मा संघीय सरकारले ७६ अर्ब डलर र राज्य सरकारले ७३ अर्ब डलर उच्च शिक्षामा खर्चेका थिए । यो रकम सालिन्दा बढ्दो छ । तैपनि त्यहाँ न राष्ट्रपति या गभर्नर विश्वविद्यालयका अध्यक्ष हुन्छन्, न विश्वविद्यालय सञ्चालनमा संलग्न हुन्छन् ।बेलायतको अनुभव पनि खासै भिन्न देखिन्न । बेलायत र बेलायती पूर्व उपेनिवेश रहेका धेरै मुलुकमा विश्वविद्यालयमा चान्सलर अर्थात् कुलपति नाम मात्रको प्रमुख र उपकुलपति कार्यकारी प्रमुख रहने व्यवस्था छ । ती पदाधिकारी उच्च प्राज्ञिक व्यक्तित्व हुनुका साथै राजनीतिक पृष्ठभूमिका पनि हुन सक्छन् । तर, तिनको नियुक्ति विश्वविद्यालय स्वयंले गर्नेछ र तत्पश्चात्का भूमिका केवल प्राज्ञिक हुन्छ । अस्ट्रेलिया, क्यानडालगायतका तुलनात्मक रूपमा गुणस्तरीय शिक्षा भएका मुलुकहरूमा विश्वविद्यायलाई राजनीतिबाट टाढै राखिएको पाइन्छ । हामीकहाँ भने विश्वविद्यालयको गर्भावस्थादेखि नै राजनीति हुने गरेको छ । सम्बन्धित सरोकारवालासँग परामर्शबिनै सरकारले निर्वाचनको मुखमा राजर्षिजनक विश्वविद्यालय स्थापना गर्ने निर्णय गरी संसद्बाट ऐनसमेत पारित भयो । तर नयाँ विश्वविद्यालय स्थापनाको औचित्य, सम्भाव्यता, कार्यक्रम, आर्थिक खाका पूर्वाधारलगायत पक्षमा त्रिविलगायत सरोकारवालाहरूसँग सार्वजनिक बहस गरिएन ।गुणस्तरीय उच्च शैक्षिक संस्था निर्माणमा समाजले दशकौं खर्चिएको हुन्छ । विश्वविद्यालय त्यस्तो स्वायत्त ठाउँ हो, जहाँ अभिव्यक्ति स्वतन्त्रता, स्वतन्त्र बहस तथा ज्ञानको खोजीमार्फत् सिकाइ प्रक्रिया अघि बढिरहेको हुन्छ । नेपालमा भने चरम दलीयकरणले यो प्रक्रिया अवरुद्ध हुँदै गएको छ । शिक्षकहरू नै स्वतन्त्र र निष्पक्ष विश्लेषणभन्दा दलीय आस्थाअनुसारका डिस्कोर्स निर्माणमा अलमलिरहेका छन् । शैक्षिक संस्था र त्यसका नेतृत्वको छवि व्यावसायिक होइन, राजनीतिक बन्दै गइरहेको छ । दलहरू पनि सत्तामा छँदा हस्तक्षेप बढाउने र प्रतिपक्षमा रहँदा शैक्षिक र प्राज्ञिक स्वतन्त्रताका पक्षमा वकालत गर्ने विरोधाभासबाट ग्रषित छन् ।प्रधानमन्त्रीहरू हरेक दीक्षान्त समारोहमा विश्वविद्यालयलाई बढी स्वतन्त्र र स्वायत्त बनाउने भाषण गर्छन् । तर साँच्चै स्वतन्त्र र स्वायत्त्त बनाउने हो भने सर्वप्रथम विश्वविद्यालयहरूलाई प्रधानमन्त्रीबाट मुक्त गर्न जरुरी छ । विद्यमान ऐनहरू पुनरावलोकन वा खारेज गरी देशका कार्यकारी प्रमुखलाई विश्वविद्यालयको केन्द्रमा राख्न बन्द गर्नुपर्छ । अधिकांश स्वतन्त्र, उच्च प्राज्ञिक व्यक्तित्व सम्मिलित एक बोर्ड अफ गभर्नर्स गठन गरी कुलपति, उपकुलपतिलगायत पदाधिकारी नियुक्ति गर्ने तथा विश्वविद्यालय सञ्चालन गर्ने संपूर्ण अधिकार विश्वविद्यालय स्वयंलाई प्रदान गर्नुपर्छ । साथै, ट्ेरड युनियनका नाममा दलैपिच्छेका विद्यार्थी, कर्मचारी र प्रध्यापकका संगठनहरू खारेज गरी पेसागत हकहितका निम्ति पहल गर्ने एक मात्र आधिकारिक संस्था रहने व्यवस्था गर्नपर्छ, जुन विश्वविद्यालयलाई प्राज्ञिक थलो बनाउने दिशामा कोसेढुङ्गा हुनेछ ।"
भारतीय गाडीमा हुइँकिन्छन् जनप्रतिनिधि,"वीरगन्ज गत बुधबार वीरगन्जको मुख्य सडकमा एउटा भारतीय नम्बरप्लेटको स्कार्पियो देखा पर्यो । त्यसमा सवार थिए, छिपहरमाई गाउँपालिकाका अध्यक्ष मनोज गुप्ता । बीआर ३१ पी ८९११ नम्बरको उक्त गाडीको अगाडि पछाडि दुवैतिरको सिसामा गुप्ताको पदसहितको नेमप्लेटसमेत टाँसिएको थियो । उनले पटके सवारी कर संकलन गर्नेले अनावश्यक रूपले ढाटमा रोकिदिने गरेकाले नेमप्लेट लगाउनुपरेको बताए । झन्झट बेहोर्नु नपरोस् भनेर नेमप्लेट लगाउनुपरेको हो, उनले भने, नेमप्लेट लगाएदेखि ढाटमा रोक्न छाडे । गुप्ताले भारतमा रहेका सालोको गाडी प्रयोग गरेको खुलाए ।आर्थिक ऐनअनुसार भारतीय नम्बर प्लेटको गाडी नेपालमा वर्षमा ३० दिनभन्दा बढी राख्न पाइँदैन । २४ घण्टा राख्दा भन्सारमा ४ सय ६५ रुपैयाँ राजस्व बुझाउनुपर्छ, वीरगन्ज भन्सारका प्रमुख सेवन्तक पोखरेलले भने, बिहान आएर साँझ फर्किने भारतीय गाडीले इन्ट्री मात्र गरे पुग्छ, राजस्व तिर्नुपर्दैन । वीरगन्ज सदरमुकाम बाहिरका स्थानीय तहका अधिकांश प्रमुख र वडाध्यक्षले भारतीय नम्बरका सवारीसाधनमा नेमप्लेट राखेर निर्बाध चलाइरहेका छन् । पदकै आडमा उनीहरूले भन्सार राजस्व छल्दै आएको स्रोतको दाबी छ । यसअघि वीरगन्ज महानगरपालिकाको मेयर निर्वाचित हुनासाथ विजय सरावगीले बा१७च २३९० नम्बरको आफ्नो निजी स्कार्पियोमा मेयर वीरगन्ज लेखिएको नेमप्लेट हाले । संघीय समाजवादी फोरमका यी नेताबारे स्थानीयस्तरमा निकै टीकाटिप्पणी भयो । सामाजिक सञ्जालमा पनि दह्रो आलोचना भयो । छिमेकी मुलुक भारतका विहार र यूपी राज्यका केही निजी सवारीसाधन वीरगन्ज आउँदा पदसहितको नेमप्लेट देखेका स्थानीयका लागि नेपालमा भने यो नौलो घटना थियो । निकै आलोचनापछि पनि सरावगीले निजी गाडीबाट मेयर वीरगन्ज को नेमप्लेट झिकेनन् । अनावश्यक ट्राफिकिङमा फस्न नपरोस् भनेर आफू चढ्ने गाडीमा पदसहितको नेमप्लेट राखेको उनले प्रतिक्रिया दिने गरेका छन् । मेयरका लागि महानगरको पनि छुट्टै गाडी छ । तर, सरावगीले आफू जनप्रतिनिधि भएकाले सकेसम्म सरकारी स्रोतसाधन फुर्मास नगर्ने भन्दै आफ्नो बचाउ गर्दै आएका छन् । चुनावताका अनेक वाचा गरेर भोट मागेका नेताहरूले जितेपछि भने जनताको सेवाभन्दा आफ्नै सुविधामा बढी ध्यान दिएको गुनासो बढ्दो छ । स्थानीय तहमा निर्वाचित प्रतिनिधि आएको सय दिन कटिसक्दा पनि जनताले स्थानीय सरकारको अनुभूति गर्न सकेका छैनन् । वीरगन्जस्थित यातायात व्यवस्था कार्यालय नारायणीका प्रमुख अधिकृत युवराज अधिकारी सवारीसाधनमा पद अंकित प्लेट लगाउने प्रवृत्ति छिमेकी मुलुकबाट भित्रिएको बताउँछन् । निजी सवारीसाधनमा नेमप्लेट लगाउनेबारे यातायात ऐन तथा नियमावलीमा कुनै व्यवस्था छैन, उनले भने, नेमप्लेट लगाउन पाइने या नपाइने उल्लेख छैन । सरकारले पनि निर्णय गरेको छैन । ठाकुरराम बहुमुखी क्याम्पसका समाजशास्त्री वीरेन्द्रप्रसाद साह जनप्रतिनिधिले समाजमा हैकम चलाउन निजी सवारीमा नेमप्लेट प्रयोग गरेको बताउँछन् । म शक्तिमा छु, अधिकारसम्पन्न व्यक्ति हुँ । त्यसैले तिमीहरूले मलाई आदरसम्मान गर्नुपर्छ भन्ने देखाउन यस्तो गरेका हुन सक्छन्, उनले भने । विगतकै जस्तो जनप्रतिनिधिमा सामन्ती प्रवृत्ति हाबी भएको उनले आरोप लगाए । ५ वर्षपछि उनीहरू पराजित भए फेरि सामान्य नागरिक नै हुन्छन्, उपप्रध्यापक साहले भने, केही मुलुकमा जन्मका आधारमा पाइने पदमा नेमप्लेट लेखिन्छ तर लोकतान्त्रिक मुलुकमा यस्तो व्यवस्था हुँदैन । यस्तो शैलीले समाजमा विगतमा रहेको सामन्ती प्रथा र व्यक्तिपूजालाई प्रश्रय गर्छ । उनीहरू ५ वर्ष जनताको प्रतिनिधि बनेर काम गर्न चुनिएका हुन्, उनले भने, प्रतिनिधित्वको परिचय पनि यही हो तर सामन्ती प्रवृत्ति हाबी भएको छ ।"
सुरक्षा प्रमुखद्वारा दशगजा निरीक्षण,"गुलरिया (कास) बर्दियाका प्रमुख जिल्ला अधिकारी नारायणप्रसाद भट्टराईसहितको टोलीले अतिक्रमणको चपेटामा परेको दशगजा क्षेत्रको स्थलगत अनुमगन गरेको छ । सोमबार प्रजिअ भट्टराई, सशस्त्र र नेपाल प्रहरीका एसपीद्वय हयनारायण मण्डल र जनकराज भट्टराई, राष्ट्रिय अनुसन्धान अधिकारी र गुलरिया नगरपालिका प्रमुख मुक्तिनाथ यादवसहितको टोलीले नेपालभारत सीमा स्तम्भ ६१ को दशगजा क्षेत्रको अनुगमन गरेको हो ।सदरमुकाम गुलरियाबाट करिब ४ किमि दक्षिण कालाबन्जर र रत्नापुर गाउँसँग जोडिएको सीमाको दशगजा अतिक्रमण गरी दुवैतर्फ घर निर्माण गरिएको छ । भारतीय सडक विभागले पक्की सडक नै निर्माण गरेर मिहीपुरुवासम्म राष्ट्रिय राजमार्गले जोडेको छ । दशगजामा पक्की सडक र घर निर्माण गरी भारतीय नागरिकले निर्बाध ढंगले व्यापारव्यवसाय सञ्चालन गर्दै आएका छन् । प्रजिअ भट्टराईले चाँडै नेपालभारतको संयुक्त नापी टोलीले समस्या समाधान गर्ने बताए । दशगजा कसैको हुँदैन, उनले भने, दुवै मुलुकका नागरिकले अतिक्रमण गरेको देखिन्छ । उनीहरूले त्यो क्षेत्र खाली गर्नुपर्छ । कान्तिपुरमा दशगजा अतिक्रमणबारे समाचार प्रकाशित भएपछि अधिकारीले अनुगमन गरेका थिए ।"
सहमति खोज्न दौडधुप,"बुटवल आइतबार प्रदेश सदस्यहरूलाई शपथ खुवाउन व्यस्त प्रदेश प्रमुख उमाकान्त झा सोमबार भने दलीय छलफल र संवादमा जुटे । प्रदेश संरचना नयाँ र पहिलो अभ्यास भएकाले सबैको सहमतिमा प्रदेश बैठकको मिति तोक्न दौडधुप गरिरहेका हुन् । दलका प्रतिनिधिसँग छलफल र सल्लाहमा अगाडि बढ्न चाहेको छु, उनले भने । प्रमुख झाले एक साताभित्र पहिलो बैठक बोलाउने तयारीमा जुटे पनि समय बताउन चाहेनन् । प्रदेश प्रमुखलाई सहज बनाउन ज्येष्ठ सदस्य तथा तत्कालका लागि सभामुख बनेका बलदेव शर्मा पोखरेल पनि दिनभरजसो प्रदेश प्रमुखकै कार्यालयमा व्यस्त थिए ।नीति, विधि र सहमतिमा छिट्टै दिन तोक्नेछौं, उनले भने । संसद् सचिवालय बुटवल उद्योग वाणिज्य संघमा तोकिएकाले त्यही हलमा संसद्को पहिलो बैठक बस्ने प्रमुख झाले बताए । त्यसपछि सरकार गठन प्रक्रिया सुरु हुने र यसका लागि स्थानीय स्रोत साधन र पूर्वाधार जे छ त्यसमा रहेर काम अघि बढाउने उनको भनाइ छ । पूर्वाधार खोजीमा प्रशासनरूपन्देहीलाई प्रदेशको अस्थायी मुकाम तोकिएपछि स्थानीय प्रशासन पूर्वाधार खोजीमा जुटेको छ । बुटवल उद्योग वाणिज्य संघलाई सचिवालय र रूपन्देही व्यापार संघको भवनमा प्रदेश प्रमुखको कार्यालय स्थापना गरिएको छ । मुख्यमन्त्री र मन्त्री कार्यालय तथा निवासका लागि भवन टुंगो लागिसकेको छैन । निवास व्यवस्थापन नहुँदा प्रदेश प्रमुख उमाकान्त झा र सचिव सनत दुवाडी डिभिजन सडक कार्यालयको अतिथिगृहमा बसिरहेका छन् । आन्तरिक व्यवस्थापनमा छौं, केही दिनमै टुंगो लगाउँछौं, प्रमुख जिल्ला अधिकारी हरिप्रसाद मैनालीले भने । अस्थायी मुकाम तोकेलगत्तै प्रशासनको व्यस्तता बढेको छ । बढीमा १५ दिनभित्र प्रदेशका लागि आवश्यक पूर्वाधार जुटाउने जिम्मा पाएपछि व्यस्तता बढेको हो । स्पष्ट बहुमत ल्याएको वाम गठबन्धनले संसदीय दलको प्रमुख छानेर सरकार निर्माणका लागि गृहकार्य थालेपछि प्रशासनलाई मन्त्रालय व्यवस्थापनको काम छिटो सक्न दबाब परेको छ ।प्रमुख जिल्ला अधिकारी मैनाली, प्रहरी प्रमुख एसपी गोपालप्रसाद ज्ञवाली, सहरी विकास तथा भवन निर्माण कार्यालय प्रमुख सुरेश ठाकुर लगायतको टोली प्रदेश सरकार सञ्चालनका लागि आवश्यक भवन, सुरक्षा र पूर्वाधार व्यवस्थापनको तयारीमा जुटेको छ । भवनको अवस्था अवलोकन, भवनको लेखाजोखा, विश्लेषण र छलफलमा जुटेका छौं, मैनालीले भने, योसँगै पहुँच, सुरक्षा र पूर्वाधार तीनै कुरालाई मध्यनजर गरेर काम थालेका छौं । यसअघि सरकारले पठाएको प्रदेश राजधानीका लागि पूर्वाधार अध्ययन कार्यदलले तोकेका कतिपय भवन निर्माणाधीन छन् । कतिपयमा अहिले सञ्चालनमा रहेका कार्यालय सार्नुपर्ने छ । केही मर्मत गर्नुपर्ने अवस्थामा छन् । मुख्य मन्त्रीको कार्यालय राख्न यातायात व्यवस्था कार्यालय लुम्बिनीको भवन प्रस्ताव गरिएको थियो तर यातायात कार्यालय सरिसकेको छैन । राजस्व अनुसन्धान कार्यालय र क्षेत्रीय मेडिकल स्टोरलगायतका भवन खाली छैनन् । तिनलाई कसरी खाली गर्ने र हालका कार्यालयलाई कता व्यवस्थापन गर्ने चुनौती छ । सबै कुरा तत्काल व्यवस्थापन गर्नुपर्ने भएकाले केही चुनौती देखिए, प्रजिअ मैनालीले भने, तर विषयगत सरकारी कार्यालयसँग छलफल गर्दै मन्त्रालय र हालका कार्यालय दुवैको अनुकूलता हेरेर व्यवस्थापन गर्दैछौं ।प्रदेशका ३ वटा मन्त्रालय व्यवस्थापन गर्ने भनिएको श्रम कार्यालयको भवन निर्माण सकिनै करिब एक महिना लाग्ने देखिन्छ । प्रशाशनले जनशक्ति थपेर भए पनि १५ दिनभित्रमा सक्न निर्देशन दिएको छ । प्रदेश प्रमुखको कार्यालय तोकिएको इलाका प्रशासनको भवनको निर्माण सकिन करिब ६ महिना लाग्ने भएपछि रूपन्देही व्यापार संघमा सञ्चालन गरिएको छ ।प्रमुखको निवास तोकिएको रामनगरस्थित व्यावसायिक सीप विकास केन्द्रको भवन पनि तयारी अवस्थामा छैन । सात दिनभित्र सक्ने गरी मर्मत थालिएको छ । केही मर्मत र थप व्यवस्थापन गर्नुपर्ने छ, सहरी विकास तथा भवन डिभिजन कार्यालयका प्रमुख सुरेश ठाकुरले भने, अहिले आवश्यक मर्मत सम्भारको काम थालिएको छ ।विकासले गति लिने आशाप्रदेश ५ को अस्थायी मुकाम बुटवल तोकिएपछि उद्योगी नवराज श्रेष्ठ निकै खुसी छन् । अब उद्योग व्यापार फस्टाउने र विकासले गति लिने उनको अपेक्षा छ । रूपन्देही अझ चलायमान हुनेछ । यहाँको उद्योग व्यवसाय फस्टाउनेछ, उद्योग वाणिज्य महासंघका पूर्वकेन्द्रीय सदस्यसमेत रहेका श्रेष्ठले भने, रोजगारीका अवसर बढ्ने भएकाले आमनागरिकलाई समेत फाइदा हुनेछ ।बुटवल यसअघि पनि लुम्बिनी अञ्चलका ६ जिल्लाको प्रशासनिक केन्द्र थियो । जनसंख्या, विकास, पहुँच, सडक र सहजताले विकासमा फड्को मारिरहेको छ । बस व्यवसायी जीवनकुमार बन्जाडे स्थायी राजधानीले यो विकासलाई अझै दोब्बर बढाउन सकिने सम्भावना देख्छन्् । प्रदेश राजधानीले यातायातदेखि सबै क्षेत्रको विकासमा टेवा पुग्ने उनको आशा छ । प्रदेशस्तरीय गतिविधिहरू हुनेछन्, पश्चिम नेपाल बस व्यवसायी संघका महासचिव बन्जाडेले भने, यसले यहाँको सबैखाले कारोबार र आय बढाउनेछ ।विश्व शान्तिका अग्रदूत गौतम बुद्धको जन्मस्थल लुम्बिनी, मावली देवदह र आसपासमा फस्टाउँदै गएको पर्यटन व्यवसायले रूपन्देहीको गरिमा अन्तर्राष्ट्रियस्तरमै बढाउँदै लगेको छ । अंग्रेज फौजलाई हराएको जितगढी किल्ला, राजा भ्रतृहरिले सिद्धि प्राप्त गरेको सिद्धबाबा, आदिमानव रामापिथेकसको बंगारा भेटिएको रामापिथेकस क्षेत्र, बोलबम धामलगायतले थप उचाइ बढाएका छन् । भैरहवा भन्सार तथा बेलहिया नाकाको बढ्दो प्रयोग, भैरहवाको विशेष आर्थिक क्षेत्र सेज, निर्माणाधीन अन्तर्राष्ट्रिय गौतमबुद्ध विमानस्थल, अन्तर्राष्ट्रिय सम्मेलन केन्द्र, लुम्बिनी गुरुयोजना, बुद्ध सर्किट आयोजना, बुटवल बेलहिया ६ लेनको सडक विस्तारले रूपन्देहीको रूप पछिल्ला वर्षमा निकै फेरिएको छ । ठूल्ठूला उद्योगको स्थापना, घरानिया उद्योगीको आकर्षण, चीनलुम्बिनी रेलमार्गको सम्भावना, बुटवल, भैरहवा र लुम्बिनीमा बढ्दै गएको सहरीकरण र व्यापारले प्रदेशको मात्रै होइन देशकै रूप फेर्न सक्ने सामथ्र्य राखेको छ । विमानस्थल, खुला सडक, पूर्वाधार विकास र सरकारी तथा सामाजिक संस्थाका ठूल्ठूला भवनले प्रदेश राजधानीका लागि चाहिने पूर्वाधारसमेत जिल्लामा तयारी अवस्थामा छन् । नागरिक अगुवा तथा विश्लेषक पदमबहादुर कार्की भन्छन्, उत्तरदक्षिण र पूर्वपश्चिम दुवैतिरबाट केन्द्रमा रहेको र जनघनत्व बढी भएको क्षेत्र भएकाले प्रदेश राजधानी बन्दा रूपन्देहीको थप विकास हुनेछ ।"
स्वास्थ्यलाई २४ लाखका उपकरण,"हेटौंडा (कास) बनेपास्थित अपांग बाल अस्पताल तथा पुन:स्थापना केन्द्रले मकवानपुरका स्वास्थ्य संस्थाहरूलाई उपकरण र फर्निचर सहयोग गरेको छ । आग्रा, नामटार र चित्लाङको स्वास्थ्यचौकी तथा थाहा नगरपालिकाको पालुङस्थित प्राथमिक स्वास्थ्य केन्द्रलाई उपकरण र फर्निचर सहयोग गरेको हो । पुन:स्थापना केन्द्रका निर्देशक विकासमान सिंहले मध्यमाञ्चल क्षेत्रीय स्वास्थ्य निर्देशनालयका प्रमुख डा मदनकुमार उपाध्यायको उपस्थितिमा जिल्ला जनस्वास्थ्य कार्यालय प्रमुख रामचन्द्र पाठकलाई करिब २४ लाख मूल्य बराबरका उपकरण हस्तान्तरण गरेका हुन । डा उपाध्याय र पाठकले प्राप्त उपकरण प्राथमिक स्वास्थ्य केन्द्र पालुङका डा रिनेश अधिकारी र आग्रा, नामटार एवं चित्लाङका स्वास्थ्यचौकी प्रमुखलाई हस्तान्तरण गरे । विकलाङ्ग मित्र समूहद्वारा सञ्चालित पुन:स्थापना केन्द्रले अन्य जिल्लामा पनि उपकरण प्रदान गर्दै आएको छ ।"
सिरियाको अफ्रिन टर्कीको नियन्त्रणमा,दमास्कस (बीबीसी) सिरियाली कुर्दिस लडाकु समूहविरुद्ध स्थल कारबाहीका क्रममा टर्कीको सरकारी फौजले अफ्रिन क्षेत्रका कैयौं सर्वसाधारणलाई नियन्त्रणमा लिएको छ । उनीहरूले अफ्रिनका अधिकांश क्षेत्रमा नियन्त्रण जमाएका छन् । अन्तर्राष्ट्रिय सञ्चारमाध्यमले कारबाहीका क्रममा सयौं सर्वसाधारण मारिएको आशंका व्यक्त गरेका छन् । अमेरिकी समर्थन रहेको वाईपीजी कुर्दिस विद्रोहीलाई टर्कीले आतंककारीको संज्ञा दिँदै आएको छ । वाईपीजीले सिरियाको उत्तरपूर्वी क्षेत्रका अधिकांश ठाउँमा पकड जमाएका छन् । टर्कीले कुर्दिस स्वायत्तताका लागि आफ्नो देशमा लडिरहेको कुर्दिस्तान बोकर्स पार्टीको सम्बद्ध संगठन भएको दाबी गर्दै उनीहरूविरुद्ध कारबाही सुरु गरेको हो । अन्तर्राष्ट्रिय समुदायले टर्कीलाई संयमित हुन आग्रह गरेको छ । तर मध्यपूर्व क्षेत्रमा जारी हिंसामा इस्लामिक स्टेटविरुद्धको वाईपीजी समूह पश्चिमा मुलुकको एउटा मुख्य साझेदार रहिआएको छ । अमेरिकाले कारबाहीको समय र क्षेत्र यकिन गर्न र सर्वसाधारणतर्फ क्षति नगर्नेतर्फ गम्भीर हुन आग्रह गरेको छ । फ्रान्सले अविलम्ब संघर्ष अन्त्य गर्न अपिल गरेको छ । उसले यसबारे राष्ट्रसंघीय सुरक्षा परिषद्मा सोमबार आकस्मिक छलफल गर्नसमेत माग गरेको छ । वाईपीजीले टर्कीबाट गरिएको आक्रमणको प्रतिकार गरिरहेको जनाएको छ । कुर्दिस लडाकुलाई धपाउने एउटा महत्त्वपूर्ण कारबाहीका क्रममा टर्कीको सरकारी फौज आइतबार सिरिया प्रवेश गरेको हो । टर्कीका राष्ट्रपति रेसेप तैयप एर्दोगानले वाईपीजीलाई छोटो समयमै परास्त गर्ने दाबी गरेका छन् । उसले आफ्रिन र मान्बिजबाट कुर्दिसलाई धपाउने चेतावनी दिँदै आएको थियो । टर्कीले शनिबारदेखि कुर्दिस लडाकुलाई आफ्रिनबाट धपाउन भन्दै ओलिभ ब्रान्च नामक सैन्य कारबाहीको सुरु गरेको हो । यसअघि टर्कीका प्रधानमन्त्री बिनाली इल्दिरिमले सीमावरपर सुरक्षित क्षेत्र बनाउन सुरक्षा फौजले कारबाही थालेको बताएका थिए ।
नेपालीहरुको मन जोड्ने प्रयास,"काठमाडौं बाढीले तराईमा क्षति पुर्याएपछि कलाकार सीताराम कट्टेल धुर्मुस ले बोकेरै बाढीपीडितको उद्धार गरेका फोटाहरू इन्टरनेटमा भाइरल भए । त्यसलगत्तै उनले धुर्मुससुन्तली फाउन्डेसनमार्फत रौतहटको चन्द्रपुर नगरपालिका८, सन्तपुरमा एकीकृत नमुना बस्ती निर्माण गर्ने घोषणा गरे । असोज २८ मा बस्तीको शिलान्यास भयो । माघ २२ मा, अर्थात् सोमबार बस्ती निर्माणको १०० दिन पूरा भएको छ । माघ २४ गते बस्ती हस्तान्तरण गर्ने लक्ष्य राखेर बस्ती निर्माण कार्य सुरु गरिएकोमा माघ २१ गते नै हस्तान्तरण गर्ने तयारी भइरहेको सीतारामले जनाएका छन् । फाउन्डेसनले १२ कट्ठा जग्गामा ४७ घर बनाइरहेको छ । सीतारामका अनुसार, ५ करोड ९५ लाखको लागतमा बन्न लागेको बस्तीका लागि अझै १ करोड २५ लाख रुपैयाँ अपुग छ । तर पनि हामी निर्धक्क काम गरिरहेका छौँ, उनले भने, बस्ती हस्तान्तरण हुने बेलासम्म दाताले सहयोग गरेर रकम जुट्नेमा हामी विश्वस्त छौँ । अहिलेसम्म सहयोग गर्नुभएको छ, अब पनि गर्नुहुन्छ होला । अहिले बस्ती निर्माणमा २ सय ६१ कामदारले काम गरिरहेको पनि उनले बताए । घर जमिनको सतहबाट पाँच फिटमाथि उठाएर दुईतले बनाउन लागिएको छ । चौथो नमुना बस्तीमा मुसहर र चमार समुदायको बसोबास रहनेछ । यो बस्ती निर्माण गरेर मानवीय धर्म निर्वाह गरेको सुनाउँदै सीतारामले थपे, यो बस्ती अर्थपूर्ण छ । यहाँ बस्ती मात्र बनेको हैन, मन बनाउने प्रयास गरेका छौँ । नेपालीहरूको मन जोड्ने प्रयास गरेका छौँ ।बस्तीभित्र ४० फिट अग्लो भ्यु टावर, अपांगमैत्री, बालमैत्री र वातावरणमैत्री दुइटा मन्दिर, बालउद्यान, सामुदायिक भवन, प्राथमिक विद्यालयलगायत बनिरहेको सीतारामले बताए । १७ दिनयता बारादेखि झापासम्म महोत्तरी, सर्लाही, मोरङलगायतका ३४ सय परिवारलाई न्यानो कपडा वितरणसमेत गरेको उनले सुनाए ।"
चिसोले अन्नपूर्ण पदमार्ग सुनसान,"लमजुङ चक्रीय अन्नपूर्ण पदमार्गमा तीन महिनाअघि दैनिक ३ सय हाराहारी पर्यटक हिँड्थे । पर्यटकका लस्करले हिमाली जिल्ला मनाङको रौनक नै छुट्टै हुन्थ्यो । तर, हिजोआज बढेको चिसोसँगै उक्त पदमार्ग सुनसान छ । हाल दैनिक १०१५ पर्यटक हिँड्छन् । मनाङगाउँको होटल तिलिचोका सञ्चालक छिरिङ लोप्साङ गुरुङका अनुसार सिजनमा भीडका कारण पर्यटकले सुविस्ताले बास पाउन गाह्रो हुने क्षेत्र यतिबेला सुनसान छ । गएको अक्टोबरमा ठाउँ नपाएर टुरिस्टलाई डाइनिङ हलमा पनि सुताउनुपर्ने अवस्था थियो । अहिले पर्यटक छैनन्, उनले भने, अफसिजन भएकाले यो बेला पर्यटक आउँदैनन् । यो सिजन निकै चिसो हुने भएकाले पर्यटक नआउने उनले बताए । मनाङमा अहिले आन्तरिक पर्यटक शून्य छ । अक्टोबरताका दसैंतिहारको बीचमा बाहय पर्यटककै हाराहारीमा आन्तरिक पर्यटकले चक्रीय अन्नपूर्ण पदमार्ग घुम्थे । तर, हाल आन्तरिक पर्यटक शून्य रहेको अन्नपूर्ण संरक्षण क्षेत्र आयोजना (एक्याप) मनाङका निमित्त कार्यालय प्रमुख एवं पर्यटक सहायक क्षेत्र गुरुङ बताउँछन् । उनका अनुसार मनाङ प्रवेश हुँदै पर्यटक थोराङला पास भएर मुक्तिनाथ हुँदै पोखरा निस्कन्छन् । यस्तै तिलिचो गएर कोही फर्कन्छन् भने कोही जोमसोमतर्फ लाग्छन् । हाल दैनिक १० देखि १५ जनासम्म पर्यटक आउने गरेको उनले बताए । उनका अनुसार जनवरी १६ तारिखमा यस वर्ष सबैभन्दा कम ४ जना पर्यटक भित्रिए । गत अक्टोबर २८ तारिख एकैदिन ३ सय ५ जना पर्यटक मनाङ गाउँ भित्रिएका थिए । तर, जनवरी १ तारिखदेखि ३ सातासम्मको रेकर्ड हेर्दा ३ सय पर्यटकसमेत आएका छैनन् । अक्टोबरमा एकैदिन आउने पर्यटक हाल ३ सातासम्ममा पनि आएनन्, उनले भने, डिसेम्बर अन्तिम तारिखदेखि चिसो बढेसँगै पर्यटक आएका छैनन् । फेब्रुअरीबाट चिसो हट्ने संकेत छ, त्यसपछि भने पर्यटक बढ्लान् ।पदमार्गको मनाङ प्रवेश धारापानी चेकपोस्टकी पर्यटन सहायक सोमी गुरुङका अनुसार यस वर्षको सुरुवाती महिना जनवरी १८ तारिखमा ३ जना पर्यटक भित्रिए । मौसम चिसोका कारण पर्यटक नआएका हुन् । हजारौं पर्यटक घुम्ने चक्रीय अन्नपूर्ण पदमार्गको धेरै भूभाग हिमाली जिल्ला मनाङमा पर्छ । लमजुङको बेंसीसहरबाट सुरु हुने पदमार्गको यात्रा मनाङमुस्ताङ हुँदै म्याग्दी वा घोरेपानीबाट पोखरा पुगेर टुंगिन्छ । पर्यटकीय सिजनमा पर्यटकले भरिभराउ देखिने पदमार्गका होटलहरू हाल खाली छन् । केही होटल बन्द गरिएका छन् ।"
ठगिँदै उखु किसान,"परासी पश्चिम नवलपरासीको चिनी उद्योगले बिचौलिया परिचालन गरेर सस्तोमा उखु खरिद गरिरहेको छ । सरकारले मूल्य निर्धारण नगर्दा उद्योगले सस्तोमा उखु खरिद गर्दा किसान ठगिएको गुनासो बढेको हो । सुस्ता नगरपालिका ४ की सोनिया राजभरलाई छोरीको बिहे गर्दा लागेको ऋण तिर्न रकम अत्यावश्यक थियो । तौल केन्द्रमा जाँदा नगद लिने भए प्रतिक्विन्टल ४ सय ३० र उधारो बेच्ने भए सरकारले निर्धारण गरेपछि भुक्तानी दिने भन्दै तौल केन्द्रका बिचौलियाले पुर्जी काट्न थाले । चर्को ब्याजदरमा ऋण लिएकी उनले मूल्य कुरेर बस्नुभन्दा सस्तोमा नै भए पनि बेचेर ऋण घटाउन बिचौलियाकै मूल्यमा उखु बेचिन् । पुरानो मूल्य ५ सय ३१ रुपैयाँ यसपालि बढ्नुपर्नेमा किसानले चार वर्ष पहिलेको मूल्यमा भुक्तानी बुझ्नुपर्ने बाध्यता छ । उखुको पकड क्षेत्र जिल्लाको दक्षिणी भेगका अधिकांश किसानले बिचौलियालाई अघिल्लो वर्षको मूल्यभन्दा प्रतिक्विन्टल १ सय देखि १ सय ५० रुपैयाँसम्म घाटा खाएर उखु बेचिरहेका छन् । त्रिवेणी नर्सहीका भगवान् दासको मुख्य आम्दानी भनेकै उखु खेती हो । वर्षौंदेखि उखुको भरमा परिवार पाल्दै आएका छन् । पहिले धेरै क्षेत्रफलमा उखु भए पनि बिस्तारै घटदो अवस्थामा छ । उद्योगलाई आफ्नो क्षमताअनुसार क्रसिङ गर्न उखुको अभाव हुँदासमेत उचित मूल्य नपाउँदा पिरलोमा छन् । उखु अभाव हुँदासमेत उद्योगी आफैंले बिचौलिया लगाएर सस्तोमा खरिद गरिरहेका छन् । उनले भने, किसानलाई तौलमा ठग्ने, बिक्री पुर्जी सस्तोमा खरिद गरी ३ वटै चिनी मिल नै एक भएर ठगिरहेका छन् । उत्पादन कम हुने भएपछि मूल्य पाउने आशामा बसेका किसानलाई उद्योग आफैंले भित्री रूपमा तौल केन्द्र राखेर सस्तोमा उखु खरिद गर्न बिचौलिया लगाएको दासले बताए । लुम्बिनी चिनी मिल सुनवलका प्रबन्धक बाबुलाल अग्रवालले भने उद्योग आफैंले कहीँ पनि त्यस्तो नगरेको बताए । गाउँमा नै कसैले किसानको दु:खको फाइदा उठायो होला, उद्योगबाट त्यस्तो काम भएको छैन, उनले भने, कसैले आफ्नो उद्योगको नाममा त्यस्तो गरेको भए प्रशासनले कारबाही गरे हुन्छ । उखु उत्पादन कम हुँदा उद्योगले आफ्नो क्षमताअनुसार चल्न नसकेको बताए । मासिँदै उखु खेती समयमा मूल्य निर्धारण नहुनु र मूल्यसमेत सस्तो भएपछि पश्चिम नवलपरासीमा उखु खेती मासिँदै गएका छन् । हिजोआज किसान उखु खेती छाड्दै छन् । उखु उत्पादनमा अग्रणी जिल्लामा पछिल्लो समय उखु मासेर मकै, कोदो, धान तथा अन्य बाली लगाउन थालेका छन् । जिल्लामा कुल २५ देखि ३० लाख क्विन्टलसम्म वार्षिक उखु उत्पादन हुने गरेको भए पनि हाल २० लाख क्विन्टको मात्रै हुन थालेको उखु उत्पादक कृषक समूह नवलपरासीका अध्यक्ष उमेश यादवले बताए । केही वर्ष पहिले १२ हजार हेक्टरमा गरिने उखु खेती हाल ५ हजार हेक्टरमा झरेको छ । बिचौलिया र उद्योग व्यवस्थापनले समयमा भुक्तानी नदिँदा किसान थप मर्कामा परेका हुन् ।"
अग्रवालको निधनले महासंघ स्तब्ध,"काठमाडौ (कास) कार्यकारिणी समितिका सदस्य एवं निर्यात प्रवद्र्धन समितिका सभापति मनीषकुमार अग्रवालको निधनमा नेपाल उद्योग वाणिज्य महासंघले शोक विज्ञप्ति जारी गरेको छ । अग्रवालको शनिबार निधन भएको हो । उनको निधनको खबरले महासंघ परिवार स्तब्ध भएको छ, मर्माहत भएको छ, विज्ञप्तिमा भनिएको छ । उद्योगपति हरिप्रसाद र आमा पद्मा अग्रवालका कान्छा छोरा मनीषको ४५ वर्ष उमेरमा निधन भएको हो । केही समयअघिसम्म पनि अत्यन्त सक्रिय रूपमा काम गरिरहनुभएका युवा उद्योगपति अग्रवाललाई एक्कासि ब्लड क्यान्सर भएको पत्ता लागेपछि परिवारका साथ भारतको मेदान्त अस्पतालमा उपचार गराइरहनुभएको र उपचारकै क्रममा निधन भएको खबरबाट महासंघ परिवार शोकमा डुबेको छ, विज्ञप्तिमा भनिएको छ, उहाँको निधनबाट महासंघलाई अपुरणीय क्षति पुग्न गएको छ, सिंगो निजी क्षेत्रले एक होनाहार युवा उद्यमी गुमाएको छ । महासंघमा अग्रवाल २०६४६७ देखि वर्तमान कार्यकारिणी समितिसम्म निरन्तर रहेका थिए । अग्रवालले विगतका दुई कार्यकालमा महासंघको रोजगारदाता परिषद् उपसभापति जस्तो महत्त्वपूर्ण पदमा समेत रही श्रम विवाद निरुपण तथा श्रमसम्बन्धी नीति कानुन निर्माणमा महासंघका तर्फबाट अत्यन्त महत्त्वपूर्ण भूमिका निर्वाह गर्नुभएको थियो, विज्ञप्तिमा भनिएको छ, उद्यमी जमातमा एक अध्ययनशील उद्यमीको पहिचान बनाउनुभएका स्वर्गीय अग्रवाल श्रम, उत्पादनमूलक, आयातनिर्यातलगायतका आर्थिक मुद्दाहरूका विषयमा जानकार मानिनुहुन्थ्यो । अग्रवालका तेल, मैदा, प्लास्टिक्स, चिनी, जुट उद्योगहरू छन् । अग्रवाल नेपालको व्यावसायिक घराना एचसी अग्रवाल ग्रुप अफ कम्पनिजका प्रबन्ध निर्देशक हुन् ।"
प्राइमको शाखा विस्तार,"काठमाडौं (कास) प्राइम कमर्सियल बैंकले सुर्खेतको लेकबेंसी नगरपालिका, दशरथपुरमा शाखा सञ्चालनमा ल्याएको छ । योसहित बैंकले सञ्चालन गरेको शाखा कार्यालयको संख्या ५४ पुगेको जारी विज्ञप्तिमा उल्लेख छ । बैंकले निक्षेप कर्ता तथा ग्राहकहरूलाई प्रदान गरिने सेवालाई थप गुणस्तरीय बनाउन आफ्नो सेवालाई थप चुस्त, आत्मीय र ग्राहकमुखी बनाउने जनाएको छ ।"
एनआईसी एसियाको दुई शाखा थप,"काठमाडौं (कास) एनआईसी एसिया बैंकले झापाको काँकडभिट्टा र धुलाबारीमा शाखा सञ्चालनमा ल्याएको छ । यी दुईसहित बैंकले नेपालभर १५७ शाखा कार्यालय, १४६ एटीएम तथा ४ एक्स्टेन्सन काउन्टरबाट ग्राहकलाई सेवा प्रदान गर्दै आइरहेको जनाएको छ ।"
रिलायबल र मुक्तिनाथबीच सम्झौता,काठमाडौं (कास) रिलायबल लाइफ इन्स्योरेन्स र मुक्तिनाथ विकास बैंक लिमिटेडबीच बैंकान्सुरेन्स सम्झौता सम्पन्न भयो । उक्त सम्झौतापत्रमा बैंकका तर्फबाट प्रमुख कार्यकारी अधिकृत भरतराज ढकाल तथा इन्स्योरेन्सका तर्फबाट प्रमुख कार्यकारी अधिकृत नारायणबाबु लोहनीले हस्ताक्षर गरेको जारी विज्ञप्तिमा उल्लेख छ ।
जेजे ज्वेलर्सको सोरुम,काठमाडौं (कास) चाँदी तथा हीराका डिजाइनहरूको बृहत् कलेक्सन रहेको जेजे ज्वेलर्स (एमेरल्ड) ले राजधानीको न्युरोडमा सोरुम सञ्चालनमा ल्याएको छ । सोरुम सञ्चालनका अवसरमा पहिलो साता गहनाहरूमा अफरसमेत ल्याएको जारी विज्ञप्तिमा उल्लेख छ । सोरुमको उद्घाटन कलाकारद्वय मदनकृष्ण श्रेष्ठ तथा हरिवंश आचार्यले गरेका थिए ।
दशकमा सेयरबाट सवा ८ अर्ब लाभकर,"काठमाडौं गएको एक दशकमा सेयर लगानीकर्ताले सरकारलाई पुँजीगत लाभकरबापत करिब सवा ८ अर्ब रुपैयाँ बुझाएका छन् । आर्थिक वर्ष ०६४६५ देखि ०७३७४ सम्म कर पुँजीगत लाभकरबापत लगानीकर्ताले कुल ८ अर्ब ३० करोड रुपैयाँ सरकारलाई भुक्तानी गरेका हुन् । यसका आधारमा सेयर लगानीकर्ताले हरेक वर्ष औसत ८३ करोड रुपैयाँका दरले पुँजीगत लाभकर बुझाउँदै आएको देखिन्छ ।यो सेयर बेच्दा भएको नाफामा लगानीकर्तालाई लाग्ने कर हो । यसकारण लगानीकर्ताले पुँजीगत लाभ भएको अवस्थामा मात्र यस्तो कर तिर्नुपर्छ । लगानीकर्ताले खरिद गरेको भन्दा कम मूल्यमा सेयर बिक्री गरेको अवस्थामा उसलाई पुँजीगत लाभ भएको हँुदैन । यसकारण त्यस्तो अवस्थामा पुँजीगत कर तिर्नुपर्दैन । विद्यमान कानुनी व्यवस्थाअनुसार सेयर कारोबारमा संस्थागत लगानीकर्ताले १० प्रतिशत र व्यक्तिगत लगानीकर्ताले ५ प्रतिशत पुँजीगत कर तिर्नुपर्छ । यस्तो कर बुझाउन लगानीकर्ता कर कार्यालय जानुपर्दैन । नेपाल स्टक एक्सचेन्जले यस्तो कर संकलन गरी सरकारलाई बुझाउँछ । एक दशकमा पुँजीगत लाभकरको वृद्धि ६६६६ प्रतिशतले भएको देखिन्छ । आर्थिक वर्ष ०६४६५ मा पुँजीगत लाभकरबापत ८७ करोड रुपैयाँ संकलन भएकामा गत आर्थिक वर्षसम्म आइपुग्दा यो बढेर १ खर्ब ४५ अर्ब रुपैयाँ पुगेको नेप्सेले जनाएको छ । उक्त अवधिमा दुईपटक (आर्थिक वर्ष ०६६६७ र ०६९७० मा) पुँजीगत लाभकरको रकम घटेर क्रमश: २६ करोड र १६ करोड रुपैयाँमा झरेको छ । ती वर्षहरूमा नेप्से परिसूचक घटेर तल झरेकाले पुँजीगत लाभकरमा पनि कमी आएको देखिन्छ । अन्य कुरा यथावत् रहेको अवस्थामा लाभकर र नेप्से परिसूचकबीच सकारात्मक सम्बन्ध देखिन्छ । यसको अर्थ नेप्से परिसूचक बढ्दा पुँजीगत लाभकर पनि बढने र घटदा घट्ने भन्ने हो । गत एक दशकमा नेप्से परिसूचक करिब ६४ प्रतिशतले बढेको देखिन्छ । आर्थिक वर्ष ०६४६५ को अन्त्यमा ९ सय ६३ अंकमा रहेको नेप्से गत असारसम्म १ हजार ५ सय ८२ विन्दुमा पुगेको छ । यसले पनि एक दशकको अवधिमा नेप्से परिसूचकको वृद्धि र पुँजीगत लाभकरको वृद्धिदर लगभग समान रहेको देखाउँछ । यसकारण सेयर बजार बढदा लगानीकर्ता सरकार धितोपत्र व्यवसायी सबैलाई फाइदा पुग्ने विज्ञहरू बताउँछन् । यो अवधिमा नेप्सेमा तीव्र उतारचढाव भएको छ भने तुलनात्मक रूपमा पुँजीगत लाभकर संकलन स्थिर छ । सेयर बजार बढ्दा चक्रीय रूपमा समग्र अर्थतन्त्रमा सकारात्मक प्रभाव परेको हुन्छ, इन्भेस्टर्स फोरमका अध्यक्ष अम्बिका पौडेलले भने । यसकारण सरकारले सेयर बजार वृद्धिका लागि विशेष पहल गर्नुपर्ने उनको आग्रह छ । अहिले सरकारले सेयर कारोबारमा मूल्य अभिवृद्धि कर (भ्याट) लगाउन लागेको प्रसंग स्मरण गर्दै उनले भने, सरकारले सेयर कारोबारमा भ्याट लगाएर पुँजीगत लाभकरबापत आउने अर्बौं रकम गुमाउन खोज्दै छ । नेपाली सेयर बजार पूर्ण रूपमा परिपक्वको नभएको अवस्थामा भ्याट लगाएर लगानीकर्तालाई निरुत्साहित गर्न खोजेको उनको भनाइ छ । गत वर्ष मात्र पुँजीगत लाभकरमार्फत करिब साढे १ अर्ब रुपैयाँ सरकारी ढुकुटीमा गएको छ, पौडेलले भने, आउँदा दिनमा यो अझै बढ्ने निश्चित छ तर भ्याट लागू भएमा यस्तो लाभकर उच्च दरले घट्छ ।सरकारले हाल प्रत्येक कारोबारमा नाफा भए लाभ कर उठाउँछ । अन्तर्राष्ट्रिय स्तरमा कारोबारलाई अल्पकालीन र दीर्घकालीन भनेर छुटयाइन्छ अनि अल्पकालीन लाभमा मात्र कर लगाइन्छ । हाल लाभ कर संकलन गर्ने पद्धतिमैत्री नभएको गुनासो लगानीकर्ताले गर्दै आएका छन् । पछिल्ला वर्षहरूमा सेयर बजारमा केही राम्रा काम पनि भएका छन् । आउँदा दिनमा विकास प्रक्रियामा झन् तीव्रता आउने भएकाले पुँजीगत लाभकरमार्फत सरकारलाई ठूलो आम्दानी प्राप्त हुने जानकारहरू बताउँछन् ।"
सुक्खा बन्दरगाह नाकाबाट विद्युतीय कार आयात,"पर्सा सिर्सिया सुक्खा बन्दरगाह नाकाबाट पहिलोपटक विद्युतीय कार आयात भएको छ । बन्दरगाहस्थित भन्सार कार्यालयका अनुसार पहिलोपटक चीनमा निर्मित ४ विद्युतीय कार भित्र्याइएको हो । कार्यालय प्रमुख सूर्य सेढाईले राजधानीस्थित राइजिङ ट्ेरडिङ प्रालिले फेमिली कार आयात गरेको बताए । १२ हजार ५ सय र १५ हजार डलर मूल्यका कार इन्धन कारजस्तै सामान्य र सुविधाजनक रहेका छन् । सामान्यतया इन्धन कार आयात गर्दा कारको परल मूल्यको अढाइ सय गुनासम्म बढी भन्सार राजस्व लाग्ने गरेकामा विद्युतीय कारमा भने १० प्रतिशत भन्सार शुल्क र १३ प्रतिशत मूल्य अभिवृद्धि कर मात्र लाग्ने गरेको सेढाईले बताए । राजधानीजस्तो व्यस्त सहरका निम्ति उपयोगी रहेको विद्युतीय कार मुलुकमा इन्धन अभाव भएको बेला पनि सहजै गुडाउन सकिने भएकाले यसको प्रयोगलाई प्रोत्साहित गर्न आवश्यक रहेको उनले जनाए । आयातकर्ता कम्पनीका मार्केटिङ एक्ज्युकेटिभ डाइरेक्टर अजिज श्रेष्ठले हाल कम्पनीले चीनको हावो यू कम्पनीले उत्पादन गरेको ई वन ४ मोडलका २२ वटा कार ल्याएको बताए । १६ किलोवाटको ब्याट्रीबाट चल्ने कारको मूल्य २१ लाख ७५ हजार र २६ किलोवाटको ब्याट्रीबाट चल्ने कारको मूल्य २६ लाख रुपैयाँ पर्ने उनले बताए । दुवै कार फुल ब्याट्री चार्ज भएको अवस्थामा क्रमश: १ सय ५० र २ सय ४० किमिसम्म चल्न सक्नेछन् । कारका ब्याट्री ८ घण्टा चार्ज गर्दा फुल चार्ज हुनेछन् । कम्पनीले फास्ट चार्ज प्रविधि पनि ल्याउन लागेको उनले बताए । यस्तो चार्जरबाट २ घण्टामा ब्याट्री ८० प्रतिशतसम्म चार्ज हुने उनले जानकारी दिए । यो बन्दरगाह हुँदै आयातकर्ताले बढीजसो ल्यान्डरोभर, मर्सिडिज, एमजी, फोर्ड, पीजीओ आदि ब्रान्डका महँगा कारहरू आयात गर्छन् । यस्ता कार तेस्रो मुलुकबाट कोलकाता बन्दरगाह हुँदै वीरगन्जसम्म रेलमा बोकेर ल्याइन्छन् । यस्ता कार महँगा हुने भएकाले कोलकातादेखि रक्सौल नाकासम्म स्थल मार्गबाट ल्याउन जोखिमपूर्ण हुने भएकाले महँगा कार आयात गर्न रेललाई नै आयातकर्ताले रोज्छन् । यसबाहेक नेपालस्थित कूटनितिक नियोगहरूले पनि सुविधामा गाडी आयात गर्दा यही नाकाको प्रयोग गर्छन् । बन्दरगाहको भन्सार राजस्वमा यो नाकाबाट भित्रिने महँगा सवारी साधनको पनि महत्त्वपूर्ण भूमिका हुने गर्छ । वीरगन्जकै अर्को भन्सार वीरगन्ज भन्सार नाकाबाट मुलुकमै सर्वाधिक बढी सवारी साधन आयात हुन्छन् । यो भन्सारले संकलन गर्ने राजस्वमा सवारी साधनको योगदान सबैभन्दा बढी हुने गरेको छ ।"
निजगढ विमानस्थललाई दुई मोडल,"काठमाडौं (रासस) राष्ट्रिय गौरवको आयोजनाका रूपमा रहेको निजगढ दोस्रो अन्तर्राष्ट्रिय विमानस्थल निर्माणमा दुई फरक ढाँचा (मोडल) प्रस्ताव गरिएको छ । संस्कृति, पर्यटन तथा नागरिक उड्डयन मन्त्रालयले सार्वजनिक निजी साझेदारी वा इन्जिनियरिङ, खरिद, निर्माण र वित्त व्यवस्थापन (ईपीसीएफ) दुवै ढाँचामा निर्माण गर्न सकिने गरी प्रस्ताव तयार पारेको हो । पर्यटनको प्रस्तावलाई अर्थ मन्त्रालयले स्वीकृति दिएको सचिव महेश्वर न्यौपानेले जानकारी दिए । अर्थ मन्त्रालयको स्वीकृतिपछि विमानस्थल निर्माणको प्रस्ताव राष्ट्रिय योजना आयोगमा छलफलको क्रममा छ । आयोगको सहमतिपछि मन्त्रिपरिषद्ले निर्माणका विषयमा आवश्यक निर्णय गर्ने सचिव न्यौपानेको भनाइ छ । मन्त्रालयले विज्ञ तथा सरोकार भएकासँग पनि विमानस्थल निर्माणमा साझा धारणा बनाउने बताएको छ । लामो समयदेखि चर्चामा रहे पनि काम सुरु हुन नसकेपछि आयोजना अगाडि बढाउने लक्ष्यका साथ सरकारले विमानस्थलको चार किल्ला छुटयाएर तारबार गरिसकेको छ । नेपाली सेनाले विमानस्थलको चार किल्लाभित्रका रुखबिरुवा हटाउन लागेको छ । वातावरणीय प्रभाव मूल्यांकन (ईआईए) प्रतिवेदनसमेत तयार भइसकेको छ । रुख कटानको स्वीकृतिका क्रममा रहेकाले सेनाले छिट्टै आवश्यक काम सुरु गर्ने तयारी गरेको छ । त्रिभुवन अन्तर्राष्ट्रिय विमानस्थलको विकल्पमा उक्त विमानस्थल निर्माण गर्न लागिएको भए पनि पोखरा र गौतमबुद्ध विमानस्थलको काम अगाडि बढिसकेको छ । तर, निर्माण ढाँचाको विषयमा लामो समय लाग्दा आयोजना सधैं ओझेलमा पर्दै आएको छ । कोरियाली परामर्शदाता कम्पनी ल्यान्डमार्क बल्र्डवाइडले सन् २०१० मा आयोजनाको विस्तृत अध्ययन प्रतिवेदन तयार पारेको थियो । विमानस्थलमा पहिलो चरणमा एउटा धावन मार्ग र टर्मिनल निर्माण गर्ने तयारी छ । करिब १ खर्ब २१ अर्ब लागत अनुमान गरिएको विमानस्थल सरकार आफैंले निर्माण गर्ने प्रस्ताव पारित भएको पनि लामै समय भयो तर निर्माणको ढाँचामा सहमति नजुटदा काम भने देखिने गरी हुन सकेको छैन । विमानस्थल निर्माणका लागि ११ हजार ८७ बिघा जमिन अधिग्रहण गर्नुपर्ने हुन्छ । आयोजना प्रभावित बारा गढीमाई नगरपालिका १६ मा रहेको टाँगिया बस्तीका एक हजार ४ सय घरधुरीलाई स्थानान्तरण गर्नुपर्ने हुन्छ । नेपाल नागरिक उड्डयन प्राधिकरणका प्रवक्ता वीरेन्द्रप्रसाद श्रेष्ठले नेपाली सेनालाई वन फँडानी, सेरोफेरो सडक निर्माणका लागि ८० करोड रुपैयाँ निकासा गर्ने तयारीमा रहेको जानकारी दिए ।"
आर्मी सेमिफाइनलमा,आजको खेलराष्ट्रिय जागृतिविरुद्ध गरिफा स्पोर्टिङ कोलकाता इटहरी रंगशाला
सारथि बने समर्थक,"काठमाडौं सामान्यत: सरोकारवालाले उचित सहयोग दिँदा समर्थकले ताली बजाउँछन् । तर नेपाल दृष्टिविहीन क्रिकेट टोलीको विश्वकप यात्रामा भने ठीक उल्टो स्थिति थियो । समर्थकले सामाजिक सञ्जालको माध्यमबाट रकम जम्मा गरेर सहयोग गर्दा सरोकारवाला गुमनाम थिए । नेपाली दृष्टिविहीन क्रिकेट टोली पहिलोपल्ट वान डे विश्वकप खेल्न पाकिस्तान जानु थियो । दोस्रो चरणको खेल यूएईमा थियो । तर कुनै सहयोग नपाउँदा टोली लामो बस यात्रामा भारतको गोरखपुर, दिल्ली, अमृतसर हुँदै पाकिस्तानको लाहोर पुग्नुपरेको थियो । गोरखपुरको रेल यात्रा रद्द भएपछि दृष्टिविहीन टोली निकै दु:खसाथ बसबाट दिल्ली लागेको थियो । नेपाली क्रिकेट समर्थक समाज (एनसीएसएस) ले दृष्टिविहीन टोलीले उचित सम्मान पाउनुपर्ने भन्दै सहयोगका लागि अभियानै चलायो । जसका कारण नेपाली टोलीले फर्कंदा जाँदा जसरी सास्ती खेप्नुपरेन । एनसीएसएसले चलाएको अभियानबाट उठेको रकमबाट दृष्टिविहीन टोली आइतबार साँझ फ्लाई दुबईको प्लेनमा काठमाडौं उत्रेको थियो । दृष्टिविहीन क्रिकेटरको सहयोगार्थ एनसीएसएसको अभियान, जाँदा रेलमा फर्किदा प्लेनमा, स्वाभिमानको अभियान जस्ता नारा दिँदै एनसीएसएसले ७ लाख ८७ हजार १ सय २९ रुपैयाँ उठाएको थियो । त्यसमा ३ लाख १९ हजार रुपैयाँ विश्वकप खेल्न गएको २२ सदस्यीय दृष्टिविहीन टोलीलाई हवाई टिकटमा खर्च गरेको थियो भने बाँकी रकमले सोही टोलीलाई सोमबार कीर्तिपुरस्थित त्रिवि मैदान नगदसहित सम्मान गरियो ।एनसीएसएसले १४ खेलाडीलाई प्रतिव्यक्ति २२ हजार र बाँकी ८ अफिसियललाई जनही ११ हजार प्रदान गर्दै सम्मान गरेको हो । दृष्टिविहीन टोलीको मुख्य प्रायोजक साहस स्पोर्ट्स र नेपाली टोलीलाई यूएईबाट ल्याउने क्रममा हवाई टिकटमा ३० प्रतिशत छुट दिएको फ्लाई दुबईलाई पनि सम्मानित गरियो । राष्ट्रिय क्रिकेट टोलीका कप्तान पारस खड्का, प्रशिक्षक जगत टमाटासहित एनसीएसएसका अध्यक्ष भानु सिग्देलले दृष्टिविहीन क्रिकेट टोलीलाई सम्मान गरे । सिग्देलले अभियानबाट उठेको सबै रकम पारदर्शी हिसाबमा खर्च गरिएको जनाए । एनसीएसएसले चलाएको अभियानलाई संस्थागत अगाडि बढाउन जरुरी छ, दृष्टिविहीन क्रिकेट संघलाई आर्थिक रूपमा बलियो बनाउन राष्ट्रिय टोलीले सधैं सहयोग गर्नेछ, कप्तान पारसले भने । सुरुआतमा उनले ५० हजार सहयोग गरेपछि अभियानले ठूलो रूप लिएको थियो । विश्वकपमा नेपाली टोली नेता तथा नेपाल नेत्रहीन क्रिकेट संघका अध्यक्ष पवन घिमिरेले लामो बस यात्राका कारण थकित नेपाली टोलीले समर्थकको न्यानो सम्मान पाएपछि अस्ट्रेलियासँगको खेल जित्न सकेको बताए । प्रशिक्षक टमाटाले दृष्टिविहीन क्रिकेटको विश्वकप यात्रा आफूहरूका लागि उदाहरणीय भएको बताए । विश्वकपबाटै खेलाडी जीवन टुंग्याएका टोलीका कप्तान कीर्तन श्रेष्ठ दुवाल र उपकप्तान विक्रमबहादुर रानालाई सम्मान गरिएको थियो । सो अवसरमा ब्याटिङ परामर्शदाताका रूपमा आएका सुलक्षण कुलकर्णीलाई मायाको चिनो प्रदान गरियो । कार्यक्रमबाटै एनसीएसएसले ५० हजार जम्मा गरी अक्षयकोष स्थापना गरेको छ । उक्त घोषणालगत्तै प्रशिक्षक टमाटा र दृष्टिविहीन क्रिकेट टोलीका कप्तान कीर्तनले ५५ हजार प्रदान गरे ।"
युकेशलाई तीन स्वर्ण,"विराटगनर (कास) पूर्वाञ्चलका युकेश योञ्जन र आशिष बोहराको जोडीले राखेप च्याम्पियनसिपअन्तर्गत १० औं राष्ट्रिय सफ्ट टेनिसको पुरुष डबल्सको उपाधि जितेको छ । विराटनगरमा सोमबार उनीहरूले फाइनलमा मध्यमाञ्चलका प्रदीप खत्री र वृजेश पाण्डेको जोडीलाई ५२ सेटमा हराए । युकेशले प्रतियोगितामा ३ स्वर्ण जिते । उनले पुरुष एकल र टिम इभेन्टमा पनि स्वर्ण जिते । टिम इभेन्टको फाइनलमा युकेशसम्मिलित टोली पूर्वाञ्चलले मध्यपश्चिमाञ्चललाई २० ले हरायो । डबल्समा युकेश र आशिषको जोडीले मध्यपश्चिमका शुभम खनाल र समिर केसीको जोडीलाई ५२ ले हरायो । युकेशले अघिल्लो दिन डिफेन्डिङ च्याम्पियन प्रदशी खत्रीलाई ४१ ले हराएर पुरुष एकलको उपाधि जितेका थिए । यसअघि महिला एकलमा मध्यमाञ्चलकी मेघा श्रेष्ठ, महिला डबल्समा मध्यमाञ्चलका चन्द्रमाया राई र एलिजा रञ्जित तथा महिला टिम इभेन्टमा मध्यमाञ्चलले स्वर्ण जितेका थिए ।"
महेन्द्र मावि च्याम्पियन,गुल्मी (कास) तम्घासकै महेन्द्र माविले घरेलु भूमिमा भएको माविस्तरीय फुटबल प्रतियोगिता जितेको छ । महेन्द्र मावि सोमबार रिडर्स पब्लिक हाइस्कुलविरुद्धको फाइनलमा १०० ले विजयी भयो । विजेताले ३० र उपविजेताले २० हजार पुरस्कार पाए । विनय बस्नेतले ४ र विशाल अधिकारीले ह्याट्रिक गरे । विनय बस्नेत ११ गोल गर्दै सर्वाधिक गोलकर्ता भए ।
आई इन्स्टिच्युटलाई उपाधि,भैरहवा (कास) द नेक्सट नवौं लियो कर्पोरेट सुपर सिक्सेस क्रिकेटको उपाधि लुम्बिनी आई इन्स्टिच्युटले जितेको छ । लुम्बिनीले फाइनलमा तिनाउ विकास बैंकलाई २ विकेटले हरायो । उसले १५ हजार रुपैयाँ पुरस्कार पायो । टस जितेको तिनाउले ब्याटिङ गर्दै ५ ओभरमा ६० रन बनाएको थियो । लुम्बिनीले ४४ ओभरमै लक्ष्य पूरा गरेको थियो ।
एनएसीले जित्यो भिमाद कप,"दमौली (कास) झापाको जलथल एफसीलाई २१ ले पराजित गर्दै भिमादको एनएसीले तेस्रो भिमाद गोल्डकप फुटबलको उपाधि उचालेको छ । भिमाद रंगशालामा सोमबार फाइनलमा तेस्रो मिनेटमै झापाका सरोज कार्कीले गोल गरेर टोलीलाई अग्रता दिलाए । एनएसीबाट १८ औं मिनेटमा अञ्जन विष्टले एक गोल गर्दै खेल बराबरीमा ल्याए । ६५ औं मिनेटमा सुशील लामाले अर्को गोल थपेपछि एनएसीको जित सुनिश्चित भयो । विजेताले ३ लाख र उपविजेताले १ लाख ५० हजार रुपैयाँ प्राप्त गरे । उत्कृष्ट खेलाडी झापाका कर्ण लिम्बू घोषित भए । सर्वाधिक गोलकर्ताको पुरस्कार भने कर्ण र सरोज कार्कीले संयुक्त जिते । दुवैले ४४ गोल गरेका थिए । उत्कृष्ट गोलरक्षक एनएसीका शरद बस्नेत, उत्कृष्ट मिल्डफिल्डर सुशील लामा, उत्कृष्ट डिफेन्डर सरोज दाहाल, उत्कृष्ट स्ट्राइकर झापाका सरोज कार्की भए । सबैले समान १० हजार पुरस्कार पाए ।"

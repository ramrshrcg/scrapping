शीर्षक,विवरण
प्रधानन्यायाधीश छानबिनको घेरामा,"काठमाडौं नागरिक अभियन्ता डा गोविन्द केसीले प्रधानन्यायाधीश गोपाल पराजुलीविरुद्ध बयानका क्रममा लगाएका ११ आरोपमध्ये दुइटामाथि छानबिन गर्न सर्वाेच्च अदालतले आदेश गरेसँगै न्यायालयमा प्रश्न खडा भएको छ, अब पराजुलीको पद के हुन्छ ? कानुनविद्हरू भन्छन्, अदालतले पराजुलीको शैक्षिक योग्यताको प्रमाणपत्र र दुई थरी नागरिकताको प्रतिलिपि तथा डा शशी शर्माका सम्बन्धमा उनले गरेको फैसला इजलासमा झिकाउने आदेश गरेसँगै प्रधानन्यायाधीशका रूपमा सर्वाेच्चमा रहिरहन पराजुलीलाई नैतिक र कानुनी संकट आइलागेको छ । प्रधानन्यायाधीशमाथि सर्वाेच्चले छानबिन गरिरहेको अवस्था छ, यो प्रकरणको निरूपण नहुन्जेल उहाँको योग्यतामा उठेका प्रश्न मुद्दाकै मुख्य अंग भइसकेका छन्, पूर्वकानुनमन्त्री अग्नि खरेल भन्छन्, यस्तोमा प्रधानन्यायाधीशका रूपमा अदालतमा आइरहन उहाँलाई विविध बाधा छन्, त्यसैले उहाँले राजीनामा गर्नु नै राम्रो हो । वरिष्ठ अधिवक्ता पूर्णमान शाक्यले अदालतको यो आदेशले प्रधानन्यायाधीश छानबिनको घेरामा परेको भन्दै कानुनभन्दा माथि कोही छैन भन्ने सिद्धान्त लागू भएको बताए । कानुनभन्दा माथि कोही छैन, चाहे प्रधानन्यायाधीश होस्, चाहे कुनै सामाजिक सुधारक, पराजुली र केसी दुवैलाई लक्षित गर्दै उनले भने, अभियोग पुष्टि भए पराजुली दण्डित हुनेछन् भने पुष्टि नभए निराधार अभियोग लगाएकामा केसी दण्डित हुनेछन्, कानुनी सिद्धान्त यही हो । पराजुलीमाथि अदालतले नै छानबिन गर्न लागेकाले त्यसको स्वच्छता र स्वतन्त्रताको सुनिश्चितताको सिद्धान्तले पनि उनी पदमा बसिरहन नमिल्ने कानुनविद्हरूको निष्कर्ष छ । केसीमाथि अदालतले लगाएको मुद्दा अन्तत: अहिले पराजुलीविरुद्ध सोझिएको छ, अधिवक्ता ओमप्रकाश अर्यालले भने, अख्तियारले कुनै कर्मचारी वा विशिष्ट पदाधिकारीलाई मुद्दा चलायो भने मुद्दाको टुंगो नलागुन्जेल ऊ निलम्बनमा पर्छ । न्यायाधीशका सम्बन्धमा कानुन मौन भए पनि प्रधानन्यायाधीशमाथि नै छानबिन हुन थालेकाले मुद्दाको निरूपण नहुन्जेल उहाँले न्याय प्रशासन र न्यायसम्पादनबाट आफूलाई अलग राख्न सक्नुपर्छ ।उच्च अदालत बार एकाइ, पाटनले पनि शैक्षिक योग्यतामाथि अदालतले नै छानबिन गर्न थालेकाले अनुसन्धानलाई अकुण्ठित राख्न पराजुली पदबाट हट्नुपर्ने माग गरेको छ । प्रधानन्यायाधीश पराजुलीको न्यायिक निष्ठा र योग्यतामाथि प्रश्न उठाउने डा केसी स्वयंले पनि उनको राजीनामाको विकल्प नभएको प्रतिक्रिया दिएका छन् । संविधानको धारा २४ मा स्वच्छ सुनुवाइको हक मौलिक हककै रूपमा स्थापित भएको र आफू त्यस हकबाट वञ्चित नहुनका लागि उनले राजीनामा दिनैपर्ने तर्क केसीको छ । आज (बुधबार) सर्वाेच्चले गरेको आदेशलाई मैले सकारात्मक रूपमा लिएको छु तर यतिले मात्रै न्याय पुगेको भने छैन, बुधबार साँझ शिक्षण अस्पतालस्थित अनशनस्थलबाटै कान्तिपुरसँग कुरा गर्दै केसीले भने, मेरा अरू ९ अभियोगका सम्बन्धमा पनि पराजुलीमाथि छानबिन हुनुपर्छ र सत्यतथ्य बाहिर आउनुपर्छ, यसका लागि पराजुली प्रधानन्यायाधीशको पदमा रहुन्जेल स्वच्छ सुनुवाइ र स्वतन्त्र न्यायसम्पादन सम्भव छैन, त्यसैले मार्गप्रशस्त गर्नका लागि पनि उनले राजीनामा दिनैपर्छ ।पराजुली हट्नुपर्नेलगायतका आफ्ना ११ माग पूरा नहुन्जेल सत्याग्रह जारी रहने केसीले बताए ।"
यसरी ल्याए सुमार्गीले अवैध धन,"मकवानपुर (कास) सम्पत्ति शुद्धीकरणको छानबिनमा परेका व्यापारी अजेयराज सुमार्गी पराजुली हेटौंडा उपमहानगरपालिका५ मा २०३५ सालसम्म डेरा गरी बस्थे । उनको पुस्तैनी घर निबुवाटार धुर्सिङ, मकवानपुर हो । २०११ को बाढीले धुर्सिङ बजारलगायत उक्त क्षेत्रका बस्तीमा ठूलो क्षति पुर्याएपछि उनको परिवार हेटौंडा झरेको हो । उनका आफन्तहरू हेटांैडा उपमहानगरपालिका९ मा बसोबास गरेका भए पनि सुमार्गीका बाबु माधवराज सुमार्गी हेटौंडास्थित संगम चोकमा कोठा भाडामा लिएर बस्थे । माधवराजको २०३५ मा हेटांैडामा मृत्यु भएको थियो । भाडाको कोठा छाडेर २०३६ देखि सानोपोखरामा सामान्य भुइँतले घर बनाएर उनको परिवार बसेको थियो । त्यसपछि उनले माइकल रामचन्द्र अर्यालको घर बैंकमा धितो राखेर ट्रक किनेका थिए । त्यही ट्रकको आम्दानीबाट सुमार्गी परिवारले जीविका चलाउँदै आएको थियो । अजेयकी आमा पञ्चायत कालमा महिला संघको केन्द्रीय सदस्य भएकी थिइन् । अजेयका एक भाइ र दुई बहिनी छन् । बाबुले भैंसेमा चुनखानीका निम्ति डाँडा किनेका थिए । पछिल्लो समयमा चुनढुंगा उत्खनन गरेर हेटौंडा सिमेन्टलाई बिक्री गरी जीविका सहज बनाएका थिए । पञ्चायती व्यवस्थाको अन्त्यतिर थाहा अभियन्ता रूपचन्द्र विष्टलाई निर्वाचनमा सुमार्गीले सघाएका थिए । मुख्य गरी उनी चुनढुंगा उत्खनन गरेर उद्योगलाई बिक्री गर्ने गर्थे । चुनढुंगा उत्खनन गर्ने क्रममा रूख काटेर बिक्री गरेको आरोपमा २०४७ मा जिल्ला वन कार्यालयले उनलाई पक्राउ गरेर सात दिन थुनामा राखेको थियो । २०५७०५८ सम्म उनको परिवारको आर्थिक अवस्था राम्रो थिएन ।२०५९ मा तत्कालीन राजा ज्ञानेन्द्र शाहले सत्ता हातमा लिएपछि उनको आर्थिक चलखेल ह्वात्तै बढेको हो । त्यतिबेलासम्म सुमार्गीले ज्ञानेन्द्रका ज्वाइँ राजबहादुरसँग परिचय बनाइसकेका थिए । राजबहादुरकी पत्नी प्रेरणालाई सुमार्गीकी श्रीमती सम्झना अर्याल योग सिकाउँथिन् । जसले उनीहरूको पारिवारिक सम्बन्धलाई नजिक बनायो । राजा वीरेन्द्रको वंश नाश भएपछि तत्कालीन राजकुमारी श्रुति शाहका नाममा रहेको सम्पूर्ण अचल सम्पत्ति प्रेरणाका नाममा ल्याउने भूमिकामा सक्रिय रूपले सुमार्गी लागे । त्यति नै बेला उनले केही जग्गा हात पारेका थिए । त्यही बेला सम्पर्कमा आएका एक उद्यमी र राजबहादुर सिंहसँगको सान्निध्यबाट एनसेल (तत्कालीन मेरो मोबाइल) मा उनले केही सेयर हासिल गरे । २०५९ पछि सुमार्गी परिवार क्रमश: काठमाडौं बस्न थालेको हो । काठमाडौंमा उनी बालाजुको टाउन प्लानिङमा कोठा भाडा गरी बस्थे । २०६२०६३ को आन्दोलनपश्चात् माओवादी शान्ति प्रक्रियामा आएपछि सुमार्गीको चलखेल तीव्र गतिले अघि बढ्यो । उनलाई माथि उल्लिखित उद्यमीले नै माओवादी अध्यक्ष पुष्पकमल दाहालसँग भेटघाट गराइदिएका हुन् । त्यसपश्चात् टेलिकमको सेयर खरिदबिक्रीको अपारदर्शी प्रक्रियामार्फत अन्य केही व्यापारी र नेतासँगै सुमार्गीले पनि ठूलो धनराशि हात पारेका हुन् । अहिलेसम्म आइपुग्दा सुमार्गीको काठमाडौंमा अथाह चलअचल सम्पत्ति छ । काठमाडौंको विशालनगरमा करिब २० रोपनी जग्गामा बनेको फ्रान्सेली राजदूतको निजी निवास सुमार्गीको स्वामित्वमा छ । तीनकुनेथापाथली क्षेत्रको दर्जन ठाउँमा उनको घरजग्गा छ जसको मूल्य अर्बौं हुन आउँछ ।"
भाइरलले थप २ को मृत्यु,"जाजरकोट तीन सातायता जुनीचाँदे गाउँपालिकामा फैलिएको भाइरल ज्वरोले १३ जनाको मृत्यु भएको छ । भाइरल ज्वरोले मंगलबार जुनीचाँदे ३, रावलगाउँका ५४ वर्षीय लालबहादुर भण्डारी र २ नम्बर वडाका २ वर्षीय नवीन नाथको ज्यान गएको छ । यसअघि जुनीचाँदे २ का १० दिने शिशु मनोज तिरुवा, ३ महिनाकी रेबना नाथ, १ महिनाका धीरेन्द्र शाही, ७० वर्षीया आइती तिरुवा, ५५ वर्षीया धनसरा नाथ, ७९ वर्षीय शतरूप शाही, १ महिने बालक खडक परियार, २ हप्ते शिशु रमेश शाही, खडकबहादुर शाहीका छोरा ७ दिने नाम नखुलेका शिशु र ३ नम्बर वडाका ५४ वर्षीय करसिंह टमटा र वडा ५ की ६५ वर्षीय कालु तिरुवाको मृत्यु भएको थियो ।जिल्ला स्वास्थ्य कार्यालयका प्रमुख रामबहादुर नेपाली भने भाइरलका कारण जुनीचाँदेमा ३ जनाको मात्र मृत्यु भएको बताउँछन् । अन्य १० जनाको दम, पखाला, निमोनियाँ, छातीको इन्फेक्सनलगायत कारण मृत्यु भएको उनले बताए । ज्वरोको लक्षण नदेखिए भाइरलको बिरामी हुन नसक्ने उनको भनाइ छ तर जुनीचाँदे गाउँपालिकाका अध्यक्ष कृष्णबहादुर केसी भने ३ सातायता मृत्यु भएका सबै भाइरल ज्वरोकै बिरामी भएको बताउँछन् । जिल्ला स्वास्थ्यले झूटो विवरण सार्वजनिक गर्ने गरेको उनको आरोप छ । कार्यालयले भाइरल रोग कुन प्रकृतिको भन्नेसमेत पत्ता लगाउन नसकेको अध्यक्ष केसीले बताए । जुनीचाँदेमा फैलिएको भाइरल नियन्त्रणमा आउन नसकेको उनले जानकारी दिए । उनका अनुसार जुनीचाँदेका घरैपिच्छे भाइरलका बिरामी छन् । बुधबारसम्म जुनीचाँदेमा १ हजार २ सय बिरामीको उपचार भएको छ । उपचारमा आएका मध्ये ३० प्रतिशतलाई रुघाखोकी र ज्वरोको समस्या भएको डा पवन शाक्यले बताए । बिरामीका घरघरमा पुगेर उपचार गरिएको डा शाक्यले बताए । भाइरल रोग पूर्ण नियन्त्रणमा नआएको तर कम भएको उनले बताए । डा शाक्यसहित २ मेडिकल अधिकृत र १३ जना स्वास्थ्यकर्मी रोग प्रभावित क्षेत्रमा खटिएका छन् । भाइरल कुन प्रकृतिको हो भन्ने पहिचान गर्न बिरामीको खकार र सिँगान परीक्षणका लागि रोग नियन्त्रण महाशाखा टेकुको प्रयोगशाला पठाएको डा शाक्यले बताए । जुनीचाँदेमा रुघाखोकी, ज्वरो, टाउको दुख्ने, पखाला लाग्नेजस्ता लक्षणका बिरामी रहेको उनले बताए । उनका अनुसार चिसोका कारण मौसमी रुघाखोकी फैलिएको हो । जिल्ला स्वास्थ्यले रोग प्रभावित क्षेत्रमा औषधि आपूर्ति सहज गर्न छेडागार नगरपालिकाको सुवानाउलीमा औषधिको बफरस्टक गरेको छ । यसैगरी जिल्ला विपत् व्यवस्थापन समितिले विभिन्न सरकारी तथा गैरसरकारी संघसंस्थालाई रोग प्रभावित क्षेत्र जुनीचाँदेका स्थानीयका लागि न्यानो कपडालगायत सामग्री सहयोग गर्न आग्रह गरेको छ । समितिको बुधबार बसेको बैठकले जाडाका कारण भाइरल फैलिएको ठहर गर्दै बिरामीलाई न्यानो सामग्री वितरण गरेर सहयोग गर्न सम्बन्धित सबैमा आग्रह गरेको प्रमुख जिल्ला अधिकारी पुष्पराज शाहीले बताए । समितिले रोग प्रभावित क्षेत्रको भैरव मावि, दुर्गा प्रावि र आदर्श मावि लुहादहमा अस्थायी क्याम्प सञ्चालन गरेर बिरामीको उपचार व्यवस्था मिलाउने निर्णय गरेको प्रजिअ शाहीले बताए ।"
केसीले इजलासमा भने प्रधानन्यायाधीशले पदको दुरुपयोग गरे,"न्यायाधीशज्यूहरू, म कमजोर भएको छैन । उठेर बोल्न सक्छु । म हरेकपटक अनशन बस्दा छुट्टी लिएर बसेको छु र त्रिभुवन विश्वविद्यालयको नियम मिचेको छैन । बिदामा बसेर नागरिकको स्वास्थ्यको अधिकारका लागि लड्नु मेरो इच्छाको कुरा हो ।गोपाल पराजुली (प्रधानन्यायाधीश) को आदेशले मेरो टेलिफोन सिज गरिएको छ । पराजुली नजिकका मानिसहरूले मेरा साथीलाई सम्पर्क गरेर थ्रेट गर्नुभयो । केही पहिले पनि मलाई नातेदारमार्फत ठीक पारिदिने थ्रेट दिनुभएको थियो । म रैती होइन, सार्वभौम नागरिक हँु, धम्कीले डराउँदिनँ । मलाई अस्ति साँझ ९ बजेतिर पक्राउ गरिएको हो । मलाई भोलिपल्ट अदालतले बोलाएको भए ९ बजे नै हाजिर हुने थिएँ । अदालतको आदेश पनि छैन । पक्राउ पुर्जीमा कारण खुलाइएको छैन । म स्वतन्त्र नागरिक हुँ र मलाई अभिव्यक्ति स्वतन्त्रता छ । के गोपाल पराजुली र प्रहरी महानिरीक्षक मात्रै नागरिक हुन् ? कतै मैले इजलाससमक्ष यो कुरा राख्दै गर्दा पनि अवहेलना हुने हो कि ? (इजलासले स्वास्थ्यको कारण देखाई बोल्न गाह्रो होला भन्दै भनाइ टुंग्याउन आग्रह गर्छ ।)मैले लिखित भनाइ राख्ने क्रममा सबै कुरा बोल्न गाह्रो छ, त्यही कारण म यहाँ थप कुरा बोल्दै छु । म अदालतलाई सम्मान गर्छु । सही तरिकाले हुने कामकारबाहीमाथि मैले प्रश्न उठाएको छैन । न्याय बिक्री गर्नेविरुद्ध म लड्छु । त्यसविरुद्ध जे सजाय हुन्छ, भोग्न तयार छु । मैले प्रधानन्यायाधीश पदमा रहेका गोपाल पराजुलीजीमाथिको प्रेस विज्ञप्तिको जिम्मेवारी लिन्छु । गोपाल पराजुली माफिया र भ्रष्ट हुन् । (इजलास केसीमाथि हस्तक्षेप गर्छ, हात उचालेर आफ्नो भनाइ राखिरहेकाले उनका हातमा घोचिएको सुईको घाउ बल्झिन सक्ने भन्दै शान्त हुन र बस्न आग्रह गर्छ ।)मैले बयानमा भ्रष्ट माफिया गोपाल पराजुली लेखेको छु । म १० वर्षदेखि स्वास्थ्य क्षेत्र र मेडिकल शिक्षा सुधारका लागि लडेको छु । पूर्वाधारबिना मेडिकल कलेजहरू सञ्चालन भएका छन् । गुणस्तरका लागि नेपाल मेडिकल काउन्सिल र विश्वविद्यालयहरू छन् । यी नियमनकारी निकायले कलेजमाथि गरेको निर्णय बदर गर्ने काम भयो । नियामक निकायको काम बदर गरेर मेडिकल कलेजहरूले जति सिट मागेको छ, फैसलामा त्यति दिइएको छ । त्यसले गर्दा ३ करोड नेपालीको स्वास्थ्य अधिकार हनन भएको छ । अनि उनी कसरी माफिया भएनन् ? (केसी इजलासलाई नमस्कार गर्छन्) म अनुरोध गर्छु, मैले आरोप लगाएको व्यक्ति भ्रष्टसमेत हो । (इजलास केसीको स्वास्थ्यका विषयमा ध्यानाकर्षण गराउँदै आराम गर्न र भाषण नगर्न आग्रह गर्छ) । यो मेरो भाषण होइन, तथ्यसत्य हो । उहाँले २ जिल्लाबाट नागरिकता लिनुभएको छ । दुईवटा उमेर छ । यो जाली काम हो । योजस्तो गम्भीर कुरा के हुन्छ ? एसएलसी प्रमाणपत्र विवादको कुरा छ । त्यसैले मैले उठाएका सवालका लागि म कुनै पनि सजाय भोग्न तयार छु । सजायबाट म डराउँदिनँ । म गोपाल पराजुलीविरुद्ध लडिरहेको छु । उनी प्रधानन्यायाधीश हुन् । इजलास न्यायसम्पादनका क्रममा प्रभावित भएको छैन भन्ने सुनिश्चित हुनुपर्छ । (केसीका कानुन व्यवसायी डा सुरेन्द्र भण्डारीले उनलाई हस्तक्षेप गर्छन् र केसीको निष्पक्ष न्यायसम्पादनका लागि आफूहरूले सक्दो प्रयास गर्ने भन्दै भनाइ अन्त्य गर्न आग्रह गरेपछि केसी बस्छन् । कानुन व्यवसायीहरूको बहस सकिएपछि केसी फेरि उठेर आफ्नो भनाइ राख्छन् ।) म धरौटी आदि इत्यादिमा रिहा हुन चाहन्नँ । मलाई धरौटी राखेर रिहा हुनु छैन । मैले उठाएका सवाल छानबिन हुनुपर्छ । माग पूरा नभएसम्म आन्दोलन रोकिँदैन ।(आफूविरुद्धको अवहेलना मुद्दाको सुनुवाइका क्रममा डा गोविन्द केसीले इजलाससमक्ष राखेको भनाइको सम्पादित अंश ।)"
असन चारपांग्रे मुक्त गरिँदै,"काठमाडौं (कास) सहरको भित्री भागलाई चारपांग्रे सवारीसाधन मुक्त बनाइने भएको छ । माघ २ गतेदेखि काठमाडौंका पुराना गल्ली र बस्तीमा चारपांग्रे निषेध गर्ने काठमाडौं महानगरपालिकाको तयारी छ । इन्द्रचोक, असन, कमलादीलगायतका भित्री क्षेत्रमा बिहान ७ देखि बेलुकी ७ बजेसम्म आकस्मिकबाहेकका सवारीसाधन चल्न पाउने छैनन् । इन्द्रचोकबाट केलटोल हुँदै असन र वटुसम्म चारपांग्रेले जान पाउने छैनन् । भेडासिंबाट बांगेमुडा हुँदै ठहिटी र केलटोल जान निषेध गरिएको छ ।महाबौद्ध, भोटाहिटी, ठहिटी, बांगेमुडा र कमलादी यी कुनै सडक प्रयोग गरेर असन जान रोक लगाइएको छ । ज्याठा, त्यौड, ज्वालामाई हुँदै वा इनबहालको बाटो प्रयोग गरी पनि जान नसकिने ट्राफिक प्रहरीले जनाएको छ । केही स्थानमा चारपांग्रेका लागि एकतर्फी (वानवे) कायम गरिएको छ । बिहान ७ देखि बेलुका ७ बजेसम्म ठहिटीनघलबांगेमुडाभेडासिं हुँदै इन्द्रचोक निस्किनुपर्नेछ । यसैगरी चारपांग्रे सवारीले टेगंलन्योखा र नरदेवी, किलागल, भेडासिंको सडक प्रयोग गर्नुपर्नेछ ।असनदेखि भोटाहिटीसम्म दुईपांग्रे छिर्न मात्र पाउनेछन् । यो एउटा मात्र स्थान हो जहाँ दुईपांग्रेको लागि वानवे छ । सवारीसाधन निषेध गर्दा कान्तिपथ र क्षेत्रपाटीमा सवारीसाधनको दबाब बढ्ने भएकाले केही स्थानमा चारपांग्रेलाई वानवे को व्यवस्था गरिएको ट्राफिक प्रहरी निरीक्षक विदुरकुमार थापाले बताए । महानगरको वडा नं १७, १८, १९, २२, २४, २५, र २७ मा पुरानो बस्ती भएकाले त्यस क्षेत्रको मौलिकता र संस्कृति जोगाउन यो कदम चालिएको २५ नं का वडाध्यक्ष नीलकाजी शाक्यले बताए । उनले भने, नेपालको यही क्षेत्रले गर्दा नै अन्तर्राष्ट्रिय जगत्मा नेपालको पहिचान भएको छ । यो क्षेत्रलाई बचाउनु हामी सबैको दायित्व हो । पर्यटकहरू पुराना शैलीका घर र मठमन्दिर अवलोकनका निम्ति आउने हुँदा साँघुरा गल्लीमा सवारीसाधनको चापले गाह्रो हुने गरेको छ । कुमारीपूजा र अन्य जात्रापर्वका लागि प्रसिद्ध यस क्षेत्रमा सवारीसाधन व्यवस्थित गर्दा पर्यटकलाई सहज हुने जनप्रतिनिधिहरूको दाबी छ । यद्यपि पर्याप्त पार्किङको व्यवस्था नभएको स्थानीयको गुनासो छ । विस्तारै पार्किङका सम्भावना बोकेका स्थान खोजी पार्किङ स्पेस बनाइने महानगरपालिकाले जनाएको छ । नरदेवी मन्दिर छेउमा, इन्द्रचोकबाट केहीभित्र, आर्मी ब्यारेकमा र अन्य स्थानमा ससाना पार्किङस्थल बनाउन सकिन्छ, प्रहरी निरीक्षक थापाले भने, भएको पार्किङस्थलमा पनि त्यस क्षेत्रका व्यापारी र कामदारको सवारीसाधनले गर्दा आगन्तुकलाई राख्ने ठाउँ हुन्न । सवारीसाधन निषेधको निर्णय लिनुअघि तीनपटक ट्राफिक प्रहरी, सम्बन्धित वडाध्यक्षहरू र सरोकारवाला पक्ष मिलेर ती क्षेत्र निरीक्षण गरेका थिए । आकस्मिक सेवाका साधनलाई यो नियम लाग्ने छैन ।"
पुरुषमा स्तन क्यान्सर बढ्दो,"काठमाडौं स्तनवरिपरिका छाला कडा हुँदै गएका थिए । स्तनमा ससाना फोकाहरू पनि उठे । तर, उनले वास्ता गरेनन् । फोकाहरू गाँठामा परिणत भए । गाँठाहरू घाउ बनेर रगतै बग्न थाल्दासम्म घरमा कसैलाई भनेनन् । यो काठमाडौंका ६३ वर्षीय एक पुरुषको समस्या हो । असह्य पीडा हुन्थ्यो तर लाजले कसैलाई भन्न आँटै आएन, उनले भने । स्तनबाट बगेको रगत धेरै दिनसम्म गन्जीमा देखिन थालेपछि छोराले उनलाई त्रिवि अस्पताल पुर्याए । जाँच गर्दा उनको स्तन क्यान्सर तेस्रो चरणमा पुगिसकेको रिपोर्ट आयो । फैलिएको क्यान्सरले स्तन पूरै खाइसकेकाले शल्यक्रियापश्चात तिघ्राको मासु काटेर स्तनभित्रको करङ छोप्नुपरेको उनले सुनाए ।विश्वभर नै स्तन क्यान्सरको जोखिममा महिला बढी छन् । महिलामा हुने धेरै क्यान्सरमध्ये बढी हुनेमा स्तन क्यान्सर दोस्रो हो । तर यो रोग पुरुषलाई लाग्दैन भन्ने हुँदैन । स्तन क्यान्सरका कुल बिरामीमध्ये १ प्रतिशत पुरुष हुने गरेको विश्व स्वास्थ्य संगठनको तथ्यांक छ । यसबारे पुरुषहरूमा चेतना नहुँदा यो रोगले महिलाभन्दा बढी पुरुषलाई गाँजिरहेको विशेषज्ञहरू बताउँछन् । क्यान्सर रोग विशेषज्ञ डा कपेन्द्रशेखर अमात्य भन्छन्, क्यान्सर महिलाको भन्दा पुरुषको स्तनमा चाँडो फैलिन्छ । पुरुषको स्तनमा बोसोको मात्रा कम हुनाले क्यान्सरले शरीरको अन्य भागमा चाँडै समात्छ । पुरुषले स्तन परीक्षण गर्न आवश्यक नठान्ने, परीक्षण गर्नेपरे पनि लाज मान्ने वा पुरुषमा पनि स्तन क्यान्सर हुन सक्छ भन्ने विश्वास नगर्ने प्रवृत्ति रहेको डा अमात्य बताउँछन् । उपचारका लागि आइहाले पनि अधिकांश बिरामी अन्तिम अवस्थामा आउँछन्, उपचार गर्नेले पूरा उपचार गर्दैनन्, हराउँछन्, उनले भने । अमेरिकी क्यान्सर सोसाइटीले सन् २००० मा १ हजार ७ सय २० पुरुषमा स्तन क्यान्सर पत्ता लगाएको थियो । अन्तिम अवस्थामा मात्रै उपचार गर्ने प्रवृत्तिले गर्दा पुरुषमा स्तन क्यान्सरका कारण हुने मृत्युदर उच्च हुन्छ । ६० देखि ७० वर्षका पुरुषहरू स्तन क्यान्सरको जोखिम समूहमा पर्ने सोसाइटीको प्रतिवेदनमा उल्लेख छ । नेपालमा हरेक वर्ष २०२५ क्यान्सरका नयाँ बिरामी थपिन्छन् । ६० वर्षभन्दा माथिका पुरुषमा यसको सम्भावना प्रबल हुने भक्तपुर क्यान्सर अस्पतालका पूर्वनिर्देशक तथा क्यान्सर रोग विशेषज्ञ डा राजेन्द्र बराल बताउँछन् । पुरुषमा स्तन क्यान्सर हुने धेरै कारणमध्ये वंशाणुगत मुख्य हो । कसैको परिवारका महिलामा क्यान्सर छ भने त्यो परिवारका पुरुष सदस्य पनि जोखिममा हुन्छन्, बरालले भने, हाम्रो अस्पतालमा यस्ताखाले धेरै बिरामी भर्ना भएका छन् । यसबाहेक कलकारखानामा काम गर्ने मजदुर, कोइलाखानी र प्रदूषणमा बढी बस्ने पुरुषहरू यो रोगको जोखिममा छन् । त्यस्तै सुर्तीजन्य पदार्थको प्रयोगले पनि उनीहरूमा स्तन क्यान्सर निम्त्याइरहेको छ । यदि परिवारका कुनै सदस्यलाई रगतको क्यान्सर छ भने अरू सदस्यमा हुने सम्भावना २० प्रतिशतले बढ्छ । यस्ता समूहका व्यक्तिले घरका सदस्यलाई क्यान्सर लागेको उमेरभन्दा ५ वर्ष अगाडि विशेषज्ञ चिकित्सकलाई देखाउनुपर्छ र वर्षमा एकपटक नियमित स्वास्थ्य परीक्षण गर्नुपर्छ । डा बराल भन्छन्, रोग लाग्नु कसैको दोष हैन, बिरामीमाथि हुने सामाजिक विभेदले पनि उनीहरू उपचारको पहुँचबाट टाढा हुनुपरेको छ । विश्व स्वास्थ्य संगठनले सन् २०११ मा गरेको एक अध्ययनअनुसार विश्वमा १ लाख ७८ हजार ४ सय ८० महिला स्तन क्यान्सर रोगी र २ हजार ३० पुरुष स्तन क्यान्सर रोगी थिए ।"
लोकतन्त्रको मानहानि,"नेपालको लोकतन्त्र सहजै प्राप्त भएको होइन । वर्षौंका अनेक संघर्ष, हजारौंका बलिदानी र त्यागले सम्भव तुल्याएको हो । ठूलो दु:खले जगेर्ना गरेको आम नागरिकको स्वतन्त्रताको सुरक्षाका लागि राज्यको स्वरूप कल्याणकारी र समाजवाद उन्मुख बनाइएको हो । राज्यको एक स्वतन्त्र अंगका रूपमा स्थापित न्यायालयको प्रमुख दायित्व नागरिकका ती अधिकारको सुरक्षा गर्नु हो । संविधानको अन्तिम व्याख्या गर्ने र नागरिकलाई न्यायको प्रत्याभूति दिलाउने संस्था नै निहत्था नागरिकको आधारभूत स्वतन्त्रता खोस्न तम्सिन्छ भने सम्झनुपर्छ, लोकतन्त्र संकटग्रस्त छ । डा गोविन्द केसीलाई सर्वोच्च अदालतको सक्रियतामा रातारात पक्राउ गर्नु केवल एक व्यक्तिको अपमान होइन । सिंगो विधिको भ्रष्टीकरण र सर्वोच्च अदालतलाई सम्मानजनक स्थान दिने व्यवस्थामाथिको प्रहार हो । जसले यो व्यवस्था स्थापनार्थ संघर्ष र दु:ख गर्यो, ऊ यो संकटमा आन्दोलित र आक्रोशित हुनु स्वाभाविकमात्र नभई जरुरी पनि छ । केसीका पक्षमा र अदालतको अलोकतान्त्रिक रवैयाविरुद्ध पोखिएको नागरिकको आक्रोश सामान्य हो । त्यसो त लोकतान्त्रिक व्यवस्थामा आवश्यक नागरिक तदारुकताको उदाहरण पनि हो यो । भनिन्छ निरन्तर सतर्कता नै स्वतन्त्रताको मूल्य हो । डा केसीका लोकतान्त्रिक राज्यलाई अरू जनमुखी बनाउने मागहरू हुन् । शिक्षा र स्वास्थ्य क्षेत्रलाई आधारभूत तहका जनता नजिक पुर्याउन गरिनुपर्ने सामान्य कामहरू चुस्त ढंगले हुन जरुरी छ भनेर उनी लामो समयदेखि संघर्षरत छन् । आर्थिक उदारीकरण सुरु भएदेखि निजी क्षेत्रलाई शिक्षा र स्वास्थ्यमा बेरोकटोक लगानी गर्न हौसला दिइयो । मूलत: राज्यले जिम्मा लिनुपर्ने यी क्षेत्रहरूमा समेत निजी क्षेत्रको लगानी बढाउँदा र चुस्त प्रतिस्पर्धा गर्दा आम नागरिकले उचित सुविधा प्राप्त गर्छन् भन्ने ध्येय थियो । यी क्षेत्रहरूमा निजी लगानी हुनै हुँदैन भन्ने कसैको दाबी छैन, केसीले राखेका मागहरूमा समेत त्यस्तो छनक पाइँदैन । तर राज्यले उचित नियमन गरेर शिक्षा र स्वास्थ्यको गुणस्तर कायम गर्न अत्यन्त जरुरी छ । केसीका मागहरू पूरा हुनु भनेको आधारभूत मापदण्ड पूरा गरेर मात्र निजी स्वास्थ्य शिक्षा प्रतिष्ठानहरू सुचारु हुन पाउनु हो । अर्थात आम नागरिकले ती प्रतिष्ठानबाट गुणस्तरीय सेवा पाएका छन् भन्ने सुनिश्चित हुनु हो । यस्तो सुनिश्चितता हुन नसक्नुले सिंगो व्यवस्थाप्रति जनताको विश्वास क्षीण हुँदै जान सक्छ । निजी स्वास्थ्य शिक्षा प्रतिष्ठानहरूलाई नियमन गरेर उनीहरूले दिने सेवाको गुणस्तर कायम गराउनु भनेको निजी क्षेत्रलाई हतोत्साही तुल्याउनु होइन । बरु निजी लगानीमा खुलेका अस्पताल र शिक्षा प्रतिष्ठानहरूप्रति उठेका सन्देहलाई सम्बोधन गर्नु हो । त्यति मात्रै होइन, दिनप्रतिदिन आम नागरिकमा निजी क्षेत्रप्रति बढ्दै गएका अविश्वासलाई समेत कम गराउनु हो । मुठ्ठीभर मेडिकल कलेजका सञ्चालकहरूका क्षणिक आर्थिक लाभनिम्ति राज्य आफ्ना आधारभूत जिम्मेवारीबाट पन्छिन मिल्दैन । तर अहिलेको अवस्था भने राज्य मातहत रहेर काम गर्ने मानिसबाट अख्यितारको दुरुपयोग भएको छ । अधिकार पाएका जिम्मेवार व्यक्तिहरूबाट नाफाखोर कम्पनीहरूसँग स्थापित अवाञ्छित सम्बन्धले अन्तत: निजी लगानीमा खुलेका मेडिकल कलेजहरू बदनाम भएका छन् । यसरी बदनामी गराउने कर्ममा राजनीतिक नेतृत्वको पनि उत्तिकै दोष छ । अझ भनौं सबैभन्दा बढी दोष छ ।नेपालमा दक्ष चिकित्सकहरूको अभाव छ । त्यस निम्ति क्षमता र रुचि भएका युवालाई देशभरिबाट खोजीखोजी स्वास्थ्यकर्मी बन्न हौसला दिन जरुरी छ । सहुलियत मूल्यमा शिक्षा प्रदान गर्न सकिने उपायहरूको खोजी पनि उति नै आवश्यक छ । स्वास्थ्य शिक्षा प्रतिष्ठानहरूलाई दक्ष चिकित्सकहरू उत्पादन गरेर देशका दूरदराजसम्म पठाउन सक्दा सिंगो नेपाली समाज स्वस्थ बन्न सक्छ । स्वस्थ र शिक्षित नागरिकले मुलुकलाई छोटो समयमा समृद्ध बनाउन सक्छन् । त्यसका लागि सरकार चलाउने राजनीतिक नेतृत्व इमानदार र दूरदर्शी हुनुपर्छ । त्यस्तो नेतृत्वका लागि डा गोविन्द केसीजस्ता अभियन्ताहरू भरपर्दा सहयोगी हुन सक्छन् । केदारभक्त माथेमाजस्ता सम्मानित विद्वानको नेतृत्वमा बनेको आयोगले बुझाएका सुझावहरू नै पनि स्वास्थ्य र शिक्षा क्षेत्रलाई जनमुखी बनाउने सुरुवाती बिन्दु हुनसक्छ । तर अहिले सतहमा देखिएका विकृतिहरू हेर्दा लोकतान्त्रिक व्यवस्था सबल बनेर जनताले सेवा पाउनेमा ढुक्क हुन सकिँदैन । त्यसैले यसबेला आम तवरबाट केही प्रश्न उठाउन जरुरी छ । डा केसीका यति सामान्य माग पूरा गराउन पटकपटक किन अनशन बसिरहनुपर्ने ? उनलाई असान्दर्भिक तुल्याउन र अनावश्यक झन्झटका रूपमा पन्छाउन राज्यका सबै अंग परिचालित हुनुपर्ने कारण के हुन् ? लोकतान्त्रिक व्यवस्था स्थापनार्थ लडेका राजनीतिक नेतृत्वसमेत केसीविरुद्ध एकजुट हुनुपर्ने अवस्था कसरी आइलाग्यो ? हिजोका क्रान्तिकारीहरू अहिले देशमा मौलाइरहेको क्रोनी क्यापिटालिजममा सहवरण हुनुको परिणाम त हैन ? सर्वोच्च अदालतका प्रधानन्यायाधीश विरुद्ध अनशन बस्ने बाध्यतामा कसरी आइपुगे केसी ? नागरिकले उठाएका उचित र आवश्यक सवाललाई निस्तेज पार्न न्यायालय सहजै दुरुपयोग हुनुले के संकेत गरेको छ ? डा केसी सम्बन्धमा न्यायालयले गराएको यो दुर्घटना स्वास्थ्य र शिक्षाबारे मात्र नभई सिंगो लोकतान्त्रिक व्यवस्थालाई जनमुखी बनाउन आम बहस सिर्जना गर्ने विन्दु हुनसक्छ । केसीका पक्षमा उर्लेको जनसमर्थनले यस्तो बहस चलाउन उत्प्रेरित गरेको छ । यसरी गरिएको बहसपछि बन्ने बलियो जनमतले राजनीतिक नेतृत्वलाई कमजोरी सच्याउन र लोकतन्त्रको मान राख्न बाध्य तुल्याउनेछ ।डा केसी प्रकरणले राज्यका अंगहरूको पूर्ण लोकतान्त्रीकरणको प्रश्नलाई पनि सतहमा ल्याएको छ । लामो संघर्षपश्चात् स्थापना भएको संघीय लोकतान्त्रिक गणतन्त्रमा लोकतन्त्र प्रक्रियामुखी मात्र भएको तर त्यसको अन्तरवस्तु र कार्यान्वयन पक्षमा अझै निरंकुशता र एकाधिकारवाद हावी रहेको सर्वत्र अनुभूत हुन्छ । खासगरी न्यायपालिका, राजनीतिक दल, ब्युरोक्रेसी, सुरक्षा अंग, संवैधानिक निकाय आदिमा लोकतान्त्रिक संस्कृतिको विकास अत्यन्त न्यून छ । न्यायपालिका र संवैधानिक निकायहरू समेतमा दलीय भागबन्डाको कुसंस्कार नराम्ररी झांगिँदै छ । भ्रष्टाचार, कमिसनखोरी र दुराचारको जालो सबैतिर व्याप्त बन्दै छ । डा केसीको अभियानलाई यो पक्षसँग पनि जोडेर हेर्नु आवश्यक छ ।अहिले चर्चामा रहेको अदालतको मानहानिको प्रश्नबारे पनि स्वस्थ सार्वजनिक बहस हुनु जरुरी छ । राज्य र लोकतन्त्रको एउटा महत्त्वपूर्ण खम्बा रहेको न्यायपालिकाप्रति सम्पूर्ण नागरिकको आस्था र सम्मान हुनु अति आवश्यक हुन्छ । यसमा सबै संवेदनशील बन्नैपर्छ । तर के गर्दा मानहानि हुन्छ र के गर्दा हुन्न भन्नेबारे सबै प्रस्ट हुनु जरुरी छ । भारतका एकजना चर्चित न्यायाधीश मार्कण्डेय काट्जुका अनुसार संविधानप्रदत्त जनताको अभिव्यक्तिको स्वतन्त्रता र अदालत वा न्यायाधीशको मानहानिको शक्ति बीचमा अन्तरविरोध देखापरे नागरिकको अधिकारलाई प्राथमिक र अदालत वा न्यायाधीशको शक्तिलाई द्वितीयक मान्नुपर्छ । किनकि लोकतन्त्रमा जनता नै सार्वभौम हुन्छन् । त्यसरी नै कसैले न्यायाधीश र उसको फैसलाको आलोचना गरे मानहानि हुन्न, तर न्यायालयको कामकारबाहीमा अवरोध गरे र उसको निर्णय अवज्ञा गरे मानहानि हुन्छ ।डा केसीको वचन र कर्म कुन क्षेत्रमा पर्छ ? सबैले मनन गरौं ।"
डा केसीलाई थप दु:ख नदेऊ,"डा गोविन्द केसीले अदालतको मानहानि गरेका कारण उनलाई पक्राउ गरी हिरासतमा राखिएको भन्ने विषयलाई लिएर यतिखेर निकै खैलाबैला र चर्चापरिचर्चा हुँदै छ । लोकतन्त्रमा व्यवस्थापिका, कार्यपालिका र न्यायपालिकाको नाम लिंँदै शक्ति पृथकीकरणको सिद्धान्तबारे निकै चर्चा गरिन्छ । यी तीनैवटा निकाय परस्पर पूरक र अन्तरसम्बन्धित हुँदाहुँदै पनि तिनका क्रियाकलाप स्वतन्त्र रूपले सम्पादित हुन्छन् । यति हुँदाहुँदै पनि अन्तिम आशाको रूपमा रहेको न्यायपालिकाले गरेको कुनै चित्त नबुझ्दो फैसलामाथि कुनै सार्वजनिक अभिव्यक्ति दिएमा अदालतको मानहानि हुने व्यवस्थाले कताकता अदालत निरङ्कुश भएझैं लाग्छ । फेरि एउटै विषय र प्रकरणमा अदालतले गरेको व्याख्या र निर्णय अलगअलग हुने गर्दा न्यायको नौ सिङ भन्ने भनाइ चरितार्थ हुन्छ । अदालतले गरेको फैसला पनि कहिले कार्यान्वयन हुने र कहिलेचाहिँं बेवास्ता हुने हुँदा, कार्यपालिकामाथि पनि अविश्वास र जनगुनासो रहन्छ । प्रथमत: देश र जनताका लागि घातक हुने नियम कानुन बनाउने र त्यसलाई लागू गर्न अघि सर्ने व्यवस्थापिका र कार्यपालिका पनि दोषी नै देखिन्छन् । अनि प्रधानन्यायाधीशलाई पदबाट हटाउने वा पदमा राखिरहने भन्ने निर्णय सदनले गर्ने भएकोले अन्तत: त्यहाँ पनि सोझै राजनीतिक प्रभाव पर्ने कुरा देखियो ।शक्तिमा भएकाहरूले अझ शक्तिशाली हुने दुष्प्रयास र दाउपेच गरेको नमिठो विश्व इतिहास छ । त्यस क्रममा कोही सफल भएका छन्, कोही असफल भएका छन् । राम्रो उद्देश्यका लागि राम्रो काम गरेर सफल हुनेको त श्रद्धासाथ चर्चा हुने नै भयो । नराम्रो कामका लागि नराम्रै योजना बनाएर र त्यसलाई सफल पारेर जिन्दगी बिताउनेहरूको पनि इतिहासमा चर्चा भइआएकै छ । नियम, कानुन र संविधानको व्याख्या सम्बन्धित विषयमा विज्ञहरूले गर्लान्, अनि त्यही अनुसार केसीको गुणदोषको व्याख्या पनि गरिएला, तर खासगरी नेपाली समाजको मध्यम वर्ग र निम्न वर्गले केसीलाई एकजना उपकारी र मानवतावादी नागरिकचिकित्सकका रूपमा चिन्छन् । उनको निरन्तरको अनशनआन्दोलन कुनै पदमा पुगेर रजाइँ गर्न नभई खालि स्वास्थ्य क्षेत्रको न्यायोचित सुधारका लागि हो । यस अघि केसी पटकपटक अनशन बस्दा सरकारको ध्यानाकर्षण भई सम्झौता र निर्णय गर्न बाध्य भएको कुरा सबैलाई थाहै छ । यस पटक पनि डा केसीको पक्राउलाई लिएर गृहमन्त्रीको समेत पदभार सम्हालेका प्रधानमन्त्री शेरबहादुर देउवाले समेत अनभिज्ञता र असन्तुष्टि जनाएका छन् । केसीका पक्षमा प्रदर्शन र असन्तुष्टिजन्य टिकाटिप्पणीहरूको पनि ओइरो लागिरहेको छ । त्यसैले जे भए पनि पटकपटक अनशन बसेर मृत्युको मुखमै पुगेर फर्केका केसीलाई थप दु:ख दिएर धेरै नेपालीको मन दुखाउनु हुँदैन । इन्द्रकुमार श्रेष्ठ कमलाकुञ्ज, ओखलढुंगा अप्रत्यासित ढंगबाट डागोविन्द केसीको गिरफ्तारीले राजधानी लगायत देशभरको माहोल तातेको बेला बुधबार प्रकाशित प्रमुख दलका नेताले भने केसीको गिरफ्तारी निन्दनीय, कानुनविद्को आपत्ति भित्रका खबरले सर्वोच्च अदालतका न्यायमूर्तिमाथि थप प्रश्नचिन्ह खडा गरिदिएको छ । प्रधानमन्त्री शेरबहादुर देउवादेखि चर्चित नेताहरूले पक्राउमाथि असहमति जनाएको बेला स्वयं कानुनविदहरूले पनि आपत्ति जनाएपछि कानुनको नाममा ज्यादती भएको मान्नुपर्छ । जसरी आकाशमा उडेको बाजले तल ढुकुर देखेपछि एक्कासी झपट लगाएर टाउकोमा ठुङ्न पुग्छ, त्यसैगरी सुशासनको वकालत गर्दै ज्यानको बाजी थापेर अनशनमा बसेका डा केसीमाथि रातको समयमा झम्टने क्रियाकलाप देख्ने र सुन्नेमध्ये आक्रोशित नहुने को होला ? राज्यको बेथिति र विसंगति देखेर मन थाम्न नसकी लामो समयदेखि तपस्यामा बसेका केसीलाई रातको अन्धकारमा ङ्याक्नु आवश्यक थियो ? के उनी भागीभागी हिंँड्ने हत्यारा, गुन्डा नाइके या लुटेरा हुन् ? कार्यपालिका, न्यायपालिका र व्यवस्थापिका बीचको त्रिकोणात्मक सन्तुलन बिर्सेर रिस थाम्न नसकी विधिको शासन र पारदर्शिताको सीमा पार गर्न सुहाउँछ, न्यायाधीशले ? वास्तवमा यदि प्रधानन्यायाधीश निस्कलंक छन् भने उनीमाथि जस्तोसुकै लाञ्छना र भ्रष्टाचारको आरोप लागे पनि हतासिनुपर्ने आवश्यकता देखिंँदैन । निर्धक्क भएर देश र जनतासामु आफ्नो इमानदारी प्रस्ट पार्न सक्नुपर्छ, न्यायालय र आफूमाथि लागेको आरोप हटाउन कम्मर कस्नुपर्छ । साथै सरकारले डा केसीद्वारा लगाइएका आरोप छानबिन गर्नुपर्छ । विसंगतिमाथि सर्वसाधारणबाट आएको आवाजको मर्यादा राख्नुपर्छ । सही गुनासो सरकारले सम्बोधन गर्न सकेन भने जनविद्रोहले उग्ररूप नलेला भन्न सकिँंदैन, न्यायालयको गरिमा पनि उच्च बन्न सक्ने छैन । डा भुवनेश्वर शर्माचन्द्रागिरि२, काठमाडौं४ दिनका लागि डा शशी शर्मालाई पुनर्बहाली गर्न सर्वोच्च अदालतबाट भएको आदेशले स्वास्थ्यसेवा र मेडिकल शिक्षा सुधारका लागि संघर्षरत नागरिक अभियन्ता प्राडा गोविन्द केसी मर्माहत हुन्छन् र उनीबाट उत्पन्न हुनसक्ने प्रतिक्रियालाई आधार बनाएर डा केसीलाई ठेगान लगाउन सकिन्छ कि भनी सुनियोजित ढंगबाट गरेजस्तो देखिन आउने डा केसीको पक्राउपश्चात मुलुकमा अर्को एउटा जटिल परिस्थिति उत्पन्न भएको छ । कुन सन्दर्भमा डाशशी शर्माको बर्खास्त भएको हो, सबैलाई थाहा भएकै कुरा हो । ४ दिनका लागि उनको पुनर्बहालीको आदेशले न्यायिक इतिहासमा के माने राख्दो हो ? तर यसै विषयको कारणले गर्दा बन्नगएको परिस्थितिलाई आधार बनाएर रातारात पक्राउ गरी डा केसीजस्ता व्यक्तिलाई उपस्थित गराउने अदालतको आदेशले न्यायालयको गरिमा बढाएको देखिएन । अदालतबाट हुने जस्तोसुकै फैसलाको विरोधमा कुनै नागरिकले आवाज नउठाउनुको अर्थ उसले न्यायको अनुभूत गर्नुमात्र होइन । ऊ भित्रको एउटा मानहानिको त्रास पनि हो । जुन कुरा अहिले डा केसीको अभिव्यक्तिबाट विस्फोट भएको छ । डा केसीलाई उनको संघर्षमा साथ दिने हजारौं जनतालाई उही अभियोगमा रातारात पक्राउ गर्ने आदेश नै अदालतको एकमात्र सम्मानित हुने उपाय हो त ? यस्तो प्रश्न आम नेपालीको मनमा किन नउठ्ला ? महेशप्रसाद ढुंगानानयाँबानेश्वर, काठमाडौंनागरिक अभियन्ता केसी पक्राउ समाचार पढेपछि अच्चमसाथ दु:ख पनि लाग्यो । न्यायालय समर्थ छ । त्यसैले कुनै दोष लाग्दैन । न्यायाधीशहरू समर्थ भएर आफ्नो शक्ति प्रयोग गरेका छन् । डा गोविन्द केसीले भनिसके यस अघिका प्रधानन्यायाधीश सुशीला कार्कीले अदालतको मर्यादामा कुनै आँच अउन दिइनन् । न्यायाधीश डम्बरबहादुर शाही र प्रधानन्यायाधीश गोपाल पराजुलीले निश्चित रूपमा अदालतको मर्यादा राख्न सकेनन् । ४ दिनका लागिमात्र किन नहोस्, गलत गलत नै हुन्छ । डा केसीले त राष्ट्रपति समेतलाई चेतावनी दिएका थिए । आखिर राष्ट्रपतिलाई अध्यादेश पारित गर्न करै लाग्यो । अदालतले पनि जे मन लाग्यो, त्यही फैसला गर्यो भने न्यायाधीशलाई पनि महाभियोग लाग्न सक्छ । के कारणले खिलराज रेग्मीले डा शशी शर्मालाई बर्खास्त गरे ? र के कारणले अहिले उनको नियुक्ति भयो ? के यो न्यायाधीशको तजविजमा भएको हो ? जनतालाई यस्तो तजविज मान्य छैन । न्यायाधीशभन्दा माथि जनता छ । डा केसी एक्लै छैनन् । जनता उनको साथमा छ । अब त अवश्य अनशन तोडिनु उचित हुँदैन । न्यायाधीशहरूले पनि जनताको यस शक्तिको दर्शन गरुन् । अपराधी सरह रातारात पक्राउ गर्ने ? यो काम स्वयंमा एक अपराध हो । डा शिवशंकर यादवछपकैया वीरगन्जनेपालीमा एउटा व्यंग्यात्मक उखान चल्तीमा छ, चोरलाई चौतारो साधुलाई शूली । अहिले हाम्रो देशमा यस्तै भइरहेको छ । पेसागत रूपमा नै गुन्डागर्दी गर्दै आएका व्यक्ति नीति निर्माण गर्ने स्थल पुगेका छन् भने देशको हितमा सही नीति निर्माणको माग गरी कैयौँपटक अनशन बसेको व्यक्ति प्रहरीको हिरासतमा पुगेको छ । डा गोविन्द केसी स्वास्थ्य क्षेत्रको सुधारको लागि १४ औँपटक अनशन बसिसकेका छन् । बिगँ्रदो स्वास्थ्य क्षेत्रको सुधारका लागि न्याय मागिरहँदा सर्वोच्च अदालतको प्रधानन्यायाधीशबाट गरिएको कस्तो न्याय हो यो ? उनको अनशनको उद्देश्य के थियो, व्यक्तिगत फाइदा वा देशको हित ? प्रहरी प्रशासन सर्वोच्च अदालतले दोषी ठहर गरेका कुनै दलका व्यक्तिलाई पक्रन आनाकानी गर्छ, पहुँचवाला अपराधी समूहका व्यक्ति समाउँदैन, तर पछाडि प्रत्यक्ष शक्ति नदेखिएका डा केसीलाई ४ घन्टा नबित्दै पक्री हिरासतमा राखेर आफूलाई पराक्रमी सम्झिन्छ । ४१ प्रतिशत डा अनुत्तीर्ण भन्ने समाचार आइरहँदा आफ्नो जीवनको प्रवाह नगरी मेडिकल कलेज सुधारको माग गर्ने, स्वास्थ्य क्षेत्र लगायत भ्रष्टहरूको विरोध गर्ने, देश अनुकूलको स्वास्थ्य ऐन माग गर्ने व्यक्ति त विभिन्न मान पदविले विभूषित हुनुपर्ने हो, तर यस्तो किन ? के यो देशमा न्याय मरेकै हो ? के यो देशका उच्च पदीयहरूले विवेक गुमाएका हुन् ? कि कालेकाले मिलेर खाउँ भाले गर्न लागे ? कृष्णचन्द्र वाग्ले दमौली, तनहुँसर्वोच्च अदालतले न्यायालयको मानहानि गरेको भन्दै राताराता डा केसीलाई पक्राउ गर्ने आदेश प्रहरीलाई दियो । हो, तिनै व्यक्ति जसले केवल नेपाल र नेपाली जनताको बारेमा सोचे, नेपालमा विद्यमान गरिबी उन्मूलन र स्वास्थ्यबारे सोचे, आखिर उनी १४ औंपटक किन अनशन बसे त ? के यसमा उनको कुनै स्वार्थ थियो ? जनमत बोल्छ नाइँ । अवश्य पनि यस्तो छैन, यथार्थ । हो, तिनै व्यक्ति जसले लोकतान्त्रिक देशमा भएको न्यायपालिकाले गरेका गलत निर्णय र आदेशको खिलाफमा आवाज उठाउने आँट गरे, त्यस्ता गुटका बीच लड्ने र कहिल्यै पछि नहट्ने साहस राखे, त्यस्ता अग्रजलाई प्रहरी हिरासत पठाइन्छ, अनि देश विखण्डन गर्नुपर्छ भन्ने सीके राउत जस्तालाई फूलको माला पहिर्याइन्छ । जनता जान्न चाहन्छन्, किन यस्तो गरिन्छ ? कि लोकतन्त्रको मूल्य सस्तो भयो, अनि देशमा यस्तो भयो ? के यही हो, लोकतन्त्र अनि गणतन्त्र ? सोमनाथ लुइँटेलखहरे, काठमाडौंडा शशी शर्माको पुनर्बहालीको विषयमा अनधिकृत शक्तिले काम गरेको भनी आरोप लगाएर प्रधानन्यायाधीशको राजीनामा माग्दै सत्याग्रह थालेका डा गोविन्द केसीलाई सर्वोच्च अदालतले आफ्नो मानहानि भयो भनेर ठूलो प्रहरी शक्ति लगाएर पक्राउ गरी अदालतमा हाजिर गरायो । पक्राउ गरिएपछि डा केसी विचलित भई करुणापूर्वक याचनाका भिखका निम्ति अँजुली फैलाएर अमर बुद्धत्वका निम्ति जीवनदान माग्लान् र अब आइन्दा यहाँबाट भएगरिएका जस्तोसुकै निर्णयहरूमा अनर्गल टिप्पणी कोही कसैले गरी यसका विपक्षमा चुँ पनि गर्ने धृष्टता, सोच, आँट र साहस, नगर्नु भनी हकार्न पाइएला र सुरुक्क बयानका पुलिन्दामा दायाँबायाँ दस्तखत र सनाखत गराएर पठाउन पाइएला भन्ने रणनीति त्यसबेला कमजोर सावित भइदियो, जब पुरै जनता, मिडियाकर्मी तथा प्रबुद्ध नेताहरू र तमाम बुद्धिजीवी, नागरिक समाजले डा केसीको पक्षमा आफ्ना समर्थन जाहेर गरेका उदाहरण प्रशस्तै चुलिए । अचम्म मान्नुपर्ने विषय पनि थियो नै, उनी एकाएक अनशनस्थलबाट नै पक्रिए, त्यो पनि रातिको समयमा र त्यसमा पनि उच्च ओहदाका प्रहरी दलबलसहितको कमाण्डको शक्ति परिचालित गराएर । त्यस दिन बरु डा केसीलाई त्यहीँ अनशनरत नै रहन दिएर भोलिपल्ट अस्पतालबाट सिधै अदालत हाजिर गराएको भए पनि हुन्थ्यो नि, उनले लगाएका संगीन आक्षेपबारे स्पष्टीकरणका साथ लामै बयान लिन । केही मानवताका सूक्ष्म आशय झल्किन्थे र जनमत त्यति डा केसीका पक्षमा र सम्मानित सर्वोच्च अदालतको विपक्षमा नएकोहोरिन सक्थ्यो । उनी हातमा लगाइएको क्यानुला र सुई पनि नझिकी कुलेलम ठोकी मुग्लान पसिहाल्ने र कतै फरारको सामना गर्नुपर्ने व्यक्ति पनि थिएनन् । देहरूपी रथलाई १३ पटकसम्म सरकारसामु जीवन बन्धकी र बाजी थापेर एकल सत्याग्रह चलाएका आफ्ना आमरण अनशनका ओज र साहसी परिचयलाई खरानी पारेर लुक्न पनि सक्दैनथे कतै शरणर्थीझैँ । तसर्थ अब हतारिएर निर्णय गरी फुर्सदमा पछुताइरहनु भन्दा यो सन्दर्भ नतन्काए नै राम्रो । डा केसी नि:सर्त रिहा होऊन् । श्यामसुन्दर कुइँकेलहाँडीगाउँ, काठमाडौंजनताका लागि सस्तो र सुलभ स्वास्थ्य उपचारको माग राखी अनशनको माध्यमबाट सरकारलाई दबाब दिँदै अघि बढेका लोकप्रिय डा गोविन्द केसीलाई सर्वोच्च अदालतको आदेशमा प्रहरी हिरासतमा राखिएको छ । प्रधानन्यायाधीश गोपाल पराजुलीले मेडिकल माफियासंँग मिली सर्वोच्च अदालतबाट गलत निर्णय गरिएको भनी डा केसीले प्रधानन्यायाधीश विरुद्ध बोलेको कुराले मानहानि भएको भनी हालिएको मुद्दालाई फैसला गर्दै ज्यादै हतारमा अनशनस्थलबाट डा केसीलाई पक्राउ गरी कारबाही सुरु गरिएको छ । यो विषय अहिले सामाजिक सञ्जालमा भाइरल भइसकेको छ । सबभन्दा पहिला कसैले पनि आफ्नो मानसम्मान कायम राख्न आफूले पनि त्यस्तै कर्म र व्यवहार गर्नुपर्छ । कसैले पनि निजी स्वार्थका लागि गलत क्रियाकलापबाट राष्ट्रको अहित हुने कार्य गरेपछि उसले पनि अरूबाट मान पाउने आशा राख्नु हँुंदैन । ओहदाले आफै मान पाउने भन्ने हुँदैन । त्यहाँ कार्यरतहरूले पनि त्यही ओहदा सुहाउने नैतिकवान कार्य गरेर देखाउन सक्नुपर्छ । त्यसैले सत्य कुरा बोल्दा मानहानि मुद्दा खेप्नुपर्छ भने अब धेरै नेपालीले मानहानिको मुद्दा खेप्न तयार हुनुपर्छ । त्यसैले कसैले गरेको गल्तीलाई लुकाउनुभन्दा बाहिर ल्याएर नै समस्या समाधान गर्न सकिन्छ । प्रधानन्यायाधीश गोपाल पराजुलीसँंग सम्बन्धित धेरै कुरा बाहिर आएका छन् । यदि सबै कुरा प्रमाणित भएमा उनलाई पनि कारबाही गर्नुपर्छ । त्यसका लागि एउटा निष्पक्ष आयोग बन्न जरुरी छ । न्यायालयमा धेरै इमानदार न्यायाधीश हुंँदाहँुंदै केही भ्रष्ट न्याय बेचेर अकुत सम्पत्ति कमाउने न्यायाधीशका कारण जनताको न्यायालयप्रतिको विश्वास हट्तै गएको छ । यसका लागि पनि डा केसीका भनाइलाई नकारात्मक रूपमा मात्र नलिई प्रधानन्यायाधीश पराजुलीको पृष्ठभूमिलाई ख्याल गर्दै उनको बारेमा एउटा छानबिन आयोग बनाएर भए पनि सत्यतथ्य बाहिर ल्याउनैपर्छ । अन्यथा अहिलेको जनआक्रोश बढ्दै गएर सरकारलाई समेत अप्ठ्यारो पर्न सक्छ । पूर्ण ओलीब्रिसबेन, अस्ट्रेलिया"
प्रदेशमा एकीकृत कार्यालय राख,"पुस २५ गते प्रकाशित प्रदेशमा एकीकृत कार्यालय सम्पादकीय पढ्दा मेरो मन छोयो किनभने सरकारले सम्बन्धित विज्ञहरूको सुझावविपरीत मुलुकका सातवटै प्रदेश सरकारका मन्त्रालय र मुख्य प्रशासनिक कार्यालयहरू भाडाका भवनमा समेत राखी कार्य सञ्चालन गर्नेगरी व्यवस्था गर्न खोजेको देखिंँदै छ । सरकारको प्रारम्भिक खाका अनुसार प्रदेश प्रमुख, मुख्यमन्त्री र मन्त्रालयका साथै तिनका निवास अलगअलग भवनमा राख्ने व्यवस्था गर्न खोजिएको छ । तर यस्तो व्यवस्था गर्दा अनावश्यक खर्च बढ्नुका साथै सेवाग्राहीलाई अनावश्यक दु:खमात्र हुन्छ भने मुलुकले खर्च धान्नै सक्दैन । पुस २० सम्म राजस्वस्वरूप सरकारी ढुकुटीमा २ खर्ब ७६ अर्ब रुपैयाँमात्र रकम जम्मा भएकोमा खर्च भने ३ खर्ब ७५ अर्ब भइसकेको विकराल स्थितिमा एउटै प्रदेशका निकायहरू अलगअलग भवनमा किन राख्नुपर्यो ? सेवाग्राहीलाई सुविस्तासाथ सेवा गर्न सकिने र मितब्ययिता नअपनाई बढी खर्च गर्न खोज्नाको औचित्य के ? डा गंंगाराज अर्यालपाणिनी८, पाली, अर्घाखाँची"
नेपाली बुलेटमा भारतीय प्रभुत्व,"आफ्नो देशको व्यवसाय र नाफाखोरी बन्द हुन्छ भन्ने बहानामा भारतले नेपाली ग्यास बुलेटहरूलाई विस्फोटक पदार्थ ढुवानी अनुमति नदिँदा १ वर्षदेखि नेपाली ग्यास उद्यमीहरू मर्कामा परेका छन् । भारतीय व्यवसायीहरूले नेपालमा ग्यास ढुवानी गरे बापत नेपालबाट वर्षेनि करिब ५ अर्ब रकम लाने गरेका छन् । त्यो रकम बचाउन स्वदेशी उद्यमीहरूले प्रयास गर्दा भारतले बिभिन्न बहानामा अनुमति नदिएर नेपाली उद्यमीहरूलाई घाटा पुर्याइरहेको छ । नेपालमा ग्यास ढुवानी गर्न ७ सय ७५ भारतीय ग्यास बुलेट प्रयोग भइरहेको छ । भारतको हेपाहा र मिचाहा प्रवृत्तिले स्वदेशी ग्यास उद्योग मर्कामा परेका छन् । यसले नेपाल स्वतन्त्र र सार्वभौम मुलुक हो भन्ने अधिकारमाथि पनि धावा बोलेको छ । नेपाली उद्यमीहरूले भारतको व्यापार गर्न खोजेका होइनन्, आफ्नै व्यवसाय गर्न खोजेका हुन् । आफ्नो उद्योगमा आफ्नै ग्यास बुलेट आफैले किनेर चलाउन किन नपाउने ? नेपाल सरकारले भारत सरकारसँंग प्रश्न गर्नुपर्यो । अविलम्ब कूटनीतिक माध्यम प्रयोग गरी यसको समाधान निकाल्नुपर्यो । भनिन्छ, कतिपय उद्यमीहरूले बैंकबाट कर्जा लिइ दर्जनौं ग्यास बुलेट बनाउन दिइसके । त्यो बुलेट पनि भारतमै निर्माण गरिएको हो । अहिले उतै थन्किएको छ । बुलेट बनाउन करोडौं लगानी भइसक्यो । तत्कालीन सरकारको इच्छा मुताबिक नै ती बुलेटहरू सञ्चालन गर्ने मनस्थितिमा उद्यमीहरू पुगेको हो । तर अहिले नेपाल सरकारले ठोस प्रयास नगर्दा व्यवसायीहरूको ठूलो रकम जोखिममा परेको छ । गोपाल देवकोटागोकर्णेश्वर८, जोरपाटी, काठमाडौं"
स्थानीय तहका पदाधिकारीलाई पत्र,कृष्ण कुम्पुरेधादिङ
"रोग एक, लक्षण अनेक","सुरक्षित बास, सबैको आसतराईकै कतिपय जिल्लामा रहेको चुरे क्षेत्रमा अधिकांश खेती गरिएको क्षेत्र व्यक्तिगत स्वामित्वमा छैन । सरकारको कानुनी भाषामा यो खेती गरिएको जग्गा पनि जंगल क्षेत्र नै हुन् । सर्लाहीको उत्तरी छेउमा रहेको हरिऔन नगरपालिका अन्तर्गतको विसौनी डाँडामा पछिल्लो भूकम्पका बेला त्यहाँको डाँडा नै भासियो । घडेरी रहेका जग्गा चिराचिरा परे, पानीको मुहान सुक्यो । यहाँ बसोबास गर्नेहरू तल फेदीमा अत्रौली खोलाको किनारमा सरेका छन् । भूकम्प पीडितको चर्चा राष्ट्रिय रूपमा हुँदा यिनीहरू त्यसमा गिन्ती हँुदैनन् । त्यसैले राहत पनि पाएनन् । अहिले भूकम्पबाट विस्थापित भएर बाढी पीडितमा दर्जिएका छन् । यी सवालको उठान गर्नुको पछाडि सीमान्तकृतमा परेका भुइँसतहका मानिसहरूको समस्यालाई अगाडि ल्याउनु हो । राष्ट्रिय विमर्शमा भूराजनीति, शक्तिकेन्द्र, शक्ति सन्तुलन, सिन्डिकेट शासनजस्ता कुराप्रति खुब क्रियाप्रतिक्रिया हुन्छन् । तर भुइँसतहमा पिल्सिँदै गरेका लाखौं दलित र भूमिहीनका सामान्य सरोकारका कुरा पनि उठ्दैनन् । उनीहरूको राज्यमा प्रतिनिधित्वको न्यायोचित सवाल त झन् अग्ला कुरा भए । दैनिक जीवनसँंग जोडिएका आधारभूत सरोकार स्थानीय निर्वाचनपश्चात पनि बहिष्करणमा पारिएका छन् । उनीहरूका लागि समावेशीकरणको मुद्दा त अपरिहार्य हुँदै हो, तर सम्मानपूर्वक बसोबासको हकको जगबाटै बाँकीका न्यायको खोजीको खुड्किलो उक्लिन सकिन्छ । स्थानीय तहको निर्वाचन सम्पन्न भएपश्चात कतिपय ठाउँमा भूमि समस्या बुझेका जनप्रतिनिधि चुनिएका छन् । उनीहरूले भूमि व्यवस्थापनलाई बाढी र शीतलहरबाट जोगिने प्राथमिक समाधान हो भनी ठहर गरेका छन् । कतिपय ठाउँमा चुनावमा उनीहरूलाई भोट बैंकको रूपमा लिइयो, फोस्रा आश्वासन दिइयो । अहिले आएर दलीय घर्षणमा गाउँगाउँमा दलित बस्तीहरू पर्नथालेका छन् । सम्पूर्ण जीवन जग्गामा निर्भर भएर पनि एक इन्च जग्गा आफ्नो नाममा नभएका वर्गले नै शीतलहर, गर्मी र बाढीबाट पीडित हुनुपरेको छ । मौसमी राहत वितरण र अनुकम्पाको राजनीतिले उनीहरूलाई दैनिक पिल्सिने जाँतोबाट न मुक्त गर्न सक्छ, नत सबल बनाउन नै सक्छ ।"
सार्वजनिक यातायातको गेम चेन्जर,"२०७० बैसाख १ गते बिहान १० बजेतिर साझाको पुलचोकस्थित प्रांगणमा करिब ३०० मानिसको जमघट थियो । मानिस बाहेक प्रांगणमा १६ वटा हरिया बस सिंगारपटार गरी ताँती लगाएर राखिएको थियो । जनमघटमा साझा बसमा जो पनि चढ्छ भनी साझा उत्कर्षमा रहेको बेला गीत गाउने हरिवंश आचार्य र जोडी मदनकृष्ण श्रेष्ठ लगायत साझाप्रति सदैव माया दर्शाउने र साझाको प्रगतिप्रति नतमस्तक हुने मानिस उपस्थित थिए । नेपालको सार्वजनिक यातायातमा नवीन इतिहासको दिन थियो त्यो । यो उपस्थिति १२ वर्षसम्म थला परेर बौरिएको साझाले पुन: बस सञ्चालन गर्न लागेको उपलक्ष्यमा आयोजित उद्घाटन समारोहको थियो । उद्घाटनका प्रमुख अतिथि थिए, तत्कालीन मुख्य सचिव लीलामणि पौडेल । करिब ११ बजे उनले रिबन काटेर एउटा बसभित्र पसेपछि उक्त बस प्रांगणबाट बाहिरिएर काठमाडौं सहरतिर लागेको थियो । त्यसपछि लगातार बाँकी १५ बस विभिन्न रुटमा यात्रुलाई सेवा दिन बाहिरिएका थिए । १२ वर्षपछि खोलो पनि फर्किन्छ भनेझैं साझाले पनि सार्वजनिक यातायातको नवीन सुरुवात गरेपछि उपत्यकाका मानिसमा एउटा भरोसा, उमंग र अब केही हुन्छ भन्ने जोश सिर्जना गरेको थियो । हरियो बसले प्रांगण छोड्दै गर्दा भेला भएका मानिसले विभिन्न अड्कलबाजी गरिरहेका थिए । केही हरियो बसले नै अब सार्वजनिक यातायातको सबै समस्या समाधान गर्छ भन्दै अति नै उत्साहित थिए । केही करिब २५,००० सार्वजनिक यातायात गुडिरहेको काठमाडांैमा १६ वटा बस सञ्चालन गर्ने साझाले के फरक पार्ला ? भनी आशंका गरिरहेका थिए । कोही पहिला पनि चलाएरै थला बसेको संस्था हो, कति दिन चल्ने होला र भन्दै थिए । तर साझा यातायातका अध्यक्ष कनकमणि दीक्षितचाहिँ हाम्रो सेवा उपत्यकाको सार्वजनिक यातायातको ज्यादै सानो हिस्सा भए पनि यसले नेपालको सार्वजनिक इतिहासमा सार्वजनिक यातायात यस्तो हुनुपर्छ भन्ने मापदण्ड निर्धारण गरेर निजी क्षेत्रलाई पनि सुधार गर्न प्रेरित गर्छ भन्दै थिए । उनको आशय साझाले सार्वजनिक यातायातको स्तर परिवर्तन गर्छ भन्ने थियो ।परिवर्तनको गतिशीलताको चर्चा गर्दा एउटा जार्गन असाध्यै प्रचलित छ, गेम चेन्जर । गेम चेन्जर भनेको खेललाई परिवर्तन गरेर अर्को खेल बनाउने होइन, तर खेलको व्यवहार परिवर्तन गरेर नवीन स्तरको बनाउने हो । उदाहरणका लागि नेपालका विधवाको पहिरन र शृंगारमा आएको परिवर्तनलाई लिन सकिन्छ । केही वर्ष अघिसम्म विधवाले रातो लगाउन निषेध थियो । ४ वर्षअघि यो परम्परा विरुद्ध केही महिलाले प्रतिरोध गरेर रातो लगाए । आश्चर्यजनक रूपमा अहिले सबै महिलाले उनीहरूको अनुशरण गर्दै रातो प्रयोग गरिरहेका छन् । विधवाको वैवाहिक हैसियतमा त यसले परिवर्तन गरेन, तर उनीहरूप्रति भइरहेको सामाजिक भेदभावलाई भने यो प्रतिरोधले पूर्णरूपमा अन्त्य गरिदियो । यो रातो प्रयोगमा रहेको निषेध हटाउन सुरु गरिएको आन्दोलन एक गेम चेन्जर सावित भएको छ । २०७० को शुभारम्भदेखि आजसम्म विशेषगरी काठमाडौं उपत्यकाको सार्वजनिक यातायातमा महत्त्वपूर्ण परिवर्तन भएको छ । निश्चित हो, अझै यहाँको सार्वजनिक यातायातको अवस्था वाञ्छनीय छैन, तर पनि केही परिवर्तनलाई स्वीकार गर्नैपर्छ । शून्यबाट सुरु भई अहिले धेरै हरिया बस सहरमा दौडिइरहेका छन् । १६ बसबाट आज ४६ मा पुगेको छ । अझै थपिँदै छ । साझा बसमा यात्रा गर्नेले साँच्चिकै यात्राको फरक अनुभव गरेका छन् । विशेषगरी बुढाबुढी र महिला यो सुविधाबाट गद्गद् नै छन् । उनीहरू कुरेर भए पनि साझा नै चढ्छन् ।सहरमा साझा बसको आवागमनसँगै थुप्रै ठूला र सुविधाजनक बस सञ्चालनमा आएका छन् । साझासंँगै अन्य ६ कम्पनीले संगठित रूपमा नै ठूला बसबाट सेवा प्रदान गरिरहेका छन् । बालाजुतारकेश्वर प्रालिले १५ वटा, अन्नपूर्ण प्रालिले १३ वटा, पाँचपोखरी सुनौलो प्रालिले २० वटा, राष्ट्रिय सार्वजनिक प्रालिले २० वटा, बालाजु प्रालिले १० वटा, बज्रबराही प्रालिले १३ र साझाको ४६ वटा गरी जम्मा १३७ ठूला बस विभिन्न रुटमा सञ्चालनमा आएका छन् ।सार्वजनिक यातायातको रूपमा असंख्य माइक्रो बसहरू चल्थे, चक्रपथमा । यी साँघुरा, उभिन पनि नमिल्ने, बल्जफ्ती र जथाभावी सिट बढाइएका माइक्रोले यात्रालाई दुरुह बनाएका थिए । साझा सञ्चालनको केही महिनापछि नै चक्रपथमा माइक्रो बसको आधिपत्य समाप्त गरिदिएको छ, महानगर यातायातका ठूला र सुविधाजनक बसले । साझाले महानगर यातायातलाई प्रेरित गर्यो भने महानगरले अन्य ठूला बस चलाउन प्रेरित गर्यो । अहिले चक्रपथमा छिटपुट माइक्रो बाहेक ठूला र सुविधाजनक बस नै सञ्चालनमा छन् ।पछिल्लो समय भक्तपुरमा साझाले बस चलाउने अनुमति यातायातसँग मागेपछि केही समय अनुमति रोकेर त्यहाँका व्यवसायीले भक्तपुरका सबै बसलाई ठूला र सुविधाजनक बसमा रूपान्तरण गरेका छन्, भक्तपुर नगर यातायातको रूपमा । भक्तपुरमा पहिले चलिरहेका पुराना मिनी बस सञ्चालनबाट बाहिरिएका छन् । अहिले भक्तपुरकाठमाडांै रुटमा ठूला र सुविधाजनक बस चलिरहेका छन् । यी बसको कारण साझालाई भक्तपुर रुटमा व्यावसायिक प्रतिस्पर्धा गर्न हम्मे परिरहेको छ । यस बाहेक विभिन्न रुटमा माइक्रोको सट्टा ठूला बस हाल्ने क्रम पनि बढिरहेको छ । पछिल्लो समय साझाको उपस्थितिले बुढानीलकण्ठ रुटमा माइक्रो बसको रूपान्तरण सुरुवात भएको छ । अहिले २० वटा ठूला बस साझाका बससँगै यो रुटमा सञ्चालनमा रहेका छन् ।सार्वजनिक यातायातमा विगत ४ वर्षमा देखिएको परिवर्तन सबै साझाको कारणले मात्र सम्भव भएको होइन । काठमाडौंमा सडक चौडा पार्ने काम र बढ्दो जनसंख्याको पनि यसमा योगदान छ । तर केचाहिँ सत्य हो भने निजी व्यवसायी यात्रुलाई शोषण गर्न पाउँदासम्म सुविधालाई ध्यान दिँदैनथे । भक्तपुर नयाँ बाटो चौडा भएको वर्षौं भइसक्दा पनि काठको सिट भएका मिनी बस नै चलिरहेका थिए । साझाले बस चलाउने घोषणा गरेपछि नै रातारात यी बस परिवर्तन गरिएका थिए । त्यसैगरी साझा विस्तार हुँदै जाँदा नयाँ ठाउँ खोज्ने भएकोले अन्त पनि यसको दबाब पर्यो । मर या सुध्रको यो अवस्थामा निजी क्षेत्रले अरू रुटमा पनि धमाधम ठूला र सुविधाजनक बस सञ्चालन गर्न थालेका छन् । यो भविष्यमा पनि जारी रहनेछ ।यो तथ्यलाई नियाल्दा वास्तवमा नै साझा नेपालको सार्वजनिक यातायातको इतिहासमा गेम चेन्जर हो भन्न हिचकिचाउनु पर्दैन । निश्चय पनि काठमाडांैवासीले सुविधाजनक यातायाता पाउन अझ केही समय कुर्नुपर्छ, तर यो परिवर्तन उल्लेख्य गतिमा सुरु भएको छ । यही गतिमा सुधार हुँदै जाने हो भने सुलभ र सुविधाजनक सार्वजनिक यातायात सुदूर सपना हुने छैन । यसको अर्थ साझा यातायात निपुण छ भन्ने पनि होइन । यसमा पनि केही कमजोरी छन् । सञ्चालित रुटमा साझाकै बस चढ्छु भन्नेले कति समय कुरेपछि साझा आउँछ ? भनेर अनुमान गर्नसक्ने अवस्था छैन । फुर्सद भएका र सुविधा चाहिने वर्गमात्र जति समय कुरेर भए पनि साझामै चढिरहेका छन् । अरू जुन आउँछ, त्यसैमा चढ्छन् । समयको ठेगान नभएको साझालाई कुर्दैनन् । अझ पनि काठमाडांैमा अफिस र साँझ तथा रातिको अफ समयमा सार्वजनिक यातायात चढ्न पाउनु भनेको भाग्योदय चिठ्ठाजस्तो छ । जग्गा बेचेको पैसा र नगरपालिकाको अनुदानबाट बस किनेर चलाउने साझाको अवस्था बैंकमा सम्पत्ति राखेर ऋण लिएर मासिक बैंकको किस्ता तिर्ने निजी व्यवसायीको भन्दा फरक छ । निजी व्यवसायी व्याज र किस्ता तिरेर नाफासमेत आर्जन गर्छन् । व्याज र किस्ता तिर्नु नपर्ने साझाको आय र व्यय बराबर हुनु राम्रो होइन । सेवा दिनुपर्ने हुनाले नाफा गर्न सकिंँदैन भन्ने तर्क ठिकै हो, तर यसलाई बहाना बनाएर व्यावसायिक दक्षतातिर ध्यान नदिनु राम्रो हुँदैन । साझाले अरूलाई पनि सेवा दिएर पनि व्यावसायिक हुन सकिन्छ भन्ने सन्देश दिन सक्नुपर्छ ।"
चन्दन र प्रमिला पुरस्कृत,"राजविराज (कास) पत्रकार चन्दनकुमार यादवले लोकेन्द्र स्मृति पत्रकारिता पुरस्कार प्राप्त गरेका छन् । महासंघ सप्तरी शाखाद्धारा बुधबार राजविराजमा आयोजित कार्यक्रममा महासंघका केन्द्रीय सदस्य अवधेशकुमार झाले उक्त पुरस्कार यादवलाई हस्तान्तरण गरे । यस्तै, उमा सिंह वातावरणीय पुरस्कार पत्रकार प्रमिला चौधरीलाई दिइयो ।"
उराँव लोकसंस्कृतिमाथि नाटय विमर्श,"काठमाडौं नेपाल संगीत तथा नाटय प्रज्ञा प्रतिष्ठानले पहिलो पटक अल्पसंख्यक उराँव समुदायको लोककला र संस्कृतिमाथि नाटय विमर्श गरेको छ । प्रतिष्ठानको नाटय विभागले सुनसरीको इनरुवामा उराँव समुदायमा प्रचलित प्रदर्शनकारी लोककला र संस्कृतिका विभिन्न पक्षमाथि बृहत् छलफल गरेको जनाएको छ । प्रतिष्ठान नाटय विभाग प्रमुख एवं प्राज्ञ रमेशरञ्झन झाका अनुसार उराँव लोकसांस्कृतिक झाँकी र नाचगानसहित गरिएको विमर्शमा उराँव भाषाविद् रामलाल उराँवले कार्यपत्र प्रस्तुत गरेका थिए । कार्यपत्रमा उराँव समुदायका लोकाचारहरूका विभिन्न पक्ष औंल्याइएको थियो । यसपछि उराँव समुदायमा प्रचलित नृत्य परम्परामाथि प्रकाश पार्दै इना उराँवको समूहले नृत्य प्रस्तुत गरेको थियो ।नृत्यमा उराँव महिला तथा पुरुषहरूले कर्मा पर्वमा आफूहरूलाई अभिव्यक्त गर्छ भन्ने देखाइएको छ, नाटय विमर्श सकेर राजधानी फर्केका प्राज्ञ झाले भने, लेख्य नाटय प्रस्तुतिको अभाव भए पनि यो समुदायमा इनाजस्तै थुप्रै नयाँ प्रतिभाहरूले काम गरिरहेको पायौं । उनका अनुसार विमर्शमा उराँव भाषासँग नजिकको सम्बन्ध राख्ने मैथिली, थारूसँगै नेपाली भाषाका स्थानीय विज्ञहरूको सहभागिता थियो । विमर्शमा प्रतिष्ठानका प्राज्ञ सभा सदस्य राम धामी, मैथिली भाषाका लेखक प्रवीणनारायण चौधरी, रंगकर्मी रामभजन कामत, प्रकाश प्रेमी, संस्कृतिकर्मी धीरज बर्मा, सञ्जय मेहता लगायतले कार्यपत्रमाथि टिप्पणी गरेका थिए ।अल्पसंख्यक तथा लोपोन्मुख समुदायको भाषा र संस्कृतिलाई संरक्षण गर्न प्रतिष्ठानले काम गरिरहेको छ, झाले भने, त्यहीअनुरूप विमर्श गरेका हौं ।झाले उराँव लोकसंस्कृतिमा जन्मदेखि मृत्युसम्म गीत र संगीतको उपयोग निकै अनौठो पाएको उल्लेख गर्दै यस समुदायसँग नाटकीय प्रस्तुतिका लागि पनि आउँदा दिनमा प्रतिष्ठानसँग सहकार्य हुन सक्ने बताए । उनका अनुसार, विमर्शमा नेपाल उराँव आदिवासी जनजाति प्रतिष्ठानका पूर्व अध्यक्ष वासुदेव उराँव, विष्णु उराँव, राजकुमार उराँव, नुनुलाल, ममता, प्रकाश अनुरागी लगायतले आफूहरूको भाषासंस्कृति संरक्षणमा यस्ता कार्यक्रमले सघाउने प्रतिक्रिया दिएका थिए ।"
सुनीताका कविता,"काठमाडौं (कास) कवि सुनीता गिरी कविता संग्रह माइत जाने बाटो सहित आएकी छन् । हङकङ बस्दै आएकी चितवनकी गिरीको संग्रह हालै याउ मा तेई कम्युनिटी हलमा लोकार्पण गरियो ।लेखक अतीत मुखिया, नेपाल क्लब र हङकङ नेपाली महासंघकी अध्यक्ष रीता गुरुङ, नेपाली साहित्य प्रतिष्ठानका अध्यक्ष टंक सम्बाहाम्फे, हङकङ साहित्यिक साझा शृंखलाका संयोजक डीबी पालुङा, समीक्षक समाज हङकङका संयोजक हेमकुमार लावती, सञ्चारकर्मी किसन राई, विश्व नेपाली साहित्य महासंघ हङकङका अध्यक्ष चन्द्र मादेन आन्छन, एनआरएनए हङकङकी अध्यक्ष टीका गुरुङले संग्रह लोकार्पण गरेको विज्ञप्तिमा जनाइएको छ । उक्त संग्रहबारे कवि दीपा एवाई राई र लावतीले टिप्पणी गरेका थिए भने कवि टोपबहादुर याक्खा, पूर्णिमा शाहलगायतले संग्रहभित्रका कविता वाचन गरेका थिए । संग्रहमा सपनामा आमा, मृत्युलाई पत्र, रातो रङ, नारी र स्वतन्त्रता, धरहरासँगै ढलेको धरहरा, माइत जाने बाटो लगायतका कविता छन् ।"
अनुपमका कथाहरु,"काठमाडौं (कास) अझै पनि हाम्रो समाजमा यौनबारे खुलेर कुरा गर्ने व्यक्तिलाई असभ्य मानिन्छ । यसैलाई विषय बनाएर लेख्नेहरू पनि कमै भेटिन्छन् । केही वर्षअघि कुमारी आमा, नांगो मान्छे, कालो छाया जस्ता उपन्यास लेखिकी अनुपम रोशीले यौन मनोविज्ञानलाई पछिल्लो चोटि पनि निरन्तरता दिने आँट गरेकी छन् । प्रेम र यौन मनोविज्ञानलाई नै समेटेर उनले लेखेका कथाहरूको संग्रह आएको छ ।मध्यान्तर राजधानीमा बुधबार वरिष्ठ कथाकार माया ठकुरी, लेखक युग पाठक, समालोचक रजनी ढकाल र केशव सिग्देल लगायतले लोकार्पण गरे । नेपाली साहित्यमा प्रेम र यौन सम्बन्ध के हो ? भन्ने विषयमा उचित बहसै नभएको पाठकले बताए । हाम्रो समाजमा यौनसम्बन्धी दुई धारणा छन् एउटा नैतिक ठानिने र अर्काे अनैतिक ठानिने, उनले भने, तर यतिमै प्रेम र यौनको परिभाषा गर्नु ठीक हैन । किनकि जीवन र हामीले मान्दै आएको मान्यताबीच ठूलो खाडल छ । लेखिका रोशीका कथाहरूमा पनि यिनै सामाजिक मान्यताले हस्तक्षेप गरेको देखिन्छ । रोशीका कथाहरू मोडर्न फोकलोर जस्तै लागेको ठकुरीले टिप्पणी गरिन् । उनले भनिन्, प्रमाणसहितका कथाहरू रचना गरेर समाजको सुन्दर तरिकाले चित्रण गरेकी छन् उनले । ढकालले रोशीलाई मनोविश्लेषणात्मक लेखक का रूपमा व्याख्या गरिन् । मानिसको वैयक्तिक स्वतन्त्रता, बहुलताको चिन्तन, पहिचानको कुरा, जीवनका विसंगतिलाई रोशीले अनौठो ढंगले कथामा उतारेकी छन्, उनले भनिन्, यो कृतिको अनुवाद भयो भने अन्तर्राष्ट्रिय पाठकको ध्यान यो पुस्तकले तान्न सक्छ । सिग्देलले यौन र मानवीय संवेदनालाई समेटेर कथाहरू लेखे पनि अश्लीलतालाई टाढा राख्न रोशी सफल भएको दाबी गरे ।"
एनसेललाई लाभांश लैजान स्वीकृति,"काठमाडौं सर्वोच्च अदालतको अन्तरिम आदेशबमोजिम राष्ट्र बैंकले एनसेलको लाभांश विदेश लैजान स्वीकृति दिएको छ । आर्थिक वर्ष २०७२७३ को ७ अर्ब ६० करोड रुपैयाँ लाभांश विदेश लैजान बुधबार राष्ट्र बैंक सटही सुविधाका लागि स्वीकृति दिएको हो । एनसेलले १० अर्ब रुपैयाँ लाभांश वितरण गर्ने घोषणा गरिसकेको छ । यसमध्ये ८० प्रतिशत सेयर होल्डर रेनोल्ड होल्डिङसको स्वामित्वको लाभांश विदेश लैजान दिने स्वीकृति दिइएको हो, राष्ट्र बैंक स्रोतले भन्यो । १० अर्ब रुपैयाँको ८० प्रतिशत लाभांश ८ अर्ब हुन आउँछ । यो रकममा ५ प्रतिशत लाभांश कर लाग्ने व्यवस्था छ । उक्त व्यवस्थाअनुसार ४० करोड कर दाखिला एनसेलले गरिसकेको छ । बाँकी हुन आउन ७ अर्ब ६० करोड रुपैयाँको स्वीकृति प्रदान गरिएको हो, स्रोतले भन्यो । लाभांश लैजान स्वीकृति पाए पनि एनसेल बिक्रीको पुँजीगत लाभकर असुलीको विवाद भने कायमै छ । एनसेलको पुँजीगत लाभकर निर्धारण गरेपछि सरकारले कर असुल नभएसम्म विदेश पैसा लैजान रोक्ने निर्णय गरेको थियो । उक्त निर्णयविरुद्ध ८० प्रतिशत स्वामित्वको रेनोल्ड होल्डिङसले सर्वोच्च अदालतमा रिट दायर गरेको थियो । उक्त रिटमाथि सुनुवाइ गर्दै सर्वोच्चले सरकारको निर्णय उल्टयाउँदै पुस ३ गते लाभांश लैजाने बाटो खुला गरिदिएको थियो । रेनोल्ड होल्डिङसको लाभांश रोक्नुपर्ने आधार र कारण नदेखिएको उल्लेख गर्दै सर्वोच्चका न्यायाधीश डम्बरबहादुर शाहीको इजलासले अन्तरिम आदेश दिएको थियो । समयमै लाभांश लैजान नदिएका कारणले अतिरिक्त ब्याजसमेत दिनुपर्ने भएकाले अपूरणीय क्षति हुने भन्दै ठूला करदाता कार्यालयको लाभांश रोक्ने पत्र र त्यसका आधारमा राष्ट्र बैंकले जारी गरेको परिपत्रको कार्यान्वयन नगर्ननगराउन भनी आदेश दिइएको थियो । न्यायाधीशद्वय ओमप्रकाश मिश्र र केदारप्रसाद चालिसेको संयुक्त इजलासले पुस ९ गते पुन सोही अन्तरिम आदेशलाई निरन्तरता दिँदै पैसा विदेश लैजान दिनु भन्दै बाटो खुला गरिदिएको हो । एनसेलको कर विवादमा ८० प्रतिशत सेयर स्वामित्व रहेको ब्रिटिस भर्जिन आइल्यान्सको रेनोल्ड होल्डिङस, स्विडेनको टेलिया सोनेरा, यहाँको कम्पनी एनसेल र खरिदकर्ता आजियटा जोडिएका छन् । टेलिया सोनेराले मलेसियाको आजियटालाई कम्पनी बिक्री गरी नेपालबाट बाहिरिइसकेको छ । ठूला करदाता कार्यालयले एनसेलको ८० प्रतिशत बिक्रीमा ६० अर्ब ७१ करोड रुपैयाँ पुँजीगत लाभकर निर्धारण गरिसकेको छ । यसमध्ये एनसेलले अग्रिम करका रूपमा दुईपटक गरी २३ अर्ब ५६ करोड रुपैयाँ बुझाइसकेको छ । करिब ३७ अर्ब रुपैयाँ असुल हुन बाँकी रहेकामा यो कर एनसेलले बिक्रेता टेलियाको दायित्व भएको अडान लिएको छ । टेलियाले भने नेपालमा आफ्नो कुनै दायित्व नभएको जिकिर गर्दै आएको छ । आयकर ऐन २०५८ अनुसार लाभकर सकेसम्म बिक्रेताबाट असुल गर्नुपर्ने नभए यहीँ रहेको एनसेलबाट उठाउने व्यवस्था रहेको भन्दै ठूला करदाता कार्यालयले एनसेलका विभिन्न खातामा रहेको रकम विदेश लैजान रोकिदिएको थियो । अदालतको उक्त आदेशपछि राष्ट्र बैंकले रकम विदेश लैजान स्वीकृति दिएको हो । यि गतिविधिसंगै एनसेलको बिक्रीमा लाग्ने पूँजीगत लाभकर थप कर असुल हुने सम्भावना न्यून बन्दै गएको छ । स्रोतका अनुसार लन्डनमा स्क्रो एकाउन्टमा एनसेल खरिदबिक्रीपछिको १ सय ६० मिलियन डलर (१६ अर्ब रुपैयाँ) जम्मा छ । नेपालमा पनि सञ्चितिअन्तर्गत विभिन्न बैंकमा करिब ७८ अर्ब रुपैयाँ देखिन्छ । अदालतको आदेशपछि उक्त रकम पनि विदेश लैजान तथा प्रयोग गर्न सक्छ ।एनसेलको लाभांश विवादमा आफूलाई अन्याय परेको भन्दै रेनोल्ड होल्डिङस पुस २ गते सर्वोच्च अदालत पुगेको थियो । त्यही दिन एनसेलसमेत सर्वोच्च अदालत पुगेको थियो । यसबारेको मुद्दा भने सर्वोच्चमा विचाराधीन छ । पुस ९ गतेको संयुक्त इजलासले मुद्दालाई पूर्ण इजलासमा समेत पठाउन आदेश दिएको छ । नेपाली र विदेशी संस्थाबीच सेयर कारोबार हस्तान्तरणको विषय समावेश भएको र लाभकर निर्धारणमा समेत कानुनी जटिलता देखिएकाले विवाद पूर्ण इजलासबाट निरूपण हुनुपर्ने आदेश दिएको छ । कर निर्धारण र असुलीबारे पूर्ण इजलासबाट निरुपण हुनेछ । आवश्यक कर नतिरी लाभांश बाहिरिँदा मुलुकको बाहय क्षेत्र कारोबारमा असर पर्नेछ । कात्तिकमा २ अर्ब ४० करोड रुपैयाँले मात्रै सकारात्मक रहेको शोधनान्तर अवस्थामा यसले चाप पर्नेछ । सँगै रेनोल्डसले २०७३७४ को नाफाबाट पनि लाभांश लाने प्रक्रिया सुरु गरिसकेको छ । करिब २० अर्ब रुपैयाँ फेरि बाहिरिनेछ । जसले शोधनान्तर अवस्थामा थप चाप पर्नेछ ।"
दस वर्षमा इन्धन खपत चार गुणाले बढयो,"काठमाडौं दस वर्षको अवधिमा इन्धनको खपत ४ गुणाले बढेको छ । बढदो सहरीकरण तथा खपतमुखी अर्थतन्त्रका कारण इन्धनको माग दैनिक बढ्दै गएको आयल निगमले जनाएको छ । निगमको तथ्यांकअनुसार आर्थिक वर्ष २०६४६५ मा १ लाख ८ सय ४२ किलोलिटर पेट्रोल खपत भएको थियो । २०७३७४ मा ४ लाख २ हजार २ सय ७८ किलोलिटर खपत भएको छ । डिजेलको खपत पनि ह्वात्तै बढेको छ । तथ्यांकअनुसार ३ लाख २ हजार ७ सय ६ किलोलिटर खपत भएको डिजेल २०७३७४ मा बढेर १२ लाख ९७ हजार ६६ किलोलिटर पुगेको निगमको तथ्यांकमा छ । सवारी साधनको संख्या बर्सेनि थपिँदै गएकाले पनि इन्धनको खपत बढदै गएको हो । यातायात व्यवस्था विभागको तथ्यांकअनुसार सवारी साधनको संख्या बर्सेनि एक लाखभन्दा बढीले थपिएका छन् । सवारी साधनको संख्यामा वृद्धिसँगै इन्धनको माग पनि बढदै गएको हो ।निगमका अनुसार हवाई इन्धनको खपत पनि ९५ हजार ३ सय ६१ किलोलिटरले बढेको छ । तथ्यांकअनुसार २०६४६५ मा ६८ हजार ९ सय ३८ किलोलिटर हवाई इन्धन खपत थियो । २०७३७४ मा बढेर १ लाख ६४ हजार २ सय ९९ किलोलिटर खपत भएको छ । इन्धनको माग बर्सेनि बढ्दै गएकाले भण्डारण विस्तार नभए ठूलो चुनौती थपिने निगमको दाबी छ । पेट्रोलको औसत वृद्धिदर १८ प्रतिशत, डिजेल १७४ प्रतिशत र हवाई इन्धन १७२ प्रतिशतले बढेको छ, निगमका प्रवक्ता मुकुन्द गोइतले भने, अहिलेकै मौज्दात भण्डारण क्षमता र खपत परिमाणलाई आधार मान्दा पेट्रोल जम्मा ६, डिजेल १० र हवाई इन्धन १५ दिनलाई मात्रै थेग्न सक्छ । माग सम्बोधन गर्न भण्डारण क्षमतामा जोड दिनुपर्ने उनले बताए ।आपूर्तिमन्त्री जयन्त चन्दले इन्धन भण्डारण अभिवृद्धि सरकारको प्राथमिकतामा रहेको बताए । राष्ट्रको आवश्यकता ऊर्जाको सुरक्षाको सुनिश्चत गर्नु हो । त्यसका लागि भण्डारण बनाउन अत्यावश्यक भएको उनले बताए । इन्धनको माग दैनिक बढदो छ । हाल आयात गर्ने बित्तिकै बिक्री गर्नुपर्ने बाध्यता छ, निगमको ४८ औं वार्षिकोत्सवमा आपूर्तिमन्त्री चन्दले भने, राष्ट्रसँग भण्डारण नहुँदा ठूलो समस्या हुन सक्छ । इन्धन सामाजिक, आर्थिक, राष्ट्रिय सुरक्षासँगै मुलुकको प्रतिष्ठासँग जोडिएको उनले बताए । त्यसैले भण्डारण अत्यावश्यक छ, उनले भने, जनतासँग प्रत्यक्ष जोडिएको विषय भएकाले सबैको चासो मन्त्रालयमा छ । निगमको हरेक गतिविधि जनताको निगरानीमा रहेकाले यसको भूमिका महत्त्वपूर्ण रहेको उनले बताए । हाल एकदुई दिन बन्द हुँदा पम्पहरूमा सर्वसाधारणको अत्यधिक भीड देखिने गरेको छ । खुलेका पम्पमा पनि सर्वसाधारणका लाइन देखिन थालेका छन् । यी सबै समस्याको सामाधानको मुख्य विकल्प नै इन्धन मौज्दात हो । सरकारसँग पर्याप्त मात्रामा इन्धन मौज्दात नहुँदा यस्तो समस्या देखिएको हो । नेपालमा आर्थिक वर्ष २०५५५६ मा एसियाली विकास बैंकको सहयोगमा अमलेखगन्ज, थानकोट र पोखराको डिपोको ३० हजार किलोलिटरको भण्डारणगृहको स्तरोन्नति गरी ७० हजार किलोलिटर क्षमताको बनाइएको थियो । त्यसपछि भण्डारण गृहको क्षमता स्तरोन्नति भएको छैन । निगमका अनुसार हाल जलविद्युत् आयोजनाका लागि पनि वार्षिक ३० प्रतिशतका दरले इन्धनको माग थपिँदै गएको छ । निगमका कार्यबाहक कार्यकारी निर्देशक सुशील भट्टराईले हालको चुनौती इन्धन भण्डारण रहेको बताए । पर्याप्त मात्रामा भण्डारण नहुँदा एकदुई दिनको असहजताले आपूर्तिमा अप्ठयारो पारेको बताए । प्रादेशिक संरचनाअनुसार ९० दिनलाई पुग्ने इन्धन भण्डारणस्थलका लागि अन्तर्राष्ट्रियविज्ञ छनोटको क्रममा रहेको उनले बताए । विज्ञको रिपोर्टअनुसार भण्डारणको आधुनिकीकरण गर्छौं, उनले भने । निगमसँग हाल करिब ७१ हजार ५ सय ६७ किलोलिटरको इन्धन भण्डारण गर्न सक्ने भण्डारण गृह छ । तर, प्राविधिक दृष्टिकोणले त्यस परिमाणमध्ये करिब १० प्रतिशत वर्षभरि ट्यांकीमै मौज्दात गरी राख्नुपर्छ । बाँकी इन्धन मुलुकभरि खपत हुँदै आएको छ । दुई वर्षअघि भारतीय नाकाबन्दीका कारण तत्कालीन प्रधानमन्त्री केपी शर्मा ओलीले भण्डारणको अवधारण ल्याएका थिए । पुष्पकमल दाहाल सरकारले वार्षिक बजेट तथा कार्यक्रममै ९० दिन पुग्ने गरी इन्धनको भण्डारणगृह निर्माण गर्ने समावेश गरेका थिए । सरकारी नीतिअनुसार निगमले विभिन्न क्षेत्रमा जग्गा खरिद गरेको थियो । जग्गा खरिद प्रक्रिया विवादमा मुछिएपछि हाल प्रगति शून्य भएको हो ।"
मिटरमा चलाउन मान्दैनन् टयाक्सी,"पोखरा मिटरमा टयाक्सी नचलाई उपभोक्तासँग महँगो भाडा लिँदै आएको पोखरा टयाक्सी व्यवसायी समितिले आफ्नो सिन्डिकेट कायमै राखेको छ । मिटरमा टयाक्सी नचलाएको भन्दै प्रहरीले मंगलबार केही टयाक्सी नियन्त्रणमा लिएर यातायात व्यवस्था कार्यालयमा कारबाहीका लागि पठाएपछि कुनै पनि हालतमा मिटरमा नचलाउने भन्दै समिति आन्दोलनमा उत्रिएको छ । यसैक्रममा समितिले बुधबार ५ घण्टा पोखरामा यातायात ठप्प पार्यो । टयाक्सीहरूले मनपरी भाडा लिएका कारण यात्रु मर्कामा परेको गुनासो आएपछि प्रहरीले मंगलबार १८ टयाक्सी नियन्त्रणमा लिएको थियो । त्यसको विरोधमा आन्दोलित टयाक्सी व्यवसायीले चक्काजाम गरेका हुन् । समितिमा आबद्ध टयाक्सीहरू पृथ्वीचोक, सभागृह, सिर्जनाचोकलगायत सहरका विभिन्न स्थानमा तेस्र्याएर ५ घण्टासम्म सडक अवरुद्ध पारिएको थियो । जसका कारण एम्बुलेन्सलागयत लामो र छोटो दूरीका सवारी साधन तथा शैक्षिक संस्थाका बसहरूसमेत अवरुद्ध भएका थिए । तोकिएभन्दा बढी भाडा लिएर उपभोक्ता ठगिएको गुनासो आएपछि मंगलबार केही टयाक्सी नियन्त्रणमा लिइएको हो, कास्की प्रहरी प्रमुख एसपी अशोक सिंहले भने, मिटरमा टयाक्सी चलाउन पाउनुपर्ने उनीहरूको माग छ । लामो समय यातायात अवरुद्ध भएपछि एसपी सिंहले अवरोध गर्ने टयाक्सी हटाउन डोजरको प्रयोग गर्ने बताएपछि चालकले टयाक्सी हटाएका थिए । टयाक्सी हटाउन दुई डोजर र ठूलो मात्रामा सुरक्षाकर्मीहरू तैनाथ गरिएको थियो । यातायात व्यवसायीको सिन्डिकेटको मार खेप्नुपरेको भन्दै उपभोक्ता आक्रोशित बनेका छन् । प्रहरी प्रशासनले चालेको कदम सराहनीय र सकरात्मक रहेको भन्दै उनीहरूले कुनै पनि बहाना र दबाबमा पछि हट्न नहुने बताए । मिटरमा टयाक्सी चलाउन खोज्नु उपभोक्ताको पक्षमा छ । यसलाई निष्कर्षमा पुर्याउनुपर्छ, उपभोक्ता मञ्च कास्कीका अध्यक्ष कपिलनाथ कोइरालाले भने, टयाक्सी व्यवसायीको माग अनुचित र उपभोक्ता हितविपरीत रहेको छ । उनले कुनै पनि बहानामा उपभोक्तालाई ठग्न नपाइने भन्दै राज्यले तोकेको मापदण्ड र नियमको परिधिभित्र बस्नुपर्ने नभए पेसा परिवर्तन गर्नुपर्ने बताए । अनुचित माग पूरा गर्न जनजीवन अस्तव्यस्त पार्नेलाई पनि कानुनी दायरामा ल्याउनुपर्नेमा उनले जोड दिए । आन्दोलनमा उत्रिएका १६ जनालाई प्रहरीले पक्राउ गरी केही सार्वजनिक अपराध ऐनअन्तर्गत मुद्दा चलाएको छ । मिटरमा टयाक्सी नचलाएर पक्राउ १८ जनालाई यातायाता व्यवस्था कार्यालय गण्डकीले जनही ५ हजार रुपैयाँ जरिवाना लिएर छाडिदिएको छ । चालकले यात्रु हेरेर भाडा असुल्ने गर्छन् । एकपटक नागढुंगाबाट हल्लनचोकसम्म मिटरमा जाँदा १ सय ७० रुपैयाँ मात्र उठयो, नागढुंगाका गुरुदत्त लामिछानेले भने, अर्कोपटक बिनामिटर पहिलाको भन्दा केही छोटो दूरीमा जाँदा ४ सय माग्यो । यसरी उपभोक्ता ठगिने काम भइरहेको छ । उनले मिटरमा नचलाउँदासम्म टयाक्सीबाट उपभोक्ता ठगिइरहने भएकाले त्यसतर्फ राज्यले आवशयक पहल गर्नुपर्ने बताए ।व्यवसायीले भने मूल्य वृद्विदरअनुसार भाडा दर निर्धारण नभएकाले मिटरमा चलाउन नसकिएको जिकिर गरेका छन् । बैज्ञानिक भाडा समायोजन नभएसम्म मिटरमा चलाउन सक्दैनौं, टयाक्सी व्यवसायी समिति पोखराका अध्यक्ष प्रकाशमणि तिवारीले भने, पोखरामा मिटरमा टयाक्सी चलाउने अभ्यास छैन । प्रहरी प्रशासनले चलाउने माहौल बनाउनुपर्नेमा एक्कासि पक्राउ गरेकाले मजदुर आन्दोलित भएका हुन् । पोखरा टयाक्सी व्यवसायी समितिमा २ हजार २ सय बढी टयाक्सी दर्ता छन् । प्रमुख जिल्ला अधिकारी तारानाथ अधिकारीले मिटरमा टयाक्सी चलाउनुपर्ने, नभए कानुनी दायरामा आउनुपर्ने बताए ।"
डेरीमा साढे ४ लाख किसान,काठमाडौं (कास) नेपाल डेरी एसोसिएसनले देशभर ४ लाख ५० हजार किसान परिवार दुग्ध क्षेत्रको रोजगारीसँग जोडिएको दाबी गरेको छ । एसोसिएसनको शुक्रबार हुने ७ औं महाधिवेशनका अवसरमा बुधबार पत्रकार सम्मेलनमा अध्यक्ष सुमित केडियाका अनुसार कृषि क्षेत्रले कुल गार्हस्थमा पुर्याउने ३२ प्रतिशतभित्र दुग्ध क्षेत्रको योगदान ९ प्रतिशत रहेको छ । यस क्षेत्रमा २० हजार बढीले रोजगारी पाएका छन् भने दैनिक ३ करोड रुपैयाँ सहरबाट गाउँमा जान्छ । यस क्षेत्रमा १५ अर्बभन्दा बढी लगानी उद्योगस्तरमा भइसकेको केडियाले बताए । उनका अनुसार हाल दैनिक ४८ लाख ५० हजार लिटर हाराहारी दैनिक दूध उत्पादन हुन्छ । यसमध्ये ५० प्रतिशत दूध किसानकै घरमा उपभोग हुने गरेको एसोसिएसनको अनुमान रहेको छ ।
स्टयान्डर्ड चार्टर्डको बोनस पारित,काठमाडौं (कास) स्टयान्डर्ड चार्टर्ड बैंक नेपालले आफ्ना सेयर सदस्यालाई १०० प्रतिशत बोनस सेयर दिने भएको छ । बैंकद्वारा जारी विज्ञप्तिअनुसार ३१औं साधारणसभाले बोनस सेयरका साथै करका लागि ५२६ प्रतिशत लाभांंश वितरण गर्ने पारित गरेको हो । साधारणसभाको सभापतित्व बैंकका अध्यक्ष जितेन्दर आरोराले गरेको जनाइएको छ ।
ओपो एसियामा अग्रणी,"काठमाडौं (कास) एसियाली बजारमा ओपोले १५ प्रतिशत हिस्सा ओगटेर अग्रणी स्थानमा रहेको छ । प्राविधिक मार्केट रिचर्स फर्म काउन्टरपोइन्टको प्रतिवेदनअनुसार भिभो, सियाओमी, सामसुङ र हुवावेभन्दा एसियाली बजारमा ओपो अगाडि रहेको विज्ञप्तिमा उल्लेख छ । त्यसैगरी भिभोले १३ प्रतिशत, सियाओमीले १२ प्रतिशत र हुवावेले ११ प्रतिशत बजार हिस्सा ओगटेको जनाइएको छ ।"
सनराइजको नयाँ शाखा सानेपामा,"काठमाडौं (कास) सनराइज बैंकले ललितपुरको सानेपामा शाखा सुरु गरेको छ । उक्त शाखाको नेपाल राष्ट्र बैंकका डेपुटी गभर्नर चिन्तामणि सिवाकोटीले उद्घाटन गरिएको विज्ञप्तिमा छ । सनराइजका ७२ शाखा, ९१ एटीएम, ३ एक्स्टेन्सन काउन्टर र १८ वटा शाखारहित बैंकिङ सेवा रहेको जनाइएको छ ।"
गोर्खाज फाइनान्स २४ औं वर्षमा,"काठमाडौं (कास) गोर्खाज फाइनान्सको २३औं वार्षिक साधारणसभा सम्पन्न भएको छ । फाइनान्सको चुक्ता पुँजी ८६७९ करोड रुपैयाँ पुगेको जनाइएको छ । फाइनान्सको सातै प्रदेशमा गरी २० शाखा, ६ एटीएम रहेको विज्ञप्तिमा उल्लेख छ ।"
एलजी टीभी एक्सचेन्ज,काठमाडौं (कास) चौधरी ग्रुपअन्तर्गतको सीजी इम्पेक्सले एलजी एक्सचेन्ज अफर ल्याएको छ । यस योजनामा कुनै पनि ब्रान्डको कुनै पनि अवस्थाको टीभीबाट एलजी टीभी एक्सचेन्ज गर्दा २२ हजार ९ सय ९० रुपैयाँसम्मको छुट पाउन सकिने जारी विज्ञप्तिमा उल्लेख छ । एलजी टीभी एक्सचेन्जमा २ वर्षको वारेन्टी रहेको कम्पनीले जनाएको छ ।
आनको नयाँ नेतृत्व चयन हुँदै,"काठमाडौं (कास) नेपाल विज्ञापन संघ आन ले आगामी ३ वर्षका लागि नयाँ नेतृत्व चयन गर्दै छ । भोलि हुने संघको १८ औं साधारणसभाले नयाँ नेतृत्व निर्वाचन गर्ने भएको हो । संघमा अध्यक्ष, वरिष्ठ उपाध्यक्ष, प्रथम उपाध्यक्ष, द्वितीय उपाध्यक्ष, महासचिव, सचिव, कोषाध्यक्ष, सहकोषाध्यक्षलगायत ६ सदस्यको चयन हुनेछ ।"
सत्ता लब्याउन अनेक बहाना खोजियो,"काठमाडौं (कास) एमाले अध्यक्ष केपी ओलीले प्रदेशको अस्थायी केन्द्र र प्रदेश प्रमुख नियुक्तिमा ढिलाइ गरेर सरकारले सत्ता लम्ब्याउन खोजेको आरोप लगाएका छन् । ती काम छिटो गर्न उनले सरकारको ध्यानाकर्षणसमेत गराएका छन् । प्रदेश प्रमुख र अस्थायी केन्द्र तोक्ने काम सरकारको हो, उपचारका लागि थाइल्यान्ड प्रस्थान गर्नुअघि बुधबार त्रिभुवन अन्तर्राष्ट्रिय विमानस्थलमा उनले भने, तर यो काम नगरेर सरकार अझै सत्ता लम्ब्याउन सकिन्छ कि भनेर लागेको छ । जनमत आएपछि पनि सरकार लज्जाजनक ढंगले बसिरहेको उल्लेख गर्दै ओलीले यसबाट जनताको अवमूल्यन भएको बताए । लज्जाजनक ढंगले सरकारले बहाना खोज्ने काम गरिरहेको छ, ओलीले भने । पहिले राष्ट्रिय सभाको अध्यादेश, अहिले प्रदेश प्रमुखको नियुक्तिलगायत बहाना झिकेर सरकार छाड्न विलम्ब गरेको आरोप उनको छ । निर्वाचन आयोगले समेत विभिन्न बहाना देखाएर समानुपातिकको मत परिणाम सार्वजनिक नगरेको र राष्ट्रिय सभाका लागि दल दर्ता गर्न १५ दिनको समय दिएकामा ओलीले आपत्ति जनाए । आयोगका पदाधिकारी नै कुनै पदका लागि लबिइङ गरिरहेको भन्ने समाचार आएको प्रति पनि ओलीले संकेत गरे । उनले आयोग र गोविन्द केसीको आन्दोलन एकै वाक्यमा जोडेर टिप्पणी गरे । निर्वाचन आयोग, विभिन्न प्रकारका ब्ल्याकमेलिङको सिकार भएको छ भन्ने सुनिन्छ, यसबारे तपार्इंहरू (पत्रकार) आफंै जान्नुहोस्, ओलीले भने, यदि उहाँहरू (आयोग) लाई कानुनी कुरामै केही अप्ठेरो लाग्यो भने गोविन्द केसीजीसँग सोध्नुभए हुन्छ । केसीजीले धेरै कुरा फटाफट भनिरहनुभएको छ । ओलीले एमाले र माओवादीबीचको एकता प्रक्रिया भाँड्ने षड्यन्त्र भइरहेको पनि बताएका छन् तर एकता प्रक्रिया चाँडै निष्कर्षमा पुग्ने उनको दाबी छ । एमाले र माओवादी केन्द्रबाट आत्तिएका शक्तिले यसलाई बिथोल्न नांगै अलोकतान्त्रिक, अरूका आन्तरिक मामिलामा हस्तक्षेप गर्ने, प्रतिक्रियावादी भूमिकामा उद्यत् छन्, ओलीले भने, म भनिदिन्छु, यी सबै प्रयास सफल हुँदैनन् । उनले एकता हुन नदिने षड्यन्त्रमा कतिपय बुद्धिजीवी भनिनेहरूसमेत लागेको उल्लेख गर्दै भने, कतिपय खुराफाती विद्यामै पीएचडी गरेकाहरू लागेका छन्, उनले भने, ती विद्यावारिधिहरूलाई म भनिदिन चाहन्छु, यिनका बुद्धिले यो हिउँदमा घाम ताप्छ । पार्टी एकता हुन्छ । एकता प्रक्रियामा माओवादीलाई अध्यक्ष दिने गरी व्यस्थापन हुन्छ कि हुन्न भन्ने प्रश्नमा उनले घुमाउरो जवाफ दिए । हामीलाई जनताको व्यवस्थापन कसरी गर्ने भन्ने छ, चिसोमा कठयांग्रिएकालाई कसरी कम्बल पुर्याउने भन्ने छ, ओलीले भने । ओलीले जनतालाई कुनै अधिकार दिलाउन आवश्यक पर्यो भने संविधान संशोधन गर्न सकिने बताए । नियमित स्वास्थ्य परीक्षणका लागि गएका ओली सोमबार स्वदेश फर्किनेछन् । उनको नियमित उपचार थाइल्यान्डस्थित बुम्रुङगार्ड अस्पतालमा हुने गरेको छ ।"
एकता कार्यदललाई ४ कार्यादेश,"काठमाडौं (कास) एमाले र माओवादी केन्द्रले राष्ट्रिय सभा निर्वाचन, प्रदेशसभा गठन र प्रदेश सरकार निर्माणका लागि गृहकार्य गर्न बनेको संयुक्त कार्यदललाई चारवटा जिम्मेवारी दिएका छन् । एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालले बुधबार कार्यदलका सदस्यहरूसँग छलफल गरी कार्यादेश सुम्पेका हुन् । यो कार्यदलले राष्ट्रिय सभाको निर्वाचनमा साझा उम्मेदवार, प्रदेश सरकारको गठन, प्रदेशको मुख्यमन्त्री र सभामुखलगायत विषयमा साझा धारणा बनाएर पार्टी एकता संयोजन समितिमा प्रतिवेदन पेस गर्नुपर्नेछ । एकता संयोजन समितिको मंगलबारको बैठकले एमालेका सुवास नेम्वाङ, शंकर पोखरेल, सुरेन्द्र पाण्डे र माओवादी केन्द्रका रामबहादुर थापा, वर्षमान पुन र मातृका यादव संलग्न रहेको कार्यदल गठन गरेको थियो । अध्यक्ष ओली र दाहालले संयुक्त रूपमा बुधबार कार्यदलका नेताहरूलाई निर्देशन दिएका हुन् । निर्देशनअनुसार बिहीबारबाटै काम थाल्ने कार्यदल सदस्य पुनले बताए । बैठकमा कार्यदलले काम गर्ने आधार एवं राष्ट्रिय सभा र प्रदेशसभाका विभिन्न पदाधिकारीको व्यवस्थाबारे प्रारम्भिक छलफल भएको पुनले जानकारी दिए । प्रदेशसभा र स्थानीय तहमा दुवै दलले प्राप्त गरेको सिट संख्या र मतभारलाई आधार बनाएर, विभिन्न व्यक्तिले भोलिका दिनमा खेल्न सक्ने भूमिका ख्याल गरी प्रभावकारी ढंगले सरकार र संसद्मा नेतृत्व गर्न सक्नेलाई तथा एकताको गतिमा, दुवै पक्षको सन्तुलन ख्याल राखेर सिट विभाजन गर्न अध्यक्षहरूले निर्देशन दिएका छन् । एमाले नेता तथा कार्यदल सदस्य पोखरेलले प्रदेशसभा गठनका सन्दर्भमा निर्वाचनमा प्राप्त गरेको मतभारलाई आधार मान्दै एकताको भावनाले काम गर्ने निर्देशन दिएको उनले जानकारी दिए ।"
कठ्यांग्रिएर थप तीनको मृत्यु,"राजविराजरौतहट (कास) दस दिनयता बढेको चिसोका कारण कठ्यांग्रिएर सप्तरी र रौतहटमा बुधबार थप ३ को मृत्यु भएको छ । बुधबार बिहान सप्तरीको कञ्चनरूप९ का ४२ वर्षीय जडौली सदाको कठयांग्रिएर मृत्यु भएको स्थानीय बासिन्दाले जानकारी दिए । यो समेत पछिल्ला १० दिनमा जिल्लामा जाडोका कारण मृत्यु हुनेको संख्या २० पुगेको छ । यस्तै, रौतहटमा पनि चिसोले कठ्यांग्रिएर बुधबार थप दुई जनाको मृत्यु भएको छ । परोहा नगरपालिका९ रामपुरखाप बस्ने ६० वर्षीय रामलगनप्रसाद पटेल र गौर नगरपालिका ४ टिकुलियाकी ७० वर्षीया सियादेवीको मृत्यु भएको हो । उनीहरूको कठ्यांग्रिएरै ज्यान गएको जिल्ला प्रहरी कार्यालयले जनाएको छ । रौतहटमा पनि जाडोकै कारण मर्नेको संख्या ११ पुगेको छ । अधिकांश विपन्न, दलित, गरिब परिवारका सदस्य तथा दैनिक ज्यालादारीमा काम गर्ने मजदुर हुन् । कतिपयका घरमा न्यानो कपडा छैन भने कतिपयमा चेतना अभाव देखिन्छ । टिनको छानोबाट शीत चुहिने भएकाले घरभित्रै बस्न अप्ठ्यारो परेको उनीहरूको गुनासो छ । सप्तरीमा सोमबार र मंगलबार केहीबेर घाम लागे पनि बुधबार बिहानैबाट बाक्लो हुस्सु र शीतलहरले घेरेको छ । चिसो हावा अत्यधिक चलेकाले स्थानीयलाई घरबाहिर निस्कनसमेत मुस्किल पर्यो । जतिसुकै कपडा लगाए पनि थरथर कमाउने जाडो छ, तिलाठी कोइलाडी८ का वडा सदस्य शिवनारायण मण्डलले भने, दलित र विपन्न बस्तीमा बिजोग छ । मजदुरी गरेर गुजारा गर्नेहरूका लागि जाडो अभिशाप भएर आएको मण्डलले बताए । न कतै रोजगारी पाइन्छ न त आफैं घरबाट निस्कन सकिन्छ, कोइलाडीका राम सदाले भने । चिसो बढेपछि सदरमुकाम राजविराजका अधिकांश पसल बन्द छन् । चिसो हावाका कारण पसलमा बसिसक्ने अवस्था छैन, राजविराजस्थित मारुती मेडिकल हलका सञ्चालक ललन झाले भने, हाडै कपाउने जाडो छ । नगरपालिकाले वन कार्यालयसँगको समन्वयमा स्थानीयलाई चिसोबाट जोगाउन राजविराजका विभिन्न स्थानमा आगो बाल्ने गरेको छ । तर, चिसो हावा अत्यधिक चलिरहेकाले आगो ताप्न पनि समस्या नै छ । सडकमा सवारीसाधन निकै कम छन् । चिसो नघटदा रौतहट सदरमुकाम गौरलगायत जिल्लाभरिकै जनजीवन प्रभावित छ । दलित बस्ती, वृद्धवृद्धा, बालबालिका, विपन्न वर्गका परिवारलाई बढी कष्ट छ ।"
५ घर जले,"डोल्पा (कास) मुडेचुला गाउँपालिकाको होर्त गाउँमा बुधबार ५ घर जलेका छन् । नैनसिंह बुढाको घरमा राखिएको खरमा लागेको आगो छिमेकमा फैलिँदा कन्नगिरी बुढा, दत्त, मसान्ती र पुन्न बुढाका घर जलेका हुन् ।आगलागीमा करोडौंको क्षति भएको अनुमान गरिएको जिल्ला प्रहरी कार्यालयका डीएसपी हरिप्रसाद शर्माले बताए । यस्तै त्रिपुरासुन्दरी७ साइलाबाडाका हरिरूप शाहीको घरमा पनि मंगलबार दिउँसो आगलागी हुँदा २ कोठे घर जलेर पूर्ण रूपमा क्षति भएको छ । घर, अन्नबाली, लत्ताकपडा र भाँडावर्तनलगायत सामान जलेको लालवीरले फोनमा बताए ।"
सेनाका मेजर बाल यौनदुराचारमा पक्राउ,काठमाडौं (कास) महानगरीय प्रहरी वृत्त बानेश्वरले बाल यौनदुराचार आरोपमा एक मेजर तहका सैनिकलाई पक्राउ गरी नेपाली सेनालाई बुझाएको छ । घरमा काम गर्ने १४ वर्षीया बालिकासँग अप्राकृतिक यौन गतिविधि गरेको उजुरीका आधारमा बुद्धनगरमा बस्ने मेजर प्रभवविक्रम शाह पक्राउ परेका हुन् । पक्राउलगत्तै वृत्तले सेनाको मुख्यालयमा यसबारे जानकारी गराएको थियो । बालबालिकाका क्षेत्रमा कार्यरत एक संस्थाले दिएको गोप्य सूचनाका आधारमा मेजरलाई पक्राउ गरिएको हो । बानेश्वर वृत्तका डीएसपी रवि पौडेलले पक्राउ गरिएलगत्तै मेजरलाई नेपाली सेनालाई बुझाइएको बताए । स्रोतका अनुसार मेजरले घरमा कार्यरत १४ वर्षीया बालिकासँग अप्राकृतिक सम्बन्ध राख्ने प्रयास गरेका थिए । नेपाली सेनाका प्रवक्ता सहायक रथी गोकुल भण्डारीले मेजर शाहलाई सैनिक प्रहरी गणमा हिरासतमा राखिएको बताए ।
ईपीजी बैठक आजदेखि,"काठमाडौं (कास) नेपाल र भारतबीच रहेका सबैखाले सन्धि र सम्झौता पुनरावलोकनका लागि सुझाव दिन बनेको प्रबुद्ध व्यक्ति समूह (ईपीजी) को छैटौं बैठक बिहीबार दिल्लीमा सुरु हँुदै छ । बैठकमा सहभागी हुन नेपाली टोली बुधबार अपराह्न दिल्ली पुगेको छ । टोली संयोजक डा भेखबहादुर थापाले दिल्ली पुगेलगत्तै पुराना मित्र र भारतीय पक्षसँग छलफल गरिसकेको जनाइएको छ । दिल्ली जानुअघि टोलीले प्रधानमन्त्री शेरबहादुर देउवा, एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालसँग छलफल गरेको थियो । आगामी असारसम्म संयुक्त प्रतिवेदन तयार गर्ने गरी बैठकमा हतार गरिए पनि नेपालको निर्वाचन र भारतीय टोलीका सदस्य तथा पूर्वराजदूत जयन्त प्रसादको अस्वस्थताले केही दिन पर सरेको थियो । बिहीबार र शुक्रबार हुने वार्तामा अहिलेसम्मको तयारीबारे समीक्षा हुने र प्रतिवेदन तयार पार्ने विषयमा पनि छलफल हुनेछ, ईपीजी टोलीका संयोजक डा थापाले दिल्ली जानुअघि भने । सन् १९५० को शान्ति तथा मैत्री सन्धिका विषयमा आएका राय र चासोका विषयमा पनि छलफल हुनेछ ।"
पार्टी एजेन्डाले चल्नुपर्छ : शर्मा,"काठमाडौं (कास) कांग्रेसका प्रवक्ता विश्वप्रकाश शर्माले पार्टी एज ले भन्दा एजेन्डा ले चल्ने बताएका छन् । निर्वाचनमा पार्टी पराजित भएपछि चन्द्र भण्डारी, गगन थापा, धनराज गुरुङ, प्रदीप पौडेललगायत युवा नेताले ७० काटेका नेताले सक्रिय राजनीतिबाट विश्राम लिनुपर्ने माग उठाइरहेका बेला शर्माले उमेरलाई आफूले महत्त्व नदिएको बताए । बुधबार पार्टी केन्द्रीय कार्यालय सानेपामा आयोजित पत्रकार सम्मेलनमा उनले आफ्नो मिसन पार्टी बदल्ने एजेन्डासँग जोडिएको बताए । पार्टीको पहिलो पुस्ताले विश्राम लिनुपर्ने दबाब बढिरहेका बेला शर्माले भने आफूले त्यसो नभनेको बताए । मसहित सात जना युवा मिलेर पुस १६ गते जारी गरेको विज्ञप्तिमा पनि ७० कटेकाले नेतृत्व छाड्नुपर्छ भनेको छैन । विशेष महाधिवेशन बोलाउनुपर्छ पनि भनेको छैन, शर्माले भने, हिजो मैले जे बोल्दै आएको थिएँ, त्यसमा कुनै बदलाब आएको छैन ।"
जाम्बियाका सेना प्रमुख फर्किए,"काठमाडौं (कास) साताव्यापी औपचारिक भ्रमणमा आएका जाम्बियाका सेना प्रमुख पावल मिहोभा मंगलबार साँझ फर्केका छन् । उनलाई सैनिक इन्टेलिजेन्स महानिर्देशक तथा उपरथी जगदीशचन्द्र पोखरेलले अन्तर्राष्ट्रिय विमानस्थलमा बिदाइ गरे । भम्रणका क्रममा उनले राष्ट्रपति विद्या भण्डारी, प्रधानमन्त्री शेरबहादुर देउवा, रक्षामन्त्री भीमसेनदास प्रधान र प्रधानसेनापति राजेन्द्र क्षत्रीसँग छुट्टाछुट्टै भेट गरेका थिए ।"
होन्डुरसमा ७८ म्याग्निच्युडको भूकम्प,"टेगुसिगाल्पा (एएफपी) होन्डुरसको क्यारिबियन तटीय क्षेत्रमा मंगलबार राति ७८ म्याग्निच्युडको शक्तिशाली भूकम्प गएको छ । भूकम्पबाट मानवीय तथा भौतिक क्षति भएको अनुमान गरिए पनि विवरण प्राप्त नभएको अधिकारीहरूले जनाएका छन् । भूकम्पको केन्द्रबिन्दु ग्रेट स्वान द्वीपबाट करिब ४४ किलोमिटर पूर्वमा रहेको अमेरिकी भौगर्भिक सर्वेक्षण संस्था (यूएसजीएस) ले जानकारी दिएको छ । होन्डुरसको आपत्कालीन व्यवस्थापन निकायले तीनवटा तटीय जिल्लालाई लक्ष्यगरी सुनामीको चेतावनी दिइएको जनाएको छ । मेक्सिको, जमाइका, हन्डुरस क्युबा, कोस्टारिका र यस वरिपरिका क्षेत्रमा पनि सुनामीको चेतावनी दिइएको जनाइएको छ ।"
दक्षिण कोरियाली राष्ट्रपतिले भने उत्तरसँग वार्ता गर्न तयार छु,"सोल (एजेन्सी) दक्षिण कोरियाली राष्ट्रपति मुन जाय इनले दुई कोरियाबीचको सम्बन्धमा सुधार हुन्छ भने आफू उत्तर कोरियाली नेतासँग भेटवार्ता गर्न तयार रहेको बताएका छन् । राष्ट्रपति कार्यालय ब्लु हाउसमा आयोजित पत्रकार सम्मेलनमा उनले उक्त धारणा राखेका हुन् । कोरियाली प्रायद्वीपमा देखिएको अशान्तिको अवस्था तथा सम्बन्धमा सुधार हुन्छ भने हामी भेटघाट र वार्ता गर्न तयार छौं, त्यसका लागि म खुला नै छु, उनले भने । मुनले दुई कोरियाबीचको वार्ताको क्रेडिट अमेरिकी राष्ट्रपति डोनाल्ड ट्रम्पलाई जाने पनि बताएका छन् । वार्ताका लागि अमेरिकी नेतृत्वको प्रतिबन्ध र दबाबले भूमिका खेलेको उनले बताए । गत वर्ष राष्ट्रपतिमा निर्वाचित मुनले नयाँ वर्षका अवसरमा अर्थात् गत जनवरी १ मा दिएको शुभकामना सन्देशमा पनि सम्बन्ध सुधारका लागि कोरियाली सम्मेलन (कोरिया समिट) को आयोजना गर्न सुझाव दिएका थिए । उनले अहिले नै दुई कोरियाबीच उच्च तहमा वार्ता गरी आवश्यक सम्बन्ध सुधारका साथै कोरियाली प्रायद्वीपमा शान्ति स्थापनाका लागि प्रयास गर्नुपर्ने प्रस्ताव गरेका छन् । दुई कोरियाबीच दक्षिण कोरियामा वार्ता सुरु भएको एक दिनपछि राष्ट्रपति मुनको यो धारणा आएको हो । लामो समयदेखि नै शत्रुतापूर्ण सम्बन्ध रहेका दुई कोरियाबीच दुई वर्षपछि मंगलबार पहिलो पटक यति उच्चस्तरमा औपचारिक वार्ता भएको हो । यो वार्तापछि वातावरण निर्माण भएकाले सम्बन्ध सुधारका लागि थप केही गर्नुपर्नेमा मुनले जोड दिएका हुन् । मंगलबारको वार्तापछि उत्तर कोरियाले दक्षिण कोरियामा आयोजना हुने शीतकालीन ओलम्पिकमा आफ्ना खेलाडी र प्रतिनिधि पठाउने जनाएको छ । आफ्नो टोलीमा खेलाडी, कलाकार, पत्रकार, सरकारी अधिकारीहरू र चियरलिडर्स सामेल गर्ने उत्तर कोरियाले जनाएको छ । वार्ता शीतकालीन ओलम्पिकका विषयमा केन्द्रित थियो । त्यस क्रममा दक्षिणले ओलम्पिकको उद्घाटन समारोहमा दुवै कोरियाले संयुक्त मार्चपास गर्ने प्रस्ताव गरेको छ । सन् २००६ को शीतकालीन ओलम्पिकमा पनि दुवै कोरियाले मार्चपास गरेका थिए । यस्तै, कोरियाली युद्धका कारण अलग भएका परिवारबीच पुनर्मिलन गर्नुपर्ने र सैनिक मुद्दा तथा आणविक कार्यक्रमसम्बन्धी वार्ता पुन: सुरु गर्न दक्षिण कोरियाले प्रस्ताव गरे पनि कुनै निर्णय भएको छैन । उत्तर कोरियाली वार्ता प्रतिनिधिले यस विषयमा आफूहरूले कुनै निर्णय दिन नसक्ने बताएका थिए । दक्षिण कोरियाले राष्ट्रसंघसँगको समन्वयमा केही प्रतिबन्धहरू अस्थायी रूपमा फुकुवा गर्नेबारे सोच्ने पनि जनाएको छ ।"
बालिकाको हत्यापछि हिंसात्मक प्रदर्शन,इस्लामाबाद (बीबीसी) पाकिस्तानको कसुर जिल्लामा एक बालिकाको बलात्कारपछि हत्या भएको घटनापछि हिंसात्मक प्रदर्शन सुरु भएको छ । त्यस क्रममा एक जनाको मृत्यु भएको छ । मंगलबार बेपत्ता भएकी ८ वर्षीया बालिकाको शव घरबाट दुई किलोमिटर टाढा फोहोरको थुप्रोमा फेला परेको थियो । उक्त घटनापछि कसुर जिल्लामा प्रदर्शन भएको हो । स्थानीय सञ्चारमाध्यमका अनुसार प्रदर्शनकारीमाथि प्रहरीले गोली प्रहार गर्दा केही मानिस मारिएको आशंका छ । तर यसको पुष्टि भएको छैन । प्रहरीले दोषीको खोजीका लागि २ सयभन्दा बढी अधिकृत खटिएका छन् । लाहौर उच्च न्यायालयले स्थानीय प्रशासनसँग घटनाबारे विस्तृत रिपोर्टमा मागेको छ । पन्जाब प्रान्तका मुख्यमन्त्री सहबाज सरिफले पनि घटनाका बारेमा जानकारी लिएका छन् । उनले आफ्नो ट्वीटमा यस घटनाबारेमा सुरक्षा अधिकारीहरूसँग वार्ता गरेको र दोषी पत्ता लगाएर कडा कारबाही गर्न निर्देशन दिएको उल्लेख गरेका छन् । बालबालिकाको अपहरणपछि हत्या गरिएका यस्ता घटना अरू पनि भएको प्रहरीले जनाएको छ । यस्तो घटनामा एकै व्यक्तिको हात रहेको हुन सक्ने प्रहरीको आशंका छ । यो घटनापछि पाकिस्तानमा सामाजिक सञ्जालमा व्यापक आक्रोश पोखिएका छन् । जस्टिसफरजैनाव हयासटयागका साथ विश्वभरबाट डेढ लाखभन्दा बढी ट्वीट भएका छन् ।
टंक र शुक्र अगाडि,काठमाडौं (कास) एनजिए ओपन गल्फ च्याम्पियनसिपमा बुधबार तीन ओभर ७१ अंकसहित टंकबहादुर कार्की र शुक्रबहादुर राई संयुक्त अग्रता लिएका छन् । दुवैले पहिलो १८ होल समाप्तिमा सुरेश तामाङलाई ३ स्ट्रोकले पछि पारेका छन् । रोयल नेपाल गल्फ क्लबमा ६ ओभर ७४ अंकसहित सुरेश तेस्रो र सात ओभर ७५ स्कोरसहित नवराज थापा चौथो स्थानमा छन् ।
एपीएफको जितमा अञ्जनको गोल,आजको खेलत्रिभुवन आर्मीविरुद्ध थ्री स्टार क्लब
नेपालको अर्को हार,"काठमाडौं (कास) नेपाली टोली दृष्टिविहीन वान डे विश्वकप क्रिकेटमा लगातार दोस्रो खेलमा पराजित भएको छ । नेपाल बुधबार बंगलादेशसँग ४ विकेटले पराजित भयो । पहिलो खेलमा नेपाल आयोजकमध्ये एक पाकिस्तानसँग ९ विकेटले पराजित भएको थियो । इकवाल रंगशाला फैसलाबादमा टस हारेको नेपालले निर्धारित ४० ओभरमा ९ विकेट गुमाई २ सय ६० रन बनायो । कप्तान कृतन श्रेष्ठले ६६ रन बनाएपछि नेपालले राम्रो स्कोर खडा गरेको थियो । ७३ बल खेलेका उनले ४ चौका प्रहार गरे । खिमानन्द गैरेले ५२ बलमा ३४ रन बनाए । अन्य खेलाडीमा पदमबहादुर बडैला ३०, रमेशबहादुर बानियाँ १६ तथा विक्रमबहादुर राना र भरत थापाले १२१२ रन बनाए । बंगलादेशका खोर्शेद आलमले ३ र आरिफ उल्लाहले २ विकेट लिए । मेहमुद रसिदले ६१ बलमा ६० रन बनाएपछि बंगलादेशले ३४३ ओभरमा लक्ष्य पूरा गर्यो । त्यस्तै आशिकुर रहमानले ४५, मोहम्मद अब्दुल मालिकले ३६ र अब्दुल्लाह जोबिरले २६ रन बनाए । नेपालका भरत थापाले २ तथा खिमानन्द, दुर्गा पौडेल र कृतनले ११ विकेट लिए ।"
पूर्वका फुटबलमा प्रायोजन बढ्दै,"विराटनगर फुटबलका प्रतिष्ठित प्रतियोगिताहरू भइरहेको पूर्वका जिल्लामा प्रायोजकको सक्रियताले भरथेग गरिरहेको छ । विभिन्न औद्योगिक प्रतिष्ठानले प्रतियोगिताको प्रायोजन गर्न थालेका छन् । केहीले टिम प्रायोजन पनि गर्न थालेका छन् । स्थानीय तहले पनि फुटबललगायत खेल प्रतियोगिताका लागि बजेट विनियोजन गर्न थालेका छन् ।प्रायोजक बढ्दै जाँदा फुटबल र यसका खेलाडीको विकासमा सघाउ पुगिरहेको खेलसम्बद्ध पदाधिकारी बताउँछन् । करिब एक करोड रुपैयाँ लागतमा फागुन पहिलो साता विराट गोल्डकपको पाँचौं संस्करण आयोजना गर्ने तयारी भइरहेको छ । आयोजक समितिसँग यति बेला सुको पनि छैन । तर, रकम संकलन गरेर प्रतियोगिता गर्ने अठोट आयोजक समितिको छ ।आवश्यक बजेटको ७० प्रतिशत रकम प्रायोजकबाट आउने विश्वास छ, आयोजक समिति अध्यक्ष नवीन रिजालले भने, बाँकी ३० प्रतिशत रकम टिकट बिक्रीबाट संकलन हुनेछ । यसअघिका सबै संस्करण पनि प्रायोजककै सहयोगमा गरिएको थियो । तेस्रो र चौथो संस्करण आयोजक समितिका अध्यक्ष राजेन्द्र राउत प्रायोजककै सहयोगमा विगतका प्रतियोगिताको सफल रूपमा गर्न सम्भव भएको बताउँछन् । यो प्रतियोगितालाई विराटनगर महानगरपालिकाले पनि प्रायोजन गर्दै आएको छ । अघिल्लो संस्करणसम्म ५ लाख रुपैयाँ आर्थिक सहयोग गर्दै आएकामा यसपालि १० लाख गोल्डकपका लागि छुटयाएको प्रमुख भीम पराजुलीले बताए । उनका अनुसार महानगरपालिकाले यसैपालिदेखि १० लाखको लगानीमा मेयर कप क्रिकेट पनि आयोजना गर्दै छ ।प्रायोजकको भरथेगपूर्वका जिल्लामा हुने फुटबलका सानाठूला हरेक गोल्डकप प्रतियोगिता प्रायोजककै भरमा हुँदै आएको अखिल नेपाल फुटबल संघ (एन्फा) का पूर्व केन्द्रीय उपाध्यक्ष सन्तोष बानियाँले बताउँछन् । प्रायोजकबिना कुनै पनि प्रतियोगिता गर्न सम्भव छैन, उनले भने, यति बेला पूर्वाञ्चल फुटबलमय बनेको छ, त्यो सबै प्रायोजककै देन हो ।प्रायोजककै भरमामा ८ लाख पुरस्कार राशिको मेची नेत्रालय गोल्डकप काँकडभिट्टा, ४ लाखको मदन भण्डारी दुहबी गोल्डकप सुनसरी, ३ लाख राशिको फाल्गुनन्द गोल्डकप फिदिम र २२ लाख पुरस्कार राशि भएका भीमनारायण गोल्डकप धनकुटा, पाथीभरा गोल्डकप ताप्लेजुङ, रामधुनी गोल्डकप सुनसरी सफल रूपमा सम्पन्न भइसकेका छन् ।सुनसरी जिल्ला फुटबल संघका अध्यक्ष एवं पूर्वमा हुने हरेक गोल्डकप प्रतियोगिताका प्राविधिक संयोजक दिलीप राईका अनुसार सबैभन्दा बढी पुरस्कार राशि भएको इटहरी गोल्डकप सुनसरी १२ लाख, झापा गोल्डकप ५ लाख, सुरुङगा गोल्डकप झापा ५ लाख, बुढासुब्बा गोल्डकप ७ लाख, माइभ्याली गोल्डकप इलाम ५ लाख र ५ लाख राशिको विराट गोल्डकप पनि छन् ।सबै प्रतियोगिता प्रायोजकमा निर्भर छन्, राईले भने, प्रायोजकहरू तँछाडमछाड गरिरहेका छन् तर समय अभावले सबै प्रतियोगिता गर्न सक्ने स्थिति छैन । उनका अनुसार पछिल्लो समय स्थानीय निकायमा जनप्रतिनिधि चुनिएका कारण पनि खेलकुदमा बढी लगानी हुने थालेको छ ।पूर्वका हरेक खेलकुद प्रतियोगितामा एसियन थाई फुड्स प्रालिको रमपम चाउचाउले सर्वाधिक प्रायोजन गर्दै आएको छ । खेलकुदमा सर्वाधिक प्रायोजन गरेकै कारण प्रालिका प्रबन्ध निर्देशक महेश जाजुलाई हालै राष्ट्रपति विद्यादेवी भण्डारीले सम्मान पनि गरिन् ।आफ्नो कम्पनीले हरेक वर्ष फुटबल, क्रिकेट, भलिबल, ब्याडमिन्टन, टेबलटेनिस, कराँते, तेक्वान्दो लगायत खेलमा एक करोड रुपैयाँभन्दा बढी लगानी गर्दै आएको जाजुले बताए । प्रालिले रमपम झापा ११ फुटबल क्लबलाई पाँच वर्षदेखि प्रायोजन गर्दै आएको छ । यसैगरी स्थानीय निकाय, रुस्लान, टुबोर्ग, विभिन्न ब्रान्डका सिमेन्ट उद्योग, पीएलओ लुब्रिकेन्ट, स्थानीय औद्योगिक घराना र व्यापारीले यसक्षेत्रमा फुटबललगायत विभिन्न खेलकुद प्रतियोगितालाई प्रायोजन गर्दै आएका छन् । आफैं पनि जुटाउँदैकतिपय क्लबले आफैं आर्थिक संकलन गर्न खेलकुद गतिविधि गर्दै आएका छन् । इलाममा माइभ्याली गोल्डकपका लागि दसैं र तिहारमा बिंगो खेलाएर क्लबले करिब ८ लाख रुपैयाँ आम्दानी गरेको थियो । खेल आयोजनाबाट कुल ९ लाख २७ हजार ४ सय ७५ रुपैयाँ आम्दानी भएकामा कर, व्यवस्थापन खर्चलगायत कटौती गर्दा करिब ८ लाख रुपैयाँ बचत भएको हो । यो रकम यसपालि माइभ्याली गोल्डकप आयोजनामा खर्चिने क्लबले जनाएको छ ।आफ्नो जन्मथलोमा हुने प्रतियोगिताका लागि विदेशमा बस्नेबाट पनि उल्लेख्य सहयोग जुट्ने गरेको छ । इलामको माइभ्यालीका लागि मलेसिया, बेलायत, हङकङलगायत मुलुकमा बसिरहेका इलामेहरूले रकम संकलन गरी पठाउने गरेको क्लबका अध्यक्ष धिरेन चेम्जोङले बताए । धरानको बूढासुब्बा गोल्डकपका लागि पनि विदेशमा बस्ने धरानेहरूले यथेष्ट सहयोग गर्दै आएका छन् ।जिल्ला र क्षेत्रीयस्तरका प्रतियोगिता गर्ने क्लबहरूले तिहारमा देउसीभैली र अरु बेला सांगीतिकसांस्कृतिक कार्यक्रम गरेर पनि आर्थिक स्रोत जुटाउने गरेका छन् ।"
सगरमाथा कराँते सुरु,"काठमाडौं (कास) चौथो सगरमाथा अन्तर्राष्ट्रिय कराँते प्रतियोगिता बुधबार सुरु भएको छ । पहिलो दिन पुरुषमहिलातर्फ क्वाटरफाइनल चरणका खेल भए ।उद्घाटनमा कराते महासंघका अध्यक्ष दावा गुरुङ, निर्णायक मजिन्द्र सिंह र राष्ट्रिय कराँतेमा स्वर्ण जितेका आयोजक नक्साल कराँते डोजोका खेलाडी आकाश पाललाई सम्मान गरिएको थियो ।"
आयोजक केब्सको हार,"काठमाडौं (कास) इस्ट पोल प्रथम केब्स कप अन्तरकलेज छात्र फुटबलमा बुधबार क्वाटरफाइनल पुगेको छ । इस्ट पोलले लोयल्टी एकेडेमीलाई १० ले हरायो ।जेम्सले अरुणिमालाई १०, आइडियल बी ले बज्रलाई ३० तथा केयू सिटीले आयोजक केब्स बी लाई ३० ले हराउँदै क्वाटरफाइनल सुरक्षित गरे ।"
वन अतिक्रमण हटाउनै समस्या,"कञ्चनपुर जिल्ला वन कार्यालयले कृष्णपुर नगरपालिकाको बाँणीमा अतिक्रमण गरिएको वन क्षेत्र गत फागुनमा खाली गराएको थियो । बाढीपीडित र सुकुम्बासीका नाममा वन क्षेत्रमै बनाइएका टहरा कार्यालयले डोजर लगाएर भत्काएको हो । तर नवदुर्गा महिला सामुदायिक वनमा पर्ने उक्त ठाउँ खाली गरेको ६ महिना नबित्दै पुन: अतिक्रमण सुरु भयो । स्थानीय तहको चुनावको मौका छोपी व्यक्तिले हडपेका हुन् ।शुक्लाफाँटा नगरपालिका ४ पिल्लरीफाँटामा २ सय हेक्टरभन्दा बढी वन क्षेत्र एक दशकदेखि अतिक्रमणमा छ । उक्त क्षेत्र खाली गराउन वनले पटकपटक प्रयास गर्दा पनि सफल हुन सकेको छैन । उक्त क्षेत्रका धेरै जनामाथि मुद्दासमेत चलाएर अतिक्रमित क्षेत्र खाली गराउने प्रयास गरिएको हो । तर केही वर्षदेखि अदालतमा मुद्दा चलिरहेका कारण अतिक्रमण हटाउने काम थाती राखिएको छ ।जिल्लामा नयाँ अतिक्रण नभए पनि वर्षाैंदेखिको अतिक्रमण हटाउन निकै समस्या भइरहेको छ । वन कार्यालयको तथ्यांकअनुसार कञ्चनपुरमा करिब ६ हजार हेक्टर वन क्षेत्र अतिक्रमणको चपेटामा छ । यसमध्ये आधा क्षेत्र हटाउनै नसकिने अवस्था छ । भीमदत्त नगरपालिकाको खल्ला मसेट्टी, वेदकोट नगरपालिकाको पोल्खरी क्षेत्र र शुक्लाफाँटा नगरपालिकाको पिल्लरीफाँटामा ठूलो बस्ती र वर्षाैंदेखिको अतिक्रमण भएका कारण हटाउन निकै समस्या हुने देखिन्छ । यी तीन क्षेत्रमा मात्रै करिब २ हजार हेक्टरभन्दा बढी वन अतिक्रमण भएको देखिन्छ ।ठूलो बस्ती र वर्षाैंदेखिको बसोबासका कारण उक्त ठाउँको अतिक्रमण हटाउन निकै समस्या छ, वन अधिकृत शिवप्रसाद शर्माले भने, पोल्खरी क्षेत्रलाई त पुरानो बसोबास भएकाले लालपुर्जा दिनका लागि हामीले विभागमा लेखी पठाएका छौं । उनले एकदुई वर्षयता जिल्लामा नयाँ अतिक्रमण नभए पनि पुरानो हटाउन नसकिएका कारण बढी देखिएको बताए ।आरक्षपीडित, बाढीपीडित र भूमिहीनको समस्या समाधान गरेपछि मात्रै वनमाथिको चाप कम हुने वन संरक्षणमा लागेका बताउँछन् । वर्षांैदेखि बसोबास भएको बस्तीलाई व्यवस्थित गरेर वास्तविक अतिक्रमित क्षेत्र पहिचान गरी खाली गरिनुपर्छ, जयशंकर सामुदायिक वन उपभोक्ता समिति अध्यक्ष रामचन्द्र रेग्मीले भने, वर्षाैं पुरानो बस्ती हटाउने हो भने उनीहरूको अन्यत्र व्यवस्थापन गरिनुपर्छ, नत्र उनीहरू पुन: वन क्षेत्रमै जान्छन् ।वनको तथ्यांकअनुसार ब्रह्मदेव इलाका वन कार्यालयको क्षेत्रमा १९४ हेक्टर, वेदकोटमा १ हजार २१६, टोटीफुलेलीमा ६०४, पिपलाडीमा ७५७, महाकालीमा ९२९, कृष्णपुरमा ५२८, देखतभुलीमा १ हजार ३८ र अन्य क्षेत्रमा ५ सय हेक्टर अतिक्रमणको चपेटामा छ । बाढीपीडित, सुकुम्बासी, मुक्त कमैया र आरक्ष पीडितका नाममा जिल्लाका विभिन्न ठाउँमा अतिक्रमण गरिएको हो । कतिपय ठाउँमा वर्षाैंदेखि खेतीपाती र पक्की संरचनासमेत निर्माण गरिएका छन् ।गत वर्ष चुरेको धारापानी पुग्दा त्यहाँ अतिक्रमणपछि बनेको व्यवस्थित बस्ती देखियो, शर्माले भने, त्यतिबेला हामीले गहुँखेती काटेर ठाउँ खाली गर्न भनेका कारण अहिले धेरैले छाडिसकेका छन् । अब केही परिवारमात्रै त्यहाँ रहेकाले उनीहरूलाई पनि हटाइने बताए । यस वर्ष पनि ३० हेक्टर अतिक्रमण हटाएर तारबारसहित वृक्षरोपणका लागि १५ लाख रुपैयाँ आएको उनले बताए । यसका लागि योजना बनाउने तयारी भइरहेको छ । गत वर्ष खाली गरिएको क्षेत्रमा पुन: केही परिवार बसेकाले उनीहरूलाई पनि हटाउने तयारी भइरहेको उनले बताए ।केही ठाउँमा वनले अतिक्रमण हटाएर तारबार र वृक्षरोपणसमेत गरेको छ । ७ वर्ष अवधिमा करिब अढाई हजार हेक्टर वन क्षेत्रबाट २२ सय घर टहरा हटाइएको छ । अधिकांश ठाउँमा वृक्षरोपण गरिएको कार्यालयले जनाएको छ । अतिक्रमण खाली गरिएका केही ठाउँमा वन राम्रो बनेको शर्माले बताए ।"
कक्षा ८ को परीक्षा जिल्लास्तरीय हुने,"रुकुम (पश्चिम) स्थानीय तहमा धमाधम विषयगत कार्यालयका काम भइरहेका छन् । स्थानीय सरकारका रूपमा रहेका स्थानीय तहले आफंै कानुन बनाउने र लागू गर्नेसम्म गरिरहेका छन् । चालु शैक्षिक सत्रको कक्षा ८ को वार्षिक परीक्षा भने जिल्लास्तरीय हुने भएको छ । त्यो पनि एउटा जिल्ला होइन, दुइटाको परीक्षा एउटै जिल्ला शिक्षा कार्यालयले गराउनेछ । रुकुम पश्चिमको जिल्ला शिक्षाले रुकुमपूर्वका विद्यालयको समेत परीक्षा गराउने निर्णय गराएको हो । पश्चिम तथा पूर्वका विद्यालयका प्रअहरूको बैठक डाकेर शिक्षा कार्यालयले चालु शैक्षिक सत्रमा कक्षा ८ को परीक्षा जिल्लास्तरीय बनाउने निर्णय गराएको हो ।त्रिभुवन जनता मावि मुसीकोटका प्रअ हरिप्रसाद खनालले प्रअको बैठकले कक्षा ८ को परीक्षा जिल्लास्तरीय नै बनाउने निष्कर्ष निक्लेको बताए । विद्यालय ऐन कानुन नबनेकाले जिल्लास्तरबाटै परीक्षा गराउँदा उपयुक्त हुने ठहर शिक्षा अधिकारीसहित प्रअहरूको बैठकले गरेको उनको भनाइ छ । जिल्ला शिक्षा अधिकारी कर्णबहादुर कुँवरले भने यसबारे घुमाउरो जवाफ दिए । दुइटा जिल्लाका प्रअहरूको बैठकले जिल्लास्तरीय परीक्षा बनाउने निर्णय गरेको भए पनि अन्तिम निर्णय भइनसकेको उनले बताए । प्रअहरूको बैठकमा त्यसबारे छलफल भएको थियो, जिशिअ कुँवरले भने, अब जिसससँग थप सल्लाह गरेर निर्णय हुन्छ । उनले जिल्लाभर कक्षा ८ को परीक्षामा एकरूपता ल्याउने बताए । दुवै जिल्लामा एकै हुने गरी परीक्षा गराउने गरी सोचिएको छ, उनले भने । प्रअको बैठकले देश संघीयतामा गए पनि हालसम्म विद्यालय ऐन र नियमावली खारेज नभएको र नयाँ पनि नबनेकाले जिल्ला शिक्षाबाटै कक्षा ८ को परीक्षा गराउनुपर्ने निष्कर्ष निकालेको थियो । स्थानीय तहलाई माध्यमिक अर्थात् कक्षा १२ सम्मको विद्यालय सञ्चालन गर्न अनुमति दिने कानुनी व्यवस्था छ तर शिक्षा कार्यालयले भने कक्षा ८ कै परीक्षा जिल्लास्तरीय बनाउने तयारी गरेकाप्रति स्थानीय तहका प्रतिनिधि भने आक्रोशित छन् । भूमे गाउँपालिका रुकुम पूर्वका अध्यक्ष रामसुर बुढा मगरले शिक्षा मन्त्रालय, विभाग, शिक्षा निर्देशनालय र जिल्ला शिक्षासँग स्थानीय तहको अन्तरविरोध रहेको बताए । शिक्षा मन्त्रालयअन्तर्गतका निकायले स्थानीय तहका सबै अधिकार खोसेको उनको भनाइ छ ।"
६ वडा थप्न प्रस्ताव,"बैतडी (कास) बैतडीको दशरथचन्द नगरपालिकाले क्षेत्रफल बढी भएकाबाट छुट्याएर वडा संख्या थप्न प्रस्ताव गरेको छ ।भौगोलिक रूपमा सेवा प्रवाहमा असहज भएको भन्दै मंगलबार सम्पन्न दोस्रो नगर सभाले वडा थप गर्ने प्रस्ताव पारित गरेको हो । पहिलो सभा भएको ६ महिनाभित्र दोस्रो गर्नुपर्ने प्रावधानअनुसार नगरसभा गरिएको हो । सभाले पञ्चवर्षीय नीति तथा कार्यक्रम अनुमोदन गरेको छ । ५ वर्षभित्र समृद्ध नगरपालिका बनाउन शिक्षा, स्वास्थ्य, यातायात पर्यटनलगायत विकास निर्माणका काम प्राथमिकता राखेर नीति तथा कार्यक्रम अनुमोदन भएको नगर प्रमुख नरेन्द्रसिंह थापाले बताए ।११ वडा रहेको नगरपालिकामा ६ वटा थप गर्ने निर्णय गरेको छ । आउँदो निर्वाचनमा मात्रै उक्त निर्णय लागू गरिनेछ । वडा १, २, ४, ६ र ९ मा ११ वटा थप्ने र ७ र ११ मा छिमेकी स्थानीय तहबाट पायक पर्ने क्षेत्र समेटेर १ वडा थप गर्ने निर्णय पारित गरेको नगरपालिकाले जनाएको छ ।"
छात्रावासका मुक्त कमलरीको पीडा,"नर्ती (दाङ) छात्रावास बसेर अध्ययन गरिरहेका अभिभावकविहीन मुक्त कमलरीको अवस्था दयनीय भइरहेको छ । न्यानो कपडा छैन, बिरामी हुँदा उपचार खर्च छैन, कतै निस्कन गाडी भाडा छैन । आर्थिक अभावले उनीहरूलाई काम पर्दा पनि छात्रावासबाट निस्कन सक्ने अवस्था छैन ।जुत्ताचप्पल छैन । झोला छैन । जाडोमा न्यानो कपडा छैन, लमहीको नर्तीस्थित लावाजुनी छात्रावासमा बसिरहेकी ११ कक्षा अध्ययनरत तुलसीपुर १६ की सीता चौधरीले भनिन्, बिरामी हुँदा औषधि किन्ने पैसा हुँदैन । कतै निस्कने हो भने गाडी भाडा हुँदैन । सरकारले मासिक ५ सय रुपैयाँ पकेट खर्च दिने गरेको र त्यसबाट खर्च धान्न कठिन भएको उनले बताइन् । समयमै उपचार नपाउँदा यसअघि छात्रावासमा बसेका तीन मुक्त कमलरीको मृत्यु भयो ।नर्तीस्थित छात्रावासमा पढिरहेका धनगढीकी हेमा चौधरी, रोल्पाकी मीना पुन र बर्दियाको होस्टेलमा रहेकी बर्दियाकै सविता चौधरीको उपचार हुन नसकेर मृत्यु भएको थियो । हामी पनि उपचार नपाएरै मर्छौं कि भन्ने डर छ, १२ कक्षा अध्ययनरत लमही २ वनकट्टाकी महिमा चौधरीले भनिन्, जाडो छेक्ने कपडा छैन । रातभर जाडो सहेर बस्नुपर्छ ।नर्तीस्थित छात्रावासमा दाङ, बर्दिया, कैलाली, प्यूठान र सल्यानका ८३ मुक्त कमलरी बसिरहेका छन् । जसमा ६ कक्षादेखि स्नातकसम्म अध्ययनरत मुक्त कमलरी छन् । लमहीकै वनगाउँस्थित छात्रावासमा बर्दियाका २४ मुक्त कमलरी छन् । वनगाउँमा बस्ने ७ देखि १२ कक्षासम्म पढिरहेका छन् । थारू समुदायको महान् चाड माघी आउँदै छ, वनगाउँ छात्रावासकी बर्दिया राजापुरकी कोपिला थारूलाई घर कसरी जाने भन्ने चिन्ता छ । माघी आउन थाल्यो । घर जान रहर लागेको छ तर भाडा छैन, उनले भनिन्, ५ सय रुपैयाँले कपडा किन्नु कि, उपचार गर्नु, कापी किन्नु कि, साबुन वा ब्रस ? के के गर्नु ?छात्रावास बस्नेमध्ये कतिका आमाबुवा छैनन् त कतिको घरबास नै छैन । आफ्नो कोही नभएकाले आवश्यक खर्च माग्ने ठाउँ नभएको नर्तीकै ८ कक्षामा पढ्ने रेशु चौधरीले बताइन् । हाम्रा अभिभावक छैनन् । हामी खर्च माग्न कहाँ जाने ? सरकारले पुग्ने खर्च दिँदैन, उनले भनिन्, हामीलाई बाँच्नै गाह्रो भो ।सरकारले दस महिनाको मात्र खाने बस्ने खर्च दिने गरेको छ । प्रतिव्यक्ति मासिक ४ हजारका दरले छात्रावास रेखदेख गरिरहेको विद्यालयले रकम पाउँछ । उक्त रकममध्ये ५ सय रुपैयाँ प्रत्येक मुक्त कमलरीलाई पकेट खर्चबापत दिने र ३ हजार ५ सय खाने, बस्ने काममा खर्च गर्ने नर्तीस्थित सूर्यविनायक माविका प्रधानाध्यापक विष्णुप्रसाद पौडेलले बताए । १० महिनाको खर्चले १२ महिना धान्नुपर्ने भएकाले समस्या भएको हो । छात्रावासको कोचिङबापत ९० हजार, अतिरिक्त क्रियाकलापबापत १५ हजार, पानी, बिजुली र उपचारमा ४८ हजार, सन्दर्भ सामग्री, पुस्तकालयका लागि ४५ हजार, सीपमूलक तालिमका लागि ३० हजार, विद्यालय व्यवस्थापन समितिको बैठक खर्च १० हजार र छात्रावास सञ्चालन खर्च १ लाख ३९ हजार आउने गरेको उनले जनाए । एक वार्डेन, दुई भान्से र एक पालेका लागि पनि तलब आउँछ ।छात्रावासमा अध्ययनरत मुक्त कमलरीका लागि आउने रकम पारदर्शी रूपमा खर्च नभएको गुनासा पनि आउन थालेका छन् । हाम्रा लागि आएको रकम सही तरिकाले खर्च भएनभएको हामीलाई थाहा छैन । विद्यालयले हामीलाई कुनै पनि छलफलमा सहभागी गराउँदैन, उनले भनिन्, कुनै सीपमूलक तालिम पनि सञ्चालन भएको छैन । व्यवस्थापन समिति पनि कहिल्यै छात्रावासको अवस्था हेर्न आएको छैन ।कम स्रोतसाधनमा धेरै काम गर्नुपर्ने भएकाले मुक्त कमलरीका सबै आवश्यकता पूरा गर्न कठिन भएको व्यवस्थापन समिति अध्यक्ष पुरणबहादुर चौधरीले बताए । १० महिनाको खर्च आउँछ । त्यही रकमले हामीले १२ महिना धान्नुपर्छ, उनले भने, मुक्त कमलरीका समस्या सम्बोधन गर्न हामी गम्भीर छौं तर तोकिएकै शीर्षकको खर्चले पुग्दैन ।"

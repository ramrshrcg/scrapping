शीर्षक,विवरण
परिणाम छिटो घोषणा गर,"काठमाडौं एमाले र माओवादी केन्द्रको गठबन्धनले प्रतिनिधिसभाको समानुपातिकतर्फको निर्वाचन परिणाम छिटो घोषणा गर्न निर्वाचन आयोगलाई दबाब दिएको छ । आयोगले गठबन्धनलाई संविधानअनुरूप प्रक्रिया अघि बढिरहेको र राष्ट्रिय सभाको निर्वाचनपछि मात्र महिलाको प्रतिनिधित्वको टुंगो लाग्ने संवैधानिक प्रावधान ख्याल गर्न सम्झाएको छ ।एमाले उपाध्यक्ष भीम रावल, पूर्वसभामुख सुवास नेम्वाङ, पोलिटब्युरो सदस्य अग्नि खरेल र माओवादी केन्द्रका कृष्णबहादुर महरा, वर्षमान पुनलगायत नेताहरू सोमबार आयोगमा पुगेका थिए । उनीहरूले आयोग पदाधिकारीहरूलाई भेटी जनादेश रोकेर राख्न नहुने भन्दै संवैधानिक आयोग गम्भीर हुनुपर्ने उल्लेख गरे । राष्ट्रिय सभाको अध्यादेश जारी भइसकेको सन्दर्भमा अब पनि परिणाम रोकेर राख्न नहुने वाम गठबन्धनका नेताको जिकिर थियो । जनताबाट मत आइसकेको छ, यसलाई रोकेर राख्न मिल्दैन, आयोग पदाधिकारीसँगको भेटपछि एमाले उपाध्यक्ष रावलले भने, लोकतन्त्रमा विश्वास राख्ने र संवैधानिक अंगहरूले पनि प्रक्रियाहरू खोल्नुपर्छ ।गठबन्धन टोलीसँगको छलफलमा प्रमुख आयुक्त अयोधीप्रसाद यादवले संविधान र कानुनअनुसार नै आयोग चलिरहेको र आगामी दिनमा पनि त्यसले जे व्यवस्था गरेको छ, त्यहीअनुसार काम अघि बढाउने बताए । उनले संवैधानिक प्रावधान नै राष्ट्रिय सभाको निर्वाचन प्रक्रिया पूरा भएपछि मात्र प्रतिनिधिसभाले पूर्णता पाउने खालको रहेको उल्लेख गर्दै यो दायराबाट बाहिर जान नसकिने उल्लेख गरेका थिए । संविधानमा उल्लेखित प्रावधानअनुसार नै आयोग अघि बढ्ने धारणा प्रमुख आयुक्तले राख्नुभएको छ, आयुक्त ईश्वरी पौडेलले भने, आयोग संविधान र कानुनअनुसार नै आफ्नो काम गर्छ । राष्ट्रिय सभा गठनसम्बन्धी अध्यादेश जारी गर्न नमिल्ने अडान राख्दै आएको एमालेले राष्ट्रपतिबाट उक्त अध्यादेश प्रमाणीकरण भएपछि प्रतिनिधिसभाको समानुपातिकतर्फको निर्वाचन परिणाम छिटो घोषणा हुनुपर्ने माग गर्दै आएको छ । संविधानअनुसार संघीय संसद्मा महिलाको संख्या ३३ प्रतिशत हुनुपर्ने उल्लेख छ । यो संख्या पुर्याउन अन्यत्रबाट सम्भव नभए समानुपातिकतर्फको सिटबाट क्षतिपूर्ति हुनुपर्छ । यही प्रावधानका कारण पहिले राष्ट्रिय सभाको निर्वाचन गरी त्यहाँ महिला कति हुन्छन् त्यसका आधारमा समानुपातिकतर्फको सिटमा दलहरूले कति महिला पठाउनुपर्ने हो निक्र्योल हुने आयोगको तर्क छ । वाम गठबन्धनका नेताले भने यसलाई फरक तरिकाले व्याख्या गरिरहेका छन् । उनीका अनुसार राष्ट्रिय सभामा कम्तीमा २२ महिला स्वत: आउँछन् र यो झन्डै ३७ प्रतिशत हुन्छ । अब समानुपातिकतर्फबाट दलहरूले आफूले जितेका सिटबाट ३३ प्रतिशत महिलाहरू पठाउनेबित्तिकै राष्ट्रिय सभा र प्रतिनिधिसभासहितको संघीय संसद्मा स्वत: महिलाको संख्या ३३ प्रतिशत पुग्ने उनीहरूको दाबी छ । आयोगले भने कानुनी प्रक्रिया पूरा गर्नुपर्ने भएकाले वाम गठबन्धनको तर्कका आधारमा निर्णय गर्न नसक्ने जवाफ दिएको छ ।समानुपातिकतर्फको मत परिणाम सार्वजनिक भए ताजा जनादेशअनुसार नयाँ सरकार गठनको प्रक्रिया अघि बढ्ने वाम गठबन्धनको धारणा छ । समानुपातिक परिणाम घोषणा नहुँदा प्रतिनिधिसभाले पूर्णता पाउँदैन । प्रतिनिधिसभाले पूर्णता नपाउँदासम्म सरकार गठनको प्रक्रिया आरम्भ हुन सक्तैन ।झन्डै डेढ घण्टा भएको छलफलमा राष्ट्रिय सभाको निर्वाचन मितिको सम्बन्धमा पनि छलफल भएको थियो । छिटो मिति तय गर्नुपर्नेतर्फ सरकारलाई ताकेता गर्न वाम गठबन्धनले आयोगलाई पनि ध्यानाकर्षण गराएको छ । राष्ट्रिय सभा गठनका लागि हालसम्म त्यसको निर्वाचन मिति नै घोषणा भएको छैन । निर्वाचन मिति सरकारले नै घोषणा गर्नुपर्छ । आयोगले १५ दिनको समय राखेर दल दर्ताका लागि आहवान गरेको छ । दल दर्ता सकिएपछि छिटो निर्वाचन गर्ने गरी मिति घोषणा गर्न आयोगले सरकारको ध्यानाकर्षण गराइसकेको छ । गठबन्धनका नेताहरूले सरकार राष्ट्रिय सभा निर्वाचनको मिति घोषणालाई नै लम्बाउने र जतिसक्दो ढिलो गर्ने प्रयासमा रहेको धारणा राखेका थिए । यसैबीच एमाले र माओवादी निकट युवा र विद्यार्थी संगठनहरूले पनि आयोगलाई छिटो निर्वाचन परिणाम सार्वजनिक गर्न माग गर्दै दबाब दिएका छन् । एमाले र माओवादीका नेताहरू आयोग जानुअघि सोमबार दिउँसो भ्रातृसंगठनका नेताहरूको छुट्टै टोली ज्ञापनपत्र लिएर आयोग कार्यालय पुगेको थियो । उक्त टोलीले प्रमुख आयुक्त यादव लगायतलाई भेटी आयोगले नै महिलाको प्रतिनिधित्वको विषयलाई लिएर दलीय झमेला आउने अवस्था सिर्जना गरिदिएको आरोप लगाएको थियो । युवा संघ, अनेरास्ववियू, वाईसीएल र अनेरास्ववियू क्रान्तिकारीका अध्यक्षहरूले ज्ञापनपत्र बुझाउँदै वाम गठबन्धनलाई फुटाउने योजना भइरहेको र त्यसमा आयोगका गतिविधिले पनि थप आशंका जन्माएको आरोप लगाएका थिए ।"
एक खर्ब फिर्ता हुँदै,"काठमाडौं करिब एक खर्ब रुपैयाँ बराबरको प्रत्यक्ष वैदेशिक लगानी (एफडीआई) को स्वीकृति पाइसकेका दुई उद्योग फिर्ता हुने भएका छन् ।करिब ५५ अर्ब रुपैयाँ लगानी स्वीकृति पाएको नाइजेरियाको डांगोटे सिमेन्ट र ४० अर्ब स्वीकृति लिएको भारतको रिलायन्स सिमेन्टबीचमै फर्किने भएका हुन् । डांगोटेले सिमेन्ट उत्पादनका लागि खानी नपाएको र रिलायन्सले ब्रान्ड नेम नपाएपछि चासो देखाउन छाडेको हो । रिलायन्स हाम्रो सम्पर्कमै छैन । हामीले लेखेको पत्रको समेत वास्ता गरेको छैन, लगानी बोर्डका प्रमुख कार्यकारी अधिकृत (सीईओ) महाप्रसाद अधिकारीले भने, डांगोटेले तीन ठाउँमा खानीका लागि प्रतिस्पर्धा गरेको थियो तर पाएन । उसले पनि लगानी गर्ने सम्भावना कम छ ।उनका अनुसार यी दुवै उद्योगले लगानीको पुन: तत्परता देखाए दोहोर्याएर एफडीआईको स्वीकृति लिनुपर्ने हुन्छ । लगानी बोर्ड नियमावली, २०६९ अनुसार सार्वजनिकनिजी साझेदारी (पीपीपी) बाहेकका परियोजनाको एफडीआई स्वीकृत भइसकेपछि एक वर्षमा परियोजना लगानी सम्झौता (पीआईए) गरिसक्नुपर्ने छ । पीआईए अवधि बढाउनुपर्ने मनासिव कारण देखिएमा बोर्डले १२ महिना नबढाई म्याद थप गर्न सक्नेछ, संशोधित नियमावलीमा भनिएको छ । यस आधारमा यी दुई आयोजनाका लागि पीआईए गर्ने समयावधि दुई वर्षको हो । डांगोटेले एफडीआई स्वीकृति लिएको करिब ४ वर्ष र रिलायन्सको तीन वर्ष नाघिसकेको छ । अधिकारीले भने, फेरि आउन चाहे नयाँ लगानीकर्ताझैं सुरुदेखिकै प्रक्रिया पूरा गर्नुपर्ने हुन्छ ।तत्कालीन प्रधानमन्त्री बाबुराम भट्टराईका पालामा २०६८ मा स्थापना भएको लगानी बोर्डबाट विदेशी लगानी स्वीकृत पाउने डांगोटे पहिलो कम्पनी हो । डांगोटेलाई ०७० कात्तिकमा तत्कालीन चुनावी मन्त्रिपरिषदका अध्यक्ष खिलराज रेग्मीको अध्यक्षतामा बसेको बोर्ड बैठकले लगानी गर्ने अनुमति दिएको थियो । बोर्डका अर्का अधिकारीका अनुसार डांगोटेले विराट सिमेन्टका नाममा रहेको हेटौंडास्थित भीमफेदीको चुनढुंगा खानी दुई करोड रुपैयाँभन्दा बढी लागतमा खरिद गरेको थियो । उक्त खानीमा भएको चुनढुंगा परीक्षण गर्दा गुणस्तरीय देखिएन । नयाँ खानीका लागि खानी विभागले लामो समय बोलपत्र आहवान नै गरेन, उनले भने, यसै वर्ष खानी खरिदका लागि आह्वान भएको तीन ठाउँको टेन्डरमा सहभागी भयो । तर पाउन सकेन ।धादिङको पानीखर्क र कैलाश तथा पाल्पाको चुनढुंगा खानीका लागि डांगोटे प्रतिस्पर्धामा सहभागी भएको थियो । तीमध्ये पानीखर्कमा चिनियाँ ह्वासिनले पायो । कैलाशको खानी केएल युनाइटेड सिमेन्टका नाममा पर्यो । पाल्पामा भने स्वर्गद्वारी मल्टिपर्पाेज सिमेन्टले पाएको छ । डांगोटेले दैनिक ६ हजार मेट्रिक टन सिमेन्ट उत्पादन गर्ने लक्ष्य लिएको थियो । ठूलो मात्रामा सिमेन्ट उत्पादन गर्ने भनेपछि नेपाली लगानीकर्ताहरूले हाम्रो सरकारी निकायहरूमा यसलाई असहयोगका लागि लबिइङ गर्दै हिँडेका थिए, डांगोटेसँग नजिक रहेर काम गरिरहेका एक अधिकारीले भने, स्वस्थ प्रतिस्पर्धाबाट उसले खानी नपाएको होइन । उसले नपाउने गरी मापदण्ड बनाइएको र कागजात नपुगेको भन्दै नियतवश डांगोटेलाई खानी नदिइएको हो ।अफ्रिकाको सबैभन्दा धनी नाइजेरियाली नागरिक एलिको डांगोटेले नेपालमा सिमेन्ट उद्योग विस्तार गर्ने गरी प्रस्ताव गरेका हुन् । अफ्रिकाबाहिर पहिलो पटक नेपालमा उद्योग स्थापना गर्ने प्रस्ताव डांगोटेको थियो । तर प्रशासनिक झन्झटका कारण एफडीआई स्वीकृति, कम्पनी दर्ता र खानी नपाएका कारण नेपालमा उसले लगानी नगर्ने भएको हो । बोर्डका अनुसार डांगोटेले झन्डै १३ करोड रुपैयाँ प्रशासनिक संयन्त्र र परोपकारमा खर्च गरिसकेको छ । कम्पनी दर्ता गर्दा ५० लाख रुपैयाँँ, हेटौंडाको भीमफेदीमा खानी खरिद गर्दा दुई करोड र भूकम्पपछि प्रधानमन्त्री दैवी प्रकोप उद्धार कोषमा १० करोड रुपैयाँ दाखिला गरिसकेको छ ।रिलायन्सले पनि यस्तै झन्झटका कारण नेपालमा लगानीको प्रस्तावलाई बेवास्ता गर्दै गएको हो । भारतको रिलायन्स सिमेन्टले सुरुमा ब्रान्ड नेम पाउन सकेन । नेपालमा रिलायन्स सिमेन्टकै नाममा कम्पनी र ट्रेडमार्क दर्ता भइसकेकाले अर्को नामबाट लगानी गर्नेनगर्ने दुविधामा थियो । पछि रिलायन्स सिमेन्टसँग आबद्ध भारतको व्यवस्थापन परिवर्तन भएपछि लगानीका लागि थप बेवास्ता भएको हो । लगानीका विषयमा बोर्डले पत्राचार गर्दा त्यसको प्रत्युत्तरसमेत पठाएको छैन । रिलायन्सको भने ०७१ मंसिरमा तत्कालीन प्रधानमन्त्री सुशील कोइरालाको अध्यक्षतामा बसेको बोर्ड बैठकले एफडीआई स्वीकृत गरेको थियो । दुवै उद्योगले नेपालमा लगानी नगर्नुका कारण हाम्रै प्रशासनिक झन्झट रहेको बोर्डका पूर्वसीईओ राधेश पन्तले बताए । ऐनकानुनले यो हुँदैन भन्ने हैन, लगानीका लागि वातावरण हामीले बनाइदिने हो, उनले भने, त्यसपछि यस्ता उत्पादनमूलक उद्योगबाट मुलुकले फाइदा उठाउने हो । तर यी उद्योगलाई कर्मचारी यन्त्रले ऐनकानुन देखाउँदै हुँदैन भनेर झन्झट दिएका कारण फर्कन बाध्य भएको उनको दाबी छ । डांगोटे खानीका लागि ४ वर्ष दौडियो । रिलायन्सले ब्रान्ड नाम नै पाएन, उनले भने, उनीहरू बाध्यात्मक अवस्थामा फर्कने भएका हुन् । विदेशी लगानीका लागि यो दुर्भाग्यपूर्ण छ ।"
सडक बनाउन जंगलको बास,"जुम्रिकाँडा (प्यूठान) जुम्रिकाँडाका युवा गाउँमा बस्न छाडेको निकै भयो । तर उनीहरू अरूजस्तै कमाउन राजधानी पसेका वा विदेशिएका होइनन् । बरु गाउँमा सडक पुर्याउन जंगलमै बास बस्न थालेका हुन् । नगरपालिकाले पदमार्गका लागि बजेट विनियोजन गरेपछि प्यूठान नगरपालिका५ जुम्रिकाँडा चान्जाका बासिन्दा यसरी सडक निर्माणमा जुटेका हुन् । चान्जा जाने घोरेटो बाटोसमेत नहँुदा स्थानीयले दु:ख पाएका थिए । नगरपालिकाले पदमार्ग निर्माणका लागि १२ लाख रुपैयाँ विनियोजन गरेपछि स्थानीयले मोटरसाइकलसमेत गुडाउन मिल्ने गरी २ मिटर चौडा बाटो बनाउन थालेका हुन् । यहाँका २३ घरपरिवारमध्ये प्रत्येकबाट एकजना बाटो खन्न आएको जुम्रिकाँडाठूलोगाउँलिस्नेठाकठोकेचान्जा पदमार्ग निर्माण उपभोक्ता समिति अध्यक्ष किमबहादुर घर्तीले बताए । कात्तिक १३ गतेदेखि बाटो खन्न थालेका छांै, उनले भने, झन्डै १ किमि निर्माण पूरा भइसकेको छ । जिप पुग्ने सडक नभए पनि मोटरसाइकलसम्म गुड्न मिल्ने बनाउन जुटेको घर्तीले बताए । उनका अनुसार दसैंतिहार मान्न घर आएका युवा बाटो खन्न भन्दै यसपालि भारत गएनन् । उनीहरू जंगलमै क्याम्प बनाएर बाटो निर्माणमा जुटेका छन् । सडक बनाउन केही वृद्धवृद्धासमेत गैंती र झेम्पल लिएर कस्सिएको वडाध्यक्ष लछुमन भण्डारीले बताए । पदमार्ग निर्माणका लागि बजेट परेपछि हौसिएका छौं, ६३ वर्षीय हस्तबहादुर खडकाले भने, आफू हिँड्ने बाटो पनि बन्ने, पैसा पनि कमाइने खुसी नहुने कुरै भएन । स्थानीय देवीराम खड्काले दैनिक साढे ५ सय रुपैयाँ ज्याला तोकेर काममा जुटेको बताए । जुम्रिकाँडा ठूलोगाउँदेखि चान्जा करिब ६ किमि पर्छ ।"
६ दलको समानुपातिक सूचीमा त्रुटि,"काठमाडौं (कास) निर्वाचन आयोगले ६ राजनीतिक दललाई प्रदेशसभाको समानुपातिकतर्फ निर्वाचित गर्न प्रस्तावित नामावली सच्याउन पत्राचार गरेको छ । आयोगले सातवटै प्रदेशसभाको समानुपातिकतर्फको २ सय २० सिटको परिणाम पुस ७ गते घोषणा गरेको थियो ।आयोगको सोमबार बसेको बैठकले कांग्रेस, राष्ट्रिय जनता पार्टी नेपाल, संघीय समाजवादी फोरम नेपाल, राष्ट्रिय जनमोर्चा, संघीय लोकतान्त्रिक राष्ट्रिय मञ्च र राष्ट्रिय प्रजातन्त्र पार्टीलाई कानुनअनुसार सूची मिलाएर पठाउन पत्राचार गर्ने निर्णय गरेको हो । ती दलले पठाएको नामावलीमा समावेशी समूह नमिलेको, क्रम मिचिएको, महिलाको अनुपात नमिलाइएको जस्ता त्रुटि देखिएका छन् । आयोगले ती दललाई त्रुटि सच्याउन तीन दिनको समय दिएको छ ।आयोगका प्रवक्ता सहसचिव दिनेश घिमिरेले कानुनअनुसार समावेशी क्लस्टर नमिलेको र क्रम मिचिएर नामावली पठाइएका राजनीतिक दललाई सच्याउन पत्राचार गरिएको बताए । प्राप्त मतअनुसार १३ राजनीतिक दलले प्रदेशसभामा समानुपातिक सिट पाएका छन् । आयोगले दिएको पुस १४ को समयसीमाभित्र ती दलले आफूले पाएको सिटमा निर्वाचित गर्नुपर्ने उम्मेदवारहरूको नामावली पठाएका थिए ।"
भूकम्पपीडितसँग साढे ७ करोड घूस,"काठमाडौं कर्मचारीले ६ महिनायता भूकम्पपीडितबाट साढे ७ करोड रुपैयाँभन्दा बढी घूस लिएका छन् । एकान्तकुनास्थित यातायात कार्यालयको सानाठूला फाँट का केही कर्मचारीले सरकारले सहुलियतमा उपलब्ध गराएको ट्याक्सी दर्ता र नामसारीका नाममा प्रतिव्यक्ति ५० हजारदेखि एक लाख रुपैयाँसम्म असुलेका हुन् । सरकारले १८ जिल्लाका भूकम्पपीडितलाई गोलाप्रथाबाट १ हजार ५ सय ट्याक्सी वितरण गरेको थियो । ट्याक्सी किन्न चाहने पीडितसँग संकलन गरिएको १ लाख ४९ हजार ५ सय ५८ निवेदनका आधारमा गोलाप्रथाबाट उनीहरूलाई छनोट गरिएको थियो । त्यस क्रममा संस्थागत र योजनाबद्ध ढंगले घूस असुलिएको स्रोतले बतायो । भूकम्पपीडितका नाममा ट्याक्सी दर्ता गर्दा र उनीहरूबाट व्यवसायीका नाममा नामसारी गर्दा ५० देखि एक लाख रुपैयाँसम्म घूस संकलन गरेको देखिन्छ, स्रोतले भन्यो, मिलेमतोमा कार्यालय प्रमुखदेखि फाँटका श्रेणीविहीन कर्मचारीसम्मलाई भाग लगाइएको रहेछ । गोलाप्रथामा परेपछि पीडितले ट्याक्सी खरिद गरी सञ्चालन गर्न पाउने व्यवस्था गरिएको थियो । गोलाप्रथामा परेका, तर किनेर चलाउन नसक्ने पीडितले व्यवसायीलाई ट्याक्सी बेचेका थिए । त्यस क्रममा दर्तादेखि नामसारीसम्म फरकफरक दर तोकेर घूस लिइएको हो । गत मंसिर २९ मा यातायात कार्यालयको सानाठूला फाँटको १४ नम्बर शाखाका नासु ईश्वरबन्धु गौतम ५० हजार रुपैयाँ घूससहित पक्राउ परेका थिए । उनले ट्याक्सी नामसारीका क्रममा सेवाग्राहीसँग कार्यालयभित्रै निर्धक्क घूस लिएका थिए । अफिसमा यस्तै सिस्टम बनाइएको छ, लिएको रकम १० प्रतिशत हाकिम (कार्यालय प्रमुख) लाई बुझाउनुपर्ने नियम थियो, गौतमको बयान उद्धृत गर्दै स्रोतले भन्यो, बाँकीको ४० प्रतिशत शाखा प्रमुख र ६० प्रतिशत अरू कर्मचारीबीच बाँडफाँट गरिन्थ्यो । उनका हिसाबअनुसार कुल संकलित घूस रकम बास्केट फन्डमा राखेर ३२ प्रतिशत शाखा प्रमुखले र ५८ प्रतिशत बाँकी कर्मचारीले बाँड्ने गर्थे । कार्यालय प्रमुखको हस्ताक्षर गर्ने निर्णयमा भने उनलाई आधा दिई बाँकीमा ४०६० प्रतिशतको अनुपातमा भागबन्डा गरिएको स्रोतले बतायो ।गत असारमा भूकम्पपीडितका लागि गोलाप्रथाबाट ट्याक्सी बाँडिएको थियो । केहीबाहेक अधिकांशको नाममा ट्याक्सी दर्ता र नामसारी भइसकेको स्रोतले बतायो । त्यही क्रममा यातायात कार्यालयमा संगठित रूपमै घूस उठाउने योजना बनेको थियो । यस्तो योजना बनेको थाहा पाएपछि केही कर्मचारी सरुवा मागेर सामान्य प्रशासन मन्त्रालय फर्केका थिए भने केही अन्यत्र काजमा गए । घूसकाण्डबारे अख्तियारमा सूचना दिनेमध्ये एक अधिकृत कान्तिपुरको सम्पर्कमा आएका हुन् । सुरुमा यिनीहरूले केही दलालसँग मिलेमतो गरी बैंक खाता खोले । त्यसमा ब्यालेन्स गरेर भौचर देखाएपछि कर्मचारीले बल्ल ट्याक्सीको काम गरिदिन्थे, ती अधिकृतले कान्तिपुरसित भने, प्रतिट्याक्सी ३५ हजार रुपैयाँ दर तय भएकोमा केही सातामै भाउ बढाइयो । असुरक्षित हुने भए पनि दलालमार्फत नगदमै कारोबार गर्न थाले । फाइल खोज्ने कार्यालय सहयोगीलाई समेत सेवाग्राहीसँग रकम लिन बाध्य पारी २ हजार रुपैयाँ हप्तावारी बुझाउनुपर्ने नियम बनाइएको थियो । त्यस क्रममा केही कार्यालय सहयोगीले विरोध गरेका थिए ।चर्को घूस उठाउन सुरु भएपछि केही ट्याक्सीधनी र व्यवसायी सरुवा भइसकेका अधिकृतलाई भेट्न पुगेका थिए । ती अधिकृतले अख्तियार वा अन्य निकायमा सूचना दिएर कारबाही गराउन सुझाव दिए । यातायातका कर्मचारी झन् रिसाएर हाम्रो काम बिगार्देलान् भन्ने डर भयो, व्यवसायीको भनाइ उद्धृत गर्दै ती अधिकृतले भने, काम बनेपछि उजुरी गर्नुपर्छ भनेर फर्केका थिए । अख्तियार स्रोतका अनुसार रंगेहात पक्राउ परेका नासु गौतमले आफूले संकलन गरेको रकम र त्यसमा हुने भागबन्डाको हिसाबकिताबबारे बयानमा खुलाएका छन् । हालसम्म १५ सय ट्याक्सीको दर्ता र नामसारीका क्रममा औसतमा ५० हजारका दरले तथ्यांक विश्लेषण गर्दा कुल साढे ७ करोड रुपैयाँ घूस संकलन भएको देखिन्छ । १० प्रतिशतका दरले ७५ लाख रुपैयाँ कार्यालय प्रमुखको भागमा गएको देखिन्छ भने २ करोड ४० लाख शाखा प्रमुखको भागमा परेको छ । बाँकी कर्मचारीको नाममा ४ करोड ३५ लाख बाँडिएको भेटिन्छ । तर एउटै ट्याक्सी भूकम्पपीडितका नाममा दर्ता हुने र फेरि नामसारीसमेत हुने भएकाले उठेको रकम योभन्दा बढी हुने अनुमान छ । रंगेहात पक्राउ परेका गौतम यसअघि मालपोत कार्यालयमा काम गरिसकेका कर्मचारी हुन् । यातायातमा सरुवा हुनासाथ उनी सुरुमा जनसम्पर्क नहुने फाँटमा थिए । तर केही दिनमै उनलाई कार्यालय प्रमुख वसन्त अधिकारीले ट्याक्सी दर्ता र नामसारी हेर्ने १४ नम्बर फाँटमा सरुवा गरे । त्यही फाँटमा काम गर्ने महिला नासुले गौतमको विरोध गरिन् ।विवादबीच आफू फाँटमा नबस्ने भन्दै गौतमले अधिकारीलाई अन्यत्र सारिदिन अनुरोध गरे । तर कार्यालय प्रमुख अधिकारीले आफूलाई इमानदार र काम गर्ने मान्छे चाहिएको भन्दै १४ नम्बर फाँटकै जिम्मेवारी दिए । कतिपयले स्पष्ट हिसाब नदेखाउने र लुकाउने भएकाले हाकिमले तुलनात्मक रूपमा इमानदार कर्मचारी रोज्छन्, यातायात कार्यालय स्रोतले भन्यो, सहयोग गर्नुपर्यो, तपाईंलाई म विश्वास गर्न सक्छु भनेर हाकिमले जिम्मेवारी दिए ।स्रोतका अनुसार पक्राउ परेपछि नासु गौतमले कार्यालय प्रमुख अधिकारी, शाखा अधिकृत वासु तिवारीलगायतको नाम लिएका थिए । तीमध्ये केहीसँग अख्तियारले बयान लिइसकेको छ । घूस लिनुअघि आफूलाई उत्प्रेरित गरेको भनेर उनले अर्का कर्मचारी रामबहादुर साहुको नाम लिएका छन् । उच्च राजनीतिक पहँुचबाट यातायात कार्यालयमा आएका कारण साहुको हिसाबकिताब माथि विश्वास नगरेर अधिकारीले गौतमलाई जिम्मेवारी दिएको स्रोतले बतायो । तिवारी केही महिनाअघि सरुवा भए पनि सर्वोच्च अदालतमा रिट हाली अन्तरिम आदेश ल्याएर फेरि यातायातमै फर्केका थिए । रंगेहातको विवाद भएपछि भने उनले रिट तामेलीमा राख्न पुन: निवेदन दिएका छन् । उनी अहिले यातायातबाट सरुवा हुन चाहन्छन् । हालै सहसचिवमा बढुवा भएका वसन्त अधिकारी विभागमा फर्केका छन् । अर्का कर्मचारी मीनकुमार लुइँटेल पनि रमाना लिएर स्थानीय विकास मन्त्रालय सरुवा भएको स्रोतले बतायो ।"
दुरुपयोग रोक्न ईपासपोर्ट,"काठमाडौं (कास) राहदानी विभागले राहदानी दुरुपयोग रोक्न ईपासपोर्टमा जानुपर्ने निष्कर्ष निकालेको छ । नक्कली नागरिकता बनाएर त्यसकै आधारमा राहदानी बनाउने गरिएको गुनासो आउने गरेकाले दुरुपयोगको आशंकामा ईपासपोर्टमा जानुपर्ने निष्कर्ष निकालिएको हो । खासगरी नेपालबाहिरबाट आउने आवेदनमा दुरुपयोग भएको आशंका हुने गरेको छ । एमआरपीबाट मात्रै दुरुपयोग रोक्न सम्भव नभएको विभागले जनाएको छ । १० मुलुकका नियोग र राहदानी विभागमा लाइभ इनरोलमेन्ट (आफैं उपस्थित भएर अनलाइनमा फर्म भर्ने) सन्चालन गरिएको भए पनि त्यो उत्साहजनक रुपमा उपयोगमा नआएको विभागका अधिकारीले बताए । एमआरपीलाई ईपासपोर्टमा लैजाने तयारीस्वरूप सरकारले दुई वर्षअघि नै लाइभ इनरोलमेन्ट प्रक्रिया अघि बढाएको हो । सहजताका लागि अझै पनि आवेदन फाराम बुझ्ने गरिएको छ । जनताको सुविधा हेरिएको बताइए पनि यो जिम्मेवारीबाट पन्छिने कार्य भएको एक अधिकारीले बताए । एमआरपी छपाइ गरिरहेको फ्रान्सेली कम्पनी ओभरथरले नै लाइभ इनरोलमेन्टका लागि प्रविधि उपलब्ध गराएको छ । हस्तलिखित राहदानीलाई पूर्ण रूपमा विस्थापित गरिसकेको राहदानी विभागमा राहदानी वितरणको चाप छैन । अब यस्तै सुरक्षाका विशेषता थप्दै आफ्नो मुलुकको राहदानीलाई बलियो र गर्विलो बनाउनेतर्फ लाग्नुपर्ने सुझाव परराष्ट्रका अधिकारीहरूको छ । पासपोर्टलाई साँच्चै विश्वासिलो बनाउने हो भने लाइभ इनरोलमेन्ट नै काफी छ तर शतप्रतिशत लाइभ इनरोलमेन्ट नहुँदा आशंका पनि व्याप्त छ, परराष्ट्रका एक अधिकारीले भने । लाइभ इनरोलमेन्ट भएका स्थानबाट अन्य तवरले आउने आवेदनलाई थप भेरिफाइ गरिरहेका छौं तर पनि हाम्रो आधार आवेदन र नागरिकता नै हो, राहदानी विभागका महानिर्देशक रामकाजी खडकाले कान्तिपुरसँग भने, हामी ईपासपोर्टमा गयौं भने अनिवार्य लाइभ इनरोलमेन्ट र रेटिना रहन्छ जसले गर्दा व्यक्ति उपस्थित हुनैपर्छ । राहदानी विभागले ईपासपोर्टका लागि गृहकार्य गरिरहेको उल्लेख गर्दै उनले भने, ईपासपोर्ट भएपछि यस्ता आशंका मेटिनेछन् । उनले ईपासपोर्टमा गए राहदानी दुरुपयोग शून्यमा झर्ने पनि दाबी गरे ।"
थापालाई सहरी विकासको जिम्मेवारी,काठमाडौं प्रधानमन्त्री शेरबहादुर देउवाले सहरी विकास मन्त्रालयको जिम्मेवारी उपप्रधान एवं ऊर्जामन्त्री कमल थापालाई दिएका छन् । राप्रपा अध्यक्ष थापाको सिफारिसमा देउवाले सहरी विकास मन्त्री दिलनाथ गिरीलाई बर्खास्त गरेका थिए । गिरी हटेपछि प्रधानमन्त्रीले राप्रपाको भागमा परेको मन्त्रालयको जिम्मेवारी थापालाई दिएका हुन् । मन्त्रालयअन्तर्गतका नियुक्तिमा अध्यक्षको हस्तक्षेप भएको र सचिव चयनमा समेत पार्टीको अनावश्यक हस्तक्षेप भएको भन्दै गिरीले बिहीबारको मन्त्रिपरिषद् बैठकमा आपत्ति जनाएका थिए ।
जातिय विभेद मुद्दामा चार दण्डित,"रामेछाप (कास) मन्दिरमा दलित पसेको भन्दै जातीय विभेद गर्ने रामेछापका ४ जनालाई जिल्ला अदालतले दोषी ठहर गरी जरिवानाको फैसला सुनाएको छ । रामेछापको गोकुलगंगा ४ बेतालीस्थित शेराकाली मन्दिर प्रवेश गरी पूजा गर्ने कृष्णकुमार विश्वकर्मालाई मन्दिरबाट निकालेर स्थानीय छत्रबहादुर बुढाथोकी, भीमबहादुर बुढाथोकीले रुद्रीपूजा गरी मन्दिर चोख्याएका थिए । विश्वकर्मालाइ ५ हजार जरिवाना गराएर छाडिएको थियो । उक्त कार्य प्रचलित कानुनविपरीत रहेकाले जातीय विभेदविरुद्ध कारबाहीको माग गर्दै दर्ता भएको मुद्दामा न्यायाधीश कृष्णप्रसाद पौडेलको इजलासले आइतबार बुढाथोकीद्वय र उनीहरूलाई उकास्ने मकरनाथ जोगी र गुञ्जबहादुर कार्कीलाई जनही २ हजारका दरले जरिवाना फैसला सुनाएको हो । फैसलामा चारै जनाले पीडितलाई २५ हजार क्षतिपूर्ति दिनुपर्ने उल्लेख छ ।"
खुल्न मान्दैनन् कुष्ठरोगी,"काठमाडौं ८ वर्षअघि नै नेपालबाट कुष्ठरोग उन्मूलन भएको घोषणा गरिए पनि हरेक वर्ष ३ हजारका दरले नयाँ रोगी फेला परिरहेका छन् । विश्व स्वास्थ्य संगठनले प्रति १० हजारमा १ भन्दा कम रोगी भेटिएका मुलुकलाई उन्मूलन भएको मान्यता दिन्छ । त्यसो त सरकारी तथ्यांकअनुसार नेपालमा यो दर ०९२ मात्र छ । तर यो रोगलाई पूर्वजन्मको पापको परिणाम र देवीदेवताको श्राप मानेर लुकाउने चलनले रोगीको संख्या मापदण्डभन्दा माथि भेटिएको सरकारी अधिकारी नै बताउँछन् । तथ्यांकले देखाएभन्दा बढी बिरामी भेटिएको स्वास्थ्य मन्त्रालयको कुष्ठरोग नियन्त्रण महाशाखाका निर्देशक मोहम्मद साउद बताउँछन् । लुकेर बसेका बिरामी धेरै छन्, यसलाई रोग नमानेर पापका रूपमा लिने रुढीवादी मान्यताका कारण परिवारले उनीहरूलाई उपचार गर्नसमेत सघाउँदैनन्, रोगबारे समाजले थाहा पाए बेइज्जत हुने डरले बिरामी स्वास्थ्य संस्थासम्म पुगेर औषधि खान हिच्किचाउने प्रवृत्ति उस्तै छ, साउदले भने । तथ्यांकले कुष्ठरोग निवारण भइसकेको जनाए पनि समाजमा यसको स्थिति भयावह रहेको उनले बताए ।कुष्ठरोग लेप्रे नामक सूक्ष्म कीटाणुबाट लाग्ने रोग हो । यसले छाला र नसामा असर गर्छ । यसलाई सरुवा रोग भनेर चिनाइए पनि सर्ने सम्भावना निकै कम हुने विशेषज्ञहरू बताउँछन् । स्वास्थ्य मन्त्रालयको कुष्ठरोग नियन्त्रण महाशाखाका छालारोग विशेषज्ञ डा रवीन्द्र बास्कोटा भन्छन्, रोगीको सम्पर्कमा लामो समयसम्म बस्दा मात्रै यो रोग सर्ने सम्भावना हुन्छ, औषधि खाइरहेका बिरामीसँग बस्दा सर्दैन । दुर्गम जिल्लाहरूमा यस्ता बिरामीलाई पापश्राप लागेको भन्दै घरनिकाला गर्ने प्रवृत्ति अझै हट्न नसकेको उनले सुनाए । महाशाखाको अघिल्लो वर्षको तथ्यांकअनुसार देशभर ५ हजार ९ सय २२ कुष्ठरोगी छन् । जसमध्ये २ हजार २ सय २६ जना नियमित औषधिउपचार गराइरहेका छन् भने ३ हजार व्यक्ति यो रोगबाट मुक्त भइसकेका छन् । केही भने सम्पर्कमै छैनन् । चालु आवमा मात्रै ३ हजार २ सय १५ जना नयाँ बिरामी थपिएको महाशाखाले जनाएको छ । ६ सय विदेशीले नेपालमै यो रोगको उपचार गराइरहेको महाशाखाको तथ्यांक छ ।नेपालमा हरेक वर्ष ३ हजारको संख्यामा कुष्ठरोगका नयाँ बिरामी थपिने गरेको महाशाखाका पूर्वनिर्देशक चूडामणि भण्डारीले बताए । बर्सेनि यति धेरै नयाँ बिरामी थपिनु यसको अवस्था अझै पनि औलो, कालाजार र एचआईभीजत्तिकै भयावह छ भन्ने प्रमाण हो, उनले भने, सामाजिक भेदभाव हट्न सके मात्र बिरामी उपचारको पहुँचमा पुग्छन्, यसबारे अझै व्यापक जनचेतना फैलाउन आवश्यक छ । देशका १८ जिल्ला अझै कुष्ठरोगमुक्त हुन सकेका छैनन् । कुष्ठरोगकै कारण हालसम्म ३० हजार बिरामी अपांग भएको महाशाखाको तथ्यांक छ । महाशाखाका अनुसार यो रोगबाट हालसम्म एक लाख ८० हजारले उपचार पाइसकेका छन् । रोगीलाई घरपरिवारले नस्विकारेकै कारण उनीहरूका लागि सरकारले पुन:स्थापना केन्द्रमा संरक्षण दिइरहेको छ । ललितपुरको खोकनामा यस्तो केन्द्रको व्यवस्था छ ।सन् २०२० भित्र कुष्ठरोगको प्रकोप निवारण गर्ने विश्व स्वास्थ्य संगठनको लक्ष्य प्राप्त गर्न महाशाखाले घरघर पुगेर बिरामी खोज्ने अभियान चलाइरहेको छ । तथ्यांकले प्रति १० हजारमा एक जनाभन्दा कम बिरामी छन् भन्छ, हामीले खोज्दा एक हजारमै २३ जना बिरामी भेटिसक्यौं, अछाम, बाँके र तराई क्षेत्रका गाउँहरूमा लुकेका बिरामी भेटिएको बास्कोटाले सुनाए ।"
सम्पदाप्रेमीले अख्तियार गुहारे,"काठमाडौं रानीपोखरी पुनर्निर्माणमा अख्तियार दुरुपयोग भएको भन्दै सम्पदाप्रेमीहरू अख्तियार दुरुपयोग अनुसन्धान आयोग पुगेका छन् । पुनर्निर्माणमा प्राचीन स्मारक ऐनविपरीत काम गरेकाले काठमाडौं महानगरपालिका र पुरातत्त्व विभागलाई छानबिन गरी कारबाही माग गर्दै आयोगमा पत्र दर्ता गरिएको हो । रानीपोखरी पुनर्निर्माण गर्दा काठमाडौं महानगरपालिकाले पुरातत्त्व विभागको स्वीकृति लिएको बताउँदै आएको छ । पुरातत्त्वले भने स्वीकृति नदिएको दाबी गर्दै आएको छ । यही विषयमा छानबिन गरी दोषीलाई छानबिन गर्न पत्रमा माग गरिएको छ । काठमाडौं महानगरपालिकाले पुरातत्त्व विभागको स्वीकृति नलिई प्राचीन स्मारक संरक्षण नियमावलीको भाग ४ को दफा ५ को उफदफा १ सँग बाझिने गरी मौलिकता र संवेदनशीलतालाई ध्यान नदिई कंक्रिट र डोजर प्रयोग गरी धारा ३२ (मौलिक अधिकार) ले दिएको अधिकार हनन हुने गरी कानुनमा भएको अधिकार दुरुपयोग गरी कानुनसँग बाझिने काम गरेकाले कारबाही गरिपाऊँ, अख्तियारलाई बुझाइएको पत्रको पहिलो बुँदामा उल्लेख छ । प्राचीन स्मारकको संरक्षण गर्ने अधिकार कानुनले पुरातत्त्व विभागलाई दिए पनि मौन बसेर अख्तियारको दुरुपयोग गरेको भन्दै विभागलाई पनि छानबिनको दायरामा ल्याउनुपर्ने उनीहरूको माग छ । सरंक्षकको रूपमा ग्रहण गरे तापनि काठमाडौं महानगरपालिकाले रानीपोखरीमा कंक्रिट पर्खाल बनाई रानीपोखरी क्षेत्रमा डोजरको प्रयोग गरी पोखरीको क्षेत्रफलसमेत घटाउने काम गर्दा पनि पुरातत्त्व विभाग मौन बसेर आफूले पाएको अधिकार प्रयोग नगरेकाले कारबाही गरिपाउँ, दोस्रो बँुदामा भनिएको छ ।सम्पदा जोगाउन सडकलगायत विभिन्न निकायमा धाउनेका कामको नेतृत्व सम्पदा अभियन्ता आलोकसिद्धि तुलाधर, शैलेश शाक्य, गणपतिलाल श्रेष्ठ, सुमना श्रेष्ठ, शैलेन्द्र बज्राचार्य, शैलेश राजभण्डारी, सञ्जय अधिकारी, सुरज महर्जन, तेजरत्न बज्राचार्यलगायतले गरेका थिए । विज्ञ समिति बनाइयो तर हामीसँग सल्लाह गरिएन, तुलाधर भन्छन्, विज्ञ टोली बन्नु राम्रो हो । विज्ञले जस्तो सल्लाह दिए पनि हामी सम्पदा मासिने गरी काम गर्न दिंदैनौं । निरन्तर खबरदारी गरिरहन्छौं ।मेयर विद्यासुन्दर शाक्यले समितिले दिएको सुझावका आधारमा काम अघि बढाउने प्रतिबद्धता जनाएका छन् । पब्लिकबाट जे कुरा आएको छ, त्यही शैलीमा बनाउँछौं, मेयर शाक्यले कान्तिपुरसँग भने, मैले पनि राम्रो बनाउनै खोजेको हो । पुनर्निर्माण मेरो प्राथमिकता हो । भत्किएका सम्पदा छिटो बनुन् भन्ने मेरो चाहना हो । त्यही चाहनाअनुसार पहिला बनेर पनि रोकिएको रानीपोखरीलाई तीव्र गतिमा अघि बढाउन मैले आदेश दिएको हुँ । उनले पुनर्निर्माणका क्रममा कतिपय प्राविधिक कुरा आफूलाई थाहा नभएको पनि स्विकारे । म रानीपाखरीमा पहिलोपल्ट फिल्ड भिजिटमा गएँ, ताला तोडेर भित्र गएको प्रसंग उल्लेख गर्दै मेयर शाक्यले भने, त्यहाँ कंक्रिट प्रयोग भएको देखें । सम्पदा नासेर मैले खान खोजेको होइन । बनाउनै खोजेको हो । ऐतिहासिक स्थल मास्ने मेरो कुनै योजना छैन । धार्मिक स्थललाई पर्यटकीय स्थल बनाउनुपर्ने आफ्नो अडान रहेको शाक्यले दोहोर्याए । स्वयम्भूमा पर्यटक गएका छन् । बौद्धनाथमा गएका छन् । पशुपतिमा गएका छन्, मेयर शाक्यले भने, रानीपोखरीमा पनि पर्यटक लैजान किन नहुने ? शुल्क लिएर पर्यटक प्रवद्र्धन गर्न किन नहुने ? एक दिन मात्रै खुल्ने ठाउँ हो यो । यसलाई ३ सय ६५ दिन खोल्न किन नहुने ? खोल्नुपर्छ भन्ने मेरो सोच छ, उनले भने ।उत्खनन आजरानीपोखरी पुनर्निर्माणबारे अध्ययन गरी सुझाव दिन गठित विज्ञ समूहले केही भाग उत्खनन गरेर आफ्नो काम थाल्ने भएको छ । सोमबार बसेको विज्ञ समूहको बैठकले प्रताप मल्लकालीन केही तथ्य पत्ता लगाउन रानीपोखरीको केही भाग उत्खनन गर्न लागेको समितिका संयोजक विष्णुबहादुर कार्कीले जानकारी दिए । पुरातत्त्वको सहयोगमा मंगलबार उत्खनन गर्दैर्छाैं, कार्कीले भने । महानगरले पुरातात्त्विक मापदण्डविपरीत बनाउन लागेको भन्दै चौतर्फी विरोध भएपछि यसलाई रोकेर १५ दिनभित्र सुझाव दिन विज्ञ समिति बनाइएको हो । अध्ययन प्रतिवेदन तयार भएपछि विज्ञले तयार पारेका आधारबारे सार्वजनिक सुनुवाइ गरेर सर्वसाधारणलाई जानकारी दिइने उनले बताए ।"
दर्जन सडकले जोडिँदै लुम्बिनी,"निर्माण सुस्तडीआर पन्तधनगढी मोहनापुलअत्तरिया ६ लेन सडक निर्माणले गति लिन सकेको छैन । सम्झौताको ८ महिनामा ६ प्रतिशत मात्र काम भएको छ । सरकारले सडक क्षेत्रभित्रका संरचना हटाउन नसक्दा कामले तीव्रता नपाएको हो । विद्युत् र टेलिफोनका पोल समेत सारिएका छैनन् । सडक चौडाई ५० मिटर भए पनि त्यसभित्रका संरचना यथावत् रहँदा ठेकेदार कम्पनीले मुख्य सडक रहने ३२ दशमलव २ मिटर चौडाइभित्र मात्र काम गरिरहेको छ ।धनगढीको त्रिनगर भन्सारदेखि अत्तरिया चोकसम्म १४ दशमलव २ किलोमिटर लम्बाइको ६ लेन सडकलाई ३ खण्डमा विभाजन गरी काम सुरु गरिएको भए पनि अपेक्षित प्रगति हुन नसकेको हो । मुख्य सडकका लागि नाली बनाउने र माटो भरानको काम गरिरहेका छौं, दोस्रो खण्ड निर्माणको ठेक्का पाएको लुम्बिनीराजेन्द्रडाँफे जेभीका प्रतिनिधि इन्जिनियर रोशन भट्टले भने, सडक क्षेत्र खाली नहुँदा थप काम गर्न समस्या छ ।भौतिक संरचना हटाउन सडक आयोजना कार्यालयले ३ पटक सार्वजनिक सूचना जारी गरे पनि स्थानीयले अटेर गरेका छन् । सरकारले २०३४ मै राजमार्ग सडकको मापदण्ड ५० मिटर चौडा कायम गरेको थियो । तर, नगरपालिकाले पछि ४५ मिटर चौडाइ मानेर नक्सा पास गरेकाले यसबारे विवाद छ । त्यसैले पनि संरचना हटाउन केही समस्या भएको आयोजनाका अधिकारीले बताए ।आयोजनाले अहिले भने सडकको चौडाइ ५० मिटर मानेर सडक क्षेत्र खाली गर्न थालेको छ, मोहनाअत्तरिया सडक आयोजनाका इन्जिनियर प्रविन चौधरीले भने, धनगढी चौराहा र भन्सार रोड क्षेत्रका घर, पर्खाल, छज्जा र कच्ची टहरालगायत केही अस्थायी संरचना हटाएका छौं । सडक क्षेत्रभित्रका अस्थायी र स्थायी सबै संरचना हटाउने तयारी कार्यालयले गरिरहेको छ । सडक क्षेत्र खाली गर्न केही ढिलाइ भएकाले आयोजनाको प्रगति सन्तोषजनक नरहेको पनि उनले स्विकारे । करिब ६ प्रतिशतको हाराहारीमा मात्र काम भएको छ । यो सन्तोषजनक होइन, इन्जिनियर चौधरीले भने, सडक चौडाइ रहेको क्षेत्र खाली गर्न नसक्दा सबै ठाउँमा काम प्रभावित भएको छ ।करिब १ अर्ब ६८ करोड लागतमा निर्माण हुने ६ लेन सडकअन्तर्गत ३२ दशमलव २ मिटर चौडाइमा ४ लेनको मुख्य सडक रहनेछ । सडकको दुवैतिर फुटपाथ रहनेछ । बीचको विन्दुदेखि दायाँबायाँ २४२४ मिटरमा विद्युत् पोल र २५२५ मिटरमा टेलिफोन पोल राखिने आयोजनाको इस्टमेटमा उल्लेख छ ।६ लेन सडकको कुल लम्बाइ १४ दशमलव २ किलोमिटर भए पनि पूरै ६ लेन भने नहुने आयोजनाका अधिकारीले बताए । जंगल क्षेत्रको ४ किलोमिटरमा भने ४ लेन मात्र बन्नेछ । ट्राफिक घनत्व कम भएका ठाउँमा करिब साढे १४ मिटर चौडाइको ४ लेन सडक रहने आयोजनाका सबइन्जिनियर भूपेन्द्र बडालले जानकारी दिए ।भन्साररोडदेखि बोराडाँडीसम्मको पहिलो खण्डमा ३२ दशमलव २ मिटर चौडाइभित्र माटो भरानको काम मात्र भएको छ । बोराडाँडीदेखि अत्तरियासम्मका दुई खण्डमा माटो भरान र मुख्य सडकको नाली निर्माणको काम सँगसँगै भइरहेको छ । माटो भरानका कारण अत्तरियाधनगढी सडक खण्डमा रहेका बोराडाँडी, राजपुर, मोहनपुर र गेटा लगायतका क्षेत्र धूलाम्मे छन् । सवारी साधनको अत्यधिक चाप र सडकका दुवैतिर धूलाम्मे भएपछि सर्वसाधारणले निकै सास्ती भोग्नुपरेको छ । बालबालिका बढी प्रभावित छन् । धूलोले राजमार्ग छेउका बस्ती धुलाम्मे छन् ।"
विराटनगरलाई राजधानी बनाऊ,"मोरङ (कास) सरोकारवालाले पूर्वाधार र ऐतिहासिक महत्त्वको विराटनगरलाई प्रदेश १ को राजधानी बनाउन माग गरेका छन् । उनीहरूले सरकारको ध्यानाकर्षण गराउन आइतबार प्रदर्शन गरे । विराटनगर महानगरपालिकाको अगुवाइमा उद्योग संगठन मोरङ, मोरङ व्यापार संघलगायतले प्रदर्शन गरेका हुन् । सहिद रंगशालाबाट सुरु भएको जुलुस महेन्द्र चोक पुगेर सभामा परिणत भयो । सभामा प्रतिनिधिसभा सदस्य तथा बिनाविभागीय मन्त्री शिवकुमार मण्डलले भौतिक संरचनाले सम्पन्न विराटनगर प्रदेश १ को राजधानी बनाउन उपयुक्त रहेको बताए । प्रदेशसभा सदस्य केदार कार्कीले प्रदेश राजधानी बन्नका लागि पर्याप्त आधार रहेकाले विराटनगरको विकल्प अन्य सहर हुन नसक्ने बताए । यस्तै उद्योगीव्यापारी तथा राजनीतिक दलका प्रतिनिधिको टोलीले सोमबार प्रधानमन्त्री शेरबहादुर देउवालाई भेटेर विराटनगरलाई नै राजधानी घोषणा गर्न माग गरेका छन् । सरकारी निवास बालुवाटारमा भएको भेटमा औद्योगिक र आधुनिक नेपाली राजनीतिको अगुवाइ गर्ने सहरलाई राजधानी कायम गर्न माग गरिएको उद्योग वाणिज्य संघका पूर्वकेन्द्रीय सदस्य महेश जाजूले बताए ।हामीले विराटनगरलाई राजधानी बनाउन सबै पूर्वाधार उपलब्ध रहेको जानकारी गरायौं, उनले भने, यसमा प्रधानमन्त्री सकारात्मक देखिनु भएकाले यहीं कायम हुनेमा विश्वस्त छौं ।ज्ञापनपत्र बुझाउन जानेमा सत्तारूढ कांग्रेसका नेताकार्यकर्ताहरूको उल्लेख्य सहभागिता रहेको थियो । पछिल्लो समय प्रदेश १ को राजधानीका लागि तानातान भइरहेको छ । धनकुटावासीले भने आफ्नै ठाउँमा राख्न माग गरेका छन् ।"
हुस्सुले उडान प्रभावित,"नेपालगन्ज शीतलहर र बाक्लो हुस्सुले आकाश खुल्न नसक्दा यहाँको जनजीवन दुई दिनदेखि कष्टकर बनेको छ । हुस्सुकै कारण नेपालगन्जबाट हुने सबै उडान अनियमित बनेका छन् ।हावापानी फिल्ड कार्यालयका अनुसार सोमबार नेपालगन्जको न्यूनतम तापक्रम १० दशमलव ५ डिग्री सेन्टिग्रेडमा झरेको छ । अधिकतम तामक्रम १२ डिग्री सेन्टिग्रेडमै सीमित रहयो । जसका कारण चिसो बढी महसुस भएको छ, फिल्ड कार्यालय प्रमुख रीता महतोले भनिन् । उनका अनुसार आइतबारदेखि नै हुस्सु र कुहिरोले आकाश ढाकेको हो । हुस्सुकै कारण हवाई उडानहरू पनि प्रभावित भएका हुन्, उनले भनिन् ।हवाई उडानका लागि कम्तीमा २ हजार भिजिबिलिटी आवश्यक पर्छ । बढ्दो शीतलहर र हुस्सुले आकाश ढाक्दा बिहानको समयमा उडान हुन नसकेको नेपालगन्जस्थित नागरिक उड्डयन प्राविधक कार्यालयले जनाएको छ । सोमबार भने नेपालगन्जमा भिजिबिलिटी देखिए पनि भैरहवामा विमानस्थल नखुल्दा उडान प्रभावित भयो ।सोमबार बिहानदेखि दिउँसोसम्म कुनै पनि उडान नभएको जनाइएको छ । नेपालगन्जबाट काठमाडौं जान विमानस्थल पुगेका यात्रु अलपत्र परे । नेपालगन्जकाठमाडौंका लागि बुद्ध, यति, श्री, सौर्यलगायत दर्जनभन्दा बढी एयरलाइन्स सञ्चालनमा छन् । त्यस्तै हिमाली तथा पहाडी जिल्लाका लागि हुने उडानहरू पनि ठप्प छन् । त्यस क्षेत्रमा तारा, गोमा, सीतालगायत एयरलाइन्सले उडान गर्दै आएका छन् । शीतलहर र कुहिरोले बालबालिका र ज्येष्ठ नागरिक बढी प्रभावित भएका छन् । हुस्सुले सडक नदेखिने भएपछि दिउँसोमा पनि सवारीसाधनले हेडलाइट बाल्नुपर्ने अवस्था छ । सर्वसाधारणको चहलपहलमा कमी आएको छ । चिसो छल्न सर्वसाधारण समूहमा आगो तापिरहेको देख्न सकिन्छ । यसअघि यहाँको तापक्रम ६ दशमलव ८ मा झरेको थियो । राति पनि शीतलहर चलेका कारण चिसो बढेको हो । दिउँसो पनि शीतलहर कम नभएपछि जनजीवन प्रभावित बनेको हो । गर्मीमा यहाँको तापक्रम ४३ डिग्रीसम्म पुग्छ । अत्यधिक गर्मी हुने नेपालगन्जमा शीतलहरका बेला जनजीवन कष्टपूर्ण बन्ने गरेको छ । दुई वर्षयता पश्चिम तराईमा मंसिरको अन्तिम सातादेखि शीतलहर चल्न थालेको छ । स्थानीय प्रशासनले शीतलहरबाट जोगिन सर्वसाधारणलाई आग्रह गर्दै आएको छ । बालबालिकामा बान्ता हुने, टाउको दुख्ने र निमोनियाँ देखिन सक्ने भन्दै सचेत रहन आग्रह गरिएको छ ।विद्यार्थी आउन छोडेधनुषा चिसो बढेपछि यहाँका विद्यालयमा विद्यार्थी उपस्थिति पातलिएको छ । हंसपुर नगरपालिकाको माध्यमिक विद्यालय रुदौलीका शिक्षक दिउँसो घाम लागेपछि विद्यार्थीलाई चौरमा पढाउन थालेका छन । शिक्षक जयकुमार मिश्रले विद्यालयमा झ्याल ढोका नभएका कारण कक्षा कोठामा चिसो लाग्ने भएकाले विद्यार्थीलाई घाममा पढाइरहेको बताउँछन् । शिक्षक आए पनि जाडोका कारण विद्यार्थी नआउँदा केही दिनदेखि पढाइ प्रभावित भएको छ, उनले भने ।यस्तै चिसो बढेपछि तपसि बाबा विद्यालयमा पनि विद्यार्थीको संख्या न्यून छ । विद्यार्थी आउन छोडेपछि बालविकासदेखि कक्षा ३ सम्म एउटै कक्षामा राखेर पढाउने गरेको शिक्षिका अन्जुकुमारी यादवले बताइन् । कक्षा ५ सम्मको पठाइ हुने भवन जीर्ण भएका कारण चिसोमा विद्यार्थीलाई पढ्न समस्या भएको यादवले बताए । विद्यालयमा १ महिनादेखि विद्यार्थीको उपस्थिति कम भएको शिक्षक रामललन झाले बताए । पक्की भवनमा कक्षा ६ देखि उच्च शिक्षाका कक्षा सञ्चालन हुन्छन् । पर्खालसमेत नभएको जीर्ण भवनमा कक्षा ५ सम्मको कक्षा सञ्चालन हुने भएकाले जाडोमा विद्यार्थी कम भएको झाले बताए । चिसोले विद्यार्थी र शिक्षक दुवैलाई समस्या हुँदा पढाइ प्रभावित भएको जिल्ला शिक्षा अधिकारी यमबहादुर खड्काले बताए । केही दिनसम्म मौसम यस्तै रहे विद्यालयमा जाडो बिदा दिनेछौं, उनले भने ।"
किन हुन्छ फैसलामा ढिलाइ,"लमजुङ विशाल परियार बालविवाह र जबर्जस्ती करणी अभियोगमा १९ महिनायता पुर्पक्षका लागि लमजुङ कारागारमा छन् ।मुद्दाको छिनोफानो नहुँदा उनलाई अन्योल छ । सवारी ज्यान मुद्दामा पक्राउ परेका सुजन विक पनि पुर्पक्षका लागि थुनामा परेको २० महिना भयो । उनको पनि मुद्दा अझै किनारा लागिसकेको छैन । जबर्जस्ती करणी अभियोगमै कारागारमा रहेका शंकर मिजारको पनि १८ महिनासम्म मुद्दा फैसला भएको छैन । लमजुङ कारागारमा पुर्पक्षका लागि थुनिएका २३ जना छन् । न्यायिक प्रक्रियालाई छिटोछरितो बनाउने अदालतले जनाउँदै आए पनि विभिन्न आरोपमा पुर्पक्षका लागि थुनिएकाहरू मुद्दाको फैसला ढिला हुँदा निराश छन् । मुद्दाको कुनै न कुनै हिसाबले टुंगो लागिदिए कि बाहिरिन्थें, कि भित्रै भइन्थ्यो । हाम्रो मुद्दा फैसला किन ढिला भएका होलान् ? थुनामा रहेका परियारले भने । उनले उक्त जिज्ञासा जिल्ला अदालतले सोमबार कारागारमा राखेको न्यायिक संवाद कार्यक्रममा जिल्ला न्यायाधीश कोमलप्रसाद आचार्यसहितका अतिथिलाई राखे । पुर्पक्षमा रहेका विक र मिजार लगायतले अदालतबाट मुद्दा फैसला ढिलाइ भएको गुनासो गरे ।अधिकांशले मुद्दाको छिनोफानोमा धेरै ढिला हुने गरेको गुनासो गरे । कतिपयले मुद्दाको पेसीमात्रै सारेको र छिनोफानोमा ढिलाइ गरेको आरोप लगाए । उनीहरूले कैद छुट पाउनुपर्ने, अनुसन्धानमा राखेका नागरिकता, मोबाइल, पैसालगायत पाउनुपर्ने लगायत माग राखे । त्यतिमात्रै नभएर उनीहरूले प्रशासनिक समस्या, खेलकुदका समस्या लगायतको पनि माग राखेका थिए । जिल्ला न्यायाधीश आचार्यले यो वर्ष चुनावका कारणले पनि मुद्दा फैसलामा ढिलाइ भइरहेको प्रस्टीकरण दिए । म आएको भर्खर तीन महिना भयो । आउनेबित्तिकै चुनाव हेर्नुपर्यो । अदालतको काम हेर्नै भ्याइएन, उनले भने, अब कहाँ के छन् भनेर हेर्न थालेको छु । अब छिटो र छरितो ढंगबाट मुद्दाको टुंगो लाग्छ । कैदीबन्दीका मुद्दा मामिलाका सन्दर्भमा रहेका समस्या र विचाराधीन मुद्दामा भएको ढिलाइबारे बुझ्न नै कारागारमा संवाद कार्यक्रम राखेको उनले बताए । मुद्दा मामिलामा ढिलाइ भएकै हो । केही लामो समयसम्म विचाराधीन पनि रहेछ । अलि ढिला भएको पनि रहेछ, उनले भने, कुनै निर्वाचनले पनि ढिलाइ भएको हुन सक्छ । मुद्दा हेर्ने क्रममा गुनासालाई सम्बोधन गर्नेगरी हेर्नेछौं ।कार्यक्रममा जिल्ला न्यायाधिवक्ता यादवप्रसाद पौडेल, वरिष्ठ अधिवक्ता यज्ञप्रसाद पौडेल र बार एकाइ उपाध्यक्ष बुद्धिसागर बराललगायतले मानव अधिकारको पूर्ण पालना हुनेगरी सबै नागरिकले बाँच्न पाउने अधिकारको सम्मान गर्नुपर्नेमा जोड दिएका थिए । २५ जना क्षमताको घ श्रेणीको लमजुङ कारागारमा हाल ७ महिलासहित ७६ जना कैदीबन्दी छन् ।"
ग्यासवालालाई उन्मुक्ति दिने आशंका,"पुस १२ गते प्रकाशित असुरक्षित पम्पहरूको अध्ययन गर्न समिति समाचारका लागि कान्तिपुरलाई धन्यवाद । समाचारप्रति कुनै आपत्ति छैन । तर हालै खाना पकाउने ग्यास उद्योगको सुरक्षा र व्यवस्थापनको अवस्थाबारे विस्तृत अध्ययन गरी प्रतिवेदन दिन गठित समितिले आफ्नो प्रतिवेदन नदिई पेट्रोल पम्पहरूको अवस्था अध्ययन गर्ने अर्को समिति गठन गरेर ग्यास उद्योगतिरको जनताको ध्यान तर्काउने नियत छर्लङ्ग भएकोमा मात्र मलाई आश्चर्य लागेको हो । नेपालका १२ सय पेट्रोल तथा डिजेल पम्पहरू सुरक्षित हालतमा छन् भन्न सकिन्न । काठमाडौँकै १ सय १७ पेट्रोलडिजेल पम्पहरूमध्ये धेरैजसो असुरक्षित अवस्थामा रहेको यथार्थलाई लुकाउन नमिल्ला । तर पेट्रोलडिजेल पम्पहरूमा हुने गरेका काण्डभन्दा ग्यास उद्योगमा हुने गरेका उपभोक्ता ठगी, थोत्रा भइसकेका सिलिन्डरहरूको अनियन्त्रित प्रचलन, फुटरिङ काट्ने गरेको, निर्धारित परिमाणभन्दा कम तौलको ग्यास दिने गरेको, आगलागीको खतरा र अन्य अनेकौँ बेइमानी छन् ।काठमाडौँ, धादिङ, बनेपा र चितवनका ग्यास उद्योगहरूलाई एकपटक ध्यान दिँदा यो यथार्थ पुष्टि हुन्छ । धादिङमा १९ वटा ग्यास उद्योग सञ्चालित छन् । ती सबै सुरक्षाको दृष्टिकोणले सन्तोषजनक छैनन् । चितवन, बैरहनीमा त ५ मिनेट हिँडाइको दूरीभित्र ३ वटा ग्यास उद्योग छन् । यी उद्योगहरूले कसरी यति नजिक अनुमति पाए, त्यो खुलेआम गोप्य कुरा भएकोले उल्लेख गरिरहनु नपर्ला । बनेपामा पनि तीनटा ग्यास उद्योग यति नै दूरीमा सञ्चालित छन् । यी त केही उदाहरण मात्र हुन् । वीरगन्जको सुपर ग्यास उद्योगमा आगलागी भएपछि देशभरि नै अधिकांश ग्यास उद्योग निकटका बस्तीहरूमा असुरक्षाको भयानक त्रास फैलिएको छ । नेपाल आयल निगमभित्र पनि अनेकौँ डरलाग्दा र घिनलाग्दा विकृति, भ्रष्टाचार र अपव्ययका गतिविधि छन् । निगमभित्र त्यस्ता प्रवृत्तिमा सुधार आएको अनुभव भएको छैन । निगमका लागि जग्गा खरिदका क्रममा अर्बौँको भ्रष्टाचार गर्ने मूलनाइके निर्वाचनपछिका दिनमा शक्तिकेन्द्रहरूमा धाएर निगममै फर्किने कोसिस गरिरहेका छन् । कोसिस गर्ने यस्तो हिम्मतको अन्तरनिहित कारणमा निगमलाई जग्गा बेचाउन लागिपरेका बिचौलिया, जग्गा दलाल र अन्य कतिपयको पार्टीविशेषका माथिल्ला नेताहरूसँग राम्रो पहुँच भएकोले नै रहेछ । त्यसैले तिनी फेरि निगममै फर्किए भने आश्चर्य नमाने हुन्छ । यस्तो हालतमा रहेको निगमले ग्यास उद्योग र पेट्रोलडिजेल पम्पहरूलाई के सुव्यवस्था दिलाउन सक्ला ? उसै त जनजिब्रोमा नेपाल आयल कर्पोरेसनलाई व्यंग्यपूर्वक नेपाल आयल करप्सन भन्ने गरिन्छ । जनताको मनमा निगमबारे विद्यमान यस्तो छविमा सुधार ल्याउनुपर्छ । ग्यास उद्योग बारेको प्रतिवेदन बुझाइसकेपछि पेट्रोलडिजेल पम्पहरूको अवस्था सुधारका लागि अध्ययन गराउनु उपयुक्त हुन्छ । गोपालकृष्ण पुडासैनीभरतपुर८, चितवन"
सत्यको बाटो रोजौं,"पुस १७ गते प्रकाशित एम्नेस्टीमाथि प्रचारबाजीको निसाना विषयमा चरण प्रसाईंले लेख्नुभएको लेखप्रति मेरो ध्यानाकर्षण भएको छ । समयको कालखण्डमा एम्नेस्टी नेपालको कर्मचारीका रूपमा कार्य गर्दा एम्नेस्टी इन्टरनेसनलले मानव अधिकारको क्षेत्रमा निर्वाह गरेको भूमिकाबारे म जानकार छु । एम्नेस्टीप्रति कृष्णप्रसाद भट्टराई, मनमोहन अधिकारी तथा मदन भण्डारीजस्ता नेताहरूले व्यक्त गर्नुभएको सकारात्मक टिप्पणीको साक्षात्कार म स्वयं पनि हुँ । विगतमा पञ्चायती बर्बर शासनकालमा कतिपय नेपाली नेताको जीवनधाराका रूपमा एम्नेस्टीले काम गरेकै हो । एम्नेस्टी इन्टरनेसनलको गरिमा विशाल छ । यद्यपि समयको कालखण्डमा गलत नेतृत्वले कतै एम्नेस्टीको गरिमा र यसको उचाइमाथि प्रहार गरिरहेका त छैनन् भन्ने चिन्ता एम्नेस्टीका शुभचिन्तकहरूमा जाग्नु स्वाभाविक नै हो । चरण प्रसाईंले आफ्नो लेखमा एम्नेस्टीको बचाउ गर्ने बहानामा सीके राउतको बचाउमा धेरै समय खर्चिएका छन् । चरण प्रसाईंले अमूक शब्दमा एम्नेस्टीबाट प्रशिक्षित र पहिचान पाएका व्यक्तिबाट आफ्नो व्यक्तिगत स्वार्थ पूरा नभएकै कारण सत्तोसराप गरेको आरोप लगाउनुभएको छ । यदि उहाँको यो भनाइ १० डिसेम्बरमा कान्तिपुरमा छापिएको निभेको मैनबत्ती शीर्षकका लेखकप्रति लक्षित छ भने उहाँको व्यक्तिगत स्वार्थ के थियो होला ? आम जनताले थाहा पाउनुपर्छ, यसलाई खुलाएर लेख्नुभएको भए बेस हुन्थ्यो कि ? म स्वयंले मेरा मित्र एम्नेस्टी नेपालका तत्कालीन एकाउन्टेन्टलाई गुमाउनुपर्दाको पीडाले आज पनि छाती फुलेर आउँछ । सायद व्यक्तिका स्वार्थमाझ र संस्थाको हिसाबकिताबमा मौलाएको उदासीनता नै यसको कारण थियो । चरण प्रसाईंले उल्लेख गर्नुभएभन्दा धेरै कार्य एम्नेस्टी इन्टरनेसनलले गरेको छ । पछिल्ला समय एम्नेस्टीले बाटो बिराउँदै गर्दा कतै नेपालको स्वाभिमान र आत्मसम्मानमा बाह्य हस्तक्षेप बढ्ने पो हो कि ? मानव अधिकारका नाममा विदेशी शक्तिहरूले नेपाल विखण्डनको एजेन्डालाई व्यापकता दिने पो हुन् कि ? जस्ता विषयमा जानकारहरूले आवाज उठाउनु अस्वाभाविक होइन । उत्तम पुडासैनी जोरपाटी, काठमाडौं"
बिजुलीमा अत्मनिर्भर बन्न नसक्दा,"सोमबार आवरण पृष्ठमा प्रकाशित बिजुलीमा बढ्दै परनिर्भरता समाचार पढेर दु:ख लाग्यो । जलस्रोतमा विश्वकै सर्वाधिक सम्पन्न राष्ट्रको सूचीमा पर्ने नेपालजस्तो देशमा बिजुली बत्तीमा बर्सेनि परनिर्भरता थपिँदै जानु विडम्बना हो । देशैभरि नदीनाला भएर पनि आवश्यक पर्ने बिजुली किन्नुपर्ने बाध्यता नेपालीका लागि लज्जाजनक विषय हो । जलस्रोतको मुहान आफ्नै देशमा भएर पनि त्यसलाई उपयोग गर्ने दीर्घकालीन रणनीति नहुँदा विद्युत् निकाल्न योग्य पानीजति सबै हाम्रै आँखा अगाडि त्यसै बगेर भारततिर गएको छ । पानी त्यही हो, तर भारतले त्यसलाई सदुपयोग गरेर पर्याप्त विद्युत् उत्पादन गरिरहेको छ । हामी आफ्नै देशको जलसम्पदा सित्तैमा बगाउन विवश छौँ, तर त्यही पानीबाट निकालिएको विद्युत महँगोमा किनी उज्यालो पायौँ भनी मख्ख छौँ । गत वर्षसम्म हिउँद यामभरि देश १८ घन्टे लोडसेडिङको मारमा थियो । बत्ती मुनिको अँध्यारो भनेझैँ जलसम्पदामा धनी राष्ट्रका जनता अँध्यारोमा निराश अनुहार लिएर बाँचिरहेका थिए । सच्चरित्रवान् व्यक्ति विद्युत आपूर्ति सम्बन्धी निकायको नेतृत्वमा पुग्नेबित्तिकै बढ्दो क्रममा रहेको लोडसेडिङ एकैचोटी शून्यमा झरिहाल्यो भने बिजुलीमा बढ्दो परनिर्भरता पनि अन्त्य नहुने सवाल नै छैन । सबैभन्दा ठूलो कुरा राजनीतिक इच्छाशक्तिको हो । अब बन्ने सरकारले बिजुली बत्तीमा यथाशीघ्र आत्मनिर्भर बनाउने रणनीति तय गरेर देशलाई उज्यालो बनाउने सङ्कल्प गरोस् । प्रजिना थापाकोटेश्वर, काठमाडौंबिजुलीको परनिर्भरता भन्ने समाचार पढेपछि मेरोझैँ सबै पाठकको मनमा एकखालको प्रश्नले कुतकुत्याएको हुनुपर्छ कि किन हामी दिनप्रतिदिन आत्मनिर्भरतातिर नगएर अर्काको आडभरोसा र कसैको सहानुभूतिमा परनिर्भर बन्दै जानथालेका हौंला भनेर । यद्यपि प्राधिकरण कुलमान घिसिङको सट्टा अर्कै कुनै महाशयको हातमा रहिरहेको भए आजसम्म पनि दैनिक १२१४ घण्टाको चरम लोडसेडिङले सताइएका हुने रहेछौँ । यो मेरोमात्र नभएर आम नेपालीको अनुभवबाट पैदा भएको भावना हो । खोलामा बनाइएका पावरहाउसबाट तारमा बहनुपर्ने बिजुली खोलैतिर फर्किने वा कुनै प्रभावशालीका प्रभावमा पोको पारेर लुकाइने गरिएका कारण भयावह लोडसेडिङका तालिका र विद्युतरहित रित्ता तारमात्र तन्द्रङ्ग झुन्ड्याइको हामीले हेर्नुपर्ने रहेछ । उत्पादित बिजुलीको समानुपातिक वितरणको सही व्यवस्थापन गर्न नजान्ने धेरै दिग्गज कार्यकारीले थला बसालेको प्राधिकरणमा कुलमानको आगमन औंसीको राति उदाएका पूर्णचन्द्रजस्तो साबित भएको छ । तर कान्तिपुरकै समाचारले उल्लेख गरेझैँ बिजुलीमा परनिर्भरता भने ह्वात्तै बढेको देखिरहेका छौँ । जलस्रोतमा अपार धनी कहलिएको मुलुक नेपालले यस प्रकारको परनिर्भरता भने विस्तारै न्यूनीकरण गर्दै आत्मनिर्भरतातर्फ जान ध्यान दिन जरुरी देखिन्छ । जलाशययुक्त बिजुली उत्पादनभन्दा रन अफ दि रिभरका आधारमा बिजुली उत्पादन मेसो बढी भएको अवस्थाबाट जबसम्म हामी विकसित हुँदैनौँ, परनिर्भरता कम हुने सम्भावना देखिँदैन । किनकि वर्षात्का बिजुली खेर जाने हिँउदमा बिजुली कम उत्पादन हुनेहुँदा त्यसलाई व्यवस्थापन गर्ने बाटो भनेको जलाशय विद्युत विकास गर्नु अपरिहार्य छ । उतिखेरको अरुण आयोजना होस् अथवा यतिखेरको बूढीगण्डकी वा यस बीचका तमाम बन्ने क्रमका हाइड्रो पावरलाई घाइते पारेर राज्यलाई चुनौती दिने राजनीतिक घटनाक्रमले यसमा प्रभाव पारेको हो । श्यामसुन्दर कुइँकेलहाँडीगाउँ, काठमाडौं"
स्वदेशी संस्कृतिलाई प्रोत्साहन,"अंग्रेजी नयाँ वर्ष २०१८ का उपलक्ष्यमा नेपालमा पनि धेरै कार्यक्रम सञ्चालन भए । कहीँ नाचगान त कहीँ ठूलठूला मेलाहरू पनि आयोजना गरिए । यी सबै व्यापारिक दृष्टिकोणले त लाभदायी भए होलान्, तर यस्ता कार्यक्रमले हाम्रो मौलिक संस्कृति र आफ्नोपनलाई धेरै हदसम्म प्रभाव पारेको देख्न सकिन्छ । हाम्रा युवा वर्ग विदेशी नयाँ वर्षको तालमा यसरी रमाएका छन् कि यो स्वयम् हाम्रो पुख्र्यौली चाडपर्व हो । तर हाम्रो आफ्नै नयाँ वर्षको पर्खाइमा कतिजना होलान् ? धेरैले बिर्सिसके होलान् कि वैशाख १ मा हाम्रो नयाँ वर्षको सुरुवात हुन्छ भनेर । जसरी नेपालमा आजकल विदेशी फेसन र प्रविधि भित्रिएको छ, त्यसरी नै विदेशी संस्कृतिले हाम्रो मौलिक संस्कृतिमाथि हमला गरेको पाइन्छ । विदेशमा उत्पादन गरिएका रोग प्रतिरोधात्मक औषधीहरू नेपालमा आइपुग्न वर्षौं लाग्छ, तर यस्ता कुसंस्कृतिरूपी रोगको महामारी नेपालमा ह्वात्तै बढेको छ । यसो हुनुमा प्रमुख कारणका रूपमा इन्टरनेटको पहुँच र सामाजिक सञ्जाललाई नै लिन सकिन्छ, तापनि हामी स्वयम् हाम्रा पुर्खाले हामीलाई हस्तान्तरण गरेका मौलिक संस्कृतिलाई रक्षा गर्नबाट दिनानुदिन चुक्तै गएका छौं । किताबको नाम नैतिक शिक्षा राख्तैमा नैतिकताको विज्ञान हामीले बुझ्न अनि बुझाउनसकेका छौं त ? सामाजिक शिक्षाको किताबले हामीलाई साँच्चिकै सामाजिक प्राणी बन्न सिकाएको छ त ? त्यही किताबको हाम्रो संस्कृति पाठले हामीलाई यथार्थमा हाम्रो संस्कृतिप्रति माया गर्न प्रोत्साहन गर्नसकेको छ त ? यी र यस्तै गम्भीर प्रश्नतर्फ सम्बन्धित निकायले ध्यान दिनु आवश्यक छ । विवेक चालिसे गैंडाकोट नमुना मावि, नवलपुर"
नेता सुध्रिँदाको प्रभाव,"सरकारमा बस्ने व्यक्ति नसुध्री देशमा समृद्धि र विकास सम्भव छैन । वाम नेताहरूले अहिले व्यक्त गरिरहेका विचारलाई विश्लेषण गर्दा उनीहरू सुध्रिएको अनुमान गर्न सकिन्न । एउटै मात्र उदाहरण हेरौं, प्राय: नेताहरूले आफ्नो निर्वाचन क्षेत्र वा आफूलाई अनुकूल हुने नजिकको सहरलाई प्रदेशको मुकाम बनाउनुपर्छ भन्ने अडान लिइरहेका छन् । जहाँ मुकाम बनाउँदा सम्बन्धित प्रदेश र देशको समृद्धि र विकासमा सकारात्मक प्रभाव पर्छ, त्यहाँ मुकाम बनाऊँ भन्ने विचार कसैबाट आएको सुनिएको छैन । एमाले अध्यक्ष केपी शर्मा ओली प्रतिपक्षमा हुँदा रुखो बोली बोल्नु र सत्तामा पुग्नलाग्दा नरम बोल्नुलाई त फरकपन भन्न मिलेन । यो स्वाभाविक र नेतृत्वको सामान्य गुण हो । देशकै समृद्धि र विकासका लागि ओली तयार भएका हुन् कि भन्ने अनुमान गर्न सकिने संकेत देखापरेका छन् । केपी ओली नै सुध्रिन तयार भएका हुन् भने पक्कै पनि जनताका लागि आगामी दिन स्वर्णिम हुनेछन् । रमेश घिमिरेसैनामैना१०, रुपन्देही"
दुई प्रखर राजनेता,"पुस १६ गते प्रकाशित राष्ट्रिय एकता र मेलमिलाप पढँें । नेपालमा प्रखर राजनेता दुईजना मात्र भए : पृथ्वीनारायण शाह र बीपी कोइराला । पृथ्वीनारायण एक सफल विजेता थिए भने बीपी कोइराला असफल योद्धा । आफ्नो जीवनकालमा उनी नेपालमा पुन: प्रजातन्त्र स्थापित गर्न असफल रहे । आजभोलि उनको मेलमिलाप नीतिको गलत व्याख्या हुनथालेको छ । उनको मेलमिलाप केवल राजासंँगको मेलमिलाप थियो । त्यस मेलमिलापको गलत प्रयोग गरेर गणेशमान सिंहले गल्ती गरे । कम्युनिस्टसँग मिलेर उनले मुलुकमा प्रजातन्त्र त ल्याए, तर त्यसैको परिणाम हो कि आज कम्युनिस्टहरूले देश कव्जा गरिसकेका छन् । अत: बीपीको मेलमिलापको गलत प्रयोगबाट बच्न आज पनि आवश्यक छ । माओवादी केन्द्र त अब एमालेमा विलय भएको मानिन्छ । कांग्रेसले आफूलाई बचाएर लग्न आवश्यक छ, अन्यथा त्यो पनि लोप हुनेछ । आफूलाई बचाउनका लागि उसले बीपी कोइरालालाई सधंै याद राखिरहनुपर्छ । डा शिवशंकर यादवछपकैया, वीरगन्ज"
समृद्धि हासिल गर्ने उपाय,"निष्कर्षअबको प्रमुख एजेन्डा भनेकै आर्थिक विकास र समृद्धि हो । यसको निम्ति आगामी सरकारले भौतिक पूर्वाधारको निर्माण, रोजगारी सिर्जना र व्यापार घाटा नियन्त्रण गर्न निकै ठूलो मिहेनत गर्नुपर्ने हुन्छ । आवश्यक लगानीको लागि कुशल व्यवस्थापनबाट ठूलै परिमाणमा आन्तरिक र बाह्य स्रोतसाधन जुटाउन सकिन्छ । तर अहिले कायम प्रणालीबाट वा यसमा सानोतिनो सुधार गरेर चाहेको उपलव्धि हासिल गर्न सकिँंदैन भन्ने कुरा सबैले मनन गर्नु आवश्यक छ । प्रमुख क्षेत्रहरूमा बिग ब्याङ्ग मोडल कार्यान्वयन गर्न आवश्यक छ । कृषि, पशुपालन र साना तथा मझौला उद्योग सञ्चालनमा व्यापक मात्रामा सामूहिकता र सहकारिता मोडल कार्यान्वयन गर्नुपर्छ । यसबाट रोजगारी र उत्पादन बढाई आर्थिक वृद्धिदरलाई उच्च बनाउन टेवा पुग्छ । अर्कोतर्फ आर्थिक वृद्धि र विकासको प्रतिफलको न्यायोचित वितरणमा पनि उत्तिकै ध्यान पुर्याउनुपर्छ । अन्यथा मुलुकमा दुईचारजना धनाढ्य अर्बपतिबाट खर्बपति हुने र खर्बपतिबाट पद्मपतिशंखपति हुने, तथ्यांकमा नागरिकको प्रतिव्यक्ति सरदर आय बढेको देखिने तर जनसंख्याको ठूलो हिस्साले विकास र समृद्धि अनुभव गर्न नपाउने अवस्था आउन सक्छ ।श्रेष्ठ राष्ट्रिय योजना आयोगका पूर्व उपाध्यक्ष हुन् ।"
खोइ दलितमुखी नेपाली माक्र्सवाद ?,"ब्राह्मणवादी माक्र्सवादी नेपाली समाजमा माक्र्सवादलाई सही र वैज्ञानिक सिद्ध गर्न यस्तो चिन्तन र कर्म गर्नुपरेको कदापि होइन, किनभने कोही पनि माक्र्स र माक्र्सवादका लागि बाँचेका होइनन् । बरु आफ्नो जीवन र जगतलाई फेर्न अरू वाद र विचारभन्दा माक्र्सवाद बढी उपयोगी भएनभएको हेर्ने क्रममा यस्ता प्रश्न उठाइएका हुन् । एउटा कुरामा सत्यता के छ भने कार्लमाक्र्स आफैले वर्णजात व्यवस्थाबारे त्यति विशद रूपमा लेखेका छैनन्, जति पुँजीवादबारे लेखे । उनले सन् १८४५४६ मा जर्मन आइडियोलोजी र पुँजीको खण्ड १ मा ६७ ठाउँमा जात व्यवस्थाबारे टिप्पणी गरेका छन्, जसले यस सम्बन्धमा बुझ्न केही अन्तरदृष्टि दिन सक्छन् । त्यसैले एक अनुमान गर्ने गरिन्छ, माक्र्स भारतमा जन्मिएका भए क्लास (वर्ग) बारे होइन, कास्ट (जात) बारे लेख्थे वा क्लास र कास्टको सम्बन्धबारे चिरफार गर्थे । त्यस्तै अर्काे अनुमान पनि गर्न सकिन्छ, उनले पनि धर्ममा सुधार वा सुदृढीकरणका लागि दयानन्द सरस्वतीले जस्तै आर्य समाज खोल्न सक्थे वा ज्योतिराव फुलेले जस्तै दलितमुखी सामाजिक सुधार पनि गर्न सक्थे वा उनका समकालीन भानुभक्त आचार्यले जस्तै रामायणको अनुवाद गर्न पनि सक्थे । यस अर्थमा भारत र नेपालका माक्र्सवादीहरूले वर्गलाई ध्यान दिने नाममा वर्ण र जात व्यवस्थाको अन्तरसम्बन्धलाई बेवास्ता गर्दै आफ्नै वर्णजातको पूर्वाग्रह प्रकट गरेको तथ्य बिर्सन सकिँदैन । वर्ण व्यवस्थामा आधारित सत्ताशक्तिसम्पत्तिशिक्षामाथि एकाधिकार कायम गर्ने र त्यसकै आधारमा दीर्घकालसम्म वर्चस्व निर्माण गर्ने क्रममा शूद्रअछूत वर्णको नाममा वर्गलाई स्थिर पारिएको यथार्थलाई बेवास्ता गर्न मिल्दैन । त्यही यथार्थलाई बेवास्ता गरेका कम्युनिस्ट पार्टीका ब्राह्मणवादी माक्र्सवादी नेताहरूले वर्ग र वर्णजात बीचको अन्तरसम्बन्ध र अन्तरद्वन्द्वबारे माक्र्सवादी विश्लेषण गर्नु नै जरुरी ठानेनन्, त्यस विरुद्ध संघर्षको सुविचारित रणनीति र कार्यनीति बनाउने त कुरै भएन । भारतमा दलित मुद्दालाई कम आँक्ने वाम आन्दोलन र दलित आन्दोलन अलगअलग दिशातिर बढेकै कारण राजनीतिक त्रासदी देखिएको प्रा सुमित सरकार र सुभाष गाताडेको मत छ । आनन्द तेलतुमडे भन्छन्, संसारमा कतै पनि सर्वहाराहरूको आन्दोलन यति निराशाजनक ढंगले बाँडिएको देखिँदैन, जति भारतमा देखिन्छ ।नेपालका माक्र्सवादीहरूले भने दलित र उत्पीडितका नाममा संगठन, भ्रातृ संगठन खोल्ने, कसैले बृहत रूपमा दलित पहिचानका आधारमा गोलबद्ध गर्ने, मन्दिर प्रवेशजस्ता सुधारवादी संघर्षका लागि छुट दिने हदसम्म काम गरे, तर आफूले ल्याउने भनेको व्यवस्थामा वर्णजात व्यवस्था उन्मूलन गर्ने प्रक्रिया र दिशानिर्देश गर्ने मामिलामा टाउको दुखाउनु आवश्यक ठानेनन् । यो कुनै विचारधारात्मक कमजोरी मात्रै कदापि होइन, सांस्कृतिकराजनीतिकआर्थिक सत्ताको फेरबदल र हस्तान्तरणसँग पनि जोडिएको कन्फ्लिक्ट अफ इन्टेरेस्ट (स्वार्थको द्वन्द्व) को द्योतक पनि हो । असमावेशी र अन्यायपूर्ण राज्य कायम रहने पुँजीवादी लोकतन्त्रलाई थोरै लोकतान्त्रीकण गर्ने क्रममा अँगालिएको आरक्षण र समानुपातिक समावेशीको सुधारवादी प्रावधानलाई समेत निहित स्वार्थका लागि अपहरण गर्ने सवर्ण राजनीतिक नेतृत्वको एकाधिकारलाई फेर्ने र श्रमजीवीहरूको नेतृत्व स्थापित गर्ने कुनै संरचना, प्रक्रिया र विधिविधानबारे सोचिएको समेत छैन । आफ्ना वर्गवर्णजातलिंग र क्षेत्रका निहित हित र स्वार्थ छाडेर उनीहरूले आफूलाई लोकतान्त्रीकण र मानवीयकरण गर्ने संरचना, विधि र संस्कृतिबारे पनि विकल्प बनाउने विषयमा त चिन्तासमेत लिएको छैन । सवर्ण पुरुष नेतृत्व हावी रहेका एमाले र माओवादी केन्द्रको बहुमतीय सरकार निर्माण र पार्टी एकताको महायज्ञ चलिरहेको बेला यस्ता विषय आफूलाई वामपन्थी, लोकतान्त्रिक र माक्र्सवादी ठान्नेहरूका चासो, र चिन्तनका मुद्दा कहिले बन्ने होलान्, थाहा छैन ।"
महिलामा पिसाब चुहिने समस्या,शल्य उपचार विधिशल्य उपचारबाट महिलाहरूको पिसाब चुहिने समस्याको समाधान खोज्ने प्रयत्न सन् १९०७ देखिनै हो । मूत्रनली र थैलीको घाँटी तल सरेर पिसाब चुहिने समस्या हुन्छ भन्ने त्यसबेलाको विश्वास अनुसार शल्य उपचार मूत्रथैलीको घाँटीलाई स्थिर ठाउँमा पुर्याएर सिलाउने कार्य गरियो । यस्तो शल्यक्रियाले निकै फाइदा महसुस गरायो । तर आशा गरेजति दीर्घकालीन लाभ हुन सकेन । त्यसैले शल्य उपचारको सुधार गर्दै लगियो । पछिल्लो समयको विश्वास अनुसार मूत्रनलीको बीचको भागलाई मांसपेशी र तन्तुको पट्टाले बनेको झोलुङ्गे आकारको संरचनाले अड्क्याएर राखेको हुन्छ । यो शारीरिक बनोटको विशेषतालाई ध्यानमा राखेर आजभोलि टीओटी शल्य उपचार चापसम्बद्ध पिसाब चुहिने महिलामा उपयोग गरिन्छ । यो विधि अहिलेसम्मकै उत्तम विधि मानिन्छ । यस्तो शल्यक्रियापछि महिलाहरू दोस्रो वा तेस्रो दिन अस्पतालबाट बिदा हुन्छन् । दैनिक कार्यमा २ देखि ३ दिनपछि नै संलग्न हुन सक्छन् ।डा भट्ट वरिष्ठ कन्सल्टेन्ट युरोलोजिस्ट हुन् ।
फेरिँदै छ दृश्यचित्र,"दृश्यचित्रबाट आम्दानीनरबहादुरका अनुसार, नेपालमा दृश्यचित्रको मूल्यांकन गर्ने ग्राहक निकै कम छन् । उनीहरूलाई फगत हिमालको चित्र भए पुग्छ । चित्रभित्रको कलाकारिता, मिहिनेत र निख्खारको महसुस गर्दैनन् । तर, विदेशी ग्राहकले दृश्यचित्रको अर्थ सजिलै बुझ्छन्, उनी भन्छन्, उनी दृश्यसँगै कलाको भ्यालु किनिरहेका हुन्छन् । नरबहादुरले ग्राहक हेरीहेरी ३५ देखि ४० हजार रुपैयाँसम्मका दृश्य चित्रहरू बिक्री गरेका छन् । परिश्रमको हिसाबले मूल्य कम नै भए पनि धेरै मात्रामा बिक्री हुँदा फाइदा हुने उनको दाबी छ ।"
पोखरामा फिल्म महोत्सव,"काठमाडौं (कास) फिल्म महोत्सव प्राय: राजधानीकेन्द्रित छन् । यस्तोमा पहिलो पटक हुन लागेको नेपाल अन्तर्राष्ट्रिय चलचित्र महोत्सव (निफ) भने पोखरामा हुने भएको छ । नेपाल चलचित्र तथा सांस्कृतिक प्रतिष्ठानले गर्न लागेको उक्त महोत्सव माघ १९ देखि चार दिनसम्म पोखराको उद्योग वाणिज्य संघमा चल्नेछ । पत्रकार सम्मेलनमा सोमबार बताइए अनुसार महोत्सवमा ५३ लामाछोटा फिल्म देखाइनेछन् ।फिल्म हेर्ने मात्र नभई त्यसबारेमा बहस पनि हुनुपर्छ भन्ने महोत्सवको उद्देश्य हो, निफका निर्देशक मनोज पण्डितले भने, हामीकहाँ फिल्महरू कि त विदेशी महोत्सवमा सहभागिताका लागि बन्छन्, कि बजारका लागि । मुख्यत: निफ यही दुई चरित्रमाथि विज्ञहरूका अवधारणासहितको बौद्धिक छलफलमा केन्द्रित हुनेछ । पण्डितले निफका लागि दुई वर्षयता बनेका फिल्म आह्वानबाट प्राप्त चार सय फिल्ममध्ये छनोट भएका ३० भन्दा बढी देशका फिल्म प्रतिस्पर्धामा रहेको बताए । निफमा उत्कृष्ट फिल्म, सर्ट फिल्म, विशेष महत्त्वको जुरी सम्मान र नेपाली पानोरमाबाट एक उत्कृष्ट गरी चारा पुरस्कार प्रदान गरिनेछन् ।कथ्यहरूको उत्सव नारा आत्मसात् गरेको निफले उत्कृष्ट फिल्म बनाउने प्रक्रियासँगै दर्शकको फिल्म हेर्ने दृष्टिकोणमा समेत सुधार ल्याउने आवश्यकता महसुस गरेको यसका अध्यक्ष केपी पाठकले बताए । भने, नेपाली भूराजनीतिलाई मनन गर्दै यसपालि भारतीय र चिनियाँ फिल्मको न्यारेटिभ चरित्रमाथि बहस गराउँदै नेपाली फिल्मको न्यारेटिभ खोजी गर्नेछौं । फिक्सन फिल्म मात्रै सहभागी रहने बताइएको निफका लागि नेपालका मीनबहादुर भामसहित भारतका अशोक राने, कतारका खलिल बेनिक्राने, श्रीलंकाका भिमुक्ति जयासुन्दरा, जापानका सोजो इचियामा र चीनका पेंग जियालियान सम्मिलित ६ जनाको निर्णायक मण्डल रहनेछ ।"
न त माइत न घर,"जाजरकोट दोस्रो जाजरकोट महोत्सवको माहोल मनोरञ्जक थियो । दर्शकश्रोताहरू कति रमाइरहेका थिए भन्ने कुरो उनीहरूको हाउभाउबाट देखिन्थ्यो । लोकदोहोरी गायक नवीन पौडेलले एक दर्जनजति गीत गाउन्जेल दर्शकश्रोता उत्कर्षमा थिए । नवीन गाउँदै थिए : चार बजे स्कुलबाट घरमा आइनन् भनी बस्नुपर्छ बाउआमाले औंला गनी गनीजोगाउनै गाह्रो फुलेको तोरीलाई, बैंस आकी छोरीलाईसाथीभाइको बिहे भयो भाइको भयो छोरोआफू भने लखरलखर हिन्छु एक्लो मोरो उनले दु:खका दिन गए भन्दै वर्तमान राजनीतिक परिवर्तनलाई जोड्ने खालका गीत पनि सुनाए । यस्तै हुन्छ भन्ने भा लाउने थिइनँ माया, बूढी कन्या बन्ने भा लाउने थिइनँ माया, न त माइत न घर जस्ता गीत पनि गाए । नवीनलाई लोकदोहरी गायक सचिन चन्द, जय रावल, पुष्पा शर्मा लगायतले साथ दिएका थिए ।यसपालिको महोत्सवमा बद्री पंगेनी, प्रीति आले, जय देवकोटा, सरस्वती लामा लगायत गायकगायिकाले पनि निकै मनोरञ्जन दिए । जाजरकोट उद्योग वाणिज्य संघको मुख्य आयोजना र अन्य स्थानीय तहको सहकार्यमा आयोजित पाँचदिने महोत्सव ५० हजार जनाले अवलोकन गरेको उद्योग वाणिज्य संघका अध्यक्ष कर्णबहादुर खत्रीले बताए । महोत्सवमा खेलकुद, पिङ, झाँकी, कृषि प्रदर्शनीसमेत महोत्सवका आकर्षण थिए ।"
प्राकृतिक चिकित्सातिर मनीषा,"परासी पूर्व नवलपरासीको रजहरका भोजराज सेढाईले कुनै बेला पर्दामा अभिनेत्री मनीषा कोइरालालाई देख्दा जीवनमा एक पटक भेटेरै छाड्ने र पुष्पगुच्छा दिने सपना बुनेका थिए । उनको सपना वर्षौं हुँदा पनि पूरा हुन पाएन । एक्कासि मनीषलाई क्यान्सर लाग्यो भन्ने समाचार सुनेपछि सेढाई दु:खित बनेका थिए ।उनै सेढाईको सपना आइतबार पूरा भयो । उनले मनीषालाई भटेरै पुष्पगुच्छा दिए । सेढाई मात्र होइन, रजहरको प्राकृतिक चिकित्सालयको अवलोकन गर्न आएकी अभिनेत्रीलाई हेर्न धुइरिनेको भीड ठूलो थियो । ठूलो पर्दामा नियमित रूपमा नदेखिएको वर्षौं भए पनि मनीषाको फयान क्रेज नघटेको आभास भीडले गराएको थियो ।चिकित्सालयमा सपरिवार आएकी अभिनेत्री आफ्ना प्रशंसकहरूको माया अहिले पनि उस्तै रहेको भन्दै खुसी भइन् । अवलोकनपछि क्यान्सर जस्तो रोगलाई आफूले मनोबल उच्च राखेर जित्न सफल भएको बताउँदै आफूले प्राकृतिक उपचार विधि अवलम्बन गरेको सुनाइन् । उनलाई रजहरका बासिन्दाले फूलमालासहित भव्य स्वागत गरेका थिए ।"
रसिक र इन्फादालाई भोजपुर प्रतिभा,"काठमाडौं (कास) बेलायतमा रहेका भोजपुरे स्रष्टाद्वारा एक दशकअघि स्थापित भोजपुर प्रतिभा प्रतिष्ठानले वरिष्ठ स्रष्टा गणेश रसिक र युवा स्रष्टा तथा समालोचक पूर्ण इन्फादालाई सन् २०१७ को भोजपुर प्रतिभा सम्मान तथा पुरस्कार प्रदान गर्ने निर्णय गरेको छ । रसिकले साहित्य, कला तथा गीतसंगीत र इन्फादाले कविता तथा समालोचनाका क्षेत्रमा उल्लेखनीय योगदान पुर्याएबापत् उक्त सम्मान तथा पुरस्कार प्रदान गर्न लागिएको संस्थाका सचिव काङमाङ नरेश राईले विज्ञप्तिमा जनाएका छन् । साहित्य, कला, संगीत तथा खेलकुद विधामा उल्लेखनीय योगदान दिएबापत् भोजपुरे प्रतिभालाई दिइने सम्मानबाट यसअघि पूर्णप्रकाश नेपाल यात्री, परशु प्रधान, कृष्ण जोशी, जिबी लुगुन र मञ्जुल सम्मानित भइसकेका छन् भने श्रवण मुकारुङ, दिनेश बान्तवा, विप्लव ढकाल, विमल गिरी र मीरा राई पुरस्कृत भइसकेका छन् । पुरस्कारमा सम्मानमा १५ हजार रुपैयाँसहित दोसल्ला र ताम्रपत्र तथा पुरस्कारमा ३० हजार रुपैयाँसहित ताम्रपत्र रहेको छ । संस्थाका अध्यक्ष दयाकृष्ण राईको अध्यक्षतामा बसेको बैठकले पुरस्कारसम्बन्धी निर्णय लिएको बताइएको छ । विसं २००४ मा भोजपुरको छिनामखुमा जन्मिएका रसिकका जब सिस्नुहरू टेक्दै हिँडेँ, दश जगाजमा उभिएर यात्रा संस्मरण र क्षितिजलाई छुन खोज्दा, एउटा सारंगीभित्र कथा संग्रह, आकाशगंगाको ओतमुनि उपन्यास र रसिकका गीत गीति संग्रह प्रकाशित छन् । उनले सयौं गीतमा संगीत सिर्जना गर्नुका साथै स्वरसमेत भरेका छन् । रसिक हाल नेपाल संगीत तथा नाटय प्रज्ञाप्रतिष्ठानका सदस्य सचिव छन् । यसैगरी, भोजपुरको याकुमा विसं २०२८ मा जन्मिएका इन्फादाका मौन कम्पनहरू र अभिलेख अवशेषहरू नामक दुई कविता संग्रह प्रकाशित छन् । सम्मान तथा पुरस्कार फागुनको दोस्रो साता दिइने बताइएको छ ।"
चेतनाद्वारा पाँच पुरस्कार घोषणा,"मोरङ (कास) विराटनगरस्थित चेतना संरक्षण प्रतिष्ठान नेपालले साहित्य, पत्रकारिता, समाजसेवा, धर्मसंस्कृति र ललितकला विधाका पाँच स्रष्टालाई पुरस्कृत गर्ने भएको छ । उक्त पुरस्कारमा जनही ५१ हजार रुपैयाँ दिने गरिन्छ । हरिभक्त सिटौलाद्वारा आफ्ना आमाबुवाको सम्झनामा स्थापित धर्मानन्दरामप्यारी सिटौला साहित्य चेतना पुरस्कार यस वर्ष समालोचक डा लक्ष्मण गौतमले पाउने भएका छन् । यस्तै, बालकिसननर्वदादेवी मुन्दडा सनातन मानवीय धर्मसंस्कृति चेतना पुरस्कार धर्मसंस्कृतिका क्षेत्रमा योगदान पुर्याएका मणिराज जोशीलाई प्रदान गरिने भएको छ । उक्त पुरस्कार देवकिसन मुन्दडा र देवेनरा परिवारले स्थापना गरेको हो । दीनबन्धु गोयल र उषादेवी गोयलले आफ्ना दाजुको सम्झनामा स्थापना गरेको ओमप्रकाश गोयल समाजसेवा चेतना पुरस्कार समाजसेवी एवं एबीसी नेपालका अध्यक्ष दुर्गा घिमिरेलाई प्रदान गर्ने निर्णय भएको प्रतिष्ठान अध्यक्ष गंगा सुवेदीले जानकारी दिइन् । उनैले आफ्ना आमाबुवाको सम्झनामा स्थापना गरेको भूपेन्द्रशोभा रिजाल ललितकला चेतना पुरस्कार वरिष्ठ कलाकार यादवचन्द्र भुर्तेललाई प्रदान गरिने भएको छ । प्रतिष्ठानले वरिष्ठ टेलिभिजन पत्रकार दुर्गानाथ शर्मालाई नरेश सुवेदी साहित्यिक पत्रकारिता पुरस्कार दिने भएको छ । दिनेश सुवेदीले भाइको सम्झनामा उक्त पुरस्कार स्थापना गरेका हुन् । पुरस्कार प्रतिष्ठानको वार्षिकोत्सव पारेर माघमा हस्तान्तरण गरिनेछन् ।२०६१ मा स्थापित प्रतिष्ठानले मासिक रूपमा साहित्यिक कार्यक्रम, त्रैमासिक रूपमा चेतना सन्देश साहित्यिक पत्रिका प्रकाशन र स्थानीय टेलिभिजनको सहकार्यमा साप्ताहिक कार्यक्रम चेतना प्रवाह पनि पाँच वर्षदेखि सञ्चालन गर्दै आएको छ ।"
ठगी मुद्दा दर्ता गर्न प्रहरीलाई पत्राचार,"काठमाडौं अस्पतालहरूले विभिन्न सेवाका नाममा चर्को शुल्क असुल्दै आएको फेला परेपछि सरकारले ती अस्पतालविरुद्ध मुद्दा चलाउन सिफारिस गरेको छ । अनुगमन र बयानका क्रममा बिरामीबाट चर्को मूल्य असुलेको पुष्टि भएपछि आपूर्ति व्यवस्थापन तथा उपभोक्ता हित संरक्षण विभागले सोमबार चार अस्पतालविरुद्ध ठगीको मुद्दा दर्ता गर्न प्रहरीलाई पत्राचार गरेको हो । विभागले बसुन्धारामा रहेको इशान बाल तथा महिला अस्पताल, ग्वार्कोस्थित बी एन्ड बी अस्पताल, टोखास्थित ग्रान्डी इन्टरनेसनल अस्पताल र बाँसबारीस्थित नेपाल इन्स्टिच्युट अफ न्युरोलोजी एन्ड एलाइड साइन्सेज (न्युरो) विरुद्ध मुद्दा दायर गर्न पत्र पठाएको हो ।अस्पताल सञ्चालकसँगको बयानमा चर्को सेवा शुल्क असुल्ने गरेको पाइयो, विभागका महानिर्देशक कुमार दाहालले भने, उपभोक्ता ठगीको कसुरमा मुद्दा चलाउन महानगरीय प्रहरी परिसरमा पठाएका छौं । नर्भिक इन्टरनेसनल हस्पिटल एन्ड मेडिकल कलेज र बयोधा हस्पिटलविरुद्ध मंगलबार मुद्दा दायर गरिने जनाइएको छ । ती अस्पतालहरूका फाइलहरू तयार भइरहेकाले मंगलबारसम्म परिसरमा पठाइने विभागका अनुसन्धान अधिकृत (शाखा अधिकृत) दीपक पोखरेलले बताए । ती दुई अस्पतालविरुद्ध पनि मुद्दा दर्ता गर्ने निर्णय भइसकेको छ । सम्पूर्ण कागजातहरू मिलाउनुपर्दा सोमबार पठाउन सकेनौं, उनले भने । यी अस्पतालले वार्षिक अढाई अर्ब रुपैयाँभन्दा बढी ठगेको विभागको आरोप छ । विभागले केही साताअघि बी एन्ड बी अस्पताल, ग्रान्डी इन्टरनेसनल, नेसनल इन्स्टिच्युट अफ न्युरोलोजिकल एन्ड इलाइड साइन्सेज, बयोधा हस्पिटल र इशान बाल तथा महिला अस्पताल प्रालिमा अनुगमन गरेको थियो ।विभागले महिनाअघि नर्भिकमा अनुगमन गरेको थियो । त्यसक्रममा शय्या (बेड) शुल्क लिएर फेरि अर्को शीर्षकमा बेड सर्भिस चार्ज, नर्सिङ सेवा शुल्कजस्ता दोहोरोखाले शुल्क, बिरामी कुरुवा बस्ने ठाउँको पनि शुल्क लिने गरेको पाइएको थियो । अस्पतालहरूले बिरामीबाट चर्को शुल्क लिएपछि विभागले सरकारी वकिलको राय लिएको थियो । त्यसक्रममा कालोबजारी तथा केही अन्य सामाजिक अपराध तथा सजाय ऐन २०३२ र उपभोक्ता संरक्षण ऐन २०५४ अनुसार छलफल भएको थियो । वकिलको रायपश्चात् विभागले ठगी मुद्दाका लागि परिसरमा पठाएको हो । वकिलको राय लिँदा ठगी नै भएको देखियो । हाम्रा तर्फबाट सम्पूर्ण जिम्मेवारी पूरा गरेर सबै फाइल बुझाएका छौं, महानिर्देशक दाहालले भने, अब कारबाही गर्ने दायित्व परिसरको हो । ठगी मुद्दामा जेल वा जरिवाना अथवा दुवै सजाय हुन सक्ने उनले बताए । दाहालका अनुसार बयानका क्रममा सञ्चालकहरूले कुनै निकायले नलिऊ भनेर आदेश नदिएको, कानुनमा पनि उल्लेख नभएकाले शुल्क उठाएको बताएको जनाएका छन् । सेवा शुल्कमा भ्याट लगाउन पाइँदैन तर अस्पतालहरूले मनपरी शुल्क उठाएको विभागको आरोप छ । अस्पतालले उठाउनेमध्ये ५ प्रतिशत स्वास्थ्य सेवा शुल्क सरकारका लागि असुल गर्नुपर्ने हुन्छ । उक्त शुल्क लगाइसकेपछि मूल्य अभिवृद्धिकर लगाउन नपाइने अर्थ मन्त्रालयले जनाएको छ । अनुगमनका क्रममा अस्पतालहरूले शय्या (बेड) शुल्क लिएर फेरि अर्को शीर्षकमा बेड सर्भिस चार्ज, नर्सिङ सेवा शुल्कजस्ता दोहोरो खाले शुल्क लिने गरेको पाइएको थियो । बेड शुल्कमाथि बेड सर्भिस चार्ज जोडेर बिरामीसँग असुल्दै आएको विभागले जनाएको छ । केही अस्पतालले स्वीकृतभन्दा बढी बेड सञ्चालन गरेको भेटिएको जनाएको छ । सरकारले गरिब तथा असहायका लागि बेडमा १० प्रतिशत नि:शुल्क व्यवस्था गरे पनि अस्पतालले कार्यान्वयन नगरेको पाइएको थियो । शाखा अधिकृत दीपक पोखरेलका अनुसार इशान बाल तथा महिला अस्पतालले बेड, बेड जार्च डिलक्स गरी एकै शीर्षकमा दुईपटक, गेट पास चार्ज, अपरेसन चार्ज, प्रक्रिया चार्ज, प्रिएनेक्स चार्ज तथा बिरामी कुरुवाको सहित विभिन्न शुल्क लिएको थियो ।यसरी विभिन्न शीर्षकमा असुल्नु प्रचलित कानुनअनुसार ठगी गरेको देखिन्छ, परिसरमा पठाएको पत्रमा उल्लेख छ । बी एन्ड बी अस्पतालले बेड चार्ज माथि पुन: सर्भिस चार्ज लगाई शुल्क लिई ठगी गरेको, एक सय बेडको स्वीकृति लिएर १ सय २५ बेड सञ्चालन गरेको आरोपमा मुद्दा दायर गर्न पत्रचार गरेको शाखा अधिकृत रमेशकाजी श्रेष्ठले बताए । ग्रान्डी अस्पताललाई प्रशासनिक, डाक्टर, नर्सिङ, सर्जरी चार्ज, इक्विपमेन्ट चार्ज, इनप्लान्ट चार्ज, प्रोसिडयोर चार्ज, इन्भेस्टिगेसन तथा अन्य चार्जलगायत एकै प्रकृतिका शुल्क भए पनि फरकफरक शीर्षक राखी उपभोक्ता मारमा पारेको आरोपमा मुद्दा दर्ता गर्न पत्र पठाएको जनाएको छ । न्युरो अस्पतालले रजिस्ट्रेसन, कन्सलटेन्ट, अपरेसन, ल्याबलगायत शीर्षकबाट बिरामीसँग शुल्क असुल गरी पुन: सेवा शुल्क भनी १० प्रतिशत लिएको विभागले जनाएको छ । बिरामीबाट चर्को शुल्क असुल्नु अस्पतालको लुट भएको उपभोक्ताकर्मीहरू बताउँछन् । यस्ता कार्यलाई तत्काल नियन्त्रण गर्नुपर्ने उनीहरूको माग छ । उपचारको नाममा बिरामीबाट चर्को शुल्क असुल्नु अपराध हो, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, ठगी गर्ने अस्पताललाई कानुनी दायरामा ल्याउनुपर्छ । उपभोक्तालाई कानुनी राज्यको अनुभूति दिनुपर्छ ।नेपालको संविधान २०७२ को धारा ३५ मा नि:शुल्क र गुणस्तरीय रूपमा प्राप्त गर्नुपर्ने स्वास्थ्य हकसम्बन्धी संवैधानिक व्यवस्था छ । नेपालमा सञ्चालित निजी अस्पतालले स्वास्थ्य सेवा कर र भ्याटमध्ये एउटा शीर्षकमा मात्रै कर असुल गर्न पाउँछन् । यसबाहेकका कुनै पनि सेवा शुल्क अस्पतालले बिरामीबाट लिन पाउने व्यवस्था कानुनमा छैन । यस सम्बन्धमा सर्वोच्च अदालतले स्वास्थ्य सेवामा कर लिने परिपाटीको औचित्यबारे सरकारका नाममा कारण देखाऊ आदेश जारी गरिसकेको छ ।"
विदेशी लगानीको आकर्षण हाइड्रो र सिमेन्ट,"काठमाडौं जलविद्युत्, पर्यटन र सिमेन्ट उद्योगमा विदेशी लगानीकर्ताको आकर्षण बढ्दै गएको छ । नेपालमा ती क्षेत्रको विकास तथा विस्तारको सम्भावना धेरै रहेकाले विदेशी लगानीकर्ताको आकर्षण बढेको हो । पछिल्ला महिनाहरूमा मुलुक भित्रिएको प्रत्यक्ष वैदेशिक लगानी (एफडीआई) को ठूलो अंश जलविद्युत्, पर्यटन र सिमेन्ट उद्योगमा लगानी हुनुले पनि यो पुष्टि गर्छ । प्रशस्त सम्भावना हुँदाहुँदै अधिकांश जलस्रोत उपयोग हुन नसकेको, पर्यटन विकासका लागि पर्याप्त अवसर रहेको तथा सिमेन्ट उत्पादनको सम्भावना अत्यधिक देखिएकाले यी क्षेत्र विदेशी लगानीकर्ताको रोजाइमा परेको विज्ञ बताउँछन् । राष्ट्र बैंकको तथ्यांकअनुसार चालू आर्थिक वर्षको पहिलो ४ महिनामा १० अर्ब १७ करोड रुपैयाँ एफडीआई भित्रिएको छ । गत वर्षको सोही अवधिको तुलनामा यो झन्डै २ गुणा बढी हो । ०७३ कात्तिकसम्म ५ अर्ब ७१ करोड रुपैयाँ एफडीआई भित्रिएको थियो । अघिल्लो वर्षको तुलनामा यो वर्ष आपूर्ति व्यवस्थामा सुधार भएको, बन्द हडतालमा कमी आएको, आर्थिक गतिविधिमा सुधार भएको, इन्धन आपूर्ति बढेको, राजनीतिक वातावरण सुध्रिँदै गएकोलगायत कारण एफडीआई बढेको हो । अघिल्लो वर्ष भएको लगानी सम्मेलनमा करिब साढे १४ खर्ब रुपैयाँको प्रतिबद्धता आएको थियो । वास्तविक रूपमा भित्रिएको रकमको आधारमा पनि गत आर्थिक वर्षमा लगानीकर्ताको आत्मविश्वासमा सुधार भएको पुष्टि हुन्छ । चार महिनामा नेपाल भित्रिएको विदेशी लगानीमध्ये सबैभन्दा बढी होङसी शिवम् सिमेन्टमा आएको छ । उक्त कम्पनीमा ३ अर्ब ८१ करोड ४६ लाख रुपैयाँ विदेशी लगानी आएको राष्ट्र बैंकको तथ्यांक छ । यसैगरी मादी पावरमा करिब २ अर्ब र सोलु हाइड्रोमा करिब साढे १ अर्ब रुपैयाँ, नेपाल वाटर एन्ड इनर्जी डेभलपमेन्ट कम्पनीमा करिब ६८ करोड विदेशी लगानी आइसकेको छ । गत कात्तिकसम्म सिल्भर हेरिटेज इन्भेस्टमेन्ट र भृकुटीदेवी इनिसिएटिभमा क्रमश: ६१ करोड ६४ लाख र ५० करोड २२ लाख रुपैयाँ विदेशी लगानी भित्रिएको राष्ट्र बैंकले जनाएको छ । आर्थिक वर्ष ०७२७३ मा ५ अर्ब ९२ करोड रुपैयाँ एफडीआई भित्रिएकामा गत आर्थिक वर्षमा बढेर १३ अर्ब ५० करोड पुगेको थियो । यो वर्षभरिको विदेशी लगानी प्रतिबद्धता करिब ९० प्रतिशत हो । उद्योग विभागको तथ्यांकअनुसार गत वर्षमा १५ अर्ब १ करोड रुपैयाँको विदेशी लगानीको प्रतिबद्धता आएको थियो । यो उद्योग विभागमा जनाइएको प्रतिबद्धता हो । जुनसुकै विदेशी लगानी आउँदा सुरुमा उद्योग विभागमा दर्ता गरेर अनुमति लिनुपर्छ । यद्यपि प्रतिबद्धता जनाइएकाबाट मात्रै रकम भित्रिएको भन्ने अवस्था हुँदैन । कुनै चलिरहेको कम्पनीमा रकम आए पनि एफडीआई शीर्षकमै देखिन्छ । तर, त्यसको प्रतिबद्धता पहिले नै भएको हुन सक्छ । यसको अर्थ यसअघिका प्रतिबद्धताको रकम पनि चरणबद्ध रूपमा आउँछ र त्यसले पनि विदेशी लगानी बढेको देखाउँछ ।मुलुकमा लगानी वातावरण सुध्रिँदै गएपछि लगानीकर्ताको आत्मबल बढेकाले विदेशी लगानी बढेको विज्ञहरू बताउँछन् । आउँदा दिनमा यो क्रम झनै बढ्ने राष्ट्रिय योजना आयोगका पूर्वउपाध्यक्ष मीनबहादुर श्रेष्ठले बताए । मुलुकमा अत्यावश्यक पूर्वाधारहरूको विकास भएको छ भने राजनीतिक अवस्था स्थिरताको चरणमा छ, उनले भने, अब विदेशी लगानीको होड चल्छ । पछिल्ला वर्षहरूमा आर्थिक वृद्धिदर बढ्दै गएको, लगानीसम्बन्धी नीतिहरू बनेको, राजनीतिक दल तथा नेताहरूबाट आर्थिक विकासको प्रतिबद्धता आएकोलगायत कारण विदेशी लगानीकर्ता नेपालमा लगानी गर्न उत्साहित भएको बताइएको छ । एकै वर्ष तीन तहको चुनाव सम्पन्न भएको भएको, स्थिर सरकार गठनका लागि वातावरण बनेकोलगायत कारण लामो समयदेखिको राजनीतिक संक्रमण अन्त्य हुने देखिएको छ । यस्तो अवस्थामा मुलुकमा आर्थिक गतिविधिले प्राथमिकता पाउने, लगानी बढ्ने भएकाले ठूलो मात्रामा विदेशी लगानी भित्रिने जानकारहरूको भनाइ छ । खासगरी जलविद्युत्, पर्यटन, प्राविधिक शिक्षा, स्वास्थ्यमा विदेशी लगानीको ठूलो सम्भावना छ । ती क्षेत्रमा लगानी बढाउनका लागि एकद्वार लगानी नीति र लगानी परिचालन तथा व्यवस्थापनसम्बन्धी व्यवस्थामा सरलीकरण गर्नुपर्ने उनीहरूको सुझाव छ ।"
जोर्डनमा तलब थोरै,"काठमाडौं धादिङकी सजिला गुरुङ तामाङ ६ महिनाअघि जोर्डनको गार्मेन्ट उद्योग क्लासिक फेसन अपरिल इन्डस्ट्रिज लिमिटेड मा काम गर्न पुगिन् । उनी चेकरको काम गर्थिन् । एससीसी म्यानपावर कम्पनीमार्फत त्यहाँ पुगेकी सजिलाले १८ घण्टासम्म काम गर्थिन् । तलब ज्यादै कम आउँथ्यो । ओभरटाइम नगरी सुखै थिएन, उनले भनिन्, दैनिक १४ देखि १८ घण्टासम्म काम गरें । रोजगार सम्झौताअनुसार उनको मासिक तलब १७ हजार रुपैयाँ थियो । विदेश आइसकेपछि १७ हजारको मात्रै भर गरेर हुँदैन । त्यति पैसाले के गर्ने ? उनले भनिन्, केही हुन्छ कि भनेर दिनरात नभनी ओभरटाइम गरें । त्यसरी मिहिनेत गर्दा पनि महिनामा २८ हजार रुपैयाँभन्दा बढी कमाइ हुँदैनथ्यो । सजिलाले मिहिनेत साथ काम गर्दा स्वास्थ्यले साथ दिएन । लगातार काम गरेर होला । सिधा टेक्न सक्ने अवस्था भएन । दायाँ खुट्टा नै चलेन । जोर्डनमा इन्जेक्सन दिन्थ्यो । इन्जेक्सन लगाउनुन्जेलसम्म ठीक हुन्थ्यो, उनले भनिन्, कामै गर्न नसक्ने भएपछि फर्किनुपर्ने भयो । म्यानपावरलाई २० हजार रुपैयाँ बुझाएर फर्किएँ । वैदेशिक रोजगार विभागले नै न्यून तलब पाउने गरी श्रम स्वीकृति दिई जोर्डन पठाएकाले सजिला कम्पनीविरुद्ध जान सक्ने अवस्थामा थिएन । हामीमाथि अत्यधिक श्रम शोषण गरिएको छ । झन्डै २२ सय महिला दिदीबहिनीहरू मासिक १७ हजार रुपैयाँ पाउने गरी पठाइएको छ, उनले भनिन्, ओभरटाइम गर्न सके भने मात्रै पैसा बढ्ने हो । न्यून तलब भएपछि गार्मेन्ट क्षेत्रमा काम गर्ने कामदारलाई दुई वर्ष पूरा गर्न नै मुस्किल छ । न्यून ज्यालामा कामदार पाइने भएकाले जोर्डनको गार्मेन्ट उद्योगहरूमा नेपाली महिला कामदारलाई पहिलो रोजाइ हुन थालेको छ । अन्तर्राष्ट्रिय श्रम संगठन (आईएलओ) का जोर्डनको गार्मेन्ट क्षेत्रमा बंगालदेश, श्रीलंका, फिलिपिन्स, भारतीय र नेपालीसहित झन्डै ५० हजार कामदार कार्यरत छन् । पछिल्लो समय नेपाली महिला कामदारका लागि जोर्डन प्रमुख गन्तव्य बन्दै गइरहेको छ । आईएलओले श्रमअनुसार कामदारको ज्याला निकै कम भएकाले बढाउनुपर्नेमा जोड दिँदै आएको छ । जोर्डनमा गार्मेन्ट क्षेत्रको अध्ययन गरेका नेपाल ट्ेरड युनियन महासंघ (जिफन्ट) का सचिव रमेश बडालले जोर्डनका सरकारी निकाय, ट्ेरड युनियनबीच सामूहिक सौदाबाजी भएअनुसार तलब नपाइरहेको स्थिति रहेको बताए । जोर्डनी र विदेशी कामदारको तलब सामान छ । तर, नेपालीलगायत विदेशीले गर्ने काम जोर्डनी नागरिक गर्दैनन्, उनले भने, न्यून ज्यालामा काम गर्न नेपाली कामदार गर्न बाध्य भएका छन् । अहिले जे जति पाइरहेका छन्, त्यो उचित होइन । नेपालले गत कात्तिक २ गते जोर्डनसँग श्रम सम्झौता गरेको थियो । राष्ट्रिय मानव अधिकार आयोगले जोर्डनसँगको श्रम सम्झौता निकै कमजोर भएको जनाएको छ । यही सम्झौता पनि कार्यान्वयनमा आएको छैन । सम्झौतामा जोर्डनी नागरिकले पाउने ज्यालाअनुसार नेपालीले पाउने उल्लेख छ ।"
पर्यटकलाई ढाकाटोपी,"लमजुङ बेलायतबाट घुम्न आएका स्याम्युल ड्राइभरले सोमबार पहिलोपटक ढाकाटोपी लगाए । बेंसीसहरका युवाको समूहले बिहानै शिरमा ढाका टोपी ढल्काएर हिँडेको देखेपछि उनले जिज्ञासा राखे । उनलाई नेपाली टोपी दिवसबारे जानकारी दिइयो । अनि तिनै युवाहरूले उनलाई पनि ढाकाटोपी लगाइदिए । उनले भने, मलाई पनि यो टोपीले सुहाएजस्तो छ । बेलायतकै जुलिया डी एन्टोनियो पनि ढाकाटोपी लगाइन् । नेपाली टोपी नेपाली पहिचान भएको थाहा भयो । हामी हरेक नेपालीसँग खुसी साटासाट गर्न चहान्छौं, उनले भनिन्, नेपालीसँगै यो दिवस मनाउन पाएकामा हामीलाई गर्व महसुस भएको छ । बेलायतबाट उनीहरूसँगै आएका पोखराका प्रशान्त गुरुङले विदेशमा यस्तै खालका टोपीले नेपाली भनेर चिनाउने बताए । हामी त्यहाँका मेला महोत्सवमा यस्तै ढाकाटोपी लगाएर नेपालीलाई चिनाउँछौं, उनले भने, हाल आफ्नै देशमा आएर ढाकाटोपी लगाउन पाउँदा गौरवको महसुस भएको छ ।अंग्रेजी पात्रोअनुसार सोमबार नयाँ वर्षको सुरुवाती दिन । हर्षोल्लासका साथ नयाँ वर्ष मनाइरहँदा सोमबारकै दिन युवाहरूले नेपाली टोपी दिवस मनाएका हुन् । ढाकाटोपीलाई नेपाली पहिचानका रूपमा लिइन्छ । विदेश जाँदा होस् या कुनै सभा समारोहमा नेपाली ढाकाटोपीले छुट्टै महत्त्व बोकेको युवाहरू बताउँछन् । नेपाली युवाले केही वर्षयता नेपाली टोपी दिवस मनाउँदै आएका छन् । यस वर्ष नेपाली युवाले टोपी दिवस मनाउँदै गर्दा नेपालमा घुम्न र स्वयंसेवा गर्न आएका विदेशी पर्यटकले पनि ढाकाटोपी दिवस मनाउन भ्याएका हुन् । बेंसीसहरको मनाङेचौताराबाट सेरासम्म सोमबार बिहान राष्ट्रिय झन्डा र ब्यानरसहित र्याली निकालियो । सहभागी विदेशीले आफू र नेपाली युवासँग तस्बिर र सेल्फी खिचे ।"
होन्डाको नयाँ योजना,"काठमाडौं (कास) होन्डा नेपालले नयाँ वर्ष २०१८ का अवसरमा ग्राहकवर्गहरूका लागि होन्डाको हेप्पी न्यु वेयर २०१८, न्यु इअर, न्यु यू नामक योजना ल्याएको छ । यस योजनाअन्तर्गत ग्राहकवर्गहरूले कुनै पनि होन्डा मोटरसाइकल वा स्कुटरको खरिद गरी स्क््रयाच कुपनमार्फत २५ हजारसम्मको नगद छुट पाउन सक्ने जारी विज्ञप्तिमा छ । त्यसैगरी चारजना विजेताले लबिम मलका ब्रान्डेड स्टोरहरूमा एक लाख बराबरको सपिङ गर्ने मौका पाउने कम्पनीले जनाएको छ । कम्पनीका अनुसार यो योजना ३१ जनवरीसम्म नेपालभर लागू हुनेछ ।"
ट्रमा सेन्टरमा इन्भेस्टमेन्ट बैंकको काउन्टर,"काठमाडौं (कास) नेपाल इन्भेस्टमेन्ट बैंकले राजधानीको माहांकालस्थित रााष्ट्रिय ट्रमा सेन्टरमा एक्स्टेन्सन काउन्टर खोलेको छ । काउन्टरले ट्रमा सेन्टरको आर्थिक कारोबार गर्न सहयोग पुग्ने बैंकले जनाएको छ । काउन्टरले ट्रमा सेन्टरमा आउने बिरामीको उपचारका क्रममा टिकट काट्नेदेखि बिल भुक्तानीमा समेत सहयोग गर्ने जारी विज्ञप्तिमा उल्लेख छ । संस्थागत सामाजिक उत्तरदायित्वअन्तर्गत ३६५ दिन, २४ सै घण्टा सेवा सञ्चालन हुने गरी ट्रमा सेन्टरमा काउन्टर खोलेको बैंकले जनाएको छ ।"
सुजुकीको सोरुम विस्तार,काठमाडौं (कास) सुजुकी मोटरले धादिङको महादेवबेंसीमा सोरुम सञ्चालनमा ल्याएको छ । सुजुकीको आयातकर्ता भीजी अटोमोबाइल्सले ट्रयाक्टर इन्जिनियरिङ प्रालिमार्फत थ्रीएस सहितको उक्त नयाँ शाखा सञ्चालनमा ल्याएको जारी विज्ञप्तिमा छ । शुभारम्भको अवसर पारेर कम्पनीले कुनै पनि ब्रान्डका पुरानो बाइक वा स्कुटर को न्यूनतम मूल्यांकन २५ हजार रुपैयाँ गरिने र नगद खरिदमा १० हजारसम्म छुटका साथै तेस्रो पक्ष बिमा नि:शुल्क व्यवस्था गरेको जनाएको छ ।
जगदम्बाको टेक्निकल मिट,काठमाडौं (कास) जगदम्बा स्टिल्सले ललितपुरमा एफई ५००डी मा आधारित राइनो फलामे छडसम्बन्धी आफ्नो टेक्निकल मिटको आयोजना गरेको छ । मिटमा कम्पनीले राइनो ५०० डी नयाँ पुस्ताको उच्चशक्ति र लचकतासहितको रिब्ड रिइन्फोर्स छड भएको जानकारी दिइएको जारी विज्ञप्तिमा उल्लेख छ । राइनो फलामे छडमा सल्फर तथा फोस्फरसको मापदण्डअनुसार अधिकतम ००७५ प्रतिशत मात्र सम्मिश्रण गरिएको जनाएको छ ।
वल्र्डलिंकको मेला,"काठमाडौं (कास) वल्र्डलिंकले अंग्रेजी नयाँ वर्ष २०१८ को अवसरमा छिटो भनेकै वल्र्डलिंक भन्ने नाराका साथ ललितपुरको जावलाखेलमा मेलाको आयोजना गर्यो । १५ हजारभन्दा बढीको सहभागिता रहेको उक्त मेलाको आयोजना इन्टरनेट सेवालाई अझ प्रभावकारी तथा गुणस्तर बनाउने उद्देश्यले गरिएको जारी विज्ञप्तिमा उल्लेख छ । मेलामा ग्राहकका अनुभव तथा चाहनालाई समेत बुझ्ने काम गरिएको कम्पनीले जनाएको छ । कम्पनीले हाल देशका अधिकांश जिल्लामा द्रुत गतिको इन्टरनेट सेवा विस्तार गरेको जनाएको छ । कम्पनीका अनुसार मेलामा सांगीतिक प्रस्तुति, फुड स्टल, फन गेम्स, म्याजिक सो, फेस पेन्टिङलगायतका स्टलहरूसमेत राखिएको थियो । युवाहरूको भीड लागेको थियो ।"
नेप्से ४४ अंकले बढयो,"जलविद्युत् पारदर्शी बनकाठमाडौं वित्तीय अवस्था सन्तोषजनक नरहेका जलविद्युत् कम्पनीहरूले सार्वजनिक निष्कासन गर्दा थप विवरणहरू खुलाउनुपर्ने भएको छ । ती कम्पनीको सबै पक्षको वास्तविक अवस्थाबारे लगानीकर्तालाई जानकारी दिने उद्देश्यले धितोपत्र बोर्डले यस्तो निर्देशन दिएको हो ।धितोपत्रमा लगानी गर्ने लगानीकर्ताको हित संरक्षणका लागि धितोपत्रको सार्वजनिक निष्कासन सम्बन्धमा लगानीकर्तालाई सुसूचित बनाउनुका साथै निष्कासन प्रक्रियालाई थप पारदर्शी गराउन उक्त निर्देशन दिएको बोर्डले जनाएको छ । संस्थाको पछिल्लो लेखापरीक्षण भएको वित्तीय विवरणबमोजिम प्रतिसेयर खुद सम्पत्ति प्रतिसेयर अंकित मूल्यभन्दा कम भएका, सबैभन्दा न्यून रेटिङ प्राप्त गरेका, वित्तीय अवस्था सन्तोषजनक नरहेका जलविद्युत् कम्पनीले सार्वजनिक निष्कासन गर्दा थप विवरण पेस गर्नुपर्नेछ । निर्देशनअनुसार निष्कासनका लागि तयार गरिने विवरणपत्रको पहिलो पृष्ठमा लेखापरीक्षण भएको वित्तीय विवरणबमोजिमको प्रतिसेयर खुद सम्पत्ति, प्रतिसेयर आम्दानी उल्लेख गर्नुपर्नेछ । यसैगरी जलविद्युत् आयोजनाले प्रतिमेगावाट लागत, विद्युत् उत्पादन अनुमतिको बाँकी अवधि, लगानी फिर्ता हुने अवधि, क्रेडिट रेटिङको ग्रेडलगायत विवरण उल्लेख गर्नुपर्ने बोर्डको निर्देशन छ ।"
इरानमा सरकारविरोधी प्रदर्शन कम्तीमा १० मारिए,"दुबई (रोयटर्स) इरानमा सरकारविरोधी प्रदर्शनका क्रममा सोमबार कम्तीमा १० जनाको मृत्यु भएको सरकारी टेलिभिजनले जनाएको छ । प्रदर्शनमा हजारौं मानिस सहभागी भएका छन् । सन् २००९ यताका विशाल र्यालीहरू राजधानी तेहरानबाहेक अन्यत्र पनि फैलिरहेका छन् ।प्रदर्शन देशव्यापी बन्दै गएपछि हिंसात्मक घटनामा समेत वृद्धि भएका छन् । देशको उत्तरपूर्वबाट सुरु भएको आन्दोलनमा देशको आर्थिक अवस्था, मूल्य वृद्धिसम्बन्धी मागहरू समावेश थिए । तर धेरै ठाउँमा प्रदर्शनकारीले इरानी शासकीय प्रणालीविरुद्ध आवाज उठाएका छन् । सामाजिक सञ्जालमार्फत सार्वजनिक दृश्यमा प्रदर्शनकारीले कतिपय प्रहरी चौकी तथा सैनिक क्याम्पमाथि आक्रमण गरेपछि सुरक्षा फौजले गोली प्रहार गरेको देखिएको छ । शनिबारदेखि सर्वोच्च नेता अयातुल्लाह अली खामेनी, राष्ट्रपति रुहानी र हस्तक्षेपकारी इरानी नीतिको विरोधमा केन्द्रित भएका छन् । प्रदर्शनकारीले सर्वोच्च नेता खामेनीलाई पद छाड्न माग गर्दै आएका छन् । अन्तर्राष्ट्रिय सञ्चारमाध्यमका अनुसार हाल भइरहेका प्रदर्शन फैलिँदै जाने क्रम बढ्दो छ । आन्दोलन नेतृत्वविहीन छ किनभने इरानमा विपक्षी नेता कतिपय निर्वासनमा छन् भने कतिपय हालसम्म मौन छन् । आइतबार आन्दोलन संगठित गर्न प्रयोग गरिएको भन्दै सामाजिक सञ्जालमाथि प्रतिबन्ध लगाएको थियो । अधिकारीले टेलिग्राम र इन्स्टाग्रामजस्ता एप्सको प्रयोगमा अस्थायी प्रतिबन्ध लगाइएको बताएका थिए । यसअघि आइतबार प्रदर्शनका क्रममा कम्तीमा २ जनाको मृत्यु भएको थियो । सामाजिक सञ्जालमा पोस्ट गरिएका दृश्यमा प्रदर्शनकारीमाथि गोली प्रहार भएको देखिएका छन् । यसअघि आन्तरिक मामिला मन्त्री अब्दोलरहमान रहमनी फजलीले गैरकानुनी भेला तथा प्रदर्शनहरू नगर्न जनतालाई चेतावनी दिएका थिए ।इरानी जनता बुद्धिमान् : ट्रम्प अमेरिकी राष्ट्रपति डोनाल्ड ट्रम्पले ट्वीटरमार्फत इरानी जनता बुद्धिमान् बन्दै गएको उल्लेख गरेका छन् । उनले आतंकवादलाई प्रश्रय तथा बढावा दिने कार्यमा इरानले लगानी गरिरहेको भन्दै आलोचना गरेका छन् । यसअघि ट्रम्पले आइतबार दमनकारी इरानी शासन धेरै टिक्न नसक्ने प्रतिक्रिया दिएका थिए । उनले इरानी जनताले आफ्नो रोजाइको सरकार बनाउने दिन नजिकै आएको दाबी गरेका थिए । उनको भनाइलाई इरानी विदेश मन्त्रालयले अवसरवादी र कपटपूर्ण भएको जनाएको थियो । हिंसात्मक विरोधको अधिकार छैन इरानका राष्ट्रपति हसन रुहानीले इरानी नागरिकले विरोध गर्न पाउने तर हिंसात्मक गतिविधि गर्ने अधिकार नभएको बताएका छन् । उनले भने, देशको कानुन र जनताको इच्छाविरुद्ध प्रदर्शन गर्नेलाई सरकारले जवाफ दिनेछ । गत बिहीबारयता भएका सरकारविरोधी प्रदर्शनपछिको पहिलो प्रतिक्रियामा उनले तोडफोड वा सामाजिक सद्भावमा खलल पार्ने कार्य सरकारका लागि सहय नहुने चेतावनी दिए । उनले हाल इरानमा देखिएका समस्याको मूल कारण अन्तर्राष्ट्रिय प्रतिबन्ध भएको दाबी गरे । रुहानीले राज्यले सामना गरिरहेको आर्थिक समस्या सबै मिलेर समाधान गर्नुपर्ने बताए । उनले अनावश्यक टिप्पणी गरेको भन्दै अमेरिकी राष्ट्रपति ट्रम्पको कडा शब्दमा आलोचना गरे ।"
ट्रम्पले सहयोग रोक्ने,वासिङ्टन (एएफपी) अमेरिकी राष्ट्रपति डोनाल्ड ट्रम्पले सोमबार पाकिस्तानलाई दिँदै आएको आर्थिक सहयोग रोक्ने घोषणा गरेका छन् । उनले अमेरिकाले पाकिस्तानलाई खर्बौ डलर सहायता दिएको तर त्यसको बदलामा झूटशिवाय केही नापाएको जनाए । अमेरिकाले मूख्र्याइपूर्वक पाकिस्तानलाई विगत १५ वर्षमा ३३ खर्ब डलर सहायता दियो तर उनीहरूले हामीलाई केवल झूट र धोखा दिए ।
एउटै खेलमा २६ गोल,"आजका खेलपुलिसविरुद्ध सुदूरपश्चिम, १२:१५ बजेपूर्वाञ्चलविरुद्ध मध्यमाञ्चल, १४:४५ बजेएन्फा कम्प्लेक्स मैदान"
महिला खेलाडीले जिते सात स्वर्ण,"इटहरी सुनसरीको इटहरीमा सोमबार सुरु इन्टरनेसनल ओपन प्रेन्डसिप तेक्वान्दो च्याम्पियनसिपमा नेपालका खेलाडीले ९ स्वर्ण पदक जितेका छन् । त्यसमा सात महिला खेलाडीले जिते ।नेपालकी पुष्पा श्रेष्ठले ३७ केजी तौलसमूहमा स्वर्ण जितिन् । उनले आफ्नै देशकी अनुजा परियारलाई हराइन् । महिला ३५ केजीमा सावित्रा तामाङ र ४६ केजीमा सिमोन सुनुवारले स्वर्ण जितेका थिए । पुरुष ३३ केजी तौलसमूहमा नेपालका सुजन सिलवालले आफ्नै देशका रोशन चौधरीलाई हराएर स्वर्ण जिते ।पुम्सेतर्फ नेपालबाट पूनम देवकोटा, सिंहा लिम्बू, सुस्मिता तामाङ, निशा दर्नाल र पुरुषतर्फ रविन गुरुङले स्वर्ण जितेका छन् । महिला २९ केजीमा भारतकी नयना ताराले स्वर्ण जितिन् । अन्तर्राष्ट्रियस्तरको कभर्डहल बनेपछि केही खेल रातिसमेत जारी रहने आयोजकले जनाएका छन् । सातौं राष्ट्रिय खेलकुदमा यो हल तयार नहुँदा त्रिपाल टाँगेर तेक्वान्दो आयोजना गरिएको थियो । च्याम्पियनसिपमा नेपाललगायत अमेरिका, क्यानडा, भारत, बंगलादेशलगायत १२ देशका खेलाडीको सहभागिता रहेको आयोजक आईओएफटीसीका डाइरेक्टर दिवाकर महर्जनले जनकारी गराए । प्रतियोगिताको उद्घाटन गर्दै युवा तथा खेलकुदमन्त्री राजेन्द्र केसीले राजधानी बाहिर अन्तर्राष्ट्रिय स्तरको प्रतियोगिता हुनु गर्वको पक्ष भएको बताए । राष्ट्रिय खेलकुद परिषद्का सदस्यसचिव केशवकुमार विष्टले इन्टरनेसनल तेक्वान्दो च्याम्पियनसिप गरेर इटहरीले अब अन्तर्राष्ट्रिय खेलकुद प्रतियोगिता गर्न सक्ने दाबी प्रस्तुत गरेको बताए । उनले इटहरीलाई खेलकुदको राजधानीमा विकसित गर्ने उद्घोष गरे । मंगलबारसम्म चल्ने प्रतियोगितामा उत्कृष्ट खेलाडीले ५० हजार रुपैयाँ पुरस्कार जित्ने छन् । उत्कृष्ट प्रशिक्षकले २५ हजार जित्ने छन् । प्रतियोगितामा ७ सय २१ खेलाडीको सहभागिता रहेको प्रतियोगिता संयोजक राष्ट्र राईले जानकारी गराए ।"
आईटीएफमा सात स्वर्ण,"काठमाडौं (कास) भारतको बेंग्लोरमा भएको इन्टरनेसनल आमन्त्रण जुनियर आईटीएफ च्याम्पियनसिपमा नेपाली खेलाडीले सात स्वर्ण पदक जितेका छन् । च्याम्पियनसिपमा निशान्त लामिछाने, आशिष थापा र बिबिका बस्नेतले २२ स्वर्ण पदक जितेका छन् । निशान्तले १० वर्षमुनि कलरबेल्ट प्याट्रन र ३२ केजी तौल समूहमा, आशिषले १३ वर्षमुनि कलरबेल्ट प्याट्रन र ३७ केजी तौल समूहमा तथा बिबिकाले १५ वर्षमुनि कलरबेल्ट प्याट्रन र स्पाइरिङको ४०४५ तौलमा स्वर्ण जितेका थिए । शान्तकुमार रानामगरले १३ वर्षमुनि कलरबेल्ट प्याट्रनमा स्वर्ण र स्पाइरिङमा ४२ केजीमुनि रजत पदक जितेको आईटीएफ नेपालका प्रमुख प्रशिक्षक लक्ष्मण बस्नेतले जानकारी गराएका छन् ।"
राष्ट्रिय बहिरा क्रिकेटको तयारी,"नेपालगन्ज (कास) नवौं राष्ट्रिय बहिरा क्रिकेट प्रतियोगिताका लागि नेपालगन्जमा तयारी थालिएको छ । राष्ट्रिय बहिरा क्रिकेट संघले चैत २० बाट प्रतियोगिता गर्ने घोषणा गरिसकेको छ । प्रतियोगिताबाट छनोट हुने खेलाडीले श्रीलंकाको कोलम्बोमा सन् २०१८ मै हुने टी२० बहिरा क्रिकेट विश्वकपमा सहभागिता जनाउने छन् । करिब १४ लाख खर्च हुने अनुमान गरिएको प्रतियोगिता गर्न दाताको खोजी भइरहेको आयोजक संघका अध्यक्ष सरयुप्रसाद शेरचनले बताए । उनले बहिरा क्रिकेटलाई सरकारले सहयोग नगर्दा प्रतियोगिता गर्न समस्या भइरहेको गुनासो पोखेका छन् । खेलकुदमा सरकारले बजेट छुटयाएको हुन्छ । तर हामीले माग गर्दा बजेट पाइँदैन, नेपालगन्जमा प्रतियोगिता घोषणा कार्यक्रममा शेरचनले भने, यसअघि प्रतियोगिता गर्दा आफैंले खर्च गर्यौं । कतिपय प्रतियोगितामा ऋण बोकेका छौं ।स्पर्धामा ९ टिमले सहभागिता जनाउने छन् । प्रतियोगितापछि २५ खेलाडीलाई बन्द प्रशिक्षणमा छनोट गरिने छ । त्यसमध्ये उत्कृष्ट १५ क्रिकेट खेलाडी कोलम्बो विश्वकप खेल्नेछन् । यसअघि बहिरा क्रिकेट संघ नेपालले पकिस्तानको लाहोर र भारतको लखनउमा सम्पन्न विश्वकप बहिरा क्रिकेटमा सहभागिता जनाइसकेको छ ।बहिरा क्रिकेट संघ सुरुमा झापामा गठन भएको थियो । त्यसपछि काठमाडौं, रूपन्देही, धनुषा, कास्की, सुनसरी, बाँके र मोरङमा पनि जिल्लास्तरका गठन भइसकेका छन् । भैरहवा, पोखरा, धरान लगायतका सहरमा यसअघि नै राष्ट्रिय प्रतियोगिता भइसकेको छ । बाँके बहिरा क्रिकेट संघका अध्यक्ष पवनकुमार भट्टले प्रतियोगिता आयोजनालाई तयारी सुरु गरिसकेको जनाए । उनले विभिन्न सरकारी तथा गैरसरकारी संस्थासँग समन्वय गरी आर्थिक संकलन गर्ने बताए ।"
स्नुकरको दोस्रो चरण आज,"काठमाडौं (कास) प्रथम अल नेपाल खुला स्नुकर च्याम्पियनसिपमा सोमबार १६ खेलाडी दोस्रो चरण पुगेका छन् । त्यसमा अभिषेक तिवारी, प्रशान्त बज्राचार्य, मिकेन महर्जन, सन्जय तामाङ, रवीन्द्र विष्ट, विजय लामा, विनेश डंगोल, सन्तोष पुतुवार, लभ प्रजापति, दिपांकर, बले सुब्बा, आलोक योन्जन, साजन शाही, सफिर राजकर्णिकार र सुरज महर्जनले जित निकाल्दै दोस्रो चरण तय गरे ।मंगलबार दोस्रो चरण सुरु हुने आयोजक पोट ब्ल्याक स्नुकरका बिकास खड्गीले जानकारी गरए । विजेताले १ लाख र उपविजेताले ५० हजार जित्ने छन् । सर्वाधिक ब्रेकरले १० हजार पाउने छन् ।"
देशभक्तलाई उपाधि,"बुटवल (कास) नवलपरासीको देशभक्त युवा क्लबले रूपन्देहीमा प्रथम जनज्योति कप फुटबलको उपाधि जितेको छ । उसले चितवनको नारायणघाट फुटबल क्लबलाई ४१ ले हरायो । सर्वोत्कृष्ट खेलाडी नारायणघाटका यदु सिलवाल, उत्कृष्ट डिफेन्डर जनज्योतिका मनोज श्रेष्ठ, उत्कृष्ट गोलकिपर देशभक्तका राजबाबु मगर र सर्वाधिक गोलकर्ता जनज्योतिका अभिषेक रिजाल भए । सबैले जनही ५ हजार रुपैयाँ पाए । विजेताले १ लाख ११ हजार १ सय ११ रुपैयाँ र उपविजेताले ५५ हजार ५ सय ५५ रुपैयाँ पुरस्कार पाए । फेयर प्ले ट्रफी पाएको न्यु सिर्जना युवा क्लब करौजियाले ११ हजार १ सय ११ हजार रुपैयाँ थाप्यो ।"
पाथीभरा म्याराथन हुने,ताप्लेजुङ (कास) चार वर्षपछि पाथीभरा म्याराथन प्रतियोगिता हुने भएको छ । फागुन १३ सम्म हुने पाथीभरा महोत्सवका अवसरमा म्याराथन पनि हुने आयोजक पाथीभरा देवी मन्दिर क्षेत्र संरक्षण तथा संवद्र्धन समितिका अध्यक्ष रणबहादुर कार्कीले बताए । नयाँ रणभीम गुल्मसँगको सहकार्यमा कार्यक्रम गर्न लागिएको हो । महोत्सवको अन्तिम दिन सदरमुकामको तोक्मेडाँडास्थित नेपाली सेनाको ब्यारेकदेखि पाथीभरा हुँदै त्यही स्थानसम्म खुला म्याराथन तथा ब्यारेकदेखि भालुगौडे हुँदै तोक्मेसम्म महिला हाफ म्याराथन हुने कार्कीले जानकारी दिए । २०६५ सुरु म्याराथन ०६९ सम्म भएको थियो ।
अस्मिता सम्मानित,संखुवासभा (कास) जिल्ला फुटबल संघ संखुवासभाले राष्ट्रिय महिला फुटबल खेलाडी अस्मिता गुरुङलाई सम्मान गरेको छ । संघको साधारणसभाका अवसरमा जिल्लाबाट पहिलोपल्ट राष्ट्रिय टिममा पर्न सफल अस्मितालाई सम्मानित गरिएको हो । उनले ढाकामा पुस २ मा सम्पन्न १५ वर्षमुनिको महिला फुटबलमा राष्ट्रिय टिमबाट खेलेकी थिइन् । उनले सातौं राष्ट्रिय फुटबल प्रतियोगितामा पूर्वाञ्चलबाट खेलेकी थिइन् । संघले जिल्लाको फुटबल विकासमा योगदान पुर्याएको भन्दै तेजबहादुर जिमीलाई १० हजारसहित सम्मानित गरियो ।
सिटीले रचेन कीर्तिमान,"लन्डन (एएफपी) म्यानचेस्टर सिटीले इंग्लिस प्रिमियर लिगमा अगस्टयता पहिलोपल्ट स्पष्ट जित निकाल्न सकेन । यसक्रममा सिटी युरोपका पाँच प्रमुख लिगमा लगातार जितको कीर्तिमान छुन असफल रह्यो । अर्कोतर्फ चेल्सीले म्यानचेस्टर युनाइटेडलाई उछिनेर दोस्रो स्थान कब्जा गर्यो भने लिभरपुलले सबै खाले प्रतियोगिताको अपराजित यात्रा १५ खेल पुर्याउन सफल भयो । यसका लागि लिभरपुलले पछाडि परेको स्थिति उल्टाएर लेस्टर सिटीलाई हराएको थियो । यस सप्ताहन्त प्रिमियर लिगमा देखिएका पाँच प्रमुख विशेषता यस्ता छन् : सिटीलाई चोटको पीडापक्कै पनि म्यानचेस्टर सिटीलाई दु:ख हुनेछ, लगातार जितको यात्रा टुंगिएकोमा । क्रिस्टल प्यालेससँग गोलरहित बराबरी खेलेको थियो सिटीले । तर व्यवस्थापक पेप ग्वार्डिओलाका लागि त्यो भन्दा ठूलो चिन्ताको विषय हुनेछ, ग्याब्रियल जेसस र केभिन डी ब्रुएनेको चोट । जेससलाई घुँडामा चोटको समस्या छ र यसैक्रममा प्यालेसविरुद्ध पहिलो हाफमा सब्स्टिच्युट गरिएको थियो । डर छ उनी दुई महिना मैदानबाट बाहिर रहने छन् । डी ब्रुएनेलाई प्यालेसविरुद्धको खेलको अन्त्यतिर स्ट्ेरचरमा राखेर बाहिर ल्याउनुपरेको थियो । तर उनको चोट त्यति गम्भीर मानिएको छैन, जति सुरुमा अनुमान गरिएको थियो । हाजार्डबिना चम्केको चेल्सीचेल्सी लिग उपाधि होडमा म्यानचेस्टर सिटीभन्दा धेरै टाढा छ, दोस्रो स्थानमा रहेर पनि । तर चेल्सीका लागि सन् २०१८ मा तीन अरु उपाधि जित्ने सम्भावना अझै कायम छ । प्रशिक्षक एन्टोनियो कोन्टेका लागि त्यो भन्दा खुसीको उपलब्धि के नै हुन सक्छ र, जति बेला इडेन हाजार्डबिना चेल्सीले स्टोक सिटीमाथि ५० को जित निकाल्न सक्छ । त्यसो त स्टोकले त्यस खेलमा कमजोर टिम उतारेको थियो । मार्क ह्युजकै निर्णय थियो त्यो । हाजार्डले त्यस खेलमा पूरै आराम पाए, तर गोल भने एकपछि अर्को निस्कियो नै । फिक्का म्यानचेस्टर युनाइटेडम्यानचेस्टर युनाइटेडले यस सिजन केही आक्रामक फुटबलको नमुना पक्कै पेस गरेको छ । तर, युनाइटेडले यसलाई निरन्तरता भने दिन सकेको छैन । अझ छिमेकी म्यानचेस्टर सिटी अगाडि त युनाइटेडसामु डाहा गर्ने बाहेक अर्को विकल्प हुन छाडेको छ । अहिले म्यानचेस्टर युनाइटेडले लगातार तेस्रो बराबरी खेलेको छ । यी बराबरी लेस्टर सिटी, बर्नली र साउथह्याम्पटनविरुद्ध प्राप्त भएको थियो, जसविरुद्ध म्यानचेस्टर युनाइटेडले जितको अपेक्षा राख्न सक्थ्यो । जोसे मोउरिन्होको म्यानचेस्टर युनाइटेड वास्तवमै फिक्का देखिएको छ । लिभरपुलको लयमा सलाहलिभरपुलका लागि मोहम्मद सलाहको लय यस सिजन चर्चाको विषय बनेको छ । उनले एनफिल्ड टिमबाट सबै खाले प्रतियोगितामा २३ गोल गरिसकेका छन् । यो क्लबका लागि कीर्तिमान पनि हो, नयाँ वर्षअगाडि । पहिले यो कीर्तिमान रोजर हन्टको नाममा थियो । लेस्टरविरुद्धको जितमा उनी चोट बोक्दै मैदान छाड्न भने बाध्य रहे । यस्तोमा व्यवस्थापक योर्गन क्लोपका लागि यो चिन्ताको विषय हुनसक्छ । लिभरपुलले आस गर्नेछ, एफए कपमा मर्सिसाइड डर्बी र लिगमा म्याचेस्टर सिटीविरुद्धको खेलअगाडि सलाह त्यस्तै लयमा हुनेछन्, त्यो पनि चोटबिना । वेंगरको कीर्तिमानआर्सेन वेंगरको प्रदर्शनलाई लिएर अचेल समर्थकबीच विभाजन छ । जत्तिकै वादविवादबीच पनि उनले नयाँ कीर्तिमान बनाएका छन्, जुन वास्तवमै दुर्लभ छ । प्रिमियर लिगमा उनले म्यानचेस्टर युनाइटेडका सर एलेक्स फर्गुसनलाई उछिनेर आर्सनलका लागि ८ सय ११ खेलको उपलब्धि आत्मसात् गरे । खेलको नतिजा भने निराशाजनक रह्यो भने पनि हुन्छ, वेस्ट ब्रोमविरुद्ध ११ को बराबरी । आर्सनललाई गुनासो के पनि रहने छ भने वेस्ट ब्रोमले पेनाल्टीबाट खेलको अन्त्यतिर गरेको गोल रेफ्रीको विवादास्पद निर्णयबाट सम्भव भएको थियो ।"
उच्च भूभागमा प्रशिक्षण केन्द्रको खोजी,"लेखनाथ युवा तथा खेलकुद मन्त्रालयले उच्च भूभागमा खेलकुद तालिम केन्द्र स्थापना गर्न सम्भाव्यता अध्ययन गरिरहेको छ । मन्त्रालयको टोलीले सोलुखुम्बु, सिन्धुपाल्चोक, मनाङ, मुस्ताङ, कास्की र जुम्लामा इन्डोर र आउटडोर तालिम केन्द्र बनाउन अध्ययन थालेको हो । मनाङको तिमाङमा मन्त्रालयको २५ लाख रुपैयाँ लगानीमा फुटबल मैदान समेत बनिसकेको छ । मन्त्रालयका सचिव महेशप्रसाद दाहाल नेतृत्वको टोलीले जुम्लामा सम्भाव्यता अध्ययन गरिसकेको छ । जुम्लाको छुमचौरमा कर्णाली हाइअल्टिच्युड खेलकुद तालिम केन्द्र र राझाँसीमामा कर्णाली रंगशाला बनाउने तयारी छ । टोलीले कास्कीको घान्द्रुक र छोम्रोङमा तालिम केन्द्र बनाउन अवलोकन गरेको छ । सोलुखुम्बुको नाम्चे, सिन्धुपाल्चोकको हेलम्बु र मुस्ताङको लोमान्थाङमा पनि सम्भाव्यता अध्ययन गर्ने मन्त्रालयको तयारी छ । सम्भाव्यता अध्ययन र वितृत परियोजना प्रतिवेदन (डीपीआर) तयार गर्न मन्त्रालयले चालु आर्थिक वर्षमा ५० लाख रुपैयाँ छुटयाएको छ । अन्नपूर्ण सेन्चुरी पर्यटन महोत्सवको दोस्रो चरणको कार्यक्रमका अवसरमा आएका सचिव दाहालले इन्डोर खेलका लागि घान्द्रुक र छोम्रोङ उपयुक्त स्थल बन्न सक्ने बताए । यहाँ फुटबल र ट्रयाक एन्ड फिल्डका लागि जग्गा पुग्दैन, उनले भने, स्थानीयले जग्गा उपलब्ध गराउने हो भने हामी कभर्डहल बनाउन अध्ययन गर्छौं । उनले २ हजार ७ सयदेखि ३ हजार मिटरसम्मको उचाइ रहेको भूभाग तालिम केन्द्र बनाउन उपयुक्त हुने जनाए । सचिव दाहालका अनुसार एक ठाउँमा प्रतियोगिता गर्ने र अन्यत्र तालिम केन्द्र बनाउने गरी मन्त्रालयले ठाउँ खोजिरहेको छ । अन्नपूर्ण आधार सिविरमा पनि बर्खायाममा १५ दिनदेखि १ महिनासम्म तालिमका लागि खेलाडी लैजान सकिने उनी बताउँछन् । अहिले दक्षिण एसिया र मध्यपूर्वी एसियाका धेरै देशका खेलाडी हाइअल्टिच्युड ट्ेरनिङका लागि युरोपका विभिन्न देश पुग्छन् । त्यहाँ तालिम गर्न निकै महँगो पर्छ । नेपालमा तालिम केन्द्र बनाउन सके अरब मुलुकका हजारौं खेलाडीलाई ल्याउन सकिने सचिव दाहालको बुझाइ छ । पर्यटनको थप अवसरका रूपमा यसलाई लिन सकिन्छ, उनी भन्छन्, त्यसका लागि पूर्वाधार र गुणस्तरमा ध्यान पुर्याउनुपर्छ । उनले पोखरालाई केन्द्र बनाएर घान्द्रुक र छोम्रोङका उच्च भागमा अभ्यास गराउन खेलाडी ल्याउने सोच बनाएको बताए । महोत्सव संयोजक ललित गुरुङले मन्त्रालयले छोम्रोङलाई उपयुक्त ठाने जग्गा उपलब्ध गराउन कुनै समस्या नहुने जानकारी गराए । उनले भने, यो ठाउँमा सम्भावना भए जग्गाकै कारण रोकिनुपर्ने अवस्था आउने छैन । अन्नपूर्ण आधार सिविर पुग्ने सेन्चुरी पदयात्रा मार्गमा पर्ने छोम्रोङको उच्च भूभाग २ हजार ५ सय मिटरको उचाइमा छ । अन्नपूर्ण आधार सिविरको उचाइ ४ हजार १ सय ३० मिटर छ ।हाडजोर्नी एवं खेलकुद चिकित्सा विशेषज्ञ डा पदमबहादुर खडाका अनुसार हाइअल्टिच्युडमा खेलाडीलाई तालिम गराउनु प्राकृतिक डोपिङ जस्तै हो । यसलाई अवैधानिक मानिँदैन । उच्च भूभागमा अभ्यास गर्दा शरीरमा पाइने इराइथ्रोप्रोटिन हर्मोन बढ्छ । उक्त हर्मोन बढेसँगै रातो रक्तकोष (आरबीसी) पनि बढ्छ । आरबीसी बढा हेमोग्लोबिन पनि बढ्छ । शरीरमा हेमोग्लोबिन बढ्नेबित्तिकै धेरै अक्सिजन सिंचित हुन्छ ।अरु बेला श्वासप्रश्वास छिटोछिटो हुँदा शरीरलाई चाहिने अक्सिजनको कमी भएर खेलाडी थाक्ने हो, उनले भने, शरीरमा अक्सिजन सिंचित भएपछि खेलाडी थाक्दैनन् । त्यसैका लागि कम उचाइ भएका देशका खेलाडी अभ्यासका लागि उच्च भूभाग भएका देशको तालिम केन्द्र पुग्ने गरेको उनले सुनाए । हाम्रै खेलाडीलाई तालिम दिएर सक्षम बनाउन सक्छौं, उनले भने, विदेशी खेलाडी भित्र्याएर देशले पनि फाइदा लिन सक्छ ।"
रूपन्देहीमा केसी निरन्तर,"बुटवल दीर्घबहादुर केसी (कुमार) रूपन्देही जिल्ला फुटबल संघको अध्यक्षमा सोमबार पुन: निर्वाचित भएका छन् । भ्रष्टाचार अभियोगमा १० वर्षे प्रतिबन्धमा रहेका अखिल नेपाल फुटबल संघ (एन्फा) का पूर्वअध्यक्ष गणेश थापा र संस्थापन पक्ष केसीविरुद्ध खुलेरै लागे पनि उनी जिल्ला अध्यक्षमा निरन्तर चुनिए ।चारवर्षे कार्यकाललाई भएको निर्वाचनमा केसीले १४ मत पाए भने उनका प्रतिद्वन्द्वी ऋषिराम ज्ञवालीको पक्षमा ५ मत रह्यो । कार्यसमितिमा केसीको प्यानल नै विजयी भयो । उपाध्यक्षमा मुकेश कुँवर, भूपेन्द्रबहादुर क्षत्री (हरि), खेमराज गुरुङ (मुन्ना) निर्वाचित भए । सोमबहादुुर थापा (सुरज), पदमबहादुर थापा (अशोक), जुक्तबहादुर थापा, मनोजकुमार थापा, ईशान भण्डारी, शंकर मल्लाह, होम गलामी, प्रेम राना सदस्य निर्वाचित भए ।पूर्वराष्ट्रिय खेलाडी मोतीकला गुरुङ महिला सदस्यमा निर्विरोध भइन् । कार्यसमिति बैठकले महासचिव, सचिव, कोषाध्यक्ष मनोनीत गर्नेछ । जिल्ला संघमा २० क्लब आबद्ध छन् । प्रतिनिधि छनोटमा आन्तरिक विवाद चर्किएपछि इन्टर स्पोर्ट्स क्लबले निर्वाचनमा सहभागी हुन पाएन ।दोस्रोपल्ट अध्यक्ष निर्वाचित केसीले फुटबलमा सबै समूहलाई मिलाएर अगाडि बढ्ने बताए । उमेर समूहका खेलाडी उत्पादन गर्नेदेखि एन्फा टेक्निकल सेन्टरलाई व्यवस्थित किसिमले सन्चालन गर्ने लगायतका काम गर्नेर्छौं, उनले भने, फुटबलको भविष्य बालबालिकाको हातमा छ । सबै पूर्वाधारसहितको रंगशाला निर्माणतर्फ लाग्नेछौं । सबै जिल्लासँग समन्वय गरी प्रदेशको फुटबल विकास गर्ने, तिलोत्तमा गोल्डकपलाई निरन्तरता दिने पनि उनले बताए ।केसीले एन्फा शुद्धीकरण अभियानमा कर्माछिरिङ शेर्पाको समूहलाई सहयोग गरेका थिए । एन्फाले असहयोग गरेपनि उनको नेतृत्वमा जिल्ला संघले बुटवलमा आवासीय एकेडेमी सुरु गर्दै निरन्तर सञ्चालन गरिरहेको छ । उनकै अगुवाईमा संघले ऐतिहासिक महत्त्वको तिलोत्तमा गोल्डकपको आयोजनालाई पनि: निरन्तरता दियो ।"
कोहलीविरुद्ध डी भिलियर्स,"केपटाउन (एएफपी) जति बेला दक्षिण अफ्रिका र भारतबीच शुक्रबार तीन टेस्टको शृंखला सुरु हुनेछ । यो हुनेछ विराट कोहली र एबी डी भिलियर्सबीचको आपसी भिडन्त । यो नै शृंखलाको सबैभन्दा आकर्षक पक्ष पनि हुनेछ । त्यसो त यी दुई खेलाडीबीच हुने शृंखला त पक्कै होइन, कोहलीले भनेका छन् । यसअघि उनलाई सोधिएको थियो, कतै शृंखला रोयल बेंग्लोरका साथी खेलाडी डी भिलियर्सबीचको व्यक्तिगत टकराव हुने त होइन ? कोहलीको उत्तर लामो छ, एबी मेरा मिल्न साथी हुन् । उनीप्रति मेरो ठूलो सम्मान छ । उनी जसरी क्रिकेट खेल्छन्, म त्यसको खुबै प्रशंसक पनि हुँ । व्यक्तिगत रूपमा पनि उनी राम्रा साथी हुन् । तर जति बेला एकअर्काविरुद्ध टिमका लागि खेलिन्छ, त्यति बेला मेरो उद्देश्य एबी चाँडै आउट होस् भन्ने नै हो । विपक्षी टिमको रणनीति पनि यस्तै हुँदो हो । म वा अजिन्क्या रहाने या चेतेश्वर पुजाराको विकेट लिनु उनीहरूको उद्देश्य हुनेछ ।भारतका लागि रहाने र पुजारा जति अब्बल दर्जाका खेलाडी हुन् । दक्षिण अफ्रिकाका लागि उत्तिकै खेलाडी हुनेछन् हसिम अमला वा डिन एल्गर । तर, कोहलीविरुद्ध एबी, शृंखलाकै सबैभन्दा आकर्षक पक्ष हुनेछ । यसमा कुनै विवाद रहने छैन । उनीहरूकै खेलले शृंखलालाई निर्णायक मोड पनि दिनेछ । कोहली भारतका सबैभन्दा आक्रामक ब्याट्सम्यान हुन् र उनलाई सचिन तेन्दुलकरपछिका सर्वाधिक राम्रो मानिन्छ । डी भिलियर्स विदेशी खेलाडी रहेर पनि भारतमा उत्तिकै लोकप्रिय छन् । दुई सिजनअघि दक्षिण अफ्रिकाले भारत भ्रमण गर्दा उनको लोकप्रियता स्पष्ट देखिएको थियो । डी भिलियर्स प्रत्येकपल्ट ब्याटिङका लागि ओर्लिंदा मैदानमा दर्शकले एबीडी एबीडी भनेर नारा लगाएका थिए । उनकै प्रदर्शनले दक्षिण अफ्रिका टेस्ट शृंखलामा सफल नरहे पनि वान डे शृंखलामा भने अब्बल साबित भयो । पाँच वान डे शृंखलामा उनले तीन शतक बनाए । शृंखलाक हारपछि भारतीय टोलीका तत्कालीन निर्देशक रवि शास्त्रीले विदेशीलाई सुहाउँदो स्थिति बनाइएको आरोप पनि लगाए । संयोग कस्तो भने टेस्ट शृंखलाको स्थिति भने भारत सुहाउँदो थियो । चार टेस्टको त्यस शृंखलामा पिच स्पिनरअनुकूल थियो । त्यसमा रविचन्द्रन आश्विन तथा रवीन्द्र जडेजा हाबी रहे । कोहलीले अहिलेसम्म दक्षिण अफ्रिका दुई टेस्ट मात्र खेलेका छन् सन् २०१३१४ को शृंखलामा । तर, त्यसक्रममा उनले दक्षिण अफ्रिकी पेस र बाउन्स आक्रामण सामना गर्न सक्ने खेलाडीमा स्थापित गरेका थिए । उनले जोहानसबर्गमा भएको पहिलो टेस्टमा १ सय १९ र ९६ रन बनाएका थिए । डी भिलियर्सले भारतमा १७ टेस्ट खेलेका छन् । त्यसमा उनको औसत छ ४०१० को । उनको पूरा खेलजीवनको औसत भने टेस्टमा ५०४७ को छ । सन् २००७०८ मा उनले जोहानसबर्गमा नटआउट २ सय १७ रन बनाए । शृंखलाअगाडि एउटा तथ्य के निश्चित छ भने टेस्टका दुई शीर्ष टिम भिड्दै छन् । जति बेला वास्तवमै शृंखला सुरु हुनेछ, यो कोहलीविरुद्ध एबीबीचको भिडन्तले त्यसलाई अझ रोचक बनाउने छ नै ।"
परिणाम छिटो घोषणा गर,"काठमाडौं एमाले र माओवादी केन्द्रको गठबन्धनले प्रतिनिधिसभाको समानुपातिकतर्फको निर्वाचन परिणाम छिटो घोषणा गर्न निर्वाचन आयोगलाई दबाब दिएको छ । आयोगले गठबन्धनलाई संविधानअनुरूप प्रक्रिया अघि बढिरहेको र राष्ट्रिय सभाको निर्वाचनपछि मात्र महिलाको प्रतिनिधित्वको टुंगो लाग्ने संवैधानिक प्रावधान ख्याल गर्न सम्झाएको छ ।एमाले उपाध्यक्ष भीम रावल, पूर्वसभामुख सुवास नेम्वाङ, पोलिटब्युरो सदस्य अग्नि खरेल र माओवादी केन्द्रका कृष्णबहादुर महरा, वर्षमान पुनलगायत नेताहरू सोमबार आयोगमा पुगेका थिए । उनीहरूले आयोग पदाधिकारीहरूलाई भेटी जनादेश रोकेर राख्न नहुने भन्दै संवैधानिक आयोग गम्भीर हुनुपर्ने उल्लेख गरे । राष्ट्रिय सभाको अध्यादेश जारी भइसकेको सन्दर्भमा अब पनि परिणाम रोकेर राख्न नहुने वाम गठबन्धनका नेताको जिकिर थियो । जनताबाट मत आइसकेको छ, यसलाई रोकेर राख्न मिल्दैन, आयोग पदाधिकारीसँगको भेटपछि एमाले उपाध्यक्ष रावलले भने, लोकतन्त्रमा विश्वास राख्ने र संवैधानिक अंगहरूले पनि प्रक्रियाहरू खोल्नुपर्छ ।गठबन्धन टोलीसँगको छलफलमा प्रमुख आयुक्त अयोधीप्रसाद यादवले संविधान र कानुनअनुसार नै आयोग चलिरहेको र आगामी दिनमा पनि त्यसले जे व्यवस्था गरेको छ, त्यहीअनुसार काम अघि बढाउने बताए । उनले संवैधानिक प्रावधान नै राष्ट्रिय सभाको निर्वाचन प्रक्रिया पूरा भएपछि मात्र प्रतिनिधिसभाले पूर्णता पाउने खालको रहेको उल्लेख गर्दै यो दायराबाट बाहिर जान नसकिने उल्लेख गरेका थिए । संविधानमा उल्लेखित प्रावधानअनुसार नै आयोग अघि बढ्ने धारणा प्रमुख आयुक्तले राख्नुभएको छ, आयुक्त ईश्वरी पौडेलले भने, आयोग संविधान र कानुनअनुसार नै आफ्नो काम गर्छ । राष्ट्रिय सभा गठनसम्बन्धी अध्यादेश जारी गर्न नमिल्ने अडान राख्दै आएको एमालेले राष्ट्रपतिबाट उक्त अध्यादेश प्रमाणीकरण भएपछि प्रतिनिधिसभाको समानुपातिकतर्फको निर्वाचन परिणाम छिटो घोषणा हुनुपर्ने माग गर्दै आएको छ । संविधानअनुसार संघीय संसद्मा महिलाको संख्या ३३ प्रतिशत हुनुपर्ने उल्लेख छ । यो संख्या पुर्याउन अन्यत्रबाट सम्भव नभए समानुपातिकतर्फको सिटबाट क्षतिपूर्ति हुनुपर्छ । यही प्रावधानका कारण पहिले राष्ट्रिय सभाको निर्वाचन गरी त्यहाँ महिला कति हुन्छन् त्यसका आधारमा समानुपातिकतर्फको सिटमा दलहरूले कति महिला पठाउनुपर्ने हो निक्र्योल हुने आयोगको तर्क छ । वाम गठबन्धनका नेताले भने यसलाई फरक तरिकाले व्याख्या गरिरहेका छन् । उनीका अनुसार राष्ट्रिय सभामा कम्तीमा २२ महिला स्वत: आउँछन् र यो झन्डै ३७ प्रतिशत हुन्छ । अब समानुपातिकतर्फबाट दलहरूले आफूले जितेका सिटबाट ३३ प्रतिशत महिलाहरू पठाउनेबित्तिकै राष्ट्रिय सभा र प्रतिनिधिसभासहितको संघीय संसद्मा स्वत: महिलाको संख्या ३३ प्रतिशत पुग्ने उनीहरूको दाबी छ । आयोगले भने कानुनी प्रक्रिया पूरा गर्नुपर्ने भएकाले वाम गठबन्धनको तर्कका आधारमा निर्णय गर्न नसक्ने जवाफ दिएको छ ।समानुपातिकतर्फको मत परिणाम सार्वजनिक भए ताजा जनादेशअनुसार नयाँ सरकार गठनको प्रक्रिया अघि बढ्ने वाम गठबन्धनको धारणा छ । समानुपातिक परिणाम घोषणा नहुँदा प्रतिनिधिसभाले पूर्णता पाउँदैन । प्रतिनिधिसभाले पूर्णता नपाउँदासम्म सरकार गठनको प्रक्रिया आरम्भ हुन सक्तैन ।झन्डै डेढ घण्टा भएको छलफलमा राष्ट्रिय सभाको निर्वाचन मितिको सम्बन्धमा पनि छलफल भएको थियो । छिटो मिति तय गर्नुपर्नेतर्फ सरकारलाई ताकेता गर्न वाम गठबन्धनले आयोगलाई पनि ध्यानाकर्षण गराएको छ । राष्ट्रिय सभा गठनका लागि हालसम्म त्यसको निर्वाचन मिति नै घोषणा भएको छैन । निर्वाचन मिति सरकारले नै घोषणा गर्नुपर्छ । आयोगले १५ दिनको समय राखेर दल दर्ताका लागि आहवान गरेको छ । दल दर्ता सकिएपछि छिटो निर्वाचन गर्ने गरी मिति घोषणा गर्न आयोगले सरकारको ध्यानाकर्षण गराइसकेको छ । गठबन्धनका नेताहरूले सरकार राष्ट्रिय सभा निर्वाचनको मिति घोषणालाई नै लम्बाउने र जतिसक्दो ढिलो गर्ने प्रयासमा रहेको धारणा राखेका थिए । यसैबीच एमाले र माओवादी निकट युवा र विद्यार्थी संगठनहरूले पनि आयोगलाई छिटो निर्वाचन परिणाम सार्वजनिक गर्न माग गर्दै दबाब दिएका छन् । एमाले र माओवादीका नेताहरू आयोग जानुअघि सोमबार दिउँसो भ्रातृसंगठनका नेताहरूको छुट्टै टोली ज्ञापनपत्र लिएर आयोग कार्यालय पुगेको थियो । उक्त टोलीले प्रमुख आयुक्त यादव लगायतलाई भेटी आयोगले नै महिलाको प्रतिनिधित्वको विषयलाई लिएर दलीय झमेला आउने अवस्था सिर्जना गरिदिएको आरोप लगाएको थियो । युवा संघ, अनेरास्ववियू, वाईसीएल र अनेरास्ववियू क्रान्तिकारीका अध्यक्षहरूले ज्ञापनपत्र बुझाउँदै वाम गठबन्धनलाई फुटाउने योजना भइरहेको र त्यसमा आयोगका गतिविधिले पनि थप आशंका जन्माएको आरोप लगाएका थिए ।"
एक खर्ब फिर्ता हुँदै,"काठमाडौं करिब एक खर्ब रुपैयाँ बराबरको प्रत्यक्ष वैदेशिक लगानी (एफडीआई) को स्वीकृति पाइसकेका दुई उद्योग फिर्ता हुने भएका छन् ।करिब ५५ अर्ब रुपैयाँ लगानी स्वीकृति पाएको नाइजेरियाको डांगोटे सिमेन्ट र ४० अर्ब स्वीकृति लिएको भारतको रिलायन्स सिमेन्टबीचमै फर्किने भएका हुन् । डांगोटेले सिमेन्ट उत्पादनका लागि खानी नपाएको र रिलायन्सले ब्रान्ड नेम नपाएपछि चासो देखाउन छाडेको हो । रिलायन्स हाम्रो सम्पर्कमै छैन । हामीले लेखेको पत्रको समेत वास्ता गरेको छैन, लगानी बोर्डका प्रमुख कार्यकारी अधिकृत (सीईओ) महाप्रसाद अधिकारीले भने, डांगोटेले तीन ठाउँमा खानीका लागि प्रतिस्पर्धा गरेको थियो तर पाएन । उसले पनि लगानी गर्ने सम्भावना कम छ ।उनका अनुसार यी दुवै उद्योगले लगानीको पुन: तत्परता देखाए दोहोर्याएर एफडीआईको स्वीकृति लिनुपर्ने हुन्छ । लगानी बोर्ड नियमावली, २०६९ अनुसार सार्वजनिकनिजी साझेदारी (पीपीपी) बाहेकका परियोजनाको एफडीआई स्वीकृत भइसकेपछि एक वर्षमा परियोजना लगानी सम्झौता (पीआईए) गरिसक्नुपर्ने छ । पीआईए अवधि बढाउनुपर्ने मनासिव कारण देखिएमा बोर्डले १२ महिना नबढाई म्याद थप गर्न सक्नेछ, संशोधित नियमावलीमा भनिएको छ । यस आधारमा यी दुई आयोजनाका लागि पीआईए गर्ने समयावधि दुई वर्षको हो । डांगोटेले एफडीआई स्वीकृति लिएको करिब ४ वर्ष र रिलायन्सको तीन वर्ष नाघिसकेको छ । अधिकारीले भने, फेरि आउन चाहे नयाँ लगानीकर्ताझैं सुरुदेखिकै प्रक्रिया पूरा गर्नुपर्ने हुन्छ ।तत्कालीन प्रधानमन्त्री बाबुराम भट्टराईका पालामा २०६८ मा स्थापना भएको लगानी बोर्डबाट विदेशी लगानी स्वीकृत पाउने डांगोटे पहिलो कम्पनी हो । डांगोटेलाई ०७० कात्तिकमा तत्कालीन चुनावी मन्त्रिपरिषदका अध्यक्ष खिलराज रेग्मीको अध्यक्षतामा बसेको बोर्ड बैठकले लगानी गर्ने अनुमति दिएको थियो । बोर्डका अर्का अधिकारीका अनुसार डांगोटेले विराट सिमेन्टका नाममा रहेको हेटौंडास्थित भीमफेदीको चुनढुंगा खानी दुई करोड रुपैयाँभन्दा बढी लागतमा खरिद गरेको थियो । उक्त खानीमा भएको चुनढुंगा परीक्षण गर्दा गुणस्तरीय देखिएन । नयाँ खानीका लागि खानी विभागले लामो समय बोलपत्र आहवान नै गरेन, उनले भने, यसै वर्ष खानी खरिदका लागि आह्वान भएको तीन ठाउँको टेन्डरमा सहभागी भयो । तर पाउन सकेन ।धादिङको पानीखर्क र कैलाश तथा पाल्पाको चुनढुंगा खानीका लागि डांगोटे प्रतिस्पर्धामा सहभागी भएको थियो । तीमध्ये पानीखर्कमा चिनियाँ ह्वासिनले पायो । कैलाशको खानी केएल युनाइटेड सिमेन्टका नाममा पर्यो । पाल्पामा भने स्वर्गद्वारी मल्टिपर्पाेज सिमेन्टले पाएको छ । डांगोटेले दैनिक ६ हजार मेट्रिक टन सिमेन्ट उत्पादन गर्ने लक्ष्य लिएको थियो । ठूलो मात्रामा सिमेन्ट उत्पादन गर्ने भनेपछि नेपाली लगानीकर्ताहरूले हाम्रो सरकारी निकायहरूमा यसलाई असहयोगका लागि लबिइङ गर्दै हिँडेका थिए, डांगोटेसँग नजिक रहेर काम गरिरहेका एक अधिकारीले भने, स्वस्थ प्रतिस्पर्धाबाट उसले खानी नपाएको होइन । उसले नपाउने गरी मापदण्ड बनाइएको र कागजात नपुगेको भन्दै नियतवश डांगोटेलाई खानी नदिइएको हो ।अफ्रिकाको सबैभन्दा धनी नाइजेरियाली नागरिक एलिको डांगोटेले नेपालमा सिमेन्ट उद्योग विस्तार गर्ने गरी प्रस्ताव गरेका हुन् । अफ्रिकाबाहिर पहिलो पटक नेपालमा उद्योग स्थापना गर्ने प्रस्ताव डांगोटेको थियो । तर प्रशासनिक झन्झटका कारण एफडीआई स्वीकृति, कम्पनी दर्ता र खानी नपाएका कारण नेपालमा उसले लगानी नगर्ने भएको हो । बोर्डका अनुसार डांगोटेले झन्डै १३ करोड रुपैयाँ प्रशासनिक संयन्त्र र परोपकारमा खर्च गरिसकेको छ । कम्पनी दर्ता गर्दा ५० लाख रुपैयाँँ, हेटौंडाको भीमफेदीमा खानी खरिद गर्दा दुई करोड र भूकम्पपछि प्रधानमन्त्री दैवी प्रकोप उद्धार कोषमा १० करोड रुपैयाँ दाखिला गरिसकेको छ ।रिलायन्सले पनि यस्तै झन्झटका कारण नेपालमा लगानीको प्रस्तावलाई बेवास्ता गर्दै गएको हो । भारतको रिलायन्स सिमेन्टले सुरुमा ब्रान्ड नेम पाउन सकेन । नेपालमा रिलायन्स सिमेन्टकै नाममा कम्पनी र ट्रेडमार्क दर्ता भइसकेकाले अर्को नामबाट लगानी गर्नेनगर्ने दुविधामा थियो । पछि रिलायन्स सिमेन्टसँग आबद्ध भारतको व्यवस्थापन परिवर्तन भएपछि लगानीका लागि थप बेवास्ता भएको हो । लगानीका विषयमा बोर्डले पत्राचार गर्दा त्यसको प्रत्युत्तरसमेत पठाएको छैन । रिलायन्सको भने ०७१ मंसिरमा तत्कालीन प्रधानमन्त्री सुशील कोइरालाको अध्यक्षतामा बसेको बोर्ड बैठकले एफडीआई स्वीकृत गरेको थियो । दुवै उद्योगले नेपालमा लगानी नगर्नुका कारण हाम्रै प्रशासनिक झन्झट रहेको बोर्डका पूर्वसीईओ राधेश पन्तले बताए । ऐनकानुनले यो हुँदैन भन्ने हैन, लगानीका लागि वातावरण हामीले बनाइदिने हो, उनले भने, त्यसपछि यस्ता उत्पादनमूलक उद्योगबाट मुलुकले फाइदा उठाउने हो । तर यी उद्योगलाई कर्मचारी यन्त्रले ऐनकानुन देखाउँदै हुँदैन भनेर झन्झट दिएका कारण फर्कन बाध्य भएको उनको दाबी छ । डांगोटे खानीका लागि ४ वर्ष दौडियो । रिलायन्सले ब्रान्ड नाम नै पाएन, उनले भने, उनीहरू बाध्यात्मक अवस्थामा फर्कने भएका हुन् । विदेशी लगानीका लागि यो दुर्भाग्यपूर्ण छ ।"
सडक बनाउन जंगलको बास,"जुम्रिकाँडा (प्यूठान) जुम्रिकाँडाका युवा गाउँमा बस्न छाडेको निकै भयो । तर उनीहरू अरूजस्तै कमाउन राजधानी पसेका वा विदेशिएका होइनन् । बरु गाउँमा सडक पुर्याउन जंगलमै बास बस्न थालेका हुन् । नगरपालिकाले पदमार्गका लागि बजेट विनियोजन गरेपछि प्यूठान नगरपालिका५ जुम्रिकाँडा चान्जाका बासिन्दा यसरी सडक निर्माणमा जुटेका हुन् । चान्जा जाने घोरेटो बाटोसमेत नहँुदा स्थानीयले दु:ख पाएका थिए । नगरपालिकाले पदमार्ग निर्माणका लागि १२ लाख रुपैयाँ विनियोजन गरेपछि स्थानीयले मोटरसाइकलसमेत गुडाउन मिल्ने गरी २ मिटर चौडा बाटो बनाउन थालेका हुन् । यहाँका २३ घरपरिवारमध्ये प्रत्येकबाट एकजना बाटो खन्न आएको जुम्रिकाँडाठूलोगाउँलिस्नेठाकठोकेचान्जा पदमार्ग निर्माण उपभोक्ता समिति अध्यक्ष किमबहादुर घर्तीले बताए । कात्तिक १३ गतेदेखि बाटो खन्न थालेका छांै, उनले भने, झन्डै १ किमि निर्माण पूरा भइसकेको छ । जिप पुग्ने सडक नभए पनि मोटरसाइकलसम्म गुड्न मिल्ने बनाउन जुटेको घर्तीले बताए । उनका अनुसार दसैंतिहार मान्न घर आएका युवा बाटो खन्न भन्दै यसपालि भारत गएनन् । उनीहरू जंगलमै क्याम्प बनाएर बाटो निर्माणमा जुटेका छन् । सडक बनाउन केही वृद्धवृद्धासमेत गैंती र झेम्पल लिएर कस्सिएको वडाध्यक्ष लछुमन भण्डारीले बताए । पदमार्ग निर्माणका लागि बजेट परेपछि हौसिएका छौं, ६३ वर्षीय हस्तबहादुर खडकाले भने, आफू हिँड्ने बाटो पनि बन्ने, पैसा पनि कमाइने खुसी नहुने कुरै भएन । स्थानीय देवीराम खड्काले दैनिक साढे ५ सय रुपैयाँ ज्याला तोकेर काममा जुटेको बताए । जुम्रिकाँडा ठूलोगाउँदेखि चान्जा करिब ६ किमि पर्छ ।"
६ दलको समानुपातिक सूचीमा त्रुटि,"काठमाडौं (कास) निर्वाचन आयोगले ६ राजनीतिक दललाई प्रदेशसभाको समानुपातिकतर्फ निर्वाचित गर्न प्रस्तावित नामावली सच्याउन पत्राचार गरेको छ । आयोगले सातवटै प्रदेशसभाको समानुपातिकतर्फको २ सय २० सिटको परिणाम पुस ७ गते घोषणा गरेको थियो ।आयोगको सोमबार बसेको बैठकले कांग्रेस, राष्ट्रिय जनता पार्टी नेपाल, संघीय समाजवादी फोरम नेपाल, राष्ट्रिय जनमोर्चा, संघीय लोकतान्त्रिक राष्ट्रिय मञ्च र राष्ट्रिय प्रजातन्त्र पार्टीलाई कानुनअनुसार सूची मिलाएर पठाउन पत्राचार गर्ने निर्णय गरेको हो । ती दलले पठाएको नामावलीमा समावेशी समूह नमिलेको, क्रम मिचिएको, महिलाको अनुपात नमिलाइएको जस्ता त्रुटि देखिएका छन् । आयोगले ती दललाई त्रुटि सच्याउन तीन दिनको समय दिएको छ ।आयोगका प्रवक्ता सहसचिव दिनेश घिमिरेले कानुनअनुसार समावेशी क्लस्टर नमिलेको र क्रम मिचिएर नामावली पठाइएका राजनीतिक दललाई सच्याउन पत्राचार गरिएको बताए । प्राप्त मतअनुसार १३ राजनीतिक दलले प्रदेशसभामा समानुपातिक सिट पाएका छन् । आयोगले दिएको पुस १४ को समयसीमाभित्र ती दलले आफूले पाएको सिटमा निर्वाचित गर्नुपर्ने उम्मेदवारहरूको नामावली पठाएका थिए ।"
भूकम्पपीडितसँग साढे ७ करोड घूस,"काठमाडौं कर्मचारीले ६ महिनायता भूकम्पपीडितबाट साढे ७ करोड रुपैयाँभन्दा बढी घूस लिएका छन् । एकान्तकुनास्थित यातायात कार्यालयको सानाठूला फाँट का केही कर्मचारीले सरकारले सहुलियतमा उपलब्ध गराएको ट्याक्सी दर्ता र नामसारीका नाममा प्रतिव्यक्ति ५० हजारदेखि एक लाख रुपैयाँसम्म असुलेका हुन् । सरकारले १८ जिल्लाका भूकम्पपीडितलाई गोलाप्रथाबाट १ हजार ५ सय ट्याक्सी वितरण गरेको थियो । ट्याक्सी किन्न चाहने पीडितसँग संकलन गरिएको १ लाख ४९ हजार ५ सय ५८ निवेदनका आधारमा गोलाप्रथाबाट उनीहरूलाई छनोट गरिएको थियो । त्यस क्रममा संस्थागत र योजनाबद्ध ढंगले घूस असुलिएको स्रोतले बतायो । भूकम्पपीडितका नाममा ट्याक्सी दर्ता गर्दा र उनीहरूबाट व्यवसायीका नाममा नामसारी गर्दा ५० देखि एक लाख रुपैयाँसम्म घूस संकलन गरेको देखिन्छ, स्रोतले भन्यो, मिलेमतोमा कार्यालय प्रमुखदेखि फाँटका श्रेणीविहीन कर्मचारीसम्मलाई भाग लगाइएको रहेछ । गोलाप्रथामा परेपछि पीडितले ट्याक्सी खरिद गरी सञ्चालन गर्न पाउने व्यवस्था गरिएको थियो । गोलाप्रथामा परेका, तर किनेर चलाउन नसक्ने पीडितले व्यवसायीलाई ट्याक्सी बेचेका थिए । त्यस क्रममा दर्तादेखि नामसारीसम्म फरकफरक दर तोकेर घूस लिइएको हो । गत मंसिर २९ मा यातायात कार्यालयको सानाठूला फाँटको १४ नम्बर शाखाका नासु ईश्वरबन्धु गौतम ५० हजार रुपैयाँ घूससहित पक्राउ परेका थिए । उनले ट्याक्सी नामसारीका क्रममा सेवाग्राहीसँग कार्यालयभित्रै निर्धक्क घूस लिएका थिए । अफिसमा यस्तै सिस्टम बनाइएको छ, लिएको रकम १० प्रतिशत हाकिम (कार्यालय प्रमुख) लाई बुझाउनुपर्ने नियम थियो, गौतमको बयान उद्धृत गर्दै स्रोतले भन्यो, बाँकीको ४० प्रतिशत शाखा प्रमुख र ६० प्रतिशत अरू कर्मचारीबीच बाँडफाँट गरिन्थ्यो । उनका हिसाबअनुसार कुल संकलित घूस रकम बास्केट फन्डमा राखेर ३२ प्रतिशत शाखा प्रमुखले र ५८ प्रतिशत बाँकी कर्मचारीले बाँड्ने गर्थे । कार्यालय प्रमुखको हस्ताक्षर गर्ने निर्णयमा भने उनलाई आधा दिई बाँकीमा ४०६० प्रतिशतको अनुपातमा भागबन्डा गरिएको स्रोतले बतायो ।गत असारमा भूकम्पपीडितका लागि गोलाप्रथाबाट ट्याक्सी बाँडिएको थियो । केहीबाहेक अधिकांशको नाममा ट्याक्सी दर्ता र नामसारी भइसकेको स्रोतले बतायो । त्यही क्रममा यातायात कार्यालयमा संगठित रूपमै घूस उठाउने योजना बनेको थियो । यस्तो योजना बनेको थाहा पाएपछि केही कर्मचारी सरुवा मागेर सामान्य प्रशासन मन्त्रालय फर्केका थिए भने केही अन्यत्र काजमा गए । घूसकाण्डबारे अख्तियारमा सूचना दिनेमध्ये एक अधिकृत कान्तिपुरको सम्पर्कमा आएका हुन् । सुरुमा यिनीहरूले केही दलालसँग मिलेमतो गरी बैंक खाता खोले । त्यसमा ब्यालेन्स गरेर भौचर देखाएपछि कर्मचारीले बल्ल ट्याक्सीको काम गरिदिन्थे, ती अधिकृतले कान्तिपुरसित भने, प्रतिट्याक्सी ३५ हजार रुपैयाँ दर तय भएकोमा केही सातामै भाउ बढाइयो । असुरक्षित हुने भए पनि दलालमार्फत नगदमै कारोबार गर्न थाले । फाइल खोज्ने कार्यालय सहयोगीलाई समेत सेवाग्राहीसँग रकम लिन बाध्य पारी २ हजार रुपैयाँ हप्तावारी बुझाउनुपर्ने नियम बनाइएको थियो । त्यस क्रममा केही कार्यालय सहयोगीले विरोध गरेका थिए ।चर्को घूस उठाउन सुरु भएपछि केही ट्याक्सीधनी र व्यवसायी सरुवा भइसकेका अधिकृतलाई भेट्न पुगेका थिए । ती अधिकृतले अख्तियार वा अन्य निकायमा सूचना दिएर कारबाही गराउन सुझाव दिए । यातायातका कर्मचारी झन् रिसाएर हाम्रो काम बिगार्देलान् भन्ने डर भयो, व्यवसायीको भनाइ उद्धृत गर्दै ती अधिकृतले भने, काम बनेपछि उजुरी गर्नुपर्छ भनेर फर्केका थिए । अख्तियार स्रोतका अनुसार रंगेहात पक्राउ परेका नासु गौतमले आफूले संकलन गरेको रकम र त्यसमा हुने भागबन्डाको हिसाबकिताबबारे बयानमा खुलाएका छन् । हालसम्म १५ सय ट्याक्सीको दर्ता र नामसारीका क्रममा औसतमा ५० हजारका दरले तथ्यांक विश्लेषण गर्दा कुल साढे ७ करोड रुपैयाँ घूस संकलन भएको देखिन्छ । १० प्रतिशतका दरले ७५ लाख रुपैयाँ कार्यालय प्रमुखको भागमा गएको देखिन्छ भने २ करोड ४० लाख शाखा प्रमुखको भागमा परेको छ । बाँकी कर्मचारीको नाममा ४ करोड ३५ लाख बाँडिएको भेटिन्छ । तर एउटै ट्याक्सी भूकम्पपीडितका नाममा दर्ता हुने र फेरि नामसारीसमेत हुने भएकाले उठेको रकम योभन्दा बढी हुने अनुमान छ । रंगेहात पक्राउ परेका गौतम यसअघि मालपोत कार्यालयमा काम गरिसकेका कर्मचारी हुन् । यातायातमा सरुवा हुनासाथ उनी सुरुमा जनसम्पर्क नहुने फाँटमा थिए । तर केही दिनमै उनलाई कार्यालय प्रमुख वसन्त अधिकारीले ट्याक्सी दर्ता र नामसारी हेर्ने १४ नम्बर फाँटमा सरुवा गरे । त्यही फाँटमा काम गर्ने महिला नासुले गौतमको विरोध गरिन् ।विवादबीच आफू फाँटमा नबस्ने भन्दै गौतमले अधिकारीलाई अन्यत्र सारिदिन अनुरोध गरे । तर कार्यालय प्रमुख अधिकारीले आफूलाई इमानदार र काम गर्ने मान्छे चाहिएको भन्दै १४ नम्बर फाँटकै जिम्मेवारी दिए । कतिपयले स्पष्ट हिसाब नदेखाउने र लुकाउने भएकाले हाकिमले तुलनात्मक रूपमा इमानदार कर्मचारी रोज्छन्, यातायात कार्यालय स्रोतले भन्यो, सहयोग गर्नुपर्यो, तपाईंलाई म विश्वास गर्न सक्छु भनेर हाकिमले जिम्मेवारी दिए ।स्रोतका अनुसार पक्राउ परेपछि नासु गौतमले कार्यालय प्रमुख अधिकारी, शाखा अधिकृत वासु तिवारीलगायतको नाम लिएका थिए । तीमध्ये केहीसँग अख्तियारले बयान लिइसकेको छ । घूस लिनुअघि आफूलाई उत्प्रेरित गरेको भनेर उनले अर्का कर्मचारी रामबहादुर साहुको नाम लिएका छन् । उच्च राजनीतिक पहँुचबाट यातायात कार्यालयमा आएका कारण साहुको हिसाबकिताब माथि विश्वास नगरेर अधिकारीले गौतमलाई जिम्मेवारी दिएको स्रोतले बतायो । तिवारी केही महिनाअघि सरुवा भए पनि सर्वोच्च अदालतमा रिट हाली अन्तरिम आदेश ल्याएर फेरि यातायातमै फर्केका थिए । रंगेहातको विवाद भएपछि भने उनले रिट तामेलीमा राख्न पुन: निवेदन दिएका छन् । उनी अहिले यातायातबाट सरुवा हुन चाहन्छन् । हालै सहसचिवमा बढुवा भएका वसन्त अधिकारी विभागमा फर्केका छन् । अर्का कर्मचारी मीनकुमार लुइँटेल पनि रमाना लिएर स्थानीय विकास मन्त्रालय सरुवा भएको स्रोतले बतायो ।"
दुरुपयोग रोक्न ईपासपोर्ट,"काठमाडौं (कास) राहदानी विभागले राहदानी दुरुपयोग रोक्न ईपासपोर्टमा जानुपर्ने निष्कर्ष निकालेको छ । नक्कली नागरिकता बनाएर त्यसकै आधारमा राहदानी बनाउने गरिएको गुनासो आउने गरेकाले दुरुपयोगको आशंकामा ईपासपोर्टमा जानुपर्ने निष्कर्ष निकालिएको हो । खासगरी नेपालबाहिरबाट आउने आवेदनमा दुरुपयोग भएको आशंका हुने गरेको छ । एमआरपीबाट मात्रै दुरुपयोग रोक्न सम्भव नभएको विभागले जनाएको छ । १० मुलुकका नियोग र राहदानी विभागमा लाइभ इनरोलमेन्ट (आफैं उपस्थित भएर अनलाइनमा फर्म भर्ने) सन्चालन गरिएको भए पनि त्यो उत्साहजनक रुपमा उपयोगमा नआएको विभागका अधिकारीले बताए । एमआरपीलाई ईपासपोर्टमा लैजाने तयारीस्वरूप सरकारले दुई वर्षअघि नै लाइभ इनरोलमेन्ट प्रक्रिया अघि बढाएको हो । सहजताका लागि अझै पनि आवेदन फाराम बुझ्ने गरिएको छ । जनताको सुविधा हेरिएको बताइए पनि यो जिम्मेवारीबाट पन्छिने कार्य भएको एक अधिकारीले बताए । एमआरपी छपाइ गरिरहेको फ्रान्सेली कम्पनी ओभरथरले नै लाइभ इनरोलमेन्टका लागि प्रविधि उपलब्ध गराएको छ । हस्तलिखित राहदानीलाई पूर्ण रूपमा विस्थापित गरिसकेको राहदानी विभागमा राहदानी वितरणको चाप छैन । अब यस्तै सुरक्षाका विशेषता थप्दै आफ्नो मुलुकको राहदानीलाई बलियो र गर्विलो बनाउनेतर्फ लाग्नुपर्ने सुझाव परराष्ट्रका अधिकारीहरूको छ । पासपोर्टलाई साँच्चै विश्वासिलो बनाउने हो भने लाइभ इनरोलमेन्ट नै काफी छ तर शतप्रतिशत लाइभ इनरोलमेन्ट नहुँदा आशंका पनि व्याप्त छ, परराष्ट्रका एक अधिकारीले भने । लाइभ इनरोलमेन्ट भएका स्थानबाट अन्य तवरले आउने आवेदनलाई थप भेरिफाइ गरिरहेका छौं तर पनि हाम्रो आधार आवेदन र नागरिकता नै हो, राहदानी विभागका महानिर्देशक रामकाजी खडकाले कान्तिपुरसँग भने, हामी ईपासपोर्टमा गयौं भने अनिवार्य लाइभ इनरोलमेन्ट र रेटिना रहन्छ जसले गर्दा व्यक्ति उपस्थित हुनैपर्छ । राहदानी विभागले ईपासपोर्टका लागि गृहकार्य गरिरहेको उल्लेख गर्दै उनले भने, ईपासपोर्ट भएपछि यस्ता आशंका मेटिनेछन् । उनले ईपासपोर्टमा गए राहदानी दुरुपयोग शून्यमा झर्ने पनि दाबी गरे ।"
थापालाई सहरी विकासको जिम्मेवारी,काठमाडौं प्रधानमन्त्री शेरबहादुर देउवाले सहरी विकास मन्त्रालयको जिम्मेवारी उपप्रधान एवं ऊर्जामन्त्री कमल थापालाई दिएका छन् । राप्रपा अध्यक्ष थापाको सिफारिसमा देउवाले सहरी विकास मन्त्री दिलनाथ गिरीलाई बर्खास्त गरेका थिए । गिरी हटेपछि प्रधानमन्त्रीले राप्रपाको भागमा परेको मन्त्रालयको जिम्मेवारी थापालाई दिएका हुन् । मन्त्रालयअन्तर्गतका नियुक्तिमा अध्यक्षको हस्तक्षेप भएको र सचिव चयनमा समेत पार्टीको अनावश्यक हस्तक्षेप भएको भन्दै गिरीले बिहीबारको मन्त्रिपरिषद् बैठकमा आपत्ति जनाएका थिए ।
जातिय विभेद मुद्दामा चार दण्डित,"रामेछाप (कास) मन्दिरमा दलित पसेको भन्दै जातीय विभेद गर्ने रामेछापका ४ जनालाई जिल्ला अदालतले दोषी ठहर गरी जरिवानाको फैसला सुनाएको छ । रामेछापको गोकुलगंगा ४ बेतालीस्थित शेराकाली मन्दिर प्रवेश गरी पूजा गर्ने कृष्णकुमार विश्वकर्मालाई मन्दिरबाट निकालेर स्थानीय छत्रबहादुर बुढाथोकी, भीमबहादुर बुढाथोकीले रुद्रीपूजा गरी मन्दिर चोख्याएका थिए । विश्वकर्मालाइ ५ हजार जरिवाना गराएर छाडिएको थियो । उक्त कार्य प्रचलित कानुनविपरीत रहेकाले जातीय विभेदविरुद्ध कारबाहीको माग गर्दै दर्ता भएको मुद्दामा न्यायाधीश कृष्णप्रसाद पौडेलको इजलासले आइतबार बुढाथोकीद्वय र उनीहरूलाई उकास्ने मकरनाथ जोगी र गुञ्जबहादुर कार्कीलाई जनही २ हजारका दरले जरिवाना फैसला सुनाएको हो । फैसलामा चारै जनाले पीडितलाई २५ हजार क्षतिपूर्ति दिनुपर्ने उल्लेख छ ।"
खुल्न मान्दैनन् कुष्ठरोगी,"काठमाडौं ८ वर्षअघि नै नेपालबाट कुष्ठरोग उन्मूलन भएको घोषणा गरिए पनि हरेक वर्ष ३ हजारका दरले नयाँ रोगी फेला परिरहेका छन् । विश्व स्वास्थ्य संगठनले प्रति १० हजारमा १ भन्दा कम रोगी भेटिएका मुलुकलाई उन्मूलन भएको मान्यता दिन्छ । त्यसो त सरकारी तथ्यांकअनुसार नेपालमा यो दर ०९२ मात्र छ । तर यो रोगलाई पूर्वजन्मको पापको परिणाम र देवीदेवताको श्राप मानेर लुकाउने चलनले रोगीको संख्या मापदण्डभन्दा माथि भेटिएको सरकारी अधिकारी नै बताउँछन् । तथ्यांकले देखाएभन्दा बढी बिरामी भेटिएको स्वास्थ्य मन्त्रालयको कुष्ठरोग नियन्त्रण महाशाखाका निर्देशक मोहम्मद साउद बताउँछन् । लुकेर बसेका बिरामी धेरै छन्, यसलाई रोग नमानेर पापका रूपमा लिने रुढीवादी मान्यताका कारण परिवारले उनीहरूलाई उपचार गर्नसमेत सघाउँदैनन्, रोगबारे समाजले थाहा पाए बेइज्जत हुने डरले बिरामी स्वास्थ्य संस्थासम्म पुगेर औषधि खान हिच्किचाउने प्रवृत्ति उस्तै छ, साउदले भने । तथ्यांकले कुष्ठरोग निवारण भइसकेको जनाए पनि समाजमा यसको स्थिति भयावह रहेको उनले बताए ।कुष्ठरोग लेप्रे नामक सूक्ष्म कीटाणुबाट लाग्ने रोग हो । यसले छाला र नसामा असर गर्छ । यसलाई सरुवा रोग भनेर चिनाइए पनि सर्ने सम्भावना निकै कम हुने विशेषज्ञहरू बताउँछन् । स्वास्थ्य मन्त्रालयको कुष्ठरोग नियन्त्रण महाशाखाका छालारोग विशेषज्ञ डा रवीन्द्र बास्कोटा भन्छन्, रोगीको सम्पर्कमा लामो समयसम्म बस्दा मात्रै यो रोग सर्ने सम्भावना हुन्छ, औषधि खाइरहेका बिरामीसँग बस्दा सर्दैन । दुर्गम जिल्लाहरूमा यस्ता बिरामीलाई पापश्राप लागेको भन्दै घरनिकाला गर्ने प्रवृत्ति अझै हट्न नसकेको उनले सुनाए । महाशाखाको अघिल्लो वर्षको तथ्यांकअनुसार देशभर ५ हजार ९ सय २२ कुष्ठरोगी छन् । जसमध्ये २ हजार २ सय २६ जना नियमित औषधिउपचार गराइरहेका छन् भने ३ हजार व्यक्ति यो रोगबाट मुक्त भइसकेका छन् । केही भने सम्पर्कमै छैनन् । चालु आवमा मात्रै ३ हजार २ सय १५ जना नयाँ बिरामी थपिएको महाशाखाले जनाएको छ । ६ सय विदेशीले नेपालमै यो रोगको उपचार गराइरहेको महाशाखाको तथ्यांक छ ।नेपालमा हरेक वर्ष ३ हजारको संख्यामा कुष्ठरोगका नयाँ बिरामी थपिने गरेको महाशाखाका पूर्वनिर्देशक चूडामणि भण्डारीले बताए । बर्सेनि यति धेरै नयाँ बिरामी थपिनु यसको अवस्था अझै पनि औलो, कालाजार र एचआईभीजत्तिकै भयावह छ भन्ने प्रमाण हो, उनले भने, सामाजिक भेदभाव हट्न सके मात्र बिरामी उपचारको पहुँचमा पुग्छन्, यसबारे अझै व्यापक जनचेतना फैलाउन आवश्यक छ । देशका १८ जिल्ला अझै कुष्ठरोगमुक्त हुन सकेका छैनन् । कुष्ठरोगकै कारण हालसम्म ३० हजार बिरामी अपांग भएको महाशाखाको तथ्यांक छ । महाशाखाका अनुसार यो रोगबाट हालसम्म एक लाख ८० हजारले उपचार पाइसकेका छन् । रोगीलाई घरपरिवारले नस्विकारेकै कारण उनीहरूका लागि सरकारले पुन:स्थापना केन्द्रमा संरक्षण दिइरहेको छ । ललितपुरको खोकनामा यस्तो केन्द्रको व्यवस्था छ ।सन् २०२० भित्र कुष्ठरोगको प्रकोप निवारण गर्ने विश्व स्वास्थ्य संगठनको लक्ष्य प्राप्त गर्न महाशाखाले घरघर पुगेर बिरामी खोज्ने अभियान चलाइरहेको छ । तथ्यांकले प्रति १० हजारमा एक जनाभन्दा कम बिरामी छन् भन्छ, हामीले खोज्दा एक हजारमै २३ जना बिरामी भेटिसक्यौं, अछाम, बाँके र तराई क्षेत्रका गाउँहरूमा लुकेका बिरामी भेटिएको बास्कोटाले सुनाए ।"
सम्पदाप्रेमीले अख्तियार गुहारे,"काठमाडौं रानीपोखरी पुनर्निर्माणमा अख्तियार दुरुपयोग भएको भन्दै सम्पदाप्रेमीहरू अख्तियार दुरुपयोग अनुसन्धान आयोग पुगेका छन् । पुनर्निर्माणमा प्राचीन स्मारक ऐनविपरीत काम गरेकाले काठमाडौं महानगरपालिका र पुरातत्त्व विभागलाई छानबिन गरी कारबाही माग गर्दै आयोगमा पत्र दर्ता गरिएको हो । रानीपोखरी पुनर्निर्माण गर्दा काठमाडौं महानगरपालिकाले पुरातत्त्व विभागको स्वीकृति लिएको बताउँदै आएको छ । पुरातत्त्वले भने स्वीकृति नदिएको दाबी गर्दै आएको छ । यही विषयमा छानबिन गरी दोषीलाई छानबिन गर्न पत्रमा माग गरिएको छ । काठमाडौं महानगरपालिकाले पुरातत्त्व विभागको स्वीकृति नलिई प्राचीन स्मारक संरक्षण नियमावलीको भाग ४ को दफा ५ को उफदफा १ सँग बाझिने गरी मौलिकता र संवेदनशीलतालाई ध्यान नदिई कंक्रिट र डोजर प्रयोग गरी धारा ३२ (मौलिक अधिकार) ले दिएको अधिकार हनन हुने गरी कानुनमा भएको अधिकार दुरुपयोग गरी कानुनसँग बाझिने काम गरेकाले कारबाही गरिपाऊँ, अख्तियारलाई बुझाइएको पत्रको पहिलो बुँदामा उल्लेख छ । प्राचीन स्मारकको संरक्षण गर्ने अधिकार कानुनले पुरातत्त्व विभागलाई दिए पनि मौन बसेर अख्तियारको दुरुपयोग गरेको भन्दै विभागलाई पनि छानबिनको दायरामा ल्याउनुपर्ने उनीहरूको माग छ । सरंक्षकको रूपमा ग्रहण गरे तापनि काठमाडौं महानगरपालिकाले रानीपोखरीमा कंक्रिट पर्खाल बनाई रानीपोखरी क्षेत्रमा डोजरको प्रयोग गरी पोखरीको क्षेत्रफलसमेत घटाउने काम गर्दा पनि पुरातत्त्व विभाग मौन बसेर आफूले पाएको अधिकार प्रयोग नगरेकाले कारबाही गरिपाउँ, दोस्रो बँुदामा भनिएको छ ।सम्पदा जोगाउन सडकलगायत विभिन्न निकायमा धाउनेका कामको नेतृत्व सम्पदा अभियन्ता आलोकसिद्धि तुलाधर, शैलेश शाक्य, गणपतिलाल श्रेष्ठ, सुमना श्रेष्ठ, शैलेन्द्र बज्राचार्य, शैलेश राजभण्डारी, सञ्जय अधिकारी, सुरज महर्जन, तेजरत्न बज्राचार्यलगायतले गरेका थिए । विज्ञ समिति बनाइयो तर हामीसँग सल्लाह गरिएन, तुलाधर भन्छन्, विज्ञ टोली बन्नु राम्रो हो । विज्ञले जस्तो सल्लाह दिए पनि हामी सम्पदा मासिने गरी काम गर्न दिंदैनौं । निरन्तर खबरदारी गरिरहन्छौं ।मेयर विद्यासुन्दर शाक्यले समितिले दिएको सुझावका आधारमा काम अघि बढाउने प्रतिबद्धता जनाएका छन् । पब्लिकबाट जे कुरा आएको छ, त्यही शैलीमा बनाउँछौं, मेयर शाक्यले कान्तिपुरसँग भने, मैले पनि राम्रो बनाउनै खोजेको हो । पुनर्निर्माण मेरो प्राथमिकता हो । भत्किएका सम्पदा छिटो बनुन् भन्ने मेरो चाहना हो । त्यही चाहनाअनुसार पहिला बनेर पनि रोकिएको रानीपोखरीलाई तीव्र गतिमा अघि बढाउन मैले आदेश दिएको हुँ । उनले पुनर्निर्माणका क्रममा कतिपय प्राविधिक कुरा आफूलाई थाहा नभएको पनि स्विकारे । म रानीपाखरीमा पहिलोपल्ट फिल्ड भिजिटमा गएँ, ताला तोडेर भित्र गएको प्रसंग उल्लेख गर्दै मेयर शाक्यले भने, त्यहाँ कंक्रिट प्रयोग भएको देखें । सम्पदा नासेर मैले खान खोजेको होइन । बनाउनै खोजेको हो । ऐतिहासिक स्थल मास्ने मेरो कुनै योजना छैन । धार्मिक स्थललाई पर्यटकीय स्थल बनाउनुपर्ने आफ्नो अडान रहेको शाक्यले दोहोर्याए । स्वयम्भूमा पर्यटक गएका छन् । बौद्धनाथमा गएका छन् । पशुपतिमा गएका छन्, मेयर शाक्यले भने, रानीपोखरीमा पनि पर्यटक लैजान किन नहुने ? शुल्क लिएर पर्यटक प्रवद्र्धन गर्न किन नहुने ? एक दिन मात्रै खुल्ने ठाउँ हो यो । यसलाई ३ सय ६५ दिन खोल्न किन नहुने ? खोल्नुपर्छ भन्ने मेरो सोच छ, उनले भने ।उत्खनन आजरानीपोखरी पुनर्निर्माणबारे अध्ययन गरी सुझाव दिन गठित विज्ञ समूहले केही भाग उत्खनन गरेर आफ्नो काम थाल्ने भएको छ । सोमबार बसेको विज्ञ समूहको बैठकले प्रताप मल्लकालीन केही तथ्य पत्ता लगाउन रानीपोखरीको केही भाग उत्खनन गर्न लागेको समितिका संयोजक विष्णुबहादुर कार्कीले जानकारी दिए । पुरातत्त्वको सहयोगमा मंगलबार उत्खनन गर्दैर्छाैं, कार्कीले भने । महानगरले पुरातात्त्विक मापदण्डविपरीत बनाउन लागेको भन्दै चौतर्फी विरोध भएपछि यसलाई रोकेर १५ दिनभित्र सुझाव दिन विज्ञ समिति बनाइएको हो । अध्ययन प्रतिवेदन तयार भएपछि विज्ञले तयार पारेका आधारबारे सार्वजनिक सुनुवाइ गरेर सर्वसाधारणलाई जानकारी दिइने उनले बताए ।"
दर्जन सडकले जोडिँदै लुम्बिनी,"निर्माण सुस्तडीआर पन्तधनगढी मोहनापुलअत्तरिया ६ लेन सडक निर्माणले गति लिन सकेको छैन । सम्झौताको ८ महिनामा ६ प्रतिशत मात्र काम भएको छ । सरकारले सडक क्षेत्रभित्रका संरचना हटाउन नसक्दा कामले तीव्रता नपाएको हो । विद्युत् र टेलिफोनका पोल समेत सारिएका छैनन् । सडक चौडाई ५० मिटर भए पनि त्यसभित्रका संरचना यथावत् रहँदा ठेकेदार कम्पनीले मुख्य सडक रहने ३२ दशमलव २ मिटर चौडाइभित्र मात्र काम गरिरहेको छ ।धनगढीको त्रिनगर भन्सारदेखि अत्तरिया चोकसम्म १४ दशमलव २ किलोमिटर लम्बाइको ६ लेन सडकलाई ३ खण्डमा विभाजन गरी काम सुरु गरिएको भए पनि अपेक्षित प्रगति हुन नसकेको हो । मुख्य सडकका लागि नाली बनाउने र माटो भरानको काम गरिरहेका छौं, दोस्रो खण्ड निर्माणको ठेक्का पाएको लुम्बिनीराजेन्द्रडाँफे जेभीका प्रतिनिधि इन्जिनियर रोशन भट्टले भने, सडक क्षेत्र खाली नहुँदा थप काम गर्न समस्या छ ।भौतिक संरचना हटाउन सडक आयोजना कार्यालयले ३ पटक सार्वजनिक सूचना जारी गरे पनि स्थानीयले अटेर गरेका छन् । सरकारले २०३४ मै राजमार्ग सडकको मापदण्ड ५० मिटर चौडा कायम गरेको थियो । तर, नगरपालिकाले पछि ४५ मिटर चौडाइ मानेर नक्सा पास गरेकाले यसबारे विवाद छ । त्यसैले पनि संरचना हटाउन केही समस्या भएको आयोजनाका अधिकारीले बताए ।आयोजनाले अहिले भने सडकको चौडाइ ५० मिटर मानेर सडक क्षेत्र खाली गर्न थालेको छ, मोहनाअत्तरिया सडक आयोजनाका इन्जिनियर प्रविन चौधरीले भने, धनगढी चौराहा र भन्सार रोड क्षेत्रका घर, पर्खाल, छज्जा र कच्ची टहरालगायत केही अस्थायी संरचना हटाएका छौं । सडक क्षेत्रभित्रका अस्थायी र स्थायी सबै संरचना हटाउने तयारी कार्यालयले गरिरहेको छ । सडक क्षेत्र खाली गर्न केही ढिलाइ भएकाले आयोजनाको प्रगति सन्तोषजनक नरहेको पनि उनले स्विकारे । करिब ६ प्रतिशतको हाराहारीमा मात्र काम भएको छ । यो सन्तोषजनक होइन, इन्जिनियर चौधरीले भने, सडक चौडाइ रहेको क्षेत्र खाली गर्न नसक्दा सबै ठाउँमा काम प्रभावित भएको छ ।करिब १ अर्ब ६८ करोड लागतमा निर्माण हुने ६ लेन सडकअन्तर्गत ३२ दशमलव २ मिटर चौडाइमा ४ लेनको मुख्य सडक रहनेछ । सडकको दुवैतिर फुटपाथ रहनेछ । बीचको विन्दुदेखि दायाँबायाँ २४२४ मिटरमा विद्युत् पोल र २५२५ मिटरमा टेलिफोन पोल राखिने आयोजनाको इस्टमेटमा उल्लेख छ ।६ लेन सडकको कुल लम्बाइ १४ दशमलव २ किलोमिटर भए पनि पूरै ६ लेन भने नहुने आयोजनाका अधिकारीले बताए । जंगल क्षेत्रको ४ किलोमिटरमा भने ४ लेन मात्र बन्नेछ । ट्राफिक घनत्व कम भएका ठाउँमा करिब साढे १४ मिटर चौडाइको ४ लेन सडक रहने आयोजनाका सबइन्जिनियर भूपेन्द्र बडालले जानकारी दिए ।भन्साररोडदेखि बोराडाँडीसम्मको पहिलो खण्डमा ३२ दशमलव २ मिटर चौडाइभित्र माटो भरानको काम मात्र भएको छ । बोराडाँडीदेखि अत्तरियासम्मका दुई खण्डमा माटो भरान र मुख्य सडकको नाली निर्माणको काम सँगसँगै भइरहेको छ । माटो भरानका कारण अत्तरियाधनगढी सडक खण्डमा रहेका बोराडाँडी, राजपुर, मोहनपुर र गेटा लगायतका क्षेत्र धूलाम्मे छन् । सवारी साधनको अत्यधिक चाप र सडकका दुवैतिर धूलाम्मे भएपछि सर्वसाधारणले निकै सास्ती भोग्नुपरेको छ । बालबालिका बढी प्रभावित छन् । धूलोले राजमार्ग छेउका बस्ती धुलाम्मे छन् ।"
विराटनगरलाई राजधानी बनाऊ,"मोरङ (कास) सरोकारवालाले पूर्वाधार र ऐतिहासिक महत्त्वको विराटनगरलाई प्रदेश १ को राजधानी बनाउन माग गरेका छन् । उनीहरूले सरकारको ध्यानाकर्षण गराउन आइतबार प्रदर्शन गरे । विराटनगर महानगरपालिकाको अगुवाइमा उद्योग संगठन मोरङ, मोरङ व्यापार संघलगायतले प्रदर्शन गरेका हुन् । सहिद रंगशालाबाट सुरु भएको जुलुस महेन्द्र चोक पुगेर सभामा परिणत भयो । सभामा प्रतिनिधिसभा सदस्य तथा बिनाविभागीय मन्त्री शिवकुमार मण्डलले भौतिक संरचनाले सम्पन्न विराटनगर प्रदेश १ को राजधानी बनाउन उपयुक्त रहेको बताए । प्रदेशसभा सदस्य केदार कार्कीले प्रदेश राजधानी बन्नका लागि पर्याप्त आधार रहेकाले विराटनगरको विकल्प अन्य सहर हुन नसक्ने बताए । यस्तै उद्योगीव्यापारी तथा राजनीतिक दलका प्रतिनिधिको टोलीले सोमबार प्रधानमन्त्री शेरबहादुर देउवालाई भेटेर विराटनगरलाई नै राजधानी घोषणा गर्न माग गरेका छन् । सरकारी निवास बालुवाटारमा भएको भेटमा औद्योगिक र आधुनिक नेपाली राजनीतिको अगुवाइ गर्ने सहरलाई राजधानी कायम गर्न माग गरिएको उद्योग वाणिज्य संघका पूर्वकेन्द्रीय सदस्य महेश जाजूले बताए ।हामीले विराटनगरलाई राजधानी बनाउन सबै पूर्वाधार उपलब्ध रहेको जानकारी गरायौं, उनले भने, यसमा प्रधानमन्त्री सकारात्मक देखिनु भएकाले यहीं कायम हुनेमा विश्वस्त छौं ।ज्ञापनपत्र बुझाउन जानेमा सत्तारूढ कांग्रेसका नेताकार्यकर्ताहरूको उल्लेख्य सहभागिता रहेको थियो । पछिल्लो समय प्रदेश १ को राजधानीका लागि तानातान भइरहेको छ । धनकुटावासीले भने आफ्नै ठाउँमा राख्न माग गरेका छन् ।"
हुस्सुले उडान प्रभावित,"नेपालगन्ज शीतलहर र बाक्लो हुस्सुले आकाश खुल्न नसक्दा यहाँको जनजीवन दुई दिनदेखि कष्टकर बनेको छ । हुस्सुकै कारण नेपालगन्जबाट हुने सबै उडान अनियमित बनेका छन् ।हावापानी फिल्ड कार्यालयका अनुसार सोमबार नेपालगन्जको न्यूनतम तापक्रम १० दशमलव ५ डिग्री सेन्टिग्रेडमा झरेको छ । अधिकतम तामक्रम १२ डिग्री सेन्टिग्रेडमै सीमित रहयो । जसका कारण चिसो बढी महसुस भएको छ, फिल्ड कार्यालय प्रमुख रीता महतोले भनिन् । उनका अनुसार आइतबारदेखि नै हुस्सु र कुहिरोले आकाश ढाकेको हो । हुस्सुकै कारण हवाई उडानहरू पनि प्रभावित भएका हुन्, उनले भनिन् ।हवाई उडानका लागि कम्तीमा २ हजार भिजिबिलिटी आवश्यक पर्छ । बढ्दो शीतलहर र हुस्सुले आकाश ढाक्दा बिहानको समयमा उडान हुन नसकेको नेपालगन्जस्थित नागरिक उड्डयन प्राविधक कार्यालयले जनाएको छ । सोमबार भने नेपालगन्जमा भिजिबिलिटी देखिए पनि भैरहवामा विमानस्थल नखुल्दा उडान प्रभावित भयो ।सोमबार बिहानदेखि दिउँसोसम्म कुनै पनि उडान नभएको जनाइएको छ । नेपालगन्जबाट काठमाडौं जान विमानस्थल पुगेका यात्रु अलपत्र परे । नेपालगन्जकाठमाडौंका लागि बुद्ध, यति, श्री, सौर्यलगायत दर्जनभन्दा बढी एयरलाइन्स सञ्चालनमा छन् । त्यस्तै हिमाली तथा पहाडी जिल्लाका लागि हुने उडानहरू पनि ठप्प छन् । त्यस क्षेत्रमा तारा, गोमा, सीतालगायत एयरलाइन्सले उडान गर्दै आएका छन् । शीतलहर र कुहिरोले बालबालिका र ज्येष्ठ नागरिक बढी प्रभावित भएका छन् । हुस्सुले सडक नदेखिने भएपछि दिउँसोमा पनि सवारीसाधनले हेडलाइट बाल्नुपर्ने अवस्था छ । सर्वसाधारणको चहलपहलमा कमी आएको छ । चिसो छल्न सर्वसाधारण समूहमा आगो तापिरहेको देख्न सकिन्छ । यसअघि यहाँको तापक्रम ६ दशमलव ८ मा झरेको थियो । राति पनि शीतलहर चलेका कारण चिसो बढेको हो । दिउँसो पनि शीतलहर कम नभएपछि जनजीवन प्रभावित बनेको हो । गर्मीमा यहाँको तापक्रम ४३ डिग्रीसम्म पुग्छ । अत्यधिक गर्मी हुने नेपालगन्जमा शीतलहरका बेला जनजीवन कष्टपूर्ण बन्ने गरेको छ । दुई वर्षयता पश्चिम तराईमा मंसिरको अन्तिम सातादेखि शीतलहर चल्न थालेको छ । स्थानीय प्रशासनले शीतलहरबाट जोगिन सर्वसाधारणलाई आग्रह गर्दै आएको छ । बालबालिकामा बान्ता हुने, टाउको दुख्ने र निमोनियाँ देखिन सक्ने भन्दै सचेत रहन आग्रह गरिएको छ ।विद्यार्थी आउन छोडेधनुषा चिसो बढेपछि यहाँका विद्यालयमा विद्यार्थी उपस्थिति पातलिएको छ । हंसपुर नगरपालिकाको माध्यमिक विद्यालय रुदौलीका शिक्षक दिउँसो घाम लागेपछि विद्यार्थीलाई चौरमा पढाउन थालेका छन । शिक्षक जयकुमार मिश्रले विद्यालयमा झ्याल ढोका नभएका कारण कक्षा कोठामा चिसो लाग्ने भएकाले विद्यार्थीलाई घाममा पढाइरहेको बताउँछन् । शिक्षक आए पनि जाडोका कारण विद्यार्थी नआउँदा केही दिनदेखि पढाइ प्रभावित भएको छ, उनले भने ।यस्तै चिसो बढेपछि तपसि बाबा विद्यालयमा पनि विद्यार्थीको संख्या न्यून छ । विद्यार्थी आउन छोडेपछि बालविकासदेखि कक्षा ३ सम्म एउटै कक्षामा राखेर पढाउने गरेको शिक्षिका अन्जुकुमारी यादवले बताइन् । कक्षा ५ सम्मको पठाइ हुने भवन जीर्ण भएका कारण चिसोमा विद्यार्थीलाई पढ्न समस्या भएको यादवले बताए । विद्यालयमा १ महिनादेखि विद्यार्थीको उपस्थिति कम भएको शिक्षक रामललन झाले बताए । पक्की भवनमा कक्षा ६ देखि उच्च शिक्षाका कक्षा सञ्चालन हुन्छन् । पर्खालसमेत नभएको जीर्ण भवनमा कक्षा ५ सम्मको कक्षा सञ्चालन हुने भएकाले जाडोमा विद्यार्थी कम भएको झाले बताए । चिसोले विद्यार्थी र शिक्षक दुवैलाई समस्या हुँदा पढाइ प्रभावित भएको जिल्ला शिक्षा अधिकारी यमबहादुर खड्काले बताए । केही दिनसम्म मौसम यस्तै रहे विद्यालयमा जाडो बिदा दिनेछौं, उनले भने ।"
किन हुन्छ फैसलामा ढिलाइ,"लमजुङ विशाल परियार बालविवाह र जबर्जस्ती करणी अभियोगमा १९ महिनायता पुर्पक्षका लागि लमजुङ कारागारमा छन् ।मुद्दाको छिनोफानो नहुँदा उनलाई अन्योल छ । सवारी ज्यान मुद्दामा पक्राउ परेका सुजन विक पनि पुर्पक्षका लागि थुनामा परेको २० महिना भयो । उनको पनि मुद्दा अझै किनारा लागिसकेको छैन । जबर्जस्ती करणी अभियोगमै कारागारमा रहेका शंकर मिजारको पनि १८ महिनासम्म मुद्दा फैसला भएको छैन । लमजुङ कारागारमा पुर्पक्षका लागि थुनिएका २३ जना छन् । न्यायिक प्रक्रियालाई छिटोछरितो बनाउने अदालतले जनाउँदै आए पनि विभिन्न आरोपमा पुर्पक्षका लागि थुनिएकाहरू मुद्दाको फैसला ढिला हुँदा निराश छन् । मुद्दाको कुनै न कुनै हिसाबले टुंगो लागिदिए कि बाहिरिन्थें, कि भित्रै भइन्थ्यो । हाम्रो मुद्दा फैसला किन ढिला भएका होलान् ? थुनामा रहेका परियारले भने । उनले उक्त जिज्ञासा जिल्ला अदालतले सोमबार कारागारमा राखेको न्यायिक संवाद कार्यक्रममा जिल्ला न्यायाधीश कोमलप्रसाद आचार्यसहितका अतिथिलाई राखे । पुर्पक्षमा रहेका विक र मिजार लगायतले अदालतबाट मुद्दा फैसला ढिलाइ भएको गुनासो गरे ।अधिकांशले मुद्दाको छिनोफानोमा धेरै ढिला हुने गरेको गुनासो गरे । कतिपयले मुद्दाको पेसीमात्रै सारेको र छिनोफानोमा ढिलाइ गरेको आरोप लगाए । उनीहरूले कैद छुट पाउनुपर्ने, अनुसन्धानमा राखेका नागरिकता, मोबाइल, पैसालगायत पाउनुपर्ने लगायत माग राखे । त्यतिमात्रै नभएर उनीहरूले प्रशासनिक समस्या, खेलकुदका समस्या लगायतको पनि माग राखेका थिए । जिल्ला न्यायाधीश आचार्यले यो वर्ष चुनावका कारणले पनि मुद्दा फैसलामा ढिलाइ भइरहेको प्रस्टीकरण दिए । म आएको भर्खर तीन महिना भयो । आउनेबित्तिकै चुनाव हेर्नुपर्यो । अदालतको काम हेर्नै भ्याइएन, उनले भने, अब कहाँ के छन् भनेर हेर्न थालेको छु । अब छिटो र छरितो ढंगबाट मुद्दाको टुंगो लाग्छ । कैदीबन्दीका मुद्दा मामिलाका सन्दर्भमा रहेका समस्या र विचाराधीन मुद्दामा भएको ढिलाइबारे बुझ्न नै कारागारमा संवाद कार्यक्रम राखेको उनले बताए । मुद्दा मामिलामा ढिलाइ भएकै हो । केही लामो समयसम्म विचाराधीन पनि रहेछ । अलि ढिला भएको पनि रहेछ, उनले भने, कुनै निर्वाचनले पनि ढिलाइ भएको हुन सक्छ । मुद्दा हेर्ने क्रममा गुनासालाई सम्बोधन गर्नेगरी हेर्नेछौं ।कार्यक्रममा जिल्ला न्यायाधिवक्ता यादवप्रसाद पौडेल, वरिष्ठ अधिवक्ता यज्ञप्रसाद पौडेल र बार एकाइ उपाध्यक्ष बुद्धिसागर बराललगायतले मानव अधिकारको पूर्ण पालना हुनेगरी सबै नागरिकले बाँच्न पाउने अधिकारको सम्मान गर्नुपर्नेमा जोड दिएका थिए । २५ जना क्षमताको घ श्रेणीको लमजुङ कारागारमा हाल ७ महिलासहित ७६ जना कैदीबन्दी छन् ।"
ग्यासवालालाई उन्मुक्ति दिने आशंका,"पुस १२ गते प्रकाशित असुरक्षित पम्पहरूको अध्ययन गर्न समिति समाचारका लागि कान्तिपुरलाई धन्यवाद । समाचारप्रति कुनै आपत्ति छैन । तर हालै खाना पकाउने ग्यास उद्योगको सुरक्षा र व्यवस्थापनको अवस्थाबारे विस्तृत अध्ययन गरी प्रतिवेदन दिन गठित समितिले आफ्नो प्रतिवेदन नदिई पेट्रोल पम्पहरूको अवस्था अध्ययन गर्ने अर्को समिति गठन गरेर ग्यास उद्योगतिरको जनताको ध्यान तर्काउने नियत छर्लङ्ग भएकोमा मात्र मलाई आश्चर्य लागेको हो । नेपालका १२ सय पेट्रोल तथा डिजेल पम्पहरू सुरक्षित हालतमा छन् भन्न सकिन्न । काठमाडौँकै १ सय १७ पेट्रोलडिजेल पम्पहरूमध्ये धेरैजसो असुरक्षित अवस्थामा रहेको यथार्थलाई लुकाउन नमिल्ला । तर पेट्रोलडिजेल पम्पहरूमा हुने गरेका काण्डभन्दा ग्यास उद्योगमा हुने गरेका उपभोक्ता ठगी, थोत्रा भइसकेका सिलिन्डरहरूको अनियन्त्रित प्रचलन, फुटरिङ काट्ने गरेको, निर्धारित परिमाणभन्दा कम तौलको ग्यास दिने गरेको, आगलागीको खतरा र अन्य अनेकौँ बेइमानी छन् ।काठमाडौँ, धादिङ, बनेपा र चितवनका ग्यास उद्योगहरूलाई एकपटक ध्यान दिँदा यो यथार्थ पुष्टि हुन्छ । धादिङमा १९ वटा ग्यास उद्योग सञ्चालित छन् । ती सबै सुरक्षाको दृष्टिकोणले सन्तोषजनक छैनन् । चितवन, बैरहनीमा त ५ मिनेट हिँडाइको दूरीभित्र ३ वटा ग्यास उद्योग छन् । यी उद्योगहरूले कसरी यति नजिक अनुमति पाए, त्यो खुलेआम गोप्य कुरा भएकोले उल्लेख गरिरहनु नपर्ला । बनेपामा पनि तीनटा ग्यास उद्योग यति नै दूरीमा सञ्चालित छन् । यी त केही उदाहरण मात्र हुन् । वीरगन्जको सुपर ग्यास उद्योगमा आगलागी भएपछि देशभरि नै अधिकांश ग्यास उद्योग निकटका बस्तीहरूमा असुरक्षाको भयानक त्रास फैलिएको छ । नेपाल आयल निगमभित्र पनि अनेकौँ डरलाग्दा र घिनलाग्दा विकृति, भ्रष्टाचार र अपव्ययका गतिविधि छन् । निगमभित्र त्यस्ता प्रवृत्तिमा सुधार आएको अनुभव भएको छैन । निगमका लागि जग्गा खरिदका क्रममा अर्बौँको भ्रष्टाचार गर्ने मूलनाइके निर्वाचनपछिका दिनमा शक्तिकेन्द्रहरूमा धाएर निगममै फर्किने कोसिस गरिरहेका छन् । कोसिस गर्ने यस्तो हिम्मतको अन्तरनिहित कारणमा निगमलाई जग्गा बेचाउन लागिपरेका बिचौलिया, जग्गा दलाल र अन्य कतिपयको पार्टीविशेषका माथिल्ला नेताहरूसँग राम्रो पहुँच भएकोले नै रहेछ । त्यसैले तिनी फेरि निगममै फर्किए भने आश्चर्य नमाने हुन्छ । यस्तो हालतमा रहेको निगमले ग्यास उद्योग र पेट्रोलडिजेल पम्पहरूलाई के सुव्यवस्था दिलाउन सक्ला ? उसै त जनजिब्रोमा नेपाल आयल कर्पोरेसनलाई व्यंग्यपूर्वक नेपाल आयल करप्सन भन्ने गरिन्छ । जनताको मनमा निगमबारे विद्यमान यस्तो छविमा सुधार ल्याउनुपर्छ । ग्यास उद्योग बारेको प्रतिवेदन बुझाइसकेपछि पेट्रोलडिजेल पम्पहरूको अवस्था सुधारका लागि अध्ययन गराउनु उपयुक्त हुन्छ । गोपालकृष्ण पुडासैनीभरतपुर८, चितवन"
सत्यको बाटो रोजौं,"पुस १७ गते प्रकाशित एम्नेस्टीमाथि प्रचारबाजीको निसाना विषयमा चरण प्रसाईंले लेख्नुभएको लेखप्रति मेरो ध्यानाकर्षण भएको छ । समयको कालखण्डमा एम्नेस्टी नेपालको कर्मचारीका रूपमा कार्य गर्दा एम्नेस्टी इन्टरनेसनलले मानव अधिकारको क्षेत्रमा निर्वाह गरेको भूमिकाबारे म जानकार छु । एम्नेस्टीप्रति कृष्णप्रसाद भट्टराई, मनमोहन अधिकारी तथा मदन भण्डारीजस्ता नेताहरूले व्यक्त गर्नुभएको सकारात्मक टिप्पणीको साक्षात्कार म स्वयं पनि हुँ । विगतमा पञ्चायती बर्बर शासनकालमा कतिपय नेपाली नेताको जीवनधाराका रूपमा एम्नेस्टीले काम गरेकै हो । एम्नेस्टी इन्टरनेसनलको गरिमा विशाल छ । यद्यपि समयको कालखण्डमा गलत नेतृत्वले कतै एम्नेस्टीको गरिमा र यसको उचाइमाथि प्रहार गरिरहेका त छैनन् भन्ने चिन्ता एम्नेस्टीका शुभचिन्तकहरूमा जाग्नु स्वाभाविक नै हो । चरण प्रसाईंले आफ्नो लेखमा एम्नेस्टीको बचाउ गर्ने बहानामा सीके राउतको बचाउमा धेरै समय खर्चिएका छन् । चरण प्रसाईंले अमूक शब्दमा एम्नेस्टीबाट प्रशिक्षित र पहिचान पाएका व्यक्तिबाट आफ्नो व्यक्तिगत स्वार्थ पूरा नभएकै कारण सत्तोसराप गरेको आरोप लगाउनुभएको छ । यदि उहाँको यो भनाइ १० डिसेम्बरमा कान्तिपुरमा छापिएको निभेको मैनबत्ती शीर्षकका लेखकप्रति लक्षित छ भने उहाँको व्यक्तिगत स्वार्थ के थियो होला ? आम जनताले थाहा पाउनुपर्छ, यसलाई खुलाएर लेख्नुभएको भए बेस हुन्थ्यो कि ? म स्वयंले मेरा मित्र एम्नेस्टी नेपालका तत्कालीन एकाउन्टेन्टलाई गुमाउनुपर्दाको पीडाले आज पनि छाती फुलेर आउँछ । सायद व्यक्तिका स्वार्थमाझ र संस्थाको हिसाबकिताबमा मौलाएको उदासीनता नै यसको कारण थियो । चरण प्रसाईंले उल्लेख गर्नुभएभन्दा धेरै कार्य एम्नेस्टी इन्टरनेसनलले गरेको छ । पछिल्ला समय एम्नेस्टीले बाटो बिराउँदै गर्दा कतै नेपालको स्वाभिमान र आत्मसम्मानमा बाह्य हस्तक्षेप बढ्ने पो हो कि ? मानव अधिकारका नाममा विदेशी शक्तिहरूले नेपाल विखण्डनको एजेन्डालाई व्यापकता दिने पो हुन् कि ? जस्ता विषयमा जानकारहरूले आवाज उठाउनु अस्वाभाविक होइन । उत्तम पुडासैनी जोरपाटी, काठमाडौं"
बिजुलीमा अत्मनिर्भर बन्न नसक्दा,"सोमबार आवरण पृष्ठमा प्रकाशित बिजुलीमा बढ्दै परनिर्भरता समाचार पढेर दु:ख लाग्यो । जलस्रोतमा विश्वकै सर्वाधिक सम्पन्न राष्ट्रको सूचीमा पर्ने नेपालजस्तो देशमा बिजुली बत्तीमा बर्सेनि परनिर्भरता थपिँदै जानु विडम्बना हो । देशैभरि नदीनाला भएर पनि आवश्यक पर्ने बिजुली किन्नुपर्ने बाध्यता नेपालीका लागि लज्जाजनक विषय हो । जलस्रोतको मुहान आफ्नै देशमा भएर पनि त्यसलाई उपयोग गर्ने दीर्घकालीन रणनीति नहुँदा विद्युत् निकाल्न योग्य पानीजति सबै हाम्रै आँखा अगाडि त्यसै बगेर भारततिर गएको छ । पानी त्यही हो, तर भारतले त्यसलाई सदुपयोग गरेर पर्याप्त विद्युत् उत्पादन गरिरहेको छ । हामी आफ्नै देशको जलसम्पदा सित्तैमा बगाउन विवश छौँ, तर त्यही पानीबाट निकालिएको विद्युत महँगोमा किनी उज्यालो पायौँ भनी मख्ख छौँ । गत वर्षसम्म हिउँद यामभरि देश १८ घन्टे लोडसेडिङको मारमा थियो । बत्ती मुनिको अँध्यारो भनेझैँ जलसम्पदामा धनी राष्ट्रका जनता अँध्यारोमा निराश अनुहार लिएर बाँचिरहेका थिए । सच्चरित्रवान् व्यक्ति विद्युत आपूर्ति सम्बन्धी निकायको नेतृत्वमा पुग्नेबित्तिकै बढ्दो क्रममा रहेको लोडसेडिङ एकैचोटी शून्यमा झरिहाल्यो भने बिजुलीमा बढ्दो परनिर्भरता पनि अन्त्य नहुने सवाल नै छैन । सबैभन्दा ठूलो कुरा राजनीतिक इच्छाशक्तिको हो । अब बन्ने सरकारले बिजुली बत्तीमा यथाशीघ्र आत्मनिर्भर बनाउने रणनीति तय गरेर देशलाई उज्यालो बनाउने सङ्कल्प गरोस् । प्रजिना थापाकोटेश्वर, काठमाडौंबिजुलीको परनिर्भरता भन्ने समाचार पढेपछि मेरोझैँ सबै पाठकको मनमा एकखालको प्रश्नले कुतकुत्याएको हुनुपर्छ कि किन हामी दिनप्रतिदिन आत्मनिर्भरतातिर नगएर अर्काको आडभरोसा र कसैको सहानुभूतिमा परनिर्भर बन्दै जानथालेका हौंला भनेर । यद्यपि प्राधिकरण कुलमान घिसिङको सट्टा अर्कै कुनै महाशयको हातमा रहिरहेको भए आजसम्म पनि दैनिक १२१४ घण्टाको चरम लोडसेडिङले सताइएका हुने रहेछौँ । यो मेरोमात्र नभएर आम नेपालीको अनुभवबाट पैदा भएको भावना हो । खोलामा बनाइएका पावरहाउसबाट तारमा बहनुपर्ने बिजुली खोलैतिर फर्किने वा कुनै प्रभावशालीका प्रभावमा पोको पारेर लुकाइने गरिएका कारण भयावह लोडसेडिङका तालिका र विद्युतरहित रित्ता तारमात्र तन्द्रङ्ग झुन्ड्याइको हामीले हेर्नुपर्ने रहेछ । उत्पादित बिजुलीको समानुपातिक वितरणको सही व्यवस्थापन गर्न नजान्ने धेरै दिग्गज कार्यकारीले थला बसालेको प्राधिकरणमा कुलमानको आगमन औंसीको राति उदाएका पूर्णचन्द्रजस्तो साबित भएको छ । तर कान्तिपुरकै समाचारले उल्लेख गरेझैँ बिजुलीमा परनिर्भरता भने ह्वात्तै बढेको देखिरहेका छौँ । जलस्रोतमा अपार धनी कहलिएको मुलुक नेपालले यस प्रकारको परनिर्भरता भने विस्तारै न्यूनीकरण गर्दै आत्मनिर्भरतातर्फ जान ध्यान दिन जरुरी देखिन्छ । जलाशययुक्त बिजुली उत्पादनभन्दा रन अफ दि रिभरका आधारमा बिजुली उत्पादन मेसो बढी भएको अवस्थाबाट जबसम्म हामी विकसित हुँदैनौँ, परनिर्भरता कम हुने सम्भावना देखिँदैन । किनकि वर्षात्का बिजुली खेर जाने हिँउदमा बिजुली कम उत्पादन हुनेहुँदा त्यसलाई व्यवस्थापन गर्ने बाटो भनेको जलाशय विद्युत विकास गर्नु अपरिहार्य छ । उतिखेरको अरुण आयोजना होस् अथवा यतिखेरको बूढीगण्डकी वा यस बीचका तमाम बन्ने क्रमका हाइड्रो पावरलाई घाइते पारेर राज्यलाई चुनौती दिने राजनीतिक घटनाक्रमले यसमा प्रभाव पारेको हो । श्यामसुन्दर कुइँकेलहाँडीगाउँ, काठमाडौं"
स्वदेशी संस्कृतिलाई प्रोत्साहन,"अंग्रेजी नयाँ वर्ष २०१८ का उपलक्ष्यमा नेपालमा पनि धेरै कार्यक्रम सञ्चालन भए । कहीँ नाचगान त कहीँ ठूलठूला मेलाहरू पनि आयोजना गरिए । यी सबै व्यापारिक दृष्टिकोणले त लाभदायी भए होलान्, तर यस्ता कार्यक्रमले हाम्रो मौलिक संस्कृति र आफ्नोपनलाई धेरै हदसम्म प्रभाव पारेको देख्न सकिन्छ । हाम्रा युवा वर्ग विदेशी नयाँ वर्षको तालमा यसरी रमाएका छन् कि यो स्वयम् हाम्रो पुख्र्यौली चाडपर्व हो । तर हाम्रो आफ्नै नयाँ वर्षको पर्खाइमा कतिजना होलान् ? धेरैले बिर्सिसके होलान् कि वैशाख १ मा हाम्रो नयाँ वर्षको सुरुवात हुन्छ भनेर । जसरी नेपालमा आजकल विदेशी फेसन र प्रविधि भित्रिएको छ, त्यसरी नै विदेशी संस्कृतिले हाम्रो मौलिक संस्कृतिमाथि हमला गरेको पाइन्छ । विदेशमा उत्पादन गरिएका रोग प्रतिरोधात्मक औषधीहरू नेपालमा आइपुग्न वर्षौं लाग्छ, तर यस्ता कुसंस्कृतिरूपी रोगको महामारी नेपालमा ह्वात्तै बढेको छ । यसो हुनुमा प्रमुख कारणका रूपमा इन्टरनेटको पहुँच र सामाजिक सञ्जाललाई नै लिन सकिन्छ, तापनि हामी स्वयम् हाम्रा पुर्खाले हामीलाई हस्तान्तरण गरेका मौलिक संस्कृतिलाई रक्षा गर्नबाट दिनानुदिन चुक्तै गएका छौं । किताबको नाम नैतिक शिक्षा राख्तैमा नैतिकताको विज्ञान हामीले बुझ्न अनि बुझाउनसकेका छौं त ? सामाजिक शिक्षाको किताबले हामीलाई साँच्चिकै सामाजिक प्राणी बन्न सिकाएको छ त ? त्यही किताबको हाम्रो संस्कृति पाठले हामीलाई यथार्थमा हाम्रो संस्कृतिप्रति माया गर्न प्रोत्साहन गर्नसकेको छ त ? यी र यस्तै गम्भीर प्रश्नतर्फ सम्बन्धित निकायले ध्यान दिनु आवश्यक छ । विवेक चालिसे गैंडाकोट नमुना मावि, नवलपुर"
नेता सुध्रिँदाको प्रभाव,"सरकारमा बस्ने व्यक्ति नसुध्री देशमा समृद्धि र विकास सम्भव छैन । वाम नेताहरूले अहिले व्यक्त गरिरहेका विचारलाई विश्लेषण गर्दा उनीहरू सुध्रिएको अनुमान गर्न सकिन्न । एउटै मात्र उदाहरण हेरौं, प्राय: नेताहरूले आफ्नो निर्वाचन क्षेत्र वा आफूलाई अनुकूल हुने नजिकको सहरलाई प्रदेशको मुकाम बनाउनुपर्छ भन्ने अडान लिइरहेका छन् । जहाँ मुकाम बनाउँदा सम्बन्धित प्रदेश र देशको समृद्धि र विकासमा सकारात्मक प्रभाव पर्छ, त्यहाँ मुकाम बनाऊँ भन्ने विचार कसैबाट आएको सुनिएको छैन । एमाले अध्यक्ष केपी शर्मा ओली प्रतिपक्षमा हुँदा रुखो बोली बोल्नु र सत्तामा पुग्नलाग्दा नरम बोल्नुलाई त फरकपन भन्न मिलेन । यो स्वाभाविक र नेतृत्वको सामान्य गुण हो । देशकै समृद्धि र विकासका लागि ओली तयार भएका हुन् कि भन्ने अनुमान गर्न सकिने संकेत देखापरेका छन् । केपी ओली नै सुध्रिन तयार भएका हुन् भने पक्कै पनि जनताका लागि आगामी दिन स्वर्णिम हुनेछन् । रमेश घिमिरेसैनामैना१०, रुपन्देही"
दुई प्रखर राजनेता,"पुस १६ गते प्रकाशित राष्ट्रिय एकता र मेलमिलाप पढँें । नेपालमा प्रखर राजनेता दुईजना मात्र भए : पृथ्वीनारायण शाह र बीपी कोइराला । पृथ्वीनारायण एक सफल विजेता थिए भने बीपी कोइराला असफल योद्धा । आफ्नो जीवनकालमा उनी नेपालमा पुन: प्रजातन्त्र स्थापित गर्न असफल रहे । आजभोलि उनको मेलमिलाप नीतिको गलत व्याख्या हुनथालेको छ । उनको मेलमिलाप केवल राजासंँगको मेलमिलाप थियो । त्यस मेलमिलापको गलत प्रयोग गरेर गणेशमान सिंहले गल्ती गरे । कम्युनिस्टसँग मिलेर उनले मुलुकमा प्रजातन्त्र त ल्याए, तर त्यसैको परिणाम हो कि आज कम्युनिस्टहरूले देश कव्जा गरिसकेका छन् । अत: बीपीको मेलमिलापको गलत प्रयोगबाट बच्न आज पनि आवश्यक छ । माओवादी केन्द्र त अब एमालेमा विलय भएको मानिन्छ । कांग्रेसले आफूलाई बचाएर लग्न आवश्यक छ, अन्यथा त्यो पनि लोप हुनेछ । आफूलाई बचाउनका लागि उसले बीपी कोइरालालाई सधंै याद राखिरहनुपर्छ । डा शिवशंकर यादवछपकैया, वीरगन्ज"
समृद्धि हासिल गर्ने उपाय,"निष्कर्षअबको प्रमुख एजेन्डा भनेकै आर्थिक विकास र समृद्धि हो । यसको निम्ति आगामी सरकारले भौतिक पूर्वाधारको निर्माण, रोजगारी सिर्जना र व्यापार घाटा नियन्त्रण गर्न निकै ठूलो मिहेनत गर्नुपर्ने हुन्छ । आवश्यक लगानीको लागि कुशल व्यवस्थापनबाट ठूलै परिमाणमा आन्तरिक र बाह्य स्रोतसाधन जुटाउन सकिन्छ । तर अहिले कायम प्रणालीबाट वा यसमा सानोतिनो सुधार गरेर चाहेको उपलव्धि हासिल गर्न सकिँंदैन भन्ने कुरा सबैले मनन गर्नु आवश्यक छ । प्रमुख क्षेत्रहरूमा बिग ब्याङ्ग मोडल कार्यान्वयन गर्न आवश्यक छ । कृषि, पशुपालन र साना तथा मझौला उद्योग सञ्चालनमा व्यापक मात्रामा सामूहिकता र सहकारिता मोडल कार्यान्वयन गर्नुपर्छ । यसबाट रोजगारी र उत्पादन बढाई आर्थिक वृद्धिदरलाई उच्च बनाउन टेवा पुग्छ । अर्कोतर्फ आर्थिक वृद्धि र विकासको प्रतिफलको न्यायोचित वितरणमा पनि उत्तिकै ध्यान पुर्याउनुपर्छ । अन्यथा मुलुकमा दुईचारजना धनाढ्य अर्बपतिबाट खर्बपति हुने र खर्बपतिबाट पद्मपतिशंखपति हुने, तथ्यांकमा नागरिकको प्रतिव्यक्ति सरदर आय बढेको देखिने तर जनसंख्याको ठूलो हिस्साले विकास र समृद्धि अनुभव गर्न नपाउने अवस्था आउन सक्छ ।श्रेष्ठ राष्ट्रिय योजना आयोगका पूर्व उपाध्यक्ष हुन् ।"
खोइ दलितमुखी नेपाली माक्र्सवाद ?,"ब्राह्मणवादी माक्र्सवादी नेपाली समाजमा माक्र्सवादलाई सही र वैज्ञानिक सिद्ध गर्न यस्तो चिन्तन र कर्म गर्नुपरेको कदापि होइन, किनभने कोही पनि माक्र्स र माक्र्सवादका लागि बाँचेका होइनन् । बरु आफ्नो जीवन र जगतलाई फेर्न अरू वाद र विचारभन्दा माक्र्सवाद बढी उपयोगी भएनभएको हेर्ने क्रममा यस्ता प्रश्न उठाइएका हुन् । एउटा कुरामा सत्यता के छ भने कार्लमाक्र्स आफैले वर्णजात व्यवस्थाबारे त्यति विशद रूपमा लेखेका छैनन्, जति पुँजीवादबारे लेखे । उनले सन् १८४५४६ मा जर्मन आइडियोलोजी र पुँजीको खण्ड १ मा ६७ ठाउँमा जात व्यवस्थाबारे टिप्पणी गरेका छन्, जसले यस सम्बन्धमा बुझ्न केही अन्तरदृष्टि दिन सक्छन् । त्यसैले एक अनुमान गर्ने गरिन्छ, माक्र्स भारतमा जन्मिएका भए क्लास (वर्ग) बारे होइन, कास्ट (जात) बारे लेख्थे वा क्लास र कास्टको सम्बन्धबारे चिरफार गर्थे । त्यस्तै अर्काे अनुमान पनि गर्न सकिन्छ, उनले पनि धर्ममा सुधार वा सुदृढीकरणका लागि दयानन्द सरस्वतीले जस्तै आर्य समाज खोल्न सक्थे वा ज्योतिराव फुलेले जस्तै दलितमुखी सामाजिक सुधार पनि गर्न सक्थे वा उनका समकालीन भानुभक्त आचार्यले जस्तै रामायणको अनुवाद गर्न पनि सक्थे । यस अर्थमा भारत र नेपालका माक्र्सवादीहरूले वर्गलाई ध्यान दिने नाममा वर्ण र जात व्यवस्थाको अन्तरसम्बन्धलाई बेवास्ता गर्दै आफ्नै वर्णजातको पूर्वाग्रह प्रकट गरेको तथ्य बिर्सन सकिँदैन । वर्ण व्यवस्थामा आधारित सत्ताशक्तिसम्पत्तिशिक्षामाथि एकाधिकार कायम गर्ने र त्यसकै आधारमा दीर्घकालसम्म वर्चस्व निर्माण गर्ने क्रममा शूद्रअछूत वर्णको नाममा वर्गलाई स्थिर पारिएको यथार्थलाई बेवास्ता गर्न मिल्दैन । त्यही यथार्थलाई बेवास्ता गरेका कम्युनिस्ट पार्टीका ब्राह्मणवादी माक्र्सवादी नेताहरूले वर्ग र वर्णजात बीचको अन्तरसम्बन्ध र अन्तरद्वन्द्वबारे माक्र्सवादी विश्लेषण गर्नु नै जरुरी ठानेनन्, त्यस विरुद्ध संघर्षको सुविचारित रणनीति र कार्यनीति बनाउने त कुरै भएन । भारतमा दलित मुद्दालाई कम आँक्ने वाम आन्दोलन र दलित आन्दोलन अलगअलग दिशातिर बढेकै कारण राजनीतिक त्रासदी देखिएको प्रा सुमित सरकार र सुभाष गाताडेको मत छ । आनन्द तेलतुमडे भन्छन्, संसारमा कतै पनि सर्वहाराहरूको आन्दोलन यति निराशाजनक ढंगले बाँडिएको देखिँदैन, जति भारतमा देखिन्छ ।नेपालका माक्र्सवादीहरूले भने दलित र उत्पीडितका नाममा संगठन, भ्रातृ संगठन खोल्ने, कसैले बृहत रूपमा दलित पहिचानका आधारमा गोलबद्ध गर्ने, मन्दिर प्रवेशजस्ता सुधारवादी संघर्षका लागि छुट दिने हदसम्म काम गरे, तर आफूले ल्याउने भनेको व्यवस्थामा वर्णजात व्यवस्था उन्मूलन गर्ने प्रक्रिया र दिशानिर्देश गर्ने मामिलामा टाउको दुखाउनु आवश्यक ठानेनन् । यो कुनै विचारधारात्मक कमजोरी मात्रै कदापि होइन, सांस्कृतिकराजनीतिकआर्थिक सत्ताको फेरबदल र हस्तान्तरणसँग पनि जोडिएको कन्फ्लिक्ट अफ इन्टेरेस्ट (स्वार्थको द्वन्द्व) को द्योतक पनि हो । असमावेशी र अन्यायपूर्ण राज्य कायम रहने पुँजीवादी लोकतन्त्रलाई थोरै लोकतान्त्रीकण गर्ने क्रममा अँगालिएको आरक्षण र समानुपातिक समावेशीको सुधारवादी प्रावधानलाई समेत निहित स्वार्थका लागि अपहरण गर्ने सवर्ण राजनीतिक नेतृत्वको एकाधिकारलाई फेर्ने र श्रमजीवीहरूको नेतृत्व स्थापित गर्ने कुनै संरचना, प्रक्रिया र विधिविधानबारे सोचिएको समेत छैन । आफ्ना वर्गवर्णजातलिंग र क्षेत्रका निहित हित र स्वार्थ छाडेर उनीहरूले आफूलाई लोकतान्त्रीकण र मानवीयकरण गर्ने संरचना, विधि र संस्कृतिबारे पनि विकल्प बनाउने विषयमा त चिन्तासमेत लिएको छैन । सवर्ण पुरुष नेतृत्व हावी रहेका एमाले र माओवादी केन्द्रको बहुमतीय सरकार निर्माण र पार्टी एकताको महायज्ञ चलिरहेको बेला यस्ता विषय आफूलाई वामपन्थी, लोकतान्त्रिक र माक्र्सवादी ठान्नेहरूका चासो, र चिन्तनका मुद्दा कहिले बन्ने होलान्, थाहा छैन ।"
महिलामा पिसाब चुहिने समस्या,शल्य उपचार विधिशल्य उपचारबाट महिलाहरूको पिसाब चुहिने समस्याको समाधान खोज्ने प्रयत्न सन् १९०७ देखिनै हो । मूत्रनली र थैलीको घाँटी तल सरेर पिसाब चुहिने समस्या हुन्छ भन्ने त्यसबेलाको विश्वास अनुसार शल्य उपचार मूत्रथैलीको घाँटीलाई स्थिर ठाउँमा पुर्याएर सिलाउने कार्य गरियो । यस्तो शल्यक्रियाले निकै फाइदा महसुस गरायो । तर आशा गरेजति दीर्घकालीन लाभ हुन सकेन । त्यसैले शल्य उपचारको सुधार गर्दै लगियो । पछिल्लो समयको विश्वास अनुसार मूत्रनलीको बीचको भागलाई मांसपेशी र तन्तुको पट्टाले बनेको झोलुङ्गे आकारको संरचनाले अड्क्याएर राखेको हुन्छ । यो शारीरिक बनोटको विशेषतालाई ध्यानमा राखेर आजभोलि टीओटी शल्य उपचार चापसम्बद्ध पिसाब चुहिने महिलामा उपयोग गरिन्छ । यो विधि अहिलेसम्मकै उत्तम विधि मानिन्छ । यस्तो शल्यक्रियापछि महिलाहरू दोस्रो वा तेस्रो दिन अस्पतालबाट बिदा हुन्छन् । दैनिक कार्यमा २ देखि ३ दिनपछि नै संलग्न हुन सक्छन् ।डा भट्ट वरिष्ठ कन्सल्टेन्ट युरोलोजिस्ट हुन् ।
फेरिँदै छ दृश्यचित्र,"दृश्यचित्रबाट आम्दानीनरबहादुरका अनुसार, नेपालमा दृश्यचित्रको मूल्यांकन गर्ने ग्राहक निकै कम छन् । उनीहरूलाई फगत हिमालको चित्र भए पुग्छ । चित्रभित्रको कलाकारिता, मिहिनेत र निख्खारको महसुस गर्दैनन् । तर, विदेशी ग्राहकले दृश्यचित्रको अर्थ सजिलै बुझ्छन्, उनी भन्छन्, उनी दृश्यसँगै कलाको भ्यालु किनिरहेका हुन्छन् । नरबहादुरले ग्राहक हेरीहेरी ३५ देखि ४० हजार रुपैयाँसम्मका दृश्य चित्रहरू बिक्री गरेका छन् । परिश्रमको हिसाबले मूल्य कम नै भए पनि धेरै मात्रामा बिक्री हुँदा फाइदा हुने उनको दाबी छ ।"
पोखरामा फिल्म महोत्सव,"काठमाडौं (कास) फिल्म महोत्सव प्राय: राजधानीकेन्द्रित छन् । यस्तोमा पहिलो पटक हुन लागेको नेपाल अन्तर्राष्ट्रिय चलचित्र महोत्सव (निफ) भने पोखरामा हुने भएको छ । नेपाल चलचित्र तथा सांस्कृतिक प्रतिष्ठानले गर्न लागेको उक्त महोत्सव माघ १९ देखि चार दिनसम्म पोखराको उद्योग वाणिज्य संघमा चल्नेछ । पत्रकार सम्मेलनमा सोमबार बताइए अनुसार महोत्सवमा ५३ लामाछोटा फिल्म देखाइनेछन् ।फिल्म हेर्ने मात्र नभई त्यसबारेमा बहस पनि हुनुपर्छ भन्ने महोत्सवको उद्देश्य हो, निफका निर्देशक मनोज पण्डितले भने, हामीकहाँ फिल्महरू कि त विदेशी महोत्सवमा सहभागिताका लागि बन्छन्, कि बजारका लागि । मुख्यत: निफ यही दुई चरित्रमाथि विज्ञहरूका अवधारणासहितको बौद्धिक छलफलमा केन्द्रित हुनेछ । पण्डितले निफका लागि दुई वर्षयता बनेका फिल्म आह्वानबाट प्राप्त चार सय फिल्ममध्ये छनोट भएका ३० भन्दा बढी देशका फिल्म प्रतिस्पर्धामा रहेको बताए । निफमा उत्कृष्ट फिल्म, सर्ट फिल्म, विशेष महत्त्वको जुरी सम्मान र नेपाली पानोरमाबाट एक उत्कृष्ट गरी चारा पुरस्कार प्रदान गरिनेछन् ।कथ्यहरूको उत्सव नारा आत्मसात् गरेको निफले उत्कृष्ट फिल्म बनाउने प्रक्रियासँगै दर्शकको फिल्म हेर्ने दृष्टिकोणमा समेत सुधार ल्याउने आवश्यकता महसुस गरेको यसका अध्यक्ष केपी पाठकले बताए । भने, नेपाली भूराजनीतिलाई मनन गर्दै यसपालि भारतीय र चिनियाँ फिल्मको न्यारेटिभ चरित्रमाथि बहस गराउँदै नेपाली फिल्मको न्यारेटिभ खोजी गर्नेछौं । फिक्सन फिल्म मात्रै सहभागी रहने बताइएको निफका लागि नेपालका मीनबहादुर भामसहित भारतका अशोक राने, कतारका खलिल बेनिक्राने, श्रीलंकाका भिमुक्ति जयासुन्दरा, जापानका सोजो इचियामा र चीनका पेंग जियालियान सम्मिलित ६ जनाको निर्णायक मण्डल रहनेछ ।"
न त माइत न घर,"जाजरकोट दोस्रो जाजरकोट महोत्सवको माहोल मनोरञ्जक थियो । दर्शकश्रोताहरू कति रमाइरहेका थिए भन्ने कुरो उनीहरूको हाउभाउबाट देखिन्थ्यो । लोकदोहोरी गायक नवीन पौडेलले एक दर्जनजति गीत गाउन्जेल दर्शकश्रोता उत्कर्षमा थिए । नवीन गाउँदै थिए : चार बजे स्कुलबाट घरमा आइनन् भनी बस्नुपर्छ बाउआमाले औंला गनी गनीजोगाउनै गाह्रो फुलेको तोरीलाई, बैंस आकी छोरीलाईसाथीभाइको बिहे भयो भाइको भयो छोरोआफू भने लखरलखर हिन्छु एक्लो मोरो उनले दु:खका दिन गए भन्दै वर्तमान राजनीतिक परिवर्तनलाई जोड्ने खालका गीत पनि सुनाए । यस्तै हुन्छ भन्ने भा लाउने थिइनँ माया, बूढी कन्या बन्ने भा लाउने थिइनँ माया, न त माइत न घर जस्ता गीत पनि गाए । नवीनलाई लोकदोहरी गायक सचिन चन्द, जय रावल, पुष्पा शर्मा लगायतले साथ दिएका थिए ।यसपालिको महोत्सवमा बद्री पंगेनी, प्रीति आले, जय देवकोटा, सरस्वती लामा लगायत गायकगायिकाले पनि निकै मनोरञ्जन दिए । जाजरकोट उद्योग वाणिज्य संघको मुख्य आयोजना र अन्य स्थानीय तहको सहकार्यमा आयोजित पाँचदिने महोत्सव ५० हजार जनाले अवलोकन गरेको उद्योग वाणिज्य संघका अध्यक्ष कर्णबहादुर खत्रीले बताए । महोत्सवमा खेलकुद, पिङ, झाँकी, कृषि प्रदर्शनीसमेत महोत्सवका आकर्षण थिए ।"
प्राकृतिक चिकित्सातिर मनीषा,"परासी पूर्व नवलपरासीको रजहरका भोजराज सेढाईले कुनै बेला पर्दामा अभिनेत्री मनीषा कोइरालालाई देख्दा जीवनमा एक पटक भेटेरै छाड्ने र पुष्पगुच्छा दिने सपना बुनेका थिए । उनको सपना वर्षौं हुँदा पनि पूरा हुन पाएन । एक्कासि मनीषलाई क्यान्सर लाग्यो भन्ने समाचार सुनेपछि सेढाई दु:खित बनेका थिए ।उनै सेढाईको सपना आइतबार पूरा भयो । उनले मनीषालाई भटेरै पुष्पगुच्छा दिए । सेढाई मात्र होइन, रजहरको प्राकृतिक चिकित्सालयको अवलोकन गर्न आएकी अभिनेत्रीलाई हेर्न धुइरिनेको भीड ठूलो थियो । ठूलो पर्दामा नियमित रूपमा नदेखिएको वर्षौं भए पनि मनीषाको फयान क्रेज नघटेको आभास भीडले गराएको थियो ।चिकित्सालयमा सपरिवार आएकी अभिनेत्री आफ्ना प्रशंसकहरूको माया अहिले पनि उस्तै रहेको भन्दै खुसी भइन् । अवलोकनपछि क्यान्सर जस्तो रोगलाई आफूले मनोबल उच्च राखेर जित्न सफल भएको बताउँदै आफूले प्राकृतिक उपचार विधि अवलम्बन गरेको सुनाइन् । उनलाई रजहरका बासिन्दाले फूलमालासहित भव्य स्वागत गरेका थिए ।"
रसिक र इन्फादालाई भोजपुर प्रतिभा,"काठमाडौं (कास) बेलायतमा रहेका भोजपुरे स्रष्टाद्वारा एक दशकअघि स्थापित भोजपुर प्रतिभा प्रतिष्ठानले वरिष्ठ स्रष्टा गणेश रसिक र युवा स्रष्टा तथा समालोचक पूर्ण इन्फादालाई सन् २०१७ को भोजपुर प्रतिभा सम्मान तथा पुरस्कार प्रदान गर्ने निर्णय गरेको छ । रसिकले साहित्य, कला तथा गीतसंगीत र इन्फादाले कविता तथा समालोचनाका क्षेत्रमा उल्लेखनीय योगदान पुर्याएबापत् उक्त सम्मान तथा पुरस्कार प्रदान गर्न लागिएको संस्थाका सचिव काङमाङ नरेश राईले विज्ञप्तिमा जनाएका छन् । साहित्य, कला, संगीत तथा खेलकुद विधामा उल्लेखनीय योगदान दिएबापत् भोजपुरे प्रतिभालाई दिइने सम्मानबाट यसअघि पूर्णप्रकाश नेपाल यात्री, परशु प्रधान, कृष्ण जोशी, जिबी लुगुन र मञ्जुल सम्मानित भइसकेका छन् भने श्रवण मुकारुङ, दिनेश बान्तवा, विप्लव ढकाल, विमल गिरी र मीरा राई पुरस्कृत भइसकेका छन् । पुरस्कारमा सम्मानमा १५ हजार रुपैयाँसहित दोसल्ला र ताम्रपत्र तथा पुरस्कारमा ३० हजार रुपैयाँसहित ताम्रपत्र रहेको छ । संस्थाका अध्यक्ष दयाकृष्ण राईको अध्यक्षतामा बसेको बैठकले पुरस्कारसम्बन्धी निर्णय लिएको बताइएको छ । विसं २००४ मा भोजपुरको छिनामखुमा जन्मिएका रसिकका जब सिस्नुहरू टेक्दै हिँडेँ, दश जगाजमा उभिएर यात्रा संस्मरण र क्षितिजलाई छुन खोज्दा, एउटा सारंगीभित्र कथा संग्रह, आकाशगंगाको ओतमुनि उपन्यास र रसिकका गीत गीति संग्रह प्रकाशित छन् । उनले सयौं गीतमा संगीत सिर्जना गर्नुका साथै स्वरसमेत भरेका छन् । रसिक हाल नेपाल संगीत तथा नाटय प्रज्ञाप्रतिष्ठानका सदस्य सचिव छन् । यसैगरी, भोजपुरको याकुमा विसं २०२८ मा जन्मिएका इन्फादाका मौन कम्पनहरू र अभिलेख अवशेषहरू नामक दुई कविता संग्रह प्रकाशित छन् । सम्मान तथा पुरस्कार फागुनको दोस्रो साता दिइने बताइएको छ ।"
चेतनाद्वारा पाँच पुरस्कार घोषणा,"मोरङ (कास) विराटनगरस्थित चेतना संरक्षण प्रतिष्ठान नेपालले साहित्य, पत्रकारिता, समाजसेवा, धर्मसंस्कृति र ललितकला विधाका पाँच स्रष्टालाई पुरस्कृत गर्ने भएको छ । उक्त पुरस्कारमा जनही ५१ हजार रुपैयाँ दिने गरिन्छ । हरिभक्त सिटौलाद्वारा आफ्ना आमाबुवाको सम्झनामा स्थापित धर्मानन्दरामप्यारी सिटौला साहित्य चेतना पुरस्कार यस वर्ष समालोचक डा लक्ष्मण गौतमले पाउने भएका छन् । यस्तै, बालकिसननर्वदादेवी मुन्दडा सनातन मानवीय धर्मसंस्कृति चेतना पुरस्कार धर्मसंस्कृतिका क्षेत्रमा योगदान पुर्याएका मणिराज जोशीलाई प्रदान गरिने भएको छ । उक्त पुरस्कार देवकिसन मुन्दडा र देवेनरा परिवारले स्थापना गरेको हो । दीनबन्धु गोयल र उषादेवी गोयलले आफ्ना दाजुको सम्झनामा स्थापना गरेको ओमप्रकाश गोयल समाजसेवा चेतना पुरस्कार समाजसेवी एवं एबीसी नेपालका अध्यक्ष दुर्गा घिमिरेलाई प्रदान गर्ने निर्णय भएको प्रतिष्ठान अध्यक्ष गंगा सुवेदीले जानकारी दिइन् । उनैले आफ्ना आमाबुवाको सम्झनामा स्थापना गरेको भूपेन्द्रशोभा रिजाल ललितकला चेतना पुरस्कार वरिष्ठ कलाकार यादवचन्द्र भुर्तेललाई प्रदान गरिने भएको छ । प्रतिष्ठानले वरिष्ठ टेलिभिजन पत्रकार दुर्गानाथ शर्मालाई नरेश सुवेदी साहित्यिक पत्रकारिता पुरस्कार दिने भएको छ । दिनेश सुवेदीले भाइको सम्झनामा उक्त पुरस्कार स्थापना गरेका हुन् । पुरस्कार प्रतिष्ठानको वार्षिकोत्सव पारेर माघमा हस्तान्तरण गरिनेछन् ।२०६१ मा स्थापित प्रतिष्ठानले मासिक रूपमा साहित्यिक कार्यक्रम, त्रैमासिक रूपमा चेतना सन्देश साहित्यिक पत्रिका प्रकाशन र स्थानीय टेलिभिजनको सहकार्यमा साप्ताहिक कार्यक्रम चेतना प्रवाह पनि पाँच वर्षदेखि सञ्चालन गर्दै आएको छ ।"
ठगी मुद्दा दर्ता गर्न प्रहरीलाई पत्राचार,"काठमाडौं अस्पतालहरूले विभिन्न सेवाका नाममा चर्को शुल्क असुल्दै आएको फेला परेपछि सरकारले ती अस्पतालविरुद्ध मुद्दा चलाउन सिफारिस गरेको छ । अनुगमन र बयानका क्रममा बिरामीबाट चर्को मूल्य असुलेको पुष्टि भएपछि आपूर्ति व्यवस्थापन तथा उपभोक्ता हित संरक्षण विभागले सोमबार चार अस्पतालविरुद्ध ठगीको मुद्दा दर्ता गर्न प्रहरीलाई पत्राचार गरेको हो । विभागले बसुन्धारामा रहेको इशान बाल तथा महिला अस्पताल, ग्वार्कोस्थित बी एन्ड बी अस्पताल, टोखास्थित ग्रान्डी इन्टरनेसनल अस्पताल र बाँसबारीस्थित नेपाल इन्स्टिच्युट अफ न्युरोलोजी एन्ड एलाइड साइन्सेज (न्युरो) विरुद्ध मुद्दा दायर गर्न पत्र पठाएको हो ।अस्पताल सञ्चालकसँगको बयानमा चर्को सेवा शुल्क असुल्ने गरेको पाइयो, विभागका महानिर्देशक कुमार दाहालले भने, उपभोक्ता ठगीको कसुरमा मुद्दा चलाउन महानगरीय प्रहरी परिसरमा पठाएका छौं । नर्भिक इन्टरनेसनल हस्पिटल एन्ड मेडिकल कलेज र बयोधा हस्पिटलविरुद्ध मंगलबार मुद्दा दायर गरिने जनाइएको छ । ती अस्पतालहरूका फाइलहरू तयार भइरहेकाले मंगलबारसम्म परिसरमा पठाइने विभागका अनुसन्धान अधिकृत (शाखा अधिकृत) दीपक पोखरेलले बताए । ती दुई अस्पतालविरुद्ध पनि मुद्दा दर्ता गर्ने निर्णय भइसकेको छ । सम्पूर्ण कागजातहरू मिलाउनुपर्दा सोमबार पठाउन सकेनौं, उनले भने । यी अस्पतालले वार्षिक अढाई अर्ब रुपैयाँभन्दा बढी ठगेको विभागको आरोप छ । विभागले केही साताअघि बी एन्ड बी अस्पताल, ग्रान्डी इन्टरनेसनल, नेसनल इन्स्टिच्युट अफ न्युरोलोजिकल एन्ड इलाइड साइन्सेज, बयोधा हस्पिटल र इशान बाल तथा महिला अस्पताल प्रालिमा अनुगमन गरेको थियो ।विभागले महिनाअघि नर्भिकमा अनुगमन गरेको थियो । त्यसक्रममा शय्या (बेड) शुल्क लिएर फेरि अर्को शीर्षकमा बेड सर्भिस चार्ज, नर्सिङ सेवा शुल्कजस्ता दोहोरोखाले शुल्क, बिरामी कुरुवा बस्ने ठाउँको पनि शुल्क लिने गरेको पाइएको थियो । अस्पतालहरूले बिरामीबाट चर्को शुल्क लिएपछि विभागले सरकारी वकिलको राय लिएको थियो । त्यसक्रममा कालोबजारी तथा केही अन्य सामाजिक अपराध तथा सजाय ऐन २०३२ र उपभोक्ता संरक्षण ऐन २०५४ अनुसार छलफल भएको थियो । वकिलको रायपश्चात् विभागले ठगी मुद्दाका लागि परिसरमा पठाएको हो । वकिलको राय लिँदा ठगी नै भएको देखियो । हाम्रा तर्फबाट सम्पूर्ण जिम्मेवारी पूरा गरेर सबै फाइल बुझाएका छौं, महानिर्देशक दाहालले भने, अब कारबाही गर्ने दायित्व परिसरको हो । ठगी मुद्दामा जेल वा जरिवाना अथवा दुवै सजाय हुन सक्ने उनले बताए । दाहालका अनुसार बयानका क्रममा सञ्चालकहरूले कुनै निकायले नलिऊ भनेर आदेश नदिएको, कानुनमा पनि उल्लेख नभएकाले शुल्क उठाएको बताएको जनाएका छन् । सेवा शुल्कमा भ्याट लगाउन पाइँदैन तर अस्पतालहरूले मनपरी शुल्क उठाएको विभागको आरोप छ । अस्पतालले उठाउनेमध्ये ५ प्रतिशत स्वास्थ्य सेवा शुल्क सरकारका लागि असुल गर्नुपर्ने हुन्छ । उक्त शुल्क लगाइसकेपछि मूल्य अभिवृद्धिकर लगाउन नपाइने अर्थ मन्त्रालयले जनाएको छ । अनुगमनका क्रममा अस्पतालहरूले शय्या (बेड) शुल्क लिएर फेरि अर्को शीर्षकमा बेड सर्भिस चार्ज, नर्सिङ सेवा शुल्कजस्ता दोहोरो खाले शुल्क लिने गरेको पाइएको थियो । बेड शुल्कमाथि बेड सर्भिस चार्ज जोडेर बिरामीसँग असुल्दै आएको विभागले जनाएको छ । केही अस्पतालले स्वीकृतभन्दा बढी बेड सञ्चालन गरेको भेटिएको जनाएको छ । सरकारले गरिब तथा असहायका लागि बेडमा १० प्रतिशत नि:शुल्क व्यवस्था गरे पनि अस्पतालले कार्यान्वयन नगरेको पाइएको थियो । शाखा अधिकृत दीपक पोखरेलका अनुसार इशान बाल तथा महिला अस्पतालले बेड, बेड जार्च डिलक्स गरी एकै शीर्षकमा दुईपटक, गेट पास चार्ज, अपरेसन चार्ज, प्रक्रिया चार्ज, प्रिएनेक्स चार्ज तथा बिरामी कुरुवाको सहित विभिन्न शुल्क लिएको थियो ।यसरी विभिन्न शीर्षकमा असुल्नु प्रचलित कानुनअनुसार ठगी गरेको देखिन्छ, परिसरमा पठाएको पत्रमा उल्लेख छ । बी एन्ड बी अस्पतालले बेड चार्ज माथि पुन: सर्भिस चार्ज लगाई शुल्क लिई ठगी गरेको, एक सय बेडको स्वीकृति लिएर १ सय २५ बेड सञ्चालन गरेको आरोपमा मुद्दा दायर गर्न पत्रचार गरेको शाखा अधिकृत रमेशकाजी श्रेष्ठले बताए । ग्रान्डी अस्पताललाई प्रशासनिक, डाक्टर, नर्सिङ, सर्जरी चार्ज, इक्विपमेन्ट चार्ज, इनप्लान्ट चार्ज, प्रोसिडयोर चार्ज, इन्भेस्टिगेसन तथा अन्य चार्जलगायत एकै प्रकृतिका शुल्क भए पनि फरकफरक शीर्षक राखी उपभोक्ता मारमा पारेको आरोपमा मुद्दा दर्ता गर्न पत्र पठाएको जनाएको छ । न्युरो अस्पतालले रजिस्ट्रेसन, कन्सलटेन्ट, अपरेसन, ल्याबलगायत शीर्षकबाट बिरामीसँग शुल्क असुल गरी पुन: सेवा शुल्क भनी १० प्रतिशत लिएको विभागले जनाएको छ । बिरामीबाट चर्को शुल्क असुल्नु अस्पतालको लुट भएको उपभोक्ताकर्मीहरू बताउँछन् । यस्ता कार्यलाई तत्काल नियन्त्रण गर्नुपर्ने उनीहरूको माग छ । उपचारको नाममा बिरामीबाट चर्को शुल्क असुल्नु अपराध हो, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, ठगी गर्ने अस्पताललाई कानुनी दायरामा ल्याउनुपर्छ । उपभोक्तालाई कानुनी राज्यको अनुभूति दिनुपर्छ ।नेपालको संविधान २०७२ को धारा ३५ मा नि:शुल्क र गुणस्तरीय रूपमा प्राप्त गर्नुपर्ने स्वास्थ्य हकसम्बन्धी संवैधानिक व्यवस्था छ । नेपालमा सञ्चालित निजी अस्पतालले स्वास्थ्य सेवा कर र भ्याटमध्ये एउटा शीर्षकमा मात्रै कर असुल गर्न पाउँछन् । यसबाहेकका कुनै पनि सेवा शुल्क अस्पतालले बिरामीबाट लिन पाउने व्यवस्था कानुनमा छैन । यस सम्बन्धमा सर्वोच्च अदालतले स्वास्थ्य सेवामा कर लिने परिपाटीको औचित्यबारे सरकारका नाममा कारण देखाऊ आदेश जारी गरिसकेको छ ।"
विदेशी लगानीको आकर्षण हाइड्रो र सिमेन्ट,"काठमाडौं जलविद्युत्, पर्यटन र सिमेन्ट उद्योगमा विदेशी लगानीकर्ताको आकर्षण बढ्दै गएको छ । नेपालमा ती क्षेत्रको विकास तथा विस्तारको सम्भावना धेरै रहेकाले विदेशी लगानीकर्ताको आकर्षण बढेको हो । पछिल्ला महिनाहरूमा मुलुक भित्रिएको प्रत्यक्ष वैदेशिक लगानी (एफडीआई) को ठूलो अंश जलविद्युत्, पर्यटन र सिमेन्ट उद्योगमा लगानी हुनुले पनि यो पुष्टि गर्छ । प्रशस्त सम्भावना हुँदाहुँदै अधिकांश जलस्रोत उपयोग हुन नसकेको, पर्यटन विकासका लागि पर्याप्त अवसर रहेको तथा सिमेन्ट उत्पादनको सम्भावना अत्यधिक देखिएकाले यी क्षेत्र विदेशी लगानीकर्ताको रोजाइमा परेको विज्ञ बताउँछन् । राष्ट्र बैंकको तथ्यांकअनुसार चालू आर्थिक वर्षको पहिलो ४ महिनामा १० अर्ब १७ करोड रुपैयाँ एफडीआई भित्रिएको छ । गत वर्षको सोही अवधिको तुलनामा यो झन्डै २ गुणा बढी हो । ०७३ कात्तिकसम्म ५ अर्ब ७१ करोड रुपैयाँ एफडीआई भित्रिएको थियो । अघिल्लो वर्षको तुलनामा यो वर्ष आपूर्ति व्यवस्थामा सुधार भएको, बन्द हडतालमा कमी आएको, आर्थिक गतिविधिमा सुधार भएको, इन्धन आपूर्ति बढेको, राजनीतिक वातावरण सुध्रिँदै गएकोलगायत कारण एफडीआई बढेको हो । अघिल्लो वर्ष भएको लगानी सम्मेलनमा करिब साढे १४ खर्ब रुपैयाँको प्रतिबद्धता आएको थियो । वास्तविक रूपमा भित्रिएको रकमको आधारमा पनि गत आर्थिक वर्षमा लगानीकर्ताको आत्मविश्वासमा सुधार भएको पुष्टि हुन्छ । चार महिनामा नेपाल भित्रिएको विदेशी लगानीमध्ये सबैभन्दा बढी होङसी शिवम् सिमेन्टमा आएको छ । उक्त कम्पनीमा ३ अर्ब ८१ करोड ४६ लाख रुपैयाँ विदेशी लगानी आएको राष्ट्र बैंकको तथ्यांक छ । यसैगरी मादी पावरमा करिब २ अर्ब र सोलु हाइड्रोमा करिब साढे १ अर्ब रुपैयाँ, नेपाल वाटर एन्ड इनर्जी डेभलपमेन्ट कम्पनीमा करिब ६८ करोड विदेशी लगानी आइसकेको छ । गत कात्तिकसम्म सिल्भर हेरिटेज इन्भेस्टमेन्ट र भृकुटीदेवी इनिसिएटिभमा क्रमश: ६१ करोड ६४ लाख र ५० करोड २२ लाख रुपैयाँ विदेशी लगानी भित्रिएको राष्ट्र बैंकले जनाएको छ । आर्थिक वर्ष ०७२७३ मा ५ अर्ब ९२ करोड रुपैयाँ एफडीआई भित्रिएकामा गत आर्थिक वर्षमा बढेर १३ अर्ब ५० करोड पुगेको थियो । यो वर्षभरिको विदेशी लगानी प्रतिबद्धता करिब ९० प्रतिशत हो । उद्योग विभागको तथ्यांकअनुसार गत वर्षमा १५ अर्ब १ करोड रुपैयाँको विदेशी लगानीको प्रतिबद्धता आएको थियो । यो उद्योग विभागमा जनाइएको प्रतिबद्धता हो । जुनसुकै विदेशी लगानी आउँदा सुरुमा उद्योग विभागमा दर्ता गरेर अनुमति लिनुपर्छ । यद्यपि प्रतिबद्धता जनाइएकाबाट मात्रै रकम भित्रिएको भन्ने अवस्था हुँदैन । कुनै चलिरहेको कम्पनीमा रकम आए पनि एफडीआई शीर्षकमै देखिन्छ । तर, त्यसको प्रतिबद्धता पहिले नै भएको हुन सक्छ । यसको अर्थ यसअघिका प्रतिबद्धताको रकम पनि चरणबद्ध रूपमा आउँछ र त्यसले पनि विदेशी लगानी बढेको देखाउँछ ।मुलुकमा लगानी वातावरण सुध्रिँदै गएपछि लगानीकर्ताको आत्मबल बढेकाले विदेशी लगानी बढेको विज्ञहरू बताउँछन् । आउँदा दिनमा यो क्रम झनै बढ्ने राष्ट्रिय योजना आयोगका पूर्वउपाध्यक्ष मीनबहादुर श्रेष्ठले बताए । मुलुकमा अत्यावश्यक पूर्वाधारहरूको विकास भएको छ भने राजनीतिक अवस्था स्थिरताको चरणमा छ, उनले भने, अब विदेशी लगानीको होड चल्छ । पछिल्ला वर्षहरूमा आर्थिक वृद्धिदर बढ्दै गएको, लगानीसम्बन्धी नीतिहरू बनेको, राजनीतिक दल तथा नेताहरूबाट आर्थिक विकासको प्रतिबद्धता आएकोलगायत कारण विदेशी लगानीकर्ता नेपालमा लगानी गर्न उत्साहित भएको बताइएको छ । एकै वर्ष तीन तहको चुनाव सम्पन्न भएको भएको, स्थिर सरकार गठनका लागि वातावरण बनेकोलगायत कारण लामो समयदेखिको राजनीतिक संक्रमण अन्त्य हुने देखिएको छ । यस्तो अवस्थामा मुलुकमा आर्थिक गतिविधिले प्राथमिकता पाउने, लगानी बढ्ने भएकाले ठूलो मात्रामा विदेशी लगानी भित्रिने जानकारहरूको भनाइ छ । खासगरी जलविद्युत्, पर्यटन, प्राविधिक शिक्षा, स्वास्थ्यमा विदेशी लगानीको ठूलो सम्भावना छ । ती क्षेत्रमा लगानी बढाउनका लागि एकद्वार लगानी नीति र लगानी परिचालन तथा व्यवस्थापनसम्बन्धी व्यवस्थामा सरलीकरण गर्नुपर्ने उनीहरूको सुझाव छ ।"
जोर्डनमा तलब थोरै,"काठमाडौं धादिङकी सजिला गुरुङ तामाङ ६ महिनाअघि जोर्डनको गार्मेन्ट उद्योग क्लासिक फेसन अपरिल इन्डस्ट्रिज लिमिटेड मा काम गर्न पुगिन् । उनी चेकरको काम गर्थिन् । एससीसी म्यानपावर कम्पनीमार्फत त्यहाँ पुगेकी सजिलाले १८ घण्टासम्म काम गर्थिन् । तलब ज्यादै कम आउँथ्यो । ओभरटाइम नगरी सुखै थिएन, उनले भनिन्, दैनिक १४ देखि १८ घण्टासम्म काम गरें । रोजगार सम्झौताअनुसार उनको मासिक तलब १७ हजार रुपैयाँ थियो । विदेश आइसकेपछि १७ हजारको मात्रै भर गरेर हुँदैन । त्यति पैसाले के गर्ने ? उनले भनिन्, केही हुन्छ कि भनेर दिनरात नभनी ओभरटाइम गरें । त्यसरी मिहिनेत गर्दा पनि महिनामा २८ हजार रुपैयाँभन्दा बढी कमाइ हुँदैनथ्यो । सजिलाले मिहिनेत साथ काम गर्दा स्वास्थ्यले साथ दिएन । लगातार काम गरेर होला । सिधा टेक्न सक्ने अवस्था भएन । दायाँ खुट्टा नै चलेन । जोर्डनमा इन्जेक्सन दिन्थ्यो । इन्जेक्सन लगाउनुन्जेलसम्म ठीक हुन्थ्यो, उनले भनिन्, कामै गर्न नसक्ने भएपछि फर्किनुपर्ने भयो । म्यानपावरलाई २० हजार रुपैयाँ बुझाएर फर्किएँ । वैदेशिक रोजगार विभागले नै न्यून तलब पाउने गरी श्रम स्वीकृति दिई जोर्डन पठाएकाले सजिला कम्पनीविरुद्ध जान सक्ने अवस्थामा थिएन । हामीमाथि अत्यधिक श्रम शोषण गरिएको छ । झन्डै २२ सय महिला दिदीबहिनीहरू मासिक १७ हजार रुपैयाँ पाउने गरी पठाइएको छ, उनले भनिन्, ओभरटाइम गर्न सके भने मात्रै पैसा बढ्ने हो । न्यून तलब भएपछि गार्मेन्ट क्षेत्रमा काम गर्ने कामदारलाई दुई वर्ष पूरा गर्न नै मुस्किल छ । न्यून ज्यालामा कामदार पाइने भएकाले जोर्डनको गार्मेन्ट उद्योगहरूमा नेपाली महिला कामदारलाई पहिलो रोजाइ हुन थालेको छ । अन्तर्राष्ट्रिय श्रम संगठन (आईएलओ) का जोर्डनको गार्मेन्ट क्षेत्रमा बंगालदेश, श्रीलंका, फिलिपिन्स, भारतीय र नेपालीसहित झन्डै ५० हजार कामदार कार्यरत छन् । पछिल्लो समय नेपाली महिला कामदारका लागि जोर्डन प्रमुख गन्तव्य बन्दै गइरहेको छ । आईएलओले श्रमअनुसार कामदारको ज्याला निकै कम भएकाले बढाउनुपर्नेमा जोड दिँदै आएको छ । जोर्डनमा गार्मेन्ट क्षेत्रको अध्ययन गरेका नेपाल ट्ेरड युनियन महासंघ (जिफन्ट) का सचिव रमेश बडालले जोर्डनका सरकारी निकाय, ट्ेरड युनियनबीच सामूहिक सौदाबाजी भएअनुसार तलब नपाइरहेको स्थिति रहेको बताए । जोर्डनी र विदेशी कामदारको तलब सामान छ । तर, नेपालीलगायत विदेशीले गर्ने काम जोर्डनी नागरिक गर्दैनन्, उनले भने, न्यून ज्यालामा काम गर्न नेपाली कामदार गर्न बाध्य भएका छन् । अहिले जे जति पाइरहेका छन्, त्यो उचित होइन । नेपालले गत कात्तिक २ गते जोर्डनसँग श्रम सम्झौता गरेको थियो । राष्ट्रिय मानव अधिकार आयोगले जोर्डनसँगको श्रम सम्झौता निकै कमजोर भएको जनाएको छ । यही सम्झौता पनि कार्यान्वयनमा आएको छैन । सम्झौतामा जोर्डनी नागरिकले पाउने ज्यालाअनुसार नेपालीले पाउने उल्लेख छ ।"
पर्यटकलाई ढाकाटोपी,"लमजुङ बेलायतबाट घुम्न आएका स्याम्युल ड्राइभरले सोमबार पहिलोपटक ढाकाटोपी लगाए । बेंसीसहरका युवाको समूहले बिहानै शिरमा ढाका टोपी ढल्काएर हिँडेको देखेपछि उनले जिज्ञासा राखे । उनलाई नेपाली टोपी दिवसबारे जानकारी दिइयो । अनि तिनै युवाहरूले उनलाई पनि ढाकाटोपी लगाइदिए । उनले भने, मलाई पनि यो टोपीले सुहाएजस्तो छ । बेलायतकै जुलिया डी एन्टोनियो पनि ढाकाटोपी लगाइन् । नेपाली टोपी नेपाली पहिचान भएको थाहा भयो । हामी हरेक नेपालीसँग खुसी साटासाट गर्न चहान्छौं, उनले भनिन्, नेपालीसँगै यो दिवस मनाउन पाएकामा हामीलाई गर्व महसुस भएको छ । बेलायतबाट उनीहरूसँगै आएका पोखराका प्रशान्त गुरुङले विदेशमा यस्तै खालका टोपीले नेपाली भनेर चिनाउने बताए । हामी त्यहाँका मेला महोत्सवमा यस्तै ढाकाटोपी लगाएर नेपालीलाई चिनाउँछौं, उनले भने, हाल आफ्नै देशमा आएर ढाकाटोपी लगाउन पाउँदा गौरवको महसुस भएको छ ।अंग्रेजी पात्रोअनुसार सोमबार नयाँ वर्षको सुरुवाती दिन । हर्षोल्लासका साथ नयाँ वर्ष मनाइरहँदा सोमबारकै दिन युवाहरूले नेपाली टोपी दिवस मनाएका हुन् । ढाकाटोपीलाई नेपाली पहिचानका रूपमा लिइन्छ । विदेश जाँदा होस् या कुनै सभा समारोहमा नेपाली ढाकाटोपीले छुट्टै महत्त्व बोकेको युवाहरू बताउँछन् । नेपाली युवाले केही वर्षयता नेपाली टोपी दिवस मनाउँदै आएका छन् । यस वर्ष नेपाली युवाले टोपी दिवस मनाउँदै गर्दा नेपालमा घुम्न र स्वयंसेवा गर्न आएका विदेशी पर्यटकले पनि ढाकाटोपी दिवस मनाउन भ्याएका हुन् । बेंसीसहरको मनाङेचौताराबाट सेरासम्म सोमबार बिहान राष्ट्रिय झन्डा र ब्यानरसहित र्याली निकालियो । सहभागी विदेशीले आफू र नेपाली युवासँग तस्बिर र सेल्फी खिचे ।"
होन्डाको नयाँ योजना,"काठमाडौं (कास) होन्डा नेपालले नयाँ वर्ष २०१८ का अवसरमा ग्राहकवर्गहरूका लागि होन्डाको हेप्पी न्यु वेयर २०१८, न्यु इअर, न्यु यू नामक योजना ल्याएको छ । यस योजनाअन्तर्गत ग्राहकवर्गहरूले कुनै पनि होन्डा मोटरसाइकल वा स्कुटरको खरिद गरी स्क््रयाच कुपनमार्फत २५ हजारसम्मको नगद छुट पाउन सक्ने जारी विज्ञप्तिमा छ । त्यसैगरी चारजना विजेताले लबिम मलका ब्रान्डेड स्टोरहरूमा एक लाख बराबरको सपिङ गर्ने मौका पाउने कम्पनीले जनाएको छ । कम्पनीका अनुसार यो योजना ३१ जनवरीसम्म नेपालभर लागू हुनेछ ।"
ट्रमा सेन्टरमा इन्भेस्टमेन्ट बैंकको काउन्टर,"काठमाडौं (कास) नेपाल इन्भेस्टमेन्ट बैंकले राजधानीको माहांकालस्थित रााष्ट्रिय ट्रमा सेन्टरमा एक्स्टेन्सन काउन्टर खोलेको छ । काउन्टरले ट्रमा सेन्टरको आर्थिक कारोबार गर्न सहयोग पुग्ने बैंकले जनाएको छ । काउन्टरले ट्रमा सेन्टरमा आउने बिरामीको उपचारका क्रममा टिकट काट्नेदेखि बिल भुक्तानीमा समेत सहयोग गर्ने जारी विज्ञप्तिमा उल्लेख छ । संस्थागत सामाजिक उत्तरदायित्वअन्तर्गत ३६५ दिन, २४ सै घण्टा सेवा सञ्चालन हुने गरी ट्रमा सेन्टरमा काउन्टर खोलेको बैंकले जनाएको छ ।"
सुजुकीको सोरुम विस्तार,काठमाडौं (कास) सुजुकी मोटरले धादिङको महादेवबेंसीमा सोरुम सञ्चालनमा ल्याएको छ । सुजुकीको आयातकर्ता भीजी अटोमोबाइल्सले ट्रयाक्टर इन्जिनियरिङ प्रालिमार्फत थ्रीएस सहितको उक्त नयाँ शाखा सञ्चालनमा ल्याएको जारी विज्ञप्तिमा छ । शुभारम्भको अवसर पारेर कम्पनीले कुनै पनि ब्रान्डका पुरानो बाइक वा स्कुटर को न्यूनतम मूल्यांकन २५ हजार रुपैयाँ गरिने र नगद खरिदमा १० हजारसम्म छुटका साथै तेस्रो पक्ष बिमा नि:शुल्क व्यवस्था गरेको जनाएको छ ।
जगदम्बाको टेक्निकल मिट,काठमाडौं (कास) जगदम्बा स्टिल्सले ललितपुरमा एफई ५००डी मा आधारित राइनो फलामे छडसम्बन्धी आफ्नो टेक्निकल मिटको आयोजना गरेको छ । मिटमा कम्पनीले राइनो ५०० डी नयाँ पुस्ताको उच्चशक्ति र लचकतासहितको रिब्ड रिइन्फोर्स छड भएको जानकारी दिइएको जारी विज्ञप्तिमा उल्लेख छ । राइनो फलामे छडमा सल्फर तथा फोस्फरसको मापदण्डअनुसार अधिकतम ००७५ प्रतिशत मात्र सम्मिश्रण गरिएको जनाएको छ ।
वल्र्डलिंकको मेला,"काठमाडौं (कास) वल्र्डलिंकले अंग्रेजी नयाँ वर्ष २०१८ को अवसरमा छिटो भनेकै वल्र्डलिंक भन्ने नाराका साथ ललितपुरको जावलाखेलमा मेलाको आयोजना गर्यो । १५ हजारभन्दा बढीको सहभागिता रहेको उक्त मेलाको आयोजना इन्टरनेट सेवालाई अझ प्रभावकारी तथा गुणस्तर बनाउने उद्देश्यले गरिएको जारी विज्ञप्तिमा उल्लेख छ । मेलामा ग्राहकका अनुभव तथा चाहनालाई समेत बुझ्ने काम गरिएको कम्पनीले जनाएको छ । कम्पनीले हाल देशका अधिकांश जिल्लामा द्रुत गतिको इन्टरनेट सेवा विस्तार गरेको जनाएको छ । कम्पनीका अनुसार मेलामा सांगीतिक प्रस्तुति, फुड स्टल, फन गेम्स, म्याजिक सो, फेस पेन्टिङलगायतका स्टलहरूसमेत राखिएको थियो । युवाहरूको भीड लागेको थियो ।"
नेप्से ४४ अंकले बढयो,"जलविद्युत् पारदर्शी बनकाठमाडौं वित्तीय अवस्था सन्तोषजनक नरहेका जलविद्युत् कम्पनीहरूले सार्वजनिक निष्कासन गर्दा थप विवरणहरू खुलाउनुपर्ने भएको छ । ती कम्पनीको सबै पक्षको वास्तविक अवस्थाबारे लगानीकर्तालाई जानकारी दिने उद्देश्यले धितोपत्र बोर्डले यस्तो निर्देशन दिएको हो ।धितोपत्रमा लगानी गर्ने लगानीकर्ताको हित संरक्षणका लागि धितोपत्रको सार्वजनिक निष्कासन सम्बन्धमा लगानीकर्तालाई सुसूचित बनाउनुका साथै निष्कासन प्रक्रियालाई थप पारदर्शी गराउन उक्त निर्देशन दिएको बोर्डले जनाएको छ । संस्थाको पछिल्लो लेखापरीक्षण भएको वित्तीय विवरणबमोजिम प्रतिसेयर खुद सम्पत्ति प्रतिसेयर अंकित मूल्यभन्दा कम भएका, सबैभन्दा न्यून रेटिङ प्राप्त गरेका, वित्तीय अवस्था सन्तोषजनक नरहेका जलविद्युत् कम्पनीले सार्वजनिक निष्कासन गर्दा थप विवरण पेस गर्नुपर्नेछ । निर्देशनअनुसार निष्कासनका लागि तयार गरिने विवरणपत्रको पहिलो पृष्ठमा लेखापरीक्षण भएको वित्तीय विवरणबमोजिमको प्रतिसेयर खुद सम्पत्ति, प्रतिसेयर आम्दानी उल्लेख गर्नुपर्नेछ । यसैगरी जलविद्युत् आयोजनाले प्रतिमेगावाट लागत, विद्युत् उत्पादन अनुमतिको बाँकी अवधि, लगानी फिर्ता हुने अवधि, क्रेडिट रेटिङको ग्रेडलगायत विवरण उल्लेख गर्नुपर्ने बोर्डको निर्देशन छ ।"
इरानमा सरकारविरोधी प्रदर्शन कम्तीमा १० मारिए,"दुबई (रोयटर्स) इरानमा सरकारविरोधी प्रदर्शनका क्रममा सोमबार कम्तीमा १० जनाको मृत्यु भएको सरकारी टेलिभिजनले जनाएको छ । प्रदर्शनमा हजारौं मानिस सहभागी भएका छन् । सन् २००९ यताका विशाल र्यालीहरू राजधानी तेहरानबाहेक अन्यत्र पनि फैलिरहेका छन् ।प्रदर्शन देशव्यापी बन्दै गएपछि हिंसात्मक घटनामा समेत वृद्धि भएका छन् । देशको उत्तरपूर्वबाट सुरु भएको आन्दोलनमा देशको आर्थिक अवस्था, मूल्य वृद्धिसम्बन्धी मागहरू समावेश थिए । तर धेरै ठाउँमा प्रदर्शनकारीले इरानी शासकीय प्रणालीविरुद्ध आवाज उठाएका छन् । सामाजिक सञ्जालमार्फत सार्वजनिक दृश्यमा प्रदर्शनकारीले कतिपय प्रहरी चौकी तथा सैनिक क्याम्पमाथि आक्रमण गरेपछि सुरक्षा फौजले गोली प्रहार गरेको देखिएको छ । शनिबारदेखि सर्वोच्च नेता अयातुल्लाह अली खामेनी, राष्ट्रपति रुहानी र हस्तक्षेपकारी इरानी नीतिको विरोधमा केन्द्रित भएका छन् । प्रदर्शनकारीले सर्वोच्च नेता खामेनीलाई पद छाड्न माग गर्दै आएका छन् । अन्तर्राष्ट्रिय सञ्चारमाध्यमका अनुसार हाल भइरहेका प्रदर्शन फैलिँदै जाने क्रम बढ्दो छ । आन्दोलन नेतृत्वविहीन छ किनभने इरानमा विपक्षी नेता कतिपय निर्वासनमा छन् भने कतिपय हालसम्म मौन छन् । आइतबार आन्दोलन संगठित गर्न प्रयोग गरिएको भन्दै सामाजिक सञ्जालमाथि प्रतिबन्ध लगाएको थियो । अधिकारीले टेलिग्राम र इन्स्टाग्रामजस्ता एप्सको प्रयोगमा अस्थायी प्रतिबन्ध लगाइएको बताएका थिए । यसअघि आइतबार प्रदर्शनका क्रममा कम्तीमा २ जनाको मृत्यु भएको थियो । सामाजिक सञ्जालमा पोस्ट गरिएका दृश्यमा प्रदर्शनकारीमाथि गोली प्रहार भएको देखिएका छन् । यसअघि आन्तरिक मामिला मन्त्री अब्दोलरहमान रहमनी फजलीले गैरकानुनी भेला तथा प्रदर्शनहरू नगर्न जनतालाई चेतावनी दिएका थिए ।इरानी जनता बुद्धिमान् : ट्रम्प अमेरिकी राष्ट्रपति डोनाल्ड ट्रम्पले ट्वीटरमार्फत इरानी जनता बुद्धिमान् बन्दै गएको उल्लेख गरेका छन् । उनले आतंकवादलाई प्रश्रय तथा बढावा दिने कार्यमा इरानले लगानी गरिरहेको भन्दै आलोचना गरेका छन् । यसअघि ट्रम्पले आइतबार दमनकारी इरानी शासन धेरै टिक्न नसक्ने प्रतिक्रिया दिएका थिए । उनले इरानी जनताले आफ्नो रोजाइको सरकार बनाउने दिन नजिकै आएको दाबी गरेका थिए । उनको भनाइलाई इरानी विदेश मन्त्रालयले अवसरवादी र कपटपूर्ण भएको जनाएको थियो । हिंसात्मक विरोधको अधिकार छैन इरानका राष्ट्रपति हसन रुहानीले इरानी नागरिकले विरोध गर्न पाउने तर हिंसात्मक गतिविधि गर्ने अधिकार नभएको बताएका छन् । उनले भने, देशको कानुन र जनताको इच्छाविरुद्ध प्रदर्शन गर्नेलाई सरकारले जवाफ दिनेछ । गत बिहीबारयता भएका सरकारविरोधी प्रदर्शनपछिको पहिलो प्रतिक्रियामा उनले तोडफोड वा सामाजिक सद्भावमा खलल पार्ने कार्य सरकारका लागि सहय नहुने चेतावनी दिए । उनले हाल इरानमा देखिएका समस्याको मूल कारण अन्तर्राष्ट्रिय प्रतिबन्ध भएको दाबी गरे । रुहानीले राज्यले सामना गरिरहेको आर्थिक समस्या सबै मिलेर समाधान गर्नुपर्ने बताए । उनले अनावश्यक टिप्पणी गरेको भन्दै अमेरिकी राष्ट्रपति ट्रम्पको कडा शब्दमा आलोचना गरे ।"
ट्रम्पले सहयोग रोक्ने,वासिङ्टन (एएफपी) अमेरिकी राष्ट्रपति डोनाल्ड ट्रम्पले सोमबार पाकिस्तानलाई दिँदै आएको आर्थिक सहयोग रोक्ने घोषणा गरेका छन् । उनले अमेरिकाले पाकिस्तानलाई खर्बौ डलर सहायता दिएको तर त्यसको बदलामा झूटशिवाय केही नापाएको जनाए । अमेरिकाले मूख्र्याइपूर्वक पाकिस्तानलाई विगत १५ वर्षमा ३३ खर्ब डलर सहायता दियो तर उनीहरूले हामीलाई केवल झूट र धोखा दिए ।
एउटै खेलमा २६ गोल,"आजका खेलपुलिसविरुद्ध सुदूरपश्चिम, १२:१५ बजेपूर्वाञ्चलविरुद्ध मध्यमाञ्चल, १४:४५ बजेएन्फा कम्प्लेक्स मैदान"
महिला खेलाडीले जिते सात स्वर्ण,"इटहरी सुनसरीको इटहरीमा सोमबार सुरु इन्टरनेसनल ओपन प्रेन्डसिप तेक्वान्दो च्याम्पियनसिपमा नेपालका खेलाडीले ९ स्वर्ण पदक जितेका छन् । त्यसमा सात महिला खेलाडीले जिते ।नेपालकी पुष्पा श्रेष्ठले ३७ केजी तौलसमूहमा स्वर्ण जितिन् । उनले आफ्नै देशकी अनुजा परियारलाई हराइन् । महिला ३५ केजीमा सावित्रा तामाङ र ४६ केजीमा सिमोन सुनुवारले स्वर्ण जितेका थिए । पुरुष ३३ केजी तौलसमूहमा नेपालका सुजन सिलवालले आफ्नै देशका रोशन चौधरीलाई हराएर स्वर्ण जिते ।पुम्सेतर्फ नेपालबाट पूनम देवकोटा, सिंहा लिम्बू, सुस्मिता तामाङ, निशा दर्नाल र पुरुषतर्फ रविन गुरुङले स्वर्ण जितेका छन् । महिला २९ केजीमा भारतकी नयना ताराले स्वर्ण जितिन् । अन्तर्राष्ट्रियस्तरको कभर्डहल बनेपछि केही खेल रातिसमेत जारी रहने आयोजकले जनाएका छन् । सातौं राष्ट्रिय खेलकुदमा यो हल तयार नहुँदा त्रिपाल टाँगेर तेक्वान्दो आयोजना गरिएको थियो । च्याम्पियनसिपमा नेपाललगायत अमेरिका, क्यानडा, भारत, बंगलादेशलगायत १२ देशका खेलाडीको सहभागिता रहेको आयोजक आईओएफटीसीका डाइरेक्टर दिवाकर महर्जनले जनकारी गराए । प्रतियोगिताको उद्घाटन गर्दै युवा तथा खेलकुदमन्त्री राजेन्द्र केसीले राजधानी बाहिर अन्तर्राष्ट्रिय स्तरको प्रतियोगिता हुनु गर्वको पक्ष भएको बताए । राष्ट्रिय खेलकुद परिषद्का सदस्यसचिव केशवकुमार विष्टले इन्टरनेसनल तेक्वान्दो च्याम्पियनसिप गरेर इटहरीले अब अन्तर्राष्ट्रिय खेलकुद प्रतियोगिता गर्न सक्ने दाबी प्रस्तुत गरेको बताए । उनले इटहरीलाई खेलकुदको राजधानीमा विकसित गर्ने उद्घोष गरे । मंगलबारसम्म चल्ने प्रतियोगितामा उत्कृष्ट खेलाडीले ५० हजार रुपैयाँ पुरस्कार जित्ने छन् । उत्कृष्ट प्रशिक्षकले २५ हजार जित्ने छन् । प्रतियोगितामा ७ सय २१ खेलाडीको सहभागिता रहेको प्रतियोगिता संयोजक राष्ट्र राईले जानकारी गराए ।"
आईटीएफमा सात स्वर्ण,"काठमाडौं (कास) भारतको बेंग्लोरमा भएको इन्टरनेसनल आमन्त्रण जुनियर आईटीएफ च्याम्पियनसिपमा नेपाली खेलाडीले सात स्वर्ण पदक जितेका छन् । च्याम्पियनसिपमा निशान्त लामिछाने, आशिष थापा र बिबिका बस्नेतले २२ स्वर्ण पदक जितेका छन् । निशान्तले १० वर्षमुनि कलरबेल्ट प्याट्रन र ३२ केजी तौल समूहमा, आशिषले १३ वर्षमुनि कलरबेल्ट प्याट्रन र ३७ केजी तौल समूहमा तथा बिबिकाले १५ वर्षमुनि कलरबेल्ट प्याट्रन र स्पाइरिङको ४०४५ तौलमा स्वर्ण जितेका थिए । शान्तकुमार रानामगरले १३ वर्षमुनि कलरबेल्ट प्याट्रनमा स्वर्ण र स्पाइरिङमा ४२ केजीमुनि रजत पदक जितेको आईटीएफ नेपालका प्रमुख प्रशिक्षक लक्ष्मण बस्नेतले जानकारी गराएका छन् ।"
राष्ट्रिय बहिरा क्रिकेटको तयारी,"नेपालगन्ज (कास) नवौं राष्ट्रिय बहिरा क्रिकेट प्रतियोगिताका लागि नेपालगन्जमा तयारी थालिएको छ । राष्ट्रिय बहिरा क्रिकेट संघले चैत २० बाट प्रतियोगिता गर्ने घोषणा गरिसकेको छ । प्रतियोगिताबाट छनोट हुने खेलाडीले श्रीलंकाको कोलम्बोमा सन् २०१८ मै हुने टी२० बहिरा क्रिकेट विश्वकपमा सहभागिता जनाउने छन् । करिब १४ लाख खर्च हुने अनुमान गरिएको प्रतियोगिता गर्न दाताको खोजी भइरहेको आयोजक संघका अध्यक्ष सरयुप्रसाद शेरचनले बताए । उनले बहिरा क्रिकेटलाई सरकारले सहयोग नगर्दा प्रतियोगिता गर्न समस्या भइरहेको गुनासो पोखेका छन् । खेलकुदमा सरकारले बजेट छुटयाएको हुन्छ । तर हामीले माग गर्दा बजेट पाइँदैन, नेपालगन्जमा प्रतियोगिता घोषणा कार्यक्रममा शेरचनले भने, यसअघि प्रतियोगिता गर्दा आफैंले खर्च गर्यौं । कतिपय प्रतियोगितामा ऋण बोकेका छौं ।स्पर्धामा ९ टिमले सहभागिता जनाउने छन् । प्रतियोगितापछि २५ खेलाडीलाई बन्द प्रशिक्षणमा छनोट गरिने छ । त्यसमध्ये उत्कृष्ट १५ क्रिकेट खेलाडी कोलम्बो विश्वकप खेल्नेछन् । यसअघि बहिरा क्रिकेट संघ नेपालले पकिस्तानको लाहोर र भारतको लखनउमा सम्पन्न विश्वकप बहिरा क्रिकेटमा सहभागिता जनाइसकेको छ ।बहिरा क्रिकेट संघ सुरुमा झापामा गठन भएको थियो । त्यसपछि काठमाडौं, रूपन्देही, धनुषा, कास्की, सुनसरी, बाँके र मोरङमा पनि जिल्लास्तरका गठन भइसकेका छन् । भैरहवा, पोखरा, धरान लगायतका सहरमा यसअघि नै राष्ट्रिय प्रतियोगिता भइसकेको छ । बाँके बहिरा क्रिकेट संघका अध्यक्ष पवनकुमार भट्टले प्रतियोगिता आयोजनालाई तयारी सुरु गरिसकेको जनाए । उनले विभिन्न सरकारी तथा गैरसरकारी संस्थासँग समन्वय गरी आर्थिक संकलन गर्ने बताए ।"
स्नुकरको दोस्रो चरण आज,"काठमाडौं (कास) प्रथम अल नेपाल खुला स्नुकर च्याम्पियनसिपमा सोमबार १६ खेलाडी दोस्रो चरण पुगेका छन् । त्यसमा अभिषेक तिवारी, प्रशान्त बज्राचार्य, मिकेन महर्जन, सन्जय तामाङ, रवीन्द्र विष्ट, विजय लामा, विनेश डंगोल, सन्तोष पुतुवार, लभ प्रजापति, दिपांकर, बले सुब्बा, आलोक योन्जन, साजन शाही, सफिर राजकर्णिकार र सुरज महर्जनले जित निकाल्दै दोस्रो चरण तय गरे ।मंगलबार दोस्रो चरण सुरु हुने आयोजक पोट ब्ल्याक स्नुकरका बिकास खड्गीले जानकारी गरए । विजेताले १ लाख र उपविजेताले ५० हजार जित्ने छन् । सर्वाधिक ब्रेकरले १० हजार पाउने छन् ।"
देशभक्तलाई उपाधि,"बुटवल (कास) नवलपरासीको देशभक्त युवा क्लबले रूपन्देहीमा प्रथम जनज्योति कप फुटबलको उपाधि जितेको छ । उसले चितवनको नारायणघाट फुटबल क्लबलाई ४१ ले हरायो । सर्वोत्कृष्ट खेलाडी नारायणघाटका यदु सिलवाल, उत्कृष्ट डिफेन्डर जनज्योतिका मनोज श्रेष्ठ, उत्कृष्ट गोलकिपर देशभक्तका राजबाबु मगर र सर्वाधिक गोलकर्ता जनज्योतिका अभिषेक रिजाल भए । सबैले जनही ५ हजार रुपैयाँ पाए । विजेताले १ लाख ११ हजार १ सय ११ रुपैयाँ र उपविजेताले ५५ हजार ५ सय ५५ रुपैयाँ पुरस्कार पाए । फेयर प्ले ट्रफी पाएको न्यु सिर्जना युवा क्लब करौजियाले ११ हजार १ सय ११ हजार रुपैयाँ थाप्यो ।"
पाथीभरा म्याराथन हुने,ताप्लेजुङ (कास) चार वर्षपछि पाथीभरा म्याराथन प्रतियोगिता हुने भएको छ । फागुन १३ सम्म हुने पाथीभरा महोत्सवका अवसरमा म्याराथन पनि हुने आयोजक पाथीभरा देवी मन्दिर क्षेत्र संरक्षण तथा संवद्र्धन समितिका अध्यक्ष रणबहादुर कार्कीले बताए । नयाँ रणभीम गुल्मसँगको सहकार्यमा कार्यक्रम गर्न लागिएको हो । महोत्सवको अन्तिम दिन सदरमुकामको तोक्मेडाँडास्थित नेपाली सेनाको ब्यारेकदेखि पाथीभरा हुँदै त्यही स्थानसम्म खुला म्याराथन तथा ब्यारेकदेखि भालुगौडे हुँदै तोक्मेसम्म महिला हाफ म्याराथन हुने कार्कीले जानकारी दिए । २०६५ सुरु म्याराथन ०६९ सम्म भएको थियो ।
अस्मिता सम्मानित,संखुवासभा (कास) जिल्ला फुटबल संघ संखुवासभाले राष्ट्रिय महिला फुटबल खेलाडी अस्मिता गुरुङलाई सम्मान गरेको छ । संघको साधारणसभाका अवसरमा जिल्लाबाट पहिलोपल्ट राष्ट्रिय टिममा पर्न सफल अस्मितालाई सम्मानित गरिएको हो । उनले ढाकामा पुस २ मा सम्पन्न १५ वर्षमुनिको महिला फुटबलमा राष्ट्रिय टिमबाट खेलेकी थिइन् । उनले सातौं राष्ट्रिय फुटबल प्रतियोगितामा पूर्वाञ्चलबाट खेलेकी थिइन् । संघले जिल्लाको फुटबल विकासमा योगदान पुर्याएको भन्दै तेजबहादुर जिमीलाई १० हजारसहित सम्मानित गरियो ।
सिटीले रचेन कीर्तिमान,"लन्डन (एएफपी) म्यानचेस्टर सिटीले इंग्लिस प्रिमियर लिगमा अगस्टयता पहिलोपल्ट स्पष्ट जित निकाल्न सकेन । यसक्रममा सिटी युरोपका पाँच प्रमुख लिगमा लगातार जितको कीर्तिमान छुन असफल रह्यो । अर्कोतर्फ चेल्सीले म्यानचेस्टर युनाइटेडलाई उछिनेर दोस्रो स्थान कब्जा गर्यो भने लिभरपुलले सबै खाले प्रतियोगिताको अपराजित यात्रा १५ खेल पुर्याउन सफल भयो । यसका लागि लिभरपुलले पछाडि परेको स्थिति उल्टाएर लेस्टर सिटीलाई हराएको थियो । यस सप्ताहन्त प्रिमियर लिगमा देखिएका पाँच प्रमुख विशेषता यस्ता छन् : सिटीलाई चोटको पीडापक्कै पनि म्यानचेस्टर सिटीलाई दु:ख हुनेछ, लगातार जितको यात्रा टुंगिएकोमा । क्रिस्टल प्यालेससँग गोलरहित बराबरी खेलेको थियो सिटीले । तर व्यवस्थापक पेप ग्वार्डिओलाका लागि त्यो भन्दा ठूलो चिन्ताको विषय हुनेछ, ग्याब्रियल जेसस र केभिन डी ब्रुएनेको चोट । जेससलाई घुँडामा चोटको समस्या छ र यसैक्रममा प्यालेसविरुद्ध पहिलो हाफमा सब्स्टिच्युट गरिएको थियो । डर छ उनी दुई महिना मैदानबाट बाहिर रहने छन् । डी ब्रुएनेलाई प्यालेसविरुद्धको खेलको अन्त्यतिर स्ट्ेरचरमा राखेर बाहिर ल्याउनुपरेको थियो । तर उनको चोट त्यति गम्भीर मानिएको छैन, जति सुरुमा अनुमान गरिएको थियो । हाजार्डबिना चम्केको चेल्सीचेल्सी लिग उपाधि होडमा म्यानचेस्टर सिटीभन्दा धेरै टाढा छ, दोस्रो स्थानमा रहेर पनि । तर चेल्सीका लागि सन् २०१८ मा तीन अरु उपाधि जित्ने सम्भावना अझै कायम छ । प्रशिक्षक एन्टोनियो कोन्टेका लागि त्यो भन्दा खुसीको उपलब्धि के नै हुन सक्छ र, जति बेला इडेन हाजार्डबिना चेल्सीले स्टोक सिटीमाथि ५० को जित निकाल्न सक्छ । त्यसो त स्टोकले त्यस खेलमा कमजोर टिम उतारेको थियो । मार्क ह्युजकै निर्णय थियो त्यो । हाजार्डले त्यस खेलमा पूरै आराम पाए, तर गोल भने एकपछि अर्को निस्कियो नै । फिक्का म्यानचेस्टर युनाइटेडम्यानचेस्टर युनाइटेडले यस सिजन केही आक्रामक फुटबलको नमुना पक्कै पेस गरेको छ । तर, युनाइटेडले यसलाई निरन्तरता भने दिन सकेको छैन । अझ छिमेकी म्यानचेस्टर सिटी अगाडि त युनाइटेडसामु डाहा गर्ने बाहेक अर्को विकल्प हुन छाडेको छ । अहिले म्यानचेस्टर युनाइटेडले लगातार तेस्रो बराबरी खेलेको छ । यी बराबरी लेस्टर सिटी, बर्नली र साउथह्याम्पटनविरुद्ध प्राप्त भएको थियो, जसविरुद्ध म्यानचेस्टर युनाइटेडले जितको अपेक्षा राख्न सक्थ्यो । जोसे मोउरिन्होको म्यानचेस्टर युनाइटेड वास्तवमै फिक्का देखिएको छ । लिभरपुलको लयमा सलाहलिभरपुलका लागि मोहम्मद सलाहको लय यस सिजन चर्चाको विषय बनेको छ । उनले एनफिल्ड टिमबाट सबै खाले प्रतियोगितामा २३ गोल गरिसकेका छन् । यो क्लबका लागि कीर्तिमान पनि हो, नयाँ वर्षअगाडि । पहिले यो कीर्तिमान रोजर हन्टको नाममा थियो । लेस्टरविरुद्धको जितमा उनी चोट बोक्दै मैदान छाड्न भने बाध्य रहे । यस्तोमा व्यवस्थापक योर्गन क्लोपका लागि यो चिन्ताको विषय हुनसक्छ । लिभरपुलले आस गर्नेछ, एफए कपमा मर्सिसाइड डर्बी र लिगमा म्याचेस्टर सिटीविरुद्धको खेलअगाडि सलाह त्यस्तै लयमा हुनेछन्, त्यो पनि चोटबिना । वेंगरको कीर्तिमानआर्सेन वेंगरको प्रदर्शनलाई लिएर अचेल समर्थकबीच विभाजन छ । जत्तिकै वादविवादबीच पनि उनले नयाँ कीर्तिमान बनाएका छन्, जुन वास्तवमै दुर्लभ छ । प्रिमियर लिगमा उनले म्यानचेस्टर युनाइटेडका सर एलेक्स फर्गुसनलाई उछिनेर आर्सनलका लागि ८ सय ११ खेलको उपलब्धि आत्मसात् गरे । खेलको नतिजा भने निराशाजनक रह्यो भने पनि हुन्छ, वेस्ट ब्रोमविरुद्ध ११ को बराबरी । आर्सनललाई गुनासो के पनि रहने छ भने वेस्ट ब्रोमले पेनाल्टीबाट खेलको अन्त्यतिर गरेको गोल रेफ्रीको विवादास्पद निर्णयबाट सम्भव भएको थियो ।"
उच्च भूभागमा प्रशिक्षण केन्द्रको खोजी,"लेखनाथ युवा तथा खेलकुद मन्त्रालयले उच्च भूभागमा खेलकुद तालिम केन्द्र स्थापना गर्न सम्भाव्यता अध्ययन गरिरहेको छ । मन्त्रालयको टोलीले सोलुखुम्बु, सिन्धुपाल्चोक, मनाङ, मुस्ताङ, कास्की र जुम्लामा इन्डोर र आउटडोर तालिम केन्द्र बनाउन अध्ययन थालेको हो । मनाङको तिमाङमा मन्त्रालयको २५ लाख रुपैयाँ लगानीमा फुटबल मैदान समेत बनिसकेको छ । मन्त्रालयका सचिव महेशप्रसाद दाहाल नेतृत्वको टोलीले जुम्लामा सम्भाव्यता अध्ययन गरिसकेको छ । जुम्लाको छुमचौरमा कर्णाली हाइअल्टिच्युड खेलकुद तालिम केन्द्र र राझाँसीमामा कर्णाली रंगशाला बनाउने तयारी छ । टोलीले कास्कीको घान्द्रुक र छोम्रोङमा तालिम केन्द्र बनाउन अवलोकन गरेको छ । सोलुखुम्बुको नाम्चे, सिन्धुपाल्चोकको हेलम्बु र मुस्ताङको लोमान्थाङमा पनि सम्भाव्यता अध्ययन गर्ने मन्त्रालयको तयारी छ । सम्भाव्यता अध्ययन र वितृत परियोजना प्रतिवेदन (डीपीआर) तयार गर्न मन्त्रालयले चालु आर्थिक वर्षमा ५० लाख रुपैयाँ छुटयाएको छ । अन्नपूर्ण सेन्चुरी पर्यटन महोत्सवको दोस्रो चरणको कार्यक्रमका अवसरमा आएका सचिव दाहालले इन्डोर खेलका लागि घान्द्रुक र छोम्रोङ उपयुक्त स्थल बन्न सक्ने बताए । यहाँ फुटबल र ट्रयाक एन्ड फिल्डका लागि जग्गा पुग्दैन, उनले भने, स्थानीयले जग्गा उपलब्ध गराउने हो भने हामी कभर्डहल बनाउन अध्ययन गर्छौं । उनले २ हजार ७ सयदेखि ३ हजार मिटरसम्मको उचाइ रहेको भूभाग तालिम केन्द्र बनाउन उपयुक्त हुने जनाए । सचिव दाहालका अनुसार एक ठाउँमा प्रतियोगिता गर्ने र अन्यत्र तालिम केन्द्र बनाउने गरी मन्त्रालयले ठाउँ खोजिरहेको छ । अन्नपूर्ण आधार सिविरमा पनि बर्खायाममा १५ दिनदेखि १ महिनासम्म तालिमका लागि खेलाडी लैजान सकिने उनी बताउँछन् । अहिले दक्षिण एसिया र मध्यपूर्वी एसियाका धेरै देशका खेलाडी हाइअल्टिच्युड ट्ेरनिङका लागि युरोपका विभिन्न देश पुग्छन् । त्यहाँ तालिम गर्न निकै महँगो पर्छ । नेपालमा तालिम केन्द्र बनाउन सके अरब मुलुकका हजारौं खेलाडीलाई ल्याउन सकिने सचिव दाहालको बुझाइ छ । पर्यटनको थप अवसरका रूपमा यसलाई लिन सकिन्छ, उनी भन्छन्, त्यसका लागि पूर्वाधार र गुणस्तरमा ध्यान पुर्याउनुपर्छ । उनले पोखरालाई केन्द्र बनाएर घान्द्रुक र छोम्रोङका उच्च भागमा अभ्यास गराउन खेलाडी ल्याउने सोच बनाएको बताए । महोत्सव संयोजक ललित गुरुङले मन्त्रालयले छोम्रोङलाई उपयुक्त ठाने जग्गा उपलब्ध गराउन कुनै समस्या नहुने जानकारी गराए । उनले भने, यो ठाउँमा सम्भावना भए जग्गाकै कारण रोकिनुपर्ने अवस्था आउने छैन । अन्नपूर्ण आधार सिविर पुग्ने सेन्चुरी पदयात्रा मार्गमा पर्ने छोम्रोङको उच्च भूभाग २ हजार ५ सय मिटरको उचाइमा छ । अन्नपूर्ण आधार सिविरको उचाइ ४ हजार १ सय ३० मिटर छ ।हाडजोर्नी एवं खेलकुद चिकित्सा विशेषज्ञ डा पदमबहादुर खडाका अनुसार हाइअल्टिच्युडमा खेलाडीलाई तालिम गराउनु प्राकृतिक डोपिङ जस्तै हो । यसलाई अवैधानिक मानिँदैन । उच्च भूभागमा अभ्यास गर्दा शरीरमा पाइने इराइथ्रोप्रोटिन हर्मोन बढ्छ । उक्त हर्मोन बढेसँगै रातो रक्तकोष (आरबीसी) पनि बढ्छ । आरबीसी बढा हेमोग्लोबिन पनि बढ्छ । शरीरमा हेमोग्लोबिन बढ्नेबित्तिकै धेरै अक्सिजन सिंचित हुन्छ ।अरु बेला श्वासप्रश्वास छिटोछिटो हुँदा शरीरलाई चाहिने अक्सिजनको कमी भएर खेलाडी थाक्ने हो, उनले भने, शरीरमा अक्सिजन सिंचित भएपछि खेलाडी थाक्दैनन् । त्यसैका लागि कम उचाइ भएका देशका खेलाडी अभ्यासका लागि उच्च भूभाग भएका देशको तालिम केन्द्र पुग्ने गरेको उनले सुनाए । हाम्रै खेलाडीलाई तालिम दिएर सक्षम बनाउन सक्छौं, उनले भने, विदेशी खेलाडी भित्र्याएर देशले पनि फाइदा लिन सक्छ ।"
रूपन्देहीमा केसी निरन्तर,"बुटवल दीर्घबहादुर केसी (कुमार) रूपन्देही जिल्ला फुटबल संघको अध्यक्षमा सोमबार पुन: निर्वाचित भएका छन् । भ्रष्टाचार अभियोगमा १० वर्षे प्रतिबन्धमा रहेका अखिल नेपाल फुटबल संघ (एन्फा) का पूर्वअध्यक्ष गणेश थापा र संस्थापन पक्ष केसीविरुद्ध खुलेरै लागे पनि उनी जिल्ला अध्यक्षमा निरन्तर चुनिए ।चारवर्षे कार्यकाललाई भएको निर्वाचनमा केसीले १४ मत पाए भने उनका प्रतिद्वन्द्वी ऋषिराम ज्ञवालीको पक्षमा ५ मत रह्यो । कार्यसमितिमा केसीको प्यानल नै विजयी भयो । उपाध्यक्षमा मुकेश कुँवर, भूपेन्द्रबहादुर क्षत्री (हरि), खेमराज गुरुङ (मुन्ना) निर्वाचित भए । सोमबहादुुर थापा (सुरज), पदमबहादुर थापा (अशोक), जुक्तबहादुर थापा, मनोजकुमार थापा, ईशान भण्डारी, शंकर मल्लाह, होम गलामी, प्रेम राना सदस्य निर्वाचित भए ।पूर्वराष्ट्रिय खेलाडी मोतीकला गुरुङ महिला सदस्यमा निर्विरोध भइन् । कार्यसमिति बैठकले महासचिव, सचिव, कोषाध्यक्ष मनोनीत गर्नेछ । जिल्ला संघमा २० क्लब आबद्ध छन् । प्रतिनिधि छनोटमा आन्तरिक विवाद चर्किएपछि इन्टर स्पोर्ट्स क्लबले निर्वाचनमा सहभागी हुन पाएन ।दोस्रोपल्ट अध्यक्ष निर्वाचित केसीले फुटबलमा सबै समूहलाई मिलाएर अगाडि बढ्ने बताए । उमेर समूहका खेलाडी उत्पादन गर्नेदेखि एन्फा टेक्निकल सेन्टरलाई व्यवस्थित किसिमले सन्चालन गर्ने लगायतका काम गर्नेर्छौं, उनले भने, फुटबलको भविष्य बालबालिकाको हातमा छ । सबै पूर्वाधारसहितको रंगशाला निर्माणतर्फ लाग्नेछौं । सबै जिल्लासँग समन्वय गरी प्रदेशको फुटबल विकास गर्ने, तिलोत्तमा गोल्डकपलाई निरन्तरता दिने पनि उनले बताए ।केसीले एन्फा शुद्धीकरण अभियानमा कर्माछिरिङ शेर्पाको समूहलाई सहयोग गरेका थिए । एन्फाले असहयोग गरेपनि उनको नेतृत्वमा जिल्ला संघले बुटवलमा आवासीय एकेडेमी सुरु गर्दै निरन्तर सञ्चालन गरिरहेको छ । उनकै अगुवाईमा संघले ऐतिहासिक महत्त्वको तिलोत्तमा गोल्डकपको आयोजनालाई पनि: निरन्तरता दियो ।"
कोहलीविरुद्ध डी भिलियर्स,"केपटाउन (एएफपी) जति बेला दक्षिण अफ्रिका र भारतबीच शुक्रबार तीन टेस्टको शृंखला सुरु हुनेछ । यो हुनेछ विराट कोहली र एबी डी भिलियर्सबीचको आपसी भिडन्त । यो नै शृंखलाको सबैभन्दा आकर्षक पक्ष पनि हुनेछ । त्यसो त यी दुई खेलाडीबीच हुने शृंखला त पक्कै होइन, कोहलीले भनेका छन् । यसअघि उनलाई सोधिएको थियो, कतै शृंखला रोयल बेंग्लोरका साथी खेलाडी डी भिलियर्सबीचको व्यक्तिगत टकराव हुने त होइन ? कोहलीको उत्तर लामो छ, एबी मेरा मिल्न साथी हुन् । उनीप्रति मेरो ठूलो सम्मान छ । उनी जसरी क्रिकेट खेल्छन्, म त्यसको खुबै प्रशंसक पनि हुँ । व्यक्तिगत रूपमा पनि उनी राम्रा साथी हुन् । तर जति बेला एकअर्काविरुद्ध टिमका लागि खेलिन्छ, त्यति बेला मेरो उद्देश्य एबी चाँडै आउट होस् भन्ने नै हो । विपक्षी टिमको रणनीति पनि यस्तै हुँदो हो । म वा अजिन्क्या रहाने या चेतेश्वर पुजाराको विकेट लिनु उनीहरूको उद्देश्य हुनेछ ।भारतका लागि रहाने र पुजारा जति अब्बल दर्जाका खेलाडी हुन् । दक्षिण अफ्रिकाका लागि उत्तिकै खेलाडी हुनेछन् हसिम अमला वा डिन एल्गर । तर, कोहलीविरुद्ध एबी, शृंखलाकै सबैभन्दा आकर्षक पक्ष हुनेछ । यसमा कुनै विवाद रहने छैन । उनीहरूकै खेलले शृंखलालाई निर्णायक मोड पनि दिनेछ । कोहली भारतका सबैभन्दा आक्रामक ब्याट्सम्यान हुन् र उनलाई सचिन तेन्दुलकरपछिका सर्वाधिक राम्रो मानिन्छ । डी भिलियर्स विदेशी खेलाडी रहेर पनि भारतमा उत्तिकै लोकप्रिय छन् । दुई सिजनअघि दक्षिण अफ्रिकाले भारत भ्रमण गर्दा उनको लोकप्रियता स्पष्ट देखिएको थियो । डी भिलियर्स प्रत्येकपल्ट ब्याटिङका लागि ओर्लिंदा मैदानमा दर्शकले एबीडी एबीडी भनेर नारा लगाएका थिए । उनकै प्रदर्शनले दक्षिण अफ्रिका टेस्ट शृंखलामा सफल नरहे पनि वान डे शृंखलामा भने अब्बल साबित भयो । पाँच वान डे शृंखलामा उनले तीन शतक बनाए । शृंखलाक हारपछि भारतीय टोलीका तत्कालीन निर्देशक रवि शास्त्रीले विदेशीलाई सुहाउँदो स्थिति बनाइएको आरोप पनि लगाए । संयोग कस्तो भने टेस्ट शृंखलाको स्थिति भने भारत सुहाउँदो थियो । चार टेस्टको त्यस शृंखलामा पिच स्पिनरअनुकूल थियो । त्यसमा रविचन्द्रन आश्विन तथा रवीन्द्र जडेजा हाबी रहे । कोहलीले अहिलेसम्म दक्षिण अफ्रिका दुई टेस्ट मात्र खेलेका छन् सन् २०१३१४ को शृंखलामा । तर, त्यसक्रममा उनले दक्षिण अफ्रिकी पेस र बाउन्स आक्रामण सामना गर्न सक्ने खेलाडीमा स्थापित गरेका थिए । उनले जोहानसबर्गमा भएको पहिलो टेस्टमा १ सय १९ र ९६ रन बनाएका थिए । डी भिलियर्सले भारतमा १७ टेस्ट खेलेका छन् । त्यसमा उनको औसत छ ४०१० को । उनको पूरा खेलजीवनको औसत भने टेस्टमा ५०४७ को छ । सन् २००७०८ मा उनले जोहानसबर्गमा नटआउट २ सय १७ रन बनाए । शृंखलाअगाडि एउटा तथ्य के निश्चित छ भने टेस्टका दुई शीर्ष टिम भिड्दै छन् । जति बेला वास्तवमै शृंखला सुरु हुनेछ, यो कोहलीविरुद्ध एबीबीचको भिडन्तले त्यसलाई अझ रोचक बनाउने छ नै ।"

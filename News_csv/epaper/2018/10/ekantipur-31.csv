शीर्षक,विवरण
३२ अर्बमा चिनियाँ गाई,"एसोसिएसनका अनुसार स्वदेशमा उत्पादित दूध ५० प्रतिशत किसानकै घरमा खपत हुन्छ । १७ प्रतिशत प्याकेजिङलेबलिङमार्फत बिक्री हुन्छ । ३३ प्रतिशत खुला रूपमा होटलचियापसलमा बिक्री हुन्छ । दूध मुख्यत: काभ्रे, चितवन, रूपन्देही, मकवानपुर, ललितपुर, नुवाकोट, धादिङलगायत जिल्लामा बढी उत्पादन हुन्छ । काभ्रे आत्मनिर्भर भइसकेको छ ।"
"आफैं मन्त्री, आफैं ठेकेदार","यो सम्झौता रकमको ५ दशमलब ३६ प्रतिशतमात्र वित्तीय प्रगति हो । हामीले पटकपटक अनुगमन गरी छिटो काम गर्न भनेका छौं, डिभिजन सडकका एक इन्जिनियरले भने, तर मन्त्री नै संलग्न भएको कम्पनीलाई बढी दबाब दिन गाह्रो छ । मन्त्री खत्रीले भने बजेट अभावका कारण सडक विभागअन्तर्गतका योजना प्रदेश सरकारले लिन समस्या भएको बताए । ती योजना आइहाले भने पनि प्रक्रियाअनुसार सञ्चालन हुन्छन्, बदमासी नगरे केको नैतिक संकट ? उनले भने, बरु संकट त केन्द्र सरकारले संरचना र जनशक्ति नदिँदा भइरहेको छ ।घरेलु तथा साना उद्योग विकास समिति सुर्खेतमा दर्ता भई एकल स्वामित्वमा सञ्चालनमा रहेको प्रदीप कन्स्ट्रक्सन सेवालाई खत्रीले २०७४ जेठ ३० गते केएसके कन्स्ट्रक्सन कम्पनीको नाममा कम्पनी रजिस्ट्रारको कार्यालयमा दर्ता गरेका थिए । कम्पनी रजिस्ट्रारको कार्यालयले सोही दिन प्रदीप कन्स्ट्रक्सन सेवाको सम्पूर्ण चलअचल ऋण, धन, दायित्व केएसके प्रालिले व्यहोर्ने गरी निर्णय गरेको छ । केएसकेमा खत्रीका साथै उनका भाइ लोकेश र व्यवसायी सूर्य खत्री साझेदार छन् । मन्त्री खत्रीले २०७४ चैत ५ गते सार्वजनिक गरेको सम्पत्ति विवरणमा प्रदीप कन्स्ट्रक्सनको नाममा ५ स्काभेटर, ८ ट्रिपर, ३ जिप, २ ट्रक र ३ भ्याकुमलोडर रहेको उल्लेख छ । साथै नेपाल बंगलादेश बैंक र एनसीसी बैंकमा विभिन्न किसिमको ११ करोड ८७ लाख रुपैयाँ ऋण रहेको पनि उल्लेख छ ।"
मर्निङ वाकमा गैंडा,"त्यो काम नगर्दासम्म गैंडासँग जम्काभेट हुने खतरा भने कायमै हुनेछ । त्यसैले स्थानीय हुन् वा मर्निङ वाक गर्नेहरू, चनाखो हुनुपर्ने देखिन्छ । गैंडा देखेपछि होहल्ला गर्ने, पिट्ने, हान्ने, लखेट्ने गर्न नहुने अर्यालले बताए । गैंडा देखे प्रहरीमा खबर गर्न पनि उनले सुझाएका छन् ।"
अस्पतालबाट छिट्टै फर्कन्छु : ओली,"अपराध कर्ममा संलग्न हुने, अपराधका घटनासँग सम्बन्धित प्रमाण नष्ट गर्ने, अपराधीको बचाउ गर्ने र अनुसन्धानमा बाधा अवरोध खडा गर्ने जोसुकैलाई पनि सरकारले कानुनबमोजिम कडा कारबाही गर्ने प्रधानमन्त्री ओलीले उल्लेख गरेका छन् । प्रधानमन्त्री ओलीले आफ्नो स्वास्थ्यप्रति गम्भीर चासो राख्ने र स्वास्थ्यलाभको कामना गर्नेलाई धन्यवाद दिएका छन् ।"
प्रधानमन्त्रीको जथाभावी खबर लेख्ने अनलाइन सञ्चालक पक्राउ,काठमाडौं (कास) प्रधानमन्त्री केपी ओलीको स्वास्थ्यबारे भ्रामक खबर लेखेको भन्दै प्रहरीले मंगलबार पाथिभरा अनलाइन डटकम का अध्यक्षसञ्चालक हरि मानन्धरलाई पक्राउ गरेको छ । महानगरीय प्रहरी अपराध महाशाखाको टोलीले मंगलबार साँझ ६ बजे मानन्धरलाई उनकै निवास गोठाटारबाट पक्राउ गरेको हो । मानन्धरको अनलाइनले शनिबार र आइतबार प्रधानमन्त्रीको स्वास्थ्यलाई लिएर आपत्तिजनक समाचार र सनसनीपूर्ण हेडलाइन लेखेको थियो । त्यसको स्क्रिनसट सामाजिक सञ्जालमा पोस्ट गरिएको थियो । महानगरीय प्रहरी अपराध महाशाखाका प्रमुख एसएसपी धिरजप्रताप सिंहले भ्रामक प्रचार भएकाले त्यसबारे बुझ्न पक्राउ गरिएको जनाए ।
प्रधानमन्त्रीको स्वास्थ्यमा सुधार,सन् २००७ मा दिल्लीस्थित इन्द्रप्रस्थ अपोलो अस्पतालमा मृगौला प्रत्यारोपण गराएका ओलीले स्वदेश र विदेशमा नियमित रूपमा स्वास्थ्य परीक्षण गराउँदै आएका छन् । प्रधानमन्त्रीको शपथ लिनु केही दिनअघि उनी थाइल्यान्डको बैंककस्थित ब्रुमरुग्रान्ड इन्टरनेसनल हस्पिटलमा स्वास्थ्य परीक्षण गराएर फर्किएका थिए ।
सर्लाहीमा नेकपाकांग्रेस कार्यकर्ता झडप: गोली चल्दा एकको मृत्यु,"महतोलाई सहिद घोषणा गर्न मागकांग्रेसले सर्लाही घटनामा मृत्यु भएका रामविलास महतोलाई सहिद घोषणा र घाइतेको नि:शुल्क उपचार गर्न सरकारसँग माग गरेको छ । कांग्रेस केन्द्रीय कार्यालयद्वारा मंगलबार जारी विज्ञप्तिमा नेकपा कार्यकर्ताको कुटपिट र गोली प्रहारबाट कांग्रेस कार्यकर्ता महतोको मृत्यु भएको उल्लेख छ । यस्ता घटना भविष्यमा पुन: नदोर्याउन कांग्रेस नेकपालाई चेतावनी दिन चाहन्छ, विज्ञप्तिमा भनिएको छ, घटनामा संलग्न अपराधीहरूलाई कडाभन्दा कडा कारबाही गर्न सरकारसँग माग गर्दछौं ।"
दुई ठेकेदारलाई दैनिक डेढ लाख जरिवाना,ठेक्का तोडेर नयाँ लगाउँदा झन् धेरै खर्च हुने भएकाले जरिवाना गरेर भए पनि काम दिएको उनले बताए । आयोजनाका कन्सल्ट्यान्ट इन्जिनियर नरेशराम बाबुका अनुसार निर्माणमा ४९ प्रतिशत शैलुङ र ५१ प्रतिशत एआईपीएलले दायित्व लिएका छन् । अझै १६ किलोमिटर सडक निर्माण बाँकी रहेको उनले बताए ।
छानबिन समितिको निष्कर्ष: घोटालाले २५ करोड घाटा,"महाप्रबन्धक प्रसादले भने आफूले सामान खरिदमा अनियमितता नगरेको दाबी गरेका छन् । आफूलाई सिध्याउन विरोधीहरूले गलत प्रतिवेदन तयार गरेको उनको आरोप छ । मैले अनियमितता गरेको छैन, प्रतिवेदनको जवाफ मन्त्रालयमा पठाएको छु, उनले भने ।"
संयन्त्र समीक्षामा मलेसिया सकारात्मक,प्राविधिक बैठकमा नेपालले रोजगारदाताबाटै वैदेशिक रोजगार व्यवसायीको खातामा सेवा शुल्क पठाउने व्यवस्था गर्न मलेसियालाई आग्रह गरेको छ । व्यवसायीले रोजगारदाताबाट आधा महिना बराबरको सेवा शुल्क दिनुपर्ने सम्झौतामा उल्लेख छ । व्यवसायीले रोजगारदाताबाटै सेवा शुल्क दिने व्यवस्था गर्न माग गरेका छन् ।
अस्थायी कर्मचारीको धर्ना,"अखिल नेपाल सरकारी अस्थायी, करार तथा ज्यालादारी कर्मचारी श्रमिक संघले बुधबारसमेत प्रदर्शन जारी राख्ने उल्लेख गर्दै माग सुनुवाइ नभए थप आन्दोलन गर्ने चेतावनी दिएको छ ।"
उपराष्ट्रपतिको चियापान सर्यो,"काठमाडौं (कास) उपराष्ट्रपति नन्दबहादुर पुनले दसंैतिहारलगायत पर्वका अवसरमा शुभकामना आदानप्रदानका लागि आयोजना गरेको चियापान कार्यक्रम तीन दिन पछाडि सारेका छन् । यसअघि उपराष्ट्रपति पुनको चियापान कात्तिक १६ साढे २ बजेका लागि तय भएको थियो । तर, उक्त दिन प्रमुख प्रतिपक्षी कांग्रेसले चियापान राखेकाले पुनले आफ्नो कार्यक्रम कात्तिक १९ का लागि सारेको जानकारी उपराष्ट्रपति कार्यालयले दिएको छ ।"
अझै नागरिकताविहीन चेपाङ समुदाय,मकवानपुरको चेपाङ बाहुल्य कैलाश र राक्सिराङ गाउँपालिका हुन् । दुवै गाउँपालिकाका अध्यक्षले दुर्गम गाउँमा नागरिकता वितरण गर्ने घुम्ती शिविर सञ्चालन गर्न जिल्ला प्रशासन कार्यालय मकवानपुरका समक्ष माग गरेका छन् । प्रजिअ आशमान तामाङले गापाहरूको सहयोगमा दुर्गम बस्तीहरूमा नागरिकता वितरण घुम्ती शिविर सञ्चालन गर्ने बताएका छन् ।
चेपाङबस्तीमा स्वास्थ्य चौकी,"हेटौंडा अस्पताल, चुरेहिल अस्पताल, सहकारी अस्पतालका १० जना विशेषज्ञ डाक्टरसहित २५ जना स्वास्थ्यकर्मीले शिविरमा सेवा उपलब्ध गराएका थिए ।"
कर्मचारी अभाव,"नगरपालिका बेसींको गर्मीदेखि लेकको चिसो सिरेटो आउने पहाड, भौगोलिक विकटता र ठूलो छ । नगरपालिका वडा ९ बाघखोर भन्ने ठाउँमा छ । पूर्वाधार कुनै खडा भएका छैनन् । भूकम्पपीडितका लागि निर्माण गरिएको सामुदायिक भवनै नगरपालिकाको कार्यालय राखिएको छ । नगरपालिका रहेको कार्यालय १ हजार ५ सय ४५ मिटर उचाइ डाँडामा राखिएको छ ।"
ह्विलचियर प्रयोगकर्तालक्षित अग्नि सुरक्षा तालिम,"तालिम कार्यक्रममा सिलिन्डरमा आगो लाग्दा कसरी निभाउने, आगो लागेको घरबाट कसरी सबैलाई सहयोग गरी बाहिर निकाल्नेलगायतका उपायबारे सिकाइएको थियो । साथै, फायर एक्टिङग्युसर (आगो निभाउने यन्त्र) सञ्चालनको तरिका पनि सिकाइएको पन्तले बताए । उनले काठमाडौं उपत्यकामा बढ्दो सहरीकरण तथा जनसंख्याको चापलाई मध्यनगर गर्दै सरकारले विभिन्न सार्वजनिक स्थानमा फायर एक्टिङग्युसर राख्नुपर्नेमा जोड दिए । काठमाडौं महानगरपालिका जुद्घ बारुणयन्त्रका पूर्वप्रमुख किशोरकुमार भट्टराईले अग्नि नियन्त्रणबारे जनचेतनामूलक सामग्री र अग्नि नियन्त्रणका उपायबारे प्रयोगात्मक कक्षा सञ्चालन गर्नु खुसीको कुरा भएको बताए । उनले यसप्रकारको तालिम सञ्चालन गरेकामा सरोकार फाउन्डेसनलाई धन्यवाद दिए कार्यक्रममा प्रदेश ३ सांसद रामेश्वर फुयाँलले विपद् व्यवस्थापनमा होसियारी अपनाउनुपर्नेमा जोड दिए । उनले सरकारले यस क्षेत्रमा थप लगानीको आवश्यकता महसुस गरेको जनाउँदै त्यसका लागि आफूले पहल गर्ने प्रतिबद्घता जनाए ।"
बलात्कार आरोपमा तीन पक्राउ,त्यस्तै भक्तपुर नगरपालिका१ दूधपाटीकी ३० वर्षीया युवतीलाई बलात्कार गरेको आरोपमा प्रहरीले चाँगुनारायण नगरपालिका१ दुवाकोटका ३२ वर्षीय विष्णुबहादुर शाही पक्राउ परेका हुन् । उनी गत असोज ४ मा बलात्कृत भएकी थिइन् । पक्राउ परेका तीनै जनालाई जिल्ला अदालतमा म्याद थप गरी थुनामा राखिएको डीएसपी पोखरेलले बताए ।
सम्झौताका लागि स्याबासी,"गल्ती सच्याउनका लागि हुन्छ भनिन्छ । नेपालले अनुभवजन्य पाठको प्रयोग मलेसियाको सम्झौता कार्यान्वयन गर्न लगाउन सक्छ । अन्यत्रका त्रुटि यहाँ पनि दोहोरिए यत्रो हर्षबढाइँ खेर जानेछ । कामदारमाथि अन्याय हुनेछ, वैदेशिक रोजगारी सहज पार्ने राज्यको भूमिका खुम्चिएर अन्धाधुन्ध व्यापारीकरण ब्युँतिनेछ ।"
सम्झौता कार्यान्वयनमा जोड,"अब ५८ सयमै मलेसिया पढेंँ । खुसी लाग्यो । अब नेपाली युवाहरू ठगिने छैनन् । हिजोका जस्तै फ्रि भिसा फ्रि टिकटको नाममा मेडिकलका नाममा ठगिने छैनन् । राजेश विद्रोही, लहान, सिरहा"
पञ्चखत माफ पाउने क्षमता,"मंगलबार प्रकाशित १५ ठेकेदार कम्पनी कालोसूचीमा, पप्पु परेन खबर पढेपछि केही लेख्ने इच्छा पलायो । वास्तवमा पप्पु कन्स्ट्रक्सनका मालिक जो संघीय संसदका सांसद हुन्, उनमा पञ्चखत माफ पाउने क्षमता छ । उनलाई सरकारले कारबाही गर्न सक्दैन भन्ने पहिल्यै आम अनुमान थियो । नभन्दै उनको निर्माण कम्पनी कालोसूचीमा परेन । उनका अलपत्र र निर्माणाधीन पुलको संख्या करिब ३ दर्जन रहेको समाचार सार्वजनिक भएकै छन् । उनका लापरबाही र अनियमितताले पराकाष्ठा नाघेका मध्येकै बबई नदीको पुलका कारण स्वयम् निलम्बनको फन्दामा नपरेका होइनन् । सार्वजनिक खरिद ऐन अनुसार उनलाई प्रत्येक लापरबाहीसँग जोडेर कालोसूचीमा राखेर कारबाही गर्नुपर्ने माग सर्वत्र चलेको हो । तर अरु १५ वटा निर्माण व्यवसायीका कम्पनीलाई कालोसूचीमा राखेर निश्चित अवधिसम्म कारोबार गर्न नपाउनेगरी निलम्बन गरे पनि उनी भेरीको बबई पुल बाहेक अन्यमा कारबाहीमा पर्नबाट फुत्तै उम्किए । यो सांसद हरिनारायण रौनियारको कर्तुतबाट मुलुकले कहिले पार पाउने हो ? श्यामसुन्दर कुइँकेल, हाँडीगाउँ, काठमाडौं"
थरीथरी फैसला,"कात्तिक १३ गते प्रकाशित एक प्रमाणपत्र : अनेक फैसला समाचार पढ्दा अनौठो लाग्यो । किनभने सर्वोच्च अदालतले नक्कली प्रमाणपत्र पेस गरेर थप शैक्षिक योग्यता हासिल गर्नेलाई नक्कली प्रमाणधारी भन्न नमिल्ने व्याख्या गरेको छ । निजामती किताबखानाका महानिर्देशक तथा सहसचिव जयनारायण आचार्यको शैक्षिक प्रमाणपत्र सम्बन्धी विवादमा आचार्यको आईएको नक्कली प्रमाणपत्र भेटिए पनि नक्कली मान्न नसकिने व्याख्या गरेको पाइयो । २०४९ सालमा एसएलसी त्यसपछि भारत उत्तरप्रदेशबाट आईएको प्रमाणपत्र पेस गरी नेपालबाट २०५७ मा प्रमाणपत्र, स्नातक र २०५९ मा स्नातकोत्तर गरेछन् । २०६० मा लोकसेवा आयोगबाट शाखा अधिकृत खुला प्रतियोगितामा उत्तीर्ण आचार्यको आईएको प्रमाणपत्र नक्कली भएकाले कारबाहीका लागि अख्तियार दुरुपयोग अनुसन्धान आयोगमा उजुरी परेछ । आयोगले २०६१ मा विशेष अदालतमा दायर भ्रष्टाचार मुद्दाको जाँचबुझ हुँदा पहिले उनको नाम नै नभएको जवाफ दिएछ, तर पछि त्यसै कार्यालयले दोस्रो श्रेणीमा उत्तीर्ण भएको लेखेछ । भारत गएर खोजबिन गर्दा नक्कली प्रमाणित भएछ । २०६६ मा विशेष अदालतले त्रिविबाट बीएड उत्तीर्ण गरेकोले भ्रष्टाचारी भन्न नमिल्ने निर्णय गरेछ । फेरि अख्तियारद्वारा दायर उक्त मुद्दामा संयुक्त इजलासले दोषी ठहर गरेको र आफैले भारतको प्रमाणपत्र नक्कली भएको स्वीकारेछन् । अख्तियारले भ्रष्टाचार गरेको ठहर गरी ५०० रुपैयाँ जरिवाना गरेछ । विवादित प्रमाणधारी तत्कालीन प्रधानन्यायाधीश गोपाल पराजुली समेतको पुनरावेदन अदालतको इजलासको फैसलामा उनी निर्दोष ठहरिएछन् ।हाम्रा न्यायालयका न्यायमूर्ति कस्ता र कस्तो न्याय सम्पादन हो ? एकै वर्ष दुइटा शैक्षिक योग्यता र तल्लो स्तरको शैक्षिक योग्यताको नक्कली प्रमाणपत्रधारीलाई सक्कली ठान्ने ? गंंगाराज अर्याल, पाणिनी८, पाली, अर्घाखाँची"
नाम मात्रका राजदूत,"हाम्रा राजदूतावासहरू राजदूतविहीन मात्र होइन, काम नै नगरी बसेका छन् । अहिले पुरा युरोपभरि परराष्ट्र मन्त्रालयकै सहसचिवहरू राजदूत छन् । बेलायत, जर्मनी, बेल्जियम, फ्रान्स, रूसमा आफ्नै कर्मचारी राजदूत भएर बस्दासमेत नेपाली विमानले युरोपको आकाशमा लाग्दै आएको नाकाबन्दी खोल्न सरकार असमर्थ छ । प्रष्ट छ, यी राजदूत नाम मात्रका हुन् । यिनको काम सारै आत्मकेन्द्रित छ । मुलुकको हितभन्दा यी आफ्नै हितमा काम गरिरहेका छन् । राज सिंह, नयाँबानेश्वर, काठमाडौं"
सरसफाइ नीतिको अभाव,"स्थानीय सरकार, संघसंस्था र विभिन्न समूह सरसफाइ अभियानमा जुटेका देखिन्छन् । आज सफा गर्यो, भोलि उस्तै भए पनि कहीं कतै भने थोरै सुधार भए जस्तो पनि देखिन्छ । तर नीति तथा कानुन नहुँदा जसले जे गरे पनि हुने अवस्था छ । सम्बन्धित निकायले भएको नीति नियम पनि पूर्णरूपमा कार्यान्वयन गर्नसक्ने हैसियत राख्दैन । शक्ति संरचनाको आडमा कसैले गल्ती गर्दा कानुन पनि पछि हट्ने गरेको छ । गल्ती गर्नेलाई कारबाही गर्दा दलका आआफ्नै कार्यकर्ता पर्ने भएकोले कुनै पनि नीति तथा नियम पूर्णरूपमा कार्यान्वयन भएको देखिँदैन । कडा अनुशासन र नीति नियमका कारण नेपाली सेनाको सुरक्षाभित्र रहेका प्राय: स्थानमा फोहोर देख्न सकिँदैन । बर्दिया राष्ट्रिय निकुञ्ज क्षेत्रमा सवारी साधनबाट थुक्न पनि पाइँदैन । तर चितवन राष्ट्रिय निकुञ्ज टिकौली जङ्गलमा राजमार्गको दुबै छेउ प्लास्टिकजन्य फोहोरले भरिएको छ । किनकि कडाइ छैन । पहिला नीति नियम र कडा कानुनले मान्छेलाई अभ्यस्त पार्नुपर्छ । सार्वजनिक संस्थानमा फोहोर बढी देखिन्छ । किनकि त्यहाँ गल्ती गर्नेलाई कारबाही हुँदैन । धर्म, शिक्षा, नीति नियम र कानुनको सही पालना भएमात्र सफा र सभ्य समाज निर्माण हुन्छ । जोन कँडेल, भरतपुर४, चितवन"
नछोपिएको लाज,"मल्लकालीन मौलिक शिल्प, पुरानो ऐतिहासिकपुरातात्त्विक महत्त्वको सम्पदाको यस्तो हविगत बनाउने र राज्यकोषको अढाई करोडभन्दा बढी रकम सिध्याउनेहरू जवाफदेही बन्नु पर्दैन ? राजधानी भित्रकै एउटा रानीपोखरीको पुन:निर्माण वर्षौंसम्म हुन नसक्नु राष्ट्रिय र अन्तर्राष्ट्रिय बेइज्जत होइन ?विवाद समाधान र पुरातात्त्विक मापदण्ड अनुसार मल्लकालीन शैली तथा स्वरुपमै रानीपोखरी पुन:निर्माण गर्न ११ सदस्यीय समितिले १२ बुँदे सुझाव दिइएको थियो । यद्यपि बोलपत्र आह्वान गर्ने र अनि पुन: रद्द गर्ने महानगरको नौटंकीले रानीपोखरी थप अलपत्र परेको छ । दधिराम खतिवडा, चिसंखुगढी७, ओखलढुङ्गा"
एम्बुसमा परिएला,"उपत्यकाको धेरै ठाउँमा सडकमा विभिन्न बहानामा जताततै खाल्टो बनाएर छाडेको कारण दुर्घटना भई मान्छे मरेको, घाइते भएको घटना धेरै भइसके । यो चरम लापरबाहीको एउटै कारण हो, खाल्टो बनाएर छोड्नेलाई कारबाही नहुनु । एम्बुसमा पर्ने मान्छेलाई एम्बुस छ भन्ने थाहा हुँदैन । त्यस्तै यात्रुलाई पनि सडकमा कुन ठाउँमा खाल्टो बनाएर छाडेको छ भनेर थाहा हुँदैन । खाल्टो भएको ठाउँमा काम नसकिन्जेल वरिपरि अस्थायी बार लगाउने जिम्मेवारी खाल्टो बनाउन लगाउनेको हो । जोसुकै होस्, दुर्घटना भएमा खाल्टो बनाउनेमाथि ज्यान मार्ने उद्योग गरेको सरह मुद्दा किन नचलाउने ? पूर्णप्रसाद चिमरिया, काठमाडौं"
लोकतन्त्र २०,"केही थप्नुपर्ने व्यवस्थालोकतन्त्रलाई झन् मजबुत गर्न हामीले मतपत्रमा राइट टु रिजेक्ट अनि राइट टु रिकलको अभ्यास थाल्नुपर्छ । विदेशमा रहेका नेपालीलाई समेत मतदानमा सहभागी गराइनुपर्छ । दलको उम्मेदवार पनि नेताको खल्तीबाट होइन, सम्बन्धित भूगोलमा प्रारम्भिक निर्वाचन गरी ल्याइनुपर्छ । लेखक विवेकशील साझा पार्टीका केन्द्रीय सदस्य हुन् ।"
जडीबुटीको सिरानी,हामी दुर्लभ र बहुमूल्य जडीबुटी अनि मणिको सिरानी हालेर सुतिरहेका छौं । हाम्रा बलियाबांगा युवा भने खाडीको उराठ मरुभूमिमा भविष्यको खोजीमा भौंतारिँदैछन् । हामी परदेशी आयातमा सर्वस्व गुमाइरहेका छौं । कमजोरी कहाँ भयो ? सरकारमा वा हाम्रो आफ्नै सुझबुझमा ?
गौतम बुद्ध अन्तर्राष्ट्रिय विमानस्थल: धावन मार्गको पिच सुरु,"सन् २०१७ को डिसेम्बरमा सक्ने लक्ष्यसहित सन् २०१५ को जनवरीमा गौतम बुद्ध अन्तर्राष्ट्रिय विमानस्थल निर्माणको काम सुरु गरिएको थियो । त्यसमा चिनियाँ ठेकेदार कम्पनी नर्थ वेस्ट सिभिल एभिएसनले ग्लोबल टेन्डरमार्फत ठेक्का लिएको थियो । सुरुको वर्षबाटै मुख्य र स्थानीय ठेकेदारबीच विवाद थियो । त्यसपछि मधेस आन्दोलन, नाकाबन्दी र भूकम्पको कारण देखाउँदै ठेकेदार कम्पनीले काममा ढिलाइ गरेको थियो । पछिल्लोपटक सन् २०१९ को जुन २८ सम्म निर्माणको म्याद थपिएको छ । विमानस्थलमा त्यतिबेलासम्म भौतिक निर्माणका सम्पूर्ण काम सक्ने लक्ष्य छ । निर्माणको सुरुमा राष्ट्रिय उडानको परीक्षण गरिनेछ, मन्त्री अधिकारीले भने, सन् २०१९ को अन्तिमबाट अन्तर्राष्ट्रिय परीक्षण उडान नै सुरु गर्नेछौं ।"
उपचार खर्च तिर्न नसक्दा,"बच्चाको कुल उपचार खर्च १ लाख ७० हजार भएकोमध्ये हालसम्ममा उनीहरूले ५० हजार मात्रै बुझाएका छन्, उनले भने, अस्पताल निजी संस्था भएको र बिरामीको मृत्यु भएपछि अधिकांशले गरिबी देखाएर पैसा तिर्न नचाहेको अवस्थामा संस्था चलाउन गाह्रो भएको छ । मृतक बच्चाको हजुरबुबा भिखोविरुद्ध प्रहरीमा उजुरी दिएर उपचारमा लागेको खर्च असुल गर्नुपर्ने अवस्था आएको उनले बताए ।"
जिप दुर्घटनामा २ को मृत्यु,"जाजरकोट (कास) पाँचकाटिया ब्युलीढुंगा सडकअन्तर्गत कुशे गाउँपालिका ५, खुर्पामा मंगलबार भे१ज ५७५ नम्बरको जिप दुर्घटना हुँदा दुईको मृत्यु भएको छ । दुर्घटनामा २३ वर्षीय चालक कमल परियार र २१ वर्षीय लुरे आलमको मृत्यु भएको प्रहरीले जनाएको छ । परियारको घटनास्थलमै र आलमको उपचारका लागि सदरमुकाम ल्याउँदै गर्दा बाटोमा मृत्यु भएको थियो । आलम राप्ती ग्रिल उद्योगका मिस्त्री हुन् । लक्ष्मी प्राप्ति मावि खुर्पाको भवनको ग्रील तथा गेट जोड्न जेनेटर लिएर गएको जिप सडकबाट ३ सय मिटर तल खसेको हो ।"
कुटपिटबाट वृद्धको मृत्यु,दाङ (कास) कुटपिटबाट सोमबार बेलुका तुलसीपुरमा एक वृद्धको मृत्यु भएको छ । तोरीमा सिँचाइ गर्ने क्रममा पानीको विषयमा विवाद भएपछि कुटपिट हुँदा तुलसीपुर उपमहानगरपालिका ६ गोलौराका ७३ वर्षीय सुकलाल भण्डारीको मृत्यु भएको प्रहरीले जनाएको छ । कुटपिट र हत्याको अभियोगमा स्थानीय ४० वर्षीय मइमान बस्नेतलाई पक्राउ गरी थप अनुसन्धान गरिरहेको इलाका प्रहरी तुलसीपुरले जनाएको छ ।
खुला दिसामुक्त घोषणा,कपिलवस्तु (कास) शिवराज नगरपालिका ८ लाई खुला दिसामुक्त घोषणा गरिएको छ । उक्त वार्डका ७ सय २ घरमा शौचालय निर्माण भएपछि कार्यक्रम गरेर खुला दिसामुक्त घोषणा गरिएको हो । २ वर्षदेखि अभियान सञ्चालन गरेर वार्डका सबै घरमा शौचालय बनाइएको थियो । नगरपालिकाका ११ वडामध्ये ९ वडा खुला दिसामुक्त भएका छन् । बाँकी रहेका ६ र ७ नम्बर वडालाई पनि छिट्टै खुला दिसामुक्त घोषणा गर्ने लक्ष्य अनुरूप काम भइरहेको उपप्रमुख शिवकुमारी थारूले बताइन् ।
संसद् अवरोध खुल्यो,सुर्खेत (कास) कर्णाली प्रदेशसभामा प्रतिपक्षी दल कांग्रेसका सांसदले पटकपटक गरेको अवरोध खुलेको छ । यसअघि कांग्रेस सांसदले संसद् बैठक तीनपटक अवरुद्ध गरेका थिए । मंगलबारको बैठकमा मुख्यमन्त्री महेन्द्रबहादुर शाहीले सरकारको कामकारबाहीबारे संसद्मा जवाफ दिए । यसअघि असोज २३ गतेदेखि अवरुद्ध संसद् बैठक असोज २६ र कात्तिक ११ मा पनि सूचना टाँस गरेर स्थगित गरिएको थियो । कर्णाली प्रदेश सरकारले मंगलबार प्रदेशसभा सदस्यलाई मन्त्रालयगत बजेट विवरण उपलब्ध गराएसँगै सुचारु भएको हो । कांग्रेस सांसदले तत्काल रातो किताब उपलब्ध गराउनुपर्ने र सांसद तथा मन्त्रीको सेवासुविधा व्यवस्था गर्न बनाइने विधेयक ल्याउनुपर्ने माग गर्दै आइरहेका थिए ।
सांस्कृतिक दूरी घटाउन अनुवाद,"वाङ्मय शताब्दीपुरुष तथा संस्कृतिविद सत्यमोहन जोशीले पाँचौं शताब्दीमा चिनियाँ फाहियान र हुयन साङ बौद्ध दर्शन अध्ययनका लागि भारतको बाटो हुँदै नेपालका लुम्बिनीलगायत क्षेत्रको भ्रमणमा आएपछि दुई देशबीच सम्बन्ध शुरु भएको र छैटौं शताब्दीमा नेपाली राजकुमारी भृकुटीले चिनियाँ राजकुमार स्रङचङ गम्पोसँग विवाह गरेपछि सम्बन्ध अझ प्रगाढ भएको बताए । त्यसैबेला नेपाली बौद्ध दर्शनविद् बुद्धभद्रले चीनमा गएर संस्कृतका ग्रन्थ चिनियाँ भाषामा अनुवाद गरेपछि बौद्धधर्मको प्रभाव बढेको मानिन्छ, उनले भने ।साहित्यिक एवं सांस्कृतिक सम्बन्ध विस्तारका लागि चीनसित संस्थागत सहकार्य गरेर अनुवादको कार्य अगाडि बढाइरहेको प्रतिष्ठानका कुलपति गंगाप्रसाद उप्रेतीले जनाए ।"
पाश्र्व गायनबाट गोजीमा दामैदाम,"अहिले पाश्र्व संगीत सिर्जनामा पोखरेलसहित कालीप्रसाद बाँस्कोटा, राजनराज सिवाकोटी, दीपक शर्मा, कल्याण सिंह लगायत संगीतकार निकै सक्रिय छन् । यसअघि शम्भुजित बाँस्कोटा, सुरेश अधिकारी, महेश खडका, आलोकश्री, वसन्त सापकोटालगायतले म्युजिक डाइरेक्टरका रूपमा काम गरे । त्यो बेला उदितनारायण झा, दीपा झा, आशा भोसले, सञ्जीवनी, साधना सरगम, देविका बन्दना, विमला राई, सपना श्री, राजेशपायल राई, आनन्द कार्की, रामकृष्ण ढकाल, यम बराल, दीपक लिम्बू, रामचन्द्र काफ्लेहरू पाश्र्व गायनमा व्यस्त हुन्थे ।"
लोकवार्ता सम्मेलन,"लोकवार्ताबारे खोज अनुसन्धान, विचारविमर्श, गोष्ठीसम्मेलन तथा यसको अझ विस्तृत रूपमा उच्च शिक्षामा पठनपाठन हुनुपर्ने परिषद उपाध्यक्ष कपिलदेव लामिछानेले बताए । उनले भने लोकवार्ताका सामग्रीको संकलन, संरक्षण, सम्वद्र्धन, अध्ययन, विश्लेषण, प्रचारप्रसार र प्रकाशन गर्नु, जातजाति, धर्म तथा भाषाभाषीको पारस्परिक सद्भाव र तिनले गरेका कामको जानकारी लिनु, राष्ट्रिय एकतालाई सुदृढ बनाउनु सम्मेलनको उद्देश्य हो ।सम्मेलनले भोजपुरको टक्सार, सिद्धकाली, बालागुरु षडानन्द अधिकारीको जन्मस्थान दिङला, योगमायाको जन्मस्थान मझुवाबेंसी, अरुण गाउँपालिकाको पातले गुफा, च्यांग्रेको गढीलगायत स्थलगत अध्ययनसमेत गर्ने बताएको छ ।"
प्रह्लादको महक२,गृहमन्त्री थापाले सांगीतिक क्षेत्रमा समस्याको रूपमा रहेको पाइरेसी रोक्न गृह मन्त्रालयले पहल गर्ने आश्वासन दिए ।
ब्रेकअप को रिमेक गीत,"बुद्धवीर लामाको शब्द रहेको उक्त गीतलाई ज्वाला का लागि शिलाबहादुर मोक्तानले संगीत दिएका थिए भने आशा भोस्ले र उदितनारायण झाले गाएका थिए । रिमेक भर्सनका लागि भने विराज गौतम र मेलिना राईको जोडीले गाएको छ भने संगीत संयोजन ब्रिजेश श्रेष्ठले गरेका हुन् । ज्वाला को उक्त गीतका लागि नाचेका अभिनेता सरोज खनाल नै दी ब्रेकअप को रिमेकमा पनि नाचेका छन् । कविराज गहतराजले कोरियोग्राफी गरेको गीतमा अभिनेता खनाललाई फिल्मकै मुख्य कलाकार आशिरमान देशराज जोशी, शिल्पा मास्के, रेमनदास श्रेष्ठ, इच्छा कार्कीले साथ दिएका हेमराज बिसीको निर्देशन रहेको फिल्मलाई नरेन्द्र मैनालीले खिचेका हुन् । रुपक थापा, दीपक खतिवडा, रेनु राना र निर्देशक बीसीको संयुक्त लगानी रहेको दी ब्रेकअप पुस २७ देखि प्रदर्शनमा आउनेछ । नेपाल र अस्ट्रेलियामा छायांकन गरिएको फिल्मको कथा पनि निर्देशक बीसीको नै हो भने सुरेन्द्र पौडेलले सम्पादन गरेका हुन् ।"
अमेरिकी नागरिकता नीति फेरिँदै: जन्मकै आधारमा नपाइने,यसअघि ट्रम्पको आदेशअनुसार मेक्सिकोको सीमाक्षेत्रमा नेसनल गार्डका २ हजारभन्दा बढी सदस्य तैनाथ छन् । नोभेम्बर ६ मा हुने चुनावी नतिजा आफ्नो पक्षमा पार्न डेमोक्रयाटले आप्रवासीको विषयलाई प्रयोग गरेको देखिन्छ । ट्रम्पको रिपब्लिकन पार्टीले दुवै सदनमाथिको आफ्नो नियन्त्रण डेमोक्रयाटको पोल्टामा जान नदिन प्रयास गर्नेछ ।
फेरि चर्किंदै गोर्खाल्यान्ड,"खासगरी गोजमुमोको मत निर्णायक हुने गरेको छ । सुवास घिसिङ पुत्र मनले नेतृत्व गरेको गोर्खा राष्ट्रिय मुक्ति मोर्चाले विगतदेखि नै राज्यसँग निकट सम्वन्ध राख्दै आएको छ । उसले ममता वेनर्जीको दल तृणमूल कंग्रेसलाई समर्थक गर्ने पक्का छ । मोर्चाले सधैं भाजपाको पक्ष लिँदै आएको छ । गोर्खाल्यान्ड मागप्रति भाजपा सकारात्मक रहेको नेताहरू बताउँछन् । यसपटक दार्जिलिङको राजनीतिक माहोल अलि जटिल छ, विगतजस्तो सहज छैन विगतमा गोजमुमो एक ढिक्का थियो । अलि टुक्रिएको छ । विनय तामाङ, अनित थापालगायतले एउटा गुट नेतृत्व गरेका छन् । यही गुटले गोर्खाल्यान्ड टेरेटोरियल एड्मिनिस्ट्रेसनको समेत कुर्सी सम्हालिरहेको छ । संस्थापन गुटमा विमल, रोशन गिरी, रमेश आले, लोपसाङ लामा आदि नेता छन् ।"
श्रीलंकामा नयाँ मन्त्रिपरिषद्,"संसद्मा सभामुखले राष्ट्रपतिलाई संसद् स्थगन गर्ने उनको निर्णयमाथि पुनर्विचार गर्न आह्वान गरे पनि उनले बेवास्ता गरेका छन् । सभामुख करु जयसुर्याले राष्ट्रपतिले प्रधानमन्त्रीलाई बर्खास्त गर्नु अवैधानिक भएको बताएका थिए । अमेरिका, युरोपेली युनियन, भारत लगायतका अन्तर्राष्ट्रिय समुदायले श्रीलंकामा जारी राजनीतिक गतिरोध अन्त्य गर्न तथा संविधानको सम्मान गर्न आग्रह गर्दै आएका छन् ।"
भूटानको प्रधानमन्त्रीमा लोटे,"थिम्पु (एजेन्सी) भुटानको प्रधानमन्त्रीमा लोटे छिरिङ नियुक्त भएका छन् । उनलाई सोमबार भुटानी राजा जिग्मे खेसर नाम्गेल वाङचुकले प्रधानमन्त्रीमा नियुक्त गरेको कुइन्सेल अनलाइनले जनाएको छ । लोटे ड्रुक न्यामरुप छोग्पा (डीएनटी) पार्टीका अध्यक्ष हुन् । उनले यही नोभेम्बर ७ अघि आफ्नो मन्त्रिपरिषदका सदस्य छनोट गर्नेछन् । उनको दलले मंगलबार जारी गरेको विज्ञप्तिमा उल्लेख छ, छिरिङले संविधानअनुसार राजासमक्ष नामावली पेस गरेकाहरूलाई मन्त्रिपरिषद्को सदस्यका रूपमा छनोट गर्नेछन् । गत सेप्टेम्बर १५ र अक्टोबर १८ मा संसद्का ४७ सिटका लागि भएको चुनावमा डीएनटीले ३० सिट जितेको थियो । सन् २०१३ मा राजनीतिमा प्रवेश गर्नुअघि छिरिङले मोन्गार अस्पतालमा कन्सल्टेन्ट सर्जनका रूपमा काम गरेका थिए ।"
बिदेसिएकाको नेपाली माया,"अलिअलि बोल्न सक्ने भएपछि उनले कुरा खोलिन् । घर उदयपुर भनिन् । यो सन् २०१२ तिरको कुरा थियो । दलालले विदेश पठाइदिन्छु भनी १३ वर्षकै उमेरमा भारत लगेछ । उसले खेलाइखेलाई अर्कैलाई बेचिदिएछ । उसले पनि खेलाइखेलाई साउदी पुर्याएछ । साउदीमा सामूहिक बलात्कारको सिकार भएपछि घटना लुकाउन उनलाई हातखुट्टा भाँचेर मरेको भन्ठानी फोहरमा फालिदिएका रहेछन्, उनले भने, अहिले म नेपाली चेलीलाई खाडी नपठाऔं भन्ने सन्देश लिएर हिँडेको छु । विदेशमा ज्यान गुमाएका वा अंगभंग भएका परिवारलाई आत्मनिर्भर बन्ने बाटो देखाउनुपर्ने उनको भनाइ छ । कतारमा खोलिएको मेचीमहाकाली सेवा समाज गत वर्ष झापाको प्रशासन कार्यालयमा दर्ता भएको छ । महत पनि त्यसमा संलग्न छन् ।"
पोखरामा डेंगु : एकै दिन २२ नयाँ बिरामी,"शरीरमा सेता र काला धर्काहरू हुने एडिसज एजिप्टाई र एडिस एलबोपिक्टर्स नामको लामखुट्टेले टोकेपछि डेंगु सर्छ । अत्यधिक ज्वरो आउने, टाउको, पेट, आँखाको गेडी, जोर्नी, जीउ दुख्ने, वाकवाकी लाग्ने, शरीरमा रातो बिमिरा देखा पर्ने डेंगुका लक्षण हुन् । कसैकसैलाई रक्तस्राव पनि हुने गर्छ ।"
निर्मला हत्या प्रकरण: डीएनए परीक्षणका लागि ४ को नमुना संकलन,"महिला अधिकारकर्मीहरूले तिहार र छठसम्मका लागि आन्दोलन स्थगित गरेको जनाएका छन् । त्यतिबेलासम्म दबाबमूलक रूपमा ज्ञापनपत्र बुझाउने, छलफल तथा अन्तरक्रियात्मक कार्यक्रमहरू गरिरहने जनाएका छन् । छठ पछिसम्म पनि अपराधी पत्ता नलागे आन्दोलन चर्काइनेछ, दबाबमूलक संघर्ष समिति संयोजक हेलेन श्रेष्ठले भनिन्, त्यति बेलासम्म हामीले दबाबमूलक रूपमा विभिन्न कार्यक्रम गरिरहने छौं ।"
साइपालमा चहलपहल,सन् २०१० मा फ्रान्सेली प्रख्यात आरोही पाउलो ग्रोबरले उत्तरी मोहोडाबाट चढ्ने प्रयास गरेका थिए । तर प्रतिकूूल मौसमका कारण सफल हुुन सकेनन् । ६५०० मिटरको सानो चुुचुरोबाट फोटोग्राफी गरेर फर्किए । अहिलेसम्म साइपालको सबैभन्दा उचाइबाट लिइएको भनेर इन्टरनेटमा भेटिने तस्बिर पाउलो ग्रोबरकै टिमले खिचेको हो ।
फेरि नक्कली डिपार्चर स्ट््याम्प,भिजिट भिसा निर्देशिका अस्वीकृत पर्यटक भिसामा खाडी जान स्थानीय तहबाट आर्थिक हैसियत खुल्ने सिफारिस बनाउनुपर्ने गरी अध्यागमन विभागले बनाएको निर्देशिका गृहले अस्वीकृत गरिदिएको छ । विभागले सेटिङमा खाडी देश पठाएर अलपत्र पार्ने क्रम बढेपछि भिजिट भिसा निर्देशिका बनाएर गृहमा पठाएको थियो । निर्देशिकामा ४० वर्ष कटेका र स्नातक तह उत्तीर्णबाहेकले खाडी देश जाँदा सिफारिस बनाउनुपर्ने नियम समेटिएको थियो ।
मदरसा विधेयकमा विभाजन,मुस्लिम सांसदले भने विधेयकको समर्थन गरेका छन् । नेकपाका मोहम्मद समिमले मुस्लिमलाई अर्कै आँखाले हेर्ने धारणामा परिवर्तन आउनुपर्ने बताए । संघीय सरकारले समेत यस्तो बोर्ड गठन गरेको उल्लेख गर्दै उनले मदरसा शिक्षा समुदायकै सहयोगमा चलेकाले यसलाई गलत अथ्र्याउन हुँदैन भने ।
घटेन मुलुकको घाटा,"कर्जा वृद्धिदर २ प्रतिशत यो आर्थिक वर्षको पहिलो दुई महिनामा बैंक तथा वित्तीय संस्थाको कर्जा प्रवाह २ प्रतिशतले बढेको छ । अघिल्लो वर्षको सोही अवधिमा यस्तो कर्जा २१ प्रतिशतले बढेको थियो । उक्त अवधिमा निजी क्षेत्रतर्फ प्रवाहित कर्जामध्ये भदौमा वाणिज्य बैंकको कर्जा प्रवाह २ प्रतिशत, विकास बैंकको २७ प्रतिशत र वित्त कम्पनीको ०५ प्रतिशतले बढेको छ । वार्षिक विन्दुगत आधारमा गत भदौमा बैंक तथा वित्तीय संस्थाबाट प्रवाहित कर्जा करिब साढे २२ प्रतिशतले बढेको राष्ट्र बैंकले जनाएको छ ।"
व्यवसाय क्षमता विकासमा एमओयू,"नेपाल उद्योग वाणिज्य महासंघ र दक्षिण कोरियाको साना तथा मझौला व्यवसाय निगम (एसबीसी) बीच समझदारी पत्रमा हस्ताक्षर भएको हो । अन्तर्राष्ट्रिय बजारमा दुवै देशका साना तथा मझौला व्यवसायको प्रतिस्पर्धी क्षमता विकासका लागि नीतिगत सुधारमा पहल, विज्ञता तथा सूचना आदानप्रदान र आर्थिक व्यावसायिक सहयोग अभिवृद्धि गर्ने समझदारी पत्रमा उल्लेख छ, महासंघद्वारा जारी विज्ञप्तिमा भनिएको छ । समझादारी पत्रमा महासंघका कार्यवाहक अध्यक्ष शेखर गोल्छा र एसबीसी कोरियाका अध्यक्ष ली साङ जिकले हस्ताक्षर गरेका छन् । यसबाट समग्रमा साना तथा मझौला व्यवसायलाई युग सुहाउँदो रूपमा विकास गरी त्यसमार्फत दुवै देशका जनताको आर्थिक सामाजिक विकासमा सहयोग पुग्ने विश्वास गरिएको छ, विज्ञप्तिमा भनिएको छ । समझदारी पत्रमा यसका उद्देश्य, सहयोगका क्षेत्र, समन्वय गर्ने अधिकारीको व्यवस्था, कार्यान्वयन इकाई, वित्तीय व्यवस्थापनलगायत १५ दफाहरू समेटिएका छन् ।"
बजेटमा दबाब बढ्ने मुद्रा कोषको आकलन,दक्षिण एसियाबारे पछिल्लो अपडेट सार्वजनिक गर्दै कोषले यो क्षेत्रमा सन् २०१८ र २०१९ मा ७ प्रतिशतको वृद्धिदर रहने अनुमान गरेको छ । भारत र बंगलादेशको अर्थतन्त्रमा भएको सुधारले यसमा भूमिका खेल्ने कोषको आकलन छ । यो क्षेत्रमा खाद्यान्नको मूल्य सन्तुलनका कारण महँगी वृद्धि कमी हुने भए पनि अन्तर्राष्ट्रिय बजारमा बढ्दो तेलको मूल्यको कारण यहाँका मुलुकमा महँगी बढ्नुका साथै चालु खाता घाटा बढ्न सक्ने कोषको अनुमान छ ।
कर विवादले रुद्राक्ष किनबेच कम,स्वरूप बिगार्ने गरी कृषकहरूले प्लास्टिक क्लिप राखेपछि व्यवसायी संघ र प्रहरीको टोलीले केही कृषकका क्लिप हटाएको थियो ।
सेतो चिनी पाटनमै भण्डारण,"नलगाडको गौंथले र लहरे लेकमा अवैध तवरले संकलन गरेको दुई हजार क्विन्टल सेतो चिनी लुकाएर राखेको स्थानीय प्रवेश सिंहले बताए । उनका अनुसार व्यवसायीले गत भदौअसोजमा जथाभावी सेतो चिनीको संकलन गरेका हुन् । त्यस्तै बारेकोटको मुसे, चाखुरे, कोटे, कालीमुरी, दियावाल्न, देउरालीपाटन, ठाकुरजी, कराइचुला, खुम्बु, कुशे गाउँपालिकाको रातापाटन, बांगाडाँडा, सरुकाँद, चाल्नेचौर, जुम्लाको इमिल्चा, गोठीचौर, नापानी र डोल्ला लेकमा लुकाइराखेको सेतो चिनी बरामद हुन नसकेको हो । ती लेकममा पुगेर अवैध सेतो चिनीको बरामद गर्न हिँडेको नेपाल प्रहरी, सशस्त्र प्रहरी र वन कर्मचारीको टालीलाई बारेकोट ४ मा अवरोध भएको छ । स्थानीय जनप्रतिनिधि, जडीबुटी व्यवसायीलगायतले सेतो चिनी डम्पिङ भएको स्थानतर्फ जान लाग्दा रोक लगाएको सहायक जिल्ला वन अधिकृत नवराज पौडेलले बताए । डिभिजन वनको इजाजत नभए पनि स्थानीय तहले अनुमति दिएर सेतो चिनी संकलन भएकाले बरामद गर्न समस्या छ, उनले भने, अवैध रूपमा सेतो चिनी संकलन गर्न किन दिएको भन्दा गाउँपालिका प्रतिनिधिले स्थानीय सरकारको अधिकार प्रयोग गरेर उक्त कार्य गरेको जवाफ दिने गरेका छन् । वन कर्मचारीले गत महिना बरामद गरेको झन्डै २ हजार क्विन्टल सेतो चिनी पनि अलपत्र परेर कुहिन लागेको उनको भनाइ छ ।अवैध रूपमा सेतो चिनी के कति संकलन भएको भन्ने अनुसन्धानका लागि टोली खटिए पनि पाटनमा पुग्न नपाएको सहायक जिल्ला वन अधिकृत पौडेलले जानकारी दिए । विभिन्न लेकमा हजारौं क्विन्टल सेतो चिनी लुकाइराखेको भन्ने सूचना आएको छ, उनले भने, गाउँपालिकाले मूल्यवान् जडीबुटी सेतो चिनी अवैध तवरले जथाभावी संकलन तथा निकासी गर्न अनुमति नदिनुपर्ने हो । उनका अनुसार वनको संकलन पुर्जीबिना नै करोडौंको सेतो चिनी चोरी निकासी भएको छ । असोजमा सेतो चिनीको संकलन भएको हो । अवैध रूपमा सेतो चिनी चोरी निकासी हुँदा लाखौं राजस्व चुहावट भएको छ ।"
सत्तीमा अब मूल भन्सार,"बाटोघाटोको असुविधा भएकाले बाटोघाटो सुधार गर्न आवश्यक रहेको पनि उनले सुनाए । उनले भने, व्यापारीलाई सामान आयात निर्यातका लागि सहज वातावरण बनाउन मेरो प्रयास रहन्छ । मूल भन्सारका रूपमा काम थालिएपछि सशस्त्र प्रहरीको टोली सुरक्षाका लागि भन्सार कार्यालयसँगै टेन्ट लगाएर बसेको छ ।"
आईएमईको एक लाख मल्ललाई,"काठमाडौं (कास) रेमिटयान्स सेवा प्रदायक कम्पनी आईएमईले दसैंमा २० लाख योजनाअन्तर्गत पहिलो महिनाको विजेता घोषणा गरेको छ । क्यो दाई रेमिटयान्स जापानबाट नेपालमा आईएमई गर्ने नेत्रबहादुर मल्ल पहिलो महिनाको विजेता भएका छन् । सफ्टवेयर पद्धतिमा आधारित लक्की ड्र बाट विजेता घोषित हुनुभएको हो, विज्ञप्तिमा भनिएको छ । सेवाग्राही मल्लले १ लाख रुपैयाँ प्राप्त गर्नेछन् । गत असोज ७ गतेदेखि सुरु योजना मंसिर मसान्तसम्म लागू हुने छ । यस योजनाअन्तर्गत अहिलेसम्म मासिक लक्कीड्र बाट एक जना, साप्ताहिक लक्की ड्र बाट पाँच जना र दैनिक लक्कीड्र बाट तीन सय जना विजेता घोषित भइसकेका छन् । एक जना भाग्यशालीलाई २० लाखको पुरस्कार छ ।"
हानकुक टायरको बिक्रेता एलएचएसएस,"एलएचएसएस कम्पनी २०१८ मा स्थापित भएको हो । उक्त कम्पनीले विश्वव्यापी रूपमा प्रख्यात आटोमोटिभ्स तथा सहायक वस्तुहरू आयात गरी बिक्री वितरण गर्ने जनाएको छ । हाल ब्याट्री, लुब्रिकेन्टस् र टायर व्यवसायमा संलग्न छ, विज्ञप्तिमा भनिएको छ, लक्ष्मी समूह एक स्थापित व्यावसायिक कम्पनीहरूको समूह हो, जसअन्तर्गत धेरै कम्पनी पर्छन् । हानकुक भने दक्षिण कोरियाको टायर निर्माण ब्रान्ड हो । हानकुक पछिल्ला केही वर्षदेखि नेपालमा रहेको छ । २०१८ मा हानकुक टायरले लक्ष्मी समूहसँग मिलेर नेपाली बजारमा सेवा प्रदान गर्ने योजना लिएर आएको छ, विज्ञप्तिमा भनिएको छ ।"
एयरलाइन्स टिकटमा इसेवाको अफर,"यसअन्तर्गत हरेक दिन प्रथम पुरस्कार शत प्रतिशत पैसा फिर्ता, दोस्रो पुरस्कार ५० प्रतिशत पैसा फिर्ता र तेस्रो पुरस्कार इसेवामा १ हजार रुपैयाँ ब्यालेन्स दिइने कम्पनीले जनाएको छ । यो अफर कात्तिक २० गतेसम्म चल्नेछ । यी सेवाले यसअघि दसैंमा यस्तै अफर घोषणा गरेको थियो । अफरअन्तर्गत करिब ३ सयले पुरस्कार जितेको कम्पनीले जनाएको छ । इसेवामा हालसम्म ४७ बैंकहरू समावेश छन् । यी बैंकबाट इसेवामा रकम लैजान र इसेवाबाट यी बैंकमा रकम जम्मा गर्न सकिन्छ ।"
अर्थको आश्वासनपछि धान खरिद प्रक्रिया सुरु,"अर्थले थप निकासा गर्ने भएपछि संस्थानले पनि बुधबार छलफल गरेर खरिदको प्रक्रिया अगाडि बढाउने तयारी छ । त्यसपश्चात खरिद प्रक्रियाका लागि प्रमुख जिल्ला अधिकारीलाई पत्रचार गरिने खनालले बताए । संस्थानले वार्षिक कार्यक्रमबाहेक कुल उत्पादनको १ प्रतिशतको खरिद गर्दा थप १८ करोड ४० लाख ७८ हजार र दुई प्रतिशत खरिद गरे ६९ करोड ८१ लाख ६२ हजार रुपैयाँ बजेट आवश्यक पर्छ । उक्त बजेट पनि अर्थसँग माग गरिएको छ । पहिलो चरणमा उत्पादनको १ प्रतिशत खरिद गरिने मन्त्रालयका प्रवक्ता ढकालले बताए । कृषि मन्त्रालयका अनुसार समयमै वर्षा र रोपाइँ शत प्रतिशत भएकाले धान उत्पादन ५५ लाख टनभन्दा बढी हुन्छ । उक्त परिमाणमको १ देखि २ प्रतिशतसम्म खरिद गर्ने योजना सरकारको छ । एक प्रतिशत खरिद गर्दा ५३ हजार ३ सय २२ टन किन्नुपर्छ । संस्थानले वार्षिक कार्यक्रमअन्तर्गत ३५ हजार टन खरिद गर्ने लक्ष्य राखेको छ । उक्त धान खरिद गर्न ९१ करोड ८६ लाख रुपैयाँ विनियोजन गरेको छ । ३५ हजार टन तत्काल खरिद गरिने ढकालले बताए । बाँकीको थप १८ हजार ३ सय २२ टनको हकमा खरिद र बिक्रीबीचको अन्तर मूल्य अर्थले दिन्छ, ढकालले भने । संस्थानले वार्षिक कार्यक्रमअन्तर्गत धनगढी, राजापुर, लहान, नेपालगन्ज, भैरहवा, वीरगन्ज, जनकपुर, महेन्द्रनगर र विराटनगरबाट खरिद गर्ने लक्ष्य राखेको छ ।"
मध्यभोटेकोसी दुई वर्षभित्र,"पब्लिक सेयर झन्डै ३ अर्ब मध्य भोटेकोसी जलविद्युत् आयोजनाले आईपीओ अनुमति पाएपछि २ अर्ब ९४ करोडको सेयर खुलाउने गृहकार्यमा छ । २ अर्ब ९४ करोडमा कर्मचारी सञ्चय कोषलाई १९ दशमलव ५, सञ्चयकोषका कर्मचारीलाई १ प्रतिशत, चार वटा स्थानीय संस्थापक सेयरधनी संस्थाका कर्मचारीलाई ३ दशमलव ५, जिल्लाबासीलाई १० प्रतिशत र देशबासीका लागि १५ प्रतिशत सेयर खुलाइनेछ ।"
नेप्से साढे ७ अंकले बढयो,मंगलबार नेप्से परिसूचक बढे पनि कारोबार रकम भने घटेको छ । करिब ४ हजार १ सय कारोबारबाट १ सय ६३ कम्पनीका ९ लाख २४ हजार ६ सय ६५ कित्ता सेयर किनबे भए । ती खरिदबिक्रीमा २२ करोड १८ लाख रुपैयाँ बराबरको सेयर कारोबार भएको छ ।
प्लटिङले मासिँदै खेत,"विगत वर्षमा शारदा खोला आसपासमा चारैतिर धान तथा गहुँ बाली खेती हुने गथ्र्यो । तर, अहिले अधिकांश स्थानमा घर निर्माण भएका छन् । आफ्ना खेतयोग्य जग्गाको मूल्य बढाउन किसानले जथाभावी ग्रामीण सडक निर्माण गरिरहेको शर्माको भनाइ छ । उनका अनुसार सरकारले खेतीयोग्य जग्गा मास्न रोक लगाए पनि जग्गाधनीले नै बेवास्ता गर्दै आएका छन् ।"
गुणस्तरीय पोल्ट्री उत्पादनमा जोड,"अमेरिका, अस्ट्रेलिया, जर्मनी, जापान, भारत र नेपालका पोल्ट्री अनुसन्धानकर्मीहरूले आफूले गरेको अनुसन्धानका विषयमा कुरा राखेका थिए । कार्यपत्रहरू ६ वटा समूहमा आएका थिए । नीति निर्माण र सामाजिक अर्थतन्त्रका विषयमा कार्यपत्र थियो । कुखुराको पोषण, स्वास्थ्य, व्यवस्थापन, जैविक सुरक्षा तथा घरेलु कुखुरापालनका विषयमा अनुसन्धानमूलक कार्यपत्रहरू आए, बस्नेतले जानकारी दिए ।"
रैथाने धान जोगाउँदै किसान,"खाद्य मात्रै होइन, औषधीय महत्त्व पनि छ । सुगर र प्रेसरका बिरामीलाई हामीले उसिना चामल सिफारिस गर्छौं, डा विनीत थापाले भने, यहाँका कतिपय धानको चामलमा औषधीय गुण छ । बिरामीले सिधै खान मिल्छ । कतिपय रिसर्चबाट पनि यो प्रमाणित हुन्छ ।"
एकीकृत भन्सार जाँच चौकी : अस्थायी रूपमा सञ्चालन गरिने,"निर्माण कम्पनीले समयमा निर्माण काम सम्पन्न गर्न अहिले प्रवेश र निकासीद्वार, गोदाम घर, सुरक्षा ब्लक, क्यान्टिन, चिलिङ सेन्टर, पशु र कृषि क्वारेन्टाइन चेकपोस्ट, ल्याबलगायत संरचनाको निर्माणमा तीव्रता दिएको छ । जाँच चौकीदेखि रानी र रोडशेष चोकबीचमा जो ६० मिटर चौडा सडक निर्माण अन्तिम चरणमा पुगेको छ । एकीकृत जाँच चौकी निर्माण कम्पनीका सन्दीप गोयलले गत वर्ष साउन अन्तिम साता आएको बाढीले ४ महिना निर्माण काम अवरुद्ध भएकाले काम प्रगति हुन ढिलाइ भएको बताए । उनले आउँदो वैशाखभित्र जाँच चौकी निर्माण सम्पन्न गर्ने योजनाका साथ काम अघि बढाएको बताए ।"
दीपकलाई सफलता,"जनकपुरका ३४ वर्षे दीपकले रेड द हिमालयका लागि ४५ वर्षदेखि तयारी गर्दै आएको बताए । आफूले मनाङ र मुस्ताङ क्षेत्रमा गएर अभ्यास गर्ने गरेको उनले सुनाए । उनका अनुसार नेपालमा पनि यस्ता इभेन्ट गर्नका लागि मनाङ, मुस्ताङलगायत थुप्रै ठाउँ उपयुक्त छ । सानो लगानीबाट पनि एडभेन्चर स्पोर्टले देशको पयर्टन प्रवद्र्धनमा एकदमै ठूलो टेवा पुग्ने आफ्नो अनुभव रहेको उनले सुनाए । नेपालमा पनि त्यस्तै इभेन्ट गर्न आफू लागिपर्ने दीपकको सोच छ ।"
पुष्पलाल स्मृति ब्याडमिन्टन हुने,"काठमाडौं (कास) राष्ट्रिय ब्याडमिन्टन संघको आयोजनामा आठौं पुष्पलाल स्मृति राष्ट्रिय ब्याडमिन्टन कात्तिक २७ देखि काठमाडौंमा हुने भएको छ । २०६८ सालबाट र्याङकिङ प्रतियोगिताबाट सुरु गरिएको प्रतियोगिता त्रिपुरेश्वरस्थित राखेप कभर्डहलमा हुनेछ । पुरुष र महिला एकल तथा युगल, यू १७ छात्रछात्रा एकल र भेट्रान्स युगल (४५ वर्ष माथि) गरी ७ विधामा प्रतिस्पर्धा हुने संघले जनाएको छ । दुवैतर्फका एकल विजेताले ५० हजार, उपविजेताले २५ हजार र तेस्रोले १० हजार, युगलतर्फ पहिलोले २०, दोस्रोले १० र तेस्रोले ५ हजार रुपैयाँ पुरस्कार पाउने छन् । यस्तै यू१७ तर्फ छात्रछात्रा दुवैमा पहिलो, दोस्रो र तेस्रो हुनेले क्रमश: १५ हजार, ७ हजार र ५५ हजार प्राप्त गर्ने छन् । भेट्रान्सतर्फका विजेताले गिफ्ट ह्याम्पर जित्नेछन् । नेपाल ब्याडमिन्टन संघको प्राविधिक सहयोगमा हुने प्रतियोगितामा करिब २ सय खेलाडीले भाग लिने जनाइएको छ । गत वर्ष पुरुष एकलमा सेनाका रत्नजित तामाङ, महिलामा पूर्वाञ्चलकी जेशिका गुरुङ, यू१७ मा सेनाका प्रफुल महर्जन र जेशिकाले सफलता पाएका थिए ।"
खराब मैदानमा सिटीको जित,"अंकतालिकामा पाँचौं स्थानमा रहेको टोटेनहमका लागि गएराति निराशापूर्ण रह्यो । ५ खेलमा पहिलो खेल हारेपछि यो टोली सिटीभन्दा ५ अंकले पछि छ । टोटेनहमका डिफेन्डर टोबी अल्डरवेरेल्डले हारको कारण मैदानलाई जिम्मेवार देखाए । इमानदार भएर भन्ने हो भने मैदान ठीक थिएन । तर, टोटेनहमका व्यवस्थापक मोउरिसियो पोचेटिनोले भने मैदानभन्दा कमजोर डिफेन्सका कारण गोल खानुपरेको निरासा व्यक्त गरे । मैदानको अवस्था दुवै टिमका लागि उस्तै थियो । तर आज हामीले खाएको गोल स्तरको खेलमा हुनेखाले गोल होइन ।"
शेख सलमानलाई साफको साथ,"एन्फाले विराटनगर, बुटवल वा कन्चनपुरमा साफ महिला च्याम्पियनसिप आयोजना गर्न सकिने भन्दै साफलाई यसअघि नै जानकारी गराइसकेको छ । च्याम्पियनसिप आयोजनाका दाबी गर्ने एन्फा एक्लो सदस्य पनि हो । साफका महासचिवले यही साता नेपाल आउने र त्यसपछि आयोजनास्थलबारे निर्णय लिइने पनि पाँडेले बताए ।"
पाराग्लाइडिङको विश्वकप भोलिदेखि,"उद्घाटन समारोह गर्न स्टेज, खेलाडीको आकस्मिक उपचार र दर्शक सुविधाका लागि स्टेज व्यवस्थापन हुन बाँकी छ । प्रतियोगिता आयोजनामा सघाउने भनेर गठित समिति र उपसमितिको जिम्मा लिएका पदाधिकारी निस्क्रिय भइदिँदा समस्या भएको वालिङ नगरप्रमुख दिलीपप्रताप खाँडले बताएका छन् ।"

शीर्षक,विवरण
गौतमका लागि उपनिर्वाचन: काठमाडौं ७ खाली,विकास निर्माणलाई तीव्रता दिन र घोषणापत्रको सही कार्यान्वयनका लागि भन्दै संसद् छिर्न खोजेका गौतम यसअघि पटक(पटक सांसद(मन्त्री भइसकेका छन् । उनी तीनपटक गृहमन्त्री भए । पटक(पटक सांसद भए । चुनाव हारेदेखि नै सांसद बन्ने इच्छा राख्दै गौतम दौडिए पनि अन्य शीर्ष नेताहरू अध्यक्षद्वय ओली तथा दाहाल र वरिष्ठ नेता माधव नेपालले कुनै आपत्ति जनाएका छैनन् । उनीहरू गौतमलाई ल्याउने पक्षमा नै छन् । त्यसैले सचिवालयमा मानन्धरको पत्रको सहज प्रवेश भयो । त्यस विषयमा आउँदो बैठकबाट निर्णय गर्ने कार्यसूची तय गरिएको छ ।
राज्यकोषको करोडौं खर्च,"संविधानविद् भीमार्जुन आचार्यले जनताले चुनेको व्यक्तिलाई राजीनामा गर्न लगाएर चुनाव गराउन खोज्नु जनताकै मतको अपमानका भएको टिप्पणी गरे । पार्टीको निजी खर्चमा चुनाव हुने होइन, जनताले तिरेको करबाट उपनिर्वाचन हुने हो, उनले भने, कानुनी र संवैधानिक रूपमा एउटाले राजीनामा दिँदा त्यहाँ उपनिर्वाचन गराउनुपर्ने विषय गलत नहोला । तर, अहिले एउटा व्यक्तिका लागि गर्न खोजिएको प्रयत्न भने लोकतान्त्रिक व्यवस्था सुहाउँदो छैन । उनले विधिवत रूपमा भइसकेको चुनाव र जनताको मत, राज्यकोषबाट हुने खर्च सबै कुरालाई बेवास्ता गरेर उपनिर्वाचनका लागि निर्णय लिने व्यक्ति तथा पार्टीले त्यसको चित्तबुझदो जवाफ दिन सक्नुपर्ने उनले बताए ।"
बाली छाडेर बाँस,"बाँसको व्यापार असार, साउन, भदौ र असोजबाहेक अरू आठ महिना हुने गर्दछ ।"
यूएईमा नेपालीलाई ५ वर्ष जेल,"यूएईको राजधानी आबुधाबीस्थित नेपाली दूतावासका अनुसार जोशीले जेल सजाय भुक्तान गरी पीडित परिवारलाई २ लाख दिराम ब्लडमनि बुझाएपछि मात्रै स्वदेश फिर्न पाउने छन् । फिलिपिनोको हत्या २० अगस्ट २०१४ मा भएको थियो । सर्वोच्चको पूर्ण इजलासले फैसला सुनाएको हो । जोशी सुपरभाइजर थिए । काम लगाउँदा विवाद बढेपछि जोशीले चक्कु प्रहार गरी हत्या गरेको विवरण फैसलामा उल्लेख छ, यूएईका लागि कार्यवाहक राजदूत सागर फुयालले भने, जोशीले समेत हत्या गरेको अदालतमा स्वीकार गरेका छन् ।"
निराश भएर फर्किए सुस्तावासी,"पुलबारे संघीय मामिला तथा सामान्य प्रशासन मन्त्री लालबाबु पण्डितले चासो देखाउनुभएको छ, जैसवालले भने, त्यही भएर पुल बन्ने आशा जागेको छ । गत भदौ ५ गते विहारका जनताले सुस्ताका बासिन्दा आउजाउ गर्ने नेपाल भारतको सीमामा खाडल खनेर सडक अवरुद्ध गरिदिए । जसले गर्दा एक सातासम्म गाउँबाट विद्यार्थी कलेज र स्कुल जानबाट वञ्चित भए । पछि गाउँपालिका प्रमुख रामप्रसाद पाण्डेसहितको टोली मिलेर समस्या समाधान गरेका थिए ।"
ट्रायल फेललाई लाइसेन्स दिनेविरुद्ध मुद्दा,"अख्तियारले उनीहरूलाई भ्रष्टाचार निवारण ऐन २०५९ को दफा १३ अनुसार हदैसम्मको जरिवाना र कैद सजाय गर्न अभियोगपत्रमा मागदाबी गरेको छ । अनुसन्धानका क्रममा ती कर्मचारीले ट्रायल फेल भएकालाई लाइसेन्स दिएको खुलासा भएपछि उनीहरूविरुद्ध भ्रष्टाचार मुद्दा दायर गरिएको अख्तियारका प्रवक्ता सहसचिव रामेश्वर दंगालले जनाए ।अनुसन्धान सिलसिलामा ती तीन कार्यालयबाट गत माघ १ देखि फागुन २५ सम्म कार, जिप, डेलिभरी भ्यानको प्रयोगात्मक परीक्षाको नतिजा फेरबदल एवं थपघट गरी गराई २ सय ४ वटा लाइसेन्स जारी गरेको पाइयो, अख्तियारद्वारा जारी विज्ञप्तिमा छ ।"
धमाधम बनाइँदै सडक,देशका विभिन्न भागदेखि भारतबाट समेत यस गाउँका बासिन्दा मोटर नै रिर्जभ गरी दसंै मान्न आउँछन् । बाहिरबाट करिब १० हजार स्थानीय दसंैमा घर आउने अनुमान छ । उनीहरूलाई लक्षित गर्दै पालिकाले भाडामा स्काभेटर लिएर बाटो खोल्न थालिएको हो । घण्टाको चार हजार ६ सय रुपैयाँ बोलकबोलमा लिइएको स्काभेटरका साथमा पालिकाका एक प्राविधिक छन् ।
गाउँपालिकाद्वारा १७ वटा पिङ,"तीन दशकअघिसम्म गाउँगाउँमा रोटेपिङ र लिङ्गेपिङ हुन्थ्ये । निधारमा रातो टीका, कानमा जमरा सिउरेर र नयाँ कपडा लगाएर पिङमा घुइँचो लाग्थ्यो । अहिले त्यो क्रम घट्दो मात्र होइन, लोपोन्मुख अवस्थामा पुगेको स्थानीय बताउँछन् ।"
ढकन उत्पादन सुरु,यी उत्पादनहरू लोकप्रिय हुँद गएपछि उत्साहित भएर नयाँ काममा पनि हात हालेको उनले बताए । यो कामका लागि सात करोड रुपैयाँ थप लगानी गरेको उनले बताए ।
दुराचार आरोपमा समातिए,हेटौंडा (कास) बालिकालाई यौनदुराचार गरेको आरोपमा प्रहरीले एक युवकलाई पक्राउ गरेको छ । मकवानपुरको दुर्गम कैलाश गाउँपालिका ३ का १९ वर्षीय कुमार थिङले ११ वर्षीया बालिकाको संवेदनशील अंग समात्ने एवं हातपात गरेको आरोपमा प्रहरीले पक्राउ गरेको हो । प्रहरीले थिङलाई बालयौन दु्रुपयोगअन्तर्गत मुद्दा चलाएको छ ।
खपटासहित दुई पक्राउ,दोलखा (कास) लोपोन्मुख वन्यजन्तु सालकको खपटा (ओखेटोपहार) सहित दुई जनालाई प्रहरीले पक्राउ गरेको छ । भीमेश्वर नगरपालिका३ स्थित चरिकोटको जंगलबाट सोमबार पक्राउ परेकाहरूमा सिन्धुलीस्थित कमलामाई नपा ३ वस्ने अर्जुन देवकोटा र सौरभ गोले छन् । दुई केजी नौ सय ग्राम खपडासहित उनीहरू पक्राउ परेका हुन् । खपटासहित पक्राउ परेका २ जनालाई प्रहरीले मंगलबार सार्वजनिक गरेको थियो ।
टिस्टुङ महोत्सव आज,"हेटौंडा (कास) मकवानपुर थाहा नगरपालिकाको बज्रबाराही (टिस्टुङ) मा बुधबारदेखि चारदिने टिस्टुङ महोत्सव हुँदै छ । शनिबारसम्म सञ्चालन हुने टिस्टुङमा महोत्सवको सम्पूर्ण तयारी पूरा भएको मूल आयोजक समारोह समितिका संयोजक इन्द्रबहादुर श्रेष्ठले बताए । थाहा नगरपालिका ६ सरस्वती बजारमा सञ्चालन हुने महोत्सवमा १ सय ६० स्टल छन् । स्टलहरूमा मालसामान राख्ने काम धमाधम भइरहेको छ, उनले भने । टिस्टुङलाई चिनाउने र टिस्टुङको प्रवद्र्धन हुने खालका स्टलहरू महोत्सवमा राखिएका छन् । महोत्सवमा सांस्कृति झाँकी प्रदर्शनी, मौलिक खानाका परिकारहरू, कृषि उपज प्रदर्शनी तथा बिक्री, घरेलु सामग्री प्रदर्शन तथा बिक्री, ऐतिहासिक तथा धार्मिक क्षेत्रको अवलोकनको अवसर महोत्सवका आकर्षण हुन् ।"
गैंडा सिकारी पक्राउ,चितवन (कास) दुर्लभ वन्यजन्तु गैंडा मारेको अभियोगमा १० वर्षअघि मुद्दा दायर भए पनि फरार रहेका एक अभियुक्त बिहीबार पक्राउ परेका छन् । उनलाई १५ वर्ष कैद र ५० हजार रुपैयाँ जरिवाना हुने फैसला भएको थियो । पक्राउ पर्नेमा पूर्वी नवलपरासी कावासोती नगरपालिका१० रतौलका ईश्वरीप्रसाद महतो रहेको चितवन राष्ट्रिय निकुञ्ज कार्यालयले जानकारी दिएको छ ।चितवन राष्ट्रिय निकुञ्जका सूचना अधिकारी रहेका सहायक संरक्षण अधिकृत नुरेन्द्र अर्यालका अनुसार महतोको मुद्दा फैसला भएको पनि चार वर्षभन्दा बढी भएको छ । उनीविरुद्ध ०६६ साल असोज २८ गते चितवन निकुञ्जमा मुद्दा दायर भएको थियो ।
उपकरण खरिद अनियमितता: स्वास्थ्य मन्त्रालयले गरेन कारबाही,"उपकरण खरिदमा अनियमितता गर्ने प्रक्रियाबारे केही थाहा नभएको मन्त्रालयमा कर्मचारी बताउँछन् । मन्त्रालयको गुणस्तरमापन महाशाखा प्रमुख डा दीपेन्द्ररमण सिंह भन्छन्, मन्त्रालयको सबै शाखामा नयाँ कर्मचारी छन्, यसबारे केही बुझ्न सकिएको छैन । न्याम्सका निमित्त उपकुलपति सुबोध अधिकारीले पनि आफू न्याम्समा भर्खरै आएको भन्दै खरिद एकाइको अनियमितताबारे बुझ्न नपाएको बताए ।"
चितुवाको छालासहित ४ पक्राउ,"काठमाडौं (कास) चितुवाको छालासहित प्रहरीले ४ जनालाई सोमबार पक्राउ गरेको छ । पक्राउ पर्नेमा कपिलवस्तुका २८ वर्षीय सुराजन थापा, गोरखाका २३ वर्षीय सलिम मियाँ, स्याङ्जाका २३ वर्षीय सोमराज श्रेष्ठ र अर्घाखाँचीका २८ वर्षीय मानबहादुर नेपाली छन् । बिक्री गर्ने उद्देश्यले झोलामा लुकाएर लैजाँदै गर्दा नागढुंगाबाट ४ वटा चितुवाको छालासहित उनीहरू पक्राउ परेका हुन् ।"
सिक्री लुटेरा नियन्त्रणमा,काठमाडौं (कास) रातको समयमा पैदलयात्रीको सिक्री लुटेर भाग्दै गर्दा सनम शेर्पा पक्राउ परेका छन् । सोलुखुम्बु घर भएका २० वर्षीय शेर्पा सोमबार राति न्युरोडमा सञ्जय मानन्धरको डेढ तोला सुनको सिक्री लुटेर भाग्न खोज्दा पक्राउ परेका हुन् । महानगरीय प्रहरी जनसेवाको टोलीले उनलाई सिक्रीसहित पक्राउ गरेको थियो ।
फरार प्रतिवादी जेल चलान,काठमाडौं (कास) ठगी मुद्दामा फरार रहेका अजय महर्जनलाई जेल चलान गरिएको छ । उनलाई सोमबार ताहाचलबाट पक्राउ गरी आइतबार जिल्ला अदालतमा फैसला कार्यान्वयनका लागि पेस गरिएकोमा मंगलबार केन्द्रीय कारागार सुन्धारा पठाइएको हो । उनी सदस्य रहेको सहकारी संस्थाले निक्षेपकर्ताबाट ४ करोड १७ लाख रूपैयाँभन्दा बढी संकलन गरी हिनामिना गरेको थियो । यही आरोपमा २ जना यसअघि पक्राउ परिसकेका छन् । गत वर्ष वैशाखमा जिल्ला अदालतले उनलाई ४० लाखभन्दा बढी जरिवाना र दुई वर्ष ८ महिना कैद सजाय सुनाएको थियो ।
बसको ठक्करले मृत्यु,काठमाडौं (कास) बसले ठक्कर दिँदा मंगलबार मोटरसाइकलमा सवार एक युवकको ज्यान गएको छ । ललितपुरको खुमलटारमा बा५च १८९ नम्बरको बसले बा९२प ४८२९ नम्बरको मोटरसाइकललाई ठक्कर दिएको थियो । दुर्घटनामा गम्भीर घाइते मोटरसाइकल चालक सिन्धुली घर भएका १८ वर्षीय निश्चल आचार्यको मृत्यु भएको हो । उपचारका लागि लैजाँदै गर्दा उनको मृत्यु भएको प्रहरीले जनाएको छ ।
शंखमूलमा एनआरएन पार्क,"लन्डन (कास) गैर आवासीय नेपाली संघले बाग्मती शंखमूल घाटमा पार्क निर्माण परियोजना सम्पन्न गरेको छ । संघले करिब ३२ रोपनी जग्गामा झन्डै ३ करोड रुपैयाँ खर्च गरेर पार्क बनाएको हो । एनआरएन डे अर्थात् आगामी अक्टोबर ११ का दिन विशेष कार्यक्रमबीच पार्क ललितपुर महानगरपालिकालाई हस्तान्तरण गर्ने योजना रहेको एनआरएनए उपाध्यक्ष एवं पार्क परियोजना संयोजक कुल आचार्यले लन्डनमा जानकारी दिए । वाग्मती सफाइ अभियानसँग चार वर्षअघि एक एमओयू गरेर पार्क निर्माण सुरु गरिएको थियो । सुरुमा एक करोड ६२ लाख रुपैयाँ लागतमा निर्माण गर्न ठेक्का दिइए पनि भूकम्प, डिजाइन परिवर्तन, ढिलाइ आदि कारणले लागत बढेको आचार्यले बताए । स्पेनमा भएको युरोपेली सम्मेलनमा आचार्यले शंखमूल पार्क बनाउन चन्दा आह्वान गरेपछि एउटै कार्यक्रममा एक करोड ४२ लाख रुपैयाँ उठेको थियो । बाँकी रकम चन्दाबाटै संकलन गरिएको हो ।"
जनता जनार्दनको मानमर्दन,नेता गौतम वर्तमान एकीकृत पार्टीका लागि महत्त्वपूर्ण होलान् तर त्यसको भार देशलाई बोकाउन मिल्दैन । उनी आफैं पनि जनताका लागि अपरीक्षित नेता होइनन् । अवसर नपाएका पनि होइनन् । तीनतीनपटक उपप्रधानमन्त्री र पटकपटक सांसद हुँदा उनको कार्यसम्पादन परीक्षण भइसकेको छ । के उनी प्रधानमन्त्री बन्न उम्मेदवार बन्न लागेका हुन् ? त्यसो भए स्थिर सरकारको नारा औचित्यहीन हुनेछ । सरकारको स्थायित्वका लागि गत वर्षको मतादेश हासिल भएको कसैले उपेक्षा गर्न मिल्दैन । यसबाट जनताको मानमर्दन हुनेछ ।
आधुनिक नहुँदै उत्तरआधुनिक,"अन्त्यमा, गणतन्त्रवादी हुँ भन्ने तर राजा र राजकुमारीवाला मनोविज्ञानबाट आफूलाई मुक्त गर्न नसकेकाहरू नेपाली समाजमा धेरै छन् । हुनसक्छ, नेपाली कांग्रेसमा त्यस्ता अझ धेरै छन् । शेरबहादुर सभापति हुन्जेल कांग्रेस के भएर रहँुला भन्ने त आफ्नो ठाउँमा छँदैछ । तर देउवाको विकल्पमा शशांक आउनु भनेको उक्त पार्टीका लागि तातो कराहीबाट उम्केर तातो जस्ताको छतमा हामफाल्नु नै हो । उक्त पार्टीका सदस्यहरूको मनोविज्ञान र सामाजिक परिवेश हेर्दा यथार्थ फेरि कस्तो देखिन्छ भने आगामी महाधिवेशनबाट आउने परिणाम भनेको देउवा र शशांकमध्ये एकको नेतृत्व हो । किनकि अधिकतम सदस्यका लागि बुद्धि र विवेक भनेको स्वतन्त्र हुन्छ भन्ने लाग्दै लाग्दैन । यो कि दैवी हुन्छ की वंशजकै आधारमा आउँछ भन्ने लाग्छ, आधुनिकता पूर्वको समयमा जस्तो । तसर्थ केपी ओली र प्रचण्ड नेतृत्वको नेकपा खास पार्टी बन्न बाँकी नै होला । तल्ला तहमा समितिहरू गठन गर्न बाँकी होला । दुई वर्षपछि सत्ताको आन्तरिक फेरबदल र पार्टी महाधिवेशनमा बिभिन्न किचलो आउन सक्लान् । सरकार सञ्चालनको तरिकाले जनतामा झन् निराशा बढ्ला । तर देउवा र उनको विकल्पमा शशांक आउने सम्भावनाबीच जहिलेसम्म कांग्रेस अल्झिराखेको हुनेछ, नेकपासँग आफूले चाहे अनुसार चल्नका लागि जति पनि समय छ अर्को चुनावसम्म पनि ।"
उपनिर्वाचनको तर्कवितर्क,"चोरलाई चौतारो भनेजस्तै छ, नेपालको राजनीति । त्यसमा पनि नेपालका सर्वहारा नेताहरू शोषक र सामन्तवादी काम गर्ने उदाहरण हुन् । दुई ठाउँबाट चुनाव हार्नेलाई प्रधानमन्त्री बनाइसके । त्यही स्वाद देखेर एकपटक चुनाव हारेका अर्का नेता प्रधानमन्त्री हुने दाउमा देखिन्छन् । गरिब जनताको करको दुरुपयोग कति गर्ने अब ? आफ्नो जिल्लाका जनताले नपत्याएपछि वामदेव गौतमलाई काठमाडौं७ को चुनाव जितेका सांसदलाई राजीनामा गराएर त्यो ठाउँमा फेरि वामदेवलाई सांसद बनाउन चुनाव गराउने भन्दा लाज लागेको छ । न्याय, इमान, जमान मरेको र सरकारसमेत मरेको जस्तो भएको यो देशमा जे गर्न पनि छुट छ । चुनाव गर्ने हो भने काठमाडौं७ का वर्तमान सांसदलाई पहिला चुनावमा भएको खर्च तिराएर सरकारी कोषमा दाखिला गर्ने र हुने चुनावको खर्च वामदेवको सम्पत्तिबाट ब्यहोर्ने व्यवस्था होस् । यो चुनाव देश र जनताले मागेका छैनन् । रहर गर्नेले खर्च ब्यहोर्नु अवश्य पर्छ । प्रेमसिंह बस्न्यात, बाँसबारी, काठमाडौं"
विकासको कुरा,"मानिस जतिजति शिक्षित हुन्छन्, त्यति नै सुविधाभोगी हुन्छन्, किनभने अशिक्षित मानिसमा त्यति सुविधाको चाहना हुँदैन । यो इतिहासले प्रस्ट पारिसकेको छ । यसको उदाहरण हाम्रै वरिपरि छर्लङ्ग छ । शिक्षित भनाउँदाहरू शिक्षित हुँ भन्दै घमन्ड गर्दै सुविधाभोगी र स्वार्थी बनेको देख्दा तिनलाई पढाउने शिक्षक र हुर्काउने आमाबाबुमा कुनै कमी थियो कि भन्ने पनि लाग्छ । शिक्षाको नाममा व्यापार हुनथालेको छ, अनि आमाबाबुको जिम्मेवारीको नाममा बाध्यता थपिन थालेका छन् । दुई छाक टार्ने र सन्तानलाई उच्चशिक्षा दिने भन्दै उच्चशिक्षा हासिल गरी वातावरणको कुरा गर्नेहरू घर वरिपरिका रुख काटेर कोठामा एयर कन्डिसन मेसिन राख्छन् । घरको भित्ताको ठूलो टिभीमा विदेशको हरियाली डाँडाकाँडा, भिरपाखा हेरेर रमाउनेहरू आफ्नै वरिपरिको हरियाली डाँडाकाँडा, भिरपाखा उजाड बनाएर घरको लागि जग्गा प्लटिङ गर्छन् । पानीको मुहान सुक्दा पनि वास्त नगर्ने हामी सशुल्क शुद्ध पानी भन्दै अशुद्ध पानी पिएर घमन्ड गर्छौं । हामी शिक्षित वर्ग शिक्षाको नाममा स्वार्थ शिक्षाको व्यापार गर्दैछांै, अनि त्यही शिक्षाको घमन्ड गर्दैछौं । शिक्षक, बाबुआमा, शिक्षार्थी नै स्वार्थी भएका छौं । आज हामी त्यसैलाई विकास भनिरहेका छौं । विकास के हो ? कसले गरिदिने ? सविन थुयाजु, सूर्यविनायक९, भक्तपुर"
अवैध निर्माण नियन्त्रण,"मुलुकभरि नक्सा विपरीत घरहरू निर्माण गर्ने र छरछिमेक, संधियारलाई हानि हुनेगरी थप निर्माण गर्ने अवैध कार्य अनियन्त्रित रूपले वृद्धि भएको छ । नगरपालिकाहरूको निर्माण सम्पन्न दिने, नियमित गर्ने प्रक्रिया खुकुलो भएकोले यस्ता अवैध कार्य गर्नेलाई प्रोत्साहन मिलेको छ । यस्ता कार्यलाइ रोक्नुपर्ने अवस्था आएको छ । यस सम्बन्धमा निर्माण गर्नेगराउने सबै पक्ष जिम्मेवार हुन्छन् । निर्माण ठेक्का लिने ठेकेदारले नक्सा पास कागज हेरेर मात्र निर्माण गर्नुपर्छ । इन्जिनियर, प्राविधिकहरुले अवैध निर्माण गर्नेसंँग सहकार्य गर्नु हुँदैन । अवैध निर्माणमा सहकार्य गर्ने ठेकेदार तथा प्राविधिकलाई समेत कारबाहीको दायरामा ल्याउनेगरी नियम बनाउन जरुरी छ । अन्यथा यो समस्याले विकराल रूप लिन सक्छ । विकेस श्रेष्ठ, ललितपुर"
दोषीलाई उन्मुक्ति दिने चाल,"बलात्कारका घटना बढिरहेको छ । विगत ६ महिनामा मात्रै १ हजारभन्दा बढी बलात्कारका घटना सार्वजनिक भएका छन् । कञ्चनपुरकी १३ वर्षकी निर्मला पन्तको बलात्कारपछि हत्या भएको २ महिना बितिसक्दा पनि सरकारले दोषीलाई पक्राउ गरी कारबाही गर्नसकेको छैन । शान्ति सुरक्षा कायम गर्न र कानुनको रक्षा गर्न खटिएका सुरक्षाकर्मीबाटै अपराधीलाई जोगाउन प्रमाण नष्ट गर्ने, मानसिक सन्तुलन गुमाएकालाई दोषी देखाई राजनीतिक पहुँचको आधारमा आफूलाई ठालु ठान्ने अपराधीहरूले गरेको गल्तीको दोषको भारी गरिब निमुखाले बोक्नुपर्ने कस्तो विडम्बना ? चौतर्फी विरोध भएको र आम नागरिकको चासोको विषय बनेको निर्मला हत्या प्रकरणको अनुसन्धान गर्न गठित उच्चस्तरीय छानबिन समितिले तयार पारेको अनुसन्धान प्रतिवेदन असोज २१ गते सार्वजनिक भए तापनि घटनाको दोषी को भन्ने पत्ता लाग्नसकेको छैन । हाम्रो देशमा सत्तालाई केन्द्रविन्दुमा राखेर राजनीति गर्ने संस्कार भएकाले आपराधिक व्यक्तिले प्रश्रय पाउने गरेका छन् । सत्ताका लागि जस्तोसुकै पृष्ठभूमि भएकाहरूको सहयोग लिन नहिच्किचाउने र आपराधिक क्रियाकलापमा लाग्नेलाई नेताले संरक्षण गर्ने कुसंस्कारका कारण अपराध किनारा लाग्नसकेको छैन । सरकारले छानबिनलाई प्रभावित बनाउने, प्रमाण नष्ट गर्ने र अनुसन्धानमा हेलचेक्र्याइँ गर्ने जोकसैलाई पनि अनुसन्धान गरी सत्यतथ्य बाहिर ल्याई दोषीलाई कडा कारबाही गर्नुपर्छ । गम्भीरजंग आचार्य, सुनकोशी गापा५, सिन्धुली"
नीतिनिर्माताको ध्यान नपुग्दा,"नीति निर्माताको कमजोरी, स्वार्थीपन, दूरदृष्टिको अभाव, भ्रष्टाचार, नातावाद, कृपावादले मुलुक यो स्थितिमा पुगेको हो । प्रधानमन्त्री, मन्त्रीहरू भ्रष्टाचार गर्दिन र सहन्न भन्दै हिँड्छन् । के उनीहरूले पत्रपत्रिका पढ्ने, टेलिभिजन हेर्ने वा भनौं अलिकति सामाजिक सञ्जाल प्रयोग गर्ने समय प्राप्त गरेका छन् ? यदि छन् भने हामी सर्वसाधारणले मन्त्री, प्रधानमन्त्रीलाई प्रश्न गर्ने हिम्मत राख्नुपर्छ । दुई तिहाइको कम्युनिष्ट सरकार बनेको ६ महिना नाघिसक्यो, जनताले अलिकति पनि परिवर्तनको महसुस गर्न पाएका छैनन् । विगतको जस्तो राजनीतिक खिचातानीले काम गर्न पाइन, अस्थिर सरकार छ भन्ने बहाना बनाउने ठाउँ छैन । अब प्रश्न गर्ने बेला भएको छ कुन शक्तिले रोक्यो विकास गर्न ? शिक्षा, स्वास्थ्य, यातायात जहाँ हेर्यो, त्यहीँ बेथिति छ । यसको समाधान कसले गरिदिने हो ? आजभोलि बजारमा कस्मिर र चीनको स्याउ प्रशस्त पाइन्छ । हाम्रो देशमा उत्पादित स्याउ बारीमा कुहिराको छ । आफ्नो देशको कृषि उत्पादनको उचित बजारीकरण गर्न पनि दुई तिहाइकै निर्णय चाहिन्छ र ? भौगोलिक विकटताले सडक सञ्जाल विस्तार गरी बजारीकरण गर्न समय लाग्छ । यो स्वाभाविक हो । तर यस्तो ठाउँमा स्याउको जुस उत्पादन गर्ने उद्योग सञ्चालन गर्न सकिन्थ्यो होला । यस्ता जनसरोकारका सानातिना कुरामा ध्यान दिएन भने देश विकास सम्भव छैन । यसमा नीति निर्माताको ध्यान कहिले पुग्ला ? गणेश भट्ट, कञ्चनपुर"
रोजगारी सिर्जना,"वैदेशिक रोजगारीबाट व्यक्ति, परिवार, समाज र मुलुकलाई पर्ने सकारात्मक र नकारात्मक प्रभाव विश्लेषण गर्नुपर्छ । वैदेशिक रोजगारीलाई छोटो अवधिका विकल्पका रूपमा हेरिनुपर्छ । देशमै रोजगारी सिर्जना गरी श्रमशक्ति बाहिरिने क्रम न्युनीकरण गर्नुपर्छ ।"
पुरुष चेत कसरी बदल्ने ?,"अन्त्यमा, व्यावहारिक रूपमा राज्यसंयन्त्र पूर्णरूपमा संघीयतामा गइसकेको छैन । यसकारण हिंसाविरुद्ध राज्यको दायित्वबारे संघीय सरकार थप संवेदनशील र जिम्मेवार बन्नु जरुरी छ । अन्तर्राष्ट्रिय प्रतिबद्धता र आफ्नै संवैधानिक प्रावधानका कारण जनअपेक्षा र माग अनुसार कानुन बनाउन नसके पनि जघन्य अपराधमा सर्वस्वसहित बाँचुन्जेल कारावास र केमिकल क्यास्ट्रेसन (नपुंसकता) को कानुन बनाउन सकिन्छ । प्रमाण मेटाउन योजनाबद्ध रूपमा लाग्ने, उजुरी लिन नमान्ने वा अपराधमा मेलमिलाप गराउन पहल गर्ने कुनै पनि पदाधिकारीलाई पदबाट तत्काल वर्खास्त गर्नेदेखि हदैसम्मको कानुनी कारबाही गर्नसके मात्र जनविश्वास बढ्छ । लेखक नेकपा नेतृ तथा सांसद हुन् ।"
मानसिक स्वास्थ्य लोकलज्जा होइन,लेखक धुलिखेल अस्पतालमा कार्यरत मानसिक रोग विशेषज्ञ हुन् ।
स्वायत्त भएमात्र सार्वजनिक प्रशासन,"प्रशासनमा राजनीतिज्ञले सम्बन्धको आधारमा हस्तक्षेप गर्दा योग्यता प्रणाली ध्वस्त हुन्छ । प्रशासन क्षमतावानभन्दा मनपराइएका तर अक्षमबाट सञ्चालित हुन्छ । सम्बन्ध नतिजाभन्दा अनियमितता र भ्रष्टाचारको साँठगाँठमा परिणत हुने जोखिम बढ्छ । प्रक्रियामा हस्तक्षेप गर्दा नतिजाप्रति उत्तरदायी बनाउन सकिँदैन । योग्यताभन्दा वफादारिता नियुक्तिको आधार बन्दा सेवामा पूर्वाग्रह, नतिजाप्रति बेवास्ता र सञ्चालनमा अनियमितता र भ्रष्टाचार मौलाउँछ । नतिजाप्रति बेवास्ताले प्रभावकारिता हराउँछ । फुकायामाले अमेरिकी संसदले कार्यक्षेत्र बाहिर निर्देशन दिँदा प्रशासन बेकम्मा भएको निचोड निकालेका छन् । राजनीतिज्ञ बसेको कोठा ठिक पारेपछि घर स्वत: ठिक भइहाल्छ भन्छन् । घर बलियो र उपयुक्त बनााएपछि मात्रै कोठा राम्रो बनाउन सकिन्छ । प्रशासनका आधारभूत मूल्य र मान्यतालाई बेवास्ता गर्दै निकायगत रूपमा ठिक पार्छु भन्नु नेपाली राजनीतिज्ञको अल्पसोच हो । प्रणालीलाई ठिक पारेर निकाय र कर्मचारीगत उत्तरदायित्व माग गर्दामात्र समृद्धिको गन्तव्य सम्भव हुन्छ ।"
"राष्ट्रिय सभा: जिम्मेवारी एकातिर, काम अर्कै","राष्ट्रिय सभा अध्यक्ष गणेशप्रसाद तिमल्सिनाले प्रदेशको समस्यालाई माथिल्लो सदनले नियालिरहेको र समाधान खोज्ने प्रयत्न भइरहेको दाबी गरे । मतदाताप्रति जवाफदेही हुनु हाम्रो जिम्मेवारी हो, उनले भने, स्थानीय र प्रदेशमा कुनै कमी नहोस् भनेर राष्ट्रिय सभाले छुट्टै समितिसमेत बनाएको छ । गहिराइमा पुगेर अध्ययन गर्न खोजिएको छ । आगामी अधिवेशनमा प्रदेश र स्थानीय तहलाई आवश्यक कानुन बनाउने कार्ययोजना रहेको दाबीसमेत उनले गरे । प्रदेश र स्थानीय तहको कानुन चाँडो ल्याउन सरकारको बारम्बार ध्यानाकर्षण गराइराखेको छु उनले भने ।"
आयुर्वेद अस्पतालमा त्रिविको बेवास्ता,"त्रिवि उपकुलपति तीर्थ खनियाँ सरकारले आयुर्वेद अध्ययन संस्थानकै रूपमा त्रिविअन्तर्गत सञ्चालन गर्ने नीति लिएको बताउँछन् । सरकारले आयुर्वेद अध्ययन संस्थान बनाउन सहमति दिएको छ, त्यसनिम्ति त्रिवि कार्यकारी परिषद्ले प्रस्ताव पारित गरेको बताउँदै खनियाँले भने, अब बस्ने त्रिवि सिनेटको बैठकले पास गर्नेछ ।"
अझै असुरक्षित सुत्केरी,"गाउँपालिका नजिकै बर्थिङ्ग सेन्टर वनाउने कुरा चलेको २ बर्ष वित्यो । तर अहिलेसम्म योजना कार्यान्वयनमा आएको छैन । स्थानीय सरकार गठन भएपछि जिल्ला स्वास्थ्य या अन्य निकायमा समस्या राखेर काम छैन । एक स्वास्थ्यकर्मी भन्छिन समस्या यहि समाधान हुन्छ, तर हाम्रा नेताहरूले यो समस्यालाई प्राथमिकतामा राखिरहनु भएको छैन । गाउँपालिकाका प्रमुख प्रशासकिय अधिकृत विनोदकुमार कोइराला यथासक्य चाडो बर्थिङ्ग सेन्टर वनाउनका लागि कार्यक्रम र बजेटको व्यवस्था गर्ने वताउछन । उनले भने हामीले सुरक्षित सुत्केरी सेवा उपलव्ध गराउनका लागि ढिला गर्नु हुदैन भन्ने बुझेका छौं, चाडै उक्त योजनामा कार्यान्वयनमा ल्याउछौं ।"
क्यालेन्डरभित्रै ११ र १२ को नतिजा,३० दिन पहिल्यै रिजल्ट आए पनि विश्वविद्यालयहरूले स्नातक तहमा विज्ञान संकायबाहेक अन्यको भर्ना खुलाएका छैनन् । विद्यार्थी संख्या बढदै गए पनि आन्तरिक व्यवस्थालाई चुस्तदुरुस्त पारेर क्यालेन्डरअनुसार नतिजा प्रकाशित गर्न जोड दिइएको नियन्त्रक शर्माले बताए ।
कांग्रेस विवाद: संस्थापनइतर पक्ष गोलबद्ध,"अब संस्थापनइतर पक्ष एकैठाउँमा देखिएको हो त भन्ने प्रश्नमा सिटौलाले थपे, सभापतिले पेलेरै जाने भएपछि एकै ठाउँमा नआए के गर्नु ?"
क्यानडाली व्यापारी नेपालमा लगानी गर्न इच्छुक,"उहाँहरू लगानी गर्नका लागि उपयुक्त वातावरण भए नभएको बुझ्ने क्रमम हुनु हुँदोरहेछ, लगानी बोर्डका कार्यकारी अधिकृत महाप्रसाद अधिकारीले भने, नेपालले वैदेशिक लगानी सक्दो भित्र्याउने नीति अख्तियार गरेको तथ्य मैले उहाँहरूलाई अवगत गराएँ ।"
शिक्षामा २५ वर्षे योजना बनाउन छलफल,काठमाडौं विश्वविद्यालयमा कार्यरत प्राडा प्रकाशचन्द्र भट्टराईले व्यावसायिक शिक्षाले युवाको विदेश पलायन कम गर्न सक्ने उल्लेख गरे । त्रिभुवन विश्वविद्यालय समाजशास्त्र विभागमा कार्यरत प्राडा प्रमोद भट्टले माध्यमिक तहमा सिकाइ उपलब्धि कमजोर भएको औंल्याए । काठमाडौं विश्वविद्यालयका प्राडा सुरेश गौतमले शिक्षामा सरकारको लगानी कम हुँदै जानु दुर्भाग्यपूर्ण भएको भन्दै त्यसलाई बढाउनुपर्नेमा जोड दिए ।
बीपी प्रतिष्ठानमा बेथिति: रजिस्ट्रार र शिक्षाध्यक्षसँग स्पष्टीकरण माग,"स्रोतले भन्यो, रजिस्ट्रार श्रेष्ठमाथि प्रतिष्ठानको एच टाइपको भवन निर्माणमा ७ करोड ५० लाख रुपैयाँ बजेटको बिनास्रोत टेन्डर गरी ठेक्का दिएको, भारतीय जी ग्रुपको किड जी मन्टेसरी स्कुल प्रतिष्ठानभित्र बिनाटेन्डर सञ्चालन गर्न दिएको, काम गरिसकेपछि बिदा दिनुपर्ने कम्पनीलाई बिनाटेन्डर कार्यकारिणी समितिबाट ०७२ चैत ३० गते ७६ लाख ८० हजार भुक्तानी दिने निर्णय गराएको, निर्वाण कन्ट्री क्लबसँगको मुद्दामा तारिख गुजारेर हारेपछि प्रोफेसर बस्ने ११ वटा क्वाटर अलपत्र भएकोलगायत अनियमितता गरेको आरोप छ ।"
"पैसा बग्यो, पानी बगेन","पालुङटारमा छुट्टै योजना चेपेखोलाबाट पानी ल्याएर पालुङटार क्षेत्रको टार सिँचाइ हुने भएको छ । पालुङटार कुन्दुरटार सिँचाइ आयोजनाले अहिले उक्त क्षेत्रमा अध्ययन थालेको प्रमुख साहले बताए । पालुङटार, गाईखुरटार र च्याङ्लीटारलगायतको १ हजार ९ सय ९० हेक्टर क्षेत्रलफलमा सिँचाइ सुविधा उपलब्ध गराउन छुट्टै योजना ल्याउन लागिएको हो । उक्त आयोजना सम्पन्न गर्न ५० करोड लाग्ने अनुमान छ । चालु वर्ष अध्ययनका लागि १ करोड ८५ लाख बजेट विनियोजन भएको छ । सुक्खा यामका चार महिना पानीको अभाव हुन्छ भन्ने बुझेका छौं, साहले भने, खोल्सीहरू पनि छन्, प्रयोग नभएको सार्वजनिक जग्गामा ठूला पोखरी बनाएर पानी जम्मा गर्नेबारे पनि छलफल चलिरहेको छ । कम्तीमा ५ वर्षमा उक्त आयोजनाले पूर्णता पाउने लक्ष्य राखिएको छ ।"
बलात्कार आरोपमा बाबु पक्राउ,प्रहरीका अनुसार बाबुबाट पटकपटक बलात्कृत भएपछि किशोरी भागेर दाङ पुगेकी थिइन् । त्यहाँबाटै उनले आफन्तमार्फत घटना सार्जजनिक गरेकी हुन् । त्यसपछि मात्रै अधिकारकर्मीमार्फत प्रहरीले घटनाबारे जानकारी पाएको थियो । अधिकारकर्मीकै सहयोगमा किशोरी प्रहरी सम्पर्कमा आएकी थिइन् ।
राजीको घरमा पुरुष भेट्नै मुस्किल,"बारबर्दियाका नगरप्रमुख राजी समुदायलगायत भूमिहीन सुकुम्बासीका समस्या चाँडै समाधान गर्ने दाबी गरे । घना जंगलभित्र सरकारी तथा गैर सरकारी संस्थाले विद्युत्, खानेपानी, फँडानी गरिएको जमिनभित्र सिँचाइ सुविधा र बालविकास केन्द्र निर्माण गरिदिएकोमा वनका अधिकारीले विरोध गर्दै आएका छन् । अति सीमान्तकृत आदिवासी, जनजाति राष्ट्रिय सञ्जालले राजीको रोजगारी, सुनिश्चित गर्न, शिक्षा, स्वास्थ्य, आत्मनिर्भर, जातीय पहिचानलगायत ११ सूत्रीय माग करिब १० वर्ष अघिदेखि राख्दै आएको छ । तर सरकारले सुनवाइ नगरेको भन्दै राजी समुदाय आक्रोशित छ ।"
आप्रवासी नियममा कडाइ गर्दै अस्ट्रेलिया,हाल अस्ट्ेरलियामा बसोबास गर्नेमध्ये करिब ४० प्रतिशत सिड्नी र मेलबर्नमा बस्छन् । सन् २०३० सम्म मेलबर्नको र सिड्नीको जनसंख्या ८० लाखभन्दा बढी हुने भएकाले विभिन्न सेवासुविधा तथा संरचनाको अभाव हुने भन्दै नयाँ योजना ल्याउन लागिएको अधिकारीको भनाइ छ । तथ्यांकअनुसार अस्ट्रेलियाले वार्षिक रूपमा १ लाख ९० हजार आप्रवासीलाई भित्र्याउने गरेको छ । सरकारले दुर्गम भेगमा गएर बसोबास गर्दा स्थायी अनुमतिका लागि थप अंकसमेत प्रदान गर्ने गरेको छ । अस्ट्रेलियामाा अहिले करिब ६ लाखको संख्यामा विदेशी विद्यार्थी अध्ययन गरिरहेका छन् । करिब ३० हजार नेपाली उच्च शिक्षाका सिलसिलामा अस्ट्रेलियामा छन् ।
राष्ट्रसंघका लागि अमेरिकी राजदूतद्वारा राजीनामा,हली सन् २०१७ मा राष्ट्रसंघका लागि राजदूत नियुक्त भएकी थिइन् । हलीलाई भेटेलगत्तै ट्वीट गर्दै ट्रम्पले ठूलो घोषणा गर्न लागेको जनाएका थिए । गत अप्रिलमा राष्ट्रपति ट्रम्पले अपरिपक्व तरिकाले रूसमाथि थप प्रतिबन्धको घोषणा गरेको बताएपछि ह्वाइटहाउससँगको सम्बन्ध चिसिएको थियो । उनी साउथ क्यारोलिनाको गभर्नर हुँदादेखि नै राष्ट्रपति ट्रम्पको कडा आलोचक थिइन् । उनले गत डिसेम्बरमा ट्रम्पमाथि लागेका यौन दुव्र्यवहारका मुद्दाबारे छानबिन हुनुपर्ने बताएकी थिइन् ।
पोपलाई प्योङयाङ भ्रमणको निम्तो,"उत्तर कोरियाको संविधानमा धार्मिक आस्थाको अधिकार का साथै राज्य नियन्त्रित गिर्जाघरहरू रहने व्यवस्था छ । तर मानव अधिकारवादीले उक्त व्यवस्था देखावटी भएको बताउने गरेका छन् । एम्नेस्टी इन्टरनेसनलका अनुसन्धाता आर्नोल्ड फाङले भने, व्यवहारमा भने उत्तर कोरियामा धार्मिक स्वतन्त्रता छैन ।"
ट्रम्पद्वारा काभानगसँग क्षमायाचना,कार्यक्रममा बोल्दै काभानगले आफू न्यायाधीशमा अनुमोदित हुने प्रक्रियामा भएको मतभिन्नताले आफ्नो कार्यसम्पादनमा कुनै पनि असर पर्न नदिने स्पष्ट पारे । आफूविरुद्ध लागेका आरोपको उच्चारण नगरीकनै काभानगले आफूले महिलाको सधैं प्रोत्साहन गर्ने गरेको दाबी गरे ।
दसैंसँगै खर्च पनि आयो,"जिल्लामा बैंक अफ काठमाडौं, प्रभु, मेगा, ग्लोबल आईएमई, एसबीआई, एनएमबी, एनआईसी, जनता, एभरेस्ट, साइन रेसुंगा, कैलाशलगायत बैंक तथा वित्तीय संस्था छन् । केही मनी ट्रान्सफर पनि छन् । केही दिनदेखि पैसा झिक्नेको भीड लागेको छ । दसैं नजिकिँदै गर्दा अरू बेलाभन्दा पैसा झिक्नेको दोब्बर भीड बढेको ग्लोबल आईएमई बैंककी म्यानेजर सुष्मा गिरीको भनाइ छ । सेवाग्राहीको चाप दैनिक बढ्दो छ, उनले भनिन् ।"
कागज आयो पैसा आएन,गोरखा हरमटारीमा जारी दसैं सस्तो मेला परिसरमा पनि नवदुर्गा पूजाको तयारी गरिएको छ । नवदुर्गाका मूर्ति स्थापना गरेर पूजाको व्यवस्था मिलाएको चेम्बर अफ कमर्सका अध्यक्ष भाइचन्द्र श्रेष्ठले बताए ।
प्रदेशको नाम र राजधानी हिउँदे अधिवेशनमा,"विराटनगर महानगर प्रमुख भीम पराजुलीले विराटनगर प्रदेशको स्थायी राजधानीको हकदार भएकोले त्यो हक नखोसिदिन प्रदेश सरकार र संसद्लाई आग्रह गरे । महानगरको तर्फबाट प्रदेश सरकार, सभा र संसद्प्रति कुनै किसिमको ठेस पुग्ने काम भएको भए क्षमायाचना माग्छु, उनले भने, महानगर प्रदेश सरकारसँग समन्वय गरेर सद्भावपूर्वक अघि बढ्न चाहन्छ ।"
हिल्सामा अध्यागमन कार्यालय,"अध्यागमन कार्यालय उद्घाटनपछि सिमकोट आइपुगेका गृहमन्त्री थापाले मुलुकको विकासका लागि यो नाका महत्त्वपूर्ण हुने बताए । सिमकोट विमानस्थलमा प्रेस संगठनले गरेको पत्रकार सम्मेलनमा थापाले हिल्सामा अध्यागमन कार्यालय स्थापना हुनु ऐतिहासिक क्षण भएको जनाए । हिल्सा पश्चिमको महत्त्वपूर्ण नाका हो, यसले अन्तर्राष्ट्रिय सम्बन्ध बढाउन ठूलो भूमिका खेल्छ, थापाले भने, भविष्यमा यो नाका देशको समृद्धिका लागि महत्त्वपूर्ण हुनेछ ।"
देवी मन्दिरका रौनक बेग्लै,"मन्दिरमा परम्परागत रूपमै पूजाआजा गरिन्छ । मन्दिरभित्र कालिकाको मूर्ति छ । बलिपूजा मन्दिरभित्र नै गरिने बताइएको छ । दसैंको बेला चण्डिकालिकासँगै आलमदेवी, कालिका गुरुङदी, जगत्रदेवी, गह्रोकालिका, कालिका मन्दिर चापाकोट, रापाकोट, अकलादेवी, स्वरेक कालिका, भीरकोट, खैरीकोट कालिका, भैरव मन्दिर, लामडाँडा, शीलादेवी, कालिकादेवी मन्दिर, दर्गा मन्दिर, कालिका मन्दिर चिलाउनेबास, भवगती दुर्गा मन्दिर फेदीखोलालगायतका देवीको मूर्ति राखिएको मन्दिरमा नवदुर्गाको अवसर पारी पूजा गर्ने, बलि चढाउने गरिन्छ ।"
किरात इतिहास,"उक्त पुस्तकबारे बैरागी काइँला, रामचन्द्र राई रुपाबुङ, भाषाशास्त्री नोवलकिशोर राई, कृष्ण भट्टचन, चन्द्रकुमार सेर्मा, किरात याक्थुङ चुम्लुङका अध्यक्ष योगराज लिम्बूले पनि बोलेका थिए ।"
उत्साहजनक ओपनिङ,छक्का पन्जा जस्तै बनाइरहने त ? दर्शकको स्वाद त हामीले परिवर्तन गर्दै लानुपर्छ ।
"राजधानीमा बनाउँदै, मोफसलमा देखाउँदै",हुन त तीसकै मध्यदशकमा बस्तीबस्तीमा नाटक पुर्याउने ध्येयसाथ पाका रंगकर्मी अशेष मल्लले सर्वनाम थिएटरमार्फत सडक नाटक सुरु गरेका थिए । अशेष सडकमै समाजका कथा नाटकमार्फत पस्किन्थे । गुरुको यही संस्कृति पछ्याउँदै यति बेला सर्वनाम थिएटरका नयाँ कलाकारहरू पनि उत्तिकै सक्रिय छन् । रंगकर्मी राज शाह आफ्नो नयाँ नाटक जनयुद्ध जारी छ ? काठमाडौंमा मञ्चन सकेपछि मोफसलमा लैजाने योजनामा छन् ।
गल्छीमैलुङ सडक पिच,बजार क्षेत्रमा ४ लेनको सडक निर्माण हुने छ । गल्छीदेखि स्याफ्रुबेसीसम्मका १४ वटा पक्की पुल छन् । त्यसमध्ये ११ वटाको ठेक्का भई ३ वटाको निर्माण सुरु भएको छ । यो मार्ग निर्माणपछि रसुवागढीदेखि काठमाडौंसम्मको हालको दूरी २३ किमि दूरी छोटिने छ । सडक त्रिशूली नदीको किनारैकिनार पर्छ । रसुवागढीस्याफ्रुधुन्चेत्रिशूलीगल्छीकाठमाडौंको दूरी १ सय ५२ किलोमिटर छ । आयोजनाको लागत ९ अर्ब ५० करोड रुपैयाँ रहेको छ । यो सडक निर्माण भएपछि चीनको रेसुओ पोर्ट हुँदै भारतसँग जोडिने छ ।
दसैंसम्म आन्दोलनका कार्यक्रम स्थगित,"खासै नयांँ कुरा केही खुल्न सकेको छैन, जिल्ला प्रहरी कार्यालय कञ्चनपुरका डीएसपी कृष्णराज ओझाले भने, अनुसन्धान चलिरहेको छ, अहिले नै केही भन्न सकिने अवस्था छैन । घटनाको अनुसन्धान अधिकृतसमेत तोकिएका उनले अहिले पनि शंकास्पद व्यक्तिहरूलाई सोधपुछ गर्ने र नयाँं कुराहरू आएमा त्यसतर्फ अनुसन्धान गर्ने काम भइरहेको बताए । अहिले केन्द्रीय अनुसन्धान ब्युरो (सीआईबी), प्रहरी प्रधान कार्यालय र एसपी दुर्गा सिंहसहितको टोली अनुसन्धानमा खटिएको छ ।"
"न्यायिक समितिलाई अविश्वास, धम्की र त्रास","न्यायिक समितिका संयोजकले पनि ऐनमा उल्लेखित विषयवस्तुमा थप कानुनी कुरा स्पष्ट पार्न, निर्णय र फैसला प्रक्रियामा समेत सत्यका आधार सर्वसाधारणलाई बुझाउन सक्ने गरी तालिम र सचेतनाका कार्यक्रम स्थानीय तहमा जरुरी रहेको मुख्यमन्त्री कार्यालयका कानुन सचिव भरतमणि रिजालले बताए ।"
जिब्रोमै टाँसिन्छ थारू आलुको स्वाद,"व्यावसायिक रूपमा यो आलुको खेती सुरु भइनसकेकाले यो आलु पाउन मुस्किल हुन्छ । थारू बस्तीमा आफ्नो उपभोगका लागि मात्रै किसानले यसको खेती गर्दै आएका छन् । अरू आलुभन्दा यो आकारमा सानो हुने भएकाले किसान यसको खेतीमा आकर्षित हुन सकेका छैनन् । अरू आलुभन्दा कम उत्पादन भए पनि मूल्य झन्डै दोब्बर हुने गरेको छ । टीकापुरका नेत्र साउद व्यावसायिक किसान होइनन् । तर आफ्नो परिवारलाई चाहिने तरकारी करेंसाबारीमा फलाउँदा थारू आलु नै रोज्ने गरेका छन् । उनले भने, थारू आलुको बीउको खोजीमा छु । पाइएको छैन ।"
च्याङ्ग्रा झर्न थाले,"व्यापारीले मुस्ताङ, डोल्पा, मुगु र तिब्बतबाट च्याङ्ग्रा ल्याउने गरेका छन् । यसपटक मुस्ताङबाट पोहोरका तुलनामा कम संख्यामा खसी झरेको व्यापारीले बताए । गत वर्ष २५ हजार च्याङ्ग्रा, दसैं बजारमा ल्याइएको थियो । यस वर्ष कमी छ भने भाउ बढेको छ ।"
मदिरामा खाद्यान्नको अत्यधिक प्रयोग,जिल्लामा कृर्षक परिवारको संख्या नघटे पनि खेती गरिने जमिनको क्षेत्रफल प्रत्येक वर्ष घटिरहेको छ । खेती गरिने जमिनको क्षेत्रफल घट्दै जाँदा खाद्यान्न उत्पादनमा असर देखिएको कार्यालयले जनाएको छ ।
दुर्घटनामा २ को मृत्यु १२ घाइते,"हेलिकप्टरबाट उद्धार काठमाडौंमा रहेका प्रतिनिधिसभा सदस्य भैरवबहादुर सिंह, आशाकुमारी विक र अनेरास्वियुका केन्द्रीय महासचिव ऐन महर तथा युवा संघ केन्द्रीय सदस्य अरुण कुँवर, विक्रम ओखेडा र पत्रकार एकेन्द्र कुँवरको पहलमा घाइतेको उद्धार गर्न हेलिकप्टर बझाङ पठाइएको छ । सिम्रिक एयरको हेलिकप्टरले पाँच जना सिकिस्तलाई नेपालगन्ज लगेको ओखेडाले बताए ।"
वडाध्यक्षलाई यौन दुव्र्यवहार मुद्दा,खोटाङ (कास) दिक्तेल रुपाकोट मझुवागढी नगरपालिका ८ का वडाध्यक्ष लीला चौहानविरुद्ध यौन दुव्र्यवहार मुद्दा परेको छ । स्थानीय एक महिलालाई यौन दुव्र्यवहार गरेको भन्दै जिल्ला अदालत खोटाङमा सोमबार मुद्दा दायर भएको हो । आफूमाथि वडाध्यक्ष चौहानद्वारा पटकपटक यौन दुव्र्यवहार भएको भन्दै महिलाले मुद्दा दिएको अदालत स्रोतले जनाएको छ ।
ओमबाबा थुनामा,हेटौंडा (कास) आश्रममा झारफुक गर्न गएकी महिलाको मृत्यु भएपछि पक्राउ परेका ओमबाबा भन्ने ओमप्रकाश श्रेष्ठलाई जिल्ला अदालत मकवानपुरले पुर्पक्षका लागि थुनामा राख्ने आदेश दिएको छ । जिल्ला न्यायाधीश खडानन्द तिवारीको मंगलबार बसेको इजलासले हेटौंडा उपमहानगरपालिका ११ की सावित्री पुडासैनीको ओमबाबाको आश्रममा मृत्यु भएको आरोपमा पक्राउ परेका श्रेष्ठलाई थुनामा राख्ने आदेश दिएको हो । हेटौंडा उपमहानगरपालिका१४ स्थित सत्य ओमबाबा आरोग्य आश्रममा असोज २ गते झारफुक गर्न गएकी पुडासैनी बेहोस भएकी थिइन् । बेहोस हुँदा पनि झारफुक गरेर निको पार्छु भनेर घण्टौंसम्म आश्रममा बाबा ओमप्रकाशले राखेका थिए । लामो समयसम्म पनि होस नखुलेपछि अस्पताल ल्याउने क्रममा उनको बाटोमा नै मृत्यु भएको थियो । समयमा उपचार गर्न अस्पताल पठाएको भए पुडासैनीको मृत्यु हुने थिएन भन्दै उनका पतिले ओमप्रकाशलाई कारबाही गरिपाउँ भनी प्रहरीमा उजुरी दिएका थिए । त्यही उजुरीको आधारमा प्रहरीले उनलाई असोज ३ गते पक्राउ गरेको थियो । अदालतले बाबा श्रेष्ठलाई भीमफेदी कारागार पठाएको छ ।
रावल राज्यमन्त्री नियुक्त,"धनगढी (कास) कञ्चनपुरबाट प्रदेशसभा सदस्यमा निर्वाचित प्रकाश रावल मंगलबार राज्यमन्त्रीमा नियुक्त भएका छन् । पहिलो पटक विस्तार भएको प्रदेश मन्त्रिपरिषद् अब ८ सदस्यीय भएको छ । कञ्चनपुर क्षेत्र ३ को प्रदेश (क) बाट विजयी सांसद रावललाई उद्योग, पर्यटन, वन तथा वातावरण राज्यमन्त्री नियुक्त गरिएको हो । नवनियुक्त राज्यमन्त्री रावललाई मुख्यमन्त्री त्रिलोचन भट्टले मंगलबार नै शपथ गराए । यसअघि नै बैतडीकी माया भट्ट उद्योग पर्यटन तथा वातावरण मन्त्री नियुक्त भइसकेकी थिइन् ।"
हिमाली बासिन्दालाई खाद्यान्न भित्र्याउने चटारो,"चिनियाँ व्यापारीहरू पनि सामान बिक्री गर्न नेपालचीन सिमाना टिप्ताला भन्ज्याङ नजिकै मौवाटारसम्म आउँछन् । तिब्बतको रिउ बजारका व्यापारी आउने गरेका हुन् । पहिला रिउ बजारमै पुग्नुपथ्र्यो, सडकले जोडिएपछि उनीहरू सिमाना नजिकै आएर बिक्री गर्न थालेका हुन्, वडाध्यक्ष छेतेनले भने, उनीहरू वरसम्म आउँदा हामी (नेपाली) लाई राहत भएको छ ।ओलाङचुङगोलामा एक दाना अन्न पनि उत्पादन हुँदैन र अन्य कुनै बाली पनि लाग्दैन । याङमामा भने आलु उत्पादन हुन्छ । यहाँ उत्पादित आलु औल क्षेत्रका किसानलाई बिक्री गरिन्छ । यहाँको मुख्य पेसा पशुपालन र गलैंचा बुनाइ भएकाले तिब्बतबाट नुन र ऊन सबैभन्दा बढी ल्याइन्छ । ओलाङचुङगोलामा ५२ परिवारको बसोबास छ । अधिक चिसो हुने भएकाले चिनीको पनि धेरै खपत हुन्छ ।"
ह्युमपाइपले च्यापिएर मृत्यु,"प्रमुख जिल्ला अधिकारी लोकनाथ पौडेलले वैष्णव मन्दिरसहित २ वटा धार्मिक संस्थाले अनुमति लिएको खुलाए । महानगरपालिकाले जग्गा उपलब्ध गराएपछि प्रशासनले ससर्त अनुमति दिएको उनले बताए । आन्तरिक कर कार्यालयमा कर दाखिला गर्न लगाएपछि अनुमति दिइएको हो, उनले भने, जुवाजन्य र मदिराजन्य क्रियाकलाप पूर्णत: निषेध गरी र सामान्य मनोरञ्जनात्मक कार्यका लागि ससर्त अनुमति दिइएको हो । मेलास्थल नजिकै भारतीय महावाणिज्य दूतावास कार्यालय पनि रहेकाले प्रशासनले अनुमति दिन केही दिन ढिलाइ समेत गरेको थियो । तर, ढिलाइ गर्दा अर्को अर्थ लगाउन थालिएपछि दबाबमा अनुमति दिइएको प्रशासन स्रोतको दाबी छ । ह्युमपाइप नजिकै विभिन्न प्रकारका रमाइलो झुला लगाउँदा सुरक्षाका दृष्टिकोणले अति संवेदनशील हुने भएकाले प्रहरीले सोमबार उक्त ठाउँ अनुगमन निरीक्षण गरेको थियो । झुला लगाउनेलाई प्रहरी कार्यालयमा आउन निर्देशन पनि दिएको थिएँ, एसपी ढकालले भने, झुला लगाउने व्यक्ति सम्पर्कमा नआएपछि दिउँसो नै झुला लगाउन रोक लगाएका थियौं ।"
दुईतर्फी सडक सञ्चालन,"अस्थायी सदरमुकाम रुकुमकोटदेखि पुथाउत्तरगंगा गाउँपालिकाको पीपलटुङ, रुकुमकोटदेखि काँक्रीलुकुमसम्म गाडी चल्न थालिसकेका छन् । रुकुमकोटदेखि सिस्ने गाउँपालिकाको ८ नम्बर वडा रुकुम पश्चिमको सिमानासम्मको सोलाबाङबालुवा सडक खण्ड पनि सञ्चालनमा आइसकेको छ । धाउनेदेखि देउखोलासम्मको सडक भने मर्मत हुन सकेको छैन । गाउँपालिकाले मंगलबारदेखि उक्त सडक मर्मतको काम थाल्ने तयारी गरेको प्रवत्ता जीवन केसीले बताए । रुकुमकोटबाट टाढा चल्ने गाडी भनेकै पीपलटुङसम्म चल्ने हुन् । जिल्लाको रुकुमकोटको साथै रुकुम पश्चिमबाट पनि जिल्लाका विभिन्न ठाउँमा गाडी चल्न थालिसकेका छन् । सडक मर्मत तथा सफाइ भएपछि तीन स्थानीय तहका केन्द्र र केही गाउँ पुग्न सजिलो र छिटो भएको छ ।"
एसिड प्रहार गर्ने जेल चलान,एसिड प्रहार गरेपछि घाइतेसँगै पासवान कीर्तिपुर अस्पतालमा कुरुवा बस्न साथै गएका थिए । इलाका प्रहरी चन्द्रनिगाहपुरको टोलीले उनलाई अस्पतालबाट पक्राउ गरेको हो । एसिड परेर गम्भीर घाइते सम्झनाको असोज ७ गते राति उपचारकै क्रममा मृत्यु भएको थियो । सुस्मिता केही दिनअघि उपचार पछि घर फर्केकी छन् । उनको हातमा घाउ छ । शरीरमा एसिड परेपछि सम्झना र सुस्मितालाई चन्द्रपुर अस्पतालले थप उपचारका लागि काठमाडौं रेफर गरेको थियो ।
जग्गा विवादले बसपार्क अलपत्र,"दुवै बसपार्क निर्माणमा लाखौं रुपैयाँ रकम खर्च भइसकेको छ । त्यही पनि जिल्लामा एउटै व्यवस्थित बसपार्क निर्माण हुन सकेको छैन । बाग्दुलामा प्यूठानभालुबाङ सडक छेउमै सवारी पार्किङ गर्नाले धेरै समस्या निम्तेका छन् । जुम्रीस्थित बसपार्कलाई यस वर्ष ५ लाख रुपैयाँ विनियोजन गरिएको मेयर अर्जुनकुमार कक्षपतिले बताए । दुईवटा सोलार बत्ती जडान गरिसकेको उनले बताए । जिल्लामा व्यवस्थित बसपार्क नहुँदा समस्या छ, उनले भने, टिकुरी र जुम्री दुवै स्थानका बसपार्क व्यवस्थित गरी सञ्चालन गर्ने योजना बनाएका छांै ।"
सरुवाको विरोधमा शिक्षक,नेपाल शिक्षक संघका अध्यक्ष लक्ष्मणकुमार घिमिरेका अनुसार मन्थली नगरपालिकाको नगर शिक्षा समितिको निर्णयले नगरका विभिन्न विद्यालयका ६९ शिक्षकको सरुवा गर्ने सिफारीस गरेको थियो । सिफारीसविरुद्ध जनप्रतिनिधिहरूले पनि असहमति जनाएपछि निर्णयमा पुनर्विचार गरी केही शिक्षकलाई साबिककै स्थानमा राखेर बाँकीलाई सरुवा पत्र दिएको थियो । सरुवामा परेका शिक्षकहरूले उक्त निर्णयविरुद्ध अदालत जाने चेतावनी दिँदै आएका छन् ।
कर्णाली प्रदेशको संसद् आफ्नै भवनमा,"कांग्रेस सांसद दीनबन्धु श्रेष्ठले बैठकको सुरुमै आफ्नो धारणा राख्दै ४ महिनासम्म रातो किताब उपलब्ध नगराएको भन्दै सरकारको आलोचना गरे । उनी बोलेलगत्तै कांग्रेस सांसदहरूले सिटबाट उठेर बैठक अवरोध गरे । हामीले पनि जनतालाई जवाफ दिनुपर्छ, सरकार के गर्दै छ ? सदनलाई जानकारी छैन, उनले भने, कुरा ठुल्ठूला गर्ने काम सिन्को नभाँच्ने सरकारको रवैयादेखि हामी सांसदहरू दिक्क भइसक्यौं । महत्त्वपूर्ण विधेयक अघि नबढाएको, सदनलाई २ महिनासम्म कामविहीन बनाएको भन्दै सांसद श्रेष्ठले मुख्यमन्त्रीबाटै जवाफ आउनुपर्ने अडान राखे ।"
बेहोस बनाई लुट्ने पक्राउ,"सोमबार बिहान पहिला हरि गोलेलाई समायौं । त्यसपछि साँझ बुटवलको बसपार्कमा कालु पनि समातिएका हुन्, डीएसपी ढकालले भने ।"
थारू गाउँमा यमोसा,"सिरुको मुठा राखेर पितृ स्थापना गर्ने र त्यहाँ घरका मान्छेले नुहाएर शुद्ध भएर पूजा गर्ने गर्छन् । त्यसपछि मिठो खाना पकाएका हुन्छन् । बोलाएका पाहुनालाई खुवाएपछि मात्रै घरका मान्छेले खान्छन्, ललित चौधरीले भने । पाहुनाले खाना खाएपछि उसको टाउकामा तेल लगाइदिने, काइँयोले कपाल कोर्ने र फूलले सिँगार्ने काम हुन्छ । नाङ्लोमा पानी राखेर हम्कने गर्छन् ।"
प्रदेशका कर्मचारीले तलब पाएनन्,दुई साताअघि प्रदेश १ का मुख्य मन्त्री शेरधन राई र सामाजिक विकास मन्त्रीले जिल्लामा शिक्षा र स्वास्थ्य निर्देशनालय उद्घाटन गरेका थिए । उक्त समयमा यथाशक्य चाँडो बजेट र जनशक्ति व्यवस्थापन गर्ने बताएका थिए । तर हालसम्म मातहतका कार्यालय व्यवस्थापन र तीन महिनादेखि रोकिएको तलबसमेत उपलब्ध हुन सकेको छैन ।
वृद्ध चेपाङले उपचार पाए,"सख्त बिरामी चारैतिर खुला खरको छाप्रोको ओतमा बसेका छन् । अब कम हुन्छ, डा सेढाईले भने, निको भएन भने अस्पताल ल्याएर उपचार गराउँछौं । रोग सँगसँगै उनलाई बुढेसकालमा पत्नीको मृत्युले पनि गालेको छ । उनकी पत्नी साहिलीमायाको ८० वर्षको उमेरमा गत साउनमा मृत्यु भएको थियो । उनी दुवै आँखा देख्दिन थिइन् । दुवै आँखामा जलविन्दु भएको थियो ।हेटौंडा उपमहानगरपालिका १४ नयाँबस्तीस्थित बमबहादुरले घरअगाडिको चुरे बगरमा बालुवा चालेर जीवन धान्दै आएका छन् । गत असारसम्म बमबहादुरले बगरको बालुवा चालेर आफू र पत्नीको प्राण धान्दै आएका थिए । पत्नीको मृत्युपछि बालुवा चाल्न छाडे, स्थानीय सुकराम लामाले भने, बूढी मरेपछि बूढा झन् गल्दै गए । २ जना छोरा र ४ छोरीका बाबु बमबहादुरलाई अहिले कान्छो छोराको सन्तानले सामान्य रेखदेख गरेका छन् । एकमुठी जाउलो खान पनि अहिले उनलाई धौधौ छ । औषधिको त कुरै छोडौं, उनको छाप्रोमा अन्नको एक दाना पनि छैन । औषधिमुलो गर्न यताउता हिँड्न सकिन्थ्यो कि भन्ने उनलाई लागेको थियो । उनी विसं १९९० मा जन्मे पनि वृद्धभत्ता पाएका छैनन् । उनीसँग ८ वर्षअघि बनाएको नागरिकताको प्रमाणपत्र छ । उक्त पत्रमा २००४ वैशाख १० गते जन्ममिति लेखिएको छ । नागरिकता यस्तो बनाइदिएकाले वृद्धभत्ता पाइएन, उनले भने । यही नागरिकताका आधारमा पनि गत वर्षदेखि उनले वृद्धभत्ता पाउनुपर्ने थियो । तर त्यो पनि पाएका छैनन् । वृद्धभत्ता मात्र पाएको भए पनि उनलाई अलि सहज हुने थियो । उनका २ जना छोराका ४ वर्षदेखि १५ वर्षसम्मका १० नातिनातिना छन् ।"
कमल ज्ञवाली पक्राउ प्रकरण: ब्युँतियो सुशासनको मुद्दा,यसैबीचमा ०६८ भदौमा राष्ट्र बैंकबाट स्थलगत सुपरिवेक्षण आयो । टोलीले जम्कोलाई प्रवाह भएको १२ करोड रुपैयाँबारे प्रश्न उठाएन । बाँकी साढे ३ करोड ऋणको धितो नपुगेको भन्दै कि ऋण असुली गर्न वा धितो थप्ने निर्देशन दियो । पछि त्यही १२ करोड ऋण किस्ट बैंक डुबाउने प्रमुख कारण बन्यो । यहाँनेर राष्ट्र बैंक पनि चुकेको देखिन्छ । स्थलगत सुपरिवेक्षणको क्रममा १२ करोड ऋणबारे प्रश्न उठाइएन । पछि स्वतन्त्र विज्ञबाट पुन: मूल्यांकन गर्दा धितोको मूल्यभन्दा धेरै बढी ऋण प्रवाह भएको देखियो । यसकारण राष्ट्र बैंकले समयमै प्रश्न उठाइदिएको भए समस्या आउने थिएन कि भन्ने तर्क विज्ञहरूको छ । जम्कोले ०६९ सालदेखि ऋणको ब्याज तिर्न छोडयो । ०६९७० सालमा जम्को प्रकाशनले घरजग्गा व्यवसायमा मन्दी आएकाले ब्याज तिर्न नसकेको भन्दै बैंकलाई लिखित रूपमा पत्र पठाएको थियो ।
विश्व गरिब बन्न सक्छ : मुद्रा कोष,अमेरिकाले आफ्नो देशमा भित्रिने सामानमा २५ प्रतिशत भन्सार महसुल कायम राखे विश्व अर्थतन्त्रलाई दिगो प्रभाव पर्ने चेतावनी पनि कोषले दिएको छ ।
"लालपुर्जा छ, भोगाधिकार छैन","स्थानीय गीता नेपालीले घरेलु तथा साना उद्योग कार्यालयको सहयोगमा सीपमूलक तालिम लिएको बताइन् । उनले ९ वर्षअघि एसएलसी उत्तीर्ण गरेको बताइन् । रोजगारी कतै पाइएन, उनले भनिन्, सिकेको सीप प्रयोग गरी व्यवसाय गर्न खोजे पनि कर्जा नपाउँदा अभावमा बस्नुपरेको छ । जिल्ला मालपोत कार्यालय प्रमुख लीलाबहादुर बस्नेतले सरकारले प्रतिबन्ध लगाएका कारण सुकुम्बासी आयोगले दिएको पुर्जाको जग्गा रोक्का नहुने बताए । उक्त जग्गा बिक्री गर्न नपाइने व्यवस्था छ । बैंकमा धितो राख्नु बिक्री गर्नुसरह हो, उनले भने, माथिल्ला निकायको स्पष्ट नीति निर्देशनबिना हामी अन्य केही व्यवस्था गर्न सक्ने अवस्थामा छैनौं ।"
"कृषिमन्त्रीले भने पानी, तेल र मासु ढुक्कले खानुस् भन्दिनँ",अब किसानले दूध २ घण्टाभित्र चिस्यान केन्द्रमा पुर्याउनुपर्नेछ । यसअघि दूध कम्तीमा १२ घण्टापछी चिस्यान केन्द्रमा पुर्याइन्थ्यो । यसरी ढिलाइ गरिँदा दूधमा अम्लियपन बढेर फाट्ने भएकाले किसान तहमै कतिपयले कास्टिक सोडा मिसाउने गरेको डीडीसीका एक उच्च पदाधिकारीले बताए ।
सुपथ मूल्य पसलको अवधि बढाऊ,"खुद्रा व्यापार संघका अनुसार हाल तेल, मैदा, आटालगायतको मूल्य बढेको छ । अन्तर्राष्ट्रिय बजारमा डलरको मूल्य बढेको जनाउँदै मूल्य बढेको उनीहरूको दाबी छ । यही मौकामा केही व्यवसायीले पनि आफूखसी मूल्य बढाएका छन् । तर, सरकारबाट प्रभावकारी अनुगमन नभएको समितिहरूको जिकिर छ ।"
सुलीचौरमा व्यापार फस्टाउँदै,"बजारभित्रको रुइनीबाङमा मगर समुदायका महिलाका लागि आवश्यक पर्ने सामान मात्रै पाइन्छ । रुइनीबाङमा अर्घाखाँची जिल्लाबाट आएका व्यवसायीको बसोबास छ । यहाँ मगर समुदायका महिलाका लागि चाहिनो सामानको व्यापार गर्न थुप्रै संख्यामा मुस्लिम पनि आएका छन् । सुलीचौर र रुइनीबाङ बजार सुनील स्मृति गाउँपालिका ४ मा पर्छ । वडा अध्यक्ष गन्जबहादुर महरा क्षत्रीले सुलीचौरको विशेषता व्यापार नै भएको बताए । जिल्लाका बजारमध्येमै दैनिक रूपमा ठूलो मात्रामा आर्थिक कारोबार हुने उनको दाबी छ । विगत ५ वर्षयता सुलीचौरमा ग्लोबल आईएमई, सांग्रिलालगायत ठूला तीन वटा बैंकले शाखा विस्तार गरेका छन् । अध्यक्ष क्षत्रीले बजार विस्तारसँगै स्थानीय तहले भौतिक विकास र बजार व्यवस्थापनमा जोड दिएको बताए । बसपार्क, शौचालय र खानेपानीको उचित व्यवस्थापनमा गाउँपालिकाले चासो बढाएको उनको भनाइ छ ।"
आँखुखोलाको सेयर खुला,कम्पनीले धादिङमा ८ दशमलव ४ मेगावाटको आँखुखोला १ जलविद्युत् आयोजना निर्माण गरी सञ्चालन गरिरहेको छ । यो आयोजनाले २०७० भदौदेखि उत्पादन सुरु गरेको हो ।
कर्मचारीसँग कार्यसम्पादन सम्झौता,"हरेक वितरण केन्द्रलाई चुहावट नियन्त्रण र बक्यौता असुलीमा दिइएको लक्ष्यको कम्तीमा ५० प्रतिशत प्रगति हासिल गरेमा निश्चित रकम नगद प्रोत्साहन उपलब्ध गराउने व्यवस्था गरिएको छ । लक्ष्य हासिल गर्नेले पाएको नम्बर बढुवामा जोड्ने, विदेशमा आयोजना तालिम, सेमिनारमा जान प्राथमिकता दिनेलगायतका गैरनगद प्रोत्साहनसमेत पाउनेछन् । तर, ५० प्रतिशतभन्दा कम लक्ष्य हासिल गरेमा त्यसलाई कमजोर कार्यसम्पादन मानी बढुवामा सोहीअनुसार नम्बर बढुवाका लागि नम्बर दिने र नगद तथा गैरनगद प्रोत्साहन नपाउने लगायतका व्यवस्था गरिएको छ । विद्युतीय सुरक्षा, आफ्नो कार्यालयअन्तर्गत ग्रामीण विद्युतीकरण, गुणस्तरीय र भरपर्दो विद्युत् आपूर्तिलगायतका विषयलाई सम्झौतामा समेटिएको छ । गत असारसम्म प्राधिकरणको प्रणालीमा औसत २०४५ प्रतिशत विद्युत् चुहावट छ । प्राधिकरणले धेरै विद्युत् चुहावट भएकालाई धेरै र कम चुहावट भएकालाई कमको चुहावट नियन्त्रणको लक्ष्य दिएको छ ।"
नेपाल एसिया छनोटमा,"प्रदीपले नेपालबाट ट्वान्टी२० मा चौथो अर्धशतक बनाए । २०१३ को एसीसी ट्वान्टी२० कपमा माल्दिभ्सविरुद्ध ५९ रन बनाएका थिए । त्यो खेलमा उनले २१ बलमै अर्धशतक बनाएका थिए । उक्त प्रतियोगितामा दुई अर्धशतक बनाएका उनले २०१२ को विश्व ट्वान्टी२० छनोटमा डेनमार्कविरुद्ध यूएईमा ६५ रन बनाए, जुन उनको ट्वान्टी२० मा उच्च स्कोर हो । ट्वान्टी२० मा प्रदीपले भन्दा बढी अर्धशतक पारसले मात्र बनाएका छन् । २०१५ को जुलाईमा आयरल्यान्डविरुद्ध आयरमा विश्व क्रिकेट लिगमा खेलेयता प्रदीप पहिलोपल्ट राष्ट्रिय टोलीबाट खेलिरहेका छन् ।"
एपीएफ र मनाङले गभर्नर्स गोल्डकप खेल्ने,"कात्तिक ८१७ सम्म काठमाडौंमा हुने साफ यू१५ च्याम्पियनसिपका लागि २३ सदस्यीय राष्ट्रिय टोली घोषणा गरिएको छ । निवास फुयालको कप्तानीमा घोषित टोलीमा जान लिम्बु, प्रमेश गुरुङ, रोशन थापा, श्रीजन दानी, रोजित परियार, सुशील अधिकारी, हृदेश ठकुरी, प्रदीप लम्साल, मनग्य नकर्मी, दिपेश गुरुङ र प्रवीण मगर राकेश बिक, शशांक बोहरा, नीराजन मल्ल, धिरज बलायर, नमास थापा, सोनम गुरुङ, रोहित शुब्बा, दिपेश राई, रोशन नेपाल, रोशन मगर र विनय श्रेष्ठ छन् । टोलीको मुख्य प्रशिक्षकमा सनोज श्रेष्ठ छन् ।"
शिवरामको फराकिलो अग्रता,"सूर्य नेपाल गल्फ टुर २०१८१९ को पहिलो प्रतियोगितामा धनबहादुर थापा (१ अन्डर १४३), एमेच्योर वान्चेन ढोन्डुप (१ ओभर १४५), सूर्यप्रसाद शर्मा (२ ओभर १४६), जयराम श्रेष्ठ, दीपक आचार्य, विकास अधिकारी, दीपक मगर, एमेच्योर सुनील केसी र सन्दीप तामाङ (सबै ५ ओभर १४९) शीर्ष दसमा रहेका छन् । दुई दिनको खेलमा १४ ओभर १ सय ५८ स्कोरसम्मका २२ व्यावसायिक गल्फरसँगै १० एमेच्योर फाइनल चरणका लागि छनोट भए । उनीहरूले बाँकी ३६ होलको खेलमा प्रतिस्प्र्धा गर्नेछन् ।"
विभागीयको वर्चस्व,"बागलुङ (कास) विभागीय टोलीहरूले २२ औं राष्ट्रिय महिला भलिबलको सुरुआती खेल जितेका छन् । गलकोटमा मंगलबार सुरु प्रतियोगितामा सशस्त्र प्रहरी बलको एपीएफ क्लबले दुवै खेल जितेको छ । त्रिभुवन आर्मी र नेपाल पुलिस क्लबले ११ खेल जितेका छन् । एपीएफले प्रदेश ७ लाई २५६, २५९, २५५ ले र पुलिसले प्रदेश ५ लाई २५१३, २५१७, २५१४ को सोझो सेटमा हराएका छन् । आर्मीले गण्डकी प्रदेशमाथि २५२३, २८२६, २५२२ को सेटमा विजय पायो । एपीएफले अर्को खेलमा कर्णाली प्रदेशलाई हरायो । एपीएफ २५१२, २५१२, २५६ को सेटमा विजयी भएको छ । प्रदेश १ बाहेक ६ प्रदेश टिम र तीन विभागीय गरी ९ टिमले भाग लिएका छन् ।"
मछिन्द्र र च्यासल भिड्दै,काठमाडौं (कास) च्यासल युवाले मछिन्द्र क्लबविरुद्ध प्रतिस्पर्धा गर्दै बुधबार सहिद स्मारक ए डिभिजन लिगको यात्रा सुरु गर्नेछ । गत वर्ष माथिल्लो श्रेणीको नयाँ क्लब बनेको च्यासलले फरवार्ड विमल घर्तीमगरसहित केही स्टार खेलाडीलाई समेट्दै टिम बनाएको छ । त्यसैले ए डिभिजनको नयाँ टिम भए पनि उसलाई यसपालि बलियो क्लबको रूपमा लिइएको छ । च्यासल र मछिन्द्रको खेल सातदोबाटोस्थित एन्फा कम्प्लेक्स मैदानमा हुनेछ ।
जुनियर टेनिस सुरु,"काठमाडौं (कास) प्रथम नौलिन जेटीआई जुनियर टेनिस च्याम्पियनसिप मंगलबार सुरु भएको छ । नौलिन स्पोर्ट्स भिल्लाले आयोजना गरेको प्रतियोगिता बूढानीलकण्ठमा भएको हो । ८३ खेलाडीले भाग लिने पाँच दिने प्रतियोगितामा यू १४ गल्र्समा श्रेस्ता राई, निमिशा ढकाल, यू१२ गल्र्समा मार्सा महर्जन र आध्या पौडेल विजयी भएका छन् । यू९ गल्र्समा कर्मिष्ठा श्रेष्ठ, साम्राज्ञी लामा, नाला मास्के, समृद्धि महर्जन, शैली ढकाल तथा यू९ ब्वाइजमा माइकल एडजोही विजयी भए ।"
दसैं रन फर गुड हेल्थ हुने,"काठमाडौ (कास) उज्ज्वल तारा स्कुलले दसैंको अवसरमा असोज २७ गते दोस्रो दसैं रन फर गुड हेल्थ प्रतियोगिता गर्ने भएको छ । कागेश्वरी मनोहरा नगरपालिका, मेगा बैंक, हाम्रो मेलमिलाप सहकारी संस्था तथा फिटनेस च्वाइसको सहयोगमा खुला दौड गरिन लागेको हो । महिला ३ किमि र पुरुष ५ किमि दूरीमा दौड हुनेछ । विद्यालयका संस्थापक सल्लाहकार तथा कार्यक्रम संयोजक विष्णुबहादुर कार्कीले दौडमा १५ वर्ष माथि उमेरका महिला तथा पुरुषले भाग लिन पाउने छन् । ५ किमि वाकाथन पनि गरिने जनाइएको छ ।"
झरनाको फराकिलो जित,"मान्म, कालिकोट (कास) सर्वाधिक एक लाख पुुरस्कार राशिको प्रेम स्मृति गोल्डकप फुटबल प्रतियोगितामा मंगलबार ६ खेल भएका छन् । पञ्चदेव माविको मैदानमा पचाल झरना युवा क्लबले तिलागुफालाई ८० ले हराएको थियो । जुम्लाको हिमा गाउँपालिका युवा क्लबलाई कर्णाली युवाले ५० ले, कालिका महाबै क्लबले डिल्लीकोटलाई ७० ले, योगी नरहरिनाथले त्रिवेणी डिल्लीकोट क्लबलाई २० ले हराए । आयोजक कालिकोट युवा क्लबले चुलीज्यूला क्लबलाई ४२ ले हरायो ।"
पिस प्वाइन्ट विजयी,काठमाडौं (कास) पिस प्वाइन्ट मंगलबार अन्तरस्कुल टिचर्स फुटबलमा मंगलबार सेमिफाइनल पुगेको छ । पहिलो क्वाटरफाइनलमा पिस प्वाइन्टले एजीएमलाई १० ले हरायो । पुकार थापाले विजयी गोल गरे । त्यसअघि पिस प्वाइन्टले ग्लोबललाई ३२ र एजीएमले एकलव्यलाई ३० ले हराएका थिए ।
ओएसिस च्याम्पियन,ओएसिसले ३ लाख ५० हजार रुपैयाँ पुरस्कार जितेको छ । उपविजेता पुलिसले १ लाख ५० हजारमा चित्त बुझाउनुपरेको छ । रशिद खान म्यान अफ द म्याच घोषित भए । प्लेयर अफ द सिरिज पुलिसका सुनील धमला भए । उत्कृष्ट ब्याट्म्यान डीसीएका भुवन कार्की र उत्कृष्ट बलर मलपोखरी क्लबका कमल ओली भए । जिल्लामा पहिलोपल्ट भएको यति ठूलो क्रिकेटको फाइनल हेर्न बाक्लो संख्यामा दर्शक उपस्थित थिए ।
दिनहुँ डेढ करोड,"दसैंतिहारकै नाममा टेलिभिजन, फ्रिज, वासिङ मेसिन र ओभनको बिक्री पनि बढेको छ । दसैंमा करिब २० लाख मूल्य बराबरका यस्ता सामान बिक्री गर्ने व्यापारीको लक्ष्य छ । व्यवसायी अजय गिरीका अनुसार विश्वकप फुटबलको समयमा टेलिभिजनको बिक्री बढी भयो । दसैंमा वासिङ मेसिन, ओभन र फ्रिज बढी बिक्री हुन्छ । विराटनगरमा यी सामानका ठूला पसल डेढ दर्जन छन् ।"
खर्चालु चाड,खर्चयोग्य आयको ठूलो मात्रा अनुत्पादनशील उपभोगतर्फ प्रवाहित हुँदा दुईवटा नकारात्मक प्रभाव देखिन्छन् । यसले बचतको मात्रालाई घटाउँछ । यससँगै पुँजीनिर्माणको गति पनि घट्छ । अर्काेतर्फ आयातित वस्तुको मात्रा बढ्न गई भुक्तानी सन्तुलनमै नकारात्मक असर देखिन थाल्छ । उपभोगको खर्च स्वदेशी उत्पादनमै हुने हो भने त्यसले गुणक प्रभाव देखाउँछ । रोजगारी सिर्जनासँगै अर्थतन्त्रले सकारात्मक बाटो समाउँछ । हाम्रोजस्तो सानो अर्थतन्त्र भएको मुलुकमा खर्च गर्ने प्रवृत्ति र अन्य व्यवहारले समग्र आर्थिक सूचकमै प्रभाव पारिराखेको हुन्छ । दसैंलगत्तै आउने तिहार पनि खर्चालु पर्वमा परिवर्तित हुँदै छ । त्यसका लागि पनि अहिलेदेखि नै योजना बनाउनु उपयुक्त हुन्छ ।
पौष्टिकताको पर्व,"पुराना संस्कृति, साहित्यका ग्रन्थहरूमा देवीलाई पशुबलि दिनुपर्ने उल्लेख कतै पाइँदैन । मानिसले मासु खाने कार्यलाई महत्त्व दिन लागेपछिका ग्रन्थहरूमा मात्र देवीलाई सुरा र मासु सेवन गर्ने मानिएको हो । यसरी पशुबलि पनि मानिसको आवश्यकतास्वरूप चलेको मानिन्छ । यही नेपाली चाडबाड संस्कृतिको विशेषता पनि हो ।"
पूर्वका शक्तिपीठ,"कोका नदी र कोसी नदीको संगमस्थल सुनसरीको बराहक्षेत्रमा पर्ने यो धार्मिकस्थल प्राचीन मानिन्छ । यहाँ इन्द्र ब्रह्मा, कोका, सूर्य, बद्री, मुक्तेश्वर, गुरुब्रह्मालगायत १० वटा मन्दिर छन् । हिन्दुहरूका देवता पहाड, गुफा, रूख तथा नदी किनारजस्ता स्थानमा बस्ने गरेको इतिहासअनुसार यहाँ बसेको विश्वास गरिन्छ । यहाँ पनि दसैंजस्ता चाडपर्व र विभिन्न तिथिमा मेला लाग्ने गरेको छ ।"
उबेलाको दसैं,"६ वर्षको उमेरदेखि कोतघरमा मार हानेको देखेका वरभञ्ज्याङका टेकबहादुर सुवेदी अहिले आफूले पनि मार हान्न छाडेको बताउँछन् । उबेला सेना र प्रहरीले हर्षबढाइँ गरेको सम्झने उनी अहिले खल्लो बन्दै गएको सुनाउँछन् । पहिलेको हर्कबढाइँ गज्जब थियो, उनले भने, अहिले को आयो गयो पत्तै हुँदैन ।"
अब आर्थिक विकास,कार्टेलिङ गरेर कमाउनेहरूको वाहवाही छ । उनीहरूले नै सरकारमा लबिङ गर्छन् । सरकारले चिनी आयातमा प्रतिबन्ध लगाएर जनतालई महँगीको मारमा पारिरहेको छ । दिनप्रति दिन व्यापार घाटा बढ्दै गएकोले यसको न्यूनीकरणका लागि सञ्चार क्षेत्रले कलम चलाउनु आवश्यक छ । मुलुकको पहिलो उद्योग भएको विराटनगरलाई औद्योगिक नगरीका रूपमा विकास गर्न पूर्वाधार विकासमा लगानी गर्नुपर्छ । बैंकिङ क्षेत्रमा सरकारले हस्तक्षेप गर्नुपर्छ । पैसा डिपोजिट राखी बैंकको ब्याज खाएर बस्ने प्रवृत्ति छ । कतिपय व्यापारमा पनि १२ प्रतिशत मुनाफा नभइरहेको अवस्थामा बैंकले दिन्छ भने त्यही राम्रो व्यापार सम्झेर सर्वसाधारणले बैंकमा निक्षेप जम्मा गर्ने प्रवृत्ति बढेको छ । सरकारले बैंकमा हस्तक्षेप गरेर निक्षेपमा २ प्रतिशतमात्रै ब्याज दिने व्यवस्था गर्नुपर्छ ।प्रस्तुति : देवनारायण साह
गाउँमै रमाइलो,"मोरङ, जेफालेका जीबी गजल दसैं बिदामा तीनचारवटा पुस्तक पढिसक्ने र पूर्वकै पर्यटकीय स्थल घुम्ने योजनामा छन् । घरमा टीका लगाएर उनी इटहरीमा रहेको मामाघर पुग्छन् । साथीभाइसँग भेटघाट, भलाकुसारी र घरलौरी रमाइलो त छँदैछ । यस पटक दसैं अलि पछि भएकाले तराईमा शीतल छ । यसले पनि थप रमाइलो बनाएको छ । बजारमा खुलेका विभिन्न अफर, सांगीतिक कार्यक्रम, मनोरञ्जनका खेलिने तास, जुवा र लंगुरबुर्जाले पनि दसैं भित्रिसकेको छनक दिन थालेको गजलले बताए । दसैं सहरभन्दा गाउँमै बढी आत्मीय हुन्छ, उनले भने, सहरमा आआफ्नै व्यस्तता भए पनि गाउँघरमा सबैजना कोको आउलान् भनेर पर्खन्छन् ।"
स्वस्थ खसी छानौं,"अचेल मासुसँगै मद्यपान गर्ने चलन छ । मद्यमा हुने इथानोलले पेट तथा दिमागमा खराबी, पाचन प्रणाली र ग्रन्थीमा नकारात्मक असर पुर्याउनुका साथै रोगविरुद्ध लड्ने शक्तिमा कमी ल्याउन सक्छ । मसलादार, चिल्लो, पिरो मासुसँग मद्यपान गर्दा पेट तथा कलेजोमा असर पर्छ । यसले कसैकसैलाई बान्ता, पखाला चल्नेसमेत हुन सक्छ । लामो समयसम्म रक्सी तथा मासु सेवन गर्नाले कलेजो खराब हुन्छ । यसबाहेक पेटको अल्सर, क्यान्सर, रक्तअल्पता, दुर्बलता, प्याङक्रियाजको समस्या निम्तिन सक्छ ।"
मधेसको दसैं,"झिझियाको रौनकघटस्थापनाको साँझबाट मधेसका गाउँगाउँमा झिझिया नृत्यको रौनक देखिन्छ । किशोरी, युवती तथा महिलाले समूह बनाएर गाग्रोमा गन्ती गर्न नसकिने दुलो पारी भित्र दियो बाल्छन् । त्यसपछि उनीहरूले दियो आआफ्नो टाउकामा राखेर झिझिया गीत गाउनुका साथै नाच्दै गाउँ परिक्रमा गर्ने परम्परा छ । सुनसरीको देवानगन्जका रामकुमार मेहताले झिझिया नृत्य गरिरहेका बेला कसैले गाग्रोमा रहेका सबै दुलो गन्ती गरे महिलाको मृत्यु हुने जनविश्वास रहेको बताए । बोक्सी, जादुटुना, भूत, प्रेतको शक्ति निस्तेज पार्न झिझिया नृत्य गरिन्छ, उनले भने, घटस्थापनाको दिनदेखि विजयादमीको दिनसम्म झिझिया नृत्य गरेर मधेसका महिला रमाउने गर्छन् ।"
आआफ्नै शैली,"मंगोल नेसनल अर्गनाइजेसनका प्रवक्ता दिलीप धिमालका अनुसार अनुसार दसैं आदिवासीको चाड होइन । यो पार्टीले लामो समयदेखि दसैं बहिष्कार अभियान सञ्चालन गर्दै आएको छ । धिमाल भन्छन्, दसैं हाम्रो चाड होइन, पुर्खा पतन भएको दिन हो ।"

शीर्षक,विवरण
जो नागरिकतामै अल्झाइए,संविधानमा रहेको आमाको नामबाट पनि नागरिकता पाउने व्यवस्था कार्यान्वयन गर्न सरकारले नागरिकता ऐन २०६३ संशोधन गर्न बनेको विधेयक संसद्मा पठाएपछि शुक्रबारदेखि छलफल सुरु भएको हो । पहिलो छलफल नै नागरिकता नपाएका पीडितलाई बोलाइएको हो । सरकारले पेस गरेको नागरिकतासम्बन्धी विधेयकमा आमाका नामबाट पनि सहजै नागरिकता पाउने व्यवस्था गर्न सांसदहरूले संशोधन दर्ता गराएका छन् । सरकारले ल्याएको नागरिकता ऐन संशोधन विधेयकमा नागरिकता लिन बाबुलाई अनिवार्य गरिएको भन्दै सांसदहरूले असन्तुष्टि जनाएर संशोधन हालेका छन् ।
बलात्कारविरोधी अभियन्तालाई नोबेल,को हुन् मुक्वेगे ?मुक्वेगेले कंगोमा बलात्कार तथा यौनहिंसाबाट पीडित महिलाको उपचारका लागि दुई दशक बिताएका छन् । ६३ वर्षीय मुक्वेगेले आफ्ना सहकर्मीहरूसँग मिलेर झन्डै ३० हजार महिलाको उपचार गरिसकेका छन् । युद्धग्रस्त क्षेत्रमा महिलामाथि यौनहिंसाबाट हुने घाउचोटको उपचारमा उनको विशेषज्ञता छ । उनले पूर्वी कंगोस्थित बुकाभुमा सन् १९९९ मा पान्जी अस्पताल स्थापना गरेका थिए । अस्पताल प्रमुखसमेत रहेका मुक्वेगेले हरेक वर्ष हजारौं महिलाको शल्यक्रिया गर्दै आएका छन् ।
सांसद रौनियार निलम्बित,"डिभिजन सडक कार्यालय नेपालगन्जका निमित्त डिभिजन प्रमुख इन्जिनियर नवराज केसीविरुद्ध ६ करोड ९२ लाख ४६ हजार ९२१, इन्जिनियर प्रेमप्रसाद चुवाईविरुद्ध ३ करोड १९ लाख ३८ हजार ५ सय ७९, इन्जिनियर हरिबहादुर खडकासँग ७ करोड ५४ लाख ४८ हजार ६१ र इन्जिनियर दीपेन्द्रबहादुर विष्टसँग एक करोड ६१ लाख ८३ हजार ४ सय ४५ रुपैयाँ बिगो दाबी गरिएको छ । उनीहरूलाई भ्रष्टाचार निवारण ऐनको दफा ८ (१) बमोजिम तीन वर्ष कैद सजाय र बिगोबराबर जरिवाना गर्न अख्तियारले अभियोगपत्रमा माग गरेको छ । सबइन्जिनियरद्वय कर्मा तेन्जिन तामाङविरुद्ध १५ करोड ८ लाख ८४ हजार ७१३, गोविन्द गैरेविरुद्ध एक करोड ९५ लाख ८८ हजार ४३७ बिगोबराबरको जरिवाना र तीन वर्ष कैद सजाय गर्न मागदाबी गरिएको छ ।"
देउतालाई तिरो,बड्डी ज्याबनमा धार्मिक पर्यटन प्रवद्र्धनका लागि नगरपालिकाले योजना बनाइरहेको नगरपालिका प्रमुख धनबहादुर विष्टले बताए पनि स्थानीयवासी भने सरकारका तर्फबाट कुनै पहल नभएको बताउँछन् । प्रदेशसभा सदस्य देवकी मल्लले पनि यहाँको पर्यटन प्रवद्र्धनका लागि प्रदेश सरकारले सम्भाव्यता अध्ययन गरिरहेको बताइन् ।
आनीको पुनर्जीवन,उपचार खर्च हेलिकप्टर कम्पनीको इन्सुरेन्सबाट आउने जानकारी आएको उनले बताए । हालसम्म डोल्माको उपचारमा करिब १३ लाख रुपैयाँ खर्च भइसकेको परिवारले जनाएको छ ।
नेकपामा वर्चस्वको लडाइँ,विवाद र आक्रोशको पारो बढ्दै जाँदा प्रधानमन्त्री केपी ओली १४ दिन लामो विदेश यात्राबाट फर्केलगत्तै शुक्रबार नेकपाका अर्का अध्यक्ष पुष्पकमल दाहाललाई बालुवाटारमा बोलाएर छलफल गरेका छन् । आफूहरूको अनुपस्थितिमा वरिष्ठ नेता माधव नेपालले व्यक्त गरेका असन्तुष्टिका विषयमा दुवै नेताले छलफल गरे । उनीहरूले पार्टी एकता प्रक्रियामा भइरहेका विवाद र असन्तुष्टिलगायत विषयमा छलफल गर्न आइतबारका लागि सचिवालयको बैठक बोलाएका छन् ।
३९ वर्षपछि उही नाम,"कांग्रेस नेता तथा पूर्वमन्त्री वीरबहादुर बलायर प्रतिपक्षीले बहिष्कार गरेको अवस्थामा प्रदेश संसद्मा गरिएको यो निर्णयले संसदीय पद्धति र मर्यादाको खिल्ली उडाएको बताउँछन् । यस क्षेत्रको मौलिकतामाथि पनि प्रहार गर्ने गरी नामकरण गरिएको छ, उनले भने । उनले चुरे फेदीको गोदावरीलाई राजधानी बनाउने निर्णयले पनि जनप्रतिनिधि गलत बाटामा गइरहेको संकेत मिलेको बताए । जसरी स्थानीय र प्रदेश सरकारले आर्थिक रूपमा इतिहासमै नभएको भ्रष्टाचार गरी जनताको भावनामाथि खेलबाड गरिरहेका छन्, ठीक त्यसैगरी यी दुवै निर्णयले जनचाहनाको खिल्ली उडाइएको छ, उनले भने ।"
सफाइ मजदुरबिना फोहोर व्यवस्थापन,"फोहोरमैला व्यवस्थापन प्राविधिक सहयोग केन्द्र काठमाडौंको सहयोगमा थाहा नपा२ को टाखेल, ४ को सिमभन्ज्याङ र ६ को बज्रवाराहीस्थित सरस्वती बजारमा सेग्रिगेसन हाउस निर्माण गरिएको छ । सिमभन्ज्याङको हाउस प्रयोगमा आइसकेको छैन, अरू दुई स्थानको हाउस प्रयोगमा आइसकेको थाहा नपाका वातावरण तथा सामाजिक शाखाका प्रमुख अनिल लामिछानेले बताए । बजार व्यवस्थापन समितिले घरघरबाट फोहोर संकलन गर्न प्रतिमहिना प्रतिघर सय रुपैयाँ शुल्क लिने गरेको छ । थाहा नपाको नगरसभाले बजार व्यवस्थापन समिति र टोल विकास संस्थाले फोहोर व्यवस्थापन शुल्कबापत् मासिक न्यूनतम सय रुपैयाँ संकलन गर्न सक्ने भनेर निर्णय गरेको थियो । बजार व्यवस्थापन समितिको सदस्यले वडा तथा नगरपालिकाबाट सेवा लिँदा सरसफाइ परिचयपत्र अनिवार्य रूपमा लिनुपर्ने बनाएको छ । थाहा नगरपालिको २, ३, ४, ६ र ११ नम्बर वडामा बजार व्यवस्थापन समिति गठन गरेको छ । करिब ६ हजार घरधुरी रहेको नगरपालिकाका एक हजारभन्दा बढी घरधुरी बजार व्यवस्थापन समितिमा आबद्ध छन् । घरघरबाट फोहोर व्यवस्थापन गर्न सकेमा सहर र बस्ती सफा पनि हुने र सफाइ मजदुरको आवश्यकता नपर्ने रहेछ, नपाका मेयर विष्टले भने, नपाले सफाइ मजदुर राखेर फोहोरको व्यवस्थापन गर्ने प्रवृत्ति यो पुरानो र असफल विधि हो । फोहोर नफालीकन सडक, सहर र बस्ती सफा राख्ने विधि अपनाउने प्रयास गरेको छ । थाहा नपाका विभिन्न बजार व्यवस्थापन समितिले दैनिक ३ टिपर फोहोर संकलन गर्ने गरेको छ । साताको २ पटक प्रत्येक बजार व्यवस्थापन समितिले संकलन गरेको फोहोर टिपरले उठाएर सेग्रिगेसन हाउसमा ल्याउने गरेका छन् । बजारमा फोहोर राख्नका लागि डस्टबिनहरू राखिएका छन् । पर्यटकीय नगरका रूपमा रहेको थाहा नगरलाई स्वच्छ, सफा र हराभरा बनाउन नपाका जनप्रतिनिधिहरू क्रियाशील भएका हुन् । सरकारले थाहा नपालाई पर्यटकीय नगरका रूपमा विकास गर्ने घोषणा गरेको छ । साविकको आग्रा, दामन, पालुङ, टिस्टुङ, बज्रवाराही र चित्लाङ गाविस समेटेर थाहा नगर गठन भएको हो ।"
दोभानको धुवाँले प्रदूषण,उक्त क्षेत्र आसवास मानवबस्ती नभएको र अन्य वातावरणीय प्रभावसमेत न्यून हुने हुँदा उक्त क्षेत्र पहिचान गरिएको हो । तर उक्त स्थानसम्म पुग्न पहुँच सडक निर्माण भइसकेको छैन । सडक बनाउने र स्थानीयको अन्य केही विकासका पूर्वाधारमा सहयोग गर्दा फोहोर विसर्जनको दीर्घकालीन समाधान हुने जनप्रतिनिधिहरूले बताउँदै आएका छन् ।
सडकको मुआब्जा वितरण,"यो सडक गल्छीदेखि रसुवागढी नाकासम्म ८२ किमि छ । सरकारले चीनसँगको उत्तरी नाका जोड्ने राष्ट्रिय गौरवको आयोजना भनेर प्राथमिकतामा राखेको छ । पृथ्वी राजमार्गको धादिङको गल्छी, नुवाकोट र रसुवाको यो आयोजनाको कार्य क्षेत्रभित्र पर्छ । रसुवाको स्याफ्रुबेंसीदेखि रसुवागढी नाकासम्मको दुई लेन सडक चीन सरकारको सहयोगमा बन्ने छ । उक्त १६ किमि सडकको डीपीआर बन्दै छ ।"
दुर्गम बस्तीमा बिजुली पुग्यो,उपभोक्ता समितिका अध्यक्ष तिलकबहादुर थिङको अध्यक्षतामा भएको कार्यक्रममा प्रदेशसभा सदस्य कुमारी मोक्तानले लामो संघर्षपछि दुर्गम गाउँका बासिन्दाले क्रमश: त्यसको प्रतिफल पाउन थालेको बताइन् । भीमफेदी गाउँपालिकाका अध्यक्ष हिदम लामाले स्थानीय तह छाम्दा पनि भेटिने र हेर्दा पनि देखिने सरकार भएकाले अब सरकारलाई जनताले साथ दिए धेरै काम गर्न सकिने बताए ।
चाडमा सुरक्षा मजबुत,"मूल्य वृद्धि, कृत्रिम अभाव, मिसावटजस्ता समस्या रोक्न, यात्रुले बेहोर्ने हैरानी रोक्न र सबै खालका झैझगडा, चोरी रोक्न हाम्रो विशेष योजना छ । राजमार्गको यात्रा सुरक्षित र झन्झटरहित बनाउन पनि प्रहरी लाग्ने छ, चितवन जिल्ला प्रहरी कार्यालयका प्रहरी उपरीक्षक (एसपी) सुशीलसिंह राठौरले भने । सादा पोसाकका प्रहरीले समाजमा निगरानी बढाउने उनले बताए ।"
शिक्षक पक्राउ,सिन्धुपाल्चोक (कास) चौतारा साँगाचोकगढी नगरपालिकाको सुकुटे माविकी एक बालिकालाई बलात्कार गर्न खाजेको आरोपमा प्रहरीले शिक्षक भोगेन्द्रप्रसाद यादवलाई पक्राउ गरेको छ । कक्षा ४ मा अध्ययनरत १० वर्षे बालिकालाई बिहीबार बलात्कार गर्ने खोजेको आरोप उनीमाथि लागेको छ । अभिभावकले दिएको सूचनाका आधारमा अनुसन्धान सुरु गरिएको छ ।
हाम फालेर बेपत्ता,"सिन्धुपाल्चोक (कास) सुनकोसीमा हाम फालेका बाह्रबिसे नगरपालिकाका ९ का एक स्थानीय अझै भेटिएका छैनन् । बाह्रबिसे नगरपालिका राम्चे कोटगाउँका छत्रबहादुर खत्री बाह्रबिसे र राम्चे बजार जोड्ने पुलबाट आफैं हाम फालेको प्रत्यदर्शीले बताएका छन् । हाम फाल्न आँटेको यकिन भएपछि पुलमै समाउन खोज्यौं तर उनी फुत्किए, कोट मात्रै हात लाग्यो, एक स्थानीयले भने ।"
"पानी कम, आगलागी बढी","अमेरिकाको केही राज्यमा भने बर्सेनि संरचना सुरक्षाको प्रमाणपत्र अनुगमनपछि नवीकरण गराउनुपर्ने प्रावधान रहेको उनको अनुभव छ । उनले नयाँ स्थानमा बस्ती बसाउँदा पानीको भण्डारण, ढल निकासजस्ता कुरा आधारभूत आवश्यकता भए पनि नेपालका त्यसको अभ्यास नहुनु दु:खद भएको बताए । भारत, केन्या, मलेसियाजस्ता देशको अनुभव बटुलेका उनी भन्छन्, यहाँ महानगर बाहिर बस्ती बढ्ने कुरालाई आत्मसात् गरिएको पाइन्न । दमकलको धारासँग मिल्ने, सहजै खोल्न सकिने र पानी भरिने भयो भने मात्र काम लाग्छ ।"
संस्कृत मावि बचाउन माग,प्रधानाध्यापक बद्री दाहालका अनुसार संस्कृत माविमा कक्षा ६ देखि ११ सम्म पढाइन्छ । यो सत्रमा २ सय १७ जना विद्यार्थी अध्ययनरत छन् । पढाउन १६ शिक्षक तथा ६ कर्मचारी कार्यरत छन् ।
पुरुषमा स्तन क्यान्सर बढ्दै,"चेतना फैलाउन चंगारोगबारे जनचेतना फैलाउन शुक्रबार भक्तपुरको घ्याम्पेडाँडामा चंगा उडाइएको छ । भक्तपुर क्यान्सर अस्पतालका कन्सल्टेन्ट अन्कोलोजिस्ट एवं स्तन क्यान्सर विशेषज्ञ डाउत्सवमान श्रेष्ठको नेतृत्वमा क्यान्सर रोगको पहिचान आफैंले गर्न सकिने लगायतका जनचेतना जगाइएको थियो । कार्यक्रममा अस्पतालका चिकित्सक, स्तन क्यान्सरको उपचार गराइरहेका बिरामीले गुलाबी रङको टिसर्ट पहिरिएर, गुलाबी रङकै बेलुन र चंगा उडाएका थिए ।"
कविको अवसान,"साहित्यकारहरूले आफ्ना लेखन कर्म अनेकौं किसिमले गरिआएका छन् । तिनका चुनौती आफ्नै किसिमका र सूक्ष्म छन् । तिनीहरूमा मुक्तिबोध हुनुपर्छ, जुन विगत र आजका साहित्यकार र पत्रिका प्रकाशन गर्नेहरूले निकै गरिआएका कुरा माथि राखियो । धु्रवीकरणको संस्कृतिको भुमरीबाट जोगिन सिर्जनशीलहरूलाई झन् गाह्रो छ । अर्को कुरा सिर्जनशीलता नभएको एउटा एलिट वर्गको जन्म हुँदैछ, नेपालमा । सांस्कृतिक चिन्तनका विभेदहरू मेटिँंदै जानु र अनावश्यक विषयमा पोलराइजेसन वा धु्रवीकरण हुंँदै जानु अहिले नेपालको चरित्र देखिंँदैछ । अमेरिका निकै वर्ष बसेर फर्केका गगनले कार्लोस नाम छलेर अमेरिका बसेको तर घर फर्कन लागेको नेपालीको जुन चित्रण गरेका छन्, त्यो गर्ने साहित्य उनको र साधकको माध्यम हो । कविता बोल्छ, अबुझ र असजिला दिनहरूमध्येआजको दिनकार्लोसले देश फर्किने सोचमा हिउँको डल्लामाआफ्नो जुत्ता घुसायोबुद्धम्, शरणम गच्छामी ।"
घट्दो कृषि उत्पादन,"खेतीयोग्य जमिनमा प्लटिङसंँगै खेतीबाली हटेपछि अन्नबाली लगाउने उर्वर जमिनमा पक्की घरहरू ठडिन थालेका छन् । खेतीयोग्य जमिन बाढीपैरो, भूक्षयले विनाश भएको छ । रोजगारीका लागि विवाहित युवाहरू विदेश जाने लहर चलेसँगै बुहारी तथा छोरीहरू बालबच्चा पढाउन सहर छिर्ने क्रम सुरु भयो, अनि गाउँघरका खेतीयोग्य जग्गाजमिन बाँझो बन्न थाल्यो । अहिले खेती कर्म यति महँगो भएको छ कि रकम खर्च गरेर खेती गर्यो, लगानी गरेको पैसा पनि उठ्दैन । पहाड तथा तराईका गाउँबस्तीबाट मानिस सहरतिर सर्दैगर्दा गाउँका उब्जाउ हुने खेत तथा बारीपाखा बाझिन थालेका छन् । कृषि उत्पादन घट्ने भयो नै । कृषि पेसा त्यति सजिलो पेसा पनि होइन । धुलो, हिलो, माटो, फोहोरमैलासंँग सधंै नजिक भएर काम गर्नुपर्ने । पढेलेखेका शिक्षितले अन्य विकल्प भेट्टाउँदासम्म कृषि पेसामा हात हाल्न चाहँदैनन् । हिजो परम्परागत कृषि गर्दै आइरहेका परिवारका सन्ततिले यो पेसा अपनाइरहने कल्पनै गरेका हुँदैनन् । कृषिमा आकर्षक कार्यक्रमबाट युवा तथा कृषि पेसामा आबद्ध जनशक्तिलाई टिकाइराख्न आवश्यक छ । कृषि क्षेत्रका सेवा निवृत्त कृषि प्राविधिक, अनुसन्धान विज्ञ, कृषि विश्वविद्यालयका प्राध्यापकहरूलाई प्रस्तावनामा आधारित आवश्यक अनुदानको व्यवस्था गरेर पनि व्यावसायिक कृषिलाई बढाउन सकिन्छ ।आव २०७४७५ को कृषि तथ्यांक हेर्दा सबै सरोकारवाला निकायले गम्भीर भएर ध्यान दिनुपर्ने देखिन्छ । कृषिमा परनिर्भरता बढ्दैछ । वार्षिक २० लाख टन खाद्यवस्तु अपुग भएको तथ्यांक सार्वजनिक भएको छ । मन्त्रालयका अनुसार खाद्यान्न बाली धान, मकै, गहुँ, आलुको वार्षिक माग करिब १ करोड ३९ लाख १२ हजार ३०० टन छ भने उत्पादन १ करोड २१ लाख १४ हजार २०० टन भएको छ । यी खाद्यान्न बालीमा मात्र १७ लाख ९८ हजार १ सय टन अपुग देखिन्छ । प्याज ७१ हजार ६ सय ९१ टन अपुग, स्याउ ८२ हजार ९ सय ७२ टन अपुग, सुन्तला २१ हजार ५ सय १९ टन अपुग, केरा २५ हजार ७ सय २० टन अपुग भएको कुरा कृषि मन्त्रालयको तथ्यांकबाट देखिन्छ ।वार्षिक ३९ अर्ब २ करोड ५९ लाख रुपैयाँको खाद्यान्न, १७ अर्ब ९५ करोड ८१ लाखको तरकारी, १० अर्ब ८१ करोडको फलफूल आयात भएको अवस्था छ । खाद्यान्न, तरकारी तथा फलफूलको आयातित तथ्यांक हेर्ने हो भने ६७ अर्ब ७८ करोड ४० लाख हुन आउँछ । यति ठूलो रकम खाद्यान्न आपूर्तिको निम्ति देश बाहिर गइरहेको छ । संघीय सरकार, प्रादेशिक सरकार तथा स्थानीय सरकारले प्राथमिकतासाथ कृषि सम्बन्धी कार्यक्रम बनाएर लैजान नसके नेपाल प्रकृतिले सम्पन्न हुँदाहुँदै पनि छिमेकी देशको बजारमात्र बन्नेछ । कुलप्रसाद सुवेदी,"
विमानस्थलको दुर्दशा,"मानव तस्करका लागि नेपाल एउटा सजिलो गन्तव्य बनेको छ । यसका विविध कारणमध्ये पहिलो यहाँको भिसा प्रक्रिया सहज हुनु हो । दोस्रो, पासपोर्ट परीक्षण गर्ने मेसिनसम्म हाम्रो विमानस्थलमा नहुनु हो । यसकारण आज संसारभरिका मानव तस्कर अपराधीको पहिलो रोजाइ बन्नपुगेको छ, हाम्रो राजधानी । यसबखत पूर्ण बहुमतको सरकार छ । समृद्धिका कुरा सरकारको प्रमुख एजेन्डा बनेको छ । फेरि हाम्रो त्रिभुवन अन्तर्राष्ट्रिय विमानस्थलको प्रयोगसँगै विदेशी विमानस्थल प्रयोग गर्न यतिविघ्न लाइन छ, हाम्रो सरकारको । सरकार फुस्रा सपना बाँड्नमै व्यस्त छ । सरकारको गठनसँगै मूल्य एकोहोरो बढेको बढ्यै छ । हत्या र बलात्कारका घटना बाहेकका समाचार बन्न छाडिसकेको छ । आम मानिसमा प्रतिदिन सरकारप्रति वितृष्णा बढ्दो छ । यता सरकार भने हरेक क्षेत्रमा बहुमतको दम्भ प्रस्तुत गर्दै स्वेच्छाचारी बन्दै गएको आम मानिसको बुझाइ छ । सरकार हामी कहिले सक्षम हुन्छौं, आफ्नो निर्णय आफै गर्न ? हामी आफ्नो देश बनाउन कहिले सक्षम हुनेछौं ? हामीले सोचेकोचाहेको समृद्धिको आधार के हो ? असक्षमताले हामीलाई कस्तो समृद्धि दिने हो ? रामकृष्ण बराल, जोरपाटी२, काठमाडौं"
संसदीय मर्यादामा नबस्ने मन्त्री,"लघुसंसद् मानिने विकास समितिको सभापतिले निर्णय सुनाउँदै गर्दा सञ्चार तथा सूचना प्रविधिमन्त्रीले बीचैमा हस्तक्षेप गरेको समाचार आयो । सभामुख जत्तिकै हैसियत हुने सभापतिले सभापतित्व गरिरहेका बेला हस्तक्षेप गर्नु संसदीय मर्यादा विपरीतको कार्य हो । आफू र मन्त्रालयबाट भएका गल्तीलाई सुधार गर्नुको साटो संसद्को विकास समितिका सभापति र सदस्यहरूलाई हप्कीदप्की गरी निर्णय प्रभावित पार्नुलाई कदापि प्रजातान्त्रिक कार्य भन्न सकिन्न । मन्त्रीले समिति सभापतिको रुलिङ मान्नुपर्नेमा उल्टै रुलिङ गर्नु कहाँसम्म जायज छ ? यस्ता कार्यले संसदीय मर्यादा अपमानित हुने भएकोले बेलैमा प्रधानमन्त्रीको ध्यान पुग्न आवश्यक छ । महेन्द्रसिंह बम, टीकापुर१, कैलाली"
बौद्धिक वर्ग दोषी,"हरेक राजनीतिक परिवर्तनपछि नेपालमा जनतालाई ठूलठूला सपना बाँड्ने गरिन्छ । तर केही समयपछि त्यस्ता सपनासँग जनताको मोहभङ्ग हुन्छ । राजनीतिक परिवर्तनको महसुस जनताले आफ्नो दैनिक जीवनमा गर्न सक्दैनन् । यसमा सबैभन्दा बढी दोषी हाम्रो बौद्धिक समूह देखिन्छन्, जसले निरन्तर स्वतन्त्र र निष्पक्ष ढंगले जनताको तहबाट सत्तालाई खबरदारी गर्नसकेको देखिन्न । राणाकालीन र पञ्चायती समयमा चाकरी प्रथा निकै मौलाएको थियो । त्यस समयमा दरबारको नजिक रहेर शासकको प्रशंसा गरेकै भरमा बौद्धिक भन्ने र बन्ने चलन थियो । व्यवस्था परिवर्तनपछि यो तरिका राजनीतिक दलहरूले अनुशरण गरे । बौद्धिक भनिएकाहरूले स्वतन्त्र र निष्पक्ष ढंगले जनताको तहबाट सत्तालाई खबरदारी गर्नसकेको देखिन्न । आज बौद्धिकभन्दा मान्छेले कित पार्टीको कार्यकर्ता कि आईएनजीओको जागिरे बुझ्न थालेका छन् । यस किसिमको बौद्धिक स्खलनले भविष्यमा बौद्धिक वर्गको निर्माणमा असर पर्नेछ । आज बौद्धिक निर्माण गर्ने हाम्रा विश्वविद्यालयहरू चरम राजनीतीकरणको सिकार भएका छन् । भविष्यका हाम्रा बौद्धिकहरू एकथान प्रमाणपत्र लिएर खाडीतिर भासिन बाध्य छन् । समाजमा ज्ञान, सीपभन्दा धनसम्पत्तिलाई बढी महत्त्व दिने प्रचलन बढेको छ । यसले गर्दा आफ्नो सीप प्रयोग गरेर खेतबारीमा अन्न फलाउने किसानभन्दा जमिन टुक्रा पारेर बेच्ने दलालको मूल्य बढी छ । हामी बेलैमा नसच्चिए भोलि सक्षम बौद्धिक जमातको कमीले शासकहरू झन् स्वेच्छाचारी बन्ने खतरा छ ।मनोज लम्साल, देवचुली३, नवलपुर"
स्वास्थ्य संस्थाप्रति अविश्वास,"शिक्षा, मानव अधिकार, कर्मचारीतन्त्र, कानुन, नागरिक समाज सवत्र्र विवादैविवाद छ । स्वास्थ्य क्षेत्रको हालत झनै नाजुक छ । कुनै पनि स्वास्थ्य निकाय अहिले चोखो छैन । स्वास्थ्य मानव जीवनसँग प्रत्यक्ष सरोकार राख्ने क्षेत्र हो । यो क्षेत्रमा हुने सानो लापरबाहीले मानिसको ज्यान जान सक्छ । तर विडम्बना, स्वास्थ्य क्षेत्रजस्तो संवेदनशील क्षेत्रमा पनि निजी स्वास्थ्य संस्थाको मनोमानी बढ्दै गइरहेको छ । सरकारी स्वास्थ्य निकायमा पनि सर्वसाधारणको स्वास्थ्यप्रति कुनै सहानुभूति देखिँदैन । स्वास्थ्य संस्थाप्रति बढ्दो अविश्वसनीयताको प्रमुख कारण नागरिकप्रति उत्तरदायित्व नभएकोले हो । स्वास्थ्य संस्था होस् वा स्वास्थ्यकर्मी दुवैले आफ्नो उत्तरदायित्व पछाडि राखी पैसा कमाउने होडबाजीले गर्दा भगवानसँग तुलना गरिने यो पेसामा दिनहुँ दाग लागिरहेको छ । अविश्वास बढ्नुका कारण निम्नानुसार छन् : १ स्वास्थ्य संस्थाहरूमा पैसा कमाउने होडबाजी २ स्वास्थ्य संस्था खोल्नुको उद्देश्य बिर्सनु ३ स्वास्थ्यकर्मीहरूले पैसाको लागिमात्र मरिहत्ते गर्नु४ डाक्टरहरूले बिरामीको सबै कुरा सुन्न नचाहनु५ डाक्टरहरूले बिरामीलाई पर्याप्त समय नदिनु ६ सेवाको गुणस्तरभन्दा नम्बर बढाउन ध्यान दिनु ७ उपचार महँगो हुनु, तर उपचार राम्रो नहनु ८ ठिक समयमै बिरामीको रोग निदान नहनु९ डाक्टरले राम्रोसँग बिरामीलाई रोगबारे जानकारी नदिनु १० समयमै बिरामीलाई राम्रो सल्लाह र सुझाव नदिनुस्वास्थ्य संस्था र स्वास्थ्यकर्मीलाई स्वास्थ्य संस्थाप्रति विश्वसनीयता कसरी कायम गर्ने भन्ने चुनौतीपूर्ण छ । सन्तोष रौनियार, काठमाडौं"
गान्धी बन्न गाह्रो,"असोज १८ गते प्रकाशित चन्द्रकिशोरको सत्याग्रहको शक्तिमा कुनै सन्देह छैन । गान्धी एक विराट मानव थिए । विश्वलाई एउटा नयाँ आयाम दिए । उनको अहिंसा, सहिष्णुता, समावेशी विकास र पारदर्शिता ४ गुण लिनुपर्ने रामचन्द्र गुहाको सुझाव सही छ । माक्र्सवादी र राष्ट्रवादी बन्न सजिलो छ, तर गान्धीवादी बन्न गाह्रो छ । गान्धीवादी बन्न आफूलाई परिवर्तन गर्नुपर्छ, जो नेपालमा डा गोविन्द केसीमा मात्र देखिन्छ । यस्ता गान्धीवादी अब भारतमा पनि दुर्लभ छन् । भूमण्डलीकरण र बहुराष्ट्रिय कम्पनीको उपनिवेशले सबैलाई निल्दैछ । हाम्रो आवश्यकताको लागि प्रकृतिमा संसाधनको कमी छैन । तर हाम्रो लोभले त्यसको विनाश तीव्र हुँदैछ । कान्तिपुरले लेखेको लेख्यै छ विकास भन्दै चुरे विनाश नगर । यसमा गान्धीको कुनै आदर्शले छोएको छैन । नेपाल गान्धीको आदर्शभन्दा निकै टाढा छ । डा शिवशंकर यादव, छपकैया, वीरगन्ज"
मोदीको मधेसमोह,"संविधानको घोषणासँगै तराई मधेस दलका नेताहरू संविधान घोषणको विरोधमा खुल्लमखुल्ला सडकमा उत्रिए । तराई बन्दको अभियान चलाए । हुँदाहुँदा तिनै मधेसवादी नेताको आग्रहमा २०७२ सालको भूकम्पको त्रास सेलाउन नपाउँदै नेपालभारत पारवहन सन्धिसम्झौतालाई लत्याउँदै नाकाबन्दी लगाएर भारतीय प्रधानमन्त्रीले ठूलो चर्चा कमाएका थिए । भूकम्पले थिलथिलिएको देश त्यसमा नाकाबन्दीको पीडा अनि यहाँभन्दा बढी नेपालीले अरू के खोज्ने ? तिनै नाकाबन्दीका नायक जो तराईका खलनायकहरूको निम्तो मान्न पटकपटक जनकपुर भ्रमण गर्न आउनुको नियत राम्रो देखिँदैन । तराई छुट्टै राज्य मान्ने र आफूलाई तराईको हिरो ठान्ने सीके राउत जस्ताले तराईलाई हेर्ने नकारात्मक दृष्टिकोणले राष्ट्रियताप्रति धावा बोलिरहेछ । मोदी राजनीतिक भेटघाट भन्दै तराई आउनु मधेसवादी दललाई मलजल लगाउन आए जस्तो देखिन्छ । हरि डाँगी, काठमाडौं"
आजको सन्दर्भमा गान्धी,"जन्मोत्सवका दिन, दुई अक्टुबरका दिन गान्धीलाई पूजा गर्ने खाँचो छैन । बरु निन्दा गरे हुन्छ । निन्दा र पूजाको ओइरोमा मोहनदास करमचन्द गान्धी भन्ने मानिस हराउन सक्छन् । तर साँच्चै यही छरछिमेकमा डेढ सय वर्षअघि यस्तो मानिस जन्मिएको थियो भनेर सम्झनु र पत्याउनु गान्धीप्रति वास्तविक श्रद्धाञ्जली हुनेछ ।"
पार्टी एकताको पाश्र्वभूमि,लेखकको आइतबार सार्वजनिक हुने अवतरण नामक पुस्तकबाट ।
बांगेमुढामा भेटिन्छन् दुखेको दाँत निको पार्ने देवता,"पहिले कि:सली (माटोको पाला) मा टन्न चामल राखेर त्यसमाथि पैसा र पैसामाथि सुपारी राखेर चढाउने गरिन्छ । त्यसपछि पैसा र किला ठोक्ने गरिन्छ, उनले भने, आफूले नगरे पनि पहिलेदेखि नै गर्दै आएकोले यस्तो गर्ने भन्ने मात्रै थाहा छ, त्यही भनिदिन्छु ।"
रंगकर्मीका रंगढंग रंगमञ्चमै,वान वल्र्ड थिएटरले वार्षिक नाटय यात्राका क्रममा नाटकलाई पोखरा ल्याएको हो । बुधबार र बिहीबार पोखरा थिएटरको गन्धर्व नाटकघरमा नाटक मञ्चन भइसकेको छ । बुटवलपछि काठमाडौंमा मञ्चन हुनेछ ।
पूर्वन्यायाधीशको संस्मरण,पुस्तकमा परदेसिनुको पीडाका साथै साठी वर्षअघिको काठमाडौं उपत्यका र ठमेलको सेरोफेरोको वर्णन गरेको प्रधानले दाबी गरे ।
स्वामी सत्यदेवको जीवनदर्शन,काठमाडौं (कास) स्वामी सत्यदेव लिखित स्वामी सत्यदेव : जीवनदर्शन कृति सार्वजनिक भएको छ । साहित्यकार अभि सुवेदीले राजधानीमा कृतिको लोकार्पण गरेका हुन् । कृतिले समाजलाई रूपान्तरण गर्न र अग्रगामी दिशातर्फ उन्मुख गराउन सहयोग पुग्ने सुवेदीले बताए । अरविन्द रिमालले सत्यदेवको कृतिले वर्तमान पुस्तालाई नैतिकतावान् बनाउन प्रेरित गर्ने टिप्पणी गरे । उक्त पुस्तक दायित्व वाङ्मय प्रतिष्ठानले छापेको हो ।
चुम्बन गर्दा पनि लाग्न सक्छ रोग,लक्षणअत्यधिक थकाइ लाग्नुघाँटीमा खसखस वा पीडा हुनुज्वरो आउनुटाउको वा जीउ दुख्नुकाखी र घाँटीको ग्ल्यान्ड सुन्निनुकलेजो वा फियो सुन्निनु वा दुवै सुन्निनुछालामा डाबर देखिनु
प्रदूषित हावा र मृगौला,"यो निष्कर्षमा पुग्नुअघि अनुसन्धाताहरूले यसअघिका ७४ अध्ययनको गम्भीर समीक्षा गरेका थिए, जसमा पीएफएएसमानिस सम्पर्कसँग जोडिएका थुप्रै प्रतिकूल प्रभावबारे उल्लेख थियो । यी प्रभावहरूमा मृगौला सही रूपले काम नगर्नु, मृगौलाको नजिकको नलीहरूमा गडबडी र मृगौलाको रोगसँग जोडिएको मेटाबोलिक मार्ग बिग्रनु सामिल छ ।"
कफीले घटाउँछ मृगौला रोगीको मृत्युको जोखिम,कफीले मृगौलासम्बन्धी रोगमा सुरक्षा कवचको काम गर्ने उक्त अध्ययनमा उल्लेख छ । यसको सम्भावित कारण हुन सक्छ नाइट्रिक एसिड । वास्तवमा कफीले नाइट्रिक एसिडलाई रिलिज गर्न सघाउँछ र यही तत्त्व मृगौलाको कार्य प्रणाली सुधार्नमा प्रभावकारी हुन्छ ।
फर्सीको बियाँ,नराम्रो कोलेस्ट्रोललाई कम गर्न पनि फर्सीको बियाँ उपयोगी मानिन्छ । स्टेराल्स र फिटोस्टेराल्स तत्त्व हुने भएकाले यो खाँदा शरीरमा कोलेस्ट्रोलको स्तर घटाउने गर्छ ।
भारतले किन्यो रूसी प्रतिरक्षा प्रणाली,"गतवर्ष अमेरिकाले रूस, इरान र उत्तर कोरियामाथि आर्थिक र राजनीतिक प्रतिबन्ध लगाउने उद्देश्यले काट्सा कानुन जारी गरेको थियो । उक्त कानुनले कुनै पनि मुलुकलाई यी मुलुकसँग रक्षासम्बन्धी सम्झौता तथा कारोबार गर्न प्रतिबन्ध गरेको छ । तर, अमेरिकी राष्ट्रपतिलाई उनले चाहेको खण्डमा कुनै पनि मुलुकलाई त्यस कानुनबाट छुट दिने अधिकार छ । भारतले अमेरिकाको सम्बन्ध बिग्रिन नदिन रूससँगको एस४०० खरिद सम्झौतालाई काट्सा कानुनबाट बाहिर राख्न विशेष अनुरोध गर्दै आएको थियो । भारतको उक्त अनुरोधप्रति अमेरिका केही सकारात्मक देखिए पनि अन्तिम निर्णय भने भइसकेको थिएन । त्यसैले शुक्रबार भएको एस४०० खरिद सम्झौताप्रति अमेरिकाले कस्तो प्रतिक्रिया जनाउने हो, त्यसलाई विशेष चासोका साथ हेरिएको छ ।"
पाकिस्तानका प्रतिपक्षी नेता सहवाज पक्राउ,पानामा पेपर्सले सरिफ परिवारले पदको दुरुपयोग गरी अकुत सम्पत्ति जम्मा गरेको खुलासा गरेको थियो । त्यसलगत्तै अदालतले सरिफलाई राजनीतिमा अयोग्य ठहर गरेपछि उनले प्रधानमन्त्री पदबाट राजीनामा दिएका थिए ।
चिनीको मुल्यमा विवाद: लेखाले तोक्यो ६३ मन्त्री भन्छन् ७०,सरकारले परिमाणात्मक बन्देज लगाएपछि बजारमा चिनीको भाउ अकासिएको छ । व्यवसायीहरूले पनि मनोमानी रूपमा मूल्य असुल्दै आएका छन् । यसको प्रत्यक्ष मार उपभोक्ताहरूले व्यहोर्दै आएको जनाइएको छ ।
कर छल्ने अर्बपति अभिनेत्री,चिनियाँ अधिकारीले उनी कर छलीको आरोपबाट बच्नका लागि भूमिगत भएको दाबी गरेका छन् । अधिकारीहरूले यसै महिना उनले ७० मिलियन अमेरिकी डलर (लगभग ८ अर्ब २७ करोड रुपैयाँ) को ट्याक्स तिर्नुपर्ने घोषणा गरेको छ । उनले हालै सामाजिक सञ्जालमा पोस्ट गर्दै माफी मागेकी छन् । सिन्हाका अनुसार तोकिएको समयमा जरिवाना तिरेमा उनी आपराधिक मुद्दाबाट मुक्त हुनेछिन् । (एजेन्सीहरू)
६० प्रतिशत नेपालीसँग इन्टरनेट,प्रतिवेदन बिहीबार सार्वजनिक भएको हो । प्रतिवेदन सार्वजनिक गर्दै लर्न एसियाकी प्रमुख कार्यकारी अधिकृत हेलानी गलपायाले नेपालमा इकर्मसको सम्भावना धेरै रहेको बताइन् । अध्ययनले ३ प्रतिशत नेपालीले मात्रै रकम प्राप्त गर्न र पठाउन मोबाइलको उपयोग गरेको देखाएको छ । अन्य मुलुकको तुलनामा यो प्रतिशत निकै न्यून हो । अध्ययनमा नेपालका सातै प्रदेशका १ सय वडाका २ हजार बढी परिवारसँग सर्वेक्षण गरिएको थियो । १८ देशका ३८ हजार व्यक्ति र परिवारसँग तथ्यांक संकलन गरी प्रतिवेदन तयार पारेको लर्न एसियाले जनाएको छ ।
जोखिममा वित्तीय स्थायित्व,नेपाल राष्ट्र बैंकका कार्यकारी निर्देशक नरबहादुर थापाले सरकारी स्वामित्वका दुई बैंकलाई सरकारले पुँजी हालेर बचाएको सन्दर्भ उल्लेख गर्दै वित्तीय क्षेत्रको स्थायित्वका लागि सरकारले सन् २००० देखि सन् २०१५ सम्म २८ अर्ब रुपैयाँ खर्च गरिसकेको बताए । बेलायती अन्तर्राष्ट्रिय सहयोग नियोगका वरिष्ठ आर्थिक सल्लाहकार स्टर्हान स्पेन्सरले नेपालमा ठूलो संख्याका घरपरिवार तथा व्यवसाय वित्तीय तथा आर्थिक दृष्टिकोणले जोखिममा रहेको भन्दै वित्तीय क्षेत्रको स्थायित्वले मात्र यस्तो जोखिम निराकरण गर्न सकिने बताए ।
प्राधिकरणका सदस्यहरूको फरक मत,"एक वर्षयता प्राधिकरणअन्तर्गत सञ्चालित परियोजनाबारे बोर्डमा छलफल गरिएको छैन, समितिका अर्का सदस्यले भने, हामीसँग छलफलै नगरिएका कार्यक्रमहरू वार्षिक कार्यक्रममा राखिएकाले फरक मत राखेका हौं । प्राधिकरणले सबै जिल्ला सदरमुकाम जोड्ने गरी मध्यपहाडी लोकमार्गमा अप्टिकल फाइबर बिछ्याउने परियोजना सञ्चालन गरिरहेको छ । करिब १० अर्ब लागतको यो परियोजनाका लागि तीन दूरसञ्चार सेवा प्रदायकलाई कामको जिम्मा दिइएको छ ।"
निर्मला हत्या प्रकरण: न्यायका लागि मृत्युको मुखमा,"गोली लागेको डेढ महिना भइसक्यो । अझै बलात्कारी र हत्यारा पत्ता लागेको छैन । निर्मलाले न्याय नपाएसम्म म आन्दोलनमा सहभागी भइरहन्छु, उनले भने ।"
विदेशतिर नेपाली : दैनिक डेढ सय विद्यार्थी,"विदेश पढ्न जाने विद्यार्थी र त्यहाँका विश्वविद्यालयबारे नियमित अनुगमन गर्न सुझाव आएको मन्त्रालयकी सहसचिव देवकुमारी गुरागार्इंले बताइन् । केही वर्षयताको तथ्यांक हेर्दा विदेश गएर अध्ययन गर्न विद्यार्थीहरूमा लहर नै चलेको उनले जनाइन् । नेपालको भन्दा विदेशको शिक्षा राम्रो हो भन्ने अभिभावक र विद्यार्थीमा छाप परेको देखिन्छ, उनले भनिन्, हाम्रो शिक्षा गुणस्तरीय बनाउँदै लगेपछि विदेश जाने प्रवृत्ति रोकिन्छ । मन्त्रालयले वैदेशिक अध्ययनमा जाने विद्यार्थीबारे कुनै अध्ययन नगरे पनि विदेशको शिक्षा राम्रो हुन्छ भन्ने मान्यता राखेर धेरै विद्यार्थी त्यसतर्फ जाने गरेको उनले बताइन् ।"
मलेसियाको ढोका खुल्दै,"समझदारीमा कामदारको स्वास्थ्य परीक्षण र फिंगरिङको शुल्क रोजगारदाताको दायित्वभित्र पर्ने स्पष्ट उल्लेख छ । तर, यो कसले, कसरी सञ्चालन गर्ने भन्ने विषय समझदारीमा छैन । यसअघि मलेसियाले एकतर्फी रूपमा लागू गरेको राहदानी संकलन गर्ने र भिसा लगाउन मलेसियन दूतावाससम्म पुर्याउने निकायबारे समझदारीमा उल्लेख छैन । जुन निकायप्रति नेपालको असहमति थियो । तत्कालीन समयमा सरकारले बारम्बार ती निकायबारे ध्यानाकर्षण जनाउँदा मलेसियाले जबर्जस्ती आफ्ना संयन्त्र सञ्चालन गरिरहेको थियो । ती संयन्त्रबाट कामदारमाथि आर्थिक भार परेपछि नेपालले कामदार पठाउन बन्द गरेको थियो ।"
स्वर्णलिपि पुस्तकसहित ३ पक्राउ,"प्राचीन स्मारक संंरक्षण ऐन २०१३ अन्तर्गत पुरातात्त्विक महत्त्वको वस्तु किनमेल, ओसारपसार गरेकाले मुद्दा चलाइएको प्रहरी नायब उपरीक्षक वासुदेव पाठकले बताए । उक्त ऐनमा अपराध ठहरिए ५ वर्षसम्म कैद र जरिवाना हुने व्यवस्था छ ।"
किसानलाई सघाउँदै ठोँडे गोकुल,"५१० वर्षयता त्यो चरो आएपछि शंखेकिरा नियन्त्रण भएको छ । मैले यो चरा हाम्रो मित्र जीव हो, यसलाई नलखेटौं, गुलेलीले नहानौं भन्दै हिँड्ने गरेको पनि छु, किसान अधिकारीले भने । चरा संरक्षणकर्मी बिडारीका अनुसार ठोँडे गोकुल सानो र ठूलो गरेर दुई प्रजातिको हुन्छ । गाउँघरमा देखिएको ठूलो प्रजातिको हो । यसको ठुँड शंखेकिरा खान सक्ने खालको छ । नङ्ग्राले च्याप्प समाएर ठुँडले तानेर खान्छ । खोल फाल्छ, अधिकारीले भने । शंखेकिराको खोलमा क्याल्सियम हुन्छ । चराले नखाएको खोल अधिकारी मलमा मिसाउँछन् ।"
ज्ञवाली तीन वर्षपछि पक्राउ,काठमाडौं (कास) बैंकिङ कसुर तथा जालसाजी मुद्दाका फरार अभियुक्त कमल ज्ञवाली तीन वर्षपछि पक्राउ परेका छन् । ज्ञवालीविरुद्ध २०७३ जेठ १३ गते उच्च अदालत पाटनले ४ वर्ष कैद र ४ करोड २६ लाख ८३ हजार ५ सय ११ रुपैयाँ जरिवाना ठहर गरेको थियो । त्यस्तै तत्कालीन किस्ट बैंक र हाल प्रभु बैंक लिमिटेडका तर्फबाट कार्यकारी अधिकृत कुमार लम्सालको जाहेरीपछि जालसाजी मुद्दामा काठमाडौं जिल्ला अदालतले २०७४ जेठ ४ गते २९ लाख ७७ हजार ३ सय ५६ रुपैयाँ जरिवाना ठहर गरेको थियो । अदालती निर्णयलगत्तै फरार रहेका ज्ञवालीलाई महानगरीय प्रहरी अपराध महाशाखाले पक्राउ गरी शुक्रबार उच्च अदालत पाटनमा बुझाएको हो । किस्ट बैंकको प्रबन्ध सञ्चालक रहेका बेला ज्ञवालीले जम्को प्रकाशन प्रालिसँग मिलेमतोमा कमसल धितो लिई र धितोको अधिक मूल्यांकन गराई आर्थिक विचलन गरेका थिए ।
उपहार लेनदेन रोक्न निर्देशन,"काठमाडौं (कास) संसद्को राज्य व्यवस्था समितिले चाडपर्वमा उपहार लिने र दिने कार्य बन्द गर्न सरकारलाई निर्देशन दिएको छ । समितिको बुधबारको बैठकले यो निर्देशन दिएको हो । निर्णयमा भनिएको छ, नेपालीहरूको विभिन्न राष्ट्रिय चाडपर्वमा आफ्नो स्वार्थपूर्तिका लागि उच्च पदस्थ कर्मचारीहरूद्वारा उपहार दिने र लिनेजस्ता मौलाउँदै गरेको गलत संस्कृतिलाई निरुत्साहित गर्दै बन्द गर्न नेपाल सरकारलाई निर्देशन दिने । चाडपर्वमा मदिरादेखि खसीसमेत उपहार दिने गरेकाले यस्ता विकृति रोक्नुपर्ने विषय सांसदहरूले समितिमा उठाएका थिए । बैठकले राष्ट्रिय गौरवका आयोजनाको सार्वजनिक खरिद प्रक्रियामा देखिएका कमीकमजोरी हटाउन र अनुगमन प्रभावकारी बनाउन प्रधानमन्त्री कार्यालयलाई निर्देशन दिएको छ ।"
वन डिभिजनमा उपसचिव,"काठमाडौं (कास) गण्डकी र प्रदेश १ अन्तर्गतका जिल्ला डिभिजन वन कार्यालयमा प्रमुख खटाइएको छ । गण्डकीको मुख्यमन्त्री कार्यालयले शुक्रबार र प्रदेश १ को मुख्यमन्त्री कार्यालयले बिहीबार उपसचिवहरूलाई डिभिजनप्रमुख तोकेको हो । गण्डकीअन्तर्गत डिभिजन वन कार्यालय स्याङ्जामा अजय कार्की, तनहुँमा केदार बराल, लमजुङमा प्रभात सापकोटा, गोरखामा इमनाथ पौडेल, पर्वतमा दधि कडेल, म्याग्दीमा हरिश्चन्द्र सापकोटा, कास्कीमा धनञ्जय लामिछाने, नवलपरासीमा विजय सुवेदी र बागलुङमा नारायण दाहाल सरुवा गरिएका छन् । प्रदेश १ अन्तर्गत इलाममा श्री बराल, मोरङमा विशाल घिमिरे, सुनसरीमा शिव शर्मा, धनकुटामा रामचन्द्र कँडेल, उदयपुर (गाईघाट) मा विष्णु आचार्य, उदयपुर (कटारी) मा दानबहादुर श्रेष्ठलाई सरुवा गरिएको छ । सोलुखुम्बुमा इन्द्र सापकोटा, ताप्लेजुंगमा रामकाजी श्रेष्ठ, भोजपुरमा हेमन्त शाह, संखुवासभामा इन्द्रमणि भण्डारीलाई पठाइएको छ ।"
क्यानडा लगानी गर्न इच्छुक,काठमाडौं (कास) नेपाल र क्यानडाबीचको पहिलो द्विपक्षीय बैठकले दुई देशबीच व्यापार सम्बन्धलाई अघि बढाउने निर्णय गरेको छ । राष्ट्रसंघ महासभामा भाग लिन न्युयोर्क गएका बेला दुई देशका प्रधानमन्त्रीबीच २४ अक्टोबरमा भएको सम्झौता कार्यान्वयन गर्न शुक्रबार क्यानडाको अट्टवास्थित नेपाली दूतावासमा गर्न संयुक्त कार्यदलको बैठक बसेको हो । बैठकमा नेपालको कार्यदलको नेतृत्व परराष्ट्र सचिव शंकरदास बैरागी र क्यानडाका तर्फबाट उपविदेशमन्त्री डा डोनाल्ड बोविआसले गरेका थिए । परराष्ट्रका अनुसार नेपाली पक्षले नेपालमा लगानी गर्ने काममा सघाउन आग्रह गरेको थियो । क्यानडाले नेपालको विकास प्रयासमा आर्थिक साझेदार भएर सघाउने जनाएको छ ।
वडा सदस्यको मृत्यु,दार्चुला (कास) ब्यास६ खातिगाउँका जयसिंह खातीको लडेर मृत्यु भएको छ । बिहीबार खलंगाबाट भारतीय बाटो हँुदै घर फर्किने क्रममा तिग्रमपुल नजिकै भारतीय क्षेत्रमा लडेका ६५ वर्षीय खातीको घटनास्थलमै मृत्यु भएको हो । उनी ६ नम्बर वडाका सदस्य हुन् । वडाध्यक्ष मनोजसिंह कुँवरले शव भारतीय प्रहरीले राखेको र पोस्टमार्टमको तयारी भइरहेको बताए ।
बंगबन्धु कप फुटबल: स्पष्ट जितको खाँचो,"उपाधि दाबेदारका रूपमा प्रतियोगितामा प्रवेश गरेको टोली समूह चरणबाट बाहिरिने डर उत्तिकै छ । नेपाललाई अर्को चरणमा पुग्ने सम्भावना जीवित राख्न प्यालेस्टाइनविरुद्ध २ गोल अन्तरले जित दर्ता गर्नुपर्नेछ । हार, बराबरी वा एक गोल अन्तरले जित हात पारे पनि नेपाल प्रतियोगिताबाट बाहिरिने छ । २० को जित दर्ता गरे प्रतियोगिता नियमावलीअनुसार सेमिफाइनल पुग्ने टोलीको निर्णय हुनेछ ।"
अगाडि बढे पूर्वविजेता महेश्वर,२०४२ सालमा १५ हजार पुरस्कारबाट सुरु धर्मश्री १५ औं संस्करणसम्म आइपुग्दा शारीरिक सुगठनको सर्वाधिक धनराशि पुरस्कारको प्रतियोगिता भएको आयोजक नेपाल व्यायाम मन्दिरको दाबी छ ।
अञ्जनाले बचाइन् दुई पेनाल्टी,"टाइब्रेकरमा नेपालका लागि पूजा रानाले गरेको दोस्रो प्रहार चुक्दा रेखा पौडेल, गोलरक्षक अञ्जना र रश्मीकुमारीले गोल गरेका थिए । यसअघि नेपालले सन् २०१५ मा दशरथ रंगशालामा भएको एएफसी यू१४ गल्र्स रिजनल च्याम्पियनसिपको सेमिफाइनलमा भारतलाई १० ले पराजित गरेको थियो । त्यसै टोलीका अधिकांश खेलाडीसम्मिलित टोलीले पहिलोपल्ट भइरहेको यस प्रतियोगितामा फाइनल स्थान पक्का गर्यो । त्यसयता नेपाली टोलीले उमेर समूह र सिनियरमा भारतलाई हराउन सकेको थिएन । नेपालले आइतबार हुने फाइनलमा बंगलादेशको सामना गर्नेछ । शुक्रबारै दोस्रो सेमिफाइनलमा बंगलादेशले आयोजक भुटानलाई ४० ले हराएको थियो । समूह चरणमा पनि नेपाल र बंगलादेश भिडेका थिए । त्यति बेला नेपाली टोली २१ ले पराजित भएको थियो ।"
घर फर्किएका नागानुमा,अहिलेका नेपाली खेलाडीबारे उनलाई थाहा छैन । काठमाडौं म्याराथन दौडकै क्रममा नेपाली खेलाडीलाई हेर्ने उनको प्रयास रहनेछ । ५ किलोमिटर दौडमा विद्यार्थी खेलाडी पनि आउने सुनेकाले त्यसले उनलाई उत्साही बनाएको छ । त्यसमा दौडिन सक्ने खेलाडी नै भोलिको भविष्य हुने उनको आँकलन छ । उनले दुई वर्ष नेपालका प्रशिक्षक जीवन बिताएका थिए । भेट्रान फुल म्याराथनमा ३ घण्टा २० मिनेट र हाफ म्याराथनमा १ घण्टा ३३ मिनेट उनको टाइमिङ हो । बुढ्यौलीले छोपिरहेको अवस्थामा उनलाई त्यो टाइमिङले चुनौती थप्दैछ । नागानुमाको भने त्यो टाइमिङ उछिन्ने प्रयासमा निरन्तर लागिरहेका छन् ।
फुटबलमा भविष्य खोज्दै,"अहिले ८० भन्दा बढीले नियमित प्रशिक्षण गरिरहेको जिल्ला फुटबल संघ कञ्चनपुरका प्रशिक्षक पुष्कर शाहीले बताए । उनका अनुसार १५ वर्षमुनिका मात्रै ३० छन् । यो समूह नै कञ्चनपुरको फुटबलको भविष्य हो, उनले भने, अभिभावकको चासो बढ्दै जाँंदा नयाँं बालबालिका थपिने क्रम बढ्दै गएको छ, यसले फुटबल विकासमा अहं भूमिका निर्वाह गर्नेछ । केही वर्षअघिसम्म अभिभावकले खेलकुदतिर खासै चासो दिँदैनथे । आफ्ना बालबालिकालाई पढाइमै केन्द्रित बनाउँथे । तर अहिले अवस्था फेरिएको छ । अभिभावक पनि आफ्ना छोराछोरीलाई सक्षम खेलाडी भएको हेर्न चाहन्छन् । त्यही चाहनाले अहिले खुलामञ्चमा फुटबल सिक्ने बालबालिकाको भीड देख्न सकिन्छ । यसले फुटबलको भविष्य बलियो बन्दै गएको खेलाडी र प्रशिक्षक बताउँछन् । अहिले प्रशिक्षण लिइरहेका खेलाडीहरू अधिकांस किशोरावस्थाका छन्, प्रशिक्षक शाहीले भने, यहाँ फुटबलकै भविष्य तयार हुँदै छ ।दुई साताअघि एन्फा ग्रासरुट फुटबल सुरु भएपछि अभ्यासलाई आउने खेलाडी संख्या बढेको प्रशिक्षक शाहीले बताए । उनका अनुसार एन्फाको कार्यक्रमअन्तर्गत ग्रासरुट फुटबल भएपछि १० नयाँं युवा थपिएका छन् ।"
फेरिंदो जीवनशैली,विवाह बन्धनमा बाँधिएपछि शरीर दुई भए पनि आत्मा एक हुन्छ भन्थे जानिफकारहरू । हो त रहेछ । हाम्रो लाइफस्टाइल मोडिफिकेसन त्यसैको साक्षी छ ।
इतिहासवेत्तालाई सलाम,"असोज १३ को कोसेलीमा विद्या राईले मोफसलको इतिहासलाई जीवन्त बनाइराख्ने एक साधकको जीवनी कोटयाएर पाठकहरूलाई प्रेरणा भरिदिएकी छन् । ती साधक हुन् नेपाली विषयका पूर्वप्राध्यापक काशीनाथ तमोट । नेपाली बृहत् शब्दकोश निर्माण क्रममा तत्कालीन नेपाली केन्द्रीय विभागका अध्यक्ष वासुदेव त्रिपाठीसाग विचार नमिल्दा त्रिपाठीले तमोटको आफ्नो भाषा नेपाली नभएको र आफ्नै भाषामा काम गर्न सुझाएको कुरा उनका लागि बद्लिने विन्दु भएको कुरा रहेछ भन्ने बुझिन्छ । नेपाली भाषामै प्राध्यापन गरिरहेका निष्ठावान प्राध्यापकलाई आफ्नो भाषा नेपाली होइन भनिनु वास्तवमै एउटा दु:खलाग्दो कुरा थियो । पछि नेवा अर्थात् नेपालभाषामा दख्खल राख्न थालेका तमोटले आफ्नै प्रयासमा भोजपुरको इतिहासलाई आफ्नो घरमा पुस्तकालयकै रूपमा राख्न सक्नु विद्यार्थी, शिक्षक, प्राध्यापक एवं अनुसन्धानकर्ताका लागि एउटा अनुकरणीय सन्दर्भ बन्न पुगेको छ । विषयगत रूपमा सिभिल इन्जिनियरिङ, नेपाली, नेपालभाषा र भोजपुरे इतिहासका राम्रो ज्ञान राख्ने तमोटले काठमाडौंमा भोजपुरे इतिहास जोगाएका रहेछन् । आफ्नी एक मात्र बहिनीको नामवाट शुभसफूकुठी नामको पुस्तकालय स्थापना गरेबाट उच्चशिक्षा लिनबाट वञ्चित सात जना दाजुभाइकी एक मात्र चेलीको उच्च सम्मान गरेको देखिन्छ । पत्नी वियोगको दस वर्ष र उमेरले सत्तरी काटेका तमोट लेखन, अनुसन्धान र समकालीन समाजबारे जिज्ञासु रहिरहनु सबैका लागि प्रेरणाको स्रोतका रूपमा रहेको प्रस्ट हुन्छ । तुलसीराम खरेलशिक्षक, निधि इन्द्रेणी क्याम्पस, बिर्तामोड"
कृष्णको अर्ती उपदेशजस्तै,"यसरी ऐतिहासिक अर्थ र महत्त्वको उपन्यास लेखिएपछि के मनलाई ताजा पार्ने र आलो बनाउने प्रयोजनमा मात्रै एउटा पाठक कसैको लेखाइमा घोत्लिरहने हो र ? योद्धा भनेर कहलिएका रणजित मल्लको हार को कारण समेटेर उपन्यास लेखिएपछि तथ्यतथ्यांक मात्रै काफी हुन्छ र ? रणजित नामका ऐतिहासिक पात्रको ऐतिहासिकता, मनोविज्ञान, सामाजिक यथास्थितिले जित वा हार निर्दिष्ट गर्न सक्छ कि सक्दैन ? यो पक्ष पनि रणहार मा समेटिएजस्तो लाग्दैन । तर, योगेशराजको सिंगो र एकदमै बृहत् अन्तर्वार्ता भने गीतामा भगवान् श्रीकृष्णले अर्जुनलाई उपदेश दिएजस्तो मात्रै लाग्यो, एकतर्फी र सपाट । रामविनोद शर्माहाल : मन्थली, रामेछाप"
बकिङघम प्यालेस हुँदै माक्र्स,"अहिले कार्ल माक्र्सको गुँडसँग जोडिएर हवार्ड जिन सम्झनामा टुप्लुक्किए । उनै प्रिय अमेरिकी जनइतिहासकार हवार्ड जीन । जीनले सन् १९९९ मा माक्र्सको यादमा एउटा नाटक लेखेका छन् सोहोमा माक्र्सको पुनरागम । नाटकमा जीन बडो आक्रामक, जीवन्त र रुचिकर ढंगले माक्र्सलाई बकाउँछन् । र, माक्र्स आफ्नो विचारको बचाउ पक्षमा जोडदार तर्क गर्छन् । र, आफ्नो नित्य अभावग्रस्त र निरन्तर संघर्षमय जीवनको इतिवृत्त कहन्छन् । जसको एक अंश यस्तो छ, युरोप महादेशभरिका शरणार्थी सोहोको हाम्रो डेरामा आइरहन्थे । पिपर तिनैमध्ये एक थियो । ऊ मेरोवरिपरि अरिंगालझैँ भुनभुनाइरहन्थ्यो । ऊ अरूलाई फुक्र्याउन उस्ताद चाटुकार थियो । ऊ मेरा लेखको उद्धरण मलाई नै सुनाउँथ्यो । म भन्थेँ ए पिपर, मेरा उद्धरण मलाई नै नसुनाऊ न बाबु । अँ, मलाई खुसी पार्न ऊ दास क्यापिटल उल्था गर्छु भन्थ्यो । तर, अंग्रेजी भाषालाई ध्वस्त नपारी ऊ एक वाक्य पनि बोल्न जान्दैनथ्यो । अरे बा बा, अंग्रेजी त शेक्सपियरको भाषा पो हो । शेक्सपियरले उसले बोलेको एक वाक्य अंग्रेजी सुनेका भए सके विषपान गर्थे होलान् । त्यही पिपरले एक दिन मलाई माक्र्सवादी समाज गठन गरेको कुरा सुनायो । र, हात मल्दै मलाई त्यो समाजमा बोलिदिन बिन्ती बिसायो । मैले सोधेँ हैन, के समाज हो त्यो ? उसले बोलीमा चिल्लो घस्दै हामी आफूलाई माक्र्सवादी भन्छौँ डा माक्र्स भन्यो । हामी तपाईँका विचारका अटल अनुयायी हौँ । मैले भनेँ मलाई माफ गर बाबु, म त्यहाँ बोल्दिनँ । किनभने मचाहिँ माक्र्सवादी होइन !हेर्नुस्त, माक्र्सको विनयशीलता, सुझबुझ र दूरदर्शिता !"
भोला गुरू,(संवत २० को दशकतिर पोखरास्थित पृथ्वीनारायण कलेजमा नेपाली विषय प्राध्यापन गर्ने भोलानाथ पराजुली एकाएक बेपत्ता भएको धेरै वर्ष भइसकेको छ । उनै भोला गुरूको स्मृतिमा लेखिएको कविता ।)
भूपू भैरव भगवान्,"हाल जीवित रहेका पूर्व भैरवमध्ये इन्द्रबहादुर सबैभन्दा ज्येष्ठ हुन् । उनीपछि अरू सात जना भैरव आइसके । आफ्नो भैरवकालीन अवधि सम्झँदै उनी भन्छन्, भगवान् हुन पाउनु ठूलै भाग्य हो । आफू कुनै बेलाको भगवान् हुँ भनी सम्झँदा अहिले पनि गौरव महसुस हुन्छ ।"
३०० देखि ३ करोड,"भविष्यमा उनले फिल्ममा गर्ने दिग्विजयको, त्यो पहिलो संकेतजस्तो देखियो त्यो घटना वा किंवदन्ती किनभने यसबखतसम्म उनी फिल्ममा गएका थिएनन् मात्र होइन, नाटकको अभिनयबाहेक, फिल्मअभिनयको फ समेत उनको जीवनमा छिरेको थिएन ।"
जनकपुर टु कैलाली,मोहन बुढाऐर
हेल्लो दुम्से !,"दुम्सेमा खुबै दुम्सी पाइने कुरा इतिहास बनिसक्यो । तर, पछिल्ला वर्षमा सामुदायिक बनको विस्तारका कारण हुन सक्छ जंगली हात्ती नियमितजसो हिंड्ने रुट पनि बनेको छ दुम्से । दुम्सी वा हात्तीको यथास्थिति जे भए पनि दुम्सेवासी आफ्नो थातथलोको चिनारी फैलिएको हेर्न चाहन्छन्, दुम्सेलाई मधेसपहाडको ट्रान्जिट डेस्टिनेसन बनाउन चाहन्छन् ।"
रंगहीन रंगभूमि,"भारत सरकारले त यस कलाको महत्ता एवं महानतालाई मनन गरेर कलाप्रति आफ्नो कृतज्ञता दर्साउन हुलाक टिकट जारी गरेको छ । अब प्रदेश नम्बर दुईको प्रान्तीय सरकारले यस कलाको सम्मान, संरक्षण र संवद्र्धनका लागि मिथिला कला संग्रहालय स्थापना गर्नु जरुरी छ । यो लोककलाको उद्भवउर्वरभूमि भारत र नेपालमा समेत मिथिला लोककला संग्रहालयको स्थापना अहिलेसम्मै भएको छैन । तर, जापानको निगाता परिसरको ताकोमाचीमा मिथिला लोककला संग्रहालय स्थापना भएको दशकौं भइसक्यो । र, यसमा लगभग ८५० मिथिला पेन्टिङ हेर्न पाइन्छ । यस्तै जापानको फुकुओका सहरको संग्रहालयमा पनि एउटा कक्ष छुटयाइएको छ जसमा लगभग ३ सय मिथिला पेन्टिङ संगृहीत छ ।"
गाउँंका कथाहरू,"रमेशरञ्जनका कथामा समग्र रूपमा चित्रात्मकता छ, तिख्खर र चोटिलो संवादसमेत छ । ग्राम्य परिवेशका पात्रहरू सजीव छन्, कथाहरू रोचक र पठनीय छन् ।रोशन जनकपुरी"
अभिलेखमा स्रष्टा,स्रष्टाहस्ताक्षर पुस्तकको प्रकाशक प्रेमा उदास हुन् । ३५० पृष्ठमा समेटिएको पुस्तकको मूल्य ६ सय रुपैयाँ राखिएको छ ।
वाग्लेका कथा,"वाग्लेले कथामा यथार्थपरक र विसंगतिका विषयवस्तुसँगै जनश्रुति अथवा मिथक स्वादका खुराक पनि समेटेका छन् । कथाकार स्वयम्ले आफ्नो भनाइ राख्दै बूढापाकाहरूले सुनाएका सत्य कथाका वर्णनहरूबाट पनि कथा सिर्जना भएको छ । जडीबुटी कान्छा, पशुपतिमा लाखबत्ती, धनवीर जस्ता कथाहरू परम्परागत शैलीमै छन्, कथाशिल्पी पनि पुरानै खालको छ ।"
कुलुङ इन्साइक्लोपेडिया,"यस्तै, बान्तवा भाषामा ढुङ्गेनी जग्गामा पानी उम्रेको वा जमेको स्थान (सिमसार, हिलोसहितको दलदल जमिन) लाई कुलुङ भनिन्छ । लेखकका अनुसार, बान्तवा भाषामा आफ्नो मावली वंशलाई कुरुङ भनी सम्बोधन गरिन्छ । कुनै बान्तवा पुर्खाहरूको मावली सम्बन्ध कुलुङ पुर्खासँग भएको हुन सक्छ । सोहीअनुसार बान्तवा पुर्खाले कुलुङ पुर्खालाई कुरुङ भन्दै आए । पछि कुरुङ शब्द नै अपभ्रंश भएर कुलुङ भएको हुन सक्छ । निनाम कुलुङ मंगले"
रिस्ती खोला सम्झेर,"आज दुई दशकपछि उही रिस्ती खोलामा पानी देख्न पनि मुस्किल छ । अलिअलि भएको पानीमा पनि मेटासिड हालेर माछा पूरै सखाप पारिएको छ । दुवाली थुन्ने मगर दाजुभाइ पनि सबैजसो बिदेसिएका छन् । ती प्रियजन गञ्जे बा केही वर्षपहिल्यै थलिए र बिते । अहिले रिस्ती बर्खातिर अलिअलि पानी हुन्छ, माछा भने हुँदैन । अब केवल छ त याद छ । दुवालीको याद । पिर्रे र खिर्रोको रापले सेताम्मे पल्टेका माछाको याद । पौडीको याद । लुकीलुकी खाएको माछाको झोलको त्यो मीठो स्वाद । अनि स्वादको याद ।"
बाजी मुयो को हुँकार,"यति वर्षपछि सम्झेर हेर्दा हामीलाई तर्साउने त्यो अपरिचितको कुनियत थिएन कि सायद ? तर, खुकुरी नै देखाउनुपर्ने मानसिकताचाहिं कसरी पलायो ? म अहिले अनुमान गर्छु, ती मान्छे सेनाका जागिरे थिए । शिक्षाको महत्त्व बुझेका तर कस्तो ठाउँमा कोसँग कस्तो व्यवहार गर्ने भन्ने विवेकचाहिँ नभएका π मायालु स्वरले हिंड बाबु हो, स्कुलको समय ढिलो भयो, सँगै जाऊँ भनेको भए त्यो अक्करको बाटो सहजै काटिहालिन्थ्यो । तर, तिनको खुकुरीको सान र कान काट्ने हुँकारका कारण बाल मनोविज्ञान भयभीत मात्रै भइरहेको थियो । बालमनोविज्ञानको पक्षमा ती अपरिचित बटुवा अनि प्यूठानका शिक्षक मात्र होइनन्, शिक्षण पेसामा संलग्न गुरुबाआमाले ख्याल गर्न आवश्यक छ । मेरो अतीतले भोगेको र सिकाएको पाठसमेत हो यो ।"
देवी : विम्ब र प्रसंग,के लोकतान्त्रिक राज्यका न्यायालय र सुरक्षा निकाय पनि मर्द मानसिकताबाट ग्रसित भएकाले भगवान् गुहारेको हो ? पूर्वप्रधानन्यायाधीशको भगवान् शरणम् अभिव्यक्ति (प्रतीकात्मक भए पनि) ले नैराश्यतातिर इसारा गर्छ ? वा दसैंमा देवी पूजा गर्ने र इन्द्रजात्रामा कुमारी पूजा गर्ने पाखण्डी समाजको द्वैधचरित्र उजागर गर्छ ?

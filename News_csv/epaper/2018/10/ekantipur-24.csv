शीर्षक,विवरण
प्रदेशलाई दाहालको चेतावनी : ओभरटेक गरे दुर्घटना,"कार्यक्रममा नेकपाका महासचिव विष्णु पौडेलले प्रदेश सरकारलाई विकास निर्माण, अशिक्षा, विभेद तथा पछौटेपनको मुद्दा लिएर अगाडि आउन आग्रह गरे । सिंहदरबारतर्फ फर्केर गाली गरेर समस्या समाधान हुन्न । विकास निर्माणको एजेन्डा ल्याउनोस्, उनले भने, संघीय सरकार सहयोग गर्न तयार छ ।"
बाझिएका कानुन संशोधनमा आलटाल,"संवैधानिक विश्लेषक काशीराज दाहालले संविधान कार्यान्वयन गर्न पनि त्यसको मर्मअनुसार कानुन बनाउन आवश्यक रहेको औंल्याएका छन् । संविधान आफंै कार्यान्वयन नहुने नभएकाले यसलाई व्यवहारमा रूपान्तरण गरी गतिशील र जीवन्त बनाउनु छ, कानुन निर्माणमा संघीय संसद् र प्रदेश तथा स्थानीय तहको सम्बन्ध, भूमिका विषयक हालैको कार्यपत्रमा दाहालले लेखेका छन्, संविधानप्रतिकूल कानुनहरूको पुनरावलोकन गरी समयमै बाझिएका कानुनहरू खारेज गर्ने काम गर्नुपर्दछ ।"
बिजुली बसमा सररर,"संस्कृतिमन्त्री रवीन्द्र अधिकारीले काठमाडौंका साथै लुम्बिनी, जनकपुरलगायत क्षेत्रमा विद्युतीय बस सञ्चालनमा ल्याउने सरकारको तयारी रहेको सुनाए । साझाका अध्यक्ष कनकमणि दीक्षितले बिजुली बस काठमाडौंमा चलाइने भए पनि रुट टुंगो लाग्न बाँकी रहेको बताए ।"
स्मार्ट लाइसेन्स २ महिनाभित्रै,त्यसका लागि ४५ दिनमा ५ देखि ६ लाख स्मार्ट कार्ड छाप्ने गरी निजी कम्पनी मालिका इन्कर्पोरेट लिमिटेडलाई जिम्मेवारी दिएको छ । कम्पनीले विभागको मीनभवनस्थित कार्यालयमै लाइसेन्स छाप्ने र एउटा कार्ड छापेबापत १५ रुपैयाँ पाउने सम्झौता छ । विभागका अनुसार एक वर्षयता ट्रायल पास गरेका ५ लाखभन्दा बढी सेवाग्राही स्मार्ट लाइसेन्स पर्खिरहेका छन् ।
रसायन दुरुपयोग प्रकरण: मुद्दा सरेको सर्यै,धादिङमा पनि यिनै सञ्चालकले टौरस फर्मास्युटिकल कम्पनी स्थापना गरी लागूऔषध दुरुपयोग गरेको खुलेको थियो । उक्त कम्पनीले १४ सय ३७ किलो ३५ ग्राम औषधि नबनाई अवैध बिक्रीवितरण गरेको प्रहरी दाबी थियो । जसको बजार मूल्य २ अर्ब ९२ करोड रुपैयाँ कायम गरिएको थियो । तर सरकारी वकिल कार्यालयले जिल्ला अदालतमा आरोपपत्र पेस गर्ने क्रममा बिगो मागदाबी नै लिएको थिएन ।
निर्मला हत्या प्रकरण : स्पष्टीकरणको जवाफ कुर्दै गृह,प्रहरी प्रवक्ता डीआईजी शैलेश थापा क्षत्रीका अनुसार विष्टले सोमबार र भट्टले आइतबारै पत्र बुझिसकेका छन् । पत्र बुझेको २४ घण्टाभित्र जवाफ नदिए त्यसको कारण माग्दै पुन: पत्र काटिने सहसचिव शर्माले बताए । मन्त्रालयद्वारा गठित उच्चस्तरीय छानबिन समिति र प्रहरी प्रधान कार्यालयको सिफारिसका आधारमा गृहले उनीहरूमाथि बर्खास्तीको प्रक्रिया अघि बढाएको छ । कारागार व्यवस्था विभागका महानिर्देशक हरिप्रसाद मैनाली नेतृत्वको उच्चस्तरीय छानबिन समितिले उनीहरूले जिम्मेवारीअनुरूप भूमिका निर्वाह नगरेको र प्रमाणहरू नष्ट गरेको भन्दै विभागीय कारबाही सिफारिस गरेको थियो । प्रहरी ऐनअनुसार इन्स्पेक्टरदेखि एसपीसम्मको बर्खास्ती प्रहरी महानिरीक्षकको सिफारिसमा गृहसचिवले गर्ने प्रावधान छ । गत साउन १० गते कञ्चनपुरको भीमदत्त १८ निम्बुखेडास्थित उखुबारीमा बलात्कारपछि हत्या गरिएको अवस्थामा निर्मलाको शव फेला परेको थियो । घटनाको तीन महिना बित्न लागे पनि मुख्य अभियुक्त पत्ता लाग्न सकेका छैनन् ।
नगरपालिकामा शिक्षाका उपसचिव,"स्वीकृत सांगठनिक संरचनाअनुसार मन्त्रालयमा कामविहीन उपसचिवका लागि २ सय ४५ नगरपालिकामा दरबन्दी कायम गरिएको थियो । दसैंअघि नै सरुवा गरिए पनि नामावली सोमबार अबेर सार्वजनिक गरिएको हो । मन्त्रालयका अनुसार २५ देखि ७५ हजारसम्म जनसंख्या भएका नगरपालिकाका उपसचिवले शिक्षा, युवा तथा खेलकुद शाखाप्रमुखको जिम्मेवारी सम्हाल्नेछन् । दरबन्दी स्वीकृत भएका ८८ नगरमा भने मन्त्रालयले अझै उपसचिव खटाउन सकेको छैन ।संघीय मामिला तथा सामान्य प्रशासन मन्त्रालयले सांगठनिक संरचना सच्याएर नगरपालिकामा उपसचिव दरबन्दी थप गरेको हो । शिक्षा मन्त्रालयमा स्थायी र अस्थायी गरी १ सय ९२ उपसचिवको दरबन्दी छ तर उपसचिवको संख्या ४ सय ८७ छ । २०६९ सालमा शिक्षाका कर्मचारी समायोजन गर्दा उपसचिवको संख्या दरबन्दीभन्दा बढी भएको थियो । उनीहरूलाई बिनादरबन्दी विभिन्न निकाय र जिल्ला शिक्षा कार्यालयमा उपजिल्ला शिक्षा अधिकारीको जिम्मेवारी दिएर खटाइएको थियो ।"
२ वर्षमा विद्युतीय सवारी २० प्रतिशत पुर्याइने,"मुलुकमा विद्युतीय गाडी मर्मत र परीक्षण गर्न प्राविधिकको सुधार, विद्युतीय सवारी साधनको खपत, विद्युतीय यातायातका साधनलाई विकल्पका रूपमा लिन आवश्यक तथ्यांकको कमी छ । यस्ता अवरोध हटाउन राष्ट्रियस्तरमा विद्युतीय यातायात राष्ट्रिय कार्यक्रम तयारी र कार्यान्वयन तथा आर्थिक सहयोगको उपलब्धताजस्ता रणनीतिक कार्यलाई प्राथमिकता दिनुपर्ने योजनामा उल्लेख छ । अहिले सरकारले विद्युतीय सवारी साधनमा भन्सार कर र भ्याट घटाएको छ ।"
रसुवागढीमा स्तम्भ बनाइयो,मध्यपृतना हेटौंडाका पृतनापति उपरथी सुर्वणबहादुर शाहले रसुवागढीमा प्रतिस्थापन गरिएको नेपालको राष्ट्रिय झन्डा र स्तम्भको सोमबार उद्घाटन गरेका हुन् । सेनाले गढीको परम्परागत शैलीलाई कायम राख्दै स्तम्भ निर्माण गरी नेपालको राष्ट्रिय झन्डा प्रतिस्थापन गरेको जनाएको छ ।
पत्रकार मारिएको विरोधमा साउदी दूतावासमा ज्ञापन,"काठमाडौं (कास) नेपाल पत्रकार महासंघले साउदी पत्रकार, लेखक तथा अल वतन दैनिकका पूर्वप्रधान सम्पादक जमाल खासोग्जीको हत्या विरोधमा काठमाडौंस्थित साउदी अरेबियाको दूतावासमा ज्ञापनपत्र बुझाएको छ । गत अक्टोबर २ मा टर्कीको इस्तानबुलस्थित साउदी महावाणिज्य दूतावासमा प्रवेश गरेदेखि बेपत्ता भएका पत्रकार खासोग्जीको महावाणिज्य दूतावासभित्रै हातपातका क्रममा मृत्यु भएको साउदी सरकारले करिब दुई सातापछि मात्रै स्वीकार गरेको छ । महासंघले खासोग्जी हत्याको भत्र्सना गर्दै घटनाको छानबिन गरी सत्यतथ्य सार्वजनिक र दोषीमाथि कडा कारबाही गर्न दूतावासमार्फत साउदी सरकारलाई ज्ञापनपत्रमा आग्रह गरेको छ ।"
विश्व व्यापार सम्मेलनमा नेपाल,काठमाडौं (कास) बढ्दो व्यापार घाटा कम गर्न सरकारले विश्व व्यापार सम्मेलनलाई उपयोग गर्ने रणनीति लिएको छ । यसका लागि वैदेशिक पुँजी परिचालन गरी औद्योगिक उत्पादन बढाउनुपर्ने सरकारको निचोड छ । सम्मेलनमा भाग लिन नेपाली प्रतिनिधि मण्डलको नेतृत्व गर्दै जेनेभा पुगेका उद्योगमन्त्री मातृका यादवले सोमबार विश्व व्यापार संगठनका महानिर्देशक रोबर्टाे अजेभेडोलाई भेटी व्यापार घाटामा सुधार ल्याउन सहयोगको अपिल गरेका छन् । सोमबार सुरु पाँचदिने सम्मेलनमा नेपालबाट पाँच सदस्यीय टोली सहभागी छ ।
बढ्दै संंघप्रदेश दूरी,"मुख्य सचिव लोकदर्शन रेग्मी संघीयता कार्यान्वयनको विषय सरकारको प्राथमिकतामा रहेको दाबी गर्छन् । उनले संघीयता कार्यान्वयनका सवालमा देखा पर्ने समस्या र समाधानका सम्बन्धमा प्रधानमन्त्रीबाट दिनदिनै चासो व्यक्त भइरहेको बताए । परिषद् बैठकको मिति तय भइनसकेको तर त्यसबारे आवश्यक छलफल भइरहेको भन्दै उनले सरकार संघीयता कार्यान्वयनको गति बढाएर लैजाने तयारीमा रहेको उल्लेख गरे । प्रदेश सरकारबाट आएका समस्या समाधानका सन्दर्भमा हरेक दिनजसो सम्बन्धित मन्त्रालयका सचिवसँग बैठक गरिरहेका हुन्छौं, उनले भने, आवश्यक कानुन, सांगठनिक संरचना, जनशक्ति व्यवस्थापनका सन्दर्भमा आवश्यक निर्णय गरेर पठाउने, प्रदेशलाई पनि प्रोत्साहित गर्ने काम नियमित भइरहन्छ ।"
बालकमाथि एसिड प्रहार,"उपचारमा संलग्न बालरोग चिकित्सक डा अरुणकुमार सिंहले बालकको अवस्था नाजुक भएकाले थप उपचारका लागि आईसीयू आवश्यक देखिएको बताए । एकछिनसम्म मुस्किलले बोल्ने, बोलिसकेपछि रुने र बेहोस हुने भएकाले आईसीयूमा राख्नुपर्ने अवस्था देखिएको हो, डा सिंहले भने । प्रहरीले उपचारका लागि प्रतिष्ठानमा भर्ना गरिदिएपछि बालकको रेखदेख र उपचार खर्चमा चिकित्सक र नर्सहरूले सहयोग गरिरहेका छन् । डा सिंहले बालकको नि:शुल्क उपचारका लागि प्रतिष्ठानलाई अनुरोध गरेको उल्लेख गर्दै नपुगेको रकम आफूहरूले जुटाउने बताए । बालकले आफूलाई एसिड प्रहार गर्नेहरू नचिनेका कारण ठूला दाइहरूले मात्र भन्न सकेको प्रहरी इन्चार्ज गिरीले बताए ।"
मेलाबाट फर्कंदा सामूहिक बलात्कार,"किशोरीका अनुसार राति मेला हेर्न गएकी उनलाई छिमेकी युवकले घर पुर्याइदिने भन्दै मोटरसाइकलमा राखेर बिहान झिसमिसेमा नहरको डिलमा लगेका थिए । त्यसपछि युवकले फोन गरी २ जना साथी बोलाए । उनीहरू मोटरसाइकलमा आएर बलात्कार गरी भागे । बलात्कारपछि छिमेकी युवकले उनलाई फेरि मोटरसाइकलमा राखेर चन्द्रनिगाहपुरतर्फ ल्याए । गाउँनजिक आएपछि किशोरीले युवकको हात टोकिदिइन् । मोटरसाइकल अनियन्त्रित भई लड्यो । मैले गुहार मागें, किशोरीले प्रहरीसमक्ष भनेकी छिन, युवक हतारहतार मोटरसाइकल उठाएर भाग्यो । त्यसपछि छिमेकीको शरणमा पुगेकी उनलाई तिनैले घर पुर्याइदिए । बलात्कारमा संलग्न बाँकी दुईलाई आफूले नचिनेको किशोरीले बताएकी छन् । खबर पाएलगत्तै डीएसपी युवराज खड्कासहितको टोली सोमबार राति घटनास्थल पुगेको थियो । प्रहरीले ९ घण्टापछि घटनाको सूचना पाएको थियो । त्यहीबीच आरोपितहरू भाग्न सफल भए, डीएसपी खड्काले भने, पहिचान गरिसकेका छौं, चाँडै पक्राउ पर्छन् । चन्द्रनिगाहपुर अस्पतालमा किशोरीको स्वास्थ्य परीक्षण गराइएको प्रहरीले जनायो । जिल्ला प्रहरीको तथ्यांकअनुसार गत वर्षको तुलनामा साउनयता जिल्लामा बलात्कार घटना बढेको छ । गत वर्ष बलात्कारका १८ र जबर्जस्ती करणी उद्योगका ९ मुद्दा दर्ता छन् । चालु वर्ष साउनयता बलात्कारका ७ र जबर्जस्ती करणी उद्योगका ५ घटना दर्ता भएका छन् ।"
दिल्लीबाट २८ नेपाली महिलाको उद्धार,यो क्रम बढेसँगै नेपाल सरकारले भारतका सहरबाट विदेश जान खोज्ने नेपालीलाई भारतस्थित नेपाली दूतावासबाट जारी भएको एनओसी अनिवार्य गरेको छ । एनओसी अनिवार्य गरे पनि कहिले नक्कली एनओसी त कहिले भारतका दिल्लीलगायतका एयरपोर्टमा सेटिङ मिलाएर नेपाली चेलीलाई खाडी मुलुक पठाउन मानव तस्करहरू सक्रिय छन् ।
३६ कार्यालय स्थापना,"यस मन्त्रालयअन्तर्गत १३ जिल्लामा ३६ कार्यालयहरू स्थापना भएको मन्त्रालयका योजना महाशाखा प्रमुख निर्मल गदालले बताए । प्रदेश ३ को १३ वटा जिल्लामध्ये ७ वटा जिल्लामा कृषि ज्ञान केन्द्र र ८ वटा जिल्लामा भेटनरी अस्पतालका कार्यालय छन् । यस प्रदेशअन्तर्गत १३ वटा कृषि फार्म, ३ वटा प्रयोगशाला, २ वटा निर्देशनालय र ३ वटा तालिम केन्द्र छन् । जिल्ला जिल्लामा रहेका जिल्ला कार्यालयहरू खारेज भएको र प्रदेश मातहतको कार्यालयहरू स्थापना नभएकाले कृषि,पशुलगायत विभिन्न कार्यालयका अधिकांश कर्मचारीहरूले भदौदेखि तलब पनि पाउन सकेका छैनन् ।"
महानगरको मापदण्ड कार्यान्वयन नगर,"प्राचीन सहरको मौलिकता भनेकै पुरानो वास्तुकला भएकाले यसलाई मास्न नहुने साँगाछे बताउँछन् । साढे दुई तले घरलाई ध्यान दिएर बाटो बनेका छन् । त्यहीअनुसार पानीको व्यवस्था भएका छन् । त्यहीअनुसार ढल बनेका छन्, उनी भन्छन्, कति घरमा अरूको घरको मुनिबाट भित्र जानुपर्छ । यस्तो ठाउँमा अग्लो घर बनाएर के गर्नु ? पानीको व्यवस्था गर्न सकिँदैन । ढलको व्यवस्था गर्न सकिँदैन ।"
सेवाग्राहीलाई फ्रि वाइफाइ,नौ हजार ६१४ थान प्रतिलिपि नागरिकता वितरण भएको छ । बैबाहिक अंगीकृत र अंगीकृतसमेत गरेर ६२ थान नागरिकता वितरण भएको प्रमुख जिल्ला अधिकारी जितेन्द्र बस्नेतले जानकारी दिए ।
लुक्ला जान खचाखच यात्रु,रामेछाप विमानस्थलमा नागरिक उडड्यन प्राधिकरणले सवै सुविधा उपलव्ध गराएको छ । कालोपत्रे भएको उक्त विमानस्थलबाट काठमाडौंका लागि भने कुनै कम्पनीले पनि उडान सेवा गर्दैनन् ।
फोरलेन निर्माणमा ढिलाइ: धुलाम्मे सडकले सास्ती,"डिभिजन प्रमुख अधिकारीले फोरलेन सडक रत्नराजमार्गभित्र पर्ने भएकाले रणनीतिक सडक पुन:स्थापना तथा सुधार शीर्षकमार्फत बजेट विनियोजन गर्न अनुरोध गरिने बताए । यस्तो अवस्थामा यो सडक झन् अलपत्र पर्ने अवस्था आउन सक्छ, उनले भने ।"
बेनीजोमसोम खण्डमा जाम,"जोमसोम, कागबेनी, मुक्तिनाथ क्षेत्रका होटल दिउँसो १२ बजे नै भरिभराउ हुँदा अबेर पुगेकाले बासै नपाउने अवस्था छ, स्थानीय सञ्चारकर्मी सुन्दर थकालीले भने, मोटरबाटोको सोझो पहुँच र सिजनेबल व्यवसाय जोमसोममाथिका होटलको क्षमताले पाहुना थेग्न नसक्ने र तल्लो क्षेत्रका लेते, कोवाङमा पनि पर्यटन खचाखच छन् ।मुस्ताङ प्रवेश सीमावर्ती घाँसा प्रहरीको अभिलेखअनुसार आइतबारमात्र २ सय ५० मोटरसाइकल र ५ सयभन्दा बढी चारपांग्रे सवारी भित्रिएका छन् । यसमा ३ हजारभन्दा बढी मानिस मुस्ताङ प्रवेश गरेका चौकीले जनाएको छ ।"
४ नेपाली तीर्थयात्रीको मृत्यु,"भैरहवा (कास) बनारस जाने क्रममा भारतको आजमगढ जिल्लामा सोमबार भएको सडक दुर्घटनामा परेर एकै परिवारका ४ नेपालीको मृत्यु भएको छ । दुई घाइते छन् । सीमावर्ती इलाका प्रहरी बेलहियाका अनुसार मृत्यु हुनेमा काठमाडौं महानगरपालिका ६, चाबहिल सरस्वतीनगर निवासी ७५ वर्षीय गोरख श्रेष्ठ, छोरा ४३ वर्षीय नवीन, बुहारी ३३ वर्षीया रमा र ललितपुर ग्वार्को निवासी उपेन्द्रमान श्रेष्ठ छन् । गोरखकी शकुन्तला र उपेन्द्रमानकी श्रीमती रामकुमारी घाइते छन् । बनारसलगायत भारतका अन्य तीर्थस्थल जान लागेका उनीहरु सुनौलीबाट अनटेस्टमा रहेको आर्टिका कार रिजर्भ गरी बनारस जाँदै थिए । भारत, आजमगढ जिल्लाको जीएननगरमा सडकमा रोकिराखेको ट्रकमा बिहान पौने ३ बजे कार ठोक्किएको थियो । बेलहिया इलाका प्रहरीका अनुसार मृत्यु हुनेको शव आफन्तले नेपाल ल्याएका छन् ।"
दुर्घटनामा १ को मृत्यु,"दाङ (कास) मोटरसाइकल दुर्घटनामा मंगलबार एक जनाको मृत्यु भएको छ । पूर्वपश्चिम राजमार्गअन्तर्गत लमही १ मा रा३प ७८१७ नम्बरको मोटरसाइकल र रा१त १७०४ नम्बरको ट्रयाक्टरसँग ठोक्किँदा लमही २, बनकट्टाका २१ वर्षीय जिक्सन चौधरीको मृत्यु भएको हो ।"
रड प्रहार गरी हत्या,"परासी (कास) पश्चिम नवलपरासीमा रड प्रहार गरी एक युवकको हत्या गरिएको छ । पाल्हीनन्दन गाउँपालिका, सुनरीका ३६ वर्षीय गणेश मल्लाहाको हत्या भएको प्रहरीले जनाएको छ । नर्वदेश्वर चौहान घाइते छन् । टाउकोमा रड प्रहार गरी मल्लाहाको हत्या गरिएको हो ।"
हिमाल अग्लिँदै कि पग्लिँदै,हामी आफैं पनि कार्बन उत्सर्जन विस्तारै शून्यतर्फ झार्दै विश्वलाई सन्देश दिन सक्छौं । भारत र चीनलाई दबाब दिनसमेत । तापमान वृद्धिको एउटा कारक वन विनाश रोक्न सक्छौं । अहिलेका नांगा डाँडाकाँडा र बाँझा भूमिलाई हरियो बनाउन सक्छौं । पर्यापर्यटनलाई तापक्रम वृद्धिसँग जोड्न सक्छौं । स्थानीय समुदायलाई जलवायु परिवर्तनसित जुध्न सिकाउन सक्छौं । त्यसका लागि आवश्यक नीतिरणनीति तर्जमा गर्न सक्छौं । विश्वव्यापी मञ्चहरूमा आफ्नो आवाज बुलन्द बनाउन । आफूजस्तै अरूका कारण समस्या भोगिरहेकाहरूसित हातेमालो र सहकार्य गर्न । जिम्मेवार मुलुकहरूसित यसबापतको क्षतिपूर्ति माग्न । हिमाल नांगै र कालै हुनुअघि हामी जाग्न सक्छौं ।
शिक्षामा सहअस्तित्व,लेखक शिक्षा नीति तथा अभ्यास केन्द्रसँग सम्बन्धित छन् ।
घुँडा टेक्ने संस्कृति,"लोकतन्त्रमा जनताभन्दा ठूलो कुनै शक्ति हुँदैन । तर यहाँ जति धेरै चाकरी गर्यो वा गरायो, त्यति नै आफ्नो अभिष्ट पूरा गर्न सकिन्छ भन्ने यथार्थले पूर्व प्रधानन्यायाधीश जस्तो गरिमामय व्यक्तित्वसमेत सुरुवालको घुँडा नै फाट्नेगरी धनुष्टंकार दण्डवत गर्न किन बाध्य भए ? के जनताको लोकतन्त्र यही हो ? चाकरी, चाप्लुसी, चम्चागिरी हाम्रो संस्कार बन्दै आएको छ । लोभीपापीका मनमा जनतालाई देवता र आफूलाई सेवक सम्झने क्षमता कहिल्यै आउने भएन । जनतालाई रैती सम्झेर आफूलाई राजसिंहासनमा रहेको अनुभूत गर्नेबाट न कान्तिपुरका सम्पादकीय पढेर सुध्रिने इच्छा हुन्छ, नत जनताको सर्वोच्चतालाई स्वीकार गर्ने । यहाँ देश हाँक्ने र सर्वोच्च पदमा आसिन हुनेहरू शैक्षिक ज्ञानको खडेरीमा कमजोर बनेका छन् । शिक्षा न्यौपाने, मध्यबिन्दु ११, नवलपुर"
शिक्षा संकाय खारेज,"सफल शिक्षक हुन सजिलो छैन । त्यसका लागि शिक्षा मनोविज्ञान, बाल विकास, बाल मनोविज्ञान, शिक्षण विधि, पाठ्यक्रम, मूल्यांकन धेरै विषयमा जानकार हुनुपर्छ । त्यसैले शिक्षक बन्न शिक्षा संकाय पढेको हुनुपर्ने, अध्यापन अनुमतिपत्र लिएको हुनुपर्ने व्यवस्था गरिएको छ । डाक्टर, इन्जिनियर, पाइलटजस्ता जनशक्ति उत्पादन पनि शिक्षकले नै हो । यो कुरा भुसुक्कै बिर्सेर पछिल्लो समय शिक्षा संकाय नै खारेज गर्ने कुरा चर्चामा आएको छ । यो राम्रो कुरा होइन । यसो भएमा भविष्यमा सफल र गुणवान शिक्षकहरू उत्पादन हुनेछैनन् । इन्द्रकुमार श्रेष्ठ, ओखलढुंगा"
अनुकरणीय कर्म,"सत्यकर्ममा मनदेखि जुट्नुपर्छ, सबै कुरा बिस्तारै प्राप्त हुन्छ । मननीय उद्गारसहित सडक पेटीका बेसहारा बालबालिकादेखि वृद्धवृद्धासम्मका ४६ वटा बेसहारालाई आश्रय दिई बर्दगौरिया गाउँपालिका, कैलालीमा असहायको सहारा घर चलाइरहनुभएका स्वास्थ्यकर्मी बलबहादुर विष्टको काम अनुकरणीय रहेको छ । जहाँ चाह त्यहीं राह भन्ने उखानलाई बलबहादुरले दृढ इच्छाशक्तिबाट साकार पार्नुभएको छ । उहाँको सेवाकार्यबाट उपेक्षित असहाय मानसिक रोगीसमेत सहारा घरबाट लाभान्वित भई समाजमा फर्किरहेका छन् । समाजले असहायलाई हेर्ने दृष्टिमा परिवर्तन ल्याएको छ । उहाँको सत्कार्यलाई विभिन्न संघसंस्था र व्यक्तिबाट स्वस्फूर्त सहयोग भइरहेकामा सरकारले पनि यसको निरन्तरतामा सघाउन जरुरी छ । महेन्द्रसिंह बम, टीकापुर१, कैलाली"
कायर शासक,"मेरो देशमा पनि प्रधानमन्त्री छन्, विपक्षी दलका नेता छन् । बलात्कारका घटना एकपछि अर्को गरी सतहमा आइरहँदा माफी माग्ने त परको कुरा आफ्नो कमजोरी स्वीकार गर्ने नैतिक साहससम्म हाम्रा नेतामा आएन । गृहमन्त्री बलात्कार पुँजीवादले गराएको भनेर आफ्नो जिम्मेवारीबाट पन्छिए, प्रधानमन्त्री अपराधी पत्ता लगाउन १२ वर्ष पनि लाग्न सक्ने अभिव्यक्ति खुलेआम दिँदै हिँंडेका छन् । उनी पीडित बालिकाको बाबुआमाको आलाप देख्दैनन्, बरु देख्छन्, घटनामा आरोपी भनेर शंका गरिएकाको प्रतिष्ठा गुमेको । सत्तारूढ पार्टीकै अर्का अध्यक्ष बलात्कारमा विपक्षीको षड्यन्त्र देख्छन् र सरकार असफल बनाउने खेल हो भन्छन् । खै हाम्रो शासक र नेतामा जवाफदेहिता, जिम्मेवारीपना र कर्तव्यबोध ? जनताले लोकतन्त्रको नाममा आजको दिनसम्म त्यही चुनावमा मत हाल्ने बाहेक अरू के प्राप्त गरे ? जनताबाट चुनिएका जनप्रतिनिधि कसरी त्यही जनताप्रति यो बिघ्न कृतघ्न हुन सक्छन् ? महात्मा गान्धीका अनुसार माफी माग्नु वीरहरूको काम हो, कायर व्यक्तिसँंग त माफी माग्न सक्ने हिम्मत पनि हुँदैन । साँच्चै हाम्रा शासक कायर नै रहेछन्, नत्र हिम्मतिलो नेतृत्व भएको भए जनताको सामु आएर आफ्नो गल्तीको लागि सार्वजनिक रूपमा आत्मालोचना गर्न सक्ने थिए । मनोज लम्साल, देवचुली३, नवलपुर"
कानुन तर्जुमाका कमजोरी,कतिपय सामान्य हिसाबले सोच्दै नसोचेको नयांँ र व्यावहारिक विषयले ठाउँं पाउंँछन् । यसो हुंँदा हालका कानुन तर्जुमा प्रक्रियाको गहिरो समीक्षा भई कानुन तर्जुमा प्रक्रियाको नयांँ ढांँचा तयार हुन आवश्यक छ । स्थानीय तहले बनाउने आयोगमा समुदायको सहभागिता सुनिश्चित हुनुपर्छ ।
आर्थिक वृद्धि कि समृद्धि ?,लेखक बेलायतको सिटी विश्वविद्यालयबाट अर्थशास्त्रमा विद्यावारिधि हुन् ।
कब्जियत हटाउने विधि,"लेखक आयुर्वेद शिक्षण अस्पताल, कीर्तिपुरमा कार्यरत छन् ।"
चाडबाड र कृषि,लेखक खाद्य सुशासनमा विद्यावारिधि शोधकर्ता हुन् ।
जहाँ काष्ठकलामा सम्हालिएको छ परम्परा,"भूकम्पअघि ह्योल्मो शैलीमा निर्मित घरका झ्यालढोकाहरूमा कलात्मक बुट्टाहरू कुदिएका हुन्थे । यस्तै कलात्मक बुट्टाहरू कुँदी बनाइएको तीन खापाको झ्याल नामग्याल घोसुम लगायत काठको बरन्डा एवं झ्यालढोकाहरूलाई हरियो तीतेपाती भिजाएर पुछ्ने चलन थियो । टासीका अनुसार यसरी पुछदा तीतेपातीको बास्नाले तिनलाई किराले खान पाउँदैनथे । परम्परागत शैलीका धाम्बे, फर्को, स्हाङ, बिसौली आदि पुराना शैलीका सामाग्री अहिले कमै घरमा मात्र पाइने उनले बताए । आधुनिक सामाग्रीको बढ्दो प्रयोगले ह्योल्मोको मौलिकतासँगै घरको सौन्दर्य पनि गुम्दै गएको छ, टासीले भने, परम्परागत कला र संस्कृति जोगाउन सरकारको पनि ध्यान गए राम्रो हुन्थ्यो ।"
भिन्चीको आँखा र चित्र,"यी चित्र तथा मूर्तिमा दुईमध्ये एउटा आँखाको नानी सामान्य अवस्थाभन्दा माइनस १०३ डिग्री सेल्सियस पर्तिर रहेको टेलरले पत्ता लगाएका छन् । माइनस हुनेबित्तिकै आँखाको नानी बाहिर निस्किएजस्तो देखिन्छ । यो अवस्थालाई एक्स्ट्रोपिया भनिन्छ । भिन्चीसँग एकै आँखाले वस्तुमा फोकस गर्न सक्ने क्षमता थियो, टेलरले भनेका छन्, यही कारण उनका चित्र अद्भुत बन्न पुगे । एजेन्सी"
दसैंका ती सम्झनाहरू,"एक दिन मस्कोको एउटा कार्यक्रममा राजदूत बालचन्द्र शर्मा भेटिनुभयो । राजदूत हुनुअघि उहाँ प्रज्ञा प्रतिष्ठानकै उपकुलपति हुनुहुन्थ्यो । उहाँबाट दसैंको टीकाको निम्तो पाएँ । टीकाको दिन राजदूतावास पुगें । अरू नेपालीहरू पनि भेला भएका रहेछन् । टीका थाप्न त बसें, तर जमरा थिएन । जमराविहीन टीका त्यो मेरो पहिलो थियो । फेरि त्यति बेला विदेशमा पूजापाठसहित विधिपूर्वक जमरा राख्ने चलन पनि नेपालीले सुरु गरेका थिएनन् । अहिले त खुसी लाग्छ, दसैं, तिहार, तीज, ल्होछारदेखि हरेक पर्वको उल्लास मुलुकबाहिर बढी नै भइरहेको देख्छु । यो हामी सबैका लागि खुसीको कुरा हो ।"
इन्जिनियरका गीत,"झापाको अर्जुनधाराका गीतकार खपाङ्गी राजधानीको एउटा कन्सल्टेन्सीमा कार्यरत छन् । पेरिसबाट सिभिल इन्जिनियरिङ सकेर दुई वर्षअघि स्वदेश फिरेका हुन् । गीतसंगीतप्रति उनको सानैदेखिको रुचि थियो । खास गरी काका रोहित खपाङ्गीको प्रेरणाले उनले गीत लेख्न थालेका हुन् । उनी राम्रा तबलावादक पनि हुन् । परिवारको माहोलबाटै यो क्षेत्रमा आउन उत्प्रेरणा मिल्यो, खपाङ्गीले भने ।"
सपना बनिन् मिस दोलखा,"चरिकोटकी पविना थापा फस्ट रनर अप र अनुषा रिजाल सेकेन्ड रनरअप भए । दुवैले क्रमश: ३० हजार र २० हजार रुपैयाँ पाए । त्यस्तै दोलखा बजारकी प्रकृति श्रेष्ठ थर्ड रनरअप भइन् । निर्णायकमण्डलमा पूर्व मिस नेपाल उषा खडगीसँगै मिस्टर मोडल अफ वल्र्ड दिक्पाल कार्की, अभिनेत्री पूर्णिमा लामा, गायिका मीना निरौलालगायत थिए । आयोजक ब्राइट इभेन्ट म्यानेजमेन्टका अध्यक्ष राजन बुढाथोकीले चौलागाईंलाई दोलखाको ब्रान्ड एम्बास्डरको रूपमा अघि बढाउने दाबी गरे ।"
रमाउँदै पढाइ,"विद्यालयलाई शैक्षिक गुणस्तरमा नमुना बनाउन शिक्षक र व्यवस्थापन समिति पदाधिकारी कम्मर कसेर खटिएका छन् । यसको अगुवाइ नगरपालिकाले नै गरिरहेको छ । नगरकै व्यवस्थापनमा विद्यार्थीलाई खानाखाजा उपलब्ध गराइन्छ । १२ घण्टासम्म शिक्षक, विद्यार्थी सँगसँगै हुन्छौं, प्रधानाध्यापक जितबहादुर ओलीले भने, यो बीचमा पठनपाठन साथै खेल, मनोरञ्जन, खाना खाने समय व्यवस्थापन गरिएको छ । राम्रोसँग पढाइ नहुँदा विद्यार्थी बाहिरिने समस्या आएकाले पठनपाठनमा जोड दिइएको उनले जनाए । व्यवस्थापन समिति अध्यक्ष शेरबहादुर ओलीले नगरपालिकाले बनाएको कार्यविधिअनुसार विद्यालय सञ्चालन भइरहेको बताए । यहाँ कक्षा ६ देखि ९ सम्म पठनपाठन हुन्छ । प्रवेश परीक्षा गराएर मात्रै विद्यार्थी भर्ना गरिन्छ । अंग्रेजी र गणितजस्ता गाह्रो मानिएका विषयलाई विशेष जोड दिइएको छ । यी विषय एकै दिन तीन पिरियडसम्म पढाइन्छ । समग्रमा एक विद्यार्थीले दैनिक १३ पिरियडसम्म पढ्न पाउँछ । नेपालीबाहेक अरू विषय अंग्रेजी माध्यमबाट पढाइन्छ । हरेक महिना विद्यार्थीको सिकाइ उपलब्धि परीक्षा लिइन्छ । समग्रमा हाम्रो उद्देश्य शिक्षाको गुणस्तर सुधार्ने नै हो, ओलीले भने, यसकै लागि नगरपालिकाले आपैं व्यवस्थापन गरिरहेको छ । विद्यालयमा नगरका १४ वटै वडाका विद्यार्थी पढ्छन् । छिमेकी जिल्ला जाजरकोट र सल्यानका विद्यार्थी पनि आउँछन् । १ सय १२ विद्यार्थी र १७ जना शिक्षककर्मचारी छन् । मेयर गोर्खबहादुर केसी सहिद स्मृतिलाई साँच्चिकै नमुना बनाउने प्रयास भइरहेको बताउँछन् ।"
पर्यटकलाई दोहोरो शुल्क,"चाँगुनारायण नगरप्रमुख सोमप्रसाद मिश्रले दुई नगरपालिकाबीच समन्वय गरी समस्या समाधान गर्न पटकपटक प्रयास गर्दा पनि सफल हुन नसकेको बताए । चाँगुनारायणले उठाएकै शुल्क बाँडफाँट गरौं, पर्यटकलाई दोहोरो शुल्कमा नपारौं भन्दा मण्डन देउपुरले टेरेन, उनले भने ।"
विश्वकै लामो सामुद्रिक पुल,हङकङ र मकाउ चीनका दुई स्वायत्त प्रशासनिक क्षेत्र हुन् । ५० वर्षसम्म स्वायत्त प्रशासन चलाउन स्वतन्त्र रहेका यी दुई क्षेत्र आफ्नो नियन्त्रणमा रहेको सन्देश दिन चीनले यो पुल निर्माण गरेको बताइएको छ । यो पुलमा गाडी चलाउन कोटा सिस्टममा आधारित प्रवेशाज्ञा अनिवार्य रूपमा लिनुपर्छ र सबै गाडीले कर तिनुपर्नेछ । हङकङका बासिन्दाले विशेष स्वीकृति लिनुपर्नेछ । यो पुलमा सार्वजनिक यातायात भने सञ्चालन हुने छैन ।
खसोग्गीको हत्या पूर्वनियोजित : टर्की,राष्ट्रपति इर्दोगानले हत्याअघि १५ साउदी नागरिकहरू ३ वटा समूह बनाएर अलगअलग उडानबाट इस्तानबुल आइपुगेको बताएका छन् । तीमध्ये ३ जना दूतावासका अधिकारीहरू भएको इर्दोगानको दाबी छ ।
हजारौं आप्रवासी अमेरिकातर्फ,"मेक्सिकोको नयाँ गठन हुने सरकारमा प्रस्तावित विदेशमन्त्री मार्सेलो एब्रार्डले आप्रवासी नीतिमा महत्त्वपूर्ण परिवर्तन गर्ने बताएका छन् । आगामी डिसेम्बर १ मा वामपन्थी रुझानका आन्द्रेस मानुएल लोपेज ओब्राडोरले राष्ट्रपतिको पद बहाली गर्दै छन् । उनले मध्यअमेरिकामा लगानी वृद्धिमार्फत आप्रवासीको प्रवाहमा न्यूनीकरणका लागि पहल गरिने बताए । केही अधिकारवादीले ट्रम्पले क्याराभानलाई राजनीतिक लाभका लागि प्रयोग गरिरहेको आरोप पनि लगाएका छन् । ट्रम्पलाई क्याराभानको डर होइन, उहाँले कंग्रेसमा विजयी हुन क्याराभानको प्रयोग गरिरहनुभएको छ, गत अप्रिलमा अर्को क्याराभानको आयोजना गरेका अधिकारकर्मी इरिनिओ मुजिकाले भने । उक्त क्याराभान पनि ट्रम्पका लागि टाउको दुखाइ भएको थियो । अमेरिकी विदेशमन्त्री माइक पोम्पेओले क्याराभानका केही आयोजकको राजनीतिक महत्त्वाकांक्षा रहेको भन्दै भत्र्सना गरेका छन् ।"
म्यान्मारका उच्च सैनिकमाथि प्रतिबन्ध,"सिड्नी (एएफपी) अस्ट्रेलियाली सरकारले रोहिंग्या जातीय समूहमाथि बर्बर हिंसा मच्चाएको आरोपमा म्यान्मारका ५ उच्च सैनिक अधिकृतलाई प्रतिबन्धको घोषणा गरेको छ । अमेरिका र युरोपेली युनियनलेझैं अस्ट्रेलियाले ५ अधिकृतको सम्पत्ति रोक्का गर्ने घोषणा गरेको हो । अस्ट्रेलियाका विदेशमन्त्री मराइज पेनले रोहिंग्या मुद्दामा मुख्य रूपमा दोषी ठहर गरिएका अधिकृतमा आङ क्या जा, माउङ माउङ सो, आङ आङ, थान ऊ र खिन माउङ सो रहेको जानकारी दिए । ती पाँचै अधिकृतलाई अस्ट्रेलिया भ्रमण गर्न पनि निषेध गरिएको छ । यीमध्ये केही अधिकृतले सैनिक सेवाबाट अवकाश पाइसकेको बताइन्छ । म्यान्मारको दक्षिणपश्चिम रखाइन राज्यबाट सन् २०१६ मा म्यान्मारको सेनाले करिब ७ लाख रोहिंग्यालाई देश छाड्न बाध्य बनाएको थियो ।"
जापानका प्रधानमन्त्रीले चीनको भ्रमण गर्ने,टोकियो (एएफपी) जापानका प्रधानमन्त्री सिन्जो आबेले चीनसँगको सम्बन्ध सुधार तथा नयाँ आर्थिक साझेदारी निर्माण गर्ने उद्देश्यसहित यसै साता चीनको भ्रमण गर्ने भएका छन् । दुवै मुलुक पछिल्लो समय अमेरिकी व्यापारिक तनावबाट गुज्रिरहेका छन् । जापानी प्रधानमन्त्रीको यो चीन भ्रमण सन् २०११ यता पहिलो पटक हुन लागेको हो । दुवै मुलुकबीच दक्षिणी चीन सागरका केही टापुको स्वामित्व विवाद चुलिएसँगै सन् २०१२ देखि उच्च स्तरीय भ्रमण हुन सकेका छैनन् ।
रेलले किचेर ३ वर्षमा ५० हजारको मृत्यु,नयाँदिल्ली (एपी) भारतमा सन् २०१५ देखि २०१७ सम्मको तीन वर्षको अवधिमा बाटो काट्ने क्रममा रेलले किचेर करिब ५० हजार जनाको मृत्यु भएको छ । भारतीय रेल सेवाले मंगलबार उक्त तथ्यांक सार्वजनिक गरेको हो । भारतको पञ्जाबमा हालै मात्र यसरी नै रेलको लिकमा परेर ६१ जनाको ज्यान गएको थियो । उक्त दुर्घटनापछि भारतीय रेल्वेले यो जानकारी गराएको हो । रेलमार्गको नजिकैबाट नवरात्रका अवसरमा लागेको मेला हेर्ने क्रममा अकस्मात् रेल आएर किच्दा उनीको मृत्यु भएको बताइएको थियो । तीन वर्षमा ४९ हजार ७ सय ९० जनाको ज्यान गएको उक्त कार्यालयले जानकारी दिएको हो ।
बैंकसँग लगानीयोग्य रकम अभाव,"सोही क्रममा बैंक तथा वित्तीय संस्थाले विदेशबाट विदेशी मुद्रामा ऋण लिन सकिने व्यवस्था गरेको हो । त्यो व्यवस्था पनि त्यति प्रभावकारी हुन सकेन । अपवाद बाहेक बैंकहरूले ऋण लिन नसकेपछि अर्को विकल्पका रूपमा स्थानीय निकायमा गएको पैसा लामो समय वाणिज्य बैंकमा राख्न मिल्ने व्यवस्था गर्न लागेको छ । यो विषयमा अर्थमन्त्रालय र राष्ट्र बैंकबीच छलफल भइरहेको स्रोतले बताएको छ । यो विषयमा गत वर्ष पनि छलफल भएको थियो, अन्तिममा सानो कुरा नमिलेर रोकियो, स्रोतले भन्यो, यो वर्ष पनि छलफल भइरहेको छ, छिट्टै अन्तिम निर्णय हुनेछ ।"
काठमाडौं घुम्नलायक सूचीमा,काठमाडौंका बारेमा उसले भूकम्पको पृष्ठभूमि उल्लेख गरेको छ । २०७२ वैशाख १२ गतेको भूकम्पले भत्किएका सम्पदाहरूको पुनर्निर्माणको जारी रहेको र कतिपय सम्पदाहरू पुरानै अवस्थामा फर्किसकेकाले काठमाडौं घुम्नलायक सहर भएको उल्लेख गरेको छ । अव्यस्थित सवारी व्यवस्थापनले बदनाम भएको काठमाडौंमा अहिले हर्न निषेध गरिएकाले राम्रो बनेको पनि जनाएको छ । काठमाडौंमा विद्युत् आपूर्ति भरपर्दो र वाइफाइ कनेक्सन बिस्तारले घुम्न सहज हुने उल्लेख गरेको छ ।
गति लिँदै कुलेखानी तेस्रो,आयोजनाको अन्तिम समयमा ठेकेदार कम्पनीले ढिलाइ गरेपछि कुलेखानी तेस्रो प्राधिकरणका लागि समस्याको विषय बन्दै आएको छ । अन्तिम समयमा ठेक्का रद्द गर्दा थोरै कामका लागि पुन: लामो प्रक्रियाबाट ठेकेदार छनौट गर्नुपर्ने र इलेक्ट्रो मेकानिकलका सामानहरू पनि आइसकेकाले अर्को कम्पनीले उक्त सामानहरू जडान गर्न नमान्ने जस्ता समस्याका कारण प्राधिकरणका प्राधिकरणले ठेकेदार कम्पनीसँग ठेक्का सम्झौता रद्द गर्न सकेको थिएन ।
१० वर्षपछि जुट मिलले उत्पादन बजारमा ल्याउँदै,अध्यक्ष बनले धेरै दिनदेखि बन्द रहेको मिल्स सञ्चालनमा देखिएको चौतर्फी समस्याहरूलाई एक एक गरेर समाधान गर्दै सुतली भए पनि उत्पादन थालिएको बताए ।
चियामा सधैं मजदुरमालिक द्वन्द्व,"नेपाल चिया उद्योग संघका अध्यक्ष सुरेश मित्तलले विश्वका चिया उत्पादक देशहरूमा अलग्गै चिया श्रमिक ऐन को व्यवस्था रहेको जिकिर गर्दै चालु रहेको चिया श्रम नियमावली २०५० खारेजी गरी चिया उद्योगलाई अरू उद्योगकै दाँजोमा राखिनु दु:खद रहेको गुनासो गरे । यो ऐन कार्यान्वयन गर्न सक्ने हाम्रो हैसियत छैन, उनले भने, यसले दोव्बरभन्दा बढी व्ययभार थपिन्छ, हाम्रा लागि ठूलो क्षति हो ।"
रारा घुम्ने मौसम सुरु,रारामा एक दर्जन होटेल सञ्चालनमा छन् । सबै होटेल आन्तरिक पर्यटकका लागि उपयुक्त भए पनि बिदेशीका लागि सुविधायुक्त छैनन् । राम्रो होटेल र बस्ने व्यवस्था नहुँदा रारा आएका विदेशी दुईतीन दिनभित्रै फर्किने गरेका छन् । भिलेज हेरिटेज रिसोर्टका प्रबन्धक दिपक रावतले पर्यटकका लागि अर्गानिक खानाको व्यवस्था गरिएको बताए ।
मोतीपुर औद्योगिक क्षेत्रमा जग्गा व्यवस्थापन सुरु,"लिमिटेडले औद्योगिक क्षेत्रको जग्गालाई तीन सेक्टरमा विभाजन गरेर काम अघि बढाएको छ । तिलोत्तमालाई सेक्टरए, मोतीपुरलाई सेक्टर बी र फर्साटिकरलाई सेक्टर सीमा विभाजन गरेर जग्गा प्लटिङको काम गरिरहेको औद्योगिक क्षेत्र व्यवस्थापन समिति संयोजक एवं बुटवल उद्योग वाणिज्य संघका पूर्वअध्यक्ष नवराज श्रेष्ठले बताए । उनका अनुसार स्थानीयसँगको जग्गा विवाद समाधान गरेर उद्योगका लागि प्लट विभाजन भइरहेको छ ।"
अर्बपतिका आँखा अन्तरिक्षतिर,"रिचर्ड ब्रानसन : भर्जिन ग्यालेक्टिकबेलायती व्यवसायी रिचर्ड ब्रानसन अन्तरिक्ष उद्योगमा हात हाल्ने पछिल्ला व्यवसायी हुन् । उनको कम्पनी भर्जिन ग्यालेक्टिक सन् २००४ मा स्थापना भएको थियो । यो कम्पनीको उद्देश्य पुनर्प्रयोग गर्न मिल्ने अन्तरिक्ष बिमानको निर्माण गर्नु हो । यस्तै बिमानमा राखेर मानव पर्यटकलाई अन्तरिक्षमा डुलाउने कम्पनीको योजना छ । यो कम्पनीले अन्तरिक्ष यात्राका लागि अहिलेदेखि नै टिकेट बिक्री सुरु गरिसकेको छ । यात्रामा जान चाहनेले प्रतिव्यक्ति दुई लाख ५० हजार डलर तिर्नुपर्ने हुन्छ । कम्पनीको यो योजनामा पप स्टार जस्टिन बिबरजस्ता सेलिब्रेटीहरूले पनि सहभागी बन्ने सम्झौता गरिसकेका छन् । कम्पनीले अन्य कम्पनी र संयुक्त अरब इमिरेट्सबाट पनि लगानी भित्र्याएको छ । सन् २०१४ मा अमेरिकाको क्यालिफोर्नियामा कम्पनीले गरेको परीक्षण उडान असफल भएको थियो । उक्त असफल परीक्षणका क्रममा बिमान चालकको समेत मृत्यु भयो । यसैकारण, अन्तरिक्षमा पर्यटक लैजाने पहिलो कम्पनी बन्ने भर्जिन ग्यालेक्टिकको योजना सफल हुन सकेन । तर, यो असफलतापछि भने कम्पनीले धेरै वटा सफल परीक्षण गरिसकेको छ ।"
तीन अंक घट्यो नेप्से,उक्त दिन कारोबारमा आएकामध्ये तीन समूहको परिसूचक बढे । बाँकी ६ समूहको परिसूचक घटे । यसरी बढ्नेभन्दा घटने समूहको परिसूचक धेरै भएपछि समग्र नेप्से ऋणात्मक बनेको हो । मंगलबार होटल र बंैकिङ समूहको परिसूचक स्थिर छ । उत्पादन तथा प्रशोधन समूहको परिसूचक १४६ प्रतिशतले बढ्यो ।
अलैंचीको माग आएन,उत्पादन गर्ने देश नेपालमा भने धार्मिक प्रयोजनमा सामान्य काहेक यसको प्रयोग हुँदैन । कृषि मन्त्रालयको तथ्यांकअनुसार नेपालले वार्षिक ५ मेट्रिकट्रनको हाराहारीमा उत्पादन गर्दै आएको छ । अलंैची व्यवसायी महासंघका अनुसार अहिले ४३ जिल्लामा उत्पादन सुरु भएको छ । सवैभन्दा धेरै ताप्लेजुङले उत्पादन गर्न । गतवर्ष ताप्लेजुङमा मात्रै २८ मेट्रिकट्रन उत्पादन भएको तत्कालीन जिल्ला कृषि विकास कार्यालयको तथ्यांकमा उल्लेख छ ।
बेलायती व्यवसायमा छिर्दै नेपाली,"अल्डरसटमा नेपाली र स्थानीय समुदायबीच राम्रो मेलमिलाप एवं सहकार्य रहेको ग्रेटर रसमोर नेपाली कम्युनिटीका अध्यक्ष जीव बेल्वासेले बताए । कम्युनिटीले हालैमात्र नेपालबाट आउने नवआगन्तुक भूतपूर्व गोर्खा र तिनका सन्तान एवं पहिले नै आइसकेका ज्येष्ठ नागरिकहरूलाई समेत सुसूचित गरी यहाँको रहनसहन, परम्परा, शिक्षा, स्वास्थ्य, नागरिक अधिकार र कर्तव्य, सेवा सुविधा आदि विषयमा जानकारी दिन इन्फर्मेसन डे कार्यक्रम गरेको छ ।"
जडीबुटी बेच्दै कमाउँदै,"चिया मात्र १० प्रकारका उत्पादन गर्छौं, रेग्मीले भने । चूर्ण (धूलो), सिरप (झोल) र टयाबलेट औषधि उत्पादन हुने उनले बताए । वार्षिक १५ करोडको औषधि उत्पादन हुन्छ, उनले भने, माग धान्नै सकेका छैनौं । कम्पनीमा ३२ स्थानीयले रोजगारी पनि पाएका छन् । भारतबाट समेत जडीबुटी ल्याएर औषधि उत्पादन गर्ने गरेको उनले बताए । जेठीमधु, अश्वगन्धा, निशोथ लगायतका जडीबुटी भारतबाट ल्याउने गरिएको छ । जडीबुटीहरूको पहिचान गरी खेती गर्ने तथा त्यसको दिगो संकलन तथा बजारीकरण गर्न तालिम उपलब्ध गराउने कामसमेत हुँदै आएको कम्पनीले जनाएको छ ।"
व्यस्त राजमार्गमा घोडचढीको टकटक,"घोडालाई बेलुका चरनमा छाडिदिन्छन् । केही भुस खान दिन्छन् । आर्थिक अवस्था कमजोर भएका कारण घोडालाई भनेजस्तो दाना दिन नसकेको उनले सुनाए । तर भोकै कहिल्यै नराखेको बताउँदै उनले भने, मेरो जीवन चलाउने यही घोडा हो ।"
नेताकै कारण भ्रष्टाचार मौलायो,सरकारबाट भएका गल्ती कमजोरीलाई विधि र प्रक्रियाअनुसार सबै कार्यकर्ताले आलोचना गर्न पाउनुपर्ने उनको तर्क थियो । काम गर्दै जाँदा सरकारबाट गल्ती कमजोरी हुने भएकाले त्यसलाई ठीक ठाउँमा ल्याउन खबरदारी गर्नुपर्ने उनले बताए ।
डाक्टर पढाउँदै गाउँपालिका,"मंसिर ११ सम्म आवेदन फाराम बुझाउने म्याद रहेको गाउँपालिकाले जनाएको छ । गाउँपालिकाले त्रिभुवन विश्वविद्यालयको इन्जिनियरिङ अध्ययन संस्थान, पुलचोक क्याम्पसँग पनि साझेदारी कोटामा इन्जिनियर पढाउने सम्झौता गर्न लागेको बस्नेतले जानकारी दिए । दक्ष प्राविधिक जनशक्ति उत्पादनबाट गाउँको विकासमा टेवा पुग्ने भएकाले यो कार्यक्रम लागू गरिएको उनको भनाइ छ । गाउँपालिकाको लगानीबाट उत्पादन भएका जनशक्तिले गाउँपालिका क्षेत्रभित्र कम्तीमा ४ वर्ष सेवा गनुपर्ने सर्त राखिएको छ । दुर्गम गाउँमा बसेर जनताको सेवा गर्ने दक्ष जनशक्तिको अभावका कारण यस्तो सम्झौता गर्न वाध्य भएका हौं, उनले भने, गाउँपालिकाको बजेटले भ्याएसम्म अन्य क्षेत्रका जनशक्ति उत्पादनलाई पनि जोड दिइनेछ ।"
२५ वर्षपछि आफ्नै घरमा दसैं,"सुरु डिजाइनमा शौचालय र खानेपानीको व्यवस्थापन नगरिएकाले १ वर्ष ढिला भएको ठेकेदार नारायण जीसीले बताए । केही समय भने ठेकेदारले गुणस्तरहीन सामग्री प्रयोग गरेकाले उपभोक्ताको विरोधपछि निर्माण रोकिएको थियो । कमजोरी सच्याएर गुणस्तरयुक्त घर हस्तान्तरणमा ढिलाइ भएको हो, पौडेलले भने, अब विस्थापितको समस्या समाधान भएको छ । सुकुम्बासीका रूपमा बागलुङ नगरपालिकाकै वडा १२ मा पनि केही माझी बस्ती व्यवस्थापन गर्न बाँकी रहेको उनले बताए । बस्ती व्यवस्थापनका लागि नगरपालिकाले १ रोपनी र स्थानीय कर्णबहादुर बोहरा, दिव्यधर आचार्य, कृष्णबहादुर केसी, शम्भु आचार्य र कौशिला आचार्यले १४ रोपनी जमिन नि:शुल्क उपलब्ध गराएका थिए ।"
कुस्ती खेललाई उपेक्षा,मनपर्ने खलिफाले प्रतिस्पर्धीलाई अखडामा पछार्दा सबै हौसिन्छन् । जितको खलिफालाई नगद इनामसमेत दिन्छन् । चाडपर्व र कुनै धार्मिकस्थलमा मेला लागेको बेला कुस्ती आयोजना हुँदै आएको परम्परा छ । पहिले मनोकामना पूरा भए पूजासँगै दंगल गराउने भाकल गर्थे । साउनको नागपञ्चमीदेखि पुसको मध्यसम्म कुस्ती हुने सिजन हो ।
क्रिकेटबाट चितवन चिनाउँछौं,"पोखरा रंगशालामा कात्तिक २० सम्म चल्ने प्रतियोगितामा ६ फ्रेन्चाइज टोली सहगाभी हुनेछन् । चितवन राइनोज र बुटबल ब्लास्टर्ससहित विराटनगर टाइटन्स, पोखरा पल्टन, काठमाडौं रोयल्स र धनगढी ब्लुजले पीपीएलमा प्रतिस्पर्धा गर्नेछन् ।"
एमआईबी र पाल्पाली विजयी,अर्को खेलमा म्याक्स स्पोर्ट्स दमकडालाई पाल्पाली क्रिकेट प्लेयर्सले ८ विकेटले पराजित गरेको हो । टस जितेर ब्याटिङ रोजेको म्याक्सले १२१ ओभरमै अलआउट हुँदा ४७ रनमात्र जोड्यो । सौगात गौतमले १२ रनबाहेक कुनै पनि खेलाडीले दोहोरो अंकमा रन बटुल्न सकेनन । पाल्पालीका नरेश कुमारले ४ र अमृतेश सिंहले ३ विकेट लिए । ४८ रनको सहज लक्ष्य पाल्पालीले ८१ ओभरमा २ विकेट गुमाएर पूरा गर्यो । शरण रसालीले २५ रनको योगदान दिए । म्याक्सका सन्दीप गैरेले १ विकेट लिए । पाल्पालीका नरेश कुमार म्यान अफ द म्याच घोषित भए । बुधबार पाल्पाली लेजेन्ड र पाल्पा क्रिकेट क्लब तथा आयोजक दमकडा क्रिकेट क्लब र अलस्टार क्रिकेट क्लब पिप्लेबीच प्रतिस्पर्धा हुनेछन् ।
औबमेयाङ र ओजिलको उत्कृष्ट खेल,आर्सनलका लागि व्यस्त साताको परिपक्व सुरुआत पनि हो यो । आर्सनलले युरोपा लिगमा स्पोर्टिङ लिस्बनविरुद्ध बिहीबार प्रतिस्पर्धा गर्न पोर्चुगलको यात्रा गर्दै छ । त्यससपछि फर्केर उसले प्रिमियर लिगमा आइतबार क्रिस्टल प्यालेसविरुद्ध खेल्नेछ । आर्सेन वेंगरको स्थान लिएयता इमिरेले यस सिजन राम्रो प्रभाव देखाइरहेका छन् । सिजनको सुरुमा स्पेनी प्रशिक्षकले निरन्तर दुई खेल हार ेपनि त्यसबाट उक्सिदै आर्सनलका समर्थकलाई लिगमा सगातार सातौं जितले उपाधि होडमा चुनौती दिने सपना देखाउन थालेको छ ।
नेपाल र थाइल्यान्ड भिड्दै,"एन्फाका महासचिव इन्द्रमान तुलाधरका अनुसार पाकिस्तान, भुटान, माल्दिभ्स र बंगलादेशको टिम काठमाडौं ओर्लिसकेका छन् भने भारतीय टिम बुधबार आउँदैछ । सहभागी टिमहरूले सशस्त्र प्रहरी बलको हल्चोक मैदान र मध्यपुर युथ एसोसिएसनको सानो ठिमीस्थित मैदानमा प्रशिक्षण गर्नेछन् । दक्षिण एसियाली फुटबल महासंघ (साफ) ले प्रतियोगिता आयोजनाका लागि एन्फालाई एक करोड ६५ लाख ५२ हजार रुपैयाँ (१ लाख ४० हजार अमेरिकी डलर) उपलब्ध गराएको जनाइएको छ ।"
पोखरा प्रिमियर लिग: युवा टोलीको ठूलो लक्ष्य,"धनगढी ब्लुज एक्सपर्ट एजुकेसन एन्ड भिसा सर्भिसको स्वामित्वमा छ । यसका ग्लोबल प्रवन्ध निर्देशक एवं मालिक सन्जिव शर्मा आफ्नो युवा टोली भए पनि जित्नैका लागि जाने बताउँछन् । धनगढी ब्लुजले पीपीएल जितेको खण्डमा टोलीका चार खेलाडीलाई अस्ट्रेलियामा एक्सपोजरका लागि लैजाने उनले घोषणा गरे । शर्माले अगाडि भने, हामी क्रिकेट प्रवद्र्धन गर्न पहिलादेखि नै यस क्षेत्रमा छौं र अहिले पनि त्यही उद्देश्यसाथ आएका हौं । क्रिकेटमा व्यावसायिकता सुरुआत गर्न यस्ता प्रतियोगिता निकै जरुरी छ । एक्सपर्टका संस्थापक प्रमुख कार्यकारी सल्लाहकार बद्री अर्यालले धनगढी ब्लुजबाट आफूले ठूलो आशा लिएको सुनाए ।"
फिफासँग टक्कर लिंँदै यूईएफए,"युरोपेली क्लब संघसँग २ सय ७० टिम आबद्ध छन् । उनीहरूको फिफाको नयाँ कार्यक्रममा आपत्ति छ । अर्को वर्ष फिफाको चुनाव हुँदै । त्यसैले इन्फान्टिनोलाई पनि केही गरेर देखाउने दबाब छ । उनको फिफाका २ सय ११ सदस्य देशलाई यसअघि नै वचन दिइसकेका छन्, उनीहरूलाई दिने रकममा अझ वृद्धि गर्ने । त्यसका लागि पनि इन्फान्टिनोले यी दुई नयाँ कार्यक्रम ल्याएका हुन् र उनलाई विश्वास छ, यसले फिफासँग खर्च गर्ने रकम अझ बढी हुनेछ । न्युयोर्क टाइम्स"
यल कप ब्याडमिन्टन हुने,२०६५ सालदेखि आयोजित यल कपबाट थुप्रै प्रतिभावान खेलाडी राष्ट्रियस्तरमा पुगेको आयोजकले जनाएको छ ।

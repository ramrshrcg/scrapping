शीर्षक,विवरण
बाघको बाटोमा राजधानी,"गोदावरी बजार क्षेत्र भने प्रस्तावित राजधानीको ४ किल्लाभित्र पर्दैन । राजधानीका रोजिएको तेघरी सामुदायिक वनको ८० प्रतिशत वडा नं २ र २० प्रतिशत ४ नम्बरमा पर्छ, स्थानीय कैलाशकुमार जोशीले भने, २०५८ सालमा सामुदायिक वन घोषणा गरिएको हो । अन्यत्र ठूला रूख कमै भए पनि गोदावरी खोलानजिक २ सयभन्दा बढी साल, सिसम, खयर र सिमल छन् । उनले गोदावरी खोलाबाट संकलन हुने ढुंगागिट्टीको करबापत वनले वार्षिक ६ लाख रुपैयाँजति उठाउँदै आएको जनाए । जोशीका अनुसार पछिल्ला वर्ष सामुदायिक वन समितिको प्रभावकारी संरक्षणका कारण वन घना हुँदै गएको छ । विभिन्न जातका बोटबिरुवासँगै सालका पोथ्रा प्रशस्त छन् ।"
अपराधी पत्ता लाग्न १२ वर्ष पनि लाग्न सक्छ,"सरकारले नै हत्या, हिंसा, बलात्कार गर्दैछ भनेजस्तो गरी आफ्नै पार्टीका केही नेता तथा सांसद, विपक्षी दल र सामाजिक सञ्जाल प्रयोगकर्ताबाट आलोचना भएको भन्दै उनले त्यसलाई बकबास को संज्ञा दिए । यस्ता बकबासीहरूका सम्बन्धमा केही कमेन्ट गर्नु छैन, ओलीले भनेका छन्, मुसाले चामलको बोरामा प्वाल पार्यो रे भन्यो भने ल यस्तो सरकार, मुसाले चामलको बोरामा प्वाल पारून्जेल के हेरेर बस्यो ? नालायक सरकार भनेर कराउने ? यो खालको राजनीतिक संस्कृति जुन छ, यो एकछिनका लागि हो । दयालाग्दो संस्कृति हो । यसलाई संस्कृतिका रूपमा उठाउन खोजेका छन् । केही अर्थ छैन ।"
एस्काभेटर हाँक्ने महिला,"त्यस्तैमा स्याङ्जा सप्तगण्डकी निर्माण सामग्री सेवाका प्रबन्धक सुरेश श्रेष्ठसँग उनको मन जोडियो । उहाँसँगै विवाह गरें, उनले भनिन्, महिला पुरुषभन्दा कम छैनन् भन्ने मैले परिवारमा मात्र नभएर समाजमा देखाएकी छु ।"
किर्तेमा मालपोत प्रमुखसमेत पक्राउ,"पक्राउ पर्नेमा तिम्सिनासहित नायब सुब्बा चन्द्रबहादुर श्रेष्ठ, कार्यालय सहयोगी रमेश श्रेष्ठ र मुकुन्द धिताल छन् । प्रहरीले उक्त प्रकरणमा यसअघि मालपोत अधिकृत खगेन्द्रप्रसाद अर्याल, नायब सुब्बा रञ्जनकुमार खरेल, जमुनाकुमारी श्रेष्ठ र रघुनाथ तिमिल्सिना तथा बिचौलियाहरू ध्रुवप्रसाद भट्टराई, श्रीकृष्ण देवकोटा, प्रदीपप्रसाद गौतम, श्रीकृष्ण बडुवाल र सानुभाइलाई पक्राउ गरेको थियो । पक्राउ परेकाहरूसितको बयानबाट तिम्सिनाको समेत संलग्नता खुलेकाले पक्राउ गरिएको प्रहरीले जनाएको छ । मालपोतका प्रमुख र कर्मचारीको मिलेमतोमा गौतमको नाममा जग्गाधनी कायस्थको नक्कली वारेसनामा बनाई ४० आना जग्गा ध्रुवप्रसाद भट्टराई र श्रीकृष्ण बडुवालको नाममा रजिस्ट्रेसन पास गरिएको थियो । पक्राउ परेकाहरूलाई हिरासतमा राखी लिखतसम्बन्धी कसुर र संगठित अपराध मुद्दामा अनुसन्धान भइरहेको छ ।"
निर्मला हत्या प्रकरण: तीनै जनाको डीएनए मिलेन,"यसैगरी स्थानीय महिलाको अर्काे समूहले महेन्द्रनगर बजारमा र्याली निकालेर जिल्ला प्रशासनमा ज्ञापनपत्र बुझाएको छ । उच्चस्तरीय छानबिन समितिको प्रतिवेदन यथाशीघ्र सार्वजनिक गरेर दोषीलाई कारबाहीको दायरामा ल्याउनुपर्ने मागसहितको ज्ञापनपत्र प्रमुख जिल्ला अधिकारी तारानाथ अधिकारीलाई बुझाएका हुन् । पत्र जस्ताको त्यस्तै प्रधानमन्त्री कार्यालयमा पठाइदिने अधिकारीले प्रतिबद्धता जनाए । दबाबमूलक संघर्ष समिति संयोजक हेलेन श्रेष्ठले ज्ञापनपत्र बुझाउने, छलफल अन्तरक्रिया गर्ने सरोकारवालालाई भेटेरै दबाब दिनेलगायत कार्यक्रम जारी रहने बताइन् ।"
हिरासतमा यातनाले मानसिक समस्या,"बुवा गोकुलेश्वर भट्टका अनुसार सुतेका बेला पनि हेमन्ती आइहाले, लगिहाल्यो भन्दै कराउँछिन् । हेमन्तीलाई प्रहरीले साउन १९ देखि लगातार ६ दिनसम्म जिल्ला प्रहरी कार्यालयमा बोलाएको थियो । त्यसक्रममा निकै यातना दिइएको परिवारले जनायो । मोबाइलमा निर्मला नामकी अर्कै साथीबारे गफ गरेकै आधारमा प्रहरीले उनलाई दु:ख दिएको थियो । यही प्रकरणमा ११ दिन हिरासत बसेका भीमदत्त १८ निम्बुखेडाका चक्रदेव बडू पनि बरबराउने र डराउने गरेको बुवा रामदत्तले बताए ।"
चिकित्सा विधेयक अस्वीकार्य,शिक्षामन्त्री गिरिराजमणि पोखरेलले भने चिकित्सा शिक्षा आयोगबारे नकारात्मक नहुन त्रिवि पदाधिकारीलाई आग्रह गरे । उनले आवश्यकताअनुसार विधेयकमा संशोधन गर्न सकिने उल्लेख गर्दै विधेयक र आयोग गठनको प्रस्तावबाट पछाडि फर्कन नसकिने बताए । उनले सीटीईभीटीलाई चिकित्सा शिक्षा आयोगमातहत लैजाने विधेयकको व्यवस्थाको भने विरोध गरे । उनले आफूले विधेयक अगाडि बढाउन भूमिका खेलिरहे पनि डा केसीले ब्ल्याकमेलिङ गर्दै झूटो आरोप लगाइरहेको बताए ।
मातृभाषामै शिक्षा,"मातृभाषा कार्यान्वयन कर्मचारीको तजबिजीमा भर पर्ने उनको ठम्याइ छ । बालबालिकालाई शिशुदेखि कक्षा ३ सम्म घरमा बोल्ने भाषामा शिक्षा दिनुपर्ने उनले बताए । सात प्रदेशमध्ये सबैभन्दा बढी प्रदेश १ मा ४५ भन्दा बढी रैथाने भाषा छन् । प्रदेश २ मा पाँचवटा, प्रदेश ३ मा २० भन्दा बढी, प्रदेश ४ मा १५ वटा, प्रदेश ५ र ६ मा ६६ वटा, प्रदेश ७ मा १४ वटा रैथाने भाषा रहेको तामाङले जनाए । सम्बन्धित मातृभाषी समुदायको पुख्र्यौली थलोका आधारमा रैथाने भाषा मानिएको छ, उनले भने, एउटा प्रदेशमा बोलिने भाषालाई अर्को प्रदेशमा दोहोर्याइएको छैन ।"
चुरे बोर्ड खारेज गर्नुपर्छ : कार्यदल,"समितिका बोर्ड सदस्य विदुर भारतीले भने आफूहरूको काम प्राविधिक नभई अनुगमन मुख्य भएकाले हटाउनुको पछाडि कर्मचारीको स्वार्थ रहेको दाबी गरे । कसरी भ्रष्टाचार गर्न सकिन्छ भनेर उनीहरू (कर्मचारी) ले ठाउँ खोजिरहेका हुन्छन्, भारतीले भने, बोर्ड नै हटाएपछि कर्मचारीलाई आफूखुसी काम गर्न सजिलो हुन्छ ।"
स्याबासीमा सुनको औंठी,"घटनाको दिन तीनजना साथीसहित प्रतीक बेंसीसहर १, उदीपुरमा फलिया साँघुस्थित मध्यमस्र्याङ्दी जलविद्युत् आयोजनाको जलाशयमा पौडी खेल्न गएका थिए । पौडी खेल्दा बगेका प्रतीकलाई तामाङ दाजुभाइले बचाए भने अन्य दुई जनाको बेलैमा उद्धार हुन सकेन । बेंसीसहर ६, मकैडाँडाका १५ वर्षीय योगेन्द्र रिमालको शव एक सातापछि फेला परेको थियो । मस्र्याङ्दी गाउँपालिका ९, सिम्पानी घर भई मामाघर मकैडाँडा बसेर पढ्दै आएका १६ वर्षीय अजित थापाको अवस्था अझै अज्ञात छ । सँगै गए पनि पौडी खेल्न नपसेका मकैडाँडाकै सुमन रिमाललाई घटनाको दिन सम्झँदा अझै नरमाइलो लाग्छ ।"
कृषिमा फेरि तालबन्दी,सरकारको निर्णयविरुद्ध नजाने प्रतिबद्धता विश्वविद्यालय पदाधीकारीहरूबाट आएपछि ताला खोलेको प्राध्यापक संगठनका अधिकारीहरूले बताए । तर अदालतको आदेशले विद्यार्थी संगठनहरू आन्दोलित भएका छन् । विश्वविद्यलायले लामो समयदेखि सम्बन्धनको प्रक्रिया सुरु गरे पनि विरोधका कारण कुनै निर्णयमा पुग्न सकेको थिएन । गत वर्ष पनि सम्बन्धन दिने तयारी सुरु भएपछि विरोध उठेको थियो ।
भूकम्पपीडित अझै त्रिपालमुनि,मकवानपुरमा प्रबलीकरणका लाभग्राही ८ हजार ४ सय ९८ जना रहेका छन् । तीमध्ये २ हजार ३ सय २ लाभग्राहीसँग मात्र अनुदान सम्झौता भएको छ । अनुदान सम्झौता भएकामध्ये २ हजार ३२ लाभग्राहीले मात्र प्रथम किस्ताको रकम लगेका छन । प्रबलीकरणका लाभग्राहीहरूले २ किस्तामा एक लाख रुपैयाँमात्र पाउँछन् । घरको प्रबलीकरण गर्न उक्त रकम अपुग हुने भएकाले लाभग्राहीहरूले प्रबलीकरणको किस्ता बुझेर लैजान रुचि देखाएका छैनन् ।
परम्परागत सिँचाइ कुलो आधुनिक बन्दै,"पानी ल्याउन नसकेर कतिपय खेतीयोग्य जमिनहरू आकाशे पानीको भरमा एक बाली लगाएर त्यत्तिकै बाँझो छाडिन्थ्यो । त्यस्तो जग्गामा अहिले ३ पटकसम्म अन्नबाली लाग्छ । सबैभन्दा ठूलो विकास पानीको रहेछ, डडुवाको तल्लो मझुवाका गंगा थामी भन्छन्, सिँचाइ योजना बनेपछि हाम्रो भकारी भरिएको छ ।"
ह्वीलचियरमा फनफनी,"ह्वीलचियर प्रयोग गरे पनि सक्रिय जीवन बाँच्न सकिन्छ भन्ने आत्मबल दिन हामीले उहाँहरूलाई भेला गरेका हौं, तालिम आयोजक स्पाइनल इन्जुरी संघका अध्यक्ष प्रचण्डबहादुर श्रेष्ठले भने । हाम्रै पुन:स्थापना केन्द्रमा बसेका एकजना रामबहादुर तमाङ अघिल्लो वर्ष ह्वीलचियरबाट बनेपादेखि लुम्बिनीसम्म गए । खुट्टा नचले पनि सक्रिय जीवन बाँच्न सकिन्छ भन्ने उदाहरण मनग्गे छन् ।"
महानगरमै थन्किए धूलो पखाल्ने मेसिन,बर्सेनि लाखौं रुपैयाँ खर्च हुन्छ तर सडकमा धूवाँधूलो व्यवस्थापन हुनुको साटो अस्तव्यस्त बन्दै गएको छ । समुदाय परिचालन कार्यक्रमअन्तर्गत गत वर्ष क्लिन द सिटी अभियान सञ्चालनका लागि ५० लाखको कार्यक्रम सञ्चालन गरेको थियो । यस वर्ष पनि सोही बराबरको रकम विनियोजन गरेको छ ।
जिससलाई टेर्दैनन् जनप्रतिनिधि,"जिसस प्रमुख, जिल्ला समन्वय अधिकारीसहितको टोली स्थानीय तहको २०७४७५ मा भएको कामको अनुगमन गर्न महांकाल गाउँपालिकाका पुगेका थिए ।"
पशुपतिमा अब लकरदेखि नि:शुल्क टेम्पो,"कोषले अशक्तहरूलाई पशुपतिको दर्शन गर्न जानका लागि आइतबारदेखि नै विद्युतीय टेम्पोबाट नि:शुल्क यात्रु सेवा पनि सुरु गरेको छ । विद्युतीय टेम्पो सेवा चार शिवालयबाट दक्षिणढोकासम्म सञ्चालन गरिएको छ । अब अशक्त, अपांगता भएका व्यक्ति र वृद्धवृद्धाले पशुपतिको दर्शन गर्न जान नि:शुल्क रूपमा दुइटा विद्युतीय टेम्पोबाट सेवा लिन पाउने छन् । पशुपतिको मूल मन्दिर क्षेत्रमा सवारी साधन निषेध गरेपछि अशक्त र वृद्धवृद्धालाई दर्शन गर्न जान समस्या पर्दै आएका कारण लक्ष्मी बैंकसितको सहकार्यमा विद्युतीय टेम्पो सेवा सुरु गरिएको कोषले जनाएको छ । लक्ष्मी बैंकले दुइटा विद्युतीय टेम्पो कोषलाई उपलब्ध गराएको हो ।"
कोठा खाली गराउने उजुरी बढी,"न्यायिक समितिले प्रभावकारी कार्यसम्पादन गरिरहेको समिति सदस्य सरोज ढकालले छुट्टै इजलास कक्षको आवश्यकता रहेको बताए । इजसालमै हात हालाहालको स्थिति पनि आउँछ । सुरक्षाका कारण बेग्लै इजलास कक्ष चाहिएको हो, ढकालले भने । समितिमा सार्वजनिक बाटो, निर्माण कार्य रोक्का, ध्वनि प्रदूषण, गैरकानुनी जग्गा कब्जा, मजदुरको दैनिक ज्यालालगायतका विषयमा पनि उजुरी पर्ने गरेका छन् ।"
"के कोस्टारिका, के काठमाडौं","जनताले सरकारलाई भद्दा डान्स गर्न यति ठूलो चान्स दिएका होइनन् । स्थिर सरकारप्रति नागरिकमा ठूलो आशा थियोछ । यसलाई अरूजस्ता छिनाझपटीमा अल्झिराख्नुुपर्दैन । आन्तरिक विवाद व्यवस्थापन भएन भने जनअपेक्षामा तुसारापात हुन्छ । नेतृत्वले द्वन्द्व व्यवस्थापन गर्नुपर्छ, दमन होइन । काठमाडौंमा रहँदा आफ्नै पार्टीका नेताकार्यकर्तालाई बढी सुन्ने गरेको भए अहिले कोस्टारिका पुगेर पनि यतै कान थाप्नुपर्ने थिएन ।"
चाडबाडमा ठगिने डर,"दसैं मुखैमा आइसक्यो । हिजो १ सय रुपैयाँ दर्जनमा पाइने केरा व्यापारीले डेढ सय भन्न थालिसके । १ साता अगाडि ५ सय रुपैयाँ भाडा तिरेर घरबाट काठमाडौं आएँ । फर्किंदा त्यतिले नपुग्ने भएको छ । दसैंमा सरकारी कर्मचारीलाई बोनस नदिने हो भने काम ठप्प पारेर आन्दोलनमा उत्रिन्छन् । तर बजार अनुगमन गर्दैनन् । अनुगमन गर्न गएकालाई मन्त्री वा मेयरले बीच बाटोबाटै फर्काएको सुनिन्छ । सरकारी कर्मचारी दृढ प्रतिबद्ध हुने हो भने महङ्गी र कालोबजारी तत्काल नियन्त्रण हुन्छ । कर्मचारीले जनताको पक्षमा कहिले सोच्ने ? विमल पाण्डे, तीनकुने, काठमाडौं"
चिकित्सा विधेयकमा छलछाम,"दुई तिहाइ बहुमतको दुर्लभ अवसर शिक्षा, स्वास्थ्यजस्ता जनताको प्रत्यक्ष सरोकार राख्ने क्षेत्रको बेथिति रोक्न सदुपयोग गर्नुपर्ने हो । सधैं शक्तिको वरिपरि रही नाजायज तवरले व्यापारिक स्वार्थपूर्ति गर्न खोज्ने माफियासँग राजनीतिक नेताहरूको अनैतिक साँठगाँठ निरन्तर रहेको विभिन्न घटनाक्रमले देखाएका छन् । भरत प्रसाईं,भद्रपुर ७, झापा"
सुरक्षा गार्डको असुरक्षा,"म ३ वर्षदेखि काठमाडौंमा सुरक्षा गार्ड पेसामा छु । तर मैले आफन्त कसैलाई पनि म यो पेसा गर्छु भनी बताएको छैन । विदेशमा सुरक्षा गार्डको उच्च मूल्यांकन र सम्मान हुन्छ । पारिश्रमिक पनि त्यही अनुसार निर्धारण गरिएको हुन्छ । नेपालमा भने सुरक्षा गार्डप्रति मानिसको दृष्टिकोण साँघुरो छ । कम पढेलेखेको, केही सीप नजानेको हुनाले सुरक्षा गार्डमा आएको ठानिन्छ । जुनसुकै अफिसमा कार्यालय सहायकभन्दा पनि तल्लो स्तरको व्यवहार गरिन्छ । सुरक्षा गार्डलाई अन्य सानातिना काम पनि लगाइन्छ । यसको जड नेपालमा अन्य कर्मचारीले भन्दा सुरक्षा गार्डले पाउने न्युन मासिक पारिश्रमिक हो । ठेकेदारी प्रथाका कारण न्युन पारिश्रमिकमा हामी काम गरिरहेका हुन्छांै । सेक्युरिटी कम्पनीहरूले मोटो कमिसन खाएर न्युन पारिश्रमिकमा गार्ड आपूर्ति गर्छन् । यही पेसा विदेशमा गर्दा मासिक एकदेखि डेढ लाख पारिश्रमिक पाइन्छ । यहाँ मुस्किलले दसदेखि पन्ध्र हजार हुन्छ । सरकारले साउन १ देखि न्युनतम पारिश्रमिक निर्धारण गरिदिएको भए पनि हाम्रो हकमा लागु भएको छैन । सुरक्षा गार्ड पेसाले जीविकोपार्जन सम्भव छैन । अत: ठेकेदारी प्रथा अन्त्य भई सम्मानित पारिश्रमिक पाउने र हामी नेपालमै सुरक्षा गार्ड गर्छौं भनी गर्वले भन्ने दिन कहिले आउला ? हिमांशु थापा,कालोपुल, काठमाडांै"
विद्यार्थी घट्नु लज्जा,"संविधानत: माध्यमिक शिक्षा स्थानीय सरकारको मातहतमा आइसकेको छ । अबका दिनमा सामुदायिक विद्यालयको सफलता स्थानीय सरकारको सफलतासंँग प्रत्यक्ष गाँसिन्छ । आम जनताका छोराछोरी पढ्ने सामुदायिक विद्यालय कमजोर अवस्थामा पुग्नु वा बन्द हुनु समाजवादको लक्ष्य लिएको सरकारकै असफलता ठहरिनेछ । सामुदायिक विद्यालयमा आकर्षण बढाउन सरकारको सम्बन्धित निकाय गम्भीरतापूर्वक लाग्न ढिला हुनलागेको छ । भैरहेका पहल र प्रयत्नमा रहेका खोट र कमजोरी पहिचान गरी सुधारका कार्यक्रम तत्काल लागु गर्नुपर्छ । सामुदायिक विद्यालयमा अभिभावकको आकर्षण बढाउन शिक्षाको गुणस्तर सुधार्नु मुख्य उपाय हो । यसका लागि बालविकास कक्षा (ईसीडी) मा देखिनेगरी व्यापक सुधार चाहिन्छ । शिक्षाको गुणस्तर अभिवृद्धि गर्न शिक्षक तालिमलाई कक्षाकोठामै केन्द्रित गरी शिक्षण क्रियाकलापको नियमित र व्यवस्थित अनुगमन गर्नु महत्त्वपूर्ण हुन्छ । श्रीकृष्ण थापा,पनौती ३, काभ्रे"
पूर्वपार्टी जोगाउने खेल,"कान्तिपुरमा पार्टीभित्र चर्काचर्की पढेंँ । केही महिनादेखि नेकपा र नेकपा नेतृत्वको सरकारबारे असन्तुष्टि उठिरहेका छन् । मुलुकका समस्या एकातिर छन् । सत्तापक्षीय राजनीतिक दलमा भिन्नै अन्तरबेमेल छ । पार्टीका ठूला नेतामा चर्काचर्की चलिरहेको छ । एकले अर्काको अस्तित्व स्वीकार्न तयार छैन । दुई लाइन संघर्ष नीति, सिद्धान्त र विचारमा हुन्छ । सरकार गिराउने र पद लिने र बाँड्नेमा हुँदैन । अहिले गलत दुई लाइन संघर्ष छ । केपी र प्रचण्डबीच भएको एकता कार्यान्वयन हुनेमा संकट पैदा भएको छ । हिजोका दुबै पार्टीभित्र चर्को अन्तरविरोध छ । जसको सामना नेतृत्वहरूले गरिरहेका छन् । एमालेभित्र माधव नेपाल लगायतका टिमले हिजोका एमाले बचाउ अभियान कसेका छन् । माओवादीभित्र केही गणतन्त्र ल्याउने माओवादी विचारको रक्षा र बचाउ गर्ने अभियानमा छन् । यी अभियान भित्रभित्रै गुटउपगुटका रूपमा प्रस्फुटन हुँदैछन् । राजेश विद्रोही,लहान, सिरहा"
बेसारको बहुउपयोग,"सुजी र बेसनको हलुवा बनाउँदा भिन्नै परिकार बन्छ । त्यही बेसनमा अलिकता आलु मसिनो गरी काटेर केही हरियो तरकारी पनि हालेर पकाइयो भने नुनिलो परिकार बन्छ । त्यसमा केही पिसेको जिरा, धनिया हालेपछि स्वादिष्ट खाजा तयार हुन्छ । बेसन र बेसारले हाम्रो स्वास्थ्यमा सकारात्मक प्रभावमात्र पार्दैनन्, हाम्रो घरको अर्थव्यवस्था पनि सुधार्छन् ।"
कर कार्यान्वयनका सूत्र,"कर जहिले र जुनसुकै प्रकृतिको भए पनि न्युनतम आवश्यकता पुरा भएपछि मात्र लिनुदिनुपर्ने वित्तीय औजार हो । प्रशासन र व्यवस्थापनको सिद्धान्त प्रतिकूल जनप्रतिनिधिलाई तलब दिन भनेर कर बढाउनु मिल्दैन । मासिक तलब लिने हो भने लोकसेवा आयोगको परीक्षामा सामेल हुनुपर्छ । तलब खानेलाई कर्मचारी भनिने कुरा म्याक्स वेवरजस्ता कर्मचारी प्रशासनका जनकका अभिव्यक्ति मात्र नभएर विश्वव्यापी मान्यता हो । पहिलो, जनतालाई सास्ती नदिइकन राज्य (संघ, प्रदेश र स्थानीय निकाय) सञ्चालन गर्नुुपर्छ । म (जनप्रतिनिधि) जनताको पीरमर्का समाधान गर्ने ऐननियम बनाउन र कार्यान्वयन गराउन भनेर निर्वाचित भएको हुँ, मेरो प्रयास जनतालाई सचेत र बलियो बनाउनमा सदैव रहनेछ भन्ने दृढता हुनुुपर्छ । दोस्रो, विभिन्न तहका सरकारका जनप्रतिनिधिले कुन कर कुन तहले कुन हदसम्म लगाउने भन्नेबारे समन्वय गर्नुपर्छ । अन्तरराज्यीय समन्वय भए दोहोरो र अप्रत्यासित करबाट जोगाउन सकिन्छ । तेस्रो, जनताबाट लिएको कर गाडी किन्ने र तलब, सुविधा थप गर्ने नभई जनभलाइकै लागि उद्योग स्थापना, रोजगारी वृद्धि र पूर्वाधार निर्माणमा खर्च गर्ने जस्ता पारदर्शी प्रतिबद्धता आउने हो भने कर तिर्न कसैले आनाकानी गर्दैनन् । करको विरोध गर्दैनन् । यिनै सूत्रको व्यावहारिक कार्यान्वयन कर आतङ्कको समाधान हो ।"
संस्कार र बलात्कार,"गलत शिक्षा दिने ग्रन्थहरूको परिवर्तन वा संशोधन गर्न व्यक्तिले नसक्ला, तर आफ्नै प्रियसीलाई समानार्थी सम्बोधन गरेर परिवर्तन आफैबाट सुरु गर्न कसले बाधा पार्ला र ? यहाँ संस्कार, संस्कृति वा धार्मिक ग्रन्थ भनेर कुनै निश्चित जातीय वा धार्मिक सम्प्रदायको नाम नलिनुको कारण विषयान्तरण हुने भय हो । व्यक्तिबाट सुरु हुने यो परिवर्तनले महिलापुरुष दुबैको मनमस्तिष्कमा तुरुन्तै बहुआयामिक असर पर्छ । महिलालाई हेर्ने गलत दृष्टिकोण स्वत: निष्क्रिय हुनजान्छ । महिलाप्रति हेर्ने दृष्टिकोण सम्मानजनक हुने हो भने असमानताको सन्देश दिने तत्तत् ग्रन्थका वाक्य स्वत: निष्प्रभावी हुन जान्छन् र समाजमा नयाँ वातावरण सिर्जना हुन्छ । महिलालाई सम्मान गर्ने पुरुष भएको समाजमा बलात्कार कल्पना गर्न सकिन्न । लेखक धर्मसंस्कृतिका अध्येता हुन् ।"
आश्रम दयनीय,"सरसफाइका दृष्टिले धेरै वृद्धाश्रममा ठूलो परिवर्तनको जरुरत भएको आयोगको अनुसन्धानले औंल्याएको छ । कतिसम्म भने एउटै वृद्धाश्रम तथा दिवा सेवा केन्द्रहरू ज्येष्ठ नागरिक नियमावली, २०६५ को अनुसूची २ को मापदण्डअनुसार नचलेको पाइएको आयोगले बताएको छ । खासगरी अल्जाइमर्स, मस्तिष्क पक्षघात, हड्डीको रोग र मानसिक रोगले वृद्धाश्रममा बस्नेहरूलाई ज्यादै सताएको छ, जसको औधषोपचारको अवस्था लगभग शून्य देखिएको वस्तीले बताए । पाको उमेरमा घँुडाको समस्या सबैमा हुन्छ र उनीहरूका लागि शौचालयमा कमोट राख्नु अनिवार्य मानिन्छ, उनी भन्छन्, तर कहीँ पनि कमोट देखिएन जसले गर्दा शौचालय जानैमा उनीहरूलाई धेरै ठूलो समस्या छ ।"
मार्गदर्शक बाआमा,"वृद्धवृद्धा, दीनदु:खी र बालबालिकालाई औधी माया गर्ने बानी देखेर देवीलाई मन पराएको पति सुरेन्द्रले बताए । उनले मैथिली लवाइखुवाइ र लवजलाई मजाले अपनाइसकेकी छन् । असल, मिलनसार र सम्मान गर्ने बुहारी पाएकामा सासूससुरा पनि दंग छन् । घर व्यवहारदेखि खेतीपाती सबथोक सम्हाल्छिन्, आजसम्म चिया, खाजा र खाना देऊ भनेर माग्नुपरेको छैन, आमा बिना मेहताले भनिन्, राम्रो कर्म गरेकाले छोरीजस्ती बुहारी पाएँ ।"
बालमन्दिरको बिजोग,रामग्राम नगरपालिकाकी उपप्रमुख रम्भा कुँवरले बालमन्दिरलाई व्यवस्थित गरेर कक्षा संचालन र अन्य गतिविधि सुचारु गर्ने विषयमा छलफल भइरहेको बताइन् । विद्यार्थी संख्या न्यून हुँदा नजिकैको कुनै विद्यालयमा गाभ्ने वा यसैलाई व्यवस्थित गरेर चलाउने भन्ने विषयमा कार्यपालिकामा छलफल भएकाले छिट्टै त्यसको उचित व्यवस्थापन हुने उनले बताइन् ।
हेमकार हत्या घटना: १४ वर्षपछि आरोपी पक्राउ,"घटनाको ४ महिनापछि सोनी बाबुछोरी घरसमेत बिक्री गरी भारत गएका थिए । १४ वर्षअघि ५ जनाको हत्याका मुख्य आरोपीलाई पक्राउ गर्न सफल भएका छौं, प्रहरी उपरीक्षक अरुण पौडेलले भने, हेमकार हत्या घटना अनुसन्धानमा हामी सफल हुने विश्वास लिएका छौं ।सोनीलाई प्रहरीले शनिबार नेपालगन्जको जमुनाहाबाट पक्राउ गरेको हो । उनी नेपालगन्ज आइरहेको सूचना पाएपछि प्रहरी परिचालन गरिएको थियो । प्रहरीका अनुसार सबैको घाँटीमा धारिलो हतियार प्रयोग गरी हत्या गरिएको थियो ।"
साथी र आफन्तबाटै हत्या,"रातभर खोज्दा पनि नभेटेपछि भदौ २ को बिहान ८:४२ बजे अस्फाककै मोबाइलबाट तिम्रो छोरा अपहरणमा परिसकेको छ, ५० लाख रुपैयाँ फिरौती दिनुपर्छ, विश्वास नलागे घरनजिक बोरामा छोराले लगाएको पाइन्ट छ, हेर्नू भनेर लेखिएको एसएमएस आयो, अस्फाकका बाबु खलिल आलमले भने, त्यसपछि मैले छोराको मोबाइलमै फोन लगाएँ तर फोन काटियो । म्यासेजलगत्तै इलाका प्रहरी कार्यालय रानीमा घटनाबारे जानकारी गराएको उनले सुनाए ।"
३ दशकदेखि कर्णाली तार्दै,"पहिलेका वर्षमा नदीमा हातैले डुंगा चलाउनुपरे पनि अहिले भने मेसिनले चल्ने स्टिमर छ । पहिले हातले चलाउँदा निकै श्रम लाग्थ्यो । जोखिम पनि बढी हुन्थ्यो । अहिले इन्धन खर्च हुन्छ, उनले भिन्नता बताए । विकास क्रममा थुप्रै ठाउँमा पुल बने पनि कैलाली र बर्दिया जोड्ने यो घाटमा पुल बन्ने छाँट नभए पनि यो ठाउँमा पुल बनोस् र मान्छेले सजिलै वारपार गर्न पाऊन् भन्ने चाहना उनको छ । थुप्रै यात्रु आए, गए । म भने यहींको यहीं छु । खोइ कहिलेसम्म, उनले भने ।"
साना कलाको ठूलो सौन्दर्य,"उक्त प्रदर्शनीमा उनले आफ्ना तीन सय मिनिएचर चित्रमध्ये डेढ सय वटा राखेका थिए । एउटा चित्रको मोल २ हजार रुपैयाँ राखेका थिए । दुई लाख रुपैयाँका त्यस्ता चित्र बिकेका थिए, उनले भने ।"
स्वयम्भूमा गुन्जियो नेपथ्य,"कुनै बेला पोखराबाट काठमाडौं आउँदा घुम्न जाने ठाउँहरूको सूचीमा पर्ने गरेको स्वयम्भूमा कन्सर्ट गर्न पाउँदा खुसी लागेको गायक गुरुङको भनाइ थियो ।स्वयम्भूसँग हाम्रा मीठा सम्झना जोडिएका छन्, उनले भने, पहिले घुम्न आएको ठाउँबाटै पछि एल्बम निकालियो । अहिले स्वयम्भू हेर्दै गाउँदा रमाइलो लागिरहेको छ ।"
शम्भुजित स्वर्णिम यात्रा,"शम्भुजित स्वर्णिम सांगीतिक यात्रा को दोस्रो दिन आइतबार राजधानीकै होटल सोल्टीमा भारतीय गायिकाहरू अनुराधा पौधवाल र सञ्जीवनी तथा मदनकृष्ण श्रेष्ठ, हरिवंश आचार्य, योगेश वैद्य, राजेशपायल राई, दीपक खरेल सहितले शम्भुजितका गीत प्रस्तुत गरेको आयोजक साधना कला केन्द्रका अध्यक्ष मिलन मोक्तानले जनाए ।"
"मुन्धुमी मिथक, डोटेली लय","सभासद सावित्रा रेग्मीले कविहरूलाई माला लगाई सम्मान गरेपछि सुरु कार्यक्रममा नाट्यकर्मी भरत गुरागाईंले भने, यो मञ्चले स्थापित कविदेखि नयाँ पुस्तालाई स्थान दिँदै आएको छ ।"
हस्ताक्षर छाडेर गए गगन विरही,"विरही लामो समय नेपाल टेलिभिजनमा कार्यक्रम प्रस्तोता पनि थिए । २०४२ मा नेपाल टेलिभिजनमा प्रस्तोताको रूपमा विरहीलाई चिनेको सुनाउँदै गर्दा समारोहमा कवि शैलेन्द्र साकार एक्कासि भक्कानिएका थिए । विरहीका कविताको अध्ययन गर्दा जीवनप्रतिको विश्वास, मान्छेका सिर्जना र व्यवहारको द्वन्द्वमा बसेका क्षणहरूको बोध हुने प्रा अभि सुवेदीले बताए । गगनका कविताको भाष्य आकर्षक र स्वाभाविक छ, उनले भने, कुनै कवितामा पनि बनावटी अभ्यास गर्दैनन् । ती कविताको माध्यमले जीवनजगतका घटनाक्रम र विडम्बनालाई सम्बोधन गर्छन्, चित्रण गर्छन् ।"
धुन चोरी मा लेड जेपलिन,"न्यायाधीशहरूले सुरुमा दुई गीतका धुन मूलभूत रूपमा समान नभएको फैसला सुनाए पनि यो साताको निर्णयले तरंग ल्याइदिएको छ । लेड जेपलिन इतिहासकै सर्वश्रेष्ठ ब्यान्डमध्ये एक हो भन्नेमा एकमत छौं, माइकलका वकिल फ्रान्सिस म्यालोफीले भनेका छन्, तर, प्लेजरिजमले उहाँहरूको विरासतमा दुर्गन्ध फैलाएको छ ।यसबारे लेड जेपलिनले भने कुनै प्रतिक्रिया दिएको छैन । एजेन्सी"
ब्रेक्जिटबारे अनावश्यक राजनीति भयो,सत्तारूढ दल कन्जरभेटिभ पार्टीसँग बेलायतको संसद्मा स्पष्ट बहुमत नभएकाले मे आफ्नो नीतिमा दृढ रहन भने निकै अप्ठ्यारो देखिन्छ ।
प्रतिबन्ध नहटाए परमाणु अस्त्र त्याग्दैनौं,गत महिना ट्रम्पले उत्तर कोरियाको साझेदार चीनले अमेरिकासँगको व्यापार विवादका कारण नि:शस्त्रीकरण प्रगति कमजोर भएको आरोप लगाएका थिए ।
इन्डोनेसिया भूकम्प: मृतकको संख्या ८३२ पुग्यो,पटकपटक भूकम्प तथा सुनामीको चपेटामा पर्दै आएको इन्डोनेसियामा यसअघि लोम्बोक टापुमा शृंखलावद्ध भूकम्प गएका थिए । जसका कारण कम्तीमा ५ सय को ज्यान गएको थियो । त्यसैगरी २००४ मा सुमात्रा द्वीपमा गएको भूकम्पपछिको सुनामीका कारण १ लाख २० हजार इन्डोनेसियालीको मृत्यु भएको थियो ।
कुर्दिस्तानमा संसदीय चुनाव,तर सन् २०१४ मा आईएसको उदय तथा खनिज तेलको मूल्यमा कमी आएसँगै अर्थतन्त्रमा नकारात्मक असर परेको थियो । सन् २०१४ यता इराकी कुर्दिस्तानले चार अर्ब डलरभन्दा बढी ऋण लिइसकेको छ । गत मे महिनामा संसद्को निर्वाचन भए पनि इराकमा सरकार गठन हुन सकेको छैन । सोमबार बग्दादमा संसद्ले नयाँ राष्ट्रपतिको निर्वाचन गर्दै छ ।
बर्दिया बाघको वैभव,"त्यस्तै सुरक्षित बासस्थान, चोरीसिकारी नियन्त्रण, पर्याप्त आहाराको व्यवस्थापन भएपछि थोरै समयमा बाघ बढेको निकुञ्जले जनाएको छ । पुनका अनुसार संरक्षणपछि बाघको संख्या बढेको बताए । चोरी सिकार रोकिएको छ । जसका कारण बाघका लागि आवश्यक पर्ने आहराजन्य वन्यजन्तु बढेका छन्, उनले कान्तिपुरसँग भने, संरक्षण प्रमुख कुरा हो । स्थानीयले पनि संरक्षणमा निकै सहयोग गरेका छन् । निकुञ्जले बाघको संख्या बढाउन चोरी सिकारी नियन्त्रणलाई प्राथमिकतामा राखेको छ । मध्यवर्ती क्षेत्रका युवाहरूको सुरक्षा दस्ता नै बनाइएको छ । निकुञ्ज सुरक्षामा खटिने युवा दास्ताका अगुवा कृष्ण चौधरीले स्थानीयहरूले संरक्षणमा निकै ठूलो योगदान पुर्याएको बताए । निकुञ्जको संरक्षणमा स्थानीय जुटेपछि बाघको संख्या बढ्नमा सहयोग पुगेको छ, उनले भने, बाघ बढेपछि यहाँको पर्यापर्यटनमा पनि सहयोग पुगेको छ ।"
लुम्बिनी गुरुयोजना तीन वर्षमै,"सन् १९७८ मा गुरुयोजना सम्पन्न गर्न ५५ मिलियन अमेरिकी डलर (६ अर्ब रुपैयाँ) लाग्ने अनुमान गरिएको थियो । हरेक वर्ष डलरसँग नेपाली रुपैयाँ अवमूल्यन हुुनु र मजदुर तथा निर्माण सामग्रीको मूल्य बर्सेनि बढ्दा लागत बढेको भट्टराईको भनाइ छ । टाँगेले गुरुयोजना तयार पार्न ६ वर्ष लगाएका थिए । गुरुयोजनामा लुम्बिनीलाई बुद्धको जीवनीसँग मेल खाने गरी धार्मिक स्थल मात्रै नभएर विश्व शान्तिको महत्त्वपूर्ण स्थलका रूपमा चित्रण गरिएको छ । गुरुयोजना बनाउँदा ६ वर्ष त्यसै खर्च गरेका होइनन् । यसका बहुआयामिक पक्ष छन्, वरिष्ठ पुरातत्त्वविद् वसन्त बिडारीले भने, टाँगेको गुरुयोजना बुद्धको शान्ति र करुणाको सन्देशको अभिव्यक्ति दिने मूर्त भूदृश्यमा आधारित छ ।"
मदरसा अब स्मार्ट विद्यालय,सञ्चालन चुनौती२०५० सालमा मदरसा स्थापना भएको थियो । सुरुवातमा प्राथमिक तहसम्म पढाइ हुन्थ्यो । ०७० सालदेखि माध्यमिक तहसम्मको पढाइ सुरु भयो । अहिले झन्डै ६ सय विद्यार्थी छन् । कक्षा ५ सम्म अंग्रेजी र ६ देखि १० सम्म नेपाली माध्यममा पढाइ भइरहेको छ । १३ जना शिक्षकशिक्षिका छन् । प्राथमिक तहमा तीन जना सरकारी राहत दरबन्दी र बालविकासको एक दरबन्दी रहेको प्रधानाध्यापक नुरानीले बताए । बाँकी निजी स्रोतका शिक्षकबाट सञ्चालन भइरहेको उनले बताए ।
प्रतिवेदन सार्वजनिक हुन्छ,मोरङ (कास) गृहमन्त्री रामबहादुर थापाले कञ्चनपुरमा भएको किशोरी बलात्कार र हत्या घटनाको छानबिन प्रतिवेदन मन्त्रिपरिषद्मा छलफलपछि सार्वजनिक गरिने बताएका छन् । विराटनगर विमानस्थलमा आइतबार संवाददातासित कुरा गर्दै उनले यस्तो बताएका हुन् । कञ्चनपुरकी १३ वर्षीया निर्मला पन्तमाथि भएको बलात्कार र हत्या घटना छानबिन गर्न गठित उच्चस्तरीय समितिले सरकारलाई प्रतिवेदन बुझाइसकेको छ । घटनाका दोषीलाई चाँडै कारबाही प्रक्रियामा ल्याउने थापाले बताए । उनले मुलुकलाई विखण्डन गरी अस्थिरता फैलाउन सक्रिय हुनेलाई दण्डित गरिने समेत बताए ।
दुर्घटनामा २ को मृत्यु,विराटनगर (कास) सडकमा पार्किङ गरिएको ट्रकमा मोटरसाइकल ठोक्किँदा शनिबार राति २ युवाको मृत्यु भएको छ । प्रहरीका अनुसार दुर्घटनामा महानगर ३ का २० वर्षीय अनिश राजवंशी र पथरी शनिश्चरेका २४ वर्षीया रोशन शेर्पाको मृत्यु भएको हो । उनीहरू चढेको को८प ७२१५ नम्बर मोटरसाइकल महानगर ४ एयरपोर्ट लाइनमा ना५ख ५८८६ नम्बर ट्रकमा ठोक्किएको थियो ।
स्थानीय तह: अधिकार खोसिँदै,"दायित्वका हिसाबले स्थानीय सरकार अगाडि छन् । तर, पनि बिस्तारै अधिकार काटिएको र हात बाँधिएको स्थानीय जनप्रतिनिधिको गुनासो छ । प्यूठानको माण्डवी गाउँपालिका उपप्रमुख दुर्गा पुनले संविधान र स्थानीय सरकार सञ्चालन ऐनले दिएका अधिकार ऐनमार्फत काटिँदै गएकाले अव नयाँ परिभाषित गर्नुपर्ने बताइन् । स्थानीय सरकारले जुन काममा हात हाल्यो त्यो नगर भनेर रोक्ने काम भएको छ, उनले भनिन्, त्यसैले यसमा नयाँ परिभाषा जरुरी छ । साझा अधिकार सूचिभित्रका कानुन बनाउन पाएको अधिकारसमेत पछिल्लो समयमा खोस्दै लगेको उनले बताइन् । सुरुमा साझा सूचीका कानुन बनाउनुस् र कार्यान्वयन गर्नुस् भनियो, उपाध्यक्षले दुखेसो पोखिन्, अहिले संघ र प्रदेशलाई पर्खनुस् भनिएको छ । संघ विद्यमान कानुनअनुसार चल्न पाउँछन् । प्रदेश तत्काल नागरिकबीच नगए पनि पुग्छ । यही कारण स्थानीय तहका कामलाई सहजीकरणको सट्टा कटौती गरेको उनले दाबी गरिन् । प्रदेशका मुख्यमन्त्री शंकर पोखरेल पनि स्थानीय तहका धेरै गुनासोमा सहमत देखिए । कतिपय जनप्रतिनिधि त कतिपय प्रशासकमा बुझाइको कमी हुँदा अधिकार तल्लो तहमा दिन कञ्जुस्याँइ भएको उनले बताए । संघ, प्रदेश र स्थानीय तह प्रतिस्प्रधी होइनन् । परिपूरक हुन्, उनले भने, यो बुझाई सबैभन्दा पहिले संघीय सरकारमा आउन जरुरी छ । प्रदेश पनि योजना बनाउदा र जिल्ला तहमा संरचना राख्दा स्थानीय तहको अधिकारमा सजग हुने उनले बताए ।"
प्रधानाध्यापकसँग कार्यसम्पादन करार,कुनै सामुदायिक विद्यालय समुदाय अथवा विद्यालय व्यवस्थापन समितिले जिम्मा लिएर आफैं विद्यालय चलाउने भए त्यस्ता विद्यलाय अथवा वडालाई एकमुष्ट रकम प्रदान गर्ने र त्यहाँ भएका सबै दरबन्दी नगरपालिकाले लिने व्यवस्था गरेको छ । नगरले जनप्रतिनिधिको हकमा कुनै विद्यालयको सञ्चालक समितिमा रहेको भए सञ्चालक समितिमा नरहने व्यवस्था गरेको छ ।
चाडपर्व लक्षित ग्रामीण सडक,गाउँपालिकाले दुई साताभित्रै सडक सुचारु गर्ने तयारी गरिएको जनाएको छ ।
भेटिन छाडे पानीघट्ट,"घट्टको संख्या घटेपछि अन्न पिस्न जाग्राम बस्नुपर्ने बाध्यता हुन थालेको पातारासी गाउँपालिकाकी पार्वती बुढाले बताइन् । घट्टमा अन्न पिस्न प्राय: महिला नै जाने गरेका छौं, उनले भनिन्, गाउँभर एउटामात्र घट्ट भएकाले राति पालो कुर्नुपर्ने बाध्यता छ । उनका अनुसार तीन वर्षअघि गाउँमा १२ पानीघट्ट सञ्चालनमा थिए । उनले एक बोरा अन्न पिस्न एक साता पालो कुर्नुपर्ने बाध्यता हुन थालेको बताइन् । केही वर्ष अघिसम्म आफैंले घट्ट सञ्चालन गरेका तातोपानी गाउँपालिकाका नवराज जैसी अहिले अन्न पिस्न समस्या हुन थालेको बताउँछन् । खलंगामा विद्युत्बाट चल्ने कुटानीपिसानी मिल सञ्चालनमा छन्, तर गाउँमा घट्ट नहुँदा स्थानीयलाई सास्ती छ, उनले भने, मिल नहुँदा स्थानीयवासी दुईतीन घण्टा हिंडेर अन्न पिस्न जान बाध्य छन् । नियमित विद्युत् आपूर्ति नहुँदा मिलसमेत भनेको समयमा अन्न पिस्ने नपाउने समस्या रहेको चन्दननाथ नगरपालिकाकी माया आचार्यले बताइन् ।"
पीडकले सजाय पाउनुपर्छ,"सन्दकपुर गाउँपालिकाकी एक बलात्कृत युवतीको पीडा पनि उस्तै थियो । धाकधम्की देखाएर पटकपटक बलात्कार गर्यो, उनले सुनाइन्, अहिले फेरि धम्क्याएकाले थप पीडामा छौं । बलात्कार प्रयास गर्ने व्यक्ति १ महिना ८ दिनमै छुटेको भन्दै इलाम नगरपालिका ५ की एक महिलाले गहभरि आँसु पार्दै न्यायको भिख मागिन् । अदालतको फैसला कार्यान्वयन गर्ने क्रममा कर्मचारीकै अगाडि आफूलाई दुव्र्यवहार भएको साङरुम्बाकी एक महिलाको भनाइ थियो ।"
अन्योलमा कृषि ज्ञान केन्द्र,"बिहीबार उद्घाटन भएको कृषि ज्ञान केन्द्रलाई रुकुम पश्चिम र सल्यान जिल्लामा काम गर्ने अधिकार दिइएको छ । केन्द्रमा उपसचिव स्तरका कार्यालय प्रमुखसहित १५ कर्मचारी खटाउने निर्णय गरिएको छ । ज्ञान केन्द्रले कृषि ज्ञान प्रसारका काम गर्नेछ । रुकुम पश्चिम र सल्यान जिल्लाको कृषिसँग सम्बन्धित तालिम, गोष्ठी, शिविर सञ्चालनको साथै अन्य उपायबाट पनि कृषि उत्पादनमा बढवा दिने गरी ज्ञान केन्द्र स्थापना गर्ने अवधारणा ल्याइएको प्रदेश सरकारकी भूमि व्यवस्था, कृषि तथा सहकारीमन्त्री विमला केसीले बताइन् ।"
कर्मचारी कामविहीन,"महिला तथा बालबालिका कार्यालयका कर्मचारी पनि ठाडो हाजिर गर्न बाध्य छन् । कार्यालयका काम स्थानीय तहमा हस्तान्तरण भए पनि कर्मचारी कहिले नगर र कहिले जिससमा गएर दिन काट्न बाध्य भएको कार्यालय प्रमुख माधुरी न्यौपानेले बताइन् । उनका अनुसार कार्यालय जिससमा समायोजन भएकाले फजिलमा पर्नुपरेको छ । दुई महिनादेखि काममा अन्योल छ, उनले भनिन्, कुन स्थानीय तहमा जाने र काम के गर्ने भन्ने अन्योल कर्मचारीमा कायमै छ ।"
परम्परागत शैलीका घर हराउँदै,"झ्यालको तलबाटै गारोलाई एक ढिक्का बनाउन काठका ब्यान्डहरू हाले ढुंगामाटाका घरलाई पनि भूकम्पप्रतिरोधी बनाउन सकिने उनले बताए । सिल ब्यान्ड, डीपीसी, लिन्टेल ब्यान्ड, रुफ ब्यान्ड, ग्याबिन ब्यान्ड हाले भूकम्प प्रतिरोधी हुन्छ, उनले भने । सिमेन्ट नभई घर राम्रो र बलियो हँुदैन भन्ने मान्यताका कारण पनि ढुंगा माटाका घर बनाउने क्रम घटेको उनले बताए ।"
खेलकुदको जग्गा निजी विद्यालयलाई,घरजग्गासम्म पुग्ने बाटो नौलो वा गैरकानुनी होइन । संवाद स्रोतका अनुसार विगतमा अतिक्रमणको विरोध गर्नेलाई नै विद्यालय सञ्चालकले भित्री रूपमा सहमतिमा ल्याएपछि अहिले अतिक्रमणलाई वैधानिकता प्रदान गर्न लागिएको छ ।
खलोले परिवार पाल्न धौधौ,"सामुदायिक वनले काठ कटानमा कडाइ गरेका कारण समस्या भएको उनी बताउँछन् । कसैको सहयोगले आधुनिक मेसिन उपलब्ध भए विभिन्न सजावट सामग्री बनाउन सक्ने उनको दाबी छ । पुख्र्यौली पेसालाई आधुनिकीकरण गर्नसके राम्रो फाइदा हुने देखिन्छ, उनले भने, तालिम र उपकरण सहयोगका लागि विभिन्न निकायमा माग गरे पनि बेवास्ता भइरहेको छ ।"
स्वास्थ्यचौकी बन्यो अस्पताल,"अस्पताल विकास समितिको कोषमा रहेको बजेटलाई बीउ पूँजीका रूपमा राखेर त्यसैबाट औषधि खरिद गरिएको छ । २४ सै घण्टा फार्मेसी सञ्चालनमा आएपछि सबैभन्दा बढी स्वास्थ्य बिमित लाभान्वित भएका छन् । अस्पतालले यसअघि नै नाम दर्ता तथा बिलिङ, प्रयोगशाला, एक्सरे, आमाको पेटबाट शल्यक्रियामार्फत बच्चा निकाल्नेलगायत सेवा २४ सै घण्टा बनाइसकेको छ । १५ शय्याको अस्पतालबाट दिनुपर्ने सेवा लगभग पूरा भएको अस्पताल प्रमुख डापोखरेलले बताए । अस्पतालको काबुबाहिरको स्थितिमा हामी रेफर गरिहाल्छौं, उनले भने, तर प्रयोगशाला नभएको, फार्मेसी बन्द भएको, टिकेटिङ र बिलिङमा मान्छे नभएका कारण अब बिरामी फर्किनुपर्ने वा निजी अस्पतालमा जानुपर्ने अवस्था छैन ।"
खुर्सिद परिवारलाई १० लाख,स्थानीय रैयान स्कुलको व्यवस्थापन समिति अध्यक्ष रहेका खुर्सिदको असोज ५ गते बिहान चार जनाको समूहमा दुइटा मोटरसाइकलमा आएका बन्दुकधारीले गोली हानी हत्या गरेका थिए । मन्त्री थापाले सुनसरीको पकलीस्थित सशस्त्र प्रहरीबलको बराह बाहिनीको निरीक्षण पनि गरे ।
इकार उत्पादन बन्द,कम्पनीले सरकारसँग कच्चा पदार्थ आयातमा भन्सार महसुल र अन्त:शुल्कमा सहुलियत माग गरेको छ । २०५१ देखि तीनचक्के र चारचक्के यन्त्र उत्पादन गर्दै आएको यो कम्पनीले पछिल्लो पटक हुलास मुस्ताङ म्याक्स गाडीको उत्पादन बन्द गरी चार्ज ब्याट्रीबाट चल्ने सिटी रिक्सा उत्पादन सुरु गरेको थियो । उक्त गाडीले वातावरण प्रदूषण २०६९ को मापदण्ड पूरा गर्न नसकेपछि कम्पनीले २०७१ देखि यसको उत्पादन बन्द गरी सिटी रिक्साको उत्पादन सुरु गरेको थियो ।
सहुलियत पसलमा ११ रुपैयाँ महँगो चिनी,"मन्त्रालयका सहसचिव एवं प्रवक्ता नवराज ढकालले मूल्य बढ्न नदिने दाबी गरे । चाडबाडका लागि प्रयाप्त चिनी छ । उद्योगीहरूले पनि मूल्य घटाएका छन्, उनले भने, मूल्य बढ्न नदिनेमा सरकार प्रतिबद्ध छ । संघीय सरकारको मन्त्रिपरिषद्को भदौ ३१ गतेको निर्णयले चिनीको आयातमा असोज ४ गतेदेखि परिमाणात्मक बन्देज लगाएको छ । त्यसयता बजारमा कतिपय व्यवसायीले मनोमानी रूपमा मूल्य बढाएका छन् । सस्तो अर्थात् ५९ रुपैयाँमा चिनी बिक्री गर्ने डिपार्टमेन्ट स्टोरले पनि प्रतिव्यक्ति दुई केजीभन्दा बढी दिने गरेका छैनन् । चिनी उद्योग महासंघका अध्यक्ष शशि अग्रवालले केही व्यवसायीहरूका कारण चिनी महँगो पर्न गएको बताए । हाल महासंघसँग १३ चिनी उद्योग आबद्ध छन् । यी उद्योगले मूल्य अभिवृद्धिबाहेक ५७५ रुपैयाँमा चिनी बिक्री गर्ने निर्णय गरेका छन् । मूल्य बढाउने काम हाम्रो होइन । साना व्यापारीले कतिमा बिक्री गर्छन्, महासघलाई थाहा हुँदैन, उनले भने, त्यो नियन्त्रण गर्ने काम सरकारको हो ।"
भूकम्पपीडितले ऋण पाउन छाडे,भूकम्पबाट धेरैको घर भत्किएपछि उनीहरूको घर बनाउन सहयोग पुर्याउने उद्देश्यले २ प्रतिशत ब्याजदरमा उपत्यकाभित्र २५ लाख र उपत्यकाबाहिर १५ लाख रुपैयाँसम्म कर्जा प्रदान गर्ने नीति ल्याएको थियो ।
वैकल्पिक मार्ग खोल्ने तयारी,वैकल्पिक मार्ग धार्के सीतापाइला २३ किलोमिटर र धार्के कलंकी २५ किलोमिटर रहेको छ । नगर प्रमुख आचार्यले वैकल्पिक सडकमा धूलो उड्न नदिन दैनिक पानी हाल्नुपर्नेमा जोड दिए । नौबिसेनागढुङ्गा सडकखण्डमा एउटा सवारी साधन बिग्रियो भने पाखा लगाउने ठाउँ छैन । दुई तीनवटा सवारी साधन बिग्रिएपछि झन् त्रिभुवन राजपथको सो सडकखण्ड अवरुद्ध हुने गरेको छ ।
सामसङको बडादसैंको बडा बचत,"काठमाडौं (कास) सामसङ नेपालले बडादसैंको बडा बचत योजना ल्याएको छ । ग्राहकले यो योजनाअन्तर्गत सामसङका एलईडी, स्मार्ट एलईडी, यूएचडी तथा क्यूएलईडी टेलिभिजनहरूको खरिदमा ३५ प्रतिशतसम्म छुट पाउन सक्ने जारी विज्ञप्तिमा उल्लेख छ । त्यसैगरी, रेफ्रिजेरेटरको खरिदमा १७ प्रतिशतसम्मको छुट एवं वासिङ मेसिनको खरिदमा १४ प्रतिशतसम्म छुट पाइने जनाएको छ । यो योजना अवधिभर साइड बाई साइड रेफ्रिजेरेटर तथा फ्लेक्सबास वासिङ मेसिनको खरिद गर्ने ग्राहकले उपहारस्वरूप एक थान एयर प्युरिफायर प्राप्त गर्न सकिने कम्पनीले जनाएको छ ।"
एलजीको छुट योजना,"काठमाडौं (कास) एलजीले दसैं, तिहार तथा छठ पर्वलाई लक्षित विशेष छुट योजना बजारमा ल्याएको छ । यस योजनाअन्तर्गत प्रत्येक एलजीको सामान खरिदमा ३६ प्रतिशतसम्म क्यास डिस्काउन्ट र आकर्षक गिफ्ट पाइने कम्पनीले जनाएको छ । त्यसैगरी, एलजीको ६५ इन्च५५ इन्चका ओएलईडी तथा एसयूएचका खरिदमा साउन्ड बारका साथै ५५ इन्च४५ इन्चका यूएचडीको खरिदमा अडियो सिस्टम, ४३ इन्च४५ इन्चका स्मार्ट टीभीमा म्यागित रिमोट पाइनेलगायतका योजना पनि ल्याएको जारी विज्ञप्तिमा उल्लेख छ ।"
प्रीतिको सम्मान रकम प्रदान,काठमाडौं (कास) प्रीति नुडल्सले भोक जरुरी छ अभियानका सिलसिलामा दुर्गम क्षेत्रलाई शिक्षित र सचेत बनाउने अभियानमा सक्रिय हिमयाकका संस्थापक विनोद शाहीलाई एक लाख एक हजार रुपैयाँ सम्मानस्वरूप प्रदान गरेको छ । शाहीले स्थापना गरेको विद्यालयलाई टेबल तथा अन्य शैक्षिक सामग्रीहरू पनि प्रीतिले प्रदान गरेको जारी विज्ञप्तिमा छ ।
ब्रोकर्स एसोसिएसनमा नयाँ नेतृत्व,"काठमाडौं (कास) स्टक ब्रोकर्स एसोसिएसन अफ नेपालको साधारणसभाले भरत रानाभाटको नेतृत्वमा १० सदस्यीय नयाँ कार्यसमिति चयन गरेको छ । समितिको उपाध्यक्ष, महासचिव र सचिवमा क्रमश: टंकप्रसाद गौतम, धर्मराज सापकोटा र सन्तोष पौडेल रहेको जारी विज्ञप्तिमा छ ।"
महिन्द्राको थप सेवा विस्तार,काठमाडौं (कास) महिन्द्राले राजधानीमा वर्कसपमा थप आधुनिक सेवा विस्तार गरेको छ । २ हजार वर्गफिटको वर्कसपमा ५ वटा आधुनिक सर्भिस वे र औजारहरू उपलब्ध हुने जारी विज्ञप्तिमा उल्लेख छ । यस वर्कसपमा एक्सप्रेस वे साथै कस्टमर लाउजसमेत उफलब्ध हुने कम्पनीले जनाएको छ ।
सेन्चुरीको स्वास्थ्य शिविर,"काठमाडौं (कास) सेन्चुरी कमर्सियल बैंकले विश्व मुटु दिवस को उपलक्ष्यमा आफ्नो प्रधान कार्यालय पुतलीसडकमा नि:शुल्क स्वास्थ्य शिविर सञ्चालन गरेको छ । शिविरमा ग्राहक, सेयरधनी, कर्मचारीलगायत सर्वसाधारण गरी १५० जनाभन्दा बढीको नि:शुल्क स्वास्थ्य परीक्षण गराएको विज्ञप्तिमा उल्लेख छ ।"
कलर्सको चट्ट क्यास पट्ट लक,"काठमाडौं (कास) कलर्स दसैंतिहारको अवसरमा चट्ट क्यास पट्ट लक योजना घोषणा गरेको छ । यो योजनामा कलर्स होम एप्लिएन्सेजको खरिदमा उपभोक्ताले १४ हजार ९० रुपैयाँसम्म नगद फिर्ता तथा एक जनाले बम्पर लक्की ड्रमा ५५ इन्चको फोरके स्मार्ट टीभी जित्न सक्ने जारी विज्ञप्तिमा उल्लेख छ । योजना असोज १५ देखि सीमित अवधिका लागि कलर्सका नेपालभरिका सबै प्रमुख स्टोर्सहरूमा उपलब्ध रहेको जनाएको छ । कलर्सका उत्पादनहरू रेफ्रिजेरेटर , एलईडी टीभीहरू,चेस्टफ्रिजर, अपराइट सोकेस, वासिङ मेसिनलगायतका छन् ।"
फोर्ड ग्लोबल क्यारिङ,"काठमाडौं (कास) विश्वभर सेप्टेम्बर महिनालाई फोर्ड ग्लोबल क्यारिङ मन्थ का रूपमा मनाइँदै छ । नेपालमा सेप्टेम्बर २८ र २९ का दिन राउन्ड टेबल नेपालको सहकार्यमा जीओ फोर्ड नेपालका ३० जना स्वयंसेवकले नुवाकोटको ग्रामीण भेग, रातमाटेमा रहेको शिलादेवी स्कुलमा आधारभूत स्वास्थ्यसम्बन्धी जानकारीका साथै ९ वटा शौचालय बनाई हस्तान्तरण गरेको जारी विज्ञप्तिमा छ । यस वर्ष ग्लोबल केयरिङ मन्थअन्तर्गत सामाजिक अभियानका लागि फोर्ड मोटर कम्पनीले ७ लाख अमेरिकी डलर अनुदान उपलब्ध गराउने जनाएको छ ।ं"
सिटिजन लाइफको शाखा थप,काठमाडौं (कास) सिटिजन लाइफ इन्स्योरेन्सले पोखराको पृथ्वीचोकमा शाखाविस्तार गरेको छ । शाखा सञ्चालनपछि जनमानसमा बिमाको पहुँच अभिवृद्धि गर्नमा सहयोग हुने विश्वास रहेको कम्पनीले जनाएको छ ।
याक एन्ड यतीको वार्षिकोत्सव,काठमाडौं (कास) होटल याक एन्ड यतीले आफ्नो आफ्नो ४१ औं वार्षिकोत्सव मनाएको छ । विश्व पर्यटन दिवसकै दिन सेप्टेम्बर २७ मा होटेलको स्थापना भएकाले बर्सेनि यो दिवसलाई होटलले विशेष रूपमा मनाउँदै आएको छ ।
होन्डाको टेस्ट राइड,काठमाडौं (कास) स्याकार ट्रेडिङ कम्पनीले चाडपर्वको अवसरमा होन्डा हर्नेटको टेस्ट राइडमा १० दिनमा १० थान वान प्लस सिक्स स्मार्ट फोन प्रदान गर्ने भएको छ । असोज १५ देखि असोज २४ गतेसम्म देशव्यापी रूपमा फैलिएका होन्डाका आउलेटहरूबाट हुन लागेको यस टेस्ट राइड योजनामा ग्राहकहरूले हरेक दिन एउटा वान प्लस सिक्स स्मार्ट फोन जित्ने अवसर प्राप्त गर्ने जारी विज्ञप्तिमा उल्लेख छ ।
दूध दिवस मनाइयो,"काठमाडौं (कास) नेपाल डेरी एसोसिएसन, दुग्ध विकास संस्थान र केन्द्रीय पशुपन्छीपालन सहकारीको संयुक्त आयोजनामा राजधानीमा दूध दिवस मनाइएको छ । कार्यक्रममा सयभन्दा बढीको उपस्थिति रहेको जारी विज्ञप्तिमा उल्लेख छ ।"
जडीबुटी एक्स्पोमा नेपालीको सहभागिता,"नेपाल हब्र्स तथा हर्बल्स उत्पादक संघका अध्यक्ष गोविन्द घिमिरेका अनुसार एक्स्पोमा नेपाली जडीबुटी र यसबाट निर्मित उत्पादन प्रदर्शनमा राखिनेछ । उक्त एक्स्पोमा २६ देशका जडीबुटीका उद्योगीहरूसँग नेपाली व्यवसायीहरूले छलफल गर्नेछन् । फ्रान्स, बेल्जियम, इटली, जर्मन र स्विट्जरल्यान्डका व्यवसायीहरूसँग नेपाली जडीबुटीको प्रवद्र्धनबारे छलफल गरिनेछ, उनले भने ।"
हुलाकी मार्गका पुल अधुरै,ठेकेदार कम्पनीले नियमित काम गरे कन्काई र विरिङबाहेक हुलाकी राजमार्ग खण्डमा पर्ने जिल्लाका आधाभन्दा बढी पुलको निर्माण चालु वर्षभित्र सम्पन्न हुने गुप्ताले बताए । उनले पुल निर्माणमा आवश्यक सामग्री तथा अन्य कुनै पक्षबाट बाधाअवरोध नरहेको बताए ।
काठमाडौंमा हुने उडानमा भारतलाई उछिन्दै चीन,"नेपाल र चीनबीच ५ वर्षअघि सातामा १४ वटा मात्रै उडान गर्ने सहमति थियो । सन् २०१४ पछि दुई देशले यो संख्या चार गुनाले बढाउँदै सातामा ५६ पुर्याए । त्यस सम्झौताअनुसार, सन् २०१६ बाट चीनले सातामा ७० वटा उडान गर्ने अनुमति पाएको छ । तर, भारतले सातामा कम्तीमा १ सय ५० उडानको अनुमति पाएको छ । यी दुवै मुलुकमा नेपालले पनि समान उडान गर्न पाउँछ । तर, नेपालबाट चीनका लागि कुनै पनि उडान हुँदैनन् । ध्वजाबाहक नेपाल वायुसेवा निगमले सन् २०१५ मा चीनका लागि उडान अनुमति प्रक्रिया थाले पनि हालसम्म पाउन सकेको छैन । नागरिक उड्डयन प्राधिकरणका अनुसार, बेइजिङमा निर्माण हँुदै गरेको नयाँ विमानस्थल बनेपछि मात्रै नेपाललाई अनुमति दिइने आश्वासन दिइएको छ । भारतको मुम्बई, बैङ्लोर र दिल्लीमा नेपाल वायुसेवा निगमले सातामा १६ वटा मात्रै उडान गर्दै आएको छ ।"
तरकारी खेतीबाट बदलिंदै गाउँ,"व्यावसायिक तरकारी खेतीमा उत्साहित गाउँलेलाई वार्षिक कार्ययोजना बनाएर खेती गर्न उत्साहित गराएको गाउँपालिका अध्यक्ष नुनबहादुर थापाले बताए । सबै वडाको सम्भाव्यता अध्ययन थालिएको छ, उनले भने, त्यसपछि कहाँ कसरी सहयोग गर्ने भन्ने योजना बन्नेछ । स्थानीयले हाते ट्रयाक्टर, ढुवानीका लागि गाडीको माग गरेको उनले बताए ।"
पीपीएल अक्सन: पारस र शरदको अनुभवी टोली,"दीपेन्द्रसिंह ऐरी मार्की खेलाडी रहेको धनगढी ब्लुजले मञ्जित श्रेष्ठ, योगेन्द्रसिंह कार्की, सन्तोष भट्ट, रोविन क्षेत्री, सन्दीप सुनार, कमलसिंह ऐरी, दिलीप नाथ, सागर ढकाल, सन्दीप जोरा, फिर्दोस अन्सारी, सौरभ खनाल, विक्रम ठगुन्ना र सन्दीप रजालीलाई लिएको छ । टोलीले दिलीपलाई २ लाख ४० र कमललाई लिन १ लाख ५० हजार तिरेको थियो । अक्सनलाई १ सय ७८ खेलाडीले आवेदन दिएका थिए । खेलाडीलाई तीन समूहमा विभाजित गरी अक्सन गराइएको थियो । राष्ट्रिय टोली, नेपाली युवा टोली र अनक्याप्ड गरी तीन समूहमा छुट्याइएको थियो । राष्ट्रिय टोलीका अनुभवी मञ्जित श्रेष्ठ र महबुबले आफ्नो बेस प्राइस ५० हजार राखेका थिए । महबुब १ लाख ६० हजारमा लिलामी भएका थिए ।"
संकटमोचक बने लक्ष्मण,"राष्ट्रिय टोली बंगबन्धुतर्फ, लिग स्थगितनेपाली राष्ट्रिय फुटबल टोली आइतबार बंगबन्धु कपमा सहभागिता जनाउन आइतबार बंगलादेश प्रस्थान गरेको छ । यससँगै सुरु भएको दुई दिनमा लिग स्थगित भएको छ । लिगअन्तर्गत अर्को चरणको खेल हुने, नहुनेबारे टुंगो लागेको छैन । राष्ट्रिय टोली बंगबन्धु कपमा कुन चरण पुग्ने हो, त्यसैअनुसार लिगको तालिका बन्ने एन्फाले जनाएको छ । तालिकाबारे खेल हुनुभन्दा ७२ घण्टा अगाडि जानकारी दिने एन्फाले जनाएको छ । नेपाल बंगबन्धु कपको समूह ए मा प्यालेस्टाइन र ताजकिस्तानसँग परेको छ । नेपालले मंगलबार ताजकिस्तान र शनिबार प्यालेस्टाइनको सामना गर्नेछ । सेमिफाइनल २३ र २४ असोज तथा फाइनल असोज २६ गते हुनेछ । नेपाल प्रतियोगिताको डिफेन्डिङ च्याम्पियन हो । समूह बी मा आयोजक बंगलादेशसँगै लाओस र फिलिपिन्स रहेका छन् ।"
प्रदीपको पुनरागमन,"नेपाली टोलीको प्रशिक्षकमा जगत टमाटा, व्यवस्थापक र एनालिस्टमा रमन सिवाकोटी तथा फिजियोमा दिनेश भट्ट छन् । नेपाली टोली सोमबार मलेसिया लाग्नेछ ।"

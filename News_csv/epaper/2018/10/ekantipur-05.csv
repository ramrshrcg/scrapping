शीर्षक,विवरण
५ वर्षसम्मै यही सरकार,"पत्रकार सम्मेलनमा राष्ट्रसंघको महासभा र कोस्टारिका भ्रमणबारे परराष्ट्रमन्त्रीले ओलीको वक्तव्य वाचन गरेका थिए । सञ्चारकर्मीले नेकपाभित्रको आन्तरिक विवाद र एकताले गति नलिइरहेको विषय उठाएपछि ओलीले एकताको कामले पूर्णता नपाएका लगायत विषयमा धेरै आशंका नगर्न आग्रह गरे । तल्ला तहको एकता २४ दिनमा सकिन्छ, उनले भने । महासभामा रहेका बेला ओलीले क्यानडाका प्रधानमन्त्री जस्टिन ट्रुडो, स्विट्जरल्यान्डका राष्ट्रपति अलाँ बेख्सी, बेलायतका प्रधानमन्त्री थेरेसा मे, कम्बोडियाका प्रधानमन्त्री हुन सेन, संयुक्त राष्ट्रसंघका महासचिव एन्टोनियो गुटेरससँग भेट गरेका थिए । असोज ६ मा अमेरिका गएका ओलीले कोस्टारिकाको पनि भ्रमण गरेका थिए ।"
सञ्चारमन्त्रीको हप्कीदप्की,"बैठक सकिएपछि निर्देशन दिइरहँदा मन्त्रीले बीचैमा बोलेर संसद्को मर्यादा उल्लंघन गरेको सांसदहरूले बताए । मन्त्रीले बीचैमा बोल्नुअघिसम्म सभापति खडकाले लिखित निर्देशन पढिरहेकी थिइन् । मन्त्रीले आपत्ति जनाएपछि लिखित निर्देशन छाडेर मौखिक निर्देशन दिइन् । सांसद दुर्गा पौडेलले मन्त्रीको प्रस्तुति गलत भएको बताइन् । सदनमा सभामुखले अध्यक्षता गरेजस्तै समितिमा सभापतिले गर्ने हो । सभामुखले बोल्दाबोल्दै अरूले काट्न मिल्दैन, उनले भनिन्, तर सञ्चारमन्त्रीले ठाडै जवाफ दिने गरी प्रस्तुत भएको सही भएन । नेकपाका सांसद कमला रोक्काले अन्यत्रको रिस बैठकमा पत्रकार, सांसद र सभापतिलाई पोखेको आरोप लगाइन् । मन्त्री अलि बढी आक्रोशित हुनुभयो । उहाँलाई के भएको हो ? कताको रिस त्यहाँ पोख्नुभयो ? उनले भनिन्, काम गर्नुपर्छ भन्ने स्पिरिट ठिकै हो तर उहाँको प्रस्तुति अलि अस्वाभाविक भयो । सांसदलाई समेत बिनाअध्ययन अरूले टिपोट गरेर दिएको प्रश्न सोध्ने गरेको भन्दै अपमान गरेको सांसदहरूको आरोप छ । हामीलाई समेत गाली गर्नुभयो । चित्त दुखेको छ । महिला सभापति भनेर हेपेको हो कि ? कांग्रेस सांसद रंगमती शाहीले भनिन्, अर्को बैठकमा यसबारे छलफल गर्छौं । बैठकमा सांसदले राखेको प्रश्नको जवाफ समेत नदिएको उनले बताइन् । मन्त्रीको प्रस्तुतिलाई धम्कीका रूपमा लिएको उनले बताइन् ।"
सूचना र विज्ञापन सरकारी सञ्चारलाई,"सञ्चारविज्ञ एवं प्राध्यापक पी खरेलले सूचनामा सरकारी माध्यमलाई प्राथमिकता दिने सरकारी नीति संविधानको मर्मविपरीत रहेको बताए । यो नीति संविधानको मर्मअनुसार छैन, उनले भने, प्रमुख प्रतिपक्षले अहिलेको सरकार अधिनायकवादतर्फ उन्मुख भएको आरोप लगाएको छ । यस्तो परिपत्रले त्यो प्रमाणित हुँदै जाने अवस्था आउन सक्छ । संविधानको प्रस्तावनामै पूर्ण स्वतन्त्रता उल्लेख भएकाले सूचना दिन सरकारी र निजी सञ्चारमाध्यम भनेर छुट्याउन नमिल्ने खरेलले बताए ।"
जनकपुरबाट गुड्यो रेल,"दोस्रो चरणको कुर्थाभंगहा रुटमा पनि काम जारी छ । दोस्रो चरणको काम तीव्र गतिमा हुँदै छ । अधिकांश पुल र कल्भर्ट निर्माण भइसके । बाँकी पनि बन्दै छन्, ओझाले भने, रेलवे स्टेसन, प्लेटफर्म, कर्मचारी आवास निर्माण अन्तिम चरणमा छ । तेस्रो चरणको भंगहादेखि बर्दिबाससम्म जग्गा अधिग्रहण गर्नुपर्ने भएकाले केही ढिलाइ भएको उनले स्विकारे । जयनगरदेखि बर्दिबाससम्मको ६९ किमि ट्रयाकमध्ये ३ किमि भारतीय भूमिमा पर्छ । जयनगरजनकपुरको ठेक्का भारतीय कम्पनी एरकान इन्टरनेसनलले र जनकपुरबिजुलपुराको ठेक्का नेपाली निर्माण कम्पनी रमण कालिका इन्टरप्राइजेजले लिएका छन् । सम्झौताअनुसार यो परियोजना २०१६ मेमै सम्पन्न भइसक्नुपथ्र्याे तर दुवै ठेकेदारले विभिन्न बहाना बनाएर ढिलाइ गर्दै आएका छन् । पूर्वी तथा मध्य धनुषासँगै सीमावर्ती भारतीयका लागि साढे ८ दशकदेखि प्रमुख यातायात साधन रहेको रेल सेवा झन्डै साढे चार वर्षदेखि सञ्चालनमा छैन । सेवाग्राहीले भारतको घुमाउरो बाटो हुँदै जिल्ला सदरमुकाम आउनुपरेको छ ।"
सुदूरपश्चिम राजधानी विवाद: वातावरणीय अध्ययनपछि मात्रै निर्णय,"रावलपछि सत्तारूढ नेकपाका प्रमुख सचेतक तारा लामा तामाङले धारणा राखेका थिए । उनले कांग्रेसले पठाएका सदस्यसमेतको सहमतिबाट राजधानी गोदावरी राख्ने निर्णय भएकाले अहिले विरोध गर्नु अनुचित भएको बताएका थिए । विगतकै जस्तो प्रतिपक्षीसँग सहकार्य गरेरै अगाडि जाने हाम्रो मनसाय हो, उनले भने । बुधबारको बैठकमा प्रमुख प्रतिपक्षी कांग्रेस सहभागी नभए पनि राजपाका एकजना सांसद सहभागी भएकाले बैठक सञ्चालन भएको थियो ।"
श्रमस्वीकृति फुकाउन दबाब,"समिति सदस्यहरूले घरेलु कामदारको विषय निकै जटिल भएको बताए । यो जटिल विषय हो, छलफल गर्नुपर्छ । हचुवामा पुन: श्रमस्वीकृति दिने निर्णय गरे सरकारले जस पाउनेछैन, सांसद एलपी साँवा लिम्बूले भने, पहिला जाने बाटो सही थिएन । व्यवस्थित बनाएर पठाउनुपर्छ ।"
जामले लियो ज्यान,"शिक्षण अस्पतालमा आईसीयू व्यवस्था भइसकेको थियो । भरतपुरमा आईसीयूमै राखेकाले काठमाडौंमा पनि त्यसै गर्नुपर्ने भएपछि बुझेर पहिल्यै बुक गरेको भुवनेश्वरले बताए । डेढ लाख भरतपुरमै खर्च भएको थियो । काठमाडौं लैजानुपर्ने भएपछि छरछिमेक र आफन्तसँग सरसापट गरेर दुई लाखजति लिएर हिँडेका थियौं । आईसीयू तयार थियो तर आमालाई अस्पताल पुर्याउनु परको कुरा, काठमाडौं छिराउन पनि सकिएन, भुवनेश्वरले दु:ख पोखे ।"
अनुमति नलिएकाले विष्टलाई रोकियो,आफूलाई रोक लगाएपछि उनले गृहमन्त्रीसमेतका विरुद्ध राष्ट्रिय मानव अधिकार आयोग र सर्वाेच्च अदालतमा छुट्टाछुट्टै निवेदन दिएका थिए । त्यसैमाथि सुनुवाइ गर्दै सर्वाेच्चले भदौ १७ गते विष्टलाई रोक लगाउनु पर्नाको कारण लिखित रूपमा पेस गर्न गृहमन्त्रीलाई आदेश गरेको थियो ।
बैसाखी टेकेरै कमाइ,"नवलपुरमा भएका विपन्न ४४ जना यस्तै व्यक्तिलाई सहयोग पुर्याएका छौं, जसमा २१ जनालाई कृषि सामग्री दिइएको छ, इन्द्रावती गाउँपालिकाका प्रमुख वंशलाल तामाङले भने । गाउँपालिकास्तरबाट फरक क्षमता भएका सबैलाई हित हुने कार्यक्रम अगाडि लगिरहेको उनले प्रस्टयाए । संस्था र स्थानीय तहलाई जोडेर सुधारात्मक कार्यलाई अगाडि बढाइरहेका छौ, उनले भने । गाउँपालिकाभर जन्मँदा कमजोरी लिएर आउनेहरू भार होइनन् भन्ने छाप बसाउन यस्तो कार्यक्रम जरुरी भएको उनको कथन छ ।"
कानुन नमान्ने स्थानीय तहलाई अनुदान रोक्ने चेतावनी,"घाइतेहरूलाई सम्मानजिल्ला समन्वय समिति मकवानपुरले मुलुकमा राजनीतिक परिवर्तनका क्रममा विभिन्न कालखण्डमा घाइते भएका एक महिलासहित ६ जनालाई दोसल्ला ओढाएर सम्मान गरेको छ । २०३६ सालको विद्यार्थी आन्दोलनमा गोली लागेर घाइते भएका माइकल रामचन्द्र अर्याल, २०४६ सालको आन्दोलनमा गोली लागेर घाइते भएकी सीता बिडारी, रामबहादुर भुजेल र विष्णु ढुंगानालाई सम्मान गरिएको थियो । यसैगरी, २०६२०६३ को आन्दोलनमा गोली लागेर घाइते(अपांगता) भएका गोकर्ण तिवारी र जनयुद्धको क्रममा दुवै आँखा र हात गुमाएका जयबहादुर न्यासुरलाई मुख्यमन्त्री पौडेलले दोसल्ला ओढाएर सम्मानपत्र प्रदान गरेका थिए । २०६१ चैत २८ गते सवारी साधनमा बम विस्फोटन गराउने क्रममा उनले दुवै आँखा र हात गुमाएका हुन ।"
राति अवतरण गर्न मिल्ने हेलिप्याड,"लाङटाङ राष्ट्रिय निकुञ्जको सुरक्षार्थ खटिएको नेपाली सेनाको कालीजंग गणले आधुनिक हेलिप्याड निर्माण गरेको हो । उक्त हेलिप्याडको बिहीबार ६ नम्बर बाहिनीका बाहिनीपति निर्मलकुमार थापाले उद्घाटन गरेका थिए । हेलिप्याड निर्माण सम्पन्न भएकाले अब आपत्कालीन अवस्थामा राति पनि अवतरण गर्न सकिनेछ । भौगोलिक विकटताको कारण बिरामीलाई समयमा नै अस्पताल पुर्याउन नसक्दा अकालमै ज्यान जाने समस्यालाई ध्यानमा राख्दै हेलिप्याड निर्माण गरिएको कालीजंग गणले बताएको छ । भौगोलिक विकटता, जीर्ण सडक र एम्बुलेन्सको अभावका कारण जटिल खालका बिरामीलाई समयमा अस्पताल पुर्याउन समस्या हुँदै आएको थियो । नेपाली सेनाले पुरानो हेलिप्याड रहेको स्थानमा नयाँ हेलिप्याडको निर्माण गरेको छ । हेलिप्याड निर्माणका लागि करिब ११ लाख खर्च भएको छ । हेलिप्याडमा वाइन्ड डिरेक्सन इन्डिकेटर, लाइटिङ, हेलिकप्टरको इन्ट्री र एक्जिट प्वाइन्ट राखिएको छ । हेलिप्याडमा राखिएको बत्ती आइकाओ मापदण्डअनुसारको रहेको छ । आधुनिक किसिमको हेलिप्याडमा २४ वटा सेन्सर बत्ती जडान गरिएका छन् । बत्ती सोलारबाट सञ्चालन हुने भएकाले रातिको समयमा बल्ने र उज्यालो भएपछि निभ्ने गर्दछ । हेलिप्याडमा रडको प्रयोग गरिएको छ । ६ इन्च सोलिङ गरेर ६ इन्च ढलान गरिएको छ । ५० फिट डायमिटरको हेलिप्याड निर्माण गरिएको छ । उक्त हेलिप्याडमा एमआई सेभेन्टिन हेलिकप्टर अवतरण गर्न सकिन्छ । पुरानो हेलिप्याडमा दिउँसोको समयमा मात्र हेलिकप्टर अवतरण हुने गरेको थियो । अहिले निर्माण भएको हेलिप्याड आपतकालीन अवस्थामा सर्वसाधरणले पनि प्रयोग गर्न पाउने सेनाले जनाएको छ । विपतको समयमा राति पनि हेलिकप्टर अवतरण गर्न मिल्ले गरी हेलिप्याड निर्माण भएकोमा स्थानीयहरू खुसी भएका छन् । हेलिप्याड निर्माणका लागि गोसाइँकुण्ड, कालिका, आमाछोदिङ्मो, नौकुण्ड र उत्तरगया गाउँपालिका, रसुवागढी, सान्जेन र माथिल्लो त्रिशूली एक जलविद्युत् आयोजना तथा मैलुङ स्याफ्रुबेंसी सडक निर्माण कार्यदलले सहयोग गरेका छन् ।"
जाम नियन्त्रणका लागि अस्थायी पोस्ट,"यस्तै चाडबाडका बेला सडक सुरक्षा अपनाउन र सुरक्षाको विशेष प्रबन्ध मिलाउन बिहीबारै काठमाडौं प्रहरी प्रभागका वरिष्ठ प्रहरी उपरीक्षक वसन्त लामा र महानगरीय ट्राफिक प्रहरी महाशाखा प्रमुख वरिष्ठ प्रहरी उपरीक्षक वसन्त पन्तले अत्यधिक सवारी जाम हुने मोडहरूको अनुगमन गरी सतर्कता अपनाउन निर्देशन दिएका थिए । महाशाखाले सडकमै बिग्रिएर राजमार्ग जाम गराउने मालवाहक सवारीसाधनहरू तत्काल हटाउन ३ ठूला र्याकर उपलब्ध गराएको छ । र्याकरहरू नागढुंगा, खत्रीपौवा र खानी खोलामा राखिएका छन् ।"
टिस्टुङ महोत्सवमा कृषि मेला,"महोत्सवमा करिब एक सय ६० स्टल रहने छन् । २१ लाख ५० हजार रुपैयाँ खर्च हुन अनुमान गरिएको महोत्सवमा स्थानीय वित्तीय संस्थाहरू, व्यवसायी, आयोजक समिति लगायत स्थानीयहरू आफैं लगानी जुटाउन कस्सिएका छन् । मकवानपुरको उत्तरी क्षेत्रमा पर्ने टिस्टुङ सांस्कृतिक र धार्मिक रूपले ऐतिहासिक थलो हो । उक्त क्षेत्रका बासिन्दाहरूको आम्दानीको मुख्य स्रोत व्यावसायिक तरकारी खेती हो ।"
बुझिने प्रेस्क्रिप्सन लेख्दैनन् डाक्टर,"नेपाल मेडिकल काउन्सिलको आचारसंहिता समितिका अध्यक्ष डा ढुण्डीराज पौडेलका अनुसार धेरै बिरामी हेर्नकै लागि औषधि लेख्दा अक्षर अस्पष्ट लेख्न मिल्दैन । चिकित्सकले सफा र ठूला अक्षरमै औषधिको प्रेस्क्रिप्सन लेख्नुपर्छ । उनी भन्छन्, हामीले यससम्बन्धी अनुगमन गरिरहेका छौं, आचारसंहिता पालनामा अटेरी गर्ने प्रवृत्ति पहिलेभन्दा कम छ ।आचारसंहिताअनुसार चिकित्सकले उपचार गर्दा बिरामीलाई पर्याप्त समय दिनुपर्ने, अनावश्यक औषधि लेख्न नहुने, गोपनीयता भंग गर्न नहुने, आफ्नो प्राइभेट क्लिनिकमा बोलाएर उपचार गरी बिरामीको खर्च बढाउन नपाइने, मादक पदार्थ तथा लागूपदार्थ सेवन गरेर बिरामी जाँच्न पाइने, सरकारी अस्पतालमा आएका बिरामीलाई अनावश्यक रूपमा निजी अस्पतालमा रिफर गर्न नहुने जस्ता नियम छन् । यस्ता नियम विरलै मात्रै कार्यान्वयनमा आउने गरेका छन् । यससम्बन्धी काउन्सिलमा उजुरी पनि परिरहन्छन् । उजुरी पर्दा काउन्सिलले छानबिन गरेर दोषीलाई कारबाही पनि गर्ने गरेको छ ।"
अग्निनियन्त्रक र दमकलमाथि आक्रमण,आक्रमणमा संलग्न २ पक्राउमहानगरीय प्रहरी वृत्त जगातीले आक्रमणमा संलग्न भएको आरोपमा २ लाई नियन्त्रणमा लिएको छ । वृत्त प्रमुख डीएसपी शिशु शर्माका अनुसार पक्राउ पर्नेमा सूर्यविनायक नगरपालिका ७ गुन्डुका १८ वर्षीय सौगात जंगम र काभ्रे रोशी गाउँपालिका खार्पाचोकका १८ वर्षीय साजन तामाङ छन् ।
प्रधानमन्त्रीको सवारी: सर्वसाधारणलाई सास्ती,"राष्ट्र प्रमुख र सरकार प्रमुखको सवारी रुटमा सुरक्षा दिनु राज्यको दायित्व भएको महानगरीय ट्राफिक महाशाखा प्रमुख वसन्त वन्तले बताए । उनले राजधानीमा गाडीको संख्या बढी भएकाले सवारी व्यवस्थापन गाह्रो भएको बताए । साँघुरा र अव्यवस्थित सडक छन् त्यसले गर्दा व्यवस्थापन गर्न निकै गाह्रो छ, उनले भने । यातायात व्यवस्था विभागका अनुसार हाल उपत्यकामा १० लाख सवारीसाधन सञ्चालनमा छन् ।"
जातीय संग्रहालयमा नयाँ नेतृत्व,नेपालका सबै जातिको प्रतिनिधित्व हुने गरी उक्त ठाउँमा संग्रहालय निर्माण गरिनेछ । सभाले उक्त संग्रहालयलाई नेपाल राष्ट्रिय सांस्कृतिक संग्रहालय मा रूपान्तरण गर्ने निर्णय गरेको जनाएको छ ।
दुवै हातमा डाडुपन्यू,"सांसदका नाममा बजेट बाँड्नु तल्ला तहका सरकारका अधिकार क्षेत्रमाथि अतिक्रमण हो । सांसदको संवैधानिक दायित्व स्थानीय विकासका लागि आवश्यक कानुनी व्यवस्था मिलाउने हो । सांसदले व्यवस्थापकीय कार्य गरेर आफूलाई कार्यपालिकाको नियमित अनुगमनभित्र पार्नु शक्ति पृथकीकरणको विरुद्ध छ । यसले सांसदलाई विधायिकी भूमिकाबाट विचलित तुल्याएको छ । आर्थिक स्रोतको संकट बेहोरिरहेको राज्यलाई यस कार्यक्रमले अनावश्यक अतिरिक्त भार थपेको छ । र, सांसदहरूलाई वडा अध्यक्षजस्तो बनाएको छ । सरकारसामु दुई उपाय छन् : तत्काल नियमावली सच्याएर बजेटको मर्म आत्मसात् गर्ने । र, अबका बजेटमा यस्ता कार्यक्रम राख्दै नराख्ने वाचा गर्ने । सांसदहरूसामु उस्तै उपाय छन् : यस वर्षको कार्यक्रमलाई बजेटको मर्मअनुरूप खर्च गर्ने । अर्को साल यस्तो रकम माग्दै नमाग्ने ।"
हत्केलामा संसार,"तात्पर्य हो, प्रविधि स्तरीय भइरहेको छ तथा समाजले राज्यबाट त्यसै अनुरुप तत्परता चाहिरहेको छ । समाज प्रविधि पछ्याउँदै गतिशील भइरहेको छ । तर राजनीतिले भने त्यो गति समात्न त परै अनुमान गर्न पनि सकिरहेको छैन । राजनीति समाजभन्दा पृथक भइरहेको छ । स्तरीय प्रविधिका माध्यमबाट लिनु र दिनुपर्ने सेवाका ठाउँमा सरकारी संयन्त्रका लागि, फेरि दोहोर्याउँछु, प्रविधि प्रदर्शनीजस्तो मात्र छ । समाजले लिइरहेको गति, उसको मागको मर्म र राजनीतिबीच तादात्म्य स्थापित भएको कतै देखिइरहेको छैन । दलहरू उन्नाइसौं, धेरै भए मध्य बीसौं शताब्दीका विम्बमा रुमल्लिइरहेका छन् । राज्यका पदाधिकारीहरू अत्याधुनिक वाहनमा सवार, ती वाहनमा सवार हुनुको प्रयोजनचाहिंँ लोकहितमा होइन, प्रदर्शनमा सीमित छ । तर ख्याल रहोस्, हत्केलामा देखिने संसारमा यो शैलीको राजनीतिले काम गर्दैन ।"
कोस्टारिकाबाट के सिक्ने ?,"सम्माननीय प्रधानमन्त्रीले यो भ्रमणबाट आर्जन गर्नुभएको अनुभव र ज्ञान वातावरणमैत्री विकास बहसमा, शिक्षित जनशक्ति निर्माणका विषयमा विज्ञहरूसँंग अनि प्रतिस्पर्धी दलहरूसँंग परामर्श गर्न र यी एजेन्डामा विवेकपूर्ण हस्तक्षेप गर्न अनुरोध गर्छु । तपाईंको भ्रमण अनुभव विपक्षी दल र आफ्नै दलका नेताहरूलाई भ्रमणको औचित्य पुष्टि गर्न ओँठेजवाफमा सीमित नबनोस् ।सादर शुभेच्छासहित जय नेपाल । महेश आचार्य, पूर्वमन्त्री तथा नेपाली कांग्रेस केन्द्रीय सदस्य (आचार्यको फेसबुकबाट)"
अराजक चिन्तनको परिणाम,"लोकेश ढकालको कांग्रेसमा विधानको बहस राम्रो लाग्यो । लेख यथार्थपरक, समयसापेक्ष छ । कांग्रेस विधान नभएर वा विधानकै कमजोरीले इतिहासकै कमजोर स्थितिमा आइपुगेको होइन । विचार, सिद्धान्त र कार्यक्रमका हिसाबले गलत बाटोमा हिंँडेको र कमजोर तथा भ्रष्ट मनोवृत्तिका नेतृत्वले यतिविघ्न कमजोर बन्न पुगेको हो । कांग्रेस बुझ्न यति बुझे पुग्छ । कांग्रेसमा मौलाएको बेथिति र विकृतिले विधान संशोधनबारे आयोजित गोष्ठीहरू प्रभावित भएका छन् । कांग्रेस नबुझेका, इतिहास नपढेका वा आत्मसात गर्न नसकेका, अग्रजहरूको खिसीट्युरीमा रमाउनेहरू, समग्रमा कांग्रेसको राजनीतिक धारलाई बेवास्ता गरेर फास्ट ट्रयाक हिँड्न रुचाउनेहरूको जमात विधान संशोधनमा हावी हुँदैछ । यसका लागि ढकालले प्रस्ताव गर्नुभएको ९० प्रतिशत निर्वाचन र १० प्रतिशत मनोयनको व्यवस्थाले कांग्रेसको आत्मा छुन सक्ला ? कांग्रेसको आदर्श र सिद्धान्तलाई आत्मसात गर्न सक्ला ? आम नेपालीले यस्ता नेताकार्यकर्तालाई आफ्नो हितकारी भन्ठान्लान् ? उही नाकाम पुस्ताका अकर्मन्य नेताहरूको बाहुल्यताले ऐतिहासिक औं राष्ट्रिय गौरवको एकमात्र संस्था (नेपाली कांग्रेसलाई समयसापेक्ष बनाउन सक्ला ? कांग्रेसको विकल्प खोज्दै गरेको शक्तिलाई आकर्षित गर्न सक्ला ? ब्रेनले चल्ने कांग्रेस बनाउने कि अराजक चिन्तनको नेतृत्व स्वीकारिरहने ? गहिरिएर चिन्तनमनन गर्नुहोस् । भट्टराई नारायण, छत्रदेव३, बल्कोट, अर्घाखाँची"
माझीले सल्लाह गर्दागर्दै,"सडक यात्रा सहज बनाउने कार्यमा यातायात व्यवस्था विभाग, सडक विभाग र ट्राफिक महाशाखाको भूमिका सन्तोषजनक छैन । वर्षभरि वास्ता नगर्ने अनि जब पर्यो राति अनि बूढी ताती भनेझै दसैंको मुखमा सडक अरू जाम गराएर मर्मत कार्य थालिएको छ । सडकको दुरावस्था बिर्सेर नेतृत्व पानीजहाज, मोनोरेल, मेट्रोबस, विद्युतीय बस, रेल कुदाउने गफमा जुटेको छ, निमुखामाथि रजाइँ गरेर थाकेको देखिंँदैन । उक्त सडक खण्डमा जनताले भोगेका दु:खपीडाले सीमा नाघिसक्यो । नेताहरू माझीले सल्लाह गर्दागर्दै ७ गाउँ डुव्यो भनेझैं हावामा महल बनाउन व्यस्त छन् । भुवनेश्वर शर्मा, चन्द्रागिरि२, काठमाडौं"
कामभन्दा कुरा ठूला,"केही जरिवाना तिराएर प्राधिकरण उम्किन खोजेजस्तो देखिन्छ । नयाँ कम्पनी ल्याउनुअघि सबैभन्दा पहिले कामै नगर्ने स्मार्ट र युटीएलको लाइसेन्स रद्द गर्नुपर्छ । राजनीतिक स्वार्थकै कारण यी दुईलाई उन्मुक्ति दिनु हुँदैन । फ्रिक्वेन्सी रोकेर राख्ने र काम नगर्ने कुनै पनि संस्था राज्यको नियम अनुसार कारबाहीको दायरामा आउनुपर्छ । त्यस बाहेक अप्टिकल फाइबर विस्तारका लागि जिम्मेवारी लिएर कत्ति पनि काम नगर्ने नेपाल टेलिकम, स्मार्ट, युटीएलजस्ता कम्पनीलाई प्राधिकरणले केही कारबाही गर्नसकेको छैन । मिडियामा केही न केही बोलेर हल्ला पिटाउने अध्यक्ष झाको शैली रहेछ । यस्ता असक्षमलाई अर्बौं राजस्व प्रदान गर्ने टेलिकम क्षेत्रको जिम्मेवारी दिनु हुँदैन । अनमोल केसी, मध्यबानेश्वर, काठमाडौं"
कलमका कथा,"एकचोटी लेखेर हेर कलम, ती अकिराका कथा, जसले एसिड छ्याप्ने हात भाँच्न सफल भएका छन् । दैत्यलाई आफ्नै हातले मार्न सक्षम भएकी साल्गीको कथा लेख । मलाई यस्तो कथा सुन्ने मन छ, जहाँ सावित्रीहरू हैन, पिशाचहरू रोएका छन् । सुमना रेग्मी,"
केले बढायो बलात्कार ?,"गृहमन्त्रीहरू कहिले संक्रमणकाल त कहिले पुँजीवादलाई दोष दिएर बलात्कारहत्याजस्ता अपराधलाई सामान्यीकरण गर्न तल्लीन छन् । के हो, पुँजीवाद ? नेपालमा पुँजीवादको अवस्था के छ ? के आफ्नो कर्तव्य निर्वाहसमेत गर्न नसक्नेगरी पुँजीवादभित्र सरकार जकडिएको यथार्थ हो ? पुँजीवादभित्रको कुनकुन चरित्रले बलात्कार बढाउन भूमिका निर्वाह गरेको छ ? के यी प्रश्नको जवाफ गृहमन्त्रीसंँग होला ? ३ वर्षीया अबोध बालिकादेखि ७० नाघेका वृद्धा महिलाहरूसमेत बलात्कारको चपेटामा परिरहेका छन् । बलात्कारपछि हत्याको शृंखला घट्नसकेको छैन । मुलुककै लागि यति चिन्ताको विषयलाई अमूर्त पदावलीको बिल्ला भिराइदिएर उम्कने धृष्टता सरकारमा बस्नेहरूले कसरी व्यक्त गरेका होलान् ? यो समस्याको जड दण्डहीनता हो । महिलाहरूको मानवीय गरिमा नबुझ्ने सरकारको दृष्टिदोष हो । राज्य संयन्त्रभित्र मौलाइरहेको प्रणालीविहीनता हो । सरकारले नै गरेको संविधान र कानुनको उपहास हो ।"
तमासे राज्य,"दलाल एवं बिचौलियाले चलाएको सत्ताले समाजवादको यात्रा सुगम बनाउने झुट दोहोर्याउन ओलीगुटका विद्वानको बाध्यता हो । अरूलाई त्यस्तो बाध्यता बेहोर्न जरुरी छैन । यो झुटको भारी बोक्न बाध्य नहुनेले भन्नुपर्छ सामुहिक हितमा कहिल्यै संवेदनशील बन्न नसक्ने, सुदखोरीलाई नै आयको मूलस्रोत बनाएका एवं राज्यकोष लुट्नमा कहिल्यै ग्लानि महसुस नगरेकाले न्याय र समता स्थापना हुन दिँदैनन् । हाम्रो राज्य तमासे बनिरहन अभिशप्त हुन्छ । तमासे राज्यको सबभन्दा ठूलो विदुषक को ? इतिहासले ठहर्याउला ।"
लिमीको विकास आकांक्षा,विकास र राष्ट्रिय तहमा सम्पर्क निर्माणबारे कुनै पनि बहस सीमावर्ती क्षेत्रलाई केन्द्रसँग जोड्ने विषयमा मात्रै केन्द्रित हुने गर्छ । हिमालपारिका क्षेत्रहरूले चीनको आर्थिक विकास तथा पूर्वाधार निर्माणबाट लाभ लिनसक्ने कुनै विकल्प छ कि ? चीनको सापेक्ष लिमी क्षेत्रको स्वाभाविक प्रतिस्पर्धात्मक श्रेष्ठतालाई नकार्नु भनेको यहाँका बासिन्दाको जीविकोपार्जनमा सुधार आउनुबाट रोक्नु हो । हिमाली क्षेत्रमा सीमा वारपार व्यापार सधैं भएकै हो । दुवैतर्फका समुदायले हजारांै वर्षदेखि एकअर्कासँग व्यापार गरेरै जीविकोपार्जन गर्दै आएका थिए । आधुनिक भूराजनीतिको संवेदनशीलताले विगतको व्यापार सम्बन्ध र सम्पर्क शिथिल भएका हुन् । विगतमै फर्केर जाने अभिलाषा नराखे पनि नयाँ अवसर खोज्ने दायित्व भने बाँकी रहन्छ । लिमीका लागि नयाँ अवसरहरू सीमापारि छन् । मोफसलमा विकास ल्याउने हो भने केन्द्रले आफ्नो पकड छाड्नुपर्छ ।
नेपालको प्रोफाइल बढ्यो,विकसित मुलुकका नेताले नेपालमा स्थिरता आएकाले लगानी बढाउन चासो देखाएको ज्ञवालीले बताए ।
प्रहरी महानिरीक्षकलाई सत्तापक्षबाटै बर्खास्ती माग,सिंहदरबार गेटमा धर्नानिर्मला पन्तको बलात्कार र हत्या घटनाको सत्यतथ्य पत्ता लगाउन माग गर्दै सिंहदरबारको दक्षिणी गेटमा प्रदर्शन भएको छ । बलात्कारविरुद्ध रोष र निर्मलाका निम्ति न्यायका अभियन्ताको समूहले सिंहदरबार गेटमा प्लेकार्डसहित प्रदर्शन गरेका हुन् ।
आरोहण अनुमतिपत्र किर्तेमा तीन पक्राउ,सेभेन समिट ट्रेकका अध्यक्ष मिङमा शेर्पाले कर्मचारीहरूले बदमासी गरेको र उनीहरूलाई कारबाही हुने बताए । उनले किर्ते अभियोगमा पक्राउ परेका कर्मचारीको अनुसन्धानमा आफूले संस्थागत रूपमा सघाइरहेको बताए ।
वृद्धाश्रम जाँदैनन् मधेसका बासिन्दा,"आयोगका अनुसार देशमा जम्मा ८७ वृद्धाश्रम छन् जहाँ ९ सय ६५ महिला र ६ सय १२ पुरुष गरी १५ सय ७७ जना बस्छन् । यिनमा मधेसवासी ५ जना मात्रै छन् । दुई जना जनकपुर, एक जना सर्लाही, एक जना धनगढी र एक जना धनकुटाको वृद्धाश्रममा बस्ने गरेको वस्तीले बताए । मधेसमा जानकारी अभावले पनि मानिसहरू वृद्धाश्रमसम्म पुग्न नपाएको ठान्छन् सीके लाल । त्यसैले मधेसको राजधानी मानिने जनकपुरस्थित जानकी वृद्धाश्रम पहाडका मानिसले भरिएको देख्दा उनलाई अनौठो लाग्दैन ।"
बलात्कारका मुख्य अभियुक्तद्वारा आत्मसमर्पण,काठमाडौं (कास) नौ महिनाअघि दरबारमार्गको एक होटलमा भएको सामूहिक बलात्कार घटनाका मुख्य अभियुक्त विकास गौतमले बुधबार काठमाडौं जिल्ला अदालतमा आत्मसमर्पण गरेका छन् । २०७४ माघ ७ गते भएको घटना महानगरीय प्रहरी वृत्त दरबारमार्गले आर्थिक लेनदेनका आधारमा मिलाउन खोजेको थियो । घटना सञ्चार माध्यमबाट बाहिरिएलगत्तै गौतम फरार थिए । घटनाका अन्य दुई अभियुक्त रवि पौडेल र दीपक श्रेष्ठ भने अहिलेसम्म फरार छन् । घटना लिएर सुरुमा पीडित युवती महानगरीय प्रहरी वृत्त दरबारमार्ग पुगेकी थिइन् । मिलेमतोमा प्रहरीले घटना गुपचुप राखेको भन्दै प्रहरी परिसर काठमाडौं र महानगरीय प्रहरी प्रभागले दुई छुट्टाछुट्टै छानबिन कमिटी गठन गरेका थिए । त्यस्तै दरबारमार्ग वृत्तमा कार्यरत डीएसपी तिलक भारतीलाई छानबिनका लागि परिसर तानिएको थियो भने इन्स्पेक्टर लक्ष्मण ठकुरीलाई अनुसन्धानका लागि हेडक्वार्टर तानिएको थियो । त्यस्तै सोही वृत्तको मुद्दा शाखामा कार्यरत सई चन्द्र भण्डारीलाई भने निलम्बन गरिएको थियो ।
चार प्रहरीविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले घूस लिएको आरोपमा बिहीबार महानगरीय प्रहरी प्रभाग सानोठिमीका प्रहरी नायब निरीक्षक ज्योति विष्टसहित तीन जनाविरुद्ध मुद्दा दायर गरेको छ । विष्टको नेतृत्वमा प्रहरी सहायक निरीक्षक सुवास ढुंगाना र हवल्दार दीपक भारतीले बालुवा व्यवसायीलाई सहज रूपमा निकासी गर्न दिने सर्तमा ४५ हजार रुपैयाँ घूस लिएको अख्तियारले जनाएको छ । तीन जनाविरुद्ध ४५ हजार बिगो कायम गरी विशेष अदालतमा मुद्दा दायर गरिएको हो । अख्तियारले बालुवा व्यापारीसित घूस लिएकै अभियोगमा महानगरीय प्रभाग काँडाघारीका प्रहरी हवल्दार अमन चौधरीविरुद्धसमेत मुद्दा दायर गरेको छ ।
बाहिरिँदै मनसुन,काठमाडौं (कास) यस वर्षको मनसुन यसै सातादेखि बाहिरिने भएको छ । जल तथा मौसम पूर्वानुमान महाशाखाले पश्चिमबाट मनसुन बाहिरिइसके पनि मध्य र पूर्वी भागबाट बाहिरिने क्रममा रहेको जनाएको छ । महाशाखाका अनुसार स्थानीय र मनसुनको सामान्य प्रभावले हल्का वर्षा भइरहे पनि यो साता पूरै बाहिरिनेछ । सामान्यतया जुन १० देखि मनसुन प्रवेश गर्ने भए पनि यस वर्ष जुन ८ मै प्रवेश गरेको थियो । पहिले सेप्टेम्बर २३ बाट मनसुन बाहिरिने भए पनि केही वर्षयता पछि धकेलिएको छ । अक्टोबर पहिलो सातासम्म मनसुनी वर्षा हुने गरेको महाशाखाले उल्लेख गरेको छ ।
अभिनय पढ्न आकर्षण,"फिल्मका टुल्स एन्ड टेक्निक बुझ्न एकेडेमी ज्ञान हुनैपर्यो, राजन खतिवडाले भने, व्यक्तित्व विकासका लागि जोकोहीले अभियन सिक्न सक्छन् ।"
नवदुर्गा बनाएरै आधा शताब्दी,"यो नाचको मुटु नै यो मुकुण्डो हो, यसमै देवीदेवतालाई प्रतिष्ठा गरि राखिएको हुन्छ, संस्कृतिविद् ओम धौभडेलले भने, त्यसैले यो नवदुर्गालाई जीवित देवीको रूपमा पनि पुजिन्छ । उनका अनुसार पूर्णले यो मुकुण्डो नबनाए भक्तपुरका सबै नाच प्रभावित हुन्छन् । उनले भने, भौतिक सम्पदा भत्किए, सबैले देख्छन् र मर्मतका लागि सबै लागिपर्छन्, तर अमूर्त सम्पदा भत्किएको कसैले देख्दैन र यो भत्किएपछि पुन: बनाउन धेरै गाह्रो हुन्छ । त्यसैले यो जोगाउनेतर्फ सम्बन्धित निकायले ध्यान दिनुपर्छ ।"
क्यानभासमा मुस्ताङ र आमा,प्रदर्शनी तीन साता चल्नेछ ।
मंसिरदेखि को बन्छ करोडपति,"कार्यक्रममा को बन्छ करोडपति नेपाल को प्रोमो पनि सार्वजनिक गरियो, जसमा भारतीय फ्रेन्चाइज कौन बनेगा करोडपति का सञ्चालक एवं बलिउड अभिनेता अमिताभ बच्चनले नेपाली फ्रेन्चाइजका लागि शुभकामना दिएका छन् ।"
ड्रिम गर्ल को ट्रेलर,"फिल्ममा सरोज खनाल, अर्जुन श्रेष्ठ, विल्सनविक्रम राई, शिशिर भण्डारी, पूजा पराजुली, निर्मल शर्मा, लक्ष्मी गिरी, रश्मि भट्ट, सुरवीर पण्डितलगायतको पनि अभिनय रहेको छ । निर्देशक आचार्यसहित अर्जुन शर्मा र रामेश्वर धिताल निर्माता रहेको फिल्मको सहनिर्मातामा दक्षिण भारतको रिल एन्ड रियल सिनेमा कम्पनी रहेको छ । दक्षिण भारतमा केही फिल्म निर्माण गरेको उक्त कम्पनीले नेपाली फिल्म निर्माणलाई निरन्तरता दिने बताएको छ । काठमाडांै, मुस्ताङ र थाइल्यान्डका विभिन्न स्थानमा खिचिएको फिल्मका गीतमा अर्जुन पोखरेलको संगीत छ । गम्भीर विष्टले कोरियोग्राफी, राहुल राई र रामेश्वर हुमागार्इंको सिनेमाटोग्राफी रहेको छ । नवीन निरौलाले सम्पादन गरेको फिल्मको तिम्रो मायामा हराउने र फूल टिपेर चढाएँ बोलका दुई गीत दर्शकमाझ आइसकेका छन् ।"
भुसुनाले सार्यो पहाडमा कालाजार,विश्वभरिमा बर्सेनि लिसमेनियासिसको अनुमानित ७ लाखदेखि १० लाख नयाँ केस देखिने गरिएको छ भने २० देखि ३० हजार जनाको मृत्यु हुन्छ ।
बस्तुभाउ चराउन सीमा पार,बढैयाताल गाउँपालिकास्थित जमुनीका हर्कबहादुर शाहीलाई पनि ८ वर्षअघि गोली प्रहार गरी घाइते अवस्थामा बेपत्ता पारिएको थियो । अहिलेसम्म उनको अत्तोपत्तो छैन । सीमावर्ती गाउँनजिक जंगल नभएकाले स्थानीय भारतीय जंगलमा घाँसपात गर्न बाध्य छन् ।
जैविकमार्ग मासिएपछि बस्तीमा हात्ती,"वन क्षेत्र मासिँदै गएपछि करिडोर आवश्यक भएको हो, राष्ट्रिय प्रकृति संरक्षण कोषको शुक्लाफाँटा राष्ट्रिय निकुञ्ज कार्यक्रमका प्रमुख सुदीपराज निरौलाले भने, एक ठाउँको वनमा भएका वन्यजन्तुलाई अर्काे ठाउँका वनसँग जोड्ने बीचको वनलाई करिडोर भनिन्छ । वन माँसिँदै गएपछि करिडोरको महत्त्व अझ बढी हुँदै गएको उनले बताए ।"
भाँडाकुँडा बोकेर प्रदर्शन,"शनिबारदेखि धर्नामा बसेको अर्काे समूहका महिलाहरूले पनि प्रतिवेदन सार्वजनिक र दोषी पत्ता लगाउनुपर्ने माग पूरा नभएसम्म आन्दोलन जारी रहने बताएका छन् । आन्दोलन जारी छ, न्याय नपाइएसम्म रोकिँदैन, नागरिक संघर्ष समिति संयोजक मीना भण्डारीले भनिन्, भोलि (शुक्रबार) सर्वपक्षीय छलफल गरी आन्दोलनको स्वरूप परिवर्तन गर्ने वा यसैलाई निरन्तरता दिने निर्णय हुनेछ ।"
प्रदेश राजधानीको अन्योल: मन्त्रिमण्डलमै विवाद,प्रमुख प्रतिपक्ष कांग्रेसका प्रमुख सचेतक केदार कार्कीले सत्तारुढ दलका केही मन्त्री र सभासद आर्थिक प्रलोभनमा परेर इटहरीलाई राजधानी बनाउने तयारीमा लागेको आरोप लगाएका छन् ।
सांसदको कम्पनीले ट्रयाक खुलाएन,"उत्तरदक्षिण लोकमार्ग (कालीगण्डकी करिडोर) अन्तर्गत अर्गलीरामपुरगंैडाकोट १ सय ३२, रिडीगुल्मीबाग्लुङ ८८ किलोमिटर, बाग्लुङबेनीजोमसोम ८७, जोमसोमकोरला १ सय ५ किलोमिटर पर्छ ।"
महाधिवेशनबाट देउवालाई हटाउँछौं,उनले पार्टीले चुनावमा हार बेहोर्नुमा दोषी देखिएकाहरूमाथि कारबाही गर्न अनुभवी व्यक्तिको नेतृत्वमा अनुशासन समिति गठन गर्नुपर्ने पनि बताए । उनले सभापतिलाई मजबुत बनाउन पार्टीको प्रस्तावित विधान मस्यौदामा गरेको प्रस्ताव उचित नभएको बताए ।
मगरलाई ब्लडमनी जुट्यो,साउदीको खालिद एसएल कम्पनीमा हेल्पर काम गर्दै आएका मगरसँग सवारीचालक अनुमतिपत्र थिएन । उनले चलाएको गाडी दुर्घटना हुँदा साउदी नागरिक खालिद अल ओताइवी घाइते भएका थिए ।
रूसी सेनाले साइबर आक्रमण गर्यो,कूटनीतिक राहदानीमा नेदरल्यान्डको भ्रमण गरेका ४ व्यक्ति रूसी सैनिकको गुप्चर नियकायका भएको उल्लेख छ । उनीहरूले रासायनिक हतियार रोकथाम संगठन (ओपीसिडब्लू) को हेगस्थित कार्यालयमा गत अप्रिलमा आक्रमण गरेको आरोप लगाइएको थियो । ओपीसीडब्लूले उक्त घटनाबारे छानबिन गरिरहेको जनाएको छ । घटनापछि नेदरल्यान्डले रूसी राजदूतसँग सोधपुछ गरेको थियो ।
ट्रम्पद्वारा क्याभानगको बचाउ,"उनले भनिन्, डाक्टर फोर्डले बयानका बेला दिएका तथ्यका आधारमा मात्र राष्ट्रपतिले बोलेका हुन् । उनले उक्त तथ्यका आधारमा सिनेटले यौन आक्रमणका आरोपबारे निर्णय गर्नुपर्ने बताइन् । फोर्डले सर्वोच्च अदालतको न्यायाधीश पदको लागि ट्रम्पद्वारा मनोनीत ब्रेट क्याभानगले आफूलाई किशोरावस्थामा यौन आक्रमण गरेको आरोप लगाएकी हुन् । क्याभानोले भने उक्त आरोपको सशक्त प्रतिवाद गर्दै आएका छन् । यसैबीच, क्याभानोको नियुक्तिबारे निर्णय गर्न सिनेटमा शनिबार मतदान हुने जनाइएको छ ।"
इरानसँगको सन्धि तोड्ने अमेरिकी चेतावनी,इरानी विदेश मन्त्रालयले आईसीजेको आदेशले इस्लामिक गणतन्त्र इरानलाई समर्थन र अमेरिकी प्रतिबन्धको विरोधी कदम भएको प्रतिक्रिया दिएको थियो । गत मेमा अमेरिकाले तेहरानमाथि पुन: प्रतिबन्ध लगाएपछि इरानको अर्थतन्त्र खस्केको छ । इरानी मुद्राको मूल्यसमेत व्यापक घटेको छ । यसअघि अमेरिकी राष्ट्रपति डोनाल्ड ट्रम्पले आफ्नो देश र अधिकारीमाथि पक्षपातपूर्ण व्यवहार गरेको भन्दै आईसीजेमाथि प्रतिबन्ध लगाउने चेतावनी दिएका थिए ।
लेखा समितिको निर्देशन: चिनी प्रतिकिलो ६३ रुपैयाँ,"छानबिनका लागि उपसमिति गठनबिहीबारको लेखा समितिले चिनीमा कालोबजारी बढेको भन्दै छानबिनका लागि उपसमिति गठन गरेको छ । उपसमितिले सात दिनभित्र सुझावसहितको प्रतिवेदन बुझाउनुपर्नेछ । चाडपर्वका समयमा चिनी लगायतका उपभोग्य वस्तुको बजार भाउ वृद्धिका विषयमा छानबिन गर्न उपसमिति गठन गरेका छौं, समितिका सभापति, भरतकुमार शाहले भने । उनका अनुसार सांसद लेखराज भट्टको संयोजकत्वमा गठित उपसमितिमा सांसदहरू पार्वती डीसी चौधरी, चन्दा चौधरी, प्रदीप यादव र प्रेम आले सदस्य छन् ।"
नीतिगत अस्पष्टताले नेपालीलाई हैरानी,"प्रस्ट नीति नभएकै कारण दूतावाससँग सरकारले एनओसी अनिवार्य गरेका नौ मुलुकबाहेक अन्य मुलुक जान खोज्ने नेपालीलाई एनओसी जारी गर्ने प्रस्ट आधारसमेत छैन । सबैसँग टिकट र भिसा हुन्छ, कुन आधारमा जारी गर्ने वा नगर्ने ? परीक्षण गर्ने कुनै आधार छैन, अनुहार हेरेर निर्णय गर्नुपर्ने बाध्यता छ, दूतावासका एक अधिकारीले भने ।"
किबी जोनका लागि क्षेत्र छनोट,"कृषिको तथ्यांकअनुसार जिल्लामा प्रतिहेक्टर एक दशमलव ५३ टन किबीको उत्पादन हुन्छ । नेपालको पूर्वी क्षेत्रमा मात्रै पाँच लाख किलो किबी उत्पादन हुने गरेको तथ्यांक छ । १२ वर्षअघि जिल्लामा किबी खेती विस्तार थालिए पनि कृषक लक्षित कार्यक्रम नहुँदा समस्या चुलिँदै गएको छ । बजार व्यवस्थापन हुन नसक्नु, भण्डारण, प्राविधिक ज्ञानको अभाव जस्ता समस्या किबीमा देखिएका छन् ।"
भूकम्पपीडितलाई गोयन्काको सहयोग,"काठमाडौं (कास) गोयन्का समूहले नुवाकोटका भूकम्पपीडितलाई सहयोग गरेको छ । कम्पनीले नुवाकोट वाणिज्य संघमार्फत कार्य गर्ने गरी गोयन्का स्टिल्सको ६ लाख ३० र गोयन्का सिमेन्टको २ लाख ८५ हजारको चेक संघलाई हस्तान्तरण गरेको जारी विज्ञप्तिमा उल्लेख छ । गोयन्का स्टिल्सले ११ वर्षदेखि फलामे छड र सिमेन्टले १० वर्षदेखि ओपीसी, पीएससी र पीपीसी गरी तीनै प्रकारका सिमेन्टको उत्पादन गर्दै आएको जनाएको छ ।"
विजेतालाई यामाहा आर ३ प्रदान,काठमाडौं (कास) यामाहाको दसैं योजना विजय यात्रा को पहिलो साप्ताहिक लक्की ड्र का विजेतालाई यामाहा आर३ हस्तान्तरण गरिएको छ । नयाँबजारस्थित कालीगण्डकी अटोवक्र्सबाट एफजीएस एफआई मोटरसाइकल खरिद गरी विजेता बनेका सुवास गिरीलाई पुरस्कार प्रदान गरिएको जारी विज्ञप्तिमा उल्लेख छ । यामाहाको दसैं योजनामा यामाहा ब्रान्डका मोटरसाइकल र स्कुटर खरिद गर्ने ग्राहकले कम्तीमा सात हजार रुपैयाँदेखि एक लाख रुपैयाँसम्म नगद छुट पाउने कम्पनीले जनाएको छ ।
चीनमा नेपाल चिनाउने तस्बिर,"बोर्डका अनुसार, फोटो नेपालको आयोजना चीनमा भएको यो दोस्रो पटक हो । उक्त प्रदर्शनीमा चिनियाँ फोटोहरू पनि प्रदर्शनीमा राखिएका छन् । यस प्रदर्शनीले नेपाल र चीनबीचको सांस्कृतिक, ऐतिहासिक सम्बन्धलाई अझ बढी प्रगाढ बनाउने आशा गरिएको, बोर्डद्वारा जारी विज्ञप्तिमा उल्लेख छ । ती तस्बिरमा नेपालका विभिन्न स्थानहरू र पर्वहरू समेटिएका छन् । यसैबीच आइरिस फोटोग्राफरका नेपालसम्बन्धी तस्बिरहरू प्रदर्शनी बोर्डमा पनि राखिएका छन् । बोर्डले मासिक रूपमा आयोजना गरिरहेको ह्यास ट्याग फोटो नेपाल प्रदर्शनीअन्तर्गत अक्टोबर महिनामा हुने प्रदर्शनीमा आइरिस फोटोग्राफरले खिचेका नेपालका तस्बिरहरू प्रदर्शनी भइरहेका छन् । शुक्रबारदेखि सुरु हुने प्रदर्शनी सोमबारसम्म जारी रहनेछ । गैरआवासीय नेपाली संघसँगको सहकार्यमा हुने प्रदर्शनीमा ३५ फोटो रहनेछन् ।"
एनसेल योजनाका विजेतालाई नगद,काठमाडौं (कास) एनसेलले चाडपर्वको अवसरमा सञ्चालन गरेको रिचार्ज एन्ड विन अफरअन्तर्गत चौथो साताका विजेताहरूलाई नगद पुरस्कार हस्तान्तरण गरेको छ । प्रत्येक साता १० भाग्यशाली ग्राहकले जनही एक लाख रुपैयाँ जित्ने रिचार्ज एन्ड विन १० सातासम्म सञ्चालनमा रहने अफर भएको कम्पनीले जनाएको छ ।
नबिलका कार्ड होल्डरलाई छुट,"काठमाडौं (कास) नबिल बैंकका डेबिट, प्रिपेड तथा क्रेडिट कार्ड प्रयोगकर्ताहरूले नेपाल क्यान्सर अस्पताल र अनुसन्धान केन्द्रमा विशेष छुट र सुविधा पाउने गरी सम्झौता भएको छ । उक्त सम्झौताबमोजिम नेपाल क्यान्सर अस्पताल र अनुसन्धान केन्द्रले रेडियोविज्ञान, प्रयोगशाला तथा बेड चार्जमा १० प्रतिशतको विशेष छुटका साथै विकिरण चिकित्सा र ब्राच थेरापीमा ५ प्रतिशतको छुट पाउने जारी विज्ञप्तिमा उल्लेख छ ।"
शिवम् सिमेन्टको सहयोग,काठमाडौं (कास) शिवम् सिमेन्टले राजधानीका ट्याक्सी चालकलाई ज्याकेट वितरण गरेको छ । नेपाल सरकार तथा यातायात व्यवस्था विभागले ट्याक्सी चालकलाई ज्याकेट अनिवार्य गरेको भन्दै कम्पनीले सहयोगस्वरूप ज्याकेट वितरण गरेको जारी विज्ञप्तिमा उल्लेख छ ।
अपी आरोहण टोली बाटो नपाउँदा फिर्ता,स्थानीय वन्यजन्तु तथा वनस्पतिको संरक्षण र पर्यापर्यटनको विकासबाट स्थानीयको आयस्तरमा वृद्धि गर्ने उद्देश्यले ८ वर्ष अगाडि स्थापना भएको अपी नाम्पा संरक्षण क्षेत्र कार्यालयले हालसम्म जिल्लाका मुख्य तथा संरक्षण क्षेत्रभित्र पर्ने पर्यटकीय स्थलहरूको पदमार्गको निक्र्यौल गर्न नसक्नु दु:खद भएको टोलीको भनाइ छ । अपी हिमाल गाउँपालिका १ थाइकोटबाट अपी बेसक्याम्प पुग्न तीन दिन लाग्छ । उक्त बाटोमा कुनै किसिमको बस्ने तथा ओत लाग्नेसमेत ठाउँ भेटिएन । पर्यटन बोर्डले उपलब्ध गराएको नक्सा पुराना भएकाले बेसक्यामसम्म पुग्न समस्या झेल्नुपरेको तामाङले बताए ।
मलखादमा कालोबजारी,"मलखादका लागि १५ अर्ब अनुदान हुनुपर्नेमा ६ अर्ब मात्र रहेकाले समस्या हुँदा अब कृषकले आठ सय प्रतिबोरा पर्नेमा कालोबजारी भई १६ सयमा किन्नुपर्ने बाध्यताको अन्त्य गरिने बताए । उनले एक हजारमा सहज उपलब्ध हुने वातावरण बनाउन आफू लागिपरेको मन्त्री खनालले बताए । जमिनको खण्डीकरण, राष्ट्रियकरण र चक्लाबन्दीको सम्भावना हाल नरहेकाले सामूहिक खेती प्रणालीमै कृषकलाई उत्साहित गरी कृषिका नयाँ उद्योग सञ्चालनमा जोड दिने उनले जनाए । कृषिजन्य वस्तुको आयात एक सय ३५ अर्ब रुपैयाँ रहेको र निर्यात १२ अर्बमात्र भएकाले अब बर्सेनि एक वस्तुको आयात बन्द गर्न लागिपरेको उनले बताए । मन्त्री खनालले कमलामाई नगरपालिका ४ को चुवाबोटेमा सुरु हुन लागेको सामूहिक खेती र गोलन्जोर गाउँपालिकाको तीनकन्यामा जुनार खेतीको अवलोकन गरे ।"
समितिले माग्यो स्पष्टिकरण,"समितिले झा नेतृत्वको प्राधिकरणमा व्यापक अनियमितता भएको ठहर गर्दै थप अनुसन्धान गर्न सरकारलाई सुझाव समेत दिएको छ । तर, सरकारले उक्त समितिको प्रतिवेदनलाई गोप्य राख्दै झालाई नै पुन: प्राधिकरण अध्यक्षमा नियुक्त गरेपछि त्यसको व्यापक आलोचना भइरहेको छ ।"
डलरको भाउ ११८ नाघ्यो,नेपालले पर्यटन र निर्यातमा राम्रो सुधार गरेर पनि डलर बलियो हुनुको लाभ लिन सक्छ । यो अवस्थामा धेरै भन्दा धेरै विदेशी पर्यटक भित्र्याउन र निर्यात बढाउन सके डलर वृद्धिको लाभ नेपालले लिन सक्ने छ । दुर्भाग्य नेपालका ती सबै क्षेत्र कमजोर छन् ।
नेप्से घट्यो,"कारोबार भएका कम्पनीमध्ये ४७ कम्पनीको सेयरमूल्य बढ्यो, ९१ कम्पनीको सेयर मूल्य घट्यो र बाँकी २७ कम्पनीको सेयर मूल्य स्थिर छ । यस दिन सबैभन्दा बढी होटल समूहको परिसूचक १४३ प्रतिशतले घट्यो । यसैगरी, लघुवित्त समूहको परिसूचक ०७५, विकास बैंकको ०२८, उत्पादन तथा प्रशोधन समूहको ०२७, बंैकिङको ०२६, निर्जीवन बिमाको ०२५, अन्य समूहको ०११ प्रतिशत र जलविद्युत् समूहको परिसूचक ००८ प्रतिशतले घटेको नेप्सेले जनाएको छ ।"
पसलैपिच्छे कैफियत,"धमाधम अनुगमन चाडपर्व नजिकिएसँगै पश्चिम नवलपरासीमा बजार अनुगमन सुरु भएको छ । पहिलेजस्तै दसैं आएपछि अनुगमनले निरन्तरता पाएको हो । अहिले खाद्यान्न, लत्ताकपडा र पेय पदार्थको कारोबार बढेको छ । कारोबारसँगै कालोबजारी पनि बढेको जनाउँदै स्थानीय तह, प्रशासन, उद्योग वाणिज्य संघ, उपभोक्ता संरक्षण मञ्च र सरोकारवाला सहभागिता टोलीले मुख्य बजारमा अनुगमन थालेको घरेलु तथा साना उद्योग कार्यालय परासीका प्रमुख नन्दलाल पौडेलले बताए । परासी, सुनवल, बर्दघाट, गोपीगन्ज र भित्री बजारमा अनुगमन गरिएको छ । यस वर्ष गाउँका पसल र होटलमा पनि निरीक्षण गरिएको छ । उनका अनुसार गत वर्ष मुख्य बजार र राजमार्ग आसपासमा मात्र अनुगमन गरिएको थियो । (पूर्वी रुकुमबाट हरि गौतम, नेपालगन्जबाट ठाकुरसिंह थारू, कपिलवस्तुबाट मनोज पौडेल र पश्चिम नवलपरासीबाट नवीन पौडेल)"
समृद्धिका लागि आर्थिक मुद्दा प्राथमिकता,"संघका वरिष्ठ उपाध्यक्ष प्रकाश मुन्धुडाले मुलुकमा रोजगारी सिर्जना गर्नका लागि सडक, खानेपानीलगायतको संरचना निर्माण गरी उद्योग स्थापना गर्ने वातावरण तयार गर्नुपर्नेमा जोड दिए । संगठनका उपाध्यक्ष राकेश सुरानाले पनि अब आर्थिक क्षेत्रका मुद्दाहरूलाई प्राथमिकताका साथ उठान गरेर समस्या समाधानमा प्रभावकारी भूमिका खेल्नुपर्नेमा जोड दिए ।पर्यटन व्यवसायी भविश श्रेष्ठले विराटनगर विमानस्थलबाट लुक्लाका लागि नियमित उडानको व्यवस्था भए प्रदेश १ ले पर्यटन व्यवसायको क्षेत्रमा फड्को मार्ने बताए । उनले प्रदेशमा पर्यटन क्षेत्रको विकासका लागि पर्यटन व्यवसायमैत्री ऐन कानुन निर्माण हुनुपर्नेमा जोड दिए । उनले यहाँका पर्यटकीय क्षेत्रहरूको बारेमा मिडियाहरूले महत्वसाथ स्थान दिएर प्रचारप्रसार गरिदिन आग्रह गरे ।"
लालबाबु र पल्लवी उदीयमान,१०५ केजीमाथि तौलमा स्वर्ण जितेका आर्मीका पुकार गुरुङले स्न्याचमा ११५ केजी र क्लिनमा १३० केजी भार उचाले । रजत जितेका बाराका आदर्शकुमार गुप्ताले स्न्याचमा ५६ र क्लिन एन्डमा ७० केजी उचाले । जुनियरतर्फ कञ्चनपुरका सागर भण्डारीले स्न्याचमा ९७ र क्लिन एन्डमा १२५ केजी उचालेर स्वर्ण जिते । रूपन्देहीका प्रवीण नेपालीले स्न्याचमा ६० र क्लिन एन्ड जर्कमा ७० केजी उचालेर रजत थापे ।
मेसीको दुई गोल नेयमरको ह्याट्रिक,एन्टोइन ग्रिज्मनले दुई गोल गर्दा गत सिजन युरोपा लिगको उपाधि जितेको एट्लेटिको म्याड्रिडले क्लब ब्रुजलाई ३१ ले हरायो । समूहमा मोनाकोलाई ३० ले हराउँदै बोरुसिया डर्टमन्ड अंकतालिकाको शीर्षस्थानमा पुग्यो । समूह डी मा वेस्टन मकेनीको ८८ औं मिनेटको गोलसँगै साल्केले लोकोमोटिभ मस्कोलाई १० ले हरायो । पोर्टोले पनि गालाटासरेलाई सोही अन्तरमा हरायो ।
शुभम् र सुनिरालाई स्वर्ण,काठमाडौं (कास) दाङका शुभम् खनाल र काठमाडौंकी सुनिरा थापाले एनएसटीए जुनियर उमेरसमूह सफ्ट टेनिसमा स्वर्ण पदक जितेका छन् । बिहीबार यू१५ सिंगल्सतर्फ ब्वाइजमा शुभम् र गल्र्समा सुनिरा उपाधि जिते । दाङकै योगेशकुमार भण्डारी र मोरङकी आभना कार्की दोस्रो भए । यू१८ ब्वाइज सिंगल्समा मोरङका आशिष बोहराले काठमाडौंका बृजेश पाण्डेलाई हराएर स्वर्ण जिते । गल्र्समा कैलालीकी भावना पनेरुले मोरङकी अभिलाषा लामिछानेलाई हराउँदै स्वर्ण जितिन् । नेपाल सफ्ट टेनिस संघद्वारा आयोजित प्रतियोगिताको यू२१ सिंगल्सको ब्वाइजमा युकेश योञ्जन र गल्र्समा श्रेया राईले शीर्षस्थान हात पारे । दुवै मोरङका हुन् । दक्षिण कोरियामा नोभेम्बर १८ देखि २५ सम्म हुने तेस्रो विश्व जुनियर सफ्ट टेनिस च्याम्पियनसिपलाई खेलाडी छान्न प्रतियोगिता गरिएको जनाइएको छ ।
युगान्डाविरुद्ध जित,"काठमाडौं (कास) जर्जियामा भइरहेको ४३ औं चेस ओलम्पियाडमा नेपाली पुरुष टोलीले युगान्डालाई ३१ अंक अन्तरले हराएको छ । यो जितले नेपालको उपाधि होड कायमै छ । नवौं चरणको खेलपछि नेपालसँग १० अंक पुगेको छ । समूह डी मा नेपाल दोस्रो स्थानमा छ । समान १० अंक बनाएका दक्षिण कोरिया शीर्ष र श्रीलंका तेस्रो स्थानमा छन् । ३० देश सहभागी यस समूहमा बाँकी दुई खेलमा सफलता पाए नेपालले पदक जित्नेछ । नवौं चरणमा रिजेन्द्र राजभण्डारी, नेपाल च्याम्पियन मदनकृष्ण कायस्थ, विवेक थिङ र हिमाल लामा विजयी भए । दसौं चरणमा नेपालले बलियो चिलीसँग खेल्नेछ । महिलातर्फ नवौं चरणमा नेपाली टोली ट्रिनिडाड एन्ड टोबागोसँग ३१ अंकले हारेको छ । नेपालकी सिन्दिरा जोशी र मोनालिसा खम्बुले बराबरी खेले भने सुशीला गुरुङ र सुजना लोहनी पराजित भए ।"
ईपीएल मंसिर २२ देखि,"फ्रेन्चाइजहरूले नाम चलेका विदेशी खेलाडी र विदेशी प्रशिक्षक ल्याउन खोजिरहेको जनाउँदै अख्तरले विदेशीहरू पैसाको विषयभन्दा पनि नेपालमा आएर खेल्न आतुर रहेको सुनाए । काठमाडौं किंग्सले आउँदो सिजनका लागि जिम्बावेका सिकन्दर राजा, आयरल्यान्डका केविन ओब्राइन र यूएईका कप्तान रोहन मुस्ताफालाई लिइसकेको जनाइएको थियो ।"
झरना क्वाटरफाइनलमा,विदेशी खेलाडीसहित मैदान छिरेको आयोजक झरनालाई पहिलो हाफमा सौभाग्यले गोलरहित रोकेको थियो । दोस्रो हाफमा दुई अफ्रिकन खेलाडीले गोल गर्दै झरनालाई विजयी गराए । घरेलु दर्शकको साथ पाएको झरनाबाट ४८ औं मिनेटमा दौडाले पहिलो गोल गरे । ५३ आंै मिनेटमा अर्का अफ्रिकन खेलाडी म्याक्सवेलले गोल थपे । झरनाका असल तुलाचन म्यान अफ द म्याचबाट पुरस्कृत भए । शुक्रबार न्यु भैरव एफसी नवलपरासी र फुलबारी गाइज बुटवलबीच प्रतिस्पर्धा हुने संयोजक नगेन्द्र छन्त्यालले बताए ।
फेरि गल्ती !,फेसबुक एकाउन्टमा ह्याकरको पहुँचले प्रयोगकर्ताको फेसबुक एकाउन्टमात्रै नभई फेसबुक एकाउन्टमार्फत साइन इन गरिएका अन्य साइटहरूमा पनि पहुँच पुग्ने विश्लेषकहरू बताउँछन् । कुनै प्रयोगकर्ताले फेसबुक एकाउन्टमार्फत टिन्डरजस्ता एपहरू साइन इन गरेका छन् भने एकाउन्टको पासवर्ड लिक हुँदा त्यहाँ पनि ह्याकरको पहुँच पुग्न सक्छ । प्रयोगकर्ताले यस्तो समस्याबाट छुटकारा पाउन हरेक एकाउन्टमा छुट्टाछुट्टै पासवर्ड राख्नुपर्ने विज्ञहरूको सुझाव छ । एजेन्सीहरूबाट
शक्तिशाली बियोन्से,यसअघि सन् २०१४ मै फोब्र्स म्यागजिनले बियोन्सेलाई विश्वका शक्तिशाली सेलिब्रेटीको सूचीमा राखेको थियो । मनोरञ्जन क्षेत्रमा उनी सबैभन्दा शक्तिशाली मानिएको थियो । यसपालि फेरि उनलाई उस्तै प्रतिष्ठा मिलेको छ । एजेन्सीहरूबाट

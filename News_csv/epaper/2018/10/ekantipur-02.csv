शीर्षक,विवरण
चिनीमा मनलागी,"उनले सहरी क्षेत्रमा ८५ रुपैयाँमा बिक्री नभएको दाबी गरे । मुख्य क्षेत्रमा ८५ रुपैयाँ छैन, उनले भने, तर भित्र बजारमा हुन सक्छ । सीमित स्रोतसाधनका कारण अनुगमन गर्न त्यहाँ पुग्न सकेका छैनौं ।"
१ अर्ब ६९ करोडको खेल,"व्यवसायीले औपचारिक रूपमा चिनीको मूल्य घोषणा गरेका छैनन् । तर, अनुगमन गर्ने जिम्मेवारी पाएको वाणिज्य आपूर्ति तथा उपभोक्ता संरक्षण विभागले उद्योगको गेट मूल्य, थोक र खुद्रासमेत जोडदा ७० रुपैयाँभन्दा बढी नपर्ने जनाएको छ । व्यवसायीले बढी मूल्य लिएनलिएको सन्दर्भमा अनुगमन गर्न पनि आपूर्ति मन्त्रालयलाई समितिले निर्देशन दिएको छ । व्यावसायिक संस्थाहरूको विवरण सार्वजनिक गरी कानुनबमोजिम कारबाहीका लागि ७ दिनभित्र पेस गर्न निर्देशन दिन्छु, समिति सभापति शाहले भने ।"
गोदावरीमाथि १९६ पहिरो,"पूर्वसचिव रामेश्वर खनालले चुरे समितिको नेतृत्व गर्दा चुरेको पहिरो नियन्त्रणलाई प्राथमिकता दिएका थिए । उनकै सोचअनुसार बढी क्षति निम्त्याउन सक्ने खतरा भएका स्थानमा चुरेको पहिरो अध्ययन गरी नियन्त्रणको काम अघि बढाइएको थियो । उनीपछिको नेतृत्वले त्यसमा खासै चासो देखाएको देखिन्न । पूर्वदेखि पश्चिमसम्मै चुरेबाट निम्तिएका पहिरोले राजमार्ग र आसपासका बस्तीलाई विनाश गर्न सक्ने भएकाले नियन्त्रण गर्नुपर्छ भन्नेमा हामी एकमत थियौं, खनाल नेतृत्वको समितिमा बोर्ड सदस्य भएर काम गरेका दनुवारले भने, चुरे समितिले पहिरोको अवस्था बुझेर काम गर्न सुरु गरेको भए अहिलेजस्तो विकास आयोजना चुरे र वन क्षेत्रतिर सोझिने थिएनन् ।"
जुर्मुराए जग्गा दलाल,"राजधानीदेखि पूर्वउत्तरतर्फ तेघरीको २१ बिघा खेत पहिल्यै प्लटिङ भइसकेको भट्टले बताए । पहिला त्यो प्लटिङ भएको जमिनको प्रतिघडेरी ३० लाखदेखि ४० लाख थियो, भट्टले भने, राजधानीको चर्चा चलेपछि १ करोडसम्म पुगेको छ । प्रस्तावित राजधानीको वन क्षेत्रसँग जोडिएको अतिक्रमित जग्गाको समेत किनबेच सुरु भएको उनी बताउँछन् । उनका अनुसार दर्ता नभएको ऐलानी जमिनकै प्रतिकट्ठा १५ लाखदेखि २० लाखसम्म पुगेको छ ।"
कोस्टारिका संसारकै खुसी देश,करीव ५० लाख जनसंख्या भएको देशका पूर्वराष्ट्रपति लुइस गुइलेर्मो सोलिसले वातावरण र स्वास्थ्य समस्याबाट बच्न देशको सुशासन ढाँचा परिवर्तन गरेका थिए ।
पहाडमा २० वर्ष पुराना गाडी,"काठमाडौं (कास) सरकारले २० वर्ष पुराना गाडी पहाडमा चलाउ दिने तयारी गरेको छ । २० वर्ष पुराना गाडीलाई जीर्ण भन्न मिल्दैन, भौतिक पूर्वाधार तथा यातायात मन्त्रालयका सचिव मधुसूदन अधिकारीले सार्वजनिक लेखा समितिमा भने, इन्जिन राम्रो नै हुन्छ । त्यसकारण पहाडमा चलाउने निर्णय गरेर स्वीकृतिका लागि मन्त्रिपरिषद्मा पठाएका छौं । पुराना गाडीले प्रदूषण बढाएको भन्दै २०७४ चैत १ देखि मुलुकभर २० वर्ष पुराना गाडी सञ्चालनमा रोक लगाइएको थियो । २०७३ फागुनमै यस्ता गाडी हटाउने निर्णय भए पनि कार्यान्वयनमा आउन सकेको थिएन । प्रदूषण बढाउने, खर्चिलो हुने र दुर्घटना बढाउने भएकाले पुराना गाडी हटाइनुपर्ने यातायात व्यवस्था विभागका एक अधिकारीले बताए ।"
थानकोट सडक एक साता राति बन्द,काठमाडौंं (कास) काठमाडौं आउजाउ गर्ने प्रमुख नाका थानकोटपीपलामोड सडक खण्डमा सोमबारदेखि ७ दिनका लागि राति यातायात बन्द गरिएको छ । सडक डिभिजन कार्यालय काठमाडौं२ का अनुसार उक्त खण्डमा सडक मर्मतसम्भार (अस्फाल्ट ओभरले) को काम सुरु भएकाले असोज २२ सम्म राति ८ बजेदेखि बिहान ५ बजेसम्म यात्रु र मालवाहक गाडी चलाउन बन्द गरिएको हो ।
प्रतिवेदन सार्वजनिक गर,"सभापति श्रेष्ठले मिडियालाई निषेध गर्ने आफ्नो मनसाय नरहेको दाबी गर्दै सुरक्षा निकायका प्रतिनिधिले आफ्ना कुरा खुलस्त राख्न सकुन् भनेर मात्र सञ्चारकर्मीलाई रोकेको जनाइन् । मिडियालाई निषेध गरेको भनेर नबुझ्नु होला, उनले भनिन्, गृह मन्त्रालय र सुरक्षा निकायसँगको ब्रिफिङका बेला मात्रै हो, अरू बैठकमा रोकिँदैन ।"
राजधानी तोक्न रस्साकसी,"प्रदेश ५ को अवस्था पनि फरक छैन । राजधानी दाङमा हुनुपर्ने ठूलो दबाब रहेका बेला तत्कालीन सरकारले बुटवललाई अस्थायी केन्द्र तोकिदियो । सुरुदेखि नै दाङलाई राजधानी बनाउनुपर्ने लबिइङ मा लागेका नेकपाका नेता शंकर पोखरेल त्यहाँका मुख्यमन्त्री छन् । तर, राजधानी दाङ सार्ने वा बुटवलमै राख्ने विषयमा उनले निर्णय गराउन सकिरहेका छैनन् । जबकि त्यहाँ पनि सत्तारूढ दलको दुई तिहाइ बहुमत सुरक्षित छ । प्रदेश ५ का आन्तरिक मामिला तथा कानुनमन्त्री कुलबहादुर केसीले राजधानी र नामका सन्दर्भमा संसदीय समितिमार्फत अध्ययनको काम भइरहेको बताए ।"
कर फस्र्योट आयोग अर्धन्यायिक,"कर निर्धारण अर्धन्यायिक निर्णय हो भने कर असुली प्रशासनिक प्रक्रिया हो । कर फस्र्योट आयोगले अधिकार प्रत्यायोजन गरेकाले त्यसलाई प्रशासनिक प्रकृतिको निकाय मान्नुपर्ने देखिन्छ । तर सर्वोच्च अदालतले आयोगलाई अर्धन्यायिक निकाय किटान गरिदिएको छ । प्रशासनिक वा अर्धन्यायिक निकाय, जे भने पनि प्रमाण नहेरी कुनै आधारबिनै गरेका निर्णयप्रति पदाधिकारी जवाफदेही हुनैपर्छ, लामो समय भ्रष्टाचार मुद्दाको अनुसन्धान गरेका पूर्वनायब महान्यायाधिवक्ता चेतनाथ घिमिरेले भने, प्रमाणबिना, हचुवाका भरमा कुनै पदाधिकारीले निर्णय गरेका रहेछन् भने जुनसुकै निकायका पदाधिकारीले उन्मुक्ति पाउँछन् भन्न मिल्दैन ।"
सांसदको प्रश्न सिन्डिकेट कहाँ हट्यो ?,"१३ स्थानमा नागरिक सहायता कक्ष, ३२ स्थानमा रिफ्रेस सेन्टर, १४ जिल्लामा टाइम कार्ड व्यवस्था गरिएको उनले जानकारी दिए । गाडी बिग्रेमा तत्काल उद्धारका लागि थानकोटमा दुइटा याकर व्यवस्था गरिएको उनले बताए ।"
चिकित्सकलाई कारबाही सिफारिस,"साथै समितिले मुलुकभरका अस्पतालमा भएका घाउजाँच केस फाराम, शारीरिक जाँच प्रतिवेदन, शव परीक्षण प्रतिवेदनलगायत स्वास्थ्य परीक्षण प्रतिवेदन तुरुन्त अनुसन्धान अधिकारीलाई उपलब्ध गराउनका लागि स्वास्थ्य मन्त्रालयलाई लेखी पठाउने निर्णय समेत भएको महान्यायाधिवक्ता खरेलले कान्तिपुरलाई जानकारी दिए । मुलुकी फौजदारी कार्यविधि संहिता ऐन, २०७४ को दफा २२ को उपदाफा ४ मा परीक्षण प्रतिवेदन ३ दिनभित्रै अनुसन्धान अधिकारीलाई उपलब्ध गराउनुपर्ने उल्लेख भए पनि कार्यान्वयनमा ढिलाइ भएको छ । त्यस्तै बलात्कारसम्बन्धी मुद्दा, अपहरण वा शरीर बन्धकसम्बन्धी कसुरलगायतको अदालतमा निरन्तर सुनुवाइ हुने भएकाले त्यसको प्रभावकारी कार्यान्वयनका लागि नेपाल प्रहरी र सबै सरकारी वकिल कार्यालयलाई लेखी पठाउने निर्णयसमेत समितिले गरेको छ ।"
सडक बनाउँदै भत्काउँदै,"कालोपत्रेको मोटाइ कम भएका कारणले पनि त्यति राम्रो र चिल्लो नदेखिएको हुन सक्छ । अहिले भत्काएर नयाँ बनाउन लागेको तीन सय मिटरमा २० सेन्टिमिटर मोटो कालोपत्रे हुने भएपछि अन्यत्र पनि दुई तह कालोपत्रे थप्नुपर्छ होला, निर्माण व्यवसायी श्रेष्ठ कन्स्ट्रक्सनका म्यानेजर रेग्मीले भने । कुल ५० मिटर चौडा यो सडकमा बीचमा दुई मिटर चौडा डिभाइडर रहेको छ ।"
वडासचिव नहुँदा सेवा प्रभावित,जिल्लाको उत्तरी क्षेत्रमा पर्ने थाहा नगरपालिकाकामा ४ वटा वडा सचिवविहीन छन् । अहिले उक्त वडा सामाजिक परिचालककै भरमा चलिरहेको छ । नगरपालिकामा १२ वटा वडा छन् । मकवानपुरका १० स्थानीय तहमा १०२ वटा वडा छन् । ३६ वटा हालसम्म पनि सचिवविहीन छन् । ६६ वटा वडामा मात्रै सचिव छन् । स्थानीय तहको सबैभन्दा तल्लो अर्थात् नागरिकसँग प्रत्यक्ष जोडिने वडा कार्यालयमा कर्मचारीको अभावले काम प्रभावकारी हुन नसकेको कैलाश गाउँपालिकाका सामाजिक कार्यकर्ता नरेन्द्र रिजाल बताउँछन् ।
उधारोकै भरमा कार्यालय,"दसैं नजिँकै जाँदा कर्मचारीहरू पिरोलिएका छन् । चाडवाड आइसक्यो, सहकारी तथा भवन डिजिन कार्यालयका आत्माकुमार शाहले भने । करारमा रहेका लामो समयदेखि काम गर्दै आएका कर्मचारी बिदा भइसके ।"
बामे सर्दै प्रदेश सरकार,"हेटांैडा (कास) प्रदेश ३ का मुख्यमन्त्री डोरमणि पौडेलले प्रदेश सरकार बामे सर्दै गरेकाले अहिले दौडेन भनेर आलोचना गर्नु पूर्वाग्रही हुने बताएका छन् । प्रदेश सरकार बामे सर्ने बाटोसम्म थिएन, ७ महिनामा ट्रयाक खोल्नेसम्म काम गरेका छौं, अब बिस्तारै हिँड्छांै, उनले भने । पत्रकार महासंघ मकवानपुर शाखाको १५औं साधारणसभाको सोमबार उद्घाटन गर्दै उनले प्रदेश सरकार सफल नभए संघीयता पनि सफल नहुने बताए । मुलुकले समृद्धिको बाटो तय गरेकाले सञ्चारकर्मीहरूले आमनागरिकलाई त्यही बाटोतर्फ उन्मुख गराउन उनले आग्रह गरेका थिए । कार्यक्रममा प्रदेश ३ आन्तरिक मामिला तथा कानुनमन्त्री शालिकराम जमरकट्टेलले अहिलेको विकासको मोडेलले मुलुक समृद्धिको बाटो हिँड्न नसक्ने बताए । विकासका मोडेलहरू ठीक नभएकाले मुलुकले गति लिन नसकेको विचार व्यक्त गरेका थिए । लाखांै योजनाका कनिका छरेको जसरी बजेट छरेर परिणाम हात नलाग्ने उनले बताए ।"
हत्या आरोपमा ४ पक्राउ,"नुवाकोट (कास) दुप्चेश्वर गाउँपालिका ६ रामतीका शिक्षकको हत्या आरोपमा ४ जनालाई प्रहरीले पक्राउ गरेको छ । नवज्योति प्राविका ५३ वर्षीय प्रधानाध्यापक गणेश पण्डितको हत्या आरोपमा ३१ वर्षीय राजकुमार तामाङ, ढाडखर्कका १९ वर्षीय महेन्द्र तामाङ, ३६ वर्षीय दीपबहादुर तामाङ र २४ वर्षीय सुरेन्द्र तामाङलाई पक्राउ गरिएको जिल्ला प्रहरी कार्यालयका एसपी वसन्तबहादुर कुँवरले बताए ।"
दुई सय धुरी विद्युत्विहीन,नुवाकोट (कास) ६ दिनदेखि पञ्चकन्या गाउँपालिका ३ को पूरै गाउँ अन्धकार छ । चटयाङ परेर ट्रान्सफर्मर जलेपछि उक्त वडाको २ सय घरधुरी अन्धकारमा बस्न बाध्य भएको हो । बिजुली सुचारु गर्न विद्युत् प्राधिकरण त्रिशूली वितरण शाखालाई पटकपटक भनिएको गाउँपालिका प्रमुख तेजबहादुर तामाङले बताए । बिजुली नहुँदा स्थानीयवासीलाई दसंै नजिक आइसकेकाले कुटानी पिसानी गर्न समस्या भएको छ ।
सुपथ मूल्य पसल सञ्चालन हुने,"हेटौंडा (कास) चाडपर्वलाई लक्षित गरी मकवानपुर उद्योग वाणिज्य संघको व्यवस्थापन र जिल्ला प्रशासन मकवानपुरको निगरानीमा हेटौंडामा सुपथ मूल्य पसल सञ्चालन गरिने भएको छ । जिल्ला प्रशासन कार्यालय मकवानपुरमा सोमवार मकवानपुरका व्यवसायी संघ, संगठनका पदाधिकारीहरूसँग भएको छलफलले एकीकृत सुपथ मूल्य पसल सञ्चालन गर्ने निर्णय गरेको हो । छलफलमा प्रजिअ अस्मान तामाङले उपभोक्ताको हितविपरीत सम्झौता नहुने बताएका छन् ।"
उपकरण खरिदमा न्याम्सको अनियमितता,"एउटै मोडलको उपकरण सस्तोमा नकिनी अर्को महँगो मूल्य हालेर किन्नुको कारण पाउँ भनिएको भन्दै हिमालयनले न्याम्सलाई निवेदन दिए, असार २८ गते । हिमालयनले निवेदनको कुनै प्रतिक्रिया पाएनन् । सार्वजनिक खरिद नियमावली, २०६३ अनुसार खरिदसम्बन्धी निवेदन परेमा संस्थाले निवेदकलाई पाँचदिनभित्र लिखित जवाफदिनुपर्ने हुन्छ । न्याम्सले भने जवाफ दिनुको साटो बायोमेडसँग टेन्डर सम्झौता गर्यो, ७० प्रतिशत रकम भुक्तानी पनि गर्यो । खरिद ऐनअनुसार यो निर्णय गलत छ ।"
सुधारिँदै सामुदायिक विद्यालय,सुशील भैरव र महेन्द्र आधारभूत गाभिए सूर्यविनायक नगरपालिकाले नगरभित्र सञ्चालित सुशील भैरव र महेन्द्र आधारभूत विद्यालयलाई समायोजन गरी कटुञ्जे आधारभूत विद्यायल बनाएको छ । सामुदायिक विद्यालय सुधारका लागि न्यून विद्यार्थी भएका विद्यालयलाई समायोजन गरी कक्षा सञ्चालन थालेको शिक्षा शाखा प्रमुख जीवन नेपालले बताए । समायोजन गर्नुअघि सुशील भैरवमा २० र महेन्द्र आधारभूतमा ५८ विद्यार्थी अध्ययनरत थिए ।
टोखा गणेश र कुमारीको परम्परा नासिँदै,"अहिले जेनतेन गणेश र कुमारीको प्रथा सञ्चालन हुँदै आइरहेको नेवा गुठी टोखाका अध्यक्ष देवराज डंगोल भन्छन्, राज्यले बसन्तपुर, भक्तपुर, पाटन र नुवाकोटका कुमारीलाई शौक्षिक, जीवनयापनलगायत भत्ताको समयसापेक्ष व्यवस्था गरेको छ । तर, टोखामा केन्द्रीय र स्थानीय स्तरबाट हेला भएको छ । उनले विश्वसामु परिचित हुँदै गएको मुलुकको कुमारी संस्कृति जोगाइराख्न मुस्किल परेको बताए ।"
७ जुवाडे पक्राउ,"भक्तपुर (कास) महानगरीय प्रहरी वृत्त जगातीले १ लाख ३० हजार रुपैयाँ नगदसहित ७ जुवाडे पक्राउ गरेको छ । भक्तपुर नगरपालिका इताछें घर भई बाराही बस्ने ४४ वर्षीय जीवन शाहीको कोठामा जुवातास खेली रहेको अवस्था प्रहरीले ७ जुवाडे पक्राउ गरेको जनाएको छ । प्रहरीका अनुसार पक्राउ पर्नेहरूमा जुवा खेलाउने जीवन शाही, झापा हल्दीबारी गाउँपालिका घरभई सूर्यविनायक बस्ने ४१ वर्षीय मदनकुमार राजवंशी, रामेछाप सुनपाती गाउँपालिकाका ३९ वर्षीय विवेक लामा, सूर्यविनायक नगरपालिका कांक्राबारीका २८ वर्षीय विक्रम तामाङ, धनुषा बटेश्वर गाउँपालिकाका २५ वर्षीय सन्तोष श्रेष्ठ, सर्लाही लालबन्दी नगरपालिकाका ३० वर्षीय बलबहादुर खत्री र रामेछाप लिखु गाउँपालिकाका ३८ वर्षीय सुकराम तामाङ छन् । उनीहरूको साथबाट नगदसहित १२ बुक तास बरामद गरेको प्रहरीले जनाएको छ ।"
चाडपर्वमा सुरक्षा व्यवस्था कडा,"ललितपुर (कास) प्रहरीले जिल्लामा चाडपर्वलाई लक्षित गरेर सुरक्षा व्यवस्था कडा बनाएको जनाएको छ । वित्तीय संघसंस्था, क्लब, बुद्धिजीवी, राजनीतिक दलका पदाधिकारीसँग गरिएको अन्तरक्रियाको निष्कर्षपछि सुरक्षा व्यवस्था कडा पारिएको महानगरीय प्रहरी परिसर जावलाखेलले जनाएको छ । प्रहरीका अनुसार दसैं, शुभदीपावली तथा छव पर्वलाई लक्षित गरेर चोरी तथा आपराधिक घटन हुन नदिन २४ सै घण्टा शान्ति सुरक्षा कायम गर्न एक हजार ९७ जना प्रहरी परिचालन गरिएको छ । महानगरीय प्रहरी परिसर जावलाखेल प्रवक्ता प्रहरी उपरीक्षक शेखर खनालले विशेषगरेर बैक, भीडभाड हुने स्थान, मठमन्दिनरमा सिभिलमा प्रहरी खटाइएको बताए । जनचेतनामूलक कार्यक्रमका लागि टोलटोलमा प्रहरी परिचालन गरिएको छ, उनले भने, साइकल गस्ती, जिल्लामा आवतजावत गर्ने १९ नाका तथा ११ स्थानमा आकस्मिक चेकिङका लागि सादा पोसाकमा प्रहरी परिचालन गरिएको छ ।"
एकै दिन ७ स्थानमा चोरी,"काठमाडौं (कास) आइतबार उपत्यकाका विभिन्न ७ स्थानमा चोरीका घटना भएका छन् । काठमाडौंमा ५ तथा भक्तपुर र ललितपुरमा ११ चोरीका घटना भएको प्रहरीले जनाएको छ । जसमा १८ लाखभन्दा बढी मूल्यका सामान र नगद चोरी भएका छन् । शंखरापुर नगरपालिकाको लप्सेफेदीमा सुवर्ण श्रेष्ठको घरबाट नगद र सुन गरी १ लाख ५ हजार रुपैयाँ बराबरको चोरी भएको छ । काठमाडौं महानगरपालिका१६ नर्सरी चोक बस्ने उद्धव निरौलाको घरबाट डेढ लाख मूल्यका सुनका गहना चोरी भएका छन् । बुढानीलकण्ठ नगरपालिकाको सुन्दर बस्तीमा लक्ष्मी शर्मा बरालको घरबाट ल्यापटप, टीभी र नगद गरी डेढ लाख बराबरको सामान चोरी भएको प्रहरीले जनाएको छ । सरस्वती नगर डेरा गरी बस्दै आएका रामेछापका सुजित घिसिङको कोठाबाट १ लाख ३३ हजार मूल्यका गहना र सामान चोरिएका छन् । त्यसैगरी, गोकर्णेश्वर नयाँ बस्तीमा हरिकुमार खत्रीको घरबाट सुनका गहना र नगद गरी ५ लाख ८० हजारभन्दा बढीको सामान चोरी भएको छ । ललितपुरको सुनाकोठीमा सूर्य कला शाहको घरमा गहना र नगद ५० हजार गरी २ लाख ५९ हजार बराबरको चोरी भएको छ । यसैगरी भक्तपुरको दधिकोटमा ३३ वर्षीय राजेन्द्र कार्कीको घरमा नगद ३ लाख र गहना गरी ४ लाख ८१ हजार रूपैयाँ बराबरको सामान चोरी भएको छ ।"
पर्यटक लुटिए,"काठमाडौं (कास) आयरल्यान्डका एक नागरिक आइतबार काठमाडौंको सडकमा लुटिएका छन् । आइरिस नागरिक मार्क केन्सीलाई लैनचौरमा ४५ जना अपरिचत व्यक्तिहरूको समूहले लुटपाट गरेको प्रहरीले जनाएको छ । ती व्यक्तिले मार्कका साथबाट २ थान एटीएम कार्ड, एक मोबाइल र ५ हजार नगद लुटेका हुन् ।"
दुईको मृत्यु,काठमाडौं (कास) काठमाडौंका छुट्टाछुट्टै स्थानमा आइतबार २ जनाको मृत्यु भएको छ । गौरीघाटको सडकपेटीमा पहिचान खुल्न नसकेका करिब ५० वर्षका देखिने पुरुष बेहोस अवस्थामा फेला परेका थिए । उनको अस्पतालमा उपचारका क्रममा आइतबार मृत्यु भएको प्रहरीले जनाएको छ । त्यसैगरी ललितपुरको धापाखेलस्थित गंगटे खोलामा एक जनाको शव भेटिएको छ । ढुंगेनी बस्ने ७४ वर्षीय रत्नबहादुर हमाल मृत अवस्थामा भेटिएका हुन् । घटनाबारे अनुसन्धान भइरहेको प्रहरीले जनाएको छ ।
वनजंगल वन्यजन्तुलाई,"सम्झिनुपर्छ वनजंगलमा पहिलो अधिकार वन्यजन्तुको, वनस्पति, जीवाणु किटाणुको । जैविक मार्ग मिचेर कंक्रिटको सहर बनाउनु प्रकृतिमाथि अत्याचार । दुराचार ।"
ओलीको प्रवासबीच नेकपा तरंग,"सरकारको कमजोर नेतृत्व क्षमता, मन्त्रीहरूको अकुशलता र दलमा बढ्दो असन्तोषका कारण अहिले उपलव्ध अवसर सदुपयोगभन्दा विषम परिस्थितितर्फ उन्मुख हुनखोजेको प्रतीत हुँदैछ । पार्टीको भूमिका महत्त्वपूर्ण हुन्छ । सरकारले डेलिभरी दिन नसके पार्टी मूक भएर बस्ने कुरा हुँदैन । नेकपा स्वयम् सांगठनिक पुनर्निर्माण र संक्रमणमा छ । यो प्रक्रिया लामो हुनसक्छ । विकसित जनमतको सापेक्षतामा आन्तरिक बहसका मञ्चहरू फराकिला हुनुपर्ने हो । यसलाई निषेध गर्दा वा साँघुरो बनाउँदा पार्टीमा गुटबन्दी मौलाउने र नेतृत्वको आडमा म्यानिपुलेसनको चकचकी बढ्ने हुन्छ ।"
जैविक राजधानीको अवधारणा,"प्रदेश ७ को राजधानी गोदावरी बनाउने प्रदेशसभाको निर्णय अहिले चर्चामा छ । धनगढी लगायतका क्षेत्रमा ब्यापक विरोध देखिन थालेका छन् । विरोध र समर्थनभन्दा पनि वातावरणीय रूपले ठिक हो कि होइन भन्नेबारे बहस सुरु भएका छन् । तेघरी वन क्षेत्रमा राजधानी तोक्नु चुनौतीपूर्ण भएको वातावरणविदहरूले सुझाएका छन् । चुरेफेदी आफैमा संवेदनशील रहेको, यसको दोहनले पानीका स्रोत सुक्ने, तेघरी जैविक विविधता क्षेत्रमा विश्व वन्यजन्तु कोषको १२ वर्ष देखिको लगानी खेर जाने, लालझाडी मोहना जैविक मार्ग अवरुद्ध हुने कुराको हेक्का नराखी गरिएको निर्णयले दूरगामी असर पार्न सक्छ । पारीपट्टि भारतको दुदुवा नेसनल पार्कका बाघहरू ओहोरदोहोर गर्ने उक्त क्षेत्रमा राजधानी बनाउनु प्रकृति र वन्यजन्तु मैत्री हुन सक्दैन । चुरे फेदीको एक किलोमिटरसम्म गिट्टी, बालुवा संकलन गर्न नपाउने नियमलाई चुनौती दिएको मानिँदैन र ? चुरे क्षेत्र नेपालको कमलो पहाड हो, यसको दोहनले जैविक विविधता नष्ट हुने, जैविक मार्ग अवरुद्ध हुने, पानीका स्रोत सुक्ने, तराईको कृषि प्रणालीमा असर पर्ने, पूर्वाधार निर्माणमा धेरै खर्च हुने, बाघ लगायतका वन्यजन्तुको पहिले भय र पछि नष्ट हुने खतरा बढ्छ । तुलसीराम खरेल, विर्तामोड, झापा"
विदेश पलायन कहिलेसम्म ?,"राजनीतिक परिवर्तनमा महत्त्वपूर्ण भूमिका निर्वाह गरेका युवा जनशक्ति आज विदेशको रछ्यानमा आफ्नो दक्षता र सीप बेच्न बाध्य छन् । देशकै निम्ति केही गरौं भन्ने सोच सबै युवामा हुन्छ । तर देश विकासको काममा योगदान गर्न चाहने र आफ्नो देशलाई माया गर्ने युवा नचाहँदानचाहँदै विदेश पलायन भइरहेका छन् । प्रत्येक वर्ष ४ लाख ५० हजारजति श्रम बजारमा आउने युवामध्ये दुई तिहाइभन्दा बढी रोजगारीको सिलसिलामा विदेशिने गरेको स्थिति छ । दैनिक ३ वटा लास स्वदेश भित्रिन्छन् । देशमा रोजगारीको अवसर सिर्जना हुन नसक्नु, सीपमूलक शिक्षा नपाउनु, बढ्दो गरिबी, न्युन ज्याला दरमा काम गर्न बाध्य हुनु जस्ता कारणले वैदेशिक रोजगारी कतिका लागि बाध्यता भएको छ । प्राकृतिक सम्पदा र पर्यावरणको हिसाबले भरिपूर्ण हुँदाहुँदै पनि उपलब्ध स्रोतसाधन र सम्भावनालाई व्यवस्थित गरी त्यसको योजनाबद्घ ढंगले सदुपयोग गर्न नसक्दा काम, माम र दामको खोजीमा स्वर्गजस्तो मुलुक छाडेर संसारभरका मुलुकमा चहार्दै हिँड्नुपर्ने नेपालीको बाध्यताले देशको शिर झुकेको छ । बाँच्नकै लागि युवा जनशक्ति बाहिरिएपछि बाला, वृद्घा, रोगी र असक्षम बाहेक अरु को रहला ? गम्भीरजंग आचार्य, सुनकोशी गापा५, सिन्धुली"
अपराधी उम्काउने चाल,"निर्मला हत्याको २ महिना पार हुँदा पनि सरकार वा गृह प्रशासनले हत्याराको सुइँकोसमेत थाहा नपाए जस्तो गरेको छ । थाहा नपाएको हो वा थाहा नपाए जस्तो गरेको हो भन्ने शंका उत्पन्न भएको छ । अन्य यस्तै घटनामा २४ घन्टा नबित्दै प्रहरीले अपराधी पक्रेर सार्वजनिक गरेको बेला यो घटना किन चुप बसेको छ ? कहाँ गयो मुस्कान सेवा र प्रहरी मेरो साथी भन्ने नारा ? प्रतिवेदन सार्वजनिक गर्नसकेको छैन । अन्तिम अस्त्र मानिएको भजिनल स्वाबमाथि प्रश्न उठिरहेको छ । निजको हो वा होइन ? भजिनल स्वाब संकलन गर्दा कोको थिए ? परिवारको वा निर्मला पक्षको हस्ताक्षर छ कि छैन ? ककसको हस्ताक्षर छ ? खै सार्वजनिक गरेको सरकारले ? दुई तिहाइको प्रधानमन्त्रीले अपराधी पत्ता लगाउन १२ वर्ष पनि लाग्न सक्छ भन्नु गैरजिम्मेवार अभिव्यक्ति हो । सरकारप्रतिको आक्रोश दिनानुदिन बढ्दैछ । एउटा अपराधी पक्राउ गर्न नसक्ने सरकारले कसरी बनाउँछ, देश समृद्ध ? कृष्णप्रसाद पौडेल, सनपा४, बाङ्गला, अर्घाखाँची"
अक्षमहरूको अभिव्यक्ति,"माथेमा आयोगले दोषी करार गरी कारबाहीको सिफारिस गरेका त्रिवि पदाधिकारीद्वारा चिकित्सा विधेयक अस्वीकार्य भनी दिएको अभिव्यक्ति सुन्दा लाज लाग्यो । शरम नभएपछि जे बोल्दा पनि हँुदोरहेछ । राजनीतिक भागबन्डामा उपकुलपति बनेका तीर्थ खनिया र उनका आसेपासेलाई जनताको छोराछोरीको शिक्षाको अधिकारसंँग खेलवाड गर्ने अधिकार छैन । ठूलो आर्थिक लेनदेनको आधारमा च्याउझैं निजी मेडिकल कलेजलाई सम्बन्धन दिनबाट रोक्ने र गरिबका छोराछोरीले निशुल्क मेडिकल शिक्षा पढ्न पाउनुपर्छ भनी डा गोविन्द केसीले सरकारसँंग गरेको सहमतिकै आधारमा ल्याएको विधेयकमा विरोध जनाउनु नैतिक चरित्र उदांग हुनु हो । लाज पचेका उपकुलपति, रजिस्ट्रार र शिक्षाध्यक्षलाई बर्खास्त गरी कारबाही गर्नुपर्छ । चिकित्सा विधेयक डा केसीसँंग भएको सहमति बमोजिम संसदमा दर्ता गरिएकोमा अक्षरश: पास हुनुपर्छ । यस सम्बन्धमा शिक्षामन्त्री गिरिराजमणि पोख्रेलद्वारा अभिव्यक्त ब्ल्याकमेलिङ गरिएको भन्नु असक्षमताको नमुना हो । कविता न्यौपाने, इन्द्रावती६, सिन्धुपाल्चोक"
अधिकारबारे अन्योल,"संघीय संरचना अनुसार ३ तहको सरकारले क्षेत्राधिकारभित्र बसेर आफ्ना गतिविधि सञ्चालन गर्ने भनी संविधानले किटान गरेको छ । लामो संघर्षपछि प्राप्त संविधान र नयाँ व्यवस्थाले जनतालाई समृद्ध बनाउनुपर्नेमा अहिले भइरहेको संघ, प्रदेश र स्थानीय तह बीचको अधिकारको लडाइँले जनतामा निराशा छाउँदै गएको छ । नयाँ व्यवस्थालाई अँंगालेर अघि बढिरहँदा अन्योल हुनु स्वाभाविक हो । यसका लागि संघले उपयुक्त वातावरण तयार गर्न जरुरी हुन्छ । आवश्यक नीति नियम तर्जुमा गरी अन्योललाई निकास दिई विकासको गतिलाई अगाडि बढाउन जरुरी छ । संघबाट स्थानीय तहलाई बलियो बनाउनुको साटो आफ्नै मातहतको ठानी व्यवहार गर्नुलाई परिस्थिति बदलिए पनि केन्द्रीय नेतृत्वको मनस्थिति नबदलिएको हो, प्रमाणित हुन्छ । यस्तै अन्योलमा तीनै तह अलमलिरहने हो र नयाँ व्यवस्था अनुसार जनताको अवस्थामा सुधार नहुने हो भने जुन व्यवस्था आए पनि जनतालाई होइन, केही नेताका लागि रहेछ भन्न बाध्य हुनु पर्नेछ । दीपक श्रेष्ठ, धनगढीमाई नपा११, सिरहा"
कफिन गाथा,"खाडी तथा मलेसियामा सुतेकै अवस्थामा मर्नेहरू उल्लेख्य हुन्छ । यो क्रम पछिल्लोपटक दक्षिण कोरियामा पनि देखिन थालेको छ । खाडीको हकमा दिनभरिको उष्ण गर्मीमा काम गरेर साँझ कोठामा पसेदेखि वातानुकूलित मेसिन एसीको तापक्रममा एक्कासी चिसो वा कम तापले सन्तुलन नमिलेर मृत्यु हुनसक्ने पढिन्छ । मानसिक तनाव र असन्तुलित खानपान पनि कारक हुनसक्छ । यसबारे खासै न हाम्रो मुलुकले चासो लिएको छ, न सम्बन्धित मुलुकले कारण खुलाउँछ । उही अस्पतालमा मरेपछि पोस्टमार्टममा चिकित्सकीय भाषा उल्लेख हुने हो । कतारमा मैले धेरैपटक नेपाली दाजुभाइले चर्पी सफा गर्न प्रयुक्त हुने झोल पदार्थ लुना (लुमा भनेर परिचित) र खजुरबोटे खरिद गरेर पिएको देखेको छु । केमिकल मिसावट हुनेहुँदा त्यसैको नशा लाग्ने र सस्तो हुने भएकोले तिनको अधिक प्रयोग हुने पाएँ । सक्नेले प्याक खाने भए, नसक्नले यस्तै खाने वा अझ कतिपयले घरेलु जाँड तथा रक्सी पिएका, बिक्रीवितरण गरेका या यस्तै फन्दामा जेल परेका अनेक उदाहरण छन् । कार्यस्थलमा धेरैको दुर्घटना हुनुको कारण भाषा समस्या वा प्राविधिक ज्ञान कमी पनि हुन्छ । यहाँ नाम मात्रको तालिम लिएको सर्टिफिकेट वा कागजी अभिमुखीकरण अर्काे दुर्भाग्य हो । म कतार जाने तयारी गर्दैगर्दा २०६१ साउनमा कोही घरगाउँले बितेर पशुपति आर्यघाट गएको थिएँ । विदेशबाट कफिनमा डेथ बडी आयो । लास झिकेर कफिन वागमतीमा फाल्नासाथ दुईजना साना सडक बालकले खोसाखोस गरे । एकजना त्यसमाथि बसेर डुंगा तारेझैं हातले सार्दै सबैलाई हात हल्लाउँदै लगे । बाकस काठका रूपमा बिक्री गरेर दाम आउने रहेछ । मैले त्यही बेला प्रार्थना गरेको थिएँ, मर्नैपरे स्वदेशमा मरुँ, तर यो काठको बाकसमा घर परिवारले नबुझिलिउन् । मर्ने त मरिगए, तर बाँच्नेलाई मरेतुल्य जीवन जिउन गार्हो छ । श्रीकृष्ण राजवंशी, सुनकोसी३, सिन्धुली"
सच्याइएको,सोमबार प्रकाशित किर्तेमा मालपोत प्रमुखसमेत पक्राउ समाचारमा बूढानीलकण्ठ४ मा रहेको चन्दनकृष्ण कायस्थको ४० आना जग्गा किर्ते गरी धु्रवप्रसाद भट्टराई र श्रीकृष्ण देवकोटाको नाममा रजिस्ट्ेरसन पास गरिएको हुनुपर्नेमा अन्यथा भएकोमा सच्याइएको छ । प्रधान सम्पादक
वनस्पतिको व्यवसायीकरण,"नेपालको जंगल भनिएको २४ प्रतिशत र अन्य ४४०८ प्रतिशत गरी ६८०८ प्रतिशत भूभागमा सजिलै उम्रने र हुर्कने वनस्पति, जीवको मूल्य पहिचान, प्रशोधन र व्यावसायिकीकरणतर्फ हाम्रो ध्यान पुगेन । नीति निर्माता र कृषिविज्ञले आफ्नै नाभीमा रहेको कस्तुरी पहिचान नगरिदिँदा कृषिका उपजसमेत आयात गर्नु परिरहेको छ । लेखक खाद्य वैज्ञानिक हुन् ।"
हिंसालाई पुँजीवादी घुम्टो,"यौन हिंसाजस्तो सामाजिक अपराधलाई महिलाको मात्र समस्या ठानेर महिलाले नै जुलुस निकाल्नुपर्ने अवस्था, बलात्कारलाई महिलाको अस्मितासँग जोडेर हेर्ने सामाजिक दृष्टिकोण, महिलालाई यौनका रूपमा मात्र हेर्ने पुरुष मानसिकता आदिमा परिवर्तन नआएसम्म यौनहिंसा महिलाका लागि शारीरिकमात्र नभएर मानसिक उत्पीडन बनिरहनेछ । बलात्कार हुनु नारीको अस्मिता लुटिनु होइन, ऊमाथि यौनहिंसा हुनु हो । हरेक हिंसापीडित महिलासँग उसको परिवार तथा सम्बन्धभित्रका पुरुष पीडित भएका हुन्छन् । यसलाई महिलाको मात्र नभएर सामाजिक समस्याका रूपमा लिइनुपर्छ । निर्मलामाथि भएको अपराध उसको परिवारको मात्र होइन, क्षेत्रविशेषको मात्र होइन, कुनै संघसंस्था, अधिकारकर्मीमहिला तथा दलविशेषको समस्या पनि होइन । यो सामूहिक समस्या हो । तमाम छोरीले निर्भयतापूर्वक बाँच्न पाउने अधिकारको माग हो । राज्यबाट न्याय हराएको छैन भने निर्मलाको अपराधीले सजाय पाउनैपर्छ र हामी छोरीका आमा ढुक्कसँग निदाउने समय आउनुपर्छ ।"
सिर्जनशील शिक्षक,"बेलाबेला छलफल, अन्तरक्रिया, आपसमा विचार बाँडेर शिक्षकलाई सिर्जनशील बनाउने प्रयास गर्नुपर्छ । शिक्षकले मैले शिक्षा प्रदान गरेर धेरै बालबालिकालाई सिकाउनुपर्छ भन्ने दायित्व बिर्सनु हुन्न । शिक्षक सिर्जनशील हुन विद्यार्थी पनि जागरुक हुनुपर्छ । विद्यार्थीले के, किन, कसरी, कहाँ भनेर प्रश्न गर्दै गए शिक्षक सिर्जनशील हुने दिशातिर बढ्न सक्छ । शिक्षकको सिर्जनशीलता बढाउन प्रविधि साथी बन्न सक्छ । कतिपय संस्थामा शिक्षक एउटा मेसिन जस्तोगरी काम गर्नुपर्ने बाध्यता छ, यसलाई तोड्नुपर्छ । शिक्षक सिर्जनशील बन्न मिहिनेत गर्नुपर्छ, हरेक क्रियाकलापमा चासो दिनुपर्छ र विषयवस्तुमा पोख्त हुनुपर्छ ।"
गान्धी दर्शन र नेपाल सन्दर्भ,"नेपाली साहित्यमा गान्धी सम्बन्धी प्रशस्तै लेखिएको छ । विभिन्न लेख, कविता, काव्य र कृति रचिएका छन् । देवकोटा, भीमनीधि, व्यथित, तारिणीप्रसाद दर्जनौं कविलेखकले गान्धीबारे कलम चलाएका छन् । विदेशी भाषामा रचिएका गान्धी सम्बन्धी दर्जनांै कृति नेपाली भाषामा अनुदित छन् । नेपाली जनजीवनमा गान्धीको निकै राम्रो प्रभाव र छाप छ । हत्या, हिंसा, अराजकता, जातीयता, क्षेत्रीयता तथा पारस्परिक विघटनका विषयको समाधान गरी सबैलाई एकताबद्ध बनाउन गान्धीवादको प्रयोगबाट सम्भव छ ।"
बुढ्यौलीमा समाज सेवा मोह,"कार्कीले अस्पताललाई पहिलोपटक ५ वटा काठका बेन्च सौजन्य गरेर समाज सेवा सुरु गरेको बताए । करिब २२ रुपैयाँ प्रतिगोटामा खरिद गरी उपलब्ध गराएका बेन्च अहिले पनि अस्पताल परिसरमा छन् । त्यही बेलादेखि समाज सेवातिर मन गयो, कार्कीले गर्वसाथ सुनाए, जतिन्जेल बाँच्छु, गरिब, दु:खीको सेवामा लागिरहन्छु ।"
८८ वर्षका कालिगढ,"मगर समुदायमा जन्मेका उनले अहिलेसम्म रक्सी र चुरोट सेवन गरेका छैनन् । उनलाई २३ वर्षदेखि तित्याङको मनकामना मन्दिरको पुजारी तोकिएको छ । धार्मिक काममा चासो राख्ने भएकैले सर्वसम्मत उनकै नाम लिएपछि थापा पुजारी पनि बनेका छन् । पूजापाठ गर्ने, पकाएर खाने आफैंले गर्छन्, स्थानीय लालबहादुर थापाले भने, यो उमेरमा काम गर्न सक्नेगरी उनीहरूले खाएको आहार र व्यवहारको सबैले अनुसरण गर्नुपर्छ । आधुनिक खानपानले धेरैको स्वास्थ्यमा असर परेकाले पाकाको व्यवहारबाट सिक्नुपर्ने धौलागिरि अञ्चल अस्पतालका मेडिकल सुपरिटेन्डेन्ट डा सागरकुमार राजभण्डारी बताउँछन् । नगरपालिकाले २८ औं ज्येष्ठ नागरिक दिवसका अवसरमा थापालाई सम्मान र ५ हजार नगद पुरस्कार पनि प्रदान गरेको छ । नगरप्रमुख जनकराज पौडेलले उनलाई सम्मान गरे । १४ वटा वडाका ११ महिलापुरुष गरी २८ र १२ जना विभिन्न विधामा योगदान पुर्याएका गरी ४० ज्येष्ठ नागरिकलाई सम्मान गरिएको हो ।"
७९ वर्षीय जनप्रतिनिधि,"शेरचन राजनीतिमा जस्तै सामाजिक काममा पनि उत्तिकै सक्रिय छन् । माओवादीको सशस्त्र विद्रोह समयकाल ०६०६१ ताका उनले नागरिक अगुवाका रूपमा जनताबाट चन्दा संकलन गरी बाबियाचौरदरबाङ १४ किमि सडक खन्ने कामको नेतृत्व गरेका थिए । दरबाङबाट ओखरबोटसम्म १० किमि सडक निर्माण गर्न लगाएँ । गाउँमा लघु जलविद्युत् निर्माण मात्र गरेनन्, उद्योग चलाउन आवश्यक छ भनी विद्युत्को राष्ट्रिय प्रसारण पुर्याउन पनि अगुवाइ गरे । शेरचन स्थानीय ओखरबोट माविका संस्थापक पनि हुन् ।"
सहरमा लोकप्रिय हुँदै पञ्चै बाजा,"त्यस्तै, पैसा कमाउने नाममा बाजाको राग, लय र भाव नबुझी बजाउनेहरूको संख्या ठूलो रहेको पनि कृष्णको दाबी छ । यस्तो प्रवृत्तिले पञ्चेबाजाको मौलिकता अन्योलमा पर्ने उनीहरूको ठम्याइ छ ।"
विकल्प भए मिस्टर नेपाल,"प्रतियोगितामा सुसन महर्जन मिस्टर नेपाल युनिभर्सल एम्बेसडर, सन्दीप केसी मिस्टर नेपाल म्यान अफ द इयर, प्रदीप न्यौपाने मिस्टर नेपाल मेन इन्टरनेसनल, चन्दन चौधरी मिस्टर नेपाल मेन एटिच्युड चुनिँदा सागर परियार एक्सपोज नेपाल टुरिजम एम्बेसडर, सविन बराल एक्पोज नेपाल युथ एम्बेसडर र दिपेश श्रेष्ठ एक्सपोज नेपाल स्पोट्र्स एम्बेसडर छानिए । सागर परियार मिस्टर ट्यालेन्ट, चन्दन चौधरी मिस्टर फोटोजेनिक, सुसन महर्जन बेस्ट मोडल, ऋषभ पौडेल पब्लिक च्वाइस, जीवन रेग्मी एसएमएस स्टार छानिए ।"
नाटक महोत्सव सुर्खेतमा,"आरंग अध्यक्ष गौतमका अनुसार, महोत्सवमा प्रत्येक प्रदेशबाट दुईदुई गरेर १४ प्रतियोगी र सुर्खेतको थप एक गरी १५ समूहले नाटक मञ्चन गर्नेछन् । प्रदेश राजधानी वीरेन्द्रनगरमा सुविधासम्पन्न थिएटर निर्माण गर्ने लक्ष्य छ, उनले भने, यसका लागि स्थानीय र प्रदेश सरकारसँग सहयोगको आग्रह गरेका छौं । यसै अवसरमा यहाँ मुलुकका विभिन्न भेगका साथै सार्क राष्ट्रका वरिष्ठ रंगकर्मीहरू पनि आउनेछन् ।"
आफ्नो शैली बनाउन संगीत महोत्सव,"प्रतिष्ठानका पूर्व सदस्यसचिव गणेश रसिकले चाहिँ आफ्नो चारवर्षे कार्यकालमा थुप्रै संगीत महोत्सव गरेको बताए । संगीतको विकास र सम्बद्र्धनका लागि महोत्सव गर्नुपर्छ, उनले भने, हामीले जिल्लातिर थुप्रै संगीत महोत्सव गरेका थियौं । तर, त्यति प्रभावकारी हुन नसकेको साँचो हो ।"
जितियाले सम्झाउँछ आमाको माया,"उनका अनुसार थारु समुदायमा पारम्परिक गीत, संगीतका साथमा नाचगान सहित जितिया पर्व मनाइन्छ । प्रकृतिको अर्चना पनि थारू समुदायको जितियाको एउटा महत्त्वपूर्ण पाटो हो ।"
स्रष्टा जोशीलाई योगेश्वर पुरस्कार,"उक्त पुरस्कारबाट यसअघि डा कृष्णराज डीसी, अमर गिरी, कृष्णभूषण बल, उषा शेरचन, वनमाली निराकार, मुकुन्द प्रयास, दिलीप शाह तथा कृष्णराज ओलिया सम्मानित भइसकेका छन् । प्रतिष्ठान र कैलालीस्थित नेपाली साहित्य तथा संस्कृति प्रतिष्ठानले मेरो राष्ट्र मेरो ध्येय को उद्देश्य साथ आउँदो साता धनगढीमा गर्न लागेको सिर्जना उत्सव मा दिइने प्रतिष्ठानकी अध्यक्ष मोमिला जोशीले विज्ञप्तिमा जनाएकी छन् ।"
पुस्तकमा आधा सत्य,"कवि विप्लब प्रतीक, साहित्यकार कुमार नगरकोटी, बेपत्तामा पारिएका आफन्त सुुशीला चौधरी, एकराज वाग्ले र पेशल कुमारी वाग्लेले नाटय पुस्तक सार्वजनिक गरे । राजन र सिजनले नेपाली समाजको गहिरो पीडा र मर्म बोकेको नाटक भएकाले यसका दस्तावेजको रूपमा सुरक्षित पार्न पुस्तक निकालिएको बताए । विप्लवले नाटकको अंग्रेजी अनुवाद गरेका हुन् । अंग्रेजी र नेपाली दुवै पुस्तकलाई अनलाइनमा राखेर सबैले नाटक बनाउन सक्ने सहजता मिलाउने योजना रहेको पनि मण्डलाका सोमनाथ खनालले बताए । मण्डलाको यो पहिलो प्रकाशन हो ।"
आरतीको तिम्रै वरिपरि,काठमाडौं (कास) गायिका आरती श्रेष्ठले तिम्रै वरिपरि बोलको गीत सार्वजनिक गरेकी छन् । कल्याण सिंहको शब्द र संगीतमा उनले गाएकी हुन् । रोमान्टिक शैलीको गीतलाई रिकेश गुरुङले संगीत संयोजन गरेका थिए । यसको म्युजिक भिडियो यसै साता युटयुबमा अपलोड गरिएको आरतीले जानकारी दिइन् । निकेश खडकाले निर्देशन गरेको भिडियोमा आकाश श्रेष्ठ र प्रिंयका खडकालाई देख्न सकिन्छ । आरतीले यसअघि इन्द्रेणी बोलको गीत श्रोतामाझ ल्याएकी थिइन् ।
होन्जो र एलिसनलाई चिकित्सातर्फको नोबेल पुरस्कार,बलात्कार आरोप नोभेम्बर २०१७ मा उठेको थियो । हलिउडका चर्चित व्यक्तित्व हार्भे वाइन्स्टाइनमाथि बलात्कारमा दोषी पाइएसँगै साहित्यकार आर्नोल्टको मुद्दा सार्वजनिक भएको थियो ।
इन्डोनेसियामा दुई लाख सहयोगको पर्खाइमा,इन्डोनेसियाको विपत् व्यवस्थापन निकायले अझै कतिपय मानिसको उद्धारमा कठिनाइ भइरहेको जनाएको छ । इन्डोनेसियाको तटीय क्षेत्रमा शुक्रबार ७५ म्याग्निच्युडको भूकम्प गएको थियो । त्यसलगत्तै ६ मिटर अग्ला सुनामीका छाल आएपछि तटिए सहर पालु ध्वस्त भएको थियो ।
क्याटलोनियामा फेरि प्रदर्शन,"उक्त कदमको विरोध गर्दै प्रदर्शन गरिएको क्षेत्रीय नेताहरूले बताएका छन् । सबै कुरा अक्टोबर १ मा सुरु हुन्छ र विवाद फर्केर अक्टोबर १ मै पुग्छ, विरोध प्रदर्शनका क्रममा क्याटालोनिय सरकारका अध्यक्ष क्विम टोराले भने । उनले क्याटलोनियाको उत्तरी क्षेत्रमा पर्ने सान्त जुलिया डे रामिसमा एक समारोहलाई सम्बोधन गर्दै राज्यको स्वतन्त्रताको माग नभुल्न आग्रह गरेका थिए । उनले सम्बोधन गरेको मञ्चमा राखिएको सेतो र कालो ब्यानरमा नभुलौं नभुलौं लेखिएको थियो । प्रदर्शनकारीले गिरोनामा करिब १० किलोमिटर सडक तथा रेलमार्गमा करिब ३ घण्टा अवरोध पुर्याएका थिए । प्रदर्शनका कारण बार्सिलोना तथा फिगुरेजमा समेत आवतजावतमा प्रभाव परेको थियो ।"
अमेरिकाक्यानडा व्यापार सम्झौता,ट्रम्पले क्यानडासँग सवारीसाधन र दुग्ध पदार्थको करका विषयमा कडा नीति अवलम्बन गर्नुपर्ने बताउँदै आएका थिए । नयाँ सम्झौताबारे मेक्सिकोको धारणा भने सार्वजनिक भइसकेको छैन । अमेरिकी कानुनअनुसार सम्झौताको कागजातमा हस्ताक्षर हुनु ६० दिनअघि अमेरिकी कंग्रेसमा प्रस्तुत गर्नुपर्नेछ ।
निर्मला हत्या प्रकरण: रोकिएन आन्दोलन,"घटना भएको दुई महिनाभन्दा बढी भइसक्दा पनि दोषी पत्ता लाग्न सकेको छैन । प्रहरीले अनुसन्धान भइरहेको भने पनि हालसम्म ठोस प्रगति देखिएको छैन । अनुसन्धान जारी छ, जिल्ला प्रहरी कञ्चनपुरका एसपी कुवेर कडायतले भने, हाम्रो अनुसन्धान साँघुरिँदै गएको छ ।"
लोकप्रिय निर्णय गर्दै स्थानीय तह,गाउँपालिकाले कृषिजन्य वस्तु तथा सेवामा अनुदान दिने निर्णय पनि गरेको छ । ७ वडा रहेको केआईसिंह गाउँपालिकामा ५ हजार घरधुरी छन् । दसैंतिहार अवधिमा प्रतिपरिवारलाई ५ किलो चिनी र नुनमा १ सय ४० रुपैयाँसम्म अनुदान दिन गाउँपालिकाले ७ लाख बजेट विनियोजित गरेको छ ।
प्रमुखसहित वडाध्यक्ष भ्रमणमा,"अघिल्लो वर्षमा पनि भ्रमण बजेट छुट्याइएको थिएन, उनले भनिन् । प्रमुख प्रशासकीय अधिकृत गणेश नेपालीले इन्जिनियर प्रदीप कक्षपति र गाउँपालिका प्रमुखले कायस्थलाई कार्यवाहक दिएका छन् । प्रमुखसहित जनप्रतिनिधि घुम्न निस्किएपछि गाउँपालिकाको लेखादेखि प्राय: काम पूर्णरूपमा रोकिएका छन् । वडा कार्यालय नै बन्द गरेर जनप्रतिनिधिदेखि कर्मचारी भ्रमणमा जान नहुने स्थानीयको भनाइ छ ।"
चार्टर ढिलाइले बाटोमै मृत्यु,"गृह मन्त्रालय र जिल्ला प्रशासनसँग उडानको अनुमति र सिफारिस माग्दैमा समय बित्ने भन्दै उनले गुनासो गरे । १ लाख ५० हजार खर्च गरेर हेलिकप्टर चार्टर गर्यौं । मान्छे बचाउन सकिएन, उनले फोनमा भने, अहिले हामी अस्पतालमै छौं । परिवारले शव घरमै ल्याउन भन्छन् । उनीहरूसँग पैसा छैन, चन्दा संकलन गरेर फेरि हेलिकप्टर चार्टर गर्ने तयारी गर्दैछौं ।"
सम्बन्धविच्छेद गर्ने पुरुष बढे,"नयाँ कानुन आउनुअघि साउनमा कुल ९१ यस्ता मुद्दा महिलाले दर्ता गराएको अदालतको रेकर्डमा छ । यो अदालतमा महिला र पुरुषले छोडपत्रका लागि उल्लेख गर्ने कारणचाहिँ निकै फरक छ । कुटपिट गरेको, खान, लाउन नदिएको र घरबाट निकालेका आधारमा महिलाले सम्बन्धविच्छेद चाहेको अदालती मिसिलमा देखिन्छ । अंश लिइसकेका श्रीमतीबाट स्वतन्त्र हुन वा पत्नीले घरमा बस्न नदिएको भन्दै धेरैजसो पुरुषले सम्बन्धविच्छेदका लागि अदालत गुहारेका छन् । श्रीमतीले अंश लिए पनि पूर्णतया: कानुनी रूपले नअलग्गिएसम्म अर्को बिहे गर्न पाउँदैनन्, ओझाले भने । उनका अनुसार मिसिलमा कानुनी कारणमात्र उल्लेख गरी पति वा पत्नी छुट्टिन चाहेको देखिन्छ तर अन्य आन्तरिक कुरा पनि हुन्छन् जुन लोकलाजका कारण कसैले खुलाउँदैनन् ।"
खाली खुट्टा हिँडेरै तिब्बत,"उनी गाउँका नाम चलेका पच्यु (गुरुङ पुरोहित) एवं झाँक्री पनि हुन् । रातको १२ बजे चिहानमा गएर कैयौंपटक उनले जग्गे बसेर सातो बोलाएको बताए । यसलाई गुरुङ भाषामा थुर्जा प्ल्ह भनिन्छ । रातको समय आफ्नै विद्याले वरपरका सबै रूख सुताउँथेँ अनि उठाउँथेँ । सात्तो आएपछि लिएर बिरामीको घर आउँथे । कतिलाई विश्वास नलाग्ला । बिरामी सञ्चो हुन्थ्यो, उनले भने, शारीरिक समस्या भएकाको नाडीमा छामेर थाहा हुन्थ्यो । गाउँकै जडीबुटी खुवाउँथेँ । उनी अहिले काम गर्न सक्दैनन् । बूढो भइयो । डाँडामाथिको घाम भइयो । कहिले के हुन्छ थाहा छैन, उनले भने, छोराबुहारी, नातिनातिनीको कमाइ खाएर बाँचेको छु । सरकारले २ हजार रुपैयाँ दिन्छ । यो भन्दा धेरै आशा गर्दिनँ ।"
सक्रिय बुढ््यौली,"आफ्नो काम आफैं गर्ने ८२ वर्षीया जुनकिरी शाही पनि केन्द्रको शरणमा छिन् । उनी केन्द्रकी पाकी आमा हुन् । तर, उनी आफंै हिँडडुल गर्न सक्छिन् । सरसफाइदेखि पूजापाठमा उत्तिकै सक्रिय हुन्छिन् । उनलाई भेट्न आफन्त आउने गरेका छन् । भगवान्को आशीर्वादले अहिलेसम्म ठीकै छु, उनले भनिन् ।"
नगरले पायो मातापिता,"सम्मानपछि गद्गद् भएकी अधिकारीले अहिलेका युवायुवती घरव्यवहारको काम कम गर्ने भएकाले जवानीमै अनेक रोग लाग्ने गरेको बताइन् । आफूहरूले नियमित खेतबारी, गाईबस्तुको काम गर्दै आएकाले कुनै रोग नलागेको उनको भनाइ थियो । सामान्य रुघाखोकी, ज्वरो लाग्दा घरेलु उपचार गरेरै निको हुने गरेको उनले सुनाइन् । भोजपुरको अरुण गाउँपालिका ६ माग्दिनमा १९६५ माघ ५ गते पिता चन्द्रलाल र आमा जानुका आचार्यको कोखबाट अधिकारी जन्मेकी थिइन् । छविलाल अधिकारीसँग वैवाहिक बन्धनमा बाँधिएकी उनको ४ छोरा, २ छोरी, १० नाति, ४ नातिनी, १५ पनाति, १४ पनातिनी, ६ जनाति र ७ जनातिनी छन् ।"
वित्तीय क्षेत्रमा प्रणालीगत जोखिम,"वित्तीय संस्थाको क्षमतामा रहेको विविधता, बैंकिङ क्षेत्रको सञ्जाल, कारोबारमा वृद्धि, आधुनिक वित्तीय उपकरणको उपयोग र सेवाको उपलब्धता, प्रतिस्पर्धाको स्तर, प्रविधिमा निर्भरता लगायतका कारणले एउटा संस्थामा परेको वित्तीय संकटले समग्र प्रणालीमा नै नकारात्मक असर पार्न सक्ने अवस्था रहेको प्रतिवेदनले औल्याएको छ ।"
उद्योग वाणिज्य प्रवद्र्धन परिषद् ३० सदस्यीय,"गैरआवासीय नेपाली संघ (एनआरएनए) का पूर्वअध्यक्ष जीवा लामिछाने, नेपाल घरेलु तथा साना उद्योग महासंघकी निवर्तमान सदस्य लता प्याकुरेललाई पनि पदेन सदस्यका रूपमा रहने जनाइएको छ । निजी क्षेत्र, उद्योग, व्यवसायबारे छलफल गर्ने गरी गत ५ गतेको मन्त्रिपरिषद् निर्णयले उक्त परिषद् गठनको निर्णय गरेको थियो ।"
माथिल्लो तामाकोसी ६ महिना पछि धकेलियो,यो आयोजनाले उत्पादन थालेपछि वर्षायाममा नेपालमा विद्युत् बढी हुने भन्दै नेपाल विद्युत् प्राधिकरणले भारतसँग इनर्जी बैंकिङको प्रक्रिया अघि बढाएको छ । नेपालमा विद्युत् बढी भएको बेला भारतमा लैजाने र नेपाललाई आवश्यकता पर्दा सोही परिणाममा विद्युत् भित्र्याउने अवधारणा नै इनर्जी बैंकिङ हो ।
तनहुँ जलविद्युत् निर्माण सम्झौता,"यसमध्ये एसियाली विकास बैंक (एडीबी) ले १५० मिलियन अमेरिकी डलर, जापान अन्तर्राष्ट्रिय सहयोग नियोग (जाइका) ले १८४ मिलियन अमेरिकन डलर, युरोपियन इन्भेस्टमेन्ट बंैक (ईआईबी) ले ८५ मिलियन अमेरिकन डलर र नेपाल सरकारनेपाल विद्युत् प्राधिकरणले अमेरिकी डलर ८७ मिलियन बेर्होने गरी वित्तीय व्यवस्थापन गरिएको छ ।"
टरिगाउँ विमानस्थल पुन: सञ्चालन हुने,"तुलसीपुर विमानस्थल लामो समय सञ्चालनमा नआउँदा हवाई सेवा प्रयोग गर्ने यहाँका यात्रु भैरहवा र नेपालगन्जको विमानस्थल प्रयोग गर्न बाध्य थिए । तुलसीपुर उपमहानगरपालिकाले भदौ ३१ मा विमान सेवा सञ्चालनका लागि संस्कृति, पर्यटन तथा नागरिक उड्डयनमन्त्री रवीन्द्र अधिकारी, दाङका सम्पूर्ण सभासद र निगमका प्राविधिक कर्मचारीको सहभागितामा विमानस्थलमै अन्तरक्रिया कार्यक्रम गरेको थियो ।"
यामाहाको नयाँ अभियान,यामाहाको यो ग्राहककेन्द्रित अभियान नेपालभरका यामाहा सोरुमहरूमा असोज १९ सम्म सञ्चालन हुने कम्पनीले जनाएको छ । यामाहाले दसैं र तिहारलाई लक्षित गरी विजय यात्रा नामको योजना ल्याइसकेको छ । यो योजनाअन्तर्गत यामाहा ब्रान्डका मोटरसाइकल र स्कुटर खरिद गर्ने ग्राहकले कम्तीमा सात हजारदेखि एक लाख रुपैयाँसम्म नगद छुट पाउनेछन् ।
स्मार्ट टेलिकमको सेन्टर थप,काठमाडौं (कास) स्मार्ट टेलिकमले राजधानीस्थित न्युरोडको पाकोमा नयाा सेन्टर सञ्चालनमा ल्याएको छ । ग्राहकहरूका लागि सहज एवं सुविधा प्रदान गर्ने उद्देश्यसहित उक्त सेन्टर खोलिएको कम्पनीले जनाएको छ ।
बजाजको सोरुम विस्तार,काठमाडौं (कास) एचएच बजाजले चितवनको हाकिम चोकमा नयाँ सोरुम एनके मोटर्स सञ्चालनमा ल्याएको छ । कम्पनीका अनुसार नयाँ सोरुमले ग्राहकलाई बाइकको स्पेयर पार्टस तथा एसेसरिज खरिदका लागि सहज बनाउनेछ । नयाँ सोरुम सञ्चालनको अवसरमा ग्राहकका लागि आकर्षक पुरस्कार योजनासमेत कम्पनीले ल्याएको छ ।
आईएमई र एन्टिक फेसनबीच सम्झौता,काठमाडौं (कास) आईएमई र एन्टिक फेसन स्टोरबीच सामान खरिद गर्दा ३० प्रतिशतसम्म छुट पाउने गरी सम्झौता भएको छ । सम्झौताअनुसार आईएमई प्रिभिलेज कार्डवाहक सेवाग्राहीले एन्टिक फेसन स्टोरबाट सामान खरिद गर्दा उक्त छुट पाउने जारी विज्ञप्तिमा छ ।
खानेतेललाई आईएसओ प्रमाणपत्र,काठमाडौं (कास) निम्बसको प्रोबायोटेक इन्डस्ट्रीद्वारा उत्पादित खानेतेलले आईएसओ मापदण्ड पूरा गरी प्रमाणपत्र प्राप्त गरेको छ । कम्पनीले उत्पादन गर्ने खानेतेलले आईएसओबाट सुरक्षाको मापक प्रमाणपत्र प्राप्त गरेको जारी विज्ञप्तिमा छ । उसले व्यञ्जन र सुनौलो किरण ब्रान्डको खानेतेल उत्पादन गर्दै आएको जनाएको छ ।
सीसीडीको आउटलेट,"काठमाडौं (कास) क्याफे कफी डे (सीसीडी) राजधानीको दरबारमार्गमा आउटलेट खोल्ने तयारी गरेको छ । उक्त आउटलेटले संशोधित मेनुको साथ, विभिन्न नयाँ र स्थानीय खाना तथा ह्याङ आउटका लागि ठूलो ठाउँ समावेश गर्ने जारी विज्ञप्तिमा छ । यसअघि सीसीडीले जाउलाखेल र वसन्तपुरमा शाखा खोलिसकेको छ ।"
कैलाशमा सुविधा थप,काठमाडौं (कास) नेपाल क्लियरिङ हाउसले सञ्चालनमा ल्याएको कनेक्टआईपीएस इपेमेन्ट प्रणालीमा कारोबार सुरु गर्ने गरी कैलाश विकास बैंकलाई स्वीकृति प्रदान गरेको छ । बैंकका ग्राहकले यस प्रणाली मार्फत आफ्नो बैंक खाताबाट प्रतिकारोबार एक लाखसम्मको अनलाइन भुक्तानी गर्न सक्ने जारी विज्ञप्तिमा छ ।
राष्ट्र बैंकलाई प्रादेशिक संरचनामा जान सुझाव,"अहिले विषयगत कार्यालय स्थानीय तहमा गएपछि ७ सय ५३ वटै स्थानीय तहमा पुग्न समस्या भएकाले संघीय संरचनाबारे सुझाव संकलन र अन्तरक्रिया थालेको बताए । प्रदेश ५ बाट सुरु भएको सुझाव संकलनलाई सबै प्रदेशमा पुर्याइने उनले बताए । राष्ट्र बैंक पुरानै संरचनामा छ, कार्यकारी निर्देशक थापाले भने, यस्तो अवस्थामा प्रदेश सरकारले नै सूचना व्यवस्थापन र एकीकृत सूचना प्रणालीको विकास गरे केही सहज हुने थियो ।"
म्यानपावरले मागपत्र बुझाउनु नपर्ने,"वैदेशिक रोजगार व्यवसायी संघले मलेसियाको कलिङ भिसा पाएका कामदारलाई मलेसिया जाने वातावरण बनाई पूर्वश्रमस्वीकृति दिनुपर्ने पनि माग गरेको छ । कामदारको न्यूनतम लागत शुल्क परिमार्जन, दूतावासबाट मागपत्र प्रमाणीकरण गर्नुपर्ने प्रावधान खारेज, वृद्धि गरिएको न्यूनतम पारिश्रमिक गन्तव्य देशको सहमतिमा तोक्नुपर्नेलगायत १७ बुँदे माग अगाडि सारेका छन् । मंसिर २५ भित्र माग सम्बोधन नभए कामदार नपठाउने संघका अध्यक्ष रोहन गुरुङले बताए ।"
स्वत: कर उठाउन पाइन्न,महासङ्घका सल्लाहकार वंशलाल तामाङले आर्थिक रुपमा समृद्ध हुनका लागि कर अनिर्वाय भएको उल्लेख गरे । दुई दिनसम्म सञ्चालन हुने उक्त अधिवेशनले नयाँ नेतृत्व चयन गर्नेछ । प्रदेश नं ५ को ७३ गाउँपालिकाबाट अधिवेशनमा सहभागिता रहेको छ ।
भान्सा साह्रै महँगो,सदरमुकाम गुलरियालगायत बजारमा एउटै सामानको मूल्य पसलपिच्छे फरक भएपछि स्थानीय उपभोक्ता थप मर्कामा परेका छन् । गुलरिया ५ की गृहिणी अनिता प्याकुरेलले हरेक सामानको मूल्य बढेपछि जीवन धान्न गाह्रो हुन थालेको बताइन् । प्रशासनले मूल्य सूची राख्न आह्वान गरे पनि व्यवसायीले चासो देखाएका छैनन् । प्रमुख जिल्ला अधिकारी रामबहादुर कुरुम्बाङले बजार अनुगमनका क्रममा कालोबजारी गर्ने २७ जनालाई पक्राउ गरी मुद्दा चलाएको बताए ।
पर्वका मुखमा महँगी,व्यवसायीले निर्धारण गरेको भाडादर जिल्ला प्रशासन र जिल्ला प्रहरी कार्यालयलाई बोधार्थ दिएको छ । सरकारले पेट्रोलियम पदार्थको मूल्य वृद्धि गर्नुका साथै व्यवसायीले सवारी साधनको मूल्य वृद्धि गरेपछि नेपाल विद्यार्थी संघ खोटाङले विरोध जनाएको छ ।
तरकारीमय इभरगाउँ,किसानले परिश्रम गरे आम्दानीको चिन्ता नहुने जिल्ला समन्वय अधिकारी कमलराज भण्डारी बताउँछन् । पहाडको विकट बस्तीमा तरकारी खेतीले हरभरा देख्दा दंग परेको भण्डारीले बताए । इभरको तरकारीले सदरमुकामको बजारलाई धानेको उनले बताए ।
कमल र दिलीप भिड्ने,"५५ वर्षमाथि डबल्समा भारतकै अरुण अग्रवाल र सुरेन्द्र मोर्ताजाको जोडीले नेपालका मनोज राणा र भारतका पवन जैनको जोडीसँग उपाधिका प्रतिस्पर्धा गर्नेछ । यो जोडीले पोखराका समिर शेरचन र अनिल तुलाचनको जोडीलाई ६४, ६२ ले हरायो । मनोज र पवनको जोडीले कमल थापा र झ्याम्बा ढुण्डुपको जोडीलाई पराजित गर्दै फाइनलमा स्थान बनायो । पहिलो सेट ६० ले गुमाएको मनोजको जोडीले ७५ दोस्रो सेट आफ्नो पक्षमा पाऱ्यो । निर्णायक सेट मनोजको जोडीले सुपरटाइमा १३११ ले आफ्नो पक्षमा पारेर फाइनल पक्का गरेको हो ।"
नेपाल यू१९ एसिया कपबाट बाहिर,गत वर्ष मलेसियामा समूह चरणमा भारतलाई हराउँदै नेपाल पहिलोपल्ट प्रतियोगिताको सेमिफाइनल पुगेको थियो । नेपालले मंगलबार यूएईसँग समूह चरणको अन्तिम खेल खेल्नेछ ।
युथ ओलम्पिकमा तीन खेलाडी,६ सदस्यीय नेपाली टोलीलाई सोमबार ओलम्पिक कमिटमा कमिटीका अध्यक्ष तथा सांसद जीवनराम श्रेष्ठले बिदाइ गरे । उनले युथको कुम्भ खेलमेलाबाट खेलाडीले अनुभव बटुल्नुका साथै भविष्यमा हुने ठूला प्रतियोगिताका लागि आफूलाई निखार्ने अवसरमा लिनुपर्ने बताए ।
श्रीलंकामाथि जित,काठमाडौं (कास) नेपाली पुरुष चेस टिमले ४३ औं चेस ओलम्पियाडमा जित पाएको छ । जर्जियामा भइरहेको ओलम्पियाडको छैटौं चरणमा नेपालले श्रीलंकालाई २५१५ अंक अन्तरले हरायो । यो जितले नेपालले ८ अंक जोडेको छ । नेपालका रिजेन्द्र राजभण्डारी र नेपाल च्याम्पियन मदनकृष्ण कायस्थले जित हात पारे । रिजेन्द्रले लसुरा अलाहाकन र मदनले निपुन पियुमन्थालाएई हराए । विवेक थिङले जीएमएच तिलकरत्नेसँग बराबरी खेले भने रुपेश जैसवाल सन्जुला मिनुलसँग पराजित भए । सातौं चरणमा नेपालले बलियो प्रतिद्वन्द्वी इटालीसँग खेल्नेछ । महिलातर्फ छैटौं चरणमा नेपालले प्यालेस्टाइनसँग २२ अंकको बराबरी खेलेको छ । मोनालिसा खम्बु र सुजना लोहनीले जित निकाल्दा सिन्दिरा जोशी र खुश्बु थापा पराजित भए । नेपालले अब सुरिनामसँग खेल्नेछ ।
जुनियर खेलाडी म्यानमारतिर,अक्टोबर ३ देखि ७ सम्म हुने प्रतियोगिताको पुरुष यू१५ मा प्रिन्स दाहाल र यू१७ मा पेम्बा शेर्पा तथा महिला यू१५ मा रशिला महर्जन र यू१७ मा रञ्जना भट्टले प्रतिस्पर्धा गर्नेछन् । प्रिन्सले भर्खरै दुबई जुनियर च्याम्पियनसिपमा उपाधि जितेका थिए । व्यवस्थापकमा ब्याडमिन्टन संघका सदस्य जीवनसिंह कुँवर छन् ।
रुपक र सन्देश च्याम्पियन,काठमाडौं (कास) नेपालका रुपक नेपाली र सन्देश मानन्धर तेस्रो केब्याग अन्तर्राष्ट्रिय मुवाँथाई च्याम्पियनसिपमा विजेता भएका छन् । सोमबार भएको प्रोफेसनल फाइटमा रुपकले अस्ट्रेलियाका एडम प्राइस र सन्देशले भारतका एसभी हरिशरणलाई फाइनलमा हराएका थिए । अर्का नेपाली खेलाडी सन्जय राई भने फाइनलमा थाइल्यान्डका नानचना श्रीसँग स्तब्ध भए । नेपालकै गुणराज रुचाल पनि भारतीय खेलाडी नन्जितलाई हराउँदै विजेता भए । पुरुष ५१ केजीमा नेपालका राहुल श्रेष्ठले राहुल थोकर र ५७ केजी फाइनलमा सुमित महतोले सुनील श्रीसमगरलाई हराउँदै स्वर्ण जिते । महिलातर्फ ५५ केजीमुनि विद्या गुरुङले खुश्बु तामाङ र ५१ केजीमुनि शर्मिला लामाले नतसा रानामगरलाई फाइनलमा हराए । पुरुष ६० केजीमुनि फाइनलमा विक्रम रानामगरले राजु राई र ५३ केजीमुनि सनिल चौधरीले कपिल देसारलाई हराएर स्वर्ण जिते । एकदिने प्रतियोगिता नेपाल राष्ट्रिय मुवाँथाई संघले आयोजना गरेको हो ।
टंक र शुक्र सिंगापुरतर्फ,७२ होलको प्रतियोगिता चार दिन चल्नेछ । ३६ होलको खेलपछि उत्कृष्ट खेलाडी कट बनाएर फाइनल चरणलाई छनोट हुनेछन् ।
बंगबन्धु गोल्डकप: चुनौती नै चुनौती,"प्रशिक्षक महर्जनका अनुसार फुटबलमा सबै प्रकारका सम्भावना जीवन्त हुन्छन्, त्यसैले नेपाली टिम सकारात्मक रहनुपर्छ । उनले विश्व फुटबलमा बलिया टिमलाई हराएको उदाहरण प्रस्तुत गर्दै दाबी गरेका छन्, त्यसैले हामी जित्छौं भन्ने मानसिकताले खेल्छौं । हाम्रो उद्देश्य जित नै हुनेछ । अन्यथा हामीले एक अंकका लागि पनि प्रयास गर्नुपर्ने हुन्छ । ताजकिस्तान यसै साता मात्र यू१७ विश्वकपमा छनोट भएको हुनाले त्यहाँको राष्ट्रिय टिम बलियो भएको अनुमान गर्न सकिन्छ ।"
चितवनले पुलिससँग खेल्ने,"त्यस्ै एपीएफले पोखरा पिंकेजलाई ३० को सोझो सेटमा हराएको हो । पहिलो सेटमा २५१३ को आफ्नो पक्षमा पारेको एपीएफले लगातार दुई सेट २५११, २५१५ ले आफ्नो पक्षमा पार्दै खेल जितेको थियो । एपीएफ बी मा समूह विजेता बन्यो । यस प्रतियोगिताको उत्कृष्ट खेलाडीले स्कुटर र ५० हजार रुपैयाँ पनि पुरस्कार जित्ने छन् ।"
मिलानको जित,"घरेलु टिमको लागि फिलिप जुरिसिचले एक गोल गरेका थिए । सुसोले इन्ज्युरी समयमा व्यक्तिगत दोस्रो गोल गरे, जसलाई भिडियो असिस्टेन्ट रेफ्री (भीएआर) को सहयोग पुगेको थियो । दसौं स्थानको मिलान चौथोमा रहेको इन्टरभन्दा ४ अंक पछाडि छ ।"
फर्साटिकरलाई सफलता,गोर्खाका निशान्त न्यौपाने म्यान अफ द म्याचबाट पुरस्कृत भए । मंगलबार युनाइटेड कपिलवस्तु र पश्चिमाञ्चल क्षेत्रीय प्रहरी तालिम केन्द्र बुटवलबीच प्रतिस्पर्धा हुनेछ ।
मीनु र विमला फाइनलमा,६० केजीका लागि आर्मीकी पुनम रावल र एपीएफकी संगीता सुनारबीच प्रतिस्पर्धा हुनेछ । भारतको नयाँदिल्लीमा कात्तिक २९ देखि हुने विश्व महिला बक्सिङमा नेपालका दुई खेलाडीले भाग लिनेछन् । ५१ र ६० केजीमुनिको तौलमा ११ खेलाडीले भाग लिने नेपाल बक्सिङ संघले जनाएको छ ।

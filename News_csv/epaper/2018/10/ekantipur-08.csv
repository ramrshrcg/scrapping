शीर्षक,विवरण
द्वन्द्वकालका अपराधलाई उन्मुक्ति दिइन्न,"उनले नेपाली कम्युनिस्ट आन्दोलन र लोकतान्त्रिक आन्दोलनका घटनाक्रमको व्याख्या गर्दै विभिन्न कालखण्डमा आफूले गल्ती गरेको स्विकारे । त्यही गल्तीको एउटा उदाहरण शान्ति प्रक्रियामा आएपछि गिरिजाप्रसाद कोइरालालाई राष्ट्रपति नबनाउनु पनि भएको उनको भनाइ थियो । यदि बनाएको भए २ वर्षभित्रै संविधान र शान्ति प्रक्रिया टुंगिन सक्थ्यो, दाहालले भने, १२ बुँदे सहमतिदेखि शान्ति सम्झौतासम्मका शक्तिलाई सहज हुने परिस्थिति हुनुपर्ने थियो । कांग्रेस नेता शेखर कोइरालाले शान्ति प्रक्रिया एउटा टुंगोमा पुगे पनि त्यसको बलमा हासिल उपलब्धि जोगाएर मुलुकलाई नयाँ गति दिने दिशामा दलहरू चुकिरहेको बताए । उनले पनि शान्ति प्रक्रियामा आएलगत्तै गिरिजाप्रसाद कोइरालालाई राष्ट्रपति बनाएको भए परिस्थिति अर्कै हुने दाबी गरे । शान्ति प्रक्रियामा जोडिएका शक्तिबीच जुहारी चल्ने अवस्था आउनु ठीक नभएको उनको भनाइ थियो । कम्युनिस्ट आन्दोलन, माओवादी सशस्त्र युद्ध, रूपान्तरण, शान्ति प्रक्रिया र एमालेमाओवादी एकतासम्मका राजनीतिक घटनाक्रमको विश्लेषण गरेर लेखिएको पुस्तकमा प्राध्यापक कृष्ण खनाल र पूर्वमन्त्री रमेशनाथ पाण्डेले टिप्पणी गरेका थिए । पुस्तकले पर्दा पछाडिका धेरै घटनाक्रम खोतलेको उनीहरूले बताए ।"
मकै भाँच्न गाउँलामुखे,"हामी निर्वाचित भएको एक वर्ष भयो, समितिले हामीलाई गाउँको अवस्थाको रिपोर्टिङ गर्छ । तकवासी भएकाले धेरै कुरा थाहा छ, समितिको निर्णय र काम गर्ने तरिकामा हाम्रो हस्तक्षेप हुँदैन, अध्यक्ष गुरुङले भने, मकैका साथै घाँस र तरकारी चोरी नहोस्, बस्तुभाउले अर्काको बालीमा क्षति नपुर्याओस् भनेर यो चलन चलाइएको हुन सक्छ ।"
सरकारले बढायो पत्रकारको पारिश्रमिक,मन्त्रिपरिषद्ले न्यूनतम पारिश्रमिक सिफारिस समितिको सुझावअनुसार निजी तथा सरकारी सबै सञ्चार संस्थामा काम गर्ने सम्पूर्ण पत्रकारकर्मचारीका लागि २५ प्रतिशतका दरले पारिश्रमिक वृद्धि गरेको जानकारी सरकारका प्रवक्ता एवं सञ्चार तथा सूचना प्रविधिमन्त्री गोकुलप्रसाद बाँस्कोटाले दिए । निजी तथा सरकारी सञ्चार संस्थाका पत्रकारकर्मचारीका लागि वृद्धि भएको पारिश्रमिक आगामी कात्तिक १ देखि लागू हुने जानकारी बाँस्कोटाले दिए ।
एसईईको फाराम अनलाइनबाट पनि,"काठमाडौं (कास) राष्ट्रिय परीक्षा बोर्डले चैतमा हुने एसईईको परीक्षा फाराम अनलाइनबाटै भर्न सकिने व्यवस्था गरेको छ । एसईईको परीक्षा आवेदन फाराम र ९ कक्षाका विद्यार्थीको रजिस्ट्ेरसन फाराम अनलाइनबाटै विद्यालयले भर्न सक्ने परीक्षा नियन्त्रक रामशरण सापकोटाले बताए । फारम बोर्डको वेबसाइटमा राखिएको छ । यसअघि विद्यालयले भरेका फाराम जिल्लास्थित शिक्षा, विकास तथा समन्वय इकाइको कार्यालयमा बुझाउनुपर्ने प्रावधान थियो । अनलाइनमार्फत फाराम भराउन नसक्ने विद्यालयले पहिलेजस्तै विद्यार्थीबाट कागजी फाराम भराएर इकाइ कार्यालयमार्फत बुझाउनुपर्ने उनले बताए ।"
नेविसंघमानिजगढ अन्तर्राष्ट्रिय विमानस्थल: रूख काट्नै हतारो,तत्कालीन वातावरण मन्त्रालयका सचिव कृष्ण ज्ञवालीले विकास आयोजनामा हुने वातावरणीय क्षति र प्रतिस्थापन गर्नुपर्ने विषय सँगसँगै लैजान सुझाए ।
"सहर होइन, विमानस्थल मात्र बनाऊ","ईआइए प्रतिवेदनमा रूख काटेको क्षतिपूर्तिबापत मात्रै २१ अर्ब रुपैयाँ खर्च लाग्ने अनुमान गरिएको छ जसमा मुआब्जा रकम समावेश छैन । यतिको रकम तिरेर पनि कोही वन फँडानी गर्छ ?, नेता नेपालले भने ।"
जथाभावी सडक खन्दा सुके मूल,"ग्रामीण क्षेत्रमा खानेपानी व्यवस्थापन कार्यक्रम सञ्चालन गरिरहेको ग्रामीण जलस्रोत परियोजनाका अधिकृत देवराज भण्डारी स्थानीय तहले समृद्धिका लागि महाभारत पर्वत शृंखला क्षेत्रभित्र गरिएको सडक निर्माणले एकै वर्षमा सयौं पानीका मूल समाप्त भएको बताए । उनले भने, सामान्य सर्भेसमेत नगरी डोजर चालक र उपभोक्ता समितिका अध्यक्षको तजबिजमा निर्माण हुने यस्ता सडकले भविष्यमा पानी नपाएर मानवबस्ती सार्नुपर्ने गम्भीर समस्या आइलाग्ने सम्भावना बढिरहेको छ ।"
नेविसंघमा ३२ वर्षे उमेर हद,"नेविसंघको महाधिवेशन कात्तिक १६१८ मा राजधानीमा तोकिएको छ । तर, पार्टीेले विधान पारितमा ढिलाइ गर्दा अधिवेशन तयारी सुरु भएको छैन । संघ अध्यक्ष नैनसिंह महर तोकिएको मितिमा महाधिवशेन हुने सम्भावना टरेको बताउँछन् । गुटको स्वार्थ नभए मंसिर २ गतेसम्म गराउन सकिन्छ, उनले भने । महर नेतृत्वको कार्यकाल भदौ २ बाटै सकिए पनि महाधिवेशन गर्ने सर्तमा तीन महिना थपिएको हो ।"
प्रतिष्ठानको कुलपतिमा पुन: उप्रेती,गोरखापत्रमा भण्डारीत्यसैगरी सरकारले गोरखापत्र संस्थानको कार्यकारी अध्यक्षमा कृष्णमुरारी भण्डारीलाई नियुक्त गरेको छ । मन्त्रिपरिषदको आइतबार बसेको बैठकले मोही माग्ने ढुंग्रो लुकाउने स्तम्भका लेखक भण्डारीलाई चार वर्षका लागि नियुक्त गरेको हो । मन्त्रिपरिषद् बैठकले संस्थानका अध्यक्ष गोविन्द पोखरेलले दिएको राजीनामा स्वीकृत गरेको छ । त्यस्तै संस्थानका महाप्रबन्धक वसन्तप्रकाश उपाध्यायलाई निष्कासन गर्ने निर्णय गरी तीनदिने स्पष्टीकरण सोधेको छ ।
राहत दिन माग,"पेट्रोलियम मूल्यवृद्धि फिर्ता, कालो बजारी र तस्करी नियन्त्रण, सुपथ मूल्य पसल र यातायात साधनको थप व्यवस्था गर्न दलले माग गरेको छ ।"
सातामै चार किलोमिटर पिच,"धरानचतरा सडक मकवानपुरमा ४९ दशमलव ३५, किलोमिटर, सिन्धुलीमा १ सय ३९ दशमलव नौ सय २५ मिटर, उदयपुरमा १ सय १० दशमलव ३३ र सुनसरीमा १८ दशमलव ८ किलोमिटर पर्छ ।"
मिडिया रोक्ने विधेयक ?,सांसद राजेन्द्र पाण्डेले आर्थिक जरिवानाले यातायात क्षेत्रलाई व्यवस्थित गर्न सक्ने तर्क गरे । सांसद राजेन्द्र गुरुङले सडक सञ्जाल व्यवस्थित गर्नुपर्ने बताए । सांसद रचना खड्काले नीति नै राम्रो बन्नुपर्ने तर्क गरिन् । जवाफमा मन्त्री केशव स्थापितले निजी सार्वजनिक साझेदारीमा प्रदेश यातायात निगम गठन गर्नुपर्ने बताए ।
टेम्पोबाट कमाउँदै पूर्वशिक्षक,करिब एक वर्षमा टेम्पाको ऋण तिर्ने योजना बनाएका टीकारामका अनुसार सहकारीको ऋण र आफ्नो मिहिनेतले राम्रो कमाइ भइरहेको छ । टीकारामको राम्रो कमाइ देखेर हालै अर्को टेम्पो पनि भित्रिएको छ ।
फोहोर प्रभावित गाउँलाई एम्बुलेन्स,फोहोरका कारणले ककनीवासीमा स्वास्थ्य समस्या देखिएको भन्दै गतवर्ष स्थानीयले फोहोर फाल्न दिएका थिएनन् । ट्रक रोकिएपछि समाधानका लागि भन्दै काठमाडौं र ललितपुर महानगरपालिकाले फोहोर प्रभावित दुई स्थानीय तहलाई ११ वटा एम्बुलेन्स उपलब्ध गराउने प्रतिबद्धता व्यक्त गरेका थिए । सोहीअनुरूप एम्बुलेन्स दिइएको हो ।
एसिड आक्रमण: मृत्युसँग लड्दै वसन्ती,"वसन्तीको उपचारमा बर्न भिक्टिम सर्भाइबर संस्थाले सघाइरहेको छ । उनीहरूलाई खान, बस्न समस्या भइरहेको सुनाउँछन् । वसन्तीलाई उनकै छिमेकी विमल शिर्पालीले एसिड हानेका हुन् । विमलले घटना भएकै राति स्थानीय प्रहरीमा आत्मसमर्पण गरिसकेका छन् । दोषीले कडाभन्दा कडा सजाय पाउनुपर्ने वसन्ती परिवारको माग छ । साथै, सम्पूर्ण उपचार खर्च पनि दोषीले व्यहोरिदिनुपर्ने उनीहरू बताउँछन् । पारिवारिक स्रोतअनुसार विमलले वसन्तीलाई एकोहोरो प्रेम गर्थे, भागेर विवाह गर्ने प्रस्ताव गरिरहन्थे । भनेको नमाने मारिदिन्छु भनेर धम्काएको रैछ वसन्तीलाई, उसले मलाई भनेकी थिई, मारिहाल्ला जस्तो त लागेको थिएन, यमनारायणले भने ।"
ट्रकको ठक्करले ज्यान गयो,काठमाडौं (कास) ट्रकको ठक्करबाट गम्भीर घाइते एक मोटरसाइकल चालकको उपचारका क्रममा मृत्यु भएको छ । शनिबार नैकापमा ना६ख ३०४१ नम्बरको ट्रकले बा८९प ७६५८ नम्बरको मोटरसाइकललाई ठक्कर दिएको थियो । ठक्करबाट गम्भीर घाइते स्याङ्जा घर भई सामाखुसी बस्दै आएका २५ वर्षीय पूर्ण थापाको उपचारका क्रममा ज्यान गएको हो । पछाडि सवार सोही स्थानकी २२ वर्षीया विद्या थापाको घाइते अवस्थामा उपचार भइरहेको प्रहरीले जनाएको छ ।
धम्क्याएर पैसा उठाउने पक्राउ,काठमाडौं (कास) व्यवसायीलाई धम्क्याउँदै पैसा उठाउने एक व्यक्तिलाई प्रहरीले नियन्त्रणमा लिएको छ । पक्राउ पर्नेमा ३१ वर्षीय सुदीप गुरुङ छन् । लाजिम्पाटबाट व्यापारीसँग पैसा उठाइरहेको भन्दै प्रहरी वृत्त दरबारमार्गको टोलीले शनिबार गुरुङलाई पक्राउ गरेको हो ।
१ लाख नगदसहित ६ जुवाडे पक्राउ,काठमाडौं (कास) प्रहरीले भक्तपुरको एक खाजाघरमा जुवातास खेलिरहेका ६ जनालाई १ लाख ९ सय नगदसहित पक्राउ गरेको छ । महानगरीय प्रहरी वृत्त जगातीको टोलीले शनिबार उनीहरूलाई स्थानीय राजकुमार बस्नेतको खाजाघरबाट पक्राउ गरेको हो ।
भोलिका हामी बूढाबूढी,"वर्तमान अर्थव्यवस्थाअनुसार ज्येष्ठ नागरिकलाई सबल र सरल जीवन दिलाउन के गर्नुपर्छ, देशव्यापी मन्थन जरुरी छ । अर्थव्यवस्थाले विकल्प दियो । संस्कारले विकल्प दिएन । हामीले खोज्दा पनि खोजेनौं । त्यही संक्रमणमा छौँ हामी । राजनीतिको लामो संक्रमणका क्रममा आदर गर्नुपर्ने जनसंख्याको सेवाशुश्रूषामा परेका समस्या राज्यले बिर्सेको छ । बूढाबूढीले पनि अब आशिष लागोस् भनेर पुग्दैन, दायित्व पूरा गरेस् भन्नुपर्छ ।"
स्थिरता बोझ बन्ने जोखिम,"शक्तिशाली र स्थिर सरकार सत्तामा हुँदा अर्थतन्त्रमा देखिएको जोखिमपूर्ण प्रवृत्ति र यसैलाई उपलब्धिका रूपमा अथ्र्याउने सरकारको मुढेबलले जनतालाई चिन्तित पारेको छ । कुनै नाटकीय राजनीति मञ्चन नभए, यो सरकारलाई पाँच वर्ष भोग्नुपर्ने बाध्यता छ । भयावह जोखिम उन्मुख अर्थतन्त्र, बढ्दो दण्डहीनता, सबै क्षेत्रमा सरकारको अकर्मण्यता र गैरलोकतान्त्रिक अभिष्ट दर्शाउने प्रधानमन्त्री ओलीद्वारा निरन्तर प्रदर्शित असामान्य ढिटपनाले नागरिकलाई अत्याउन थालेको छ । एकातर्फ यतिविघ्न कमजोरी छरपस्ट हुँदा पनि सरकार सच्चिन नचाहने अथवा त्यसको आवश्यकता नदेख्ने र अर्कोतर्फ संसदीय अंकगणितका दृष्टिमा पाँच वर्षसम्म यसलाई कसैले चाहेर पनि हटाउन नसक्ने विरोधाभाषपूर्ण माखेसाङ्लोमा मुलुक फँस्दै गएको देखिन थालेको छ । यो सँगै नेपालको राजनीतिलाई एउटा विलकुलै नयाँ भयले गाँज्दै लगेको छ, कतै यो जडवत् स्थिरता नै मुलुकका लागि अस्थिरताभन्दा पनि ठूलो अनिष्ट र स्थायी बोझ सावित हुने त होइन ?"
देशको दु:ख : गुट,"सर्बशक्तिमान भएर पनि सरकार सुशासन र विकासको लय समाएर द्रुत गतिमा हिँड्न सकेन । कारण १) अन्तर मन्त्रालयबीच समन्वय र हार्दिक भावनाको अभाव । २) आफू मात्रै स्मार्ट र युनिक देखिन चाहने मन्त्रीको दम्भपूर्ण महत्त्वाकाङ्क्षा । ३) कर्मचारीको असहयोग । ४) गुटबाट आएका मन्त्रीहरू प्रधानमन्त्रीप्रति जवाफदेही नभएर आफूलाई मन्त्री बनाउने गुटका नेतामाथि उत्तरदायी हुनु । ५) सिधै बर्खास्त गर्न नमिल्ने भएकाले प्रधानमन्त्रीलाई पनि नटेर्नु र स्वेच्छाचारी हुनु । ६) प्रधानमन्त्री स्वयं पटकपटक दलाल पुँजीपति नोकरशाहीहरूको घेराबन्दीमा परिरहनु र त्यसबाट मुक्त हुन खोजे पनि दलभित्रकै नेताको दबाब परिदिँदा त्यस चक्रव्यूहबाट उम्कन नसक्नु । सरकारमाथि घेराबन्दी भयो भनिए पनि, प्रतिपक्षीले केही अवाञ्छित प्रपोगन्डा मच्चाएर नालायकसिद्ध गर्न खोजे पनि सरकारलाई काम गर्नमा खासै अवरोध पुर्याएको देखिन्न । सरकार अप्रभावी र कमजोर देखिनुको मुख्य कारण दलभित्रका नेताका आन्तरिक तुष नै हो । अर्थात् गुटगुटबीचको शीतयुद्ध हो असफलताको मुख्य कडी । वस्तुत: अध्यक्ष दुई देखिए पनि नेकपाभित्र अरू थुप्रै अघोषित अध्यक्षको अस्तित्व रहेकैले पार्टी र सरकारले गति लिन सकिरहेको छैन । यसलाई नचिरेसम्म र सबै मन्त्री प्रधानमन्त्रीप्रति उत्तरदायी बन्ने र पारस्परिक हार्दिक सहयोगको भावना पैदा नभएसम्म सरकारले गतिशील लय समात्नेवाला छैन । प्रतिपक्ष चाहे त्यो कांग्रेस, विवेकशील साझा पार्टी वा राजपा जुनकुनै प्रभावहीन देखिनुको मूल सार पनि गुटगत भुरेटाकुरे सभापतिहरूको अस्तित्व देखिएकै कारणले हो । हेर्दा एउटा दुइटा अध्यक्ष भए पनि अघोषित रूपमा रहेका अनगिन्ती अध्यक्ष तथा सभापति रहने प्रथा अन्त्य नभएसम्म देशको दु:ख र दर्द अन्त्य हुनेवाला छैन । धनपति कोइराला, नवलपुर"
भ्रष्टाचार नियन्त्रणको फन्डा,"सरकारले प्रत्येक राष्ट्रसेवक कर्मचारीले प्रत्येक दिन कार्य प्रारम्भ गर्नुअघि म भ्रष्टाचार गर्दिन, म भ्रष्टाचार हुन दिन्न, म देश र जनताका लागि इमानदार भएर काम गर्नेछु भन्ने प्रतिज्ञा वाचनपश्चात् कार्य प्रारम्भ गर्ने गराउने परिपत्र जारी गरेको छ । सुशासन कायम गर्न र भ्रष्टाचार नियन्त्रण गर्न यस्तो निर्देशन सुन्दा निकै आनन्द लाग्यो । तर यस्तो निर्देशनबाट भ्रष्टाचार नियन्त्रण होला भनेर पत्याउनुको साटो औपचारिकता ठानेर आलोचना सुरु भएको छ । हुन पनि यस अघिका ठूलठूला घोटाला, अनावश्यक विदेश भ्रमण, फजुल खर्च, विलासी खर्चजन्य भ्रष्टाचारबारे कोही पनि चुँ बोल्नसकेका छैनन् । सञ्चार माध्यमबाट कुनैकुनै चर्चामा आए पनि ती त्यत्तिकै सेलाए । ठूलठूला कर्मचारी र ठेकेदारका भ्रष्टाचारी क्रियाकलाप दिनहुँ सुनेर र पढेर नेपालमा यस्तै हो भनेर बस्नुपरेको छ । कमिसन, करछली र कालाबजारीका कुरा सामान्य भएका छन् । दूधको दूध पानीको पानी छुट्याउने ठानिएको न्यायालयमा समेत सपथलाई खेलाची ठानिइन्छ । भ्रष्टाचार गर्नेलाई कानुन बमोजिम कारबाही गर्दै धमाधम जेल हाल्न पाए भ्रष्टाचार कम हुँदै जाने थियो । इन्द्रकुमार श्रेष्ठ, ओखलढुंगा"
किसानको सम्मान कहिले ?,"किसान तर्साउने बुख्याँचा शीर्षक लेख सान्दर्भिक लाग्यो । नेपालमा पञ्चायत, प्रजातन्त्र, लोकतन्त्र हुँदै गणतन्त्रकालसम्म आइपुग्दा सबैभन्दा बढी उच्चारण भएको शब्द सायद किसान, कृषि, भूमिसुधार होलान् । प्रधानमन्त्री, मन्त्रीका भाषण कृषि क्रान्तिका मायावी शब्दबिना अधुरो प्रतित हुन्छ । तर किसानको अवस्थामा कहिल्यै सुधार आएन । बरु झन् दयनीय हँुदै गएको छ । कुनै जमानामा नेपाल कृषि उत्पादन निर्यात गर्ने अवस्थामा थियो । आज हाम्रा भान्छाहरू विदेशी ब्रान्डका चामल, पिठो, तरकारी र फलफूलले भरिएका छन् । विदेशी ब्रान्डका खानेकुरा खाँदै हुर्केका युवा पुस्ता कृषिकर्म र किसानलाई अछूतजस्तो व्यवहार गर्छन् । कृषिसँंग सम्बन्धित हाम्रा स्थानीय ज्ञान र सीप प्रयोग गर्नुभन्दा खाडीमै उज्ज्वल भविष्य देख्छन् । हाम्रा विद्यालयहरू विद्यार्थीलाई डाक्टर र इन्जिनियर बन्न प्रेरित गर्छन् । कृषिलाई अनपढले गर्ने कार्यका रूपमा प्रस्तुत गर्छन् । तर परिश्रमलाई घृणा गर्ने मुलुकको कहिल्यै प्रगति हुँदैन । कृषिलाई मर्यादित बनाउँदै किसान हुनुमा गर्व गर्नसक्ने वातावरण सिर्जना गर्ने चुनौती सरकारसामु छ । समृद्धि किसानको उत्थानबिना सम्भव छैन । मनोज लम्साल, देवचुली ३, नवलपुर"
ट्राफिक अव्यवस्था,"गत शनिबार कोटेश्वरको चोकमा दिउँसो साढे २ बजेतिर मोटरसाइकल र गाडीका हर्न बज्न थाले । ती सबै वाहन एयरपोर्टतर्फबाट आई कोटेश्वरबाट दाहिने घुमेर रिङरोडतर्फ लाग्न थाले । ड्युटीमा रहेका प्रहरी एकछिन अलमलिएर ती वाहनलाई जाने इसारा गर्न बाध्य भए । यसको कारण के थियो भने अन्यत्र जाने गाडीलाई २२ पटक जाने इसारा गर्दा पनि ती गाडीलाई जाने इसारा गरिएको थिएन । तेस्रोपटक पनि अरू तर्फबाट आएका गाडीलाई नै जाने इसारा गरिएपछि एयरपोर्टतर्फबाट आएर दाहिने टर्न गर्दै सातदोबाटोतर्फ जाने मोटरसाइकल र गाडीका चालकको धैर्य टुटेको थियो । यो ट्राफिक प्रहरीको ठूलो कमजोरी हो । पूर्ण ओली, चावहिल, काठमाडौं"
राहत शिक्षकलाई विभेद,"एउटै स्थान र उही प्रक्रिया पूरा गरी नियुक्ति लिएका राहत शिक्षकलाई शिक्षक सेवा आयोगले असमान व्यवहार देखाएको कसैबाट छिपेको छैन । राहत शिक्षकले दसैं भत्ता, बिरामी बिदा सञ्चिती र पोसाक सुविधाबारे पटकपटक आन्दोलन गर्नुपर्यो । अस्थायीलाई भने शतप्रतिशत सुरक्षित गर्ने रणनीति अवलम्बन गरियो । उही सरकार, कामको प्रकृति उही, तर विभेद किन ? कुनै पनि विषयलाई गम्भीरताका साथ नलिने परिपाटीले हाम्रा नेता र सरकारलाई गाँजेको छ । बेलैमा समस्याको जड पहिचान गरी समाधानको बाटोमा लाग्ने हो भने आन्दोलनका लागि मानिसको समय बर्बादी पक्कै हुने थिएन । हरेक विषयको टुङ्गो आन्दोलनभन्दा अर्को माध्यमबाट सम्भव भएन । एक वर्षअगाडि नियुक्ति लिएका अस्थायी र अरू शिक्षकको सवालमा बोल्ने आयोग र मन्त्रालय राहतको सवालमा भने मौन छ । ऐन र नियमावलीले समेत राहत शिक्षकलाई उपेक्षा गरिसकेको छ । सरकारले काम लगाइसकेपछि विभेद हुनेछैन भनी काममा जोतिइरहने हामीले शिक्षा मन्त्रालय र आयोगले गरेका निर्णयका पानाहरू पल्टाउँदै बस्ने वातावरण बनेको छ । गोविन्द रिमाल, गैंडाकोट ५, नवलपरासी"
कुसंस्कारको प्रतिबिम्ब,"समाजका निमुखा निरन्तर थिचोमिचो र अत्याचार सहन बाध्य छन् । कमजोरमाथि शोषण गर्न जान्नेलाई ठूलो मान्छे भन्ने चलन छ । यिनै ठूला मान्छे का अत्याचार उत्कर्षमा पुग्न लागेको यथार्थलाई ख्याल गर्दै अर्चना थापाद्वारा रचित कोसेलीको देवी : विम्ब र प्रसंग विषयक रचनाले सम्भावित अनहोनीतर्फ इंगित गरेको छ । लेखभित्र प्रस्तुत तस्बिरमा पुरुषको दानवीय रूप अनि नारीमाथि झम्टन लागेको प्रसंग आततायी पुरुषको नियति बनेको छ । समाजले नारीलाई देवी, कुमारीको रूपमा पुज्ने गरेको प्रसंग विश्वमै चर्चित बनिरहँदा पछिल्लो समय शृंखलाबद्ध रूपमा देखिएका बलात्कार, एसिड आक्रमण र हत्याका घटनाले समाज छियाछिया बनेको छ । निर्मला हत्याकाण्डले मुलुकभरि सन्त्रास फैलिएको छ । यो मामलामा गृहमन्त्रीले अकर्मण्यतालाई लुकाउँदै पुँजीवाद र विपक्षी दलमाथि दोष लगाउनुले सरकारको नाक काटिएको छ । नाम मात्रको शासन पद्धति, कानुनको अवहेलना, डन, गुन्डा नाइके, तस्करी, बलात्कारी, हत्यारा, भ्रष्टाचारी सुमसुम्याएर बस्ने शासकीय शैली र संस्कारजन्य पठनपाठन, गतिविधिमाथि धावा बोल्ने प्रवृत्तिका कारण हत्याहिंसा उच्चविन्दुमा पुगेको भन्न कर लाग्छ । निमुखाले प्राणको भिख, न्यायको निम्ति गुहार माग्नुपर्ने अवस्था सिर्जना भएको छ । जेलनेल, हन्डर, ठक्कर खाने नेता प्रशस्त छन्, तर सुशासनको प्रादुर्भाव गर्ने कोही देखिएनन् । कुर्सी पाउने बित्तिकै आफूलाई सर्वज्ञ ठान्ने अभिमान झांगिएको छ । भुवनेश्वर शर्मा, चन्द्रागिरि२, काठमाडौं"
म्यान्मारमा नेपाली भाषा प्रेम,"उनीहरूले नेपाली भाषा, नेपालीपन, नेपाली संस्कृति भने बिर्सेनन् । जीवनको उतारचढावबीच नेपाली भाषा र संस्कृति जोगाउनु ठूलो कुरा हो । केहीले सुनाए, हामी विवाह नेपालीसंँगै गर्छौं । अन्य मूलका मानिससंँग विवाह नगर्ने अघोषित नियम छ । प्राय:ले आमाबुबाले खोजेको व्यक्तिसँगै विवाह गर्ने चलन छ । बालविवाह हुँदैन । प्राय: पारपाचुके पनि हुँदैन ।"
नेपाली टुटुुको खाँचो,पौडेल हार्वड विश्वविद्यालयस्थित एभिडेन्स फर पोलिसि डिजाइनको नेपाल परियोजनाका अनुसन्धान प्रबन्धक हुन् भने सेन्चुरी अन्तर्राष्ट्रिय शान्ति अध्येता ।
लौठसल्लो अध्ययन अलपत्र,"सरकारी निकाय लौठसल्लो बिक्री नभएको विषयमा बेखबर छ । वन नीति २०७१ मा लेखिएको छ, उच्च मूल्यका, संकटापन्न, दुर्लभ तथा लोपोन्मुख प्रजातिका वनस्पति र जडिबुटीको पहिचान, दिगो सङ्कलन, पुनरुत्पादनको सुनिश्चतता, प्रविधि विकास, व्यवसायीकरण र बजारीकरण गर्न समुदाय तथा निजी क्षेत्रलाई प्रोत्साहन गरिनेछ । तर किसानले लौठसल्लो दिगो संकलन तथा बजारीकरण गर्न सरकारबाट प्रोत्साहन पाएका छैनन् ।"
"ठेक्का लिँदै, बेच्दै","सरकारले उपठेक्का व्यवस्था गर्न पाउने नियम नै खारेज गर्नुपर्ने राय थापाको छ । ठेक्का लिएर अरूलाई दिने ठेकेदारले कसरी गुणस्तरीय काम गर्छ भनेर विश्वास गर्ने ? उनले भने, यस्तो कार्यलाई निरुत्साहित नगरे गुणस्तरीय काम हुँदैन ।"
दिल्लीमा नेपाली पुजारी: झन् बढी सम्मान,"कर्मथलो दिल्ली भए पनि सबैको मन भने गाउँघरमै छ । सबैको एउटै लक्ष्य छ, छोराछोरीको पढाइ सकाउने, बिहेदान गराउने र घरमा बन्दोबस्ती मिलाएपछि आफ्नै गाउँ फर्कने । शास्त्रीले छोराछोरीको पढाइ सक्ने, घर बनाउने अनि त्यसपछि फर्कने योजना रहेको बताए । उनले भने, जतिसुकै सुविधा भए पनि आखिर मन त नेपालमै छ ।"
"अब, हात बाँधेर बस्दैनौं","विधेयक अगाडि बढेप्रदेश सरकारले प्रदेशसभामा दर्ता गराएको सार्वजनिक प्रशासनका लागि करारमा कर्मचारी भर्ना र मदरसा शिक्षा बोर्ड गठनसम्बन्धी विधेयक भने अगाडि बढेका छन् । विपक्षी दल नेकपा र नेपाली कांग्रेसले संविधानसँग बाँझिएको भन्दै यी विधेयक अडकाइदिएका थिए । मुख्यमन्त्रीको आइतबारको प्रस्टीकरणपछि बैठकले दुई विधेयक छलफलका लागि स्वीकृत गरेको हो । यस्तै, बैठकले प्रशासनिक कार्यविधि, प्रदेशसभा सचिवालय सम्बन्धमा व्यवस्था गर्न बनेको विधेयक र गाउँसभा तथा नगरसभाको कानुन निर्माण प्रक्रियासम्बन्धी विधेयक छलफलका लागि स्वीकृत गरेको छ । प्रदेशसभाको अर्को बैठक सोमबार बस्नेछ ।"
पढाइ सुधार्न सिकाइ मेला,"जिल्लास्तरीय सिकाइ मेलामा आएका विद्यार्थीको कला सीप र क्षमता देख्दा अति नै खुसी भएको जिल्ला समन्वय समितिका प्रमुख नरबहादुर कुँवरले बताए । बालबालिकाले सिकेका सीप व्यवहारमा ल्याउन सिकाइ मेलाले सहयोग पुग्ने उनको भनाइ छ । सिकाइ मेला कार्यक्रममा मात्र सीमित नभई यसलाई थप प्रभावकारी बनाउनका लागि सबैले सहयोग गर्न आवश्यक रहेको उनले बताए । मेलामा कक्षा १ देखि ३ सम्मको नेपाली र गणित विषयसँग सम्बन्धित शैक्षिक सामग्री प्रदर्शनी, विभिन्न खेलहरूको प्रदर्शनी, पढाइ सिकाइसँग सम्बन्धित शैक्षिक सन्देश मूलक क्रियाकलाप, नाटक, नृत्य तथा कथा वाचन गरिएको थियो । बालबालिकाका लागि २० वटा स्टल राखिएका छन् । स्टलमा शैक्षिक सामग्री र कथा लेखन, विभिन्न किसिमका स्थानीय तहमा रहेका काठका हलो, लोपोन्मुख कोललगायत सामग्री प्रदर्शन गरिएको छ । मेलामा शैक्षिक सामग्रीको प्रयोगबाट बालबालिकाका उत्सुकता र कौतूहल मेट्ने प्रयास गरिएको थियो । उनीहरूलाई खेल्दै, रमाउँदै सिक्ने वातावरण सिर्जना गर्न खोजिएको थियो ।"
राष्ट्रकवि अभिनन्दित,"राष्ट्रकवि माधवप्रसाद घिमिरे सयौं जन्मोत्सव वर्ष समभिनन्दन समारोहका संयोजक प्रा वासुदेव त्रिपाठी, प्रा राजेन्द्र सुवेदी, मुकुन्द पथिक, प्रा रामप्रसाद ज्ञवाली लगायतले नेपाली साहित्यमा घिमिरेको योगदानको चर्चा गरेका थिए । त्यसै अवसरमा राष्ट्रकविकी सहधर्मिणी महाकाली घिमिरेलाई पनि सहस्र पूर्णचन्द्र दर्शनका लागि अभिनन्दन गरिएको थियो ।अभिनन्दनअघि प्रज्ञा प्रतिष्ठानबाटै घिमिरे दम्पतीलाई रथारोहण गराई नगर परिक्रमा गराइएको थियो ।"
कसले बजाउला मुवाली,"हामीले बजाउन जानेर के गर्नु, सित्तै जाने भयो, आफूले जानेको सीप हस्तान्तरण गर्न नपाएपछि दुखेसो पोख्दै उनले भने, यो क्षेत्रमा लागेर केही प्रगति हुने भए पो लाग्थे । सम्भावना नै देखाउन सकिएन ।"
प्राकृतिक सिर्जना उत्सव,"राजधानीबाटै आएका जंग चौहान, अशेष मल्ल, युवराज नयाँघरे, मोमिला जोशी, हरिशंकर मानसाग्नि, राजेश्वर कार्की, अभय श्रेष्ठले माहोल जमाउँदा तीर्थराज भट्ट, कृष्णराज डीसी, हेमन्ती जोशी, कपिल अन्जानले पनि कवितामार्फत वर्तमान सामाजिक बेथितिप्रति चिन्ता जाहेर गरे । स्रष्टाहरूका सिर्जनामा राजनीतिक व्यंग्य, राष्ट्रप्रेम, मायाप्रीति, सामाजिक कुसंस्कार, महिला हिंसा लगायतका विषयवस्तु उठाएका थिए । उत्सवमा सुदूरपश्चिमका अग्रणी साहित्यकार पदमराज जोशीलाई २५ हजार रुपैयाँसहित यस वर्षको योगेश्वर कलासाहित्य पुरस्कार समेत दिइयो । हरेक वर्ष मुलुकका विभिन्न थलोमा साहित्य र सदभाव नारा सहित साहित्यिक यात्रा गर्दै आएको प्रतिष्ठानकी अध्यक्ष मोमिलाले बताइन् ।"
कमलको गीत उत्कृष्ट,"सर्वोत्कृष्ट म्युजिक भिडियो छायाँकारका रूपमा बुद्ध लामा, सर्वोत्कृष्ट म्युजिक भिडियो सम्पादकमा विकाश धमला र सर्वोत्कृष्ट म्युजिक भिडियो निर्देशकमा निशान घिमिरे स्टेजमा आए । लामा र धमलालाई तिमीलाई छुँदै गीतका लागि अब्बल मानिएको थियो भने घिमिरेले डोन्ट किल मी गीतको भिडियोका लागि स्याबासी पाए । वातावरण संरक्षणमा सचेत रहन आग्रह गर्दै इमेजले कार्यक्रममा रेड कार्पेट को सट्टा ग्रिन कार्पेट समारोह गरेको थियो ।"
एन्जेलिना भन्छिन् आत्मबलले हराउँछ स्तन क्यान्सरलाई,समयमै रोग पत्ता लगाउँदा आफूले नयाँ जीवन पाएको भन्दै उनले महिलाहरूलाई स्तनको निरीक्षण गरिरहन सुझाव दिएकी छन् । एजेन्सी
उपन्यास लिएर जोशी,उपन्यासकार जोशीले सखी मा आफूले थारू समाजको वास्तविक चित्रण गर्ने प्रयास गरेको बताए । ऐना कथासंग्रहका लागि मदन पुरस्कार प्राप्त गरेका जोशीको यो तेस्रो कृति बुक हिल पब्लिकेसनले प्रकाशन गरेको हो ।
भैरव स्मृति लामिछानेलाई,हेटौंडा (कास) स्रष्टा राजकुमार लामिछानेलाई भैरव स्मृति सम्मान पुरस्कार प्रदान गरिएको छ । साहित्य संगम मकवानपुर र सिस्नुपानी नेपाल मकवानपुरले लामिछानेलाई २१ हजार रुपैयाँ सहितको पुरस्कारद्वारा सम्मान गरेका हुन् । साहित्यकार धनराज गिरी र दिवंगत भैरव अर्यालका छोरा प्रकाशले सम्मानपत्र र पुस्कार प्रदान गरे । हास्यव्यंग्यकार भैरव अर्यालको स्मृतिमा सिस्नुपानी नेपाल र साहित्य संगम मकवानपुरले बर्सेनि यो पुरस्कार दिँदै आएका छन् ।
हिल्सासिमकोट सडक: च्याछडा भीर चुनौती,उत्तर चीनको सीमा लिमीलाप्चादेखि दक्षिण सिमकोट जोड्ने अर्काे सडक पनि आयोजना कार्यालयले नै निर्माण गर्दै आएको छ । यो सडकले सिमकोट जोडिसकेको कार्यालयले जनाएको छ तर हेक्पा खोलामा पुल नभएकाले गाडी वारपार हुने गरेको छैन ।
सीमामा सशस्त्र र एसएसबी सँगसँगै,सन्दकपुरदेखि रोङ गाउँपालिका सलकपुरसम्मको ५२ दशमलव ५ किलोमिटर क्षेत्रले भारतलाई छोएको छ । प्रत्येक १३ किलोमिटरमा बीओपी रहने गरी पोस्ट स्थापना हुनेछन् । जिल्लाका ४ स्थानमा बीओपी राख्ने निक्र्योल भए पनि तत्काल पशुपतिनगरमा पोस्ट रहनेछ । त्यहाँ सशस्त्र प्रहरी निरीक्षक कमान्डमा ३५ जना बस्नेछ । पशुपतिनगरस्थित पुरानो भन्सार कार्यालयमा पोस्ट रहनेछ । दसैंअघि नै पोस्ट राखिने खडकाले जनाए । अन्य स्थानमा पोस्ट स्थापनाका लागि जग्गासहित बासस्थानको व्यवस्था गर्न जिल्ला सुरक्षा समितिबाट सिफारिस भइसकेको उनले बताए ।
कार्यालय बजेट र योजनाविहीन,"नयाँ आएका कर्मचारीले पनि २ महिनादेखि तलब पाएका छैनन् । कुनै अधिकार छैन ज्ञान केन्द्र प्रमुख चौधरीले भने, नीतिनियम कार्यविधि कुर्दै बसेका छौं । नयाँ ऐन, कानुन, नीतिनियम नबन्दा पूरै अन्योल छ । दरबन्दीअनुसारका कर्मचारी छैनन् । त्यस्तै पशु कार्यालयको सट्टामा खुलेको भेटेरिनरी अस्पताल तथा पशु सेवा विज्ञ केन्द्रको अवस्था पनि उस्तै छ । कार्यक्रम बजेट नहँुदा कर्मचारी कार्यालय रुङ्दै बसेका छन् । उपसचिवसहित १५ जनाको दरबन्दी रहेको केन्द्रमा ५ जना मात्र छन् ।"
भूकम्पको भग्नावशेष हटाइयो,"अधिकांश भ्वाङ परेका र चर्केका घरमै छन् । हरेक वर्ष दसंै नजिकिँदै गर्दा उनीहरूको मन खिन्न हुने गरेको छ । हामी आफैं घर भत्काएर पुन: बनाउन सक्ने क्षमतामा छैनौं, उनीहरू भन्छन्, हाम्रो घर कसले भत्काइदिने हो ? चर्केको र भ्वाङ परेपछि आफ्नै खर्चमा टालटुल गरेर बस्नेबाहेक अन्य उपाय नभएको रम्भा गाउँपालिका १ हेक्लाङका देवबहादुर नेपालीले बताए । भूकम्पले चर्केर भत्केकै घरमा बस्नुभन्दा टालटुल गरेर बसेको उनले बताए । अधिकांशको घर चिराचिरा परेको छ । ढुंगामाटोको गारो भत्किएर बाहिर उछिट्टिएका अझै धेरै छन् । घरमा हिँडदा पनि हल्लिनेमै बसेको रम्भा ४ हुमिनकी सीता गहतराजले बताइन् । गाउँभरिका अरूले सुरुमा १५ हजार र पछि न्यानो कपडाको १० हजार पाए, मेरा हातमा त त्यो पनि परेन, उनले भनिन्, पहिले नै आस देखाएर सरकारले निराश पारेको छ । उनको घरको पछाडिको भागमा भ्वाङ परेको छ । अझै पनि उनीहरू सोही घरमै बसेका छन् । घर फेरि उभ्याउन सकिने अवस्था नभएको उनले बताइन् । उनले भनिन्, भत्किएकै घरमा रात बिताएका छौं । जिल्लाका १० स्थानीय तहमा एक इन्जिनियर र दुई ओभरसियर प्राधिकरणले खटाएको छ । तर उनीहरू गाउँसम्म पुगेका छैनन । जिल्ला आयोजना कार्यान्वयन इकाइका इन्जिनियर विवेक शाहले पहिलो, दोस्रो र तेस्रो किस्ता कति जनाले लगे भन्ने तथ्यांक तत्काल उपलब्ध गराउन नसकिने बताए ।"
सभाहलको वातावरणीय प्रभाव मूल्यांकन,"स्थानीयबाट प्राप्त सुझावसमेत प्रतिवेदनमा समेटिने उनले बताए । प्रभावित क्षेत्र बुटवल उपमहानरपालिका ८ का वडाध्यक्ष भीमबहादुर श्रेष्ठले हरेक असर न्यूनीकरण गरेर स्थानीयलाई फाइदा पुग्ने गरी अध्ययन गर्न टोलीलाई सुझाव दिए । केन्द्र तोकिएको समय र स्थानमै बन्नुपर्छ उनले भने, तर, स्थानीयलाई असर पनि पर्न भएर, असरभन्दा अवसरमा बढी ध्यान पुगोस् । काटेका रूख अर्को स्थानमा रोपेर भए पनि हरियाली क्षेत्र विस्तार गर्न उनले आग्रह गरे । प्रभाव मूल्यांनका कार्यक्रम निर्देशक तेजकुमार श्रेष्ठले केन्द्र निर्माणपछि स्थानीयलाई रोजगारीका अवसर सिर्जना हुने र सिंगो प्रदेशकै गौरव बढ्ने बताए । बन्न लागेको केन्द्र अन्तर्राष्ट्रिय स्तरको हो, उनले भने, रूख काट्नुपर्ने र जमिन खन्नु पर्ने भएकाले केही असर त पर्ला तर अवसर धेरै हुन्छन् । केन्द्र बनाउँदा निर्माणस्थल वरपरको ढल निकास र पानीको समस्या समाधानका लागि पनि सुझाव दिइने उनले बताए । बुटवल उपमहानरपालिका १० रामनगरमा रहेको बुटवल मण्डपको १६ बिघा जग्गामध्ये १० बिघामा अन्तर्राष्ट्रिय सम्मेलन केन्द्र र ६ बिघामा प्रदर्शनी स्थल निर्माण हुने अन्तर्राष्ट्रिय सभाहल तथा प्रदर्शनी केन्द्रका आयोजना प्रमुख इन्जिनियर शिखर लामा तामाङले बताए । उनका अनुसार पहिलो चरणका निर्माणका काम अन्तिम चरणमा पुगेको र दोस्रो चरणको काम वातावरणीय प्रभाव मूल्यांनको प्रतिवेदनपछि सुरु हुनेछ ।"
छुट्टाछुट्टै घटनामा ३ को मृत्यु,"सल्यान (कास)( जिल्लाका विभिन्न ठाउँमा भएका छुट्टाछुट्टै घटनामा तीन जनाको मृत्यु भएको छ । शारदा नगरपालिका ९, ज्वालापुरकी २१ वर्षीया सञ्जु बुढाथोकीका माटाको ढिस्कोले पुरिएर मृत्यु भएको छ । त्यस्तै कालीमाटी गाउँपालिका १ का ४६ वर्षीय भक्तबहादुर डाँगीको माथिबाट खसेको ढुंगाले लागेर मृत्यु भएको छ । उनको लक्ष्मीपुरको चापीज्युलामा आफन्तको मलामी गएर फर्कंदै गर्दा ढुंगाले लागेर घटनास्थलमै मृत्यु भएको हो । यसैबीच अरिंगालले चिलेर कपुरकोट गाउँपालिका ३ का ४६ वर्षीय गेहेन्द्रबहादुर सेनको मृत्यु भएको छ । घरदेखि करिब सय मिटर टाढाको जंगलमा खर काट्न गएका बेला अरिंगालले चिल्दा घाइते सेनको राप्ती लाइफ केयर अस्पताल, तुलसीपुरमा उपचारकै क्रममा मृत्यु भएको प्रहरीले जनाएको छ ।"
कैदीको मृत्यु,रामेछाप (कास) रामेछाप कारागारका ४० वर्षीय कैदी सुशील श्रेष्ठको पानी अडकिएर आइतबार मृत्यु भएको छ । बिहान खाना खाएपछि पानी खाँदा श्रेष्ठ पानी अडकेर मुर्छा परेका थिए । उनलाई तत्काल जिल्ला अस्पताल पुर्याए पनि उपचार हुनुअगावै मृत्यु भएको प्रहरीले जनाएको छ । प्रहरीका अनुसार लागूऔषध मुद्दामा कैद भुक्तान गरिरहेका श्रेष्ठ ३ महिना ९ दिनपछि कारागार मुक्त हुँदै थिए ।
उपचारका लागि ३ घण्टा पैदल,"मुगु (कास) मुन्दु गाउँका स्थानीयबासी उपचारका लागि तीन घण्टा पैदल हिड्न बाध्य छन् । गाउँमा स्वास्थ्यचौकी र मेडिकल नहुँदा स्थानीयलाई तीन घण्टा हिंडेर पिना स्वास्थ्य केन्द्रमा पुग्नुपर्ने बाध्यता भएको हो । स्वास्थ्यचौकी टाढा भएका कारण लामो समयदेखि बिरामी उपचारबाट वञ्चित हुँदै आएका छन् । स्वास्थ्यचौकी टाढा भएपछि स्थानीय घरेलु उपचारको भर पर्न बाध्य छन् । गाउँमा स्वास्थ्य सुविधा नहुँदा धामीझाँक्रीसँग झारफुक गराउने र जडीबुटीको प्रयोग गर्ने गरेको स्थानीय देउकला बोहोराले बताइन् । उनले लामो समयदेखि धामीझाँक्रीकै सल्लाहमा जंगलबाट जडीबुटी ल्याएर बिरामीलाई खुवाउने गरिएको बताइन् । स्थानीय दल बोहोराले जटिल बिरामी भए मात्र स्वास्थ्यचौकी लिने गरिएको बताए । स्वास्थ्यचौकी धेरै टाढा छ, ठूलो बिरामी परे आफन्त र छरछिमेकीले स्ट्रेचरमा राखेर पिना लैजाने गरिएको छ, उनले भने, नत्र धामीझाँक्रीले नै उपचार गर्ने गरेका छन्, सामान्य समस्या देखिए घरेलु उपचार गर्दै आइरहेका छौं । गाउँमा स्वास्थ्य सुविधा नहुँदा बिरामीलाई बचाउन मुस्किल हुने गरेको स्थानीय कालु बोहोराले बताए । उनले गर्भवती महिला पनि घरमै सुत्केरी हुने गरेको बताए । गर्भवती महिला गर्भ जाँच सुविधाबाट समेत वञ्चित रहेको उनको भनाइ छ ।"
पाठेघर खस्ने समस्या बढ्दो,"डोल्पा (कास) जिल्लाका महिलामा पाठेघर खस्ने समस्या बढै गएको अध्ययनले देखाएको छ । सर्भेक्षणका क्रममा जिल्लाका करिब २५ प्रतिशत महिलामा आङ खस्ने समस्या रहेको पाइएको हो । केड नेपालले गरेको सर्वेक्षणले काईके गाउँपालिका ४, मा १९, ठुलीभेरी नगरपालीका ८, जुफालमा ९, त्रिपुरासुन्दरी नगरपालिका ३, सुंमामा ८ र वडा नं ६ फुल्चिंगमा ८ महिलामा पाठेघर खस्ने समस्या जटिल भएको देखाएको छ । १३ देखि १८ वर्षमा विवाह गर्ने र बच्चा जन्माउने करिब ७५ प्रतिशत आङ खस्ने समस्या देखिएको संस्थाले जनाएको छ । महिलाहरूको पाठेघर तथा यौन तथा प्रजनन स्वास्थ्य समस्याको निदानका लागि प्रत्येक स्थानीय तहमा पतिपत्नीको जोडी बनाएर जनचेतनामूलक कार्यक्रम सञ्चालन गरिरहेको महिला सशक्तीकरण केन्द्रकी अध्यक्ष उर्मिला विश्वकर्माले बताइन् ।"
लुम्बिनीमा विद्युतीय शौचालय,"वितरक कम्पनी इराम साइन्टिफिकका मनोज जीसीले यसको प्रयोगकर्ताले कुनै पनि सामान छुन नपर्ने बताए । सबै कम्प्युटरबाट सञ्चालन हुन्छ । उनका अनुसार भारतीय प्रधानमन्त्री नरेन्द्र मोदीले सञ्चालन गरेको स्वच्छ भारत अभियानअन्तर्गत यस्ता प्रविधियुक्त हजारौं शौचालय प्रयोगमा ल्याइएको छ । कोषका योजना प्रमुख तथा निमित्त सदस्यसचिव सरोज भट्टराईले यात्रुको सुविधाका निम्ति ७ वर्षअघि मायादेवी मन्दिर परिसर नजिकै निर्माण गरिएको शौचालय पुरातत्त्व विभागले भत्काएको बताए । यसका लागि पुरातत्त्वको मापदण्डविपरीत कुनै पनि संरचना निर्माण गर्नु पर्दैन, उनले भने । यसको सञ्चालनले यहाँ रहेका महत्त्वपूर्ण पुरातात्त्विक वस्तुको संरक्षण पनि हुने उनले सुनाए ।"
सीमामा हेल्थ डेस्क,"सरकारले सन् २०२५ सम्म मुुलुकबाट पूर्ण रूपमा औलो उन्मूलन गरिसक्ने लक्ष्यसाथ कार्यक्रम सञ्चालन गर्दै आएको छ । जनस्वास्थ्यले बाढीग्रस्त राप्तीपारिको बैजापुर, बिनौना, नरैनापुर, गंगापुर, मटेहिया, कालाफाँटा, लक्ष्मणपुर, कटकुइया, फत्तेपुर क्षेत्रमा सबैभन्दा बढी औलोको जोखिम रहेको जनाएको छ । राप्ती छेउछाउका बेतहनी, होलिया, कम्दी, वनकट्टी, कचनापुर, खासकुश्मा, बागेश्वरी, वनकटुवा, रनियापुरलगायत पनि औलोको उच्च जोखिममा छन् । सन् २००८ मा फैलिएको औलो महामारीमा ३३ को ज्यान गएको थियो ।"
अस्पताल खोल्न अभियान,उपप्राध्यापक रहेका अध्यक्ष पन्थ आफंैले १ वर्षको तलब अस्पतालमा लगाउने बताए । रोटरीअन्तर्गत जोन फाइभका २१ बटा क्लबहरूले क्यान्सर अस्पताल स्थापना गर्ने अभियानमा आर्थिक स्रोत जुटाउन लागेको संयोजक हुतानन्द खनालले बताए ।
उपचारसँगै डाक्टर पढाइ,"अढाई दशकअघि स्थापना भएको अस्पतालले साबिकका गण्डकी, धौलागिरि र कर्णाली अञ्चलवासीलाई आँखा उपचार सेवा दिँदै आएको थियो । अहिले यो गण्डकी प्रदेशको आँखाको विशेष सेवा दिने मुख्य अस्पताल भएको छ ।"
विवादित काभानग न्यायाधीशमा नियुक्त,नियुक्ति र शपथसँगै उनी जीवनभरिका लागि न्यायाधीश भएका छन् । उनको नियुक्तिले अमेरिकी सर्वोच्च अदालतमा अनुदारवादीको नियन्त्रण थप मजबुत भएको छ । अमेरिकी कानुनको अन्तिम व्याख्या गर्ने सर्वोच्चमा ९ न्यायाधीश हुन्छन् ।
दोस्रो शिखर बैठक गर्न सहमत,३ साताअघि दक्षिण कोरियाली राष्ट्रपति मुन जायइनले प्योङयाङ भ्रमण गरेपछि किम र ट्रम्पबीच पुन: शिखर बैठक हुने समाचार प्रकाशमा आएका थिए । मुनले नि:शस्त्रीकरणप्रति किमको ठोस प्रतिबद्धता पुष्टि भएको बताएका थिए । उनले किमले ट्रम्पलाई छिट्टै भेट्न चाहेको उल्लेख गर्दै उत्तर कोरियाको प्रमुख क्षेप्यास्त्र परीक्षण केन्द्र र प्रक्षेपण क्षेत्र बन्द गर्ने प्रतिबद्धता जनाएको उल्लेख गरेका थिए ।
मेङको अवस्था प्रस्ट पार्न चीनलाई आग्रह,"मेङ १९२ सदस्यीय इन्टरपोलको अध्यक्ष हुन् । चिनियाँ कम्युनिस्ट पार्टीका वरिष्ठ अधिकारी समेत रहेका उनीसँग प्रहरी संगठन तथा आपराधिक न्यायको क्षेत्रमा ४ दशक लामो अनुभव छ । मेङ २०१६ मा ४ वर्षे कार्यकालका लागि इन्टरपोलको अध्यक्ष निर्वाचित भएका हुन् । मेङले लागूऔषध, आपराधिक न्याय, प्रतिआतंकवाद, सीमा सुरक्षालगायतका मुद्दामा ४ दशक कार्य गरेको इन्टरपोलले जनाएको छ ।"
पानी तान्न सौर्य ऊर्जा,"पुस्तौंदेखिको खानेपानीको समस्या समाधान भएकामा खुसी व्यक्त गर्दै बड्डी ज्यावन खानेपानी तथा सरसफाइ उपभोक्ता समितिका अध्यक्ष कल्याण धामीले भने, कोही पाहुना आइहाले पनि पानी दिन लोभ लाग्थ्यो । घरमै धारा पाएका छौं । हाम्रो पुस्तौंदेखिको दु:ख हटेको छ ।"
निर्मला हत्या प्रकरण: दिनहुँ धर्ना र विरोध,"संघर्ष समितिले दसैंतिहारलाई मध्यनजर गरी आन्दोलनका कार्यक्रम तत्काललाई अन्त्य गरेको छ । चाडपर्वमा घर फर्किनेलाई अप्ठेरो नहोस् र दसैंतिहारमा व्यापार व्यवसायलाई पनि असर नपरोस् भनेर आन्दोलनका कार्यक्रम तत्काललाई स्थगित गरेका छौं, समिति संयोजक हेलेन श्रेष्ठले भनिन्, दसैंसम्म पनि हत्यारा पत्ता नलागे पुन: आन्दोलनमा आउनेछौं । घटनाको आइतबार ७४ दिन पूरा भएको छ । हालसम्म अनुसन्धानकै लागि आधा दर्जनभन्दा बढी प्रहरी टोली गठन भइसकेका छन् ।"
तीज मनाएर बिदा भएकी छोरी बेपत्ता,"यो विषयमा जानकारी गराउँदा प्रहरीले मनीषाको हुलिया मात्र माग्यो । हुलियाअनुसार एक सातासम्म अनुसन्धान गरेपछि पुन: १० दिन सयम दिनुहोस् भन्यो, श्रेष्ठले भने, आजसम्म केही पत्ता लागेन । इप्रका झिलझिलेका प्रमुख प्रहरी निरीक्षक कैलाश राईले बेपत्ता युवतीको खोजी जारी रहेको बताए । उनले पीडित परिवारले नै लिखित उजुरी नदिएकाले अनुसन्धान अघि बढाउन नसकिएको बताए । पीडित परिवारले छोरी बेपत्ता बनाएको भनी किटानसहित लिखित उजुरी दिए तत्काल सोहीअनुरूप अघि बढ्ने उनको भनाइ छ ।"
फाइट ब्याक को बढ्यो माग,"अभियानमा पेनड्रपबक्स अर्थात् पीडा पोख्ने बाकस पनि राखिन्छ । उक्त बाकसमा बालबालिकालाई यौन हिंसा परिवारबाटै भइरहेको हुनसक्छ वा बाहिरियाबाट भन्ने लिखित पीडा पोख्न लगाइन्छ । प्रतिरक्षाको कक्षा समाप्त भएपछि भनिन्छ, तपाईंहरूलाई काखमा राख्ने बहानामा, माया गरेको जस्तै गरी सुमसुम्याएको बहानामा कुनै पुरुषले अभद्र कार्य गरिरहेको हुन सक्छ । सधैं चकलेट दिएर फकाइरहेको हुन सक्छ । फेसबुक र फोनमार्फत फकाइरहेको हुन सक्छ । स्कुलमै साथी र सरहरूबाट गलत कार्य गर्ने प्रयास भइरहेको हुन सक्छ । त्यस्तो कुराले मन डराइरहेको छ र अभिभावकलाई भन्न सकिरहेको छैन भने लेखेर यो बाकसमा खसाल्नुस् । आफ्नो पहिचान दिन आवश्यक छैन, दिए पनि गोप्य राखिनेछ ।"
फलैंचाको भेटघाट फलदायी,"पुरुषको तुलनामा खेती एवं गृहस्थीमा व्यस्त रहने हुनाले महिला भन्ने चौतारीमा कमै आउने गरेको उनले बताए । घरआँगनमै निर्मित चौतारीमा महिलाको बेग्लै जमघट हुन्छ, चौधरीले भने, हामी उहाँहरूसँग सल्लाह लिन त्यहीँ पुग्छौं, उहाँहरूको सहमतिबिना कुनै निर्णय हुन्न । उल्लेख्य के छ भने प्रदेश १ सरकारले समुदायको मागमा १ हजार जनालाई आयमूलक तालिम दिने घोषणा गरेको छ । उसले स्थानीयकै आवश्यकताअनुरुप विकास निर्माण गर्ने नीति लिएको छ । प्रदेश १ सरकारको अर्थ मन्त्रालयका उपसचिव हरिहर पौडेलले स्थानीय निकायका जनप्रतिनिधिमार्फत शौचालय एवं सामुदायिक भवन निर्माण र प्राविधिक तालिमको प्रस्ताव आए बजेट दिइने बताए । जनहितका कार्यलाई प्राथमिकतामा राखेका छौं तर प्रक्रिया पुर्याएर आउनुपर्यो, उनले भने । गाउँपालिका प्रमुख शिवनारायण माझीले जनचाहनाअनुरूप शीघ्र अघि बढ्ने बताए ।"
दुर्घटनामा महिला घाइते,दुर्घटनालगत्तै डन्डी काटेर परियारलाई उपक्षेत्रीय अस्पताल घोराहीमा पुर्याइए पनि आईसीयू नहुँदा उपचार गर्न नसकिएको भन्दै भैरहवा रिफर गरिएको छ । रा३प ५२५८ नम्बरको मोटरसाइकल र लु४३प २४२९ नम्बरको मोटरसाइकल ठोक्किएपछि अनियन्त्रित भएको लु४३प २४२९ नम्बरको मोटरसाइकलले पैदल यात्रु परियारलाई ठक्कर दिएको थियो । उनी रा१त २३२० नम्बरको ट्रयाक्टरमा ठोक्किएकी थिइन् । घटनामा संलग्न चालकसहित ट्रयाक्टर र दुवै मोटरसाइकललाई प्रहरीले नियन्त्रणमा लिएको छ ।
चिनीमा चलखेल: छानबिन गर्न कार्यदल,"सरकारले कायदल गठन गरे पनि समितिलाई कुनै असर नपर्ने उनले बताए । मन्त्रिपरिषद् र समितिको अलगअलग ऐन हुन्छ, उनले भने, मन्त्रिपरिषद्ले कार्यदल गठन गरे पनि समितिलाई असर गर्दैन ।"
असारे विकास खर्चमा अंकुश,"स्थानीय तहमा सञ्चित कोषमा बचत रहेको गत वर्षको बजेटको अवस्था यकिन गरी व्यवस्थापन गर्न एकीकृत प्रणाली र ढाँचा तयार गरी कार्यान्वयनमा ल्याउन पनि निर्देशन दिएको छ । सार्वजानिक खर्च प्रणालीमा स्वच्छता, पारदर्शिता र जवाफदेहिता प्रवद्र्धन गर्न आयोजनाकार्यक्रमसग सम्बन्धित सरोकारवाला पक्षलाई जवाफदेही बनाउने गरी कानुनको विधेयक तयार गरी संसद्मा पेस गर्न पनि निर्देशन दिएको छ । सरकारी भुक्तानी प्रणालीलाई व्यवस्थित गर्न बैंकिङहरूको पहुँच भएका स्थानमा पूर्ण रूपमा विद्युतीय प्रणाली लागू गर्नगराउन पनि निर्देशन दिएको छ ।"
रोकिएन नेप्सको घट्ने क्रम,"यसैगरी बैंकिङ समूहको परिसूचक १२५, विकास बैंक १४४, निर्जीवन बिमा १७८, लघुवित्त १२७ र जीवन बिमा तथा वित्त कम्पनी समूहको परिसूचक समान दर (०९७ प्रतिशत) ले ऋणात्मक रहे ।"
उखु किसानले भुक्तानीका लागि आन्दोलन गर्ने,कृषकलाई लामो समयदेखि बक्यौता रहेको उखुको मूल्य उपलब्ध गराई उपभोक्तालाई समेत राहत उपलब्ध गराउन कार्यदल गठन गरिएको जानकारी प्रधानमन्त्री कार्यालयले दिएको छ ।
बर्जर पेन्ट एक्स्प्रेस योजना,"काठमाडौं (कास) बर्जर जेन्सन एन्ड निकल्सन (नेपाल) ले दसैं र तिहारको अवसरमा बर्जर पेन्ट एक्सप्रेस योजना शुरु गरेको छ । यस योजनाअन्तर्गत बर्जर पेन्ट्सको छानिएका ब्रान्डहरू खरिद गर्दा १०० वर्ग फिट सिल्क इलुसन डिजाइनर फिनिस नि:शुल्क पाउनुका साथै प्रतियोगितामार्फत अन्य आकर्षक नगद पुरस्कारहरू जित्ने मौका पाउने जारी विज्ञप्तिमा छ । यो योजना बर्जरका उत्पादनहरू वेदर कोट अल गार्ड एक्सपी, वेदर कोट अल गार्ड, वेदर कोट एन्टी डस्ट, सिल्क ग्ल्यामर एक्सपी, सिल्क ब्रेथ इजी, सिल्क लक्जरी, इजी क्लिन एक्सपी र इजी क्लिनमा मात्र लागू गरिएको जनाएको छ ।"
सनराइजको शाखा थपियो,"काठमाडौं (कास) सनराइज बैंकले चार वटा शाखा थपेको छ । बैंकका अनुसार सिरहाको मिर्चैया, रामेछापको प्रिती, काभ्रेको महाभारत र खोटाङको बराहपोखरीमा शाखा थपिएको हो । आफ्ना ग्राहकहरूलाई सेवा, सुविधा उपलब्ध गराउने अभिप्रायले बैंकले ती शाखाहरूले सञ्चालनमा ल्याएको जारी विज्ञप्तिमा छ ।"
ग्राट्स ब्रान्ड भित्रियो,"काठमाडौं (कास) सनराइज अप्लाइन्सेजले ग्राट्स ब्रान्ड का इलेक्ट्रोनिक्स सामानहरू नेपाल भित्र्याएको छ । कम्पनीका अनुसार यो ब्रान्डको एलईडी टीभी, फ्रिज, साइड बाई साइड फ्रिज, मिनी बार फ्रिज, एसी, फ्रन्ट लोडिङ वासिङ मेसिन, सेमीअटोमेटिक वासिङ मेसिन नेपालमा बिक्री वितरण सुरु गरिएको हो । कम्पनीले यी सामग्रीसँगै चेस्ट फ्रिजर, हिटिङ सुविधासहितको एयर कुलर, वाटर डिस्पेन्सरलगायतका छिट्टै बजारमा उपलब्ध हुने जनाएको छ ।"
को बन्छ करोडपति नेपाली संस्करण,काठमाडौं (कास) हु वान्ट्स टु बी ए मिलिनियर को नेपाली संस्करणको आयोजना हुने भएको छ । कार्यक्रमको नाम को बन्छ करोडपति राखिएको जारी विज्ञप्तिमा छ । कार्यक्रमलाइ कोकाकोलाले प्रायोजन गर्ने जनाएको छ । कार्यक्रमका प्रतियोगीहरूले विभिन्न प्रकारका प्रश्नहरूको सामना गरी एक करोड नेपाली रुपैयाँ जित्न सक्नेछन् ।
सुजुकीको मेघा एक्सचेन्ज,काठमाडौं (कास) सुजुकीले दसैं र तिहारको अवसरमा नेपालभरिका ३४ वटा आफ्ना सोरुममा मेघा एक्सचेन्ज क्याम्प सञ्चालन गरेको छ । असोज २७ सम्म चल्ने यो क्याम्पमा कुनै पनि कम्पनीका पुराना बाइक तथा स्कुटरसँग नयाँ सुजुकीका बाइक तथा स्कुटर एक्सचेन्ज गर्न सकिने जारी विज्ञप्तिमा उल्लेख छ । कम्पनीका अनुसार कुनै पनि पुराना बाइक तथा स्कुटरको बजार प्रचलित भ्यालुएसनभन्दा थप १५ हजार रुपैयाँ भ्यालुएसन ग्राहकलाई प्रदान गरिने जनाएको छ ।
यतीको पोखराकाठमाडौं उडान,काठमाडौं (कास) यती एयरलाइन्सले ठूलो आकारका जहाजबाट काठमाडौंपोखराकाठमाडौं उडान थाल्ने बताएको छ । कम्पनीले पछिल्लोपटक ल्याएको ७२ सिट क्षमताको एटीआर ७२५०० जहाजबाट बुधबारदेखि काठमाडौंपोखराकाठमाडौं रुटमा उडानको तालिका बनाएको जारी विज्ञप्तिमा उल्लेख छ । एटीआरबाहेक कम्पनीले ३० सिट क्षमताको जेटस्ट्रिम ४१ जहाजबाट पनि अरू उडान गर्ने जनाएको छ ।
चन्द्रागिरि हिल्सलाई पुरस्कार,काठमाडौं (कास) चन्द्रागिरि हिल्स लिमिटेडलाई नेपालकै एक उत्कृष्ट पर्यटकीय गन्तव्य पुरस्कार प्रदान गरिएको छ । भारतको राजधानी नयाँदिल्लीमा शुक्रबार आयोजित कार्यक्रममा कम्पनीलाई उक्त पुरस्कार प्रदान गरिएको जारी विज्ञप्तिमा उल्लेख छ ।
दसैं कार्निभलको आयोजना,काठमाडौं (कास) राजधानीको सपिङ सेन्टर चाबहिल प्लाजाले दसौं कार्निभल योजना सञ्चालनमा ल्याएको छ । विजयादशमी तथा दीपावलीका अवसर पारेर प्लाजाले आकर्षक छुट र उपहारसहित दसैं कार्निभल योजना सञ्चालनमा ल्याएको जारी विज्ञप्तिमा छ । कार्निभल योजनाअन्तर्गत प्लाजामा १ हजार रुपैयाँभन्दा माथिको सामान खरिद गर्ने ग्राहकले दैनिक तथा साप्तिाहिक रूपमा उपहार जित्न सक्ने जनाएको छ । त्यस्तै बम्पर उपहारमा रनरको एक सय सीसीको रनर चिताह बाइक एक जनाले जित्न सक्ने र ग्राहकलाई २५ प्रतिशतसम्म छुटको व्यवस्थासमेत रहेको प्लाजाले जनाएको छ ।
रिडी हाइड्रोपावरको साधारणसभा,"काठमाडौं (कास) रिडी हाइड्रोपावर डेभलपमेन्टको १७ औं वार्षिक साधारणसभा सम्पन्न भएको छ । सभाले सेयरधनीहरूलाई ६ प्रतिशतका दरले बोनस सेयर र सोमा लाग्ने करका लागि नगद लाभांश ०३१५७ दिने प्रस्ताव पारित गरेको जारी विज्ञप्तिमा छ । त्यसैगरी सभाले १:१ अनुपातमा हकप्रद सेयर जारी गर्ने प्रस्ताव पारित गरेको जनाएको छ । कम्पनीमा संस्थापक तथा सर्वसाधारण सेयरधनी रहेकामा दुवैलाई एकै प्रकारका सेयरधनी हुने गरी ५ जनाको सञ्चालक समिति निर्वाचित गरेको छ । निर्वाचित सञ्चालकहरूमा वच्छराज तातेड, गुरुप्रसाद न्यौपाने, कुवेरमणि नेपाल, रमेशप्रसाद न्यौपाने र साइका भण्डारी रहेको जनाएको छ ।"
माछापुच्छ्रेको सहयोग,काठमाडौं (कास) माछापुच्छ्रे बैंकले अठारांै वार्षिकोत्सवको अवसरमा संस्थागत सामाजिक उत्तरदायित्व निर्वाह गर्ने क्रममा विपद् व्यवस्थापनका लागि चाहिने उद्धार सामग्रीहरू नेपाल प्रहरीलाई हस्तान्तरण गरेको छ ।
नयाँ नोट वितरण सुरु,"सरकारले गरेको पछिल्लो व्यवस्थाअनुसार नेपाली मुद्रा (कागजी नोट) वा सिक्का जलाउन, केरमेट गर्न, गाल्न, च्यात्न पाइँदैन । यसो गरेको भेटिएमा प्रहरीले सिधै प्रक्राउ गरी तीन महिनासम्म जेल हाल्न र ५ हजार रुपैयाँसम्म जरिवाना गर्न सक्छ । प्रमाणसहित उजुरीका आधारमा पनि प्रहरीले कारबाही गर्ने छुट कानुनमा छ ।"
विकास बजेट खर्च शून्य,"ती कर्मचारी पनि पूर्ण रूपमा प्रदेश सरकारको कमाण्ड मा नआउँदा खटनपटन समस्या आएको उनको भनाइ छ । सिर्जना गरिएका दरबन्दी पनि प्रदेश मन्त्रालयको प्रकृतिअनुसार छैनन्, उनले भने, अनि हामीले प्रतिफल मात्र राम्रो खोजेर कहाँ सम्भव हुन्छ ? मन्त्रालयले बजेट ल्याएलगत्तै साउन २ मा विषयगत मन्त्रालयलाई ४३ बुँदे मार्गदर्शन दिएको थियो ।"
पाथीभरा केबलकारको अध्ययन हुँदै,मन्दिरको गेट पुग्नुभन्दा दाहिनेपट्टिको भागसम्मलाई प्रस्ताव गरिएको छ । यसले हालको पैदलमार्गको थोरै भाग अवतरण गर्ने स्थानमा मात्रै भेट्छ । ऐनअनुसार ५ हेक्टरभन्दा कम क्षेत्रफलमा बन्ने संरचनाको वातावरणीय प्रभाव मूल्यांकन (ईआईए) गर्नु पर्दैन आईईई गरे पुग्छ । जसमा ठूला रूख १ सय १२ वटा काट्नुपर्छ ।
हवाई रूट टुंग्याउन नेपाली टोली भारत जाँदै,"ल्हासाबाट आउने र जाने विमानले यो रुट प्रयोग गर्छन् । काठमाडौंबाट उडेका विमानले भारततर्फ जानुपरे इलाम हुँदै मेची रुट र बंगलादेशलगायत पूर्वी मुलुक जानुपरे विराटनगर रुट प्रयोग गर्नेछन् । त्यसैगरी जनकपुर हुँदै कोलकाता र पटना, सिमरा हुँदै बनारस, भैरहवा हुँदै लखनउ, महेन्द्रनगर हँुदै दिल्ली र त्यसभन्दा परका मुलुक जानुपर्ने नियम छ ।"
तीन महिनापछि उडान सुचारु,जिल्लामा दुई विमानस्थल छन् । चौरजहारी नगरपालिका १ नाखिरामा रहेको चौरजहारी विमानस्थलमा भने लामो समयदेखि उडान अवरुद्ध हुँदै आएको छ । चौरजहारीमा विगत १६ महिनादेखि विमानस्थल बन्द छ । यसअघि नेपाल वायुसेवा निगमले मात्र चौरजहारीमा उडान गर्ने गरेको थियो । जहाजको अभाव भन्दै उडान रोकिएपछि जरुरी कामका लागि बाहिर जाने र जिल्लाबाहिर रेफर गरिएका बिरामी मारमा परेका छन् ।
हरियो चियापत्ती अभावले उद्योग समस्यामा,दैनिक १५ हजार किलोसम्म हरियो चियापत्ती प्रशोधन गर्दै आएका ठूला कारखानाले यो वर्ष धेरै कम मात्र चियापत्ती प्रशोधन गरे । इलाम टिको अन्तु र पञ्चकन्यामा रहेको कारखानाले अघिल्लो वर्षको यही अवधिको तुलनामा ८० हजार किलो कम तयारी चिया उत्पादन गरेको छ । अघिल्लो वर्ष यतिबेलासम्म ५ लाख ७५ हजार किलो तयारी चिया उत्पादन गरेको यो कारखानाले अहिलेसम्म ४ लाख ९५ हजार किलो मात्र उत्पादन गरेको जनायो ।
युरिया मल वीरगन्ज आयो,"पछिल्लो समय काभ्रे जिल्लाबाट युरिया र डीएपी दुवै मलको माग बढी आएको उनले बताए । काभ्रेमा हाल यी दुवै मलको मौज्दात करिब सकिएको छ । त्यहाँको पाँचखाल, पनौती, नाला क्षेत्रका किसानले धानबाली काटेर आलु बाली लगाउने सिजन रहेकाले मलको माग बढेको उनले बताए । माग भएबमोजिम मल पठाउने काम पनि भइरहेको उनले बताए । तराईका जिल्लाहरूमा भने बिस्तारै मलको माग घटदै गएको उनले जनाए । किसानले धानबालीमा मल छरिसकेकाले माग पनि घट्ने क्रममा रहेको उनले बताए ।"
नेपालमा पोल्ट्री सम्मेलन हुने,"कृषि विश्वविद्यालयका उपकुलपति डा आईपी ढकाल नेपालमा कृषि विश्वविद्यालयका विद्यार्थी र कृषि अनुसन्धान परिषद्बाट कुखुराका विषयमा केही अनुसन्धान भएको बताउँछन् । केही भ्याक्सिनहरू पनि नेपाली अनुसन्धानबाट निस्केको उनले बताए । तर, कुखुरापालनले व्यावसायिक फड्को मारे जसरी अनुसन्धानमा प्रगति हुन नसकेको उनले स्वीकार गरे ।पशुसेवा विभागको तथ्यांकअनुसार नेपालमा सात करोड कुखुरा रहेको देखिन्छ । निजी क्षेत्रको लगानीले नेपाल कुखुराको मासु र अण्डा उत्पादनमा लगभग आत्मनिर्भर जस्तै भएको डा थपलियाले बताइन् । निजी क्षेत्रले अनुसन्धानमा काम नगर्ने भएको हुँदा सरकारी निकायनै यसमा तात्नुपरेको उनको भनाइ छ ।"
च्यांग्रा भित्रिन थाल्यो,"जिल्ला प्रशासन कार्यालयमा गत शुक्रबार भएको सर्वपक्षीय बैठकले कुत मोलाइबाट खरिदबिक्री अन्त्य गर्ने निर्णय गरेको छ । बैठकले प्रत्येक बथानमा एक तौल मेसिन अनिवार्य राख्नुपर्ने नियम बनाएको छ । प्रमुख जिल्ला अधिकारी, जिल्ला प्रहरी प्रमुख, गुणस्तर तथा नापतौल कार्यालय प्रमुख, महानगर र चार गाउँपालिकाका प्रमुख प्रशासकीय अधिकृत, खसी बजार व्यवसायी संघ, मासु व्यवसायी संघलगायत संस्थाका प्रतिनिधिको संयुक्त बैठकले उक्त निर्णय गरेको हो । उपभोक्ता मञ्च कास्की अध्यक्ष कपिलनाथ कोइरालाले तौल मेसिन राख्दा ग्राहक ठगिने सम्भावना नहुने बताउँछन् । दुई हातले उचालेर अनुमानका आधारमा मूल्य तोक्नु वैज्ञानिक थिएन, उनी भन्छन्, यो निर्णय ग्राहकको हितमा छ । जिउँदो खसी, बोका, भेडा, च्यांग्राको मूल्य निर्धारण पनि हुने उनले जनाए ।"
यू१८ मा नेपाल उपविजेतामै,अघिल्लो महिना भुटानमै आयोजित साफ यू१५ च्याम्पियनसिपको फाइनलमा पराजित बंगलादेशले यसपालि भने उपाधि हात पारेको छ । नेपाल उक्त प्रतियोगितामा भने चौथो भएको थियो । एएफसी यू१६ छनोटमा भने नेपाल समूह चरणबाटै बाहिरिएको थियो ।
पुनरागमनमा हफिजको शतक,"खेलमा अस्ट्रेलियाले चिया सत्रपछि मात्र विकेट लिन सकेको थियो । नाथन लायनले इमामलाई कट बिहाइन्ड गराउँदै पहिलो सफलता दिलाएका थिए । इमामले ७ चौका र २ छक्का प्रहार गरे । अजहर अली १८ रन जोड्दै क्याचआउट भए । अस्ट्रेलियाले आरोन फिन्च, ट्राभिस हेड र मार्नस लाबुसकाग्नलाई टेस्ट डेब्यु दिएको थियो । पाकिस्तानले पनि ३३ वर्षे विलाल आसिफलाई डेब्यु दिएको छ ।"
फर्साटिकर युथ सेमिफाइनलमा,सोमबार क्वाटरफाइनलमा पश्चिम क्षेत्रीय प्रहरी तालिम केन्द्र बुटवल र आयोजक झरना स्पोर्ट्स क्लबबीच प्रतिस्पर्धा हुने झरना स्पोर्ट्स क्लबले जनाएको छ ।
थापाले १५ लाख फर्काए,"एन्फामा दुई दशक बढी नेतृत्व गरेका थापामाथि अन्तर्राष्ट्रिय फुटबल महासंघ (फिफा) ले भ्रष्टाचार आरोपमा नोभेम्बर २०१५ मा १० वर्ष प्रतिबन्ध लगाएको थियो । एन्फामा ३ करोड बढी बेरुजु पाइएपछि पेश्की फछ्र्यौटका लागि उसले सम्बन्धित जिल्ला, व्यक्ति र संस्थाहरूलाई ताकेता गरिरहेको छ ।"
दास किंग्स ११ मा,"काठमाडौं किंग्स ११ ले आउँदो सिजनको ईपीएलका लागि जिम्बावेका सिकन्दर राजा, आयरल्यान्डका केविन ओब्राइन र यूएईका कप्तान रोहन मुस्ताफालाई लिइसकेको छ ।"
जुनियर टेनिस मंगलबार,काठमाडौं (कास) नौलिन स्पोर्ट्स भिल्लाको आयोजनामा फस्ट नौलिन जेआईटी जुनियर टेनिस च्याम्पियनसिप हुने भएको छ । बूढानीलकण्ठस्थित भिल्लाकै कोर्टमा मंगलबारदेखि हुने प्रतियोगितामा १२ इभेन्टमा प्रतिस्पर्धा हुनेछ । असोज २७ सम्म हुने प्रतियोगितामा जुनियर टेनिस इन्सेटिभको संयोजन र नेपाल टेनिस संघको सहकार्य रहनेछ ।
टिचर्स फुटबल हुने,काठमाडौं (कास) एनप्याब्सन कागेश्वरी मनोहरा नगर कमिटीले अन्तरस्कुल टिचर्स फुटबल प्रतियोगिता गर्ने भएको छ । नकआउटका आधारमा दुई दिन चल्ने प्रतियोगितामा २४ टोलीको सहभागिता रहने जनाइएको छ । विजेता टिमले नगद पुरस्कार र गिफ्ट ह्याम्पर जित्नेछ ।
जितकुन्डो सेमिनार,"काठमाडौं (कास) नेपाल जितकुन्डो मार्सल आर्ट संघको आयोजनामा पाँचौं अन्तर्राष्ट्रिय जितकुन्डो सेमिनार आइतबार सकिएको छ । नेपाल, श्रीलंका, भारत, इटाली र स्पेनका करिब २ सय प्रशिक्षार्थीको सहभागिता थियो । त्रिपुरेश्वरस्थित राखेप कभर्डहलमा दुई दिन चलेको सेमिनारमा स्पेनका सिफु जोक्विन मार्सेलो र चोनोले प्रशिक्षित गराएका थिए ।"
नेपालको ठूलो जित,थाइल्यान्डमाथि पाएको १ सय ४० रनको जित अन्तरमा ट्वान्टी२० मा नेपालको सबैभन्दा ठूलो जित हो । नेपालले यसअघि २०१३ को एसीसी ट्रफीमा सिंगापुरलाई १ सय २१ रन र सन् २०११ मा माल्दिभ्सलाई ९५ रनले हराएको थियो । दुबै खेल कीर्तिपुरस्थित त्रिवि क्रिकेट मैदानमा भएको थियो ।
चेल्सी र आर्सनल विजयी,शनिबार टोटेनहम हट्स्परले कार्डिफ सिटीलाई १० ले पराजित गर्यो । सिजनको छैटौं जित दर्ता गर्ने क्रममा स्पर्सका लागि एरिक डायरले खेलको सातौं मिनेटमा गरेको गोल निर्णायक साबित भयो । जोसुआ किङले दुई गोल गरेपछि बर्नमाउथले वाटफोर्डलाई ४० ले हरायो । अन्य गोल डेविड ब्रुक्स र क्यलम विल्सनले गरे । एभरटनले लेस्टर सिटीको मैदानमा २१ को जित दर्ता गर्यो । ब्राइटनले वेस्ट ह्यामलाई १० ले हराउँदा वोल्भसले क्रिस्टल प्यालेसलाई सोही अन्तरले पाखा लगायो । बर्नली र हर्डसफिल्ड टाउनको खेल ११ को बराबरीमा टुंगियो ।
तेस्रो युथ ओलम्पिक: सोनिया पराजित,धाविका लुजनाले भने महिला २०० मिटर दौडमा सहभागिता जनाउने छिन् ।

शीर्षक,विवरण
एक तिहाइ उपभोग दसैंमै,"राष्ट्र बैंकले ५, १०, २० र ५० दरका दुई बन्डल (बिटा) र एक सयको एक बिटा गरी प्रतिव्यक्ति २७ हजार रुपैयाँसम्म नोट सटही गरिदिएको थियो । अन्य बैंक तथा वित्तीय संस्थाबाट पनि सोही दरले नयाँ नोट सटही भएको राष्ट्र बैंकले जनाएको छ ।"
प्रहरी ऐनले केन्द्रप्रदेश द्वन्द्व,"प्रदेश २ का मुख्य न्यायाधिवक्ता दीपेन्द्र झाले संविधानले तीन तहको सरकारबीचको सम्बन्ध सहकारिता, सहअस्तित्व र समन्वयका आधारमा आधारित हुने भनेकाले पारित प्रहरी ऐनमा त्यसका लागि प्रशस्तै ठाउँ रहेको बताए । संविधानले दिएको अधिकार प्रयोगका लागि सार्वभौम प्रदेशसभाले आवश्यक कानुन बनाउन सक्छ, त्यहीअनुसार प्रहरी ऐन ल्याइएको हो, उनले भने, यसलाई संघ र प्रदेशबीचको द्वन्द्वका रूपमा बुझिदिनुहुन्न ।"
न्यायपरिषद्का निर्णय पुनरावलोकन हुन सक्ने,"कार्यक्षमताको अभाव, खराब आचरण, न्यायमा विचलित भएको भन्ने आधारमा न्यायाधीशलाई पदमुक्त गर्न पाउने अधिकार न्यायपरिषद्लाई छ । कार्कीको हकमा बलराम केसी नेतृत्वको समितिले इमानदारीपूर्वक कर्तव्य पालना गरेनगरेकोबारे जाँचबुझ नगरेको र आरोपबारे सफाइको मौकासमेत नदिएको सर्वोच्चको निष्कर्ष छ । कसैलाई सजाय गर्नुपरेमा स्पष्ट आधार र कारण खुलाई स्पष्टीकरण लिने र त्यो सन्तोषजनक नभएमा कानुनबमोजिम सजाय गर्ने सिद्धान्त रहेको सर्वोच्चको व्याख्यामा भनिएको छ, न्यायाधीश कार्कीलाई सुनुवाइको पर्याप्त र प्रभावकारी अवसर प्रदान नगरी पदमुक्त गर्ने गरी भएको कारबाहीलाई विवेकसम्मत र न्यायसम्मत मान्न नसकिने । पदमुक्त गर्ने भनी गरेको निर्णय कानुनसम्मत हुन नसक्ने ।"
श्रीपेच अब खुला,"श्रीपेच शक्तिको प्रतीक हो, दाहालले भने, यो लगाएपछि राजामहाराजाले आफूलाई दैवीशक्ति प्राप्त भएको ठान्थे । मुकुट शक्तिको प्रतीक हो । देवीदेवतालाई पनि मुुकुट लगाइदिने प्रचलन छ ।"
मेडिकल अरेस्ट का पासवान नेपाल फर्किए,रियादस्थित नेपाली दूतावासले उनको उपचार खर्च मिनाहा गरिदिन अस्पताल प्रशासनलाई अनुरोध गरेको थियो । दूतावासले परराष्ट्र मन्त्रालय हुँदै स्वास्थ्य मन्त्रालयमा समेत कुराकानी गरेको थियो । तर ती अनुरोध स्वीकृत भएका थिएनन् । साउदीका लागि नेपाली राजदूत महेन्द्रसिंह राजपूतले पूर्वी क्षेत्र हेर्ने गभर्नरलाई भेटेरसमेत बिल मिनाहा गर्न आग्रह गरेका थिए ।
७३ किमि सुरुङ ढलान बाँकी,मेलम्चीको मुहानमा इन्टेक (बाँध) बाँध्ने काम छिट्टै सम्पन्न हुने आयोजनाले जनाएको छ । अर्कै बाटाबाट स्टिलको पाइप जडान भइसकेकाले सुरुङभित्र पानी हालेर ल्याउन बाँध निर्माण पूर्ण नभए पनि बाधा नपर्ने आयोजनाको दाबी छ । सुरुङभित्र तीन ठाउँमा भेन्टिलेसन जडान गर्न आवश्यक सबै उपकरण आइसकेका छन् । अब भेन्टिलेसन जडानसमेत चाँडै सम्पन्न हुनेछ । मेलम्चीबाट राजधानीमा पानी ल्याउन अडिट टनेलसहित २७५ किमि सुरुङ निर्माण चैत २७ मै सम्पन्न भइसकेको थियो ।
जलवायु सम्मेलनमा राष्ट्रपतिलाई निम्ता,"यसैबीच, अतिकम विकसित मुलुकको समूह (एलडीसी) का वातावरण र जलवायु परिवर्तनमन्त्रीको भेला इथियोपियाको अडिस अबाबामा सोमबार सुरु भएको छ । भेलामा वन तथा वातावरणमन्त्री शक्तिबहादुर बस्नेत र मन्त्रालयमा जलवायु परिवर्तन महाशाखा हेर्ने प्रमुख महेश्वर ढकाललगायत सहभागी छन् ।"
सबै पदाधिकारीको निर्वाचन गर्न पौडेल पक्षको माग,"यसअघि केन्द्रीय सदस्य स्वत: महाधिवेशन प्रतिनिधि हुने व्यवस्था थियो । तर, अहिले स्वत: प्रतिनिधि हुन पाउने कि नपाउने भन्नेमा विवाद छ । तल्ला तहका नेताकार्यकर्ताले केन्द्रीय सदस्यहरू तलबाटै निर्वाचित भएर आउनुपर्नेमा जोड दिएका छन् । त्यस्तै विदेशस्थित जनसम्पर्क समिति, भ्रातृसंस्था र शुभेच्छुक संस्थाबाट महाधिवेशन प्रतिनिधि व्यवस्था गर्ने कि नगर्ने भन्नेमा समितिमा विवाद छ ।"
कांग्रेस चियापान कात्तिक १६ मा,"यसैबीच पूर्वसांसद मञ्च नेपालले कांग्रेस नेता एवं पूर्वमन्त्री चक्रप्रसाद बाँस्तोलाको निधनमा शोक व्यक्त गरेको छ । लोकतन्त्र पुन:स्थापनाका अथक योद्धा बाँस्तोलाको दिवंगत आत्माको चिरशान्तिको कामना गर्दै मञ्चले शोकसन्तप्त परिवारप्रति समवेदना प्रकट गरेको छ । संस्थाका अध्यक्ष ओमकारप्रसाद श्रेष्ठद्वारा सोमबार जारी वक्तव्यमा शोकसन्तप्त परिवारजन, इष्टमित्र, बन्धुबान्धव तथा उनका सहकर्मी नेताकार्यकर्ताप्रति समवेदना प्रकट गरिएको छ ।"
संक्रमणकालीन न्याय निकास कहिले ?,"पीडितलाई यही कुरामा चित्त बुझेको छैन । उजुरीमा पीडक भनी पोलिएको व्यक्तिसँग सोधपुछसमेत नगरी कसरी अनुसन्धान हुन्छ ? द्वन्द्वपीडित साझा चौतारीका निवर्तमान अध्यक्ष सुमन अधिकारी भन्छन्, ऐन छैन भनेर आयोगले जिम्मेवारी पन्छाइरहेको छ, सरकारले चाहिँ ऐन बनाउँला भनेर टारेको टार्यै छ । यो सबै हामीलाई न्याय नदिने खेल हो । दुई आयोगले काम गर्न नसकेको भन्दै यसको पुन:संरचनासहित ऐन ल्याउनुपर्ने पीडितको माग छ ।"
सुन तस्करीका अभियुक्तलाई ल्याइयो,"सुन प्रकरणमा जिल्ला अदालत मोरङको आदेशअनुसार थुनामा रहेका केही प्रहरी अधिकारी भने उच्च अदालत विराटनगरको आदेशमा थुनामुक्त भइसकेका छन् । एसएसपी दिवेश लोहनी, एसपी विकासराज खनाल निलम्बन फुकुवा भई पदमा बहाल भइसकेका छन् । उच्च अदालतको आदेशमा पूर्वडीआईजी गोविन्द निरौला र बहालवाला डीएसपी प्रजित केसीसमेत थुनामुक्त भइसकेका छन् । केसी निलम्बन फुकुवाका क्रममा छन् ।"
स्याउले धान्दै चाडबाड,"सरकारले २०६८६९ सालको बजेटमा हुम्ला, जुम्ला, कालिकोट, मुगु, डोल्पा, मनाङ र मुस्ताङलाई स्याउको पकेट क्षेत्रका रूपमा राखेको थियो । २०७१७२ बाट रुकुमलाई पनि समावेश गरियो । २०७३७४ को तथ्यांकअनुसार मनाङमा २ सय ५ हेक्टर, मुस्ताङमा १ हजार १ सय १५ हेक्टर, डोल्पामा ९ सय ५० हेक्टर, जुम्लामा ३ हजार २५, मुगुमा १ हजार ९०, कालीकोटमा १ हजार ५ सय, हुम्लामा ४ सय ९० हेक्टर र रुकुममा ४ सय ६५ हेक्टर क्षेत्रफलमा स्याउ खेती हुने गरेको छ ।"
"दसैंमा लुट: भाडादर ६ सय, असुल्ने हजार","रिजर्भ आएको भन्छन्, हामीले नेपालथोकदेखि नै चेकिङमा कडाइ गरेका छौं, उनले थपे । जिल्ला ट्राफिक प्रहरी कार्यालयका प्रमुख केशमान बस्नेतका अनुसार दैनिक चेकिङ गरेर बढी भाडा असुल्नेको फिर्ता गराएर कारबाही गरेको बताउँछन् । रिजर्भ लिएर आएको सबै यात्रुलाई भन्न व्यवसायीले सिकाएकाले केही भने जोगिएको उनले सुनाए । वीपी राजमार्ग भएर पूर्वी नेपाल र तराईका जिल्लाहरूमा जानका लागि दसैंको समयमा दैनिक सरदर १५ हजार सवारी साधन आवतजावत गर्दछन् ।"
ग्रामीण रुटमा नगर बस,नगरवासीको सुविधालाई ध्यानमा राखेर नगर बस सञ्चालन गरेको नगरप्रमुख टोकबहादुर वाइवाले जानकारी दिए । बस सेवाको पूर्वप्रधानमन्त्री एवं नेकपाका नेता माधवकुमार नेपालले उद्घाटन गरे । उनले नगर बस पनि विकासको एक आधार भएको भन्दै जनताको सेवामा केन्द्रित हुन अनुरोध गरे ।
मगर गाउँमा मदिरारहित दसैं,गाउँमा जाँडरक्सीको चलन स्वाट्टै घटेपछि खाद्यान्नको अभाव हुन छाडेको अनुभव गाउँलेलाई छ । कोदो र मकै बचेको छ । जाँडरक्सी पारेको भए बेसाहा खोज्ने बेलामा स्थानीयको भकारीमा अन्न रित्तिएको छैन ।
दसैंमा दंग वृद्ध चेपाङ,बमबहादुरले उनलाई घर अगाडिको चुरे बगरको बालुवा चालेर पाल्दै आएका थिए । गत असार महिनासम्म बमबहादुरले बगरको बालुवा चालेर आफू र पत्नीको प्राण धान्दै आएका थिए ।
नेबुलाइजार सहयोग,नेबुलाइजर वितरण अभियानलाई धादिङ समाज कतारबाट ६० हजार सहयोग भएको र यूएईमा ५५ धादिङवासीले संकलन गरेको रकमबाट कुल २ लाख ८८ हजार रुपैयाँको लागतमा नेबुलाइजर वितरण गरिएको धादिङ समाज यूएइले जनाएको छ ।
मानसिक रोगको उपचार सहज भएन,"मानसिक स्वास्थ्य सेवा विस्तार गर्नका लागि केन्द्रीय अस्पताल नै धाउनुपर्ने नियतिको अन्त्य हुनुपर्ने मानसिक रोग विशेषज्ञ डा सुनीलकुमार शाह बताउँछन् । उनी भन्छन्, सरकारले मानसिक स्वास्थ्यको व्यवस्थापन स्थानीय तहबाट गर्नुपर्छ, सातै प्रदेशमा मानसिक स्वास्थ्य सेवा भए हुन्थ्यो, बिरामीले केन्द्र धाउनुपर्ने र अस्पतालले बिरामी फर्काउनुपर्ने समस्या समाधान हुन्थ्यो । सरकारले दक्ष जनशक्ति उत्पादन र पूर्वाधार तयार गरेर उपचार सहज बनाउनुपर्ने उनी बताउँछन् ।"
बन्ने भो राष्ट्रिय पुस्तकालय,राष्ट्रिय पुस्तकालयको अनलाइन सुचारु छ । नयाँ पुस्तक खरिद गर्ने गरिन्छ । सरकारले २०१३ पुसमा राष्ट्रिय पुस्तकालय स्थापना गरेको हो । सुरुमा राजगुरु हेमराज पाण्डेका निजी पुस्तकहरू खरिद गरेर पुस्तक संकलन सुरु गरिएको थियो । उतिखेर सिंहदरबार परिसरको सिक्री ढोका भवनमा रहेको उक्त पुस्तकालय २०१७ सालमा ललितपुरको हरिहरभवनमा सारिएको थियो ।
सुनाकोठी बस्तीमा हाई भोल्टको तार,"मिटर जडानमा पनि रोक लगाइनेछ, उनले भने । उपत्यका विकास प्राधिकरण जिल्ला आयुक्त कार्यालय ललितपुरका इन्जिनियर पूर्ण महर्जनले प्राधिकरणको मापदण्ड पूरा गरेर मात्र विद्युत् लाइन जडान गर्न पाउने बताए ।"
सिद्धिलक्ष्मी मन्दिर पुनर्निर्माण सकियो,"पीडीएनएअन्तर्गत हनुमानघाट संरक्षणका लागि १ करोड ५० लाख रुपैयाँ विनियोजन भएको छ । काभ्रेको बनेपास्थित चण्डेश्वरी मन्दिर परिसरको महादेव मन्दिर पुनर्निर्माणका लागि १ करोड ९ लाख रुपैयाँ, बनेपाकै भगवान् बहिबहाल मन्दिर पुनर्निर्माणका लागि ४० लाख रुपैयाँ, बनेपा बकुटोलस्थित द्योद्य पुखु: संरक्षण तथा पर्खाल निर्माणका लागि ५० लाख रुपैयाँ, उग्रचण्डी नालास्थित निर्माणाधीन महादेव मन्दिर संरक्षणका लागि २५ लाख रुपैयाँ विनियोजन भएको र निर्माण प्रक्रिया सुरु भएको विभागले जनाएको छ ।"
हावा हवाईबन्दी,"ठूलो देश अरूसँगको व्यवहारले ठूलो देखिने हो, आकारले होइन । आकारको बडप्पन अहंकार हो । नेपाललाई थप हवाई रुट नदिनु बलियाको बलमिच्याइँ हो । भारतीय प्रधानमन्त्री नरेन्द्र मोदी जति नेपाल आउन्, नाकाबन्दीले बिथोलेको सदभाव सम्याउन सक्ने छैनन् । हवाई रुट पनि थप्न आनाकानी वा अनावश्यक सर्तनामा गर्न खोजे भने हवाईबन्दीविरुद्ध पनि नेपालले संघर्ष गर्नुपर्ने हुनेछ ।"
दुई तिहाइको दम्भ,एउटा निर्वाचन हार्दैमा आकाश खस्दैन । यसमा आत्तिनुपर्ने कारण छैन । सबैभन्दा ठूलो कुरा समय हो । यो समयको सही ढंगले सदुपयोग गर्दै अहिलेको चुनौतीलाई अवसरका रूपमा उपयोग गरेर अगाडि जानुको विकल्प हामीसंँग छैन । त्यसका लागि नेपाली कांग्रेस बलियो बन्नुपर्यो । पार्टी बलियो बन्न सबै नेताले गल्ती र कमजोरीको आत्मालोचना गर्दै मंसिर पहिलो साता महासमिति बैठक बोलाएर २०७६ फागुनमा पार्टीको १४ औं महाधिवेशन गरिनुपर्छ ।
सरकारको उपहार : दसैँमा मूल्यवृद्धि,"१५ दिन अघिसम्म ४० रुपैयाँ प्रतिकेजी रहेको गहुँको पिठो अहिले ५० रुपैयाँ पुगेको छ भने तोरीको तेल प्रतिलिटर २०० बाट बढेर २२५ पुगेको छ । चामलमा पनि भाउ बढेको छ । चिनीको त कुरै नगरौं । चिनीमा नेकपाकै नेता लेखराज भट्टले १ अर्ब ५९ करोड भ्रष्टाचार भएको आरोप लगाएका छन् । संसदीय समितिले अख्तियारलाई छानबिन गर्न आग्रह गरिसक्यो । यो सबै सरकारको हेलचेक्र्याइँले गर्दा भएको हो । चिनी खपत हुने दसैंतिहारको मुखमै आएर १ लाख मेट्रिक टनभन्दा बढी चिनी ल्याउन नपाउनेगरी आयात कटौती गर्दा अहिलेको स्थिति आएको हो । यसमा भ्रष्टाचारको गन्ध आएको छ । यसले सरकारप्रतिको विश्वसनीयतामा कमी ल्याएको छ । गोपाल देवकोटा, गोकर्णेश्वर८, काठमाडौं"
कूटनीतिक बेइमानी,"केही दिन अघिमात्रै उडान सुरक्षाको मूल्यांकन गरी टुङ्गो लगाउन बसेको दुई देशको प्राविधिक टोलीको बैठकमा भारतीय हवाई सम्बन्धी प्राधिकरण पक्षले पूर्व सहमति अनुरुप अन्तर्राष्ट्रिय रुटहरू दिन नसकिने भनी सिन्डिकेट कायमै रहेको दर्शाएर पछि हटेपछि अन्योलमा नेपाली पक्ष रन्थनिन पुगेको छ । भारतबाट अहिले दुइटा नाकामध्ये दक्षिणतर्फबाट सिमरा हुँदै तथा पूर्वतर्फबाट संखुवासभाको तुम्लिङटारमाथिको आकाश प्रयोग गरी नेपाल प्रवेश गर्ने तथा बाहिरिने गर्छन् । प्रस्तावित नयाँ रुट उपलब्ध हुनसके जनकपुर र विराटनगरबाट दुईतर्फी आवागमन हुनसक्थ्यो । मेची र महेन्द्रनगरबाट पनि तेस्रो मुलुकबाट नेपालमा सिधै जहाज आवागमन हुनसक्थ्यो । तर पहिले सहमति भइसकेका रुटका सवालमा समस्या समाधानका सट्टा पुन: आशंका पैदा गरी आफ्नो निर्णयबाट भाग्नु कूटनीतिक बेइमानी हो । श्याम सुन्दर कुइँकेल, हाँडीगाउँ, काठमाडौं"
"दसैँ, सवारी दुर्घटना र सावधानी","सवारी चलाउँदा जति कुदाउन सक्यो, त्यति आफूलाई पहलमान सम्झने चालकको सोचाइ सडक दुर्घटनाको मुख्य कारण हो । यस बाहेक मदिरा सेवन गरी सवारी हाँक्नु, सवारी चलाउँदा धैर्य नराखी अनावश्यक ओभरटेक गर्न खोज्नु, क्षमताभन्दा बढी यात्रु कोच्नु, रातिका समयमा बेपर्वाहसँग गाडी चलाउनु, सँगै बसेका यात्रु र मोबाइल फोनमा व्यस्त हुनु, गीतको नशामा निर्लिप्त हुनु, एउटै चालकले अहोरात्र खटेर सवारी हाँक्नुपर्ने बाध्यता, ट्राफिक नियमको पालना नगर्नु, गल्ती गर्नेलाई कारबाही गर्ने सवारी नियम फितलो हुनुले सवारी दुर्घटना दिनानुदिन बढिरहेका छन् । कमल कोइराला, भिरकोट१, स्याङजा"
विजयादशमीको गरिमा,"आध्यात्मिक महत्त्व बोकेको बडादसैं असत्यमाथि सत्यको, आसुरी शक्तिमाथि दैवीशक्तिको, तमो गुणमाथि सतो गुणको, रावणमाथि रामको विजयको प्रतीकस्वरुप मनाइने गरिन्छ । आश्विन शुक्ल प्रतिपदादेखि आरम्भ भएर दसमीको दिनसम्म हर्षोल्लाससाथ अधिकांश नेपालीले मनाउने यो पर्वको गरिमा र महिमा अवर्णनीय र अतुलनीय छ । दस टाउका भएको रावणको कुरा गर्दा यसलाई १० विकारको प्रतीकको रूपमा लिइने गरिन्छ । दस विकारको प्रतिनिधित्व गर्ने रावणलाई दसानन पनि भनिन्छ । दसानन शव्दले काम, क्रोध, लोभ, मोह, अहंकार, ईष्र्या, द्वेष, छल, हठ र आलस्य जनाउँछ । साथै रावणलाई यी दस विकारयुक्त मायावी शक्तिको प्रतीक मानिँदै आएको छ । रावणको जस्तो विकारयुक्त मानिस अझ जिउँदोजाग्दो हुँदै गएको ठान्दै वर्षेनि विजयादसमीको दिन रावणको पुतला दहन गरिन्छ । नवरात्रिको समयमा शिवशक्ति दुर्गा, काली, भगवती तथा नवदुर्गाले महिषासुर, रक्तबिज, शुम्भनिशुम्भ, धूम्रलोचन जस्ता असुरहरूको वध गरी देवताहरूको उद्धार गरेको सन्दर्भ नारीशक्तिको उच्चतम नमुना बन्दै आएको छ । विजयादसमीको आध्यात्मिक गरिमा जति उच्च छ, यसको सामाजिक, आर्थिक र राजनीतिक महत्त्व त्योभन्दा कम देखिँंदैन । जातीय विभेद भुलाएर अनेकतामा एकता, मेलमिलापको वातावरण यो पर्वले बनाउँदै आएको छ । भुवनेश्वर शर्मा, चन्द्रागिरि२, काठमाडौं"
कर्मचारी व्यवस्थापनको समस्या,"अपेक्षा अनुरुप नहुँदा प्राय: यसको दोष सबैले जनप्रतिनिधि र सरकारलाई दिने गरेका छन् । वास्तविक कुरा भने अलि भिन्न र गम्भिर छ । जनतालाई प्रत्यक्ष सेवा दिने गरी स्थापित स्थायी सरकार भनेको कर्मचारी हो । तर सरकारले समयमा कर्मचारीको व्यवस्थापन गर्न नसक्दा एकातिर जनप्रतिनिधिले सोचे अनुरुपको कार्य गर्न पाएका छैनन् भने अर्कोतिर जनताले सेवा पाउन सकेका छैनन् । यसले आम नागरिकमा सरकार र शासन व्यवस्थामाथि शंका उत्पन्न भई नैरश्यता बढ्दै गएको छ । अहिलेको मुख्य समस्या भनेको कर्मचारी व्यवस्थापन हो । कर्मचारी समायोजन हो । नन्दकुमार थापा, काठमाडौं"
देउता रिसाउलान्,"बलि दिइएका पशुपन्क्षीका रगत र चढाइएका फूलप्रसादका कारण चाडबाडमा हाम्रा मठमन्दिरहरू फोहोर र दुर्गन्धित भएर हेर्न नसकिने अवस्थामा पुग्छन् । राम्रोसँग सरसफाइ गरेर यी महत्त्वपूर्ण सम्पदाको संरक्षण गर्नेतिर भन्दा मरेपछि स्वर्ग जान पूजाआजातिर मात्र ध्यान दिने प्राय:जसो धर्मावलम्बीको प्रचलन छ । यिनलाई फूलपाती चढाएर मात्र धर्म मिल्नेवाला छैन । बरु यी देवस्थलहरूलाई सधैं सफा र स्वच्छ राख्नसके मठमन्दिरमा देवताहरू खुसीसाथ रहलान् र मान्छेलाई आशिर्वाद मिल्ला । अनि हाम्रा यी सम्पदाको आयु पनि बढ्ला । धेरै पुस्तापछि यो धर्तीमा जन्मिएर आउने पिंढीले पनि सम्पदा जोगाइदिएकोमा हामीलाई धन्यवाद देलान् । यो मामिलामा तीर्थवर्त गर्ने र धर्मकर्ममा आस्था राख्ने नेपाली तथा सरोकारवालाहरूले बेलैमा ध्यान दिन आवश्यक छ । सम्पदाहरू बिग्रेर जाने वा नष्ट हुँदै जाने हामी भने स्वर्गलोक जाने कल्पनामा फूलपाती र नैवेद्य लगेर मन्दिरको वा मूर्तिको मुखमै कोच्याइदिने गर्दा देवताहरू उल्टै रिसाउनेछन् । कृष्ण कुम्पुरे, आदमटार, धादिङ"
राउटेको माग,"राउटे सल्यान जिल्लाको लोपोन्मुख जाती हो । ४३ जना रहेको राउटे सल्यान, सुर्खेत, दैलेख, जाजरकोट लगायतका जिल्लामा घुम्दै वस्ने सिमित सिमान्तकृत जाती हो । जंगली जनावर खास गरेर वाँदरको सिकार गरी खाने राउटे सिमान्तकृत जातीको उत्थानको नाममा एउटा गैरसरकारी संस्थाले कमाई खाने गरे पनि उक्त जातीको उत्थानमा सरकारले जन्मनासाथ प्रदान गर्ने प्रतिव्यक्ति मासिक २ हजारबाहेक गैरसरकारी निकाय खासै देखिंदैनन् । राउटेहरूले वर्षेनी प्रधानमन्त्रीलाई भेट्ने र सरकारसँग भत्ताबाहेक अरु केही माग्दैनन् । चाहँदैनन् पनि । कोही यो समुहलाई भेट्न गएमा सूर्ति, मदिरा र पैसा माग्छन् । पुरुष प्रधान राउटेले पैसा पाउनासाथ परिवारका सदस्यको भरण पोषणको वास्ता नगरी मदिरा र सूर्ति सेवन गर्छन् । केपी ओली राउटे वा सुस्तावासी सबैका प्रधानमन्त्री हुन् । उनले राउटे र सुस्तावासीलाई भेट दिनुपथ्र्यो । गंगाराज अर्याल, पाणिनि ८, पाली, अर्घाखााची"
गेट सफा भए पेट सफा,लेखक स्वास्थ्य सेवा विभागको उपचारात्मक सेवा महाशाखा अन्तर्गत मुख स्वास्थ्य शाखा प्रमुख हुन् ।
नवरात्रमा नारी सम्मान,"हाम्रो यहाँ डडेलधुराकी उग्रतारा, वैतडीकी मेलौली भगवती, डोटीकी शैलेश्वरी, कालीकोटकी बडीमालिका, डोल्पाकी बाला त्रिपरासुन्दरी, सुर्खेतकी देउतीबज्यै, नेपालगन्जकी वागिश्वरी, सल्यानकी खैरावाङ भगवती, बाग्लुङकी माई, पाल्पाकी तानसेन भगवती, स्याङ्जाकी आलमदेवी, गैंडाकोटकी मौलाकाली, पोखराकी विन्ध्यवासिनी, गोरखाकी मनकामना र गोरखकाली यस्ता शक्तिपीठ छन्, जहाँ प्राचीन कालदेखि विशेष श्रद्धा र भक्तिपूर्वक पूजा तथा उपासना हुँदै आएको छ । यस्तै, धादिङकी त्रिपुरासुन्दरी, नुवाकोटकी भैरवी, बाराकी गढीमाई, काठमाडौं उपत्यकाकी गुह्येश्वरी, दक्षिणकाली, बगलामुखी, काभ्रेकी चण्डेश्वरी, पलाञ्चोक भगवती, दोलखाकी कालिञ्चोक भगवती, राजविराजकी छिन्नमस्ता, सुनसरीकी दन्तकाली, संखुवासभाकी सिद्धकाली, तेह्रथुमकी सिंहवाहिनी, ताप्लेजुङकी पाथीभरामा श्रद्धा र भक्तिपूर्वक पूजा तथा उपासना हुँदै आएको छ नवरात्र पर्व वेद र वैदिक संस्कृतिले मानेको र उपयोगी ठानेको यी र यस्तैयस्तै नारी तथा नारी शक्तिप्रति सम्मान र सद्भाव प्रकट गर्ने पर्व हो ।"
निर्धक्क हिँड्न कहिले पाउने ?,"हरेक घटनाका अपराधीलाई सार्वजनिक गरेर कानुनी कारबाही गर्नु राज्यको पहिलो कर्तव्य हो । उल्टो मन्त्री तथा सत्तारुढ दलका सांसदले बलात्कार हुनुमा पुँजीवाद कारक र सरकार ढलाउने षड्यन्त्र देखे । ज्ञापनपत्र बुझाउन जाँदा गृहमन्त्रीबाट महिला हिंसाको कारण मदिरा हो भन्ने जवाफ आयो । कारण अनेक हुनसक्छन्, तर मुख्य कारण कुशासन हो । सुशासन, कानुनी राजको अभाव हुनाले अपराध बढिरहेका छन् । नागरिकको बाँच्न पाउने नैसर्गिक हकको अनुभूति सरकारले दिलाउनुपर्छ । कुशासन अन्त्य, नागरिकको बाँच्न पाउने नैसर्गिक हक ग्यारेन्टीका लागि नागरिक तहबाटै पनि जागरुक बन्नुपर्ने बेला आएको छ । हामीले आवाज बुलन्द पार्नुपर्छ । सरकारलाई निरन्तर खबरदारी गर्नुपर्छ । सुशासन र कानुनीराज स्थापनामा डट्नुपर्छ । लेखक पूर्व विज्ञान तथा प्रविधि मन्त्री हुन् ।"
बाजा फरक धुन उही,"मालश्रीलाई मंगल धुनका रूपमा पनि अपव्याख्या गरिँदै आएको छ । शुभकार्यमा बजाइने धुनहरू मालश्री नभएको दुवालको दाबी छ । मालश्रीलाई पर्व र ऋतुविशेष गीतका रूपमा बुझिदिन उनको आग्रह छ । मालश्री अरू बेला बजाइँदैन, उनले भने, तीज गीत तिहारमा गाइन्छ ? होलीका बेला देउसी गाइँदैन । मालश्री पनि अरू बेला गाउनेबजाउने कुरा आउँदैन । मालश्री धुन सुन्नासाथ दसैं आएको बोध हुने भएकाले यसलाई आत्मबोधक धुन मान्नुपर्नेमा जोड दिए ।"
दसैं बिदामा बैंक खुला,"दसैं बिदाका दिनमा बैंकले तोकिएका शाखामा दैनिक २ देखि ३ घन्टा खुला राख्छन् । सेवाग्राहीको मागका आधारमा कार्यालय समय पनि बिहान, दिउसो र साँझ गरी तय गरिएको हुन्छ । तर, यसपालि धेरै बैंकले बिहान ११ बजेदेखि दिउसो २ बजेसम्म बैंक खुला हुनेछन् । त्यही सिफ्टका आधारमा कर्मचारीहरूको पनि डयुटी निर्धारण गरिएको हुन्छ । रमाइलो पक्ष के छ भने दसैं बिदाको समयमा कार्यालय आउने कर्मचारीलाई आकर्षक सुविधा दिइने बैंकले जनाएका छन् ।"
दसैंमा टर्कीको मासुको माग बढ्यो,उपभोक्ताले केही वर्षयता टर्कीको मासुको स्वाद रुचाउन थालेको र यसको माग बढे पनि पर्सा बाराका किसानले हालसम्म पनि टर्कीको व्यावसायिक पालन नगरेकाले उपभोक्ताहरू टर्की खोज्दै केन्द्रमै आउने गरेका छन् । पहाडी तथा पूर्वी एवं पश्चिम तराईका किसानले यसको व्यावसायिक पालन गरेर राम्रो आम्दानी गर्न थाले पनि यस भेगका किसानमा अझै टर्कीपालनको आकर्षण बढ्न सकेको छैन ।
बिदामा पनि इन्धन वितरण : निगम,"सोमबार ११ लाख ५० हजार लिटर पेट्रोल र ७ लाख ५० हजार लिटर डिजेल वितरण गरेको निगमले जनाएको छ । मागको दोब्बर इन्धन वितरण गरेका छौं, प्रवक्ता गोइतले भने, चाडबाडमा अभाव हुन दिंदैनांै । निगमसँग पर्याप्त मौज्दात रहेकाले अभाव हुन नदिने उनले दाबी गरे । शनिबार बन्द भएकाले एकैचोटि चाप बढयो । उपभोक्ताहरू एकै पटक जम्मा भएर भीड देखियो, उनले भने, आत्तिनु पर्देन, आवश्यकताअनुसार सबै डिपो खुला हुन्छ ।"
संस्थानको सस्तो चामल बिचौलियाको हातमा,खाद्य संस्थानले असोज ९ देखि कात्तिक २७ सम्म सुपथ मूल्य पसल राखेको छ । हालसम्म पाँच सय ९ क्विन्टल चामल बिक्री भएको संस्थानका शाखा प्रमुख थापा बताउँछन् । उनका अनुसार अहिले गोदाममा करिब १९ हजार क्विन्टल चामल स्टक रहेको छ ।
तल्लो सेतीलाई प्रस्ताव माग,"छनोट भएपछि २० महिनाभित्र आयोजनाको विस्तृत अध्ययन प्रतिवेदन पेस गरिसक्नुपर्छ । नक्सांकन, डिजाइन, वातावरणीय तथा सामाजिक अध्ययन, बाँध, पावरहाउसको प्रकृति, साइज लगायतका बारेमा विस्तृत अध्ययन हुनेछ । अध्ययनका लागि ३६ करोड रुपैयाँ अनुदान रकम आइसकेको उनले बताए ।"
हुन्डाईको फ्री चेकअप क्याम्प,"काठमाडौं (कास) लक्ष्मी इन्टर कन्टिनेन्टले हुन्डाई हाइवे एसुरेन्स (हाईवेमा फ्री चेकअप क्याम्प) आयोजना गरेको छ । यस कार्यक्रमअन्तर्गत कम्पनीले ग्राहकका लागि राजमार्गका विभिन्न स्थानहरूमा हुन्डाई गाडीको फ्री चेकअप क्याम्प स्थापना गरेको जारी विज्ञप्तिमा छ । बडादसैंमा आफ्नो परिवारजन तथा इस्टमित्रहरूसँग मनाउने हेतुले हुन्डाई गाडीमा घर फर्कंदै गरेका ग्राहकलाई लक्षित गरी आयोजना गरिएको यस क्याम्पमा नि:शुल्क सेवा दिने जनाएको छ । कम्पनीले बिर्तामोड (काँकडभिट्टा रोड), इटहरी (मिलनचोक), जनकपुर (ढल्केबर), सिद्धार्थ रिसोर्ट (चुम्लिङटार, कुरिनटारबाट ५ किमि उत्तरतर्फ), भरतपुर (बालमन्दिर चोक), चौराहा (बुटवल), कोहलपुर चोक, धनगढी रोड (अतरिया) मा क्याम्प स्थापना गरेको जनाएको छ । कम्पनीका अनुसार यो सेवा असोज ३१ सम्म बिहान १० देखि साँझ ६ बजेसम्म सञ्चालन हुनेछ ।"
ह्वावेको दसैं अफर,"काठमाडौं (कास) ह्वावेले दसैं अफरसँगै तीनवटा नयाँ स्मार्टफोनहरू नोभा टु लाइट, वाई फाइभ लाइट, वाई नाइन २०१९ तथा सेतो (पर्ल ह्वाइट) रंगमा नोभाथ्रीआई सार्वजनिक गरेको छ । कम्पनीले दसैं अफरअन्तर्गत प्रत्येक घन्टापिच्छै ल्याएको लक्की ड्र योजनामा गोला प्रथामार्फत सबैभन्दा भाग्यमानी खरिदकर्ताको छनोट गर्ने जनाएको छ । विजेताले ब्लुटुथ स्पिकर, पावर ब्यांक, फिटनेस ब्यान्ड, टीथ्री सेभेन, वाई थ्री २०१७, वाई सेभेन प्रो २०१८ तथा बम्पर पुरस्कारमा नोभाथ्रीआई, वाई नाइन २०१९, पी टान्टी प्रो तथा म्याटबुक जित्न प्राप्त गर्न सक्ने जारी विज्ञप्तिमा छ ।"
एनआईसी एशियाको अनलाइन सेवा,"काठमाडौं (कास) एनआईसी एसियाले न्यू प्रिमियम समुन्नति बचत खाता अनलाइनबाट खोल्ने व्यवस्था गरेको छ । सोच बदलौं, एनआईसी एसिया बैंक नै रोजौं भन्ने नाराका साथ बैंकले आफ्ना ग्राहकलाई लाइनमा बसिरहन नपर्ने र घरैमा बसी झन्झटरहित तरिकाबाट आफ्नो बैंक खाता खोल्न सक्ने गरी यो व्यवस्था गरेको जारी विज्ञप्तिमा छ । अनलाइनबाट न्यू प्रिमियम समुन्नति बचत खाता खोलेमा ग्राहकले भिसा डेबिट कार्ड, मोबाइल बैंकिङ तथा इन्टरनेट बैंकिङ सुविधामा २० प्रतिशतको विशेष छुट पाउन सक्ने जनाएको छ ।"
द चिम्नी रेस्टुरेन्ट सञ्चालनमा,"काठमाडौं (कास) राजधानीको दरबारस्थित होटल याक एन्ड यतीमा द चिम्नी रेस्टुरेन्ट सञ्चालनमा आएको छ । द चिम्नी मा ग्राहकले आफूले मन पराएको परम्परागत र आधुुनिक खानाका परिकारहरू स्वाद लिन सक्ने जारी विज्ञप्तिमा उल्लेख छ । कम्पनीका अनुसार चिम्नीमा प्लास्टिक स्ट्रको साटो कपर स्ट्रको प्रयोग गरिने, बोटल सिरप र प्रिजभेटिभ सामग्रीको प्रयोग नगर्ने तथा खानासँगै बिभरेज पेयर्डलगायतको व्यवस्था गरिएको छ ।"
एनबी बैंकद्वारा अभियानमा सहयोग,काठमाडौं (कास) नेपाल बंगलादेश बैंकले प्रदेश २ अन्तर्गत सर्लाहीस्थित चन्द्रनगर गाउँपालिकालाई शिक्षित बेटी : बालिग पोतहु आ सम्मुन्नत गाउँपालिका अभियानमा सहयोग गरेको छ । बैंकले गाउँपालिका कार्यालयसँग यो अभियानसम्बन्धी खाता सञ्चालन गर्न सम्झौता गरेको जारी विज्ञप्तिमा उल्लेख छ । अभियानका लागि २० वर्षे दीर्घकालीन आवृत्ति बचत खाता ब्रह्मपुरीचन्द्रनगरस्थित बैंकको शाखा कार्यालयहरूमा खोलिने व्यवस्था गरिएको बैंकले जनाएको छ । सम्झौताअनुसार उक्त क्षेत्रमा जन्मिएका बालिकाहरूलाई गाउँपालिकाद्वारा नेपाल बंगलादेश बैंकमा खोलिएको खातामा २५ हजार रुपैयाँ जम्मा गरिदिने तथा बैंकले आफ्नो संस्थागत सामाजिक उत्तरदायित्वअन्तर्गत थप २ हजार रुपैयाँ पनि जम्मा गर्नेछ ।
सिप्रदी अर्थमुभर्सको शाखा विस्तार,काठमाडौं (कास) सिप्रदी अर्थमुभर्सको शाखा कार्यालय पोखरामा सञ्चालनमा आएको छ । टाटा हिटाचीको वितरक सिप्रदी अर्थमुभर्सले देशैभरि आफ्नो व्यवसाय विस्तार गर्ने क्रममा पोखरामा नयाँ शाखा सञ्चालनमा ल्याएको जारी विज्ञप्तिमा उल्लेख छ ।
जनताको शाखा थप,"काठमाडौं (कास) जनता बैंकले कर्णाली प्रदेशको हुम्लास्थित तीन गाउँपालिकामा एकैसाथ शाखा सञ्चालनमा ल्याएको छ । हुम्लाको अदानचुली, चंखेली र ताजाकोट गाउँपालिकाबाट कारोबार सुरु गरेको जारी विज्ञप्तिमा छ ।"
बर्जरको विजेता घोषणा,"कम्पनीका अनुसार दोस्रो पुरस्कारस्वरूप बिरुवा भक्तपुरका तीर्थराज चौलागाईं र कटहरी, विराटनगरका प्रमोदकुमार कामत प्रत्येकले २ लाख र तेस्रो पुरस्कारस्वरूप कञ्चनपुर नेपालगन्जका रागबहादुर कार्की, तारानगर नेपालगन्जका भोजराज पाठक र ओम आश्रम वीरगन्जका विवेक रावल प्रत्येकले १ लाख रुपैयाँ जितेको कम्पनीले जनाएको छ ।"
टीभीएस अपाचेको ब्याटल राउन्ड,काठमाडौं (कास) रियालिटी सो टीभीएस अपाचे दी भ्वाइस अफ नेपाल कार्यक्रममा ब्याटल राउन्ड सकिएको छ । आइतबारको अन्तिम ब्याटल राउन्डका निर्णायकहरूले कोच प्रमोदलाई बधाइ दिएको जारी विज्ञप्तिमा छ । टीभीएस अपाचे द भ्वाइस अफ नेपाल थप चार प्रतियोगीहरू आगामी प्रतिस्पर्धा अर्थात् लाइभ मा जान सफल भएको जनाएको छ । ब्याटल राउन्डबाट छनोट हुन सफल भएका ३२ प्रतियोगीहरूबीच लाइभ राउन्डमा कडा प्रतिस्पर्धा हुने आयोजनकको भनाइ छ । ब्याटल राउन्डमा छनोट भएका ६ जना र स्टिल गरिएका २ जना गरी प्रत्येक टिममा ८ जना प्रतियोगी छनोट हुन सफल भएका छन् ।
सनराइजको शाखा स्थानान्तरण,"काठमाडौं (कास) सनराइज बैंकले काठमाडौं गोकर्णेश्वरको अत्तरखेलस्थित शाखा कार्यालयलाई साविकको स्थानबाट करिब ३५ मिटरको दूरीमा स्थानान्तरण गरेको छ । हाल सनराइज बैंकले मुलुकभर आफ्नो ९७ शाखा, ११० एटीएम, २४ वटा शाखारहित बैंकिङ सेवाबाट ग्राहकलाई सेवा प्रदान गर्दै आएको विज्ञप्तिमा छ ।"
उनो कार्डधनीलाई छुट,काठमाडौं (कास) उनो इन्टरनेट भेन्चर र नेपाल मेडिसिटीबीच बिरामीलाई विशेष सहुलियत प्रदान गर्ने उद्देश्यले सम्झौता भएको छ । सम्झौतापश्चात् उनको कार्डधनीले अस्पतालमा विशेष छुट पाउने जारी विज्ञप्तिमा छ ।
ह्यास टयाग मी टू : विदेश राज्यमन्त्रीद्वारा आरोपीविरुद्ध मुद्दा,"मी टू अभियानले तीव्रता पाएसँगै पीडितले भारतका राजनीतिज्ञ, लेखक, पत्रकार, कलाकार र निर्देशकबाट भएका यौन हिंसाका घटनाबारे बताउन थालेका छन् । पछिल्लो समय चर्चित लेखक किरण नगारकर, चेतन भगत, गायक कैलाश खेर, निर्देशक विकास बहललगायतमाथि पीडितले त्यस्तो आरोप लगाइसकेका छन् ।"
जिम म्याटिस डेमोक्रयाट जस्तो : ट्रम्प,"ट्रम्पले मन्त्रिमण्डलका सदस्य उत्कृष्ट भए पनि केहीको कामप्रति खुसी नभएको बताए । उनले भने, उनीहरूको सट्टामा अन्य राम्रा व्यक्तिले मौका पाउन सक्छन् ।"
"माननीयज्यू, हत्यारा पत्ता लगाइदिनुस्","त्यस्तै माइतीघरबाट फर्कने क्रममा जन्तेढुंगा ३, काहुलेस्थित छिमाहा जंगलमा अघिल्लो साउन ४ गते मृत भेटिएकी दिप्लुङकी ३७ वर्षीया देवी विश्वकर्माको हत्यामा संलग्न पनि अझै पत्ता लाग्न सकेको छैन । उनको शव सडकभन्दा करिब ५ सय मिटर तल फेला परेको थियो । कम्मरमुनिको कपडा खोलिएको र नाकबाट रगत बगेको अवस्थामा विश्वकर्माको शव फेला परेको थियो ।"
हिंसाविरुद्ध प्रतिकार प्रशिक्षण,"खेलकुद क्षेत्रमा महिला संलग्नता उत्तम विकल्प रहेको उनको तर्क थियो । यसैगरी अन्तर्राष्ट्रिय प्रतिस्पर्धामा महिलाले सर्वाधिक पुरस्कार तथा अवार्ड प्राप्त गरेको उनले जानकारी दिए । यसर्थ पनि राज्यले खेलकुदमा लगानी गर्न जरुरी रहेको बताए । अनुशासनलाई बढावा, कुलतबाट जोगाउने तथा शारीरिक, मानसिक विकासका लागि खेलकुद आवश्यक रहेको भन्दै विष्टले खेलकुदलाई राष्ट्रिय एकताको प्रतीक रहेको दाबी गरे ।"
खुम्बुक्षेत्रमा छैन रौनक,"०६८ को जनगणनाअनुसार खुम्बुक्षेत्रमा पर्ने साबिकका गाविसहरू चौंरीखर्कमा ४ सय ३०, खुम्जुङमा ५ सय ५१ र नाम्चेमा ४ सय ८० घरधुरी छन् । सोही वर्षको जनगणनामा उल्लेख भएअनुसार जनसंख्याका आधारमा चौंरीखर्कमा कुल ३ हजार ७ सय ९ मध्ये १ हजार ९ सय १२ शेर्पा छन् । नाम्चेमा कुल १ हजार ५ सय ४० मध्ये १ हजार ३८ शेर्पा छन् । त्यसैगरी खुम्जुङको कुल १ हजार ९ सय १२ जनसंख्यामध्ये १ हजार ५ सय ३४ शेर्पा छन् ।"
चंगा महोत्सव,"चंगा महोत्सवमा खुलातर्फ पूर्णप्रसाद श्रेष्ठ प्रथम, रवीन्द्र शाही द्वितीय र यमराज कार्की तृतीय भए । त्यस्तै जुनियरतर्फ अनुराग जीसी पहिलो, प्रितम अधिकारी दोस्रो र गणेश देवकोटा तेस्रो भएको आयोजकले जनाएको छ ।"
हाम्रो पालाको दसैं पो दसैं,"आश्रमका संस्थापक अध्यक्ष जगतप्रसाद अज्र्यालले नयाँ पुस्ताका लागि पनि यो प्रेरणादायी हुने बताए । दसैंमा बाआमालाई टीका लगाएर थरीथरीका शाकाहारी भोजन खुवाउने गरेको उनले बताए । उहाँहरूलाई नपच्ने खाले मासुभन्दा पनि मीठो शाकाहारी भोजन खुवाउँछौं, उनले भने ।"
मृतकका आफन्तलाई राहत,"भदौ २१ मा सर्पले डसेर समयमै अस्पताल पुगे पनि उनको उपचार हुन सकेको थिएन । सर्पले टोकेपछि उपचारका लागि सरकारी अस्पताल लगिए पनि सलिनलाई उपचार नगरी अन्यत्रै पठाइएको थियो । अन्तिममा भरतपुर अस्पतालमै फर्केपछि उनको मृत्यु भएको थियो । यसमा संलग्न चिकित्सकलाई भने हालसम्म कुनै कारबाही भने भएको छैन । तर नेपाल चिकित्सक संघ चितवन जिल्ला कार्य समितिको पहलमा व्यक्तिगत तवरमा उठाएको राहत स्वरूपको ४ लाख रुपैयाँ परिवारलाई दिएको संघका जिल्ला अध्यक्ष डा प्रकाश खतिवडाले बताए । छानबिन समितिले पीडित परिवारलाई राहत दिनुपर्ने र दोषीलाई कारबाही र अस्पताल सुधारका योजनाहरू सिफारिस गरेको थियो । प्रतिवेदन स्वास्थ्य मन्त्रालय पुगेको छ । मन्त्रालयको सिफारिसअनुसार हामी कदम चाल्छौं, भरतपुर अस्पतालका मेडिकल सुपेरिटेन्डेन्ड डा कृष्णप्रसाद पौडेलले भने ।"
दमकडा क्रिकेट लिग दसैंपछि,"दुई समूहमा विभाजन गरेर लिग खेलाइनेछ । प्रतियोगितामा पाल्पाली क्रिकेट क्लब, लुहुङ क्रिकेट क्लब एनबीआर, एमआईबी सिक्स, म्याक्स स्पोटर््स समूह ए मा छन् । यस्तै, दमकडा क्रिकेट क्लब, अलस्टार क्रिकेट क्लब, पाल्पा क्रिकेट क्लब र पाल्पाली लेजेन्ड्स समूह बी मा रहेका छन् । दमककडा क्रिकेट क्लबले तानसेनमा पत्रकार भेटघाट गरेर खेल तालिका, तयारी, योजना सार्वजनिक गरेको हो ।"
शेख सलमान किन आए ?,एसियाली टिमलाई विश्व फुटबलकै स्तरमा पुर्याउने योजना बनाएका शेख सलमानले एएफसीका सदस्यहरूलाई दिइरहेको सहयोग रकममा उल्लेख्य वृद्धि गर्ने प्रस्ताव गरिसकेका छन् । एएफसीले आफ्ना ४७ सदस्य देशलाई कार्यालय सञ्चालनको लागि हाल वार्षिक दुई लाख ५० हजार अमेरिकी डलर दिने गरेको छ । त्यसबाहेक प्रतिवर्ष मैदान र भौतिक पूर्वाधारको लागि ३३ लाख डलर पनि सबै सदस्यलाई दिइरहेको छ । त्यसर्थ एन्फाले एएफसीबाट वार्षिक ६ लाख २५ हजार डलर पाइरहेको छ । शेख सलमानको प्रस्ताव एएफसीको आगामी अधिवेसनले पारित गरेमा हरेक देशले कार्यालय सञ्चालनको लागि मात्रै वार्षिक ११ लाख डलर पाउनेछन् ।
राजवंशी बने मिस्टर मोरङ,उनीहरूले क्रमश: नगद १५ हजार र १० हजार पाए । विजेताहरूलाई विराटनगर महानगर प्रमुख भीम पराजुली र मोरङ बडिबिल्डिङ एण्ड फिटनेस एसोसिएसनका अध्यक्ष कर्णले उपाधि र पुरस्कार राशि हस्तान्तरण गरे । युवाहरूलाई लागूऔषधको कुलतबाट जोगाउन र बडिबिल्डिङप्रति आकर्षित गर्न मिस्टर मोरङ प्रतियोगिता सुरु गरिएको अध्यक्ष कर्णले बताए ।
गैंडा संरक्षण फुटबल दसैंपछि,"खेल सञ्चालनका लागि वन मन्त्रालय र खेलकुद मन्त्रालय, नेपाल सरकारको वन तथा भूसंरक्षण मन्त्रालयअन्तर्गतको वन्यजन्तु संरक्षण विभाग, चितवन राष्ट्रिय निकुञ्ज र गैंडा संरक्षणका साथै वन, वन्यजन्तु संरक्षणमा युवाहरूको सहभागिता बढाउने, खेलकुद र पर्यापर्यटनको सम्मिश्रण गरी आन्तरिक तथा बाह्य पर्यटक वृद्धि गर्ने लगायतका उद्देश्य राखेर आयोजना गरिने प्रतियोगिताको गण्डकी प्रदेशका मुख्यमन्त्री पृथ्वी सुब्बा गुरुङद्वारा उद्घाटन गरिने कार्यक्रम छ ।"
विराटनगर र पोखराको पहिलो खेल,"विगतमा धेरै खेलाडीसँगको उपचार गरिसकेकाले पीपीएलसँग जोडिँदा खुसी लागेको ग्रान्डीका मेडिकल डाइरेक्टर पाण्डेले जनाए । ग्रान्डीले पृथु बाँस्कोटा, अमृत भट्टराई, ज्ञानेन्द्र मल्ललगायत खेलाडीको उपचार गरिसकेको स्मरण गर्दै राष्ट्रिय क्रिकेट टोलीका कप्तान पारस खड्काले त्यसका लागि अस्पतालप्रति आभार व्यक्त रहे ।"
इटालीद्वारा पोल्यान्ड पराजित,पोल्यान्डले रोबर्ट लेवन्डोव्स्कीसँग अरकाडिउज मिलिकको अग्रपंक्तिको सहकार्य तोडेर जेनोआका फरवार्ड क्रिस्जिस्तोफ पियातेकलाई अवसर दिएको थियो । पियातेकले क्लब र देशको लागि पछिल्ला दस खेलमा १४ गोल गरेका थिए । इटालीले पहिलो हाफमा राम्रो खेलेको थियो तर उसको फिनिसिङ फेरि समस्या देखिएको थियो । इटालीले अर्को खेलमा १७ नोभेम्बरमा पोर्चुगलको सामना गर्ने छ । त्यसको तीन दिनपछि पोल्यान्डले पोर्चुगलविरुद्ध खेल्नेछ ।
नोभिस बक्सिङ मंसिरमा,"यू२२ वर्षमुनिको महिलातर्फ ६ वटा र पुरुषतर्फ ८ वटा तौल समूह छन् । महिलातर्फ ४८ केजी, ५१ केजी, ५४ केजी, ५७ केजी ६० केजी र ६४ केजी तौल समूह राखिएको छ । यू२२ वर्षमुनिको पुरुषमा ४९, ५२, ५६, ६०, ६४, ६९, ७५ र ८१ केजी तौल समावेश गरिएको छ । नेपाल बक्सिङ संघका वरिष्ठ उपाध्यक्षसमेत रहेका प्रतियोगिता संयोजक राष्ट्रिय खेलकुद परिषद्का सदस्य अर्जुनबहादुर केसीले देशभरबाट लगभग १ सय ८० खेलाडीको सहभागिता रहने जानकारी गराए । महिला र पुरुष यू१९ तथा महिला र पुरुष यू२२ गरी ४ वटै उमेर समूहमा टिम च्याम्पियन ट्रफी प्रदान गरिनेछ । प्रतियोगिताका लागि अनुमानित बजेट २२ लाख ११ हजार रहेको केसीले बताए ।"

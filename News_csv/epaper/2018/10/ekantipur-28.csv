शीर्षक,विवरण
प्रदेश प्रहरी आदेशमार्फत,"गृहमन्त्री रामबहादुर थापाका सुरक्षा सल्लाहकार इन्द्रजित राईले कानुन नबनुन्जेल प्रदेशभित्रको शान्तिसुरक्षा व्यवस्थापनका लागि प्रदेश सरकारलाई केही अधिकार प्रत्यायोजनको प्रस्ताव गरिएको बताए । शान्तिसुरक्षासँग जोडिएको केही पावर प्रदेश सरकार र त्यहाँका प्रहरी प्रमुख डीआईजीलाई हस्तान्तरण गर्न खोजिएको हो, उनले भने, हरेक कुरामा माथिबाट स्वीकृति लिनुपर्ने विषय केही हदसम्म यसले कम गर्छ । प्रदेश प्रहरी प्रमुखलाई प्रहरी निरीक्षकसम्मको सरुवा, पुरस्कार र कारबाहीको अख्तियारी दिन लागिएको हो । प्रहरीचौकी तथा ख श्रेणीको इलाका प्रहरीका इञ्चार्ज प्रहरी सहायक निरीक्षक र प्रहरी नायब निरीक्षक हुन्छन् । क श्रेणीका इलाका प्रहरी कार्यालयको इञ्चार्ज प्रहरी निरीक्षक हुन्छन् । यसअघि प्रहरी निरीक्षकको सरुवा महानिरीक्षकले मात्रै गर्न पाउने व्यवस्था छ । प्रधानमन्त्री कार्यालय गृहको प्रस्तावउपर एकपटक मुख्यमन्त्रीहरूसँग अनौपचारिक राय लिएर मात्रै निर्णय लिने पक्षमा छ । कार्यकारी आदेशबाट प्रदेश सरकारहरू थप बिच्किए राम्रो सन्देश नजाने प्रधानमन्त्री कार्यालयका एक सचिवले बताए । प्रदेश २ सरकारले एक महिनासम्म कुर्ने भनिसकेकाले कार्यकारी आदेश ल्याउने कि छोटो अध्यादेशबाट संघीय प्रहरी ऐन नै ल्याएर अगाडि बढ्ने भन्ने कुरा पनि आएको छ, उनले भने, आवश्यक निर्णयमा पुग्न बाँकी छ । आगामी मन्त्रिपरिषद् बैठकबाटै यसबारे थप निर्णय हुन सक्छ । गण्डकी प्रदेशका आन्तरिक मामिला तथा कानुनमन्त्री हरिबहादुर चुमानले प्रदेशभित्रको प्रहरी र स्थानीय प्रशासन परिचालन, आवश्यक निर्देशन र खटनपटन गर्न पाउने अधिकार अपरिहार्य रहेको बताए । सामान्य समन्वय त अहिले भइरहेकै छ । रिपोर्टिङ प्रणालीमा स्थानीय प्रशासन र प्रहरीले प्रदेश मन्त्रालयलाई समेटेको छ, उनले भने, त्यसले मात्रै प्रदेश सरकारलाई शान्तिसुरक्षा कायम गर्न पुग्दैन । उनले अल्पकालीन उपाय खोज्नुभन्दा पनि छिटो संघीय प्रहरी ऐन ल्याएर प्रहरीको संरचना नै प्रदेश सरकारलाई हस्तान्तरण गर्नु उत्तम हुने सुझाए ।"
लापरबाहीले लियो ज्यान,"कीर्तिपुर नगरपालिका१० मा पर्ने उक्त क्षेत्रका धेरै ठाउँमा ढल खुलै छ । दिनहुँ मोटरसाइकलमा कालिमाटीबाट कीर्तिपुर पुग्ने गरेका नगरपालिकाका कर्मचारी रामकृष्ण श्रेष्ठ यसमा केयूकेएलको दोष रहेको बताउँछन् । राति मोटरसाइकलमा हिँडदा स्ल्याब नदेखिने उनले बताए । मुख्य सडक र फुटपाथबीचमा रहेको स्ल्याबमा साइकल ठोक्किएर चालक पानीमा खसेको हुन सक्ने उनको अनुमान छ । त्यहाँको पिच भएको मुख्य सडकमा ठूला गाडी गुड्ने भएकाले मोटरसाइकल र साइकल छेउबाट गुड्छन् । सरकारले नै धराप थापेको जस्तो देखिन्छ, धेरै पहिलेदेखि त्यहाँको स्ल्याब खुलै छ, बिहानै घटनास्थल पुगेका श्रेष्ठले भने, केयूकेएलकै लापरबाहीले यो दुर्घटना भएको हो, क्षतिपूर्ति दिनुपर्छ । केयूकेएलका प्रमुख महेश भट्टराईले पानीको च्याम्बर खुला रहेकै कारणले मृत्यु भएको पुष्टि नभएकाले अहिल्यै क्षतिपूर्ति दिने सम्बन्धमा निर्णय लिइनसकेको बताए । मर्मत सम्भारका लागि भनेर त्यो भल्भ च्याम्बर आधा मात्र ढाकिएको रहेछ । पोस्टमार्टम रिपोर्ट तथा अनुसन्धान प्रक्रिया सकिएपछि मात्र मृत्युको वास्तविक कारण खुल्नेछ, त्यसैले अहिल्यै केही भन्न सकिन्न, भट्टराईले भने । गत वर्ष असार अन्तिममा विद्यालयबाट फर्किंदै गरेकी ११ वर्षीया विनिता फुयालको नेपालटारस्थित ढलमा बगेर मृत्यु भएको थियो । सोही दिन सामाखुसीमा सत्या सापकोटालाई पनि ढलले बगाएको थियो । तत्कालै उद्धार सम्भव भएकाले उनको ज्यान जोगिएको थियो ।"
रिसाउँछन् भीरमौरी,"लमजुङ  पारिपट्टि छंगाछुर भीरमा गाउँले मह काढ्दै छन् । वारिपट्टि हेर्नेको भीड । एक्कासि भीरमौरी आएर चिल्न थाल्छ, हेर्नेहरूको भागाभाग हुन्छ । स्याँगे झरनानजिकै छोवली भीरमा शुक्रबार मह काढ्न जम्मा भएका मिप्रा गाउँका ६० घरका स्थानीयलाई मौरीले लखेट्यो । २५ वर्षदेखि मह काढ्दै आएका ५५ वर्षीय डिलबहादुर गुरुङलाई हिजोआज मौरीको हूल रिसाएको देख्दा अचम्म लाग्छ । हाम्रो बानी बिग्रेकाले रिसाएका होलान्, उनले भने, आजकल जथाभावी मह काढ्न थालिएको छ । आधुनिक औजार प्रयोग गरिएको छ । भीरमै गएर घनछिनोले कोपेर जाने बाटो बनाइएको छ ।सिकारी पनि सादा पोसाकमै गएर मह काढ्थे । हिजोआज बाक्लो लुगा, पन्जा र अनुहार ढाकिने जाली लगाउँदा पनि टोक्ने गरेको छ । अचेल किन हो कुन्नि, मह काढ्न थालेपछि मौरीले लखेटेर हैरान पार्छ, मस्र्याङ्दीगाउँपालिका ४, ताघ्रिङ मिप्राकी चन्द्रकुमारी गुरुङले भनिन्, पहिलेपहिले यस्तो गर्थेन ।मह काढ्दा परम्परागत रूपमा प्रों (निगालोको चोयाबाट निर्मित डोरी) प्रयोग गर्ने र मौरीलाई अघिपछि नचलाउने गर्दा पहिला केही सजिलो थियो । चिसो स्याउलामा धूवाँ निकालेर मौरीलाई विस्तारै पाखा लगाउनुपर्छ, उनले भने, चोखोनितो गरी सिमेभूमे (प्रकृति) पूजापाठ गरेपछि काढ्ने विधि सबैले मानिदिए नरिसाउलान् कि !गाउँलेले शुक्रबार परम्परागत ढंगबाटै भीरमह निकालेका हुन् । ४८ वर्षीय राजकुमार गुरुङले धूप बालेर भीरको कुनामा पूजापाठ गरेपछि परम्परागत तवरबाट भीरमह काढ्ने कार्यक्रम सुरु भएको हो । पहिले साधारण लुगा मात्रै लगाएर बाउबाजेले मह काढ्थे, हामीलाई दह्रो लुगा चाहिन्छ, उनले भने, हामी परम्परागत रूपमा मह काढ्न चाहन्छौं । त्यसो गर्न सके भीरमौरी जोगिन्छ ।धेरै मौरी रिसाउने गरी काढ्दा नास हुने उनले बताए । परम्परागत रूपमा काढ्दा मौरी एक हूल भएर पाखा लाग्छ । अर्को वर्ष त्यही अर्को ढिक्काले नयाँ चाका बनाउँछ । मौरी जोगाउन परम्परागत रूपमा मह काढ्ने कोसिस गरिरहेका छौं, उनले भने । राजकुमार र डिलबहादुरसँगै भीरमा मीनबहादुर गुरुङ र कुमबहादुर गुरुङले यसपटक मह काढे । वडाध्यक्ष सुमन गुरुङका अनुसार वर्षमा दुई पटकसम्म उक्त भीरमा मह काढ्ने गरिएको छ । वैशाख, जेठ र मंसिरमा स्थानीयले मह काढ्छन् । भीरको मह काढ्ने हाम्रो पुरानो परम्परा हो, उनले भने, अब पहिलेपहिले जसरी जतासुकै भीरमा मह भेटिँदैन । यस पटक घुम्न आइपुगेका दुईजना भारतीय नागरिकले फोटो र भिडियो खिच्छौं भनेर मह काढ्ने टोलीलाई ७० हजार रुपैयाँ दिए । मह संकलनको जोखिमपूर्ण तरिकाका दृश्य उनीहरूले कैद गरे । चार लिटर मह निस्कियो । पर्यटकले मह पनि चाखे ।निगालोको चोया बाटेर बीचबीचमा काठ प्रयोग गरी बनाइएको भर्याङ (प्रों) मा झुन्डिएर मह काढिन्छ । मह सिकारी डिलबहादुरका अनुसार ज्यानको माया मारेर मह काढ्नुपर्छ । भीरको माथ्लो ठाउँको रूखमा बाँधेर तल फालिएको डोरीमा झुन्डिएर मह काढदा कहिलेकाहीं खसिन्छ जस्तो हुन्छ, उनले भने, हामी परम्परा धान्न बाउबाजेले गर्दै आएको काम गर्दै छौं । उनका अनुसार भीर डरलाग्दो हुन्छ । मौरीले टोक्ने डर पनि उत्तिकै । पहिलेपहिले निकै डर लाग्थ्यो, अहिले बानी परेको छ, खासै डर लाग्दैन, उनले भने, तर यो साहसको काम हो । जो कसैले हिम्मत गर्न गाह्रो पर्छ । उनका अनुसार लोप हुन लागेको मह काढ्ने चलन बिस्तारै नयाँ पुस्तामा हस्तान्तरण हुँदै छ । हाडजोर्नी, ज्यान दुख्ने, समयमा निद्रा नलाग्ने र निद्रा बढी लाग्ने समस्या भीर महले राहत दिने स्थानीय बताउँछन् ।"
थापाथली क्याम्पस कीर्तिपुर सारिँदै,"काठमाडौं  राजधानीको थापाथलीस्थित इन्जिनियरिङ क्याम्पस त्रिभुवन विश्वविद्यालय रहेको कीर्तिपुर क्षेत्रमा सारिने भएको छ । ठाउँ साँघुरो भएकाले स्थानान्तरण गर्न लागिएको क्याम्पस प्रशासनले जनाएको छ । सडक विभागले क्याम्पस परिसरसँग जोडेर फ्लाइओभर (गाडी गुड्ने आकाशेपुल) बनाउने योजना तयार पारेपछि क्याम्पस प्रशासनले स्थानान्तरण गर्ने निर्णय लिएको हो । विभागले जापानी सहयोग नियोग (जाइका) को सहयोगमा गरेको अध्ययनअनुसार क्याम्पसको १० रोपनी जग्गा आकाशे पुलले ओगट्ने छ । बाँकी जग्गामा क्याम्पसलाई पूर्वाधार बनाउन साँघुरो हुने भएकाले कीर्तिपुर सार्ने गुरुयोजना बनेको इन्जिनियरिङ अध्ययन संस्थानका डिन त्रिरत्न वज्राचार्यले बताए । क्याम्पसमा कक्षाकोठा, पुस्ताकालय, ल्याबलगायत पूर्वाधार बनाउन आवश्यक देखिएको छ । संस्थानका अनुसार क्याम्पस सार्न कीर्तिपुरमा १ सय ५० रोपनी जग्गा प्राप्त भएको छ । कीर्तिपुरमा क्याम्पस सार्ने गुरुयोजना बनिसकेको छ, वज्राचार्यले भने, पूर्वाधार निर्माण गरेर सार्छौं । संस्थानको आफ्नै बजेटले पूर्वाधार निर्माण गर्नुपर्ने भएकाले स्थानान्तरण गर्न समय लाग्ने उनको भनाइ छ । सरकार वा कुनै सहयोगी निकायले पूर्वाधार निर्माण गर्न सहयोग गरे छिटै सर्न सक्ने अवस्था पनि छ, उनले भने, आफ्नै बजेटको मात्र भरे परे समय लाग्छ । माइतीघर मण्डलाबाट थापाथली हुँदै त्रिपुरेश्वर जोड्ने फ्लाइओभर ब्रिज बनाउने योजना रहेको विभागका प्रवक्ता मुक्ति गौतमले बताए । पहिल्यै जाइकाको सहयोगमा पुल बनाउने गुरुयोजना बनेको हो, उनले भने, निर्माणका लागि सरकारको प्राथमिकतामा भने पर्न सकेको छैन । उपत्यकाको ट्राफिक व्यवस्थापन गर्न यस्तो पुल आवश्यक रहेको उनले जनाए । क्याम्पसले जग्गा खाली गरे आयोजना सम्पन्न गर्न सहज हुने गौतमको भनाइ छ । विभागका अनुसार पुल निर्माणका लागि केही सरकारी र निजी जग्गा अधिग्रहण गर्नुपर्ने देखिएको छ ।इन्जिनियरिङ अध्ययन संस्थानअन्तर्गत ४ आंगिक र १० सम्बन्धनप्राप्त क्याम्पस छन् । थापाथली क्याम्पस आंगिक हो । राजधानीको पुल्चोकमा पुल्चोक इन्जिनियरिङ, पोखराको लामाचौरमा पश्चिमाञ्चल र धरानमा पूर्वाञ्चल क्याम्पस सञ्चालित छन् । थापाथलीसहित तीन क्याम्पसमा इन्जिनियरिङतर्फ स्नातक र स्नातकोत्तर तहको पठनपाठन हुन्छ भने पुल्चोकमा विद्यावारिधिसमेत अध्यापन गराइन्छ ।"
लागू भएन युवा नीति,"काठमाडौं दशकअघि गठित युवा मन्त्रालयले हालसम्म ५ सय जनालाई युवा प्रतिभा र युवा उद्यमीको सम्मान दिइसकेको छ । ४७ युवा उद्यमीलाई शैक्षिक प्रमाणपत्रका आधारमा दुई लाख रुपैयाँ ऋण प्रवाह गरेको छ । तथ्यांकअनुसार वार्षिक पाँच लाख युवा श्रमबजारमा उत्रिन्छन् । अधिकांश युवालाई भने युवा मन्त्रालय र त्यसका कार्यक्रमबारे थाहै छैन । युवा मन्त्रालय छ भन्ने सुनेको छु तर हाम्रा निम्ति के गर्छ थाहा छैन, पाटन संयुक्त क्याम्पसमा बीबीएस चौथो वर्षमा अध्ययनरत युवा विरास राई भन्छन् । मन्त्रालयअन्तर्गत युवा परिषद् रहेको र त्यहाँ राजनीतिक कार्यकर्ताले नियुक्ति पाउने सुनेको उनले बताए । सिंहदरबार हातामा रहेको मन्त्रालयले राष्ट्रिय युवा नीति२०६६ निर्माण गरेको छ । उक्त नीति परिमार्जनसहित २०७२ मा युवा परिषद् गठन भएको छ भने दस वर्षे युथ भिजन२०२५ निर्माण गरिएको छ । तर, अन्तर मन्त्रालय समन्वय हुन नसक्दा युवा नीति र युथ भिजन कार्यान्वयन हुन सकेको छैन । मन्त्रालय युवाका समस्या तत्काल समाधान गर्ने निकायभन्दा पनि सरकारी जागिर खाने थलो मात्र बनेको युवा अधिकारकर्मी बताउँछन् । मुख्य रूपमा पाँच बुँदे सारलाई लिएर हामीले युथ भिजन तयार गर्यौं, युथ भिजन निर्माण कार्यदलका सदस्य प्रदीप परियार भन्छन्, नेपाली युवाको आशा जगाउन युवा परिषद् बन्यो । युथ भिजनले शिक्षा, स्वास्थ्य, रोजगारी, उद्यमशीलता, सीप विकास, सामाजिक सुरक्षा, सहभागिता, नेतृत्व विकास तथा खेलकुद र मनोरन्जनलाई प्राथमिकतामा राखेको छ । तर, मन्त्रालय र परिषद् नेतृत्वले भिजनलाई कार्यान्वयन गर्न सकेन, डेढ दशकदेखि युवाका मुद्दा उठानमा संलग्न परियार परिषद् नेतृत्वप्रति भन्छन्, सरकारी संरचनामा यो मन्त्रालय जागिर खाने, छट्याइएको बजेट सक्ने निकायमात्र भयो, परिषद् राजनीतिक दलको उपगुटमात्र अटाउने थलो बन्यो । संघीय संरचनाअनुसार मन्त्रालय र परिषद्को काम केन्द्रीकृत मात्र रहेको उनले जनाए । मन्त्रालयका सूचना अधिकारी महेन्द्र पौड्याल भने उद्देश्यअनुसार काम गर्दै आएको दाबी गर्छन् । त्यसनिम्ति युवा तथा खेलकुद मन्त्रीको संयोजकत्वमा अन्तर मन्त्रालय युवा नीति तथा युथ भिजन समन्वय समिति र सचिवको नेतृत्वमा अन्तर मन्त्रालय युवा नीति तथा युथ भिजन अनुगमन तथा मूल्यांकन समिति गठन भएको उनले जनाए । मन्त्रालयले युवालक्षित कार्यक्रम कार्यान्वयन गर्न अन्तर मन्त्रालय समन्वय गर्दै आएको छ, युवा नीतिअनुसार अर्थमन्त्रालयले कार्यक्रम दोहोरिन नदिएको उल्लेख गर्दै पौड्यालले उनले भने, निकट समयभित्र चौमासिक समीक्षा हुँदैछ । मन्त्रालयले युवा उद्यम, राष्ट्रपति महिला युवा उद्यम, युवा परामर्श तथा पुन:स्थापना, युवा स्वयंसेवक परिचालन, युथ क्लब गठन तथा नमुना युवा संसद् अभ्यास, सीपमूलक तालिम सुचारु राखेको पौड्यालले जनाए । यद्यपि संघीयतामा समन्वयको खाँचो भएको महसुस गरेको छ, उनले भने, युवाले सहज ढंगले वित्तीय परामर्श पाउन सकेका छैनन् । अहिलेसम्म ३ सय ९१ युवा उद्यम समूह र ११ जिल्लाका १८ समूह राष्ट्रपति महिला युवा उद्यमले पाँच लाख रुपैयाँको ऋण प्राप्त गरेका छन् । नेपालमा १६ देखि ४० वर्ष उमेर समूहलाई युवा मानिन्छ । उक्त उमेर समूहका कुल जनसंख्याको ४० दशमलव ३ प्रतिशत युवा शक्ति रहेका छन् ।"
चीनले लिएका विद्यालय बनाउन ढिलाइ,"काठमाडौं चिनियाँ सरकारले सम्झौता गरेको विद्यालय भवन निर्माणमा ढिलाइ गरेको छ । १० जिल्लामा हिमाली आवासीय विद्यालय निर्माण गर्न ५ वर्षअघि चिनियाँ सरकारले शिक्षा तथा मानव स्रोत विकास केन्द्रसँग सम्झौता गरेको थियो तर अहिलेसम्म एउटै विद्यालय बन्न सकेको छैन । सिन्धुपाल्चोकको रत्नराज्य मावि र लमजुङको भैरवी मावि निर्माणाधीन छन् भने अन्य विद्यालय बनाउने प्रक्रिया सुरु भएको छैन । सन् २०१३ मा चीन सरकारले हिमाली जिल्लामा अत्याधुनिक विद्यालय भवन बनाउन सम्झौता गरेको थियो । करिब एक अर्ब लागतमा एउटा विद्यालय निर्माण गर्ने सम्झौतामा उल्लेख छ । पठनपाठन गराउने भवन, छात्रावास, खेलकुद मैदान, शौचालयसहित पूर्ण पूर्वाधारको विद्यालय संरचना बनाउने सम्झौता थियो । १२ जिल्लाबाट छनोट गरेर १० जिल्लाका विद्यालय निर्माण गर्न चिनियाँ सरकारले सम्झौता गरेको हो । सम्झौता भएका विद्यालयको जग्गा, विद्यार्थी संख्यालगायत आवश्यक पूर्वाधार विश्लेषण गरे पनि ८ जिल्लामा निर्माण प्रक्रिया सुरु हुन नसकेको हो । चीनसँग सीमा जोडिएका यी जिल्लामा एकएकवटा विद्यालय बनाउने सम्झौता भएको थियो । गोकुलेश्वर मावि दार्चुला, नीलकण्ठ नमुना मावि रसुवा, सिँजाली मावि गोरखा, जिरी मावि दोलखा, सरस्वती मावि ताप्लेजुङ, सगरमाथा मावि सोलुखुम्बु र दुर्गा मावि बझाङको भवन निर्माणका लागि दुई पक्षीय सम्झौता भएको थियो । पाँच वर्षसम्म विद्यालय निर्माण नगरी ढिलाइ गरेको केन्द्रले जनाएको छ ।"
चीनले साढे २ अर्ब सहयोग गर्ने,काठमाडौं चीन सरकारले विपत्ति राहत उपकरण तथा मानवीय सहयोगस्वरूप नेपाललाई १५ करोड युआन (करिब २ अर्ब ६० करोड रुपैयाँ) सहयोग गर्ने भएको छ । उपप्रधान एवं रक्षामन्त्री ईश्वर पोखरेल र उनका चिनियाँ समकक्षी वेई फेङहेबीच बेइजिङमा शनिबार सहयोगसम्बन्धी सम्झौतामा हस्ताक्षर भएको छ । आगामी पाँच वर्षमा चीनबाट उक्त सहायता प्राप्त हुने बेइजिङस्थित नेपाली दूतावासले जनाएको छ । त्यसअघि दुवै देशका रक्षामन्त्रीले आपसी हित र चासोका विषयमा विचारविमर्श गरेका थिए । यसैबीच पोखरेलले नेपालमा सैन्य विश्वविद्यालय स्थापनामा सहयोग गर्न चीन सरकारलाई आग्रह गरेका थिए । चिनियाँ रक्षामन्त्रीले पोखरेलको आग्रहलाई सकारात्मक रूपमा लिँदै दुई देशबीच सैन्य सहकार्य र साझेदारीमा जोड दिएको दुतावासले उल्लेख गरेको छ । दूूतावासद्वारा जारी विज्ञप्तिअनुसार चीनले सैन्य विश्वविद्यालय स्थापनाका लागि आपसी परामर्शमा सहयोग दिनेबारे अन्तिम निर्णय गर्नेछ ।
पोखरामा डेंगुका २८ बिरामी,"कास्की पोखरामा डेंगुका २८ बिरामी भेटिएका छन् । तीमध्ये २५ जना ८ नम्बर वडाका मात्र रहेको महानगरपालिका स्वास्थ्य महाशाखाले जनाएको छ । बाँकी ५, १० र १५ नम्बर वडाका हुन् । पोखरा स्वास्थ्य विज्ञान प्रतिष्ठानको क्षेत्रीय अस्पताल, फेवासिटी र गण्डकी मेडिकल कलेजमा उपचारार्थ आएका बिरामीमध्ये एक जनालाई काठमाडौं न्युरो अस्पताल रिफर गरिएको छ । केही बिरामी उपचारपछि घर फर्किएका छन् । विभिन्न अस्पतालमा जाँच गर्न आएका बिरामीमा डेंगु संक्रमण देखिएको महानगर स्वास्थ्य महाशाखा निर्देशक हेमन्त पौडेलले बताए । उनका अनुसार हालसम्म भेटिएका बिरामीमध्ये धेरै जना पोखरा उपत्यकाबाहिर घर भई त्यहाँ काम गर्न बसेकाहरू छन् । धेरै बिरामी भेटिन थालेपछि रोकथाम अभियान चलाइएको छ, उनले भने, यो लामखुट्टेको टोकाइबाट हुने भएकाले घरवरिपरि पानी जम्न नदिँदा, सरसफाइ गरिए पनि जोखिम घट्छ ।"
पन्तको हत्यारालाई राज्यबाटै संरक्षण,"काठमाडौंं प्रमुख प्रतिपक्षी कांग्रेस सभापति शेरबहादुर देउवाले कञ्चनपुरकी निर्मला पन्तको बलात्कार र हत्यामा संलग्नलाई राज्यले नै संरक्षण दिएको आरोप लगाएका छन् । नेपाल तरुण दलको ६५औंं स्थापना दिवसका अवसरमा शनिबार पार्टी केन्द्रीय कार्यालय सानेपामा आयोजित कार्यक्रममा देउवाले भने, बलात्कार र हत्या गर्नेहरूको कुनै पार्टी हुन्न । उनीहरूलाई कानुनी दायरामा तत्काल ल्याइयोस् । उनले हत्यामा संलग्नलाई पक्राउ गर्न नसक्नुले शान्ति सुव्यवस्था कायम गर्ने दिशामा समेत सरकार असफल प्रमाणित भएको बताए । कार्यक्रममा तरुण दल अध्यक्ष जितजंग बस्नेतले सरकारका गलत कामकारबाहीविरुद्ध सशक्त आवाज उठाउने बताए । कार्यक्रममा पार्टी पदाधिकारी, केन्द्रीय सदस्यसहित ठूलो संख्यामा कार्यकर्ता र शुभेच्छुक उपस्थित थिए ।"
साझाले थप २० बस ल्याउँदै,काठमाडौं साझा यातायातले काठमाडौं उपत्यकामा थप यात्रुलाई सुविधा पुर्याउन २० नयाँ बस भित्र्याउने भएको छ । उपत्यकामा विभिन्न सडकमा साझाका बसको माग भएकाले नयाँ ल्याउन लागिएको हो । साझाले काठमाडौं महानगरको ५ करोड र ललितपुर महानगरको एक करोड रुपैयाँ लगानीमा दुई महिनाभित्रै नयाँ बस ल्याउन लागेको हो । नयाँ बस आधुनिक र सुविधासम्पन्न हुनेछन् । यसपटक पनि साझाले भारतीय कम्पनी अशोक लेल्यान्डकै बस ल्याउनेछ । कुन रुटमा चलाउने भन्ने निर्णय नयाँ बस आएपछि यातायात व्यवस्था विभागमा दर्तापछि निर्धारण गरिने साझाले जनाएको छ । हाल साझाका ४७ बस उपत्यकाका १० सडकमा चलिरहेका छन् । लामो दूरीमा साझाले काठमाडौंबाट बागलुङ र कुश्मासम्म बस चलाइरहेको छ । साझाले केही समयदेखि उपत्यकामा अपांगमैत्री बससमेत सञ्चालन गर्दै आएको छ भने २ वटा विद्युतीय बससमेत भित्र्याइसकेको छ । तीनवटा आउने क्रममा छन् ।
तुलाधरको स्वास्थ्य स्थिर,काठमाडौं पक्षघात (स्ट्रोक) को लक्षण देखिएपछि अन्नपूर्ण न्युरो अस्पतालमा उपचार गराइरहेका मानव अधिकारवादी नेता पद्मरत्न तुलाधरको स्वास्थ्य स्थिर रहेको छ । शुक्रबार बिहान उठ्नासाथ स्ट्रोक को लक्षण देखिएपछि उनलाई अस्पताल पुर्याइएको थियो । शनिबार उनको स्वास्थ्य स्थिर रहेको अस्पतालका वरिष्ठ न्युरो सर्जन डा वसन्त पन्तले जानकारी दिए । सघन उपचार कक्षमा राखिएका तुलाधरको यसअघि पनि एकपटक सामान्य स्ट्रोकको उपचार भइसकेको छ ।
गौतमविरुद्ध इन्टरपोलले माग्यो थप कागजात,"काठमाडौं संगठित मानव तस्करीमा काठमाडौं जिल्ला अदालतबाट वारेन्ट जारी भएका नेपाली मूलका क्यानडेली नागरिक सुदर्शन गौतमविरुद्ध रेडकर्नर नोटिस जारी गर्न प्रहरीको अन्तर्राष्ट्रिय संगठन (इन्टरपोल) ले नेपाल प्रहरीसँग थप कागजात मागेको छ । महानगरीय प्रहरी अपराध महाशाखाले गौतमविरुद्धका प्रमाण इन्टरपोल पठाउने तयारी पूरा भइसकेको जनाएको छ । उनीमाथि कलाकारको आवरणमा भारतको नयाँदिल्लीबाट रुसको मस्को, कोलम्बियाको बोगटा, टापु राष्ट्र डोमिनिका र त्यहाँबाट हाइटीको राजधानी पोर्ट औ प्रिन्स हुँदै अमेरिकामा मानव तस्करी प्रयास गरेको आरोप छ । साउन ३ मा अदालतले गौतमविरुद्ध पक्राउ पुर्जी जारी गरेको थियो भने साउन २३ गते महाशाखाले इन्टरपोलमार्फत रेडकर्नर नोटिस जारी गराउने प्रक्रिया थालेको थियो । स्रोतका अनुसार गौतम क्यानडाको पासपोर्ट वाहक भएका कारण इन्टरपोलले नेपाल प्रहरीसित थप प्रमाण खोजेको हो । एक उच्च प्रहरी अधिकारीले भने, सम्भवत: मानव तस्करीको घटनासँग जोडिएका प्रमाण पाउनासाथ इन्टरपोलले उनीविरुद्ध रेडकर्नर नोटिस जारी गर्छ ।नौ महिनाअघि तीन नेपाली पोर्ट औ प्रिन्स पुर्याइएका थिए । गौतमसहित संगठित मानव तस्करले हाइटीमा छायांकन गरिने संस्कार नामक फिल्ममा अभिनय गर्ने भन्दै बनाइदिएको कागजातको भरमा उनीहरू त्यहाँ पुगेका थिए । २०१७ जनवरी २३ मा हाइटी फिल्म्सले सुमित्रा कुँवरसहितका दुई महिलालाई आमन्त्रण गरेको थियो । पत्रमा सुमित्रालाई प्रोडक्सन असिस्टेन्ट म्यानेजर र अन्य दुई जनालाई कलाकारको हैसियतमा बोलाइएको थियो । यसरी पुगेका उनीहरूलाई महिनौंं हाइटीको एक अपार्टमेन्टमा राखेर मानव तस्करले क्यारेबियन समुद्र हुँदै अवैध बाटो अमेरिका लैजान खोज्दा पानीजहाज दिशाहीन बनेपछि खाद्यान्न र पानी अभावमा सुमित्राको निधन भएको थियो । मानव तस्करका एजेन्टले शव गन्हाउने र घटना बाहिर आउने भन्दै सुमित्रालाई समुद्रमै मिल्काइदिएका थिए । दिशाहीन जहाजलाई टापु राष्ट्र बहमासको जलसेनाले उद्धार गरेको थियो । अन्य दुई नेपाली युवतीलाई भने अमेरिकास्थित नेपाली दूतावासले कूटनीतिक पहलमा क्युबा हुँदै नेपाल फर्काइदिएको थियो । अमेरिका छिर्ने सपनामा ६० लाख रुपैयाँ गुमाएका र ९ महिना अप्ठ्यारो यात्रा छिचोलेर नेपाल फर्केका युवतीले महाशाखामा उजुरी दिएपछि अनुसन्धान सुरु भएको थियो ।"
मौलिक हकका कानुन बन्नै बाँकी,"काठमाडौं सरकार र संसद्ले मौलिक हक कार्यान्वयन गर्ने सबै ऐन बनाइसकेको दाबी गरे पनि त्यससम्बन्धी केही ऐनको मस्यौदासमेत भएको छैन । सरकारले मौलिक हकका धेरै विषय साधारण कानुनले समेटेकाले विशेष कानुन नबनाएको दाबी गरेको छ । कानुन मन्त्रालयले मौलिक हक कार्यान्वयन गर्न १७ वटा कानुन आवश्यक पर्ने जनाएको थियो । तीमध्ये धेरैजसो कानुन बनेकै छैनन् । मन्त्रालयले पत्रकार सम्मेलन गरी संविधानको धारा २९ को शोषणविरुद्ध हक, धारा ३८ को उपधारा ५ मा भएको व्यवस्था कार्यान्वयन गर्न महिला विशेष अवसरसम्बन्धी कानुन, धारा ४१ को ज्येष्ठ नागरिकको संरक्षण र सामाजिक सुरक्षासम्बन्धी कानुन, धारा ४० अनुसार दलितको हकसम्बन्धी, धारा ४२ को उपधारा २ अनुसार कृषकको अधिकारसम्बन्धी कानुन आवश्यक भएको घोषणा गरेको थियो । तर ती कुनै कानुन बनेका छैनन् । स्वच्छ खानेपानी व्यवस्थासम्बन्धी कानुन पनि बनेको छैन । साधारण कानुनले समेट्ने भन्दै सरकारले अन्य मौलिक हकको पनि छुट्टै कानुन बनाएको छैन ।संविधानको धारा ४७ मा मौलिक हकको कार्यान्वयन गर्ने कानुन संविधान जारी भएको तीन वर्षभित्र अर्थात् गत असोज ३ भित्र बनाइसक्नुपर्ने बाध्यात्मक व्यवस्था थियो । यही व्यवस्था कार्यान्वयन गर्न संघीय संसद्ले असोज १ सम्म हतारमा १६ वटा ऐन पारित गरेको थियो । असोज ३ को समयसीमा सकिइसकेकाले मौलिक हक कार्यान्वयनसम्बन्धी बाँकी कानुन बनाउनसमेत संवैधानिक जटिलता छ ।संविधानको धारा ३५ को उपदफा ५ मा स्वच्छ खानेपानीको अधिकार हुने व्यवस्था छ । यो व्यवस्था कार्यान्वयन गर्ने कानुनको मस्यौदा भइरहेको खानेपानी मन्त्रालयले जनाएको छ । खानेपानीमन्त्री बिना मगरले कानुनको मस्यौदा भइरहेको संसद्को विकास समितिमा जानकारी दिएकी थिइन् । मुहानदेखि धारासम्मको अधिकारलाई सुरक्षित हुने गरी विधेयक मस्यौदा भइरहेको छ, उनले भनेको थिइन् ।महिला, बालबालिका तथा ज्येष्ठ नागरिक मन्त्रालयले संविधानको धारा ४१ अनुसार ज्येष्ठ नागरिक हक कार्यान्वयनका लागि ज्येष्ठ नागरिक ऐन २०६३ संशोधन गर्न बनेको विधेयक साउन ११ मै कानुन मन्त्रालय पठाए पनि प्रक्रिया अघि बढेको छैन । त्यस्तै दलितको हकसम्बन्धी दफा ४० को पूर्ण अधिकार पाउने एकीकृत कानुन पनि बनेको छैन । दलितको हकमा राज्यका सबै निकायमा दलितलाई समानुपातिक समावेशी सिद्धान्तका आधारमा सहभागी हुन पाउने व्यवस्था छ । भर्खरै पारित अनिवार्य तथा नि:शुल्क शिक्षा ऐनले विद्यालय तहमा दलितलाई नि:शुल्क हुने स्पष्ट व्यवस्था गरेको छैन । दलितलाई विशेष व्यवस्था हुने मात्रै भनिएको छ । दलित समुदायलाई परम्परागत पेसा, ज्ञान, सीप र प्रविधि प्रयोग, संरक्षण र विकास गर्ने हक हुने, राज्यले दलित समुदायका परम्परागत पेसासँग सम्बन्धित आधुनिक व्यवसायमा प्राथमिकता दिई आवश्यक सीप र स्रोत उपलब्ध गराउने व्यवस्था संविधानमा छ । तर ऐनमा त्यस्तो व्यवस्था छैन । संविधानको धारा ३८ मा महिलाको हक व्यवस्था गरिएको छ । यो हकमा भएको अधिकार अन्य कानुनमा समेटिएको भन्दै छुट्टै कानुन आवश्यक नभएको कानुन मन्त्रालयको तर्क छ । धारा ३८ को उपधारा ५ मा महिलालाई शिक्षा, स्वास्थ्य, रोजगारी र सामाजिक सुरक्षामा सकारात्मक विभेदका आधारमा विशेष अवसर प्राप्त गर्ने हक हुने व्यवस्था छ । यसका लागि छुट्टै कानुन आवश्यक पर्छ, कानुन आयोगका अध्यक्ष माधव पौडेलले भने, विशेष अवसर भनेको हो, अरू कानुनले प्रस्ट नपार्न सक्छ ।संवैधानिक मामिलाका जानकार एवं प्रशासकीय अदालतका अध्यक्ष काशीराज दाहालले सामान्य वा विशेष जुनसुकै कानुनले पनि मौलिक हकलाई सम्बोधन गर्नुपर्ने बताए ।"
कांग्रेस महासमिति बैठक मंसिर पहिलो साता,"काठमाडौं प्रमुख प्रतिपक्ष कांग्रेसले मंसिर ५ देखि ९ सम्म हुने पार्टीको महासमिति बैठक राजधानीको भृकुटीमण्डपमा गर्ने निर्णय गरेको छ । कांग्रेस पदाधिकारी तथा उपत्यकाका तीनै जिल्लाका पार्टीका कार्यसमितिहरूको शनिबार बसेको संयुक्त बैठकले महासमिति बैठक बस्ने ठाउँ तय गरेको हो । बैठकले महासमिति बैठकलाई भव्य रूपमा सम्पन्न गर्न तयारी समिति गठन गरेको कांग्रेस केन्द्रीय कार्यालयद्वारा जारी विज्ञप्तिमा उल्लेख छ ।बैठकले दसैं, तिहार, छठ र नेपाल संवतको उपलक्ष्यमा शुभकामना आदानप्रदान गर्न कात्तिक १६ गते राजधानीमा गर्ने चियापान कार्यक्रमलाई भव्य र व्यवस्थित बनाउने निर्णयसमेत गरेको छ । कांग्रेसले पार्टीको केन्द्रीय कार्यालय सानेपामा कात्तिक १६ गते दिउँसो १ देखि ५ बजेसम्म चियापान कार्यक्रम राखेको छ । बैठकमा कांग्रेस सभापति शेरबहादुर देउवा, उपसभापति बिमलेन्द्र निधि, महामन्त्रीद्वय शशांक कोइराला र पूर्णबहादुर खडका, सहमहामन्त्री प्रकाशशरण महत, कोषाध्यक्ष सीतादेवी यादवलगायत सहभागी थिए ।"
स्थानीय उत्पादनको बजारीकरण,"हेटौंडा  मकवानपुरको प्रमुख पर्यटकीय क्षेत्र थाहानगरस्थित इन्द्रायणी चौरमा शनिबारदेखि तेस्रो थाहा महोत्सव सुरु भएको छ । ९ दिनसम्म सञ्चालन हुने उक्त थाहा महोत्सवको प्रदेश३ का मुख्यमन्त्री डोरमणि पौडेलले उद्घाटन गरे महोत्सवहरूले स्थानीय उत्पादनलाई बजारीकरण गर्न प्राथमिकता दिनुपर्ने बताउँदै भने, यस्ता महोत्सवहरू नाफाको दृष्टिकोणले भन्दा पनि बजार पहिचान गर्ने उद्देश्यले सञ्चालन हुनुपर्छ । महोत्सवले आन्तरिक पर्यटन प्रवद्र्धनलाई योगदान पुर्याउने मुख्यमन्त्री पौडेल भने । थाहा नगर उद्योग वाणिज्य संघद्वारा आयोजित महोत्सवमा व्यापारिक तथा प्रवद्र्धनात्मक गरी २ सय ५० वटा स्टल छन् । इन्द्रायणी माई चौरमा आयोजित मेलामा कृषि र पर्यटन प्रवद्र्धन स्टल पनि राखिएको छ ।कृषि, अटो तथा सवारीसाधन, फेन्सी तथा कस्मेटिक, हस्तकला तथा उद्यमशील, आईटी, परामर्श तथा प्रवद्र्धन लगायत स्टलहरू राखिएको सहसचिव सुरेन्द्रमान प्रधानले बताए । महोत्सवको क्रममा अस्ट्रिच र उँटको नृत्य तथा उँट चढ्ने व्यवस्थासमेत गरिएको छ । महोत्सवमा दैनिक २० हजार मानिसले अवलोकन गर्ने आयोजकले अनुमान छ । महोत्सवबाट करिब ६ करोड रुपैयाँको आर्थिक कारोबार हुने लक्ष्य लिएको अध्यक्ष खत्रीले बताए । मेला सुरु हुनु विभिन्न जातजातिको पहिचान झल्कने झाँकीसहितका र्यालीे थाहा नगरमा गरिएको थियो ।"
२ हजारद्वारा गर्भपतन,"हेटौंडा  मकवानपुरमा आर्थिक वर्ष २०७४७५ मा २ हजार ६२ महिलाले गर्भपतन गराएका छन् । जिल्ला जनस्वास्थ्य कार्यालय मकवानपुरका अनुसार, सोही अवधिमा ११ हजार ६ सय ४९ गर्भवती थिए । कुल गर्भवती महिलामध्ये करिब १८ प्रतिशतले गर्भपतन गराएको तथ्यांकले देखाएको हो । अनिच्छुक, हाडनाता करणी, चिकित्सकले जोखिम ठहर गरेको अवस्थामा गर्भपतन गर्न पाउने अधिकार कानुनले दिएको छ । तर, पछिल्लो समय विशेषगरी किशोरावस्थामा हुने शारीरिक सम्बन्ध, परपुरुषसँगको सम्बन्धबाट गर्भ रहन गएमा गर्भपतन गराउनेहरू धेरै छन् । २ हजार ६२ महिलाले गर्भपतन गराउँदा ८ सय ८७ जनाले मात्रै सरकारी स्वास्थ्य संस्थामा पुगेर गर्भपतन गराएका छन् । अरूले अनुमति प्राप्त विभिन्न गैरसरकारी संस्थामा गराएका छन् । जिल्लामा सुरक्षित गर्भपतन सेवा दिने १५ सरकारी संस्था छन् । हेटौंडा अस्पताल, मनहरी, भीमफेदी, छतिवन, पालुङस्थित प्राथमिक स्वास्थ्य केन्द्र, बज्रबाराही, आग्रा, हाँडीखोला, राईगाउँ, सरिखेत, सिस्नेरी, भैंसे, पदमपोखरी, स्वास्थ्य चौकी, संस्थागत क्लिनिक र हात्तीसुँढे सामुदायिक स्वास्थ्य केन्द्रले सुरक्षित सेवा दिइरहेका छन् । यीबाहेक जिल्लामा सुनौलो भविष्य नेपाल, मेरी स्टोप्स सेन्टर, नेपाल परिवार नियोजन संघ लगायतका संस्थाले पनि यो सेवा प्रदान गरिरहेका छन् ।सरकारको सुरक्षित गर्भपतन कार्यक्रमलाई आई पास नेपालले आवश्यक प्राविधिक एवं आर्थिक सहयोग उपलब्ध गराउँदै आएको छ । करिब २५ प्रतिशत महिलाले अनिच्छुक अर्थात् इच्छाविपरीत गर्भधारण गरेको अनुमान छ । अनिच्छुक गर्भपतन गराउनेको संख्या पनि बढदै गएको छ । एक अध्ययनका अनुसार नेपालमा परिवार नियोजनको अपर्याप्तता २४ प्रतिशत र अनिच्छित गर्भ दर १९ प्रतिशत छ । त्यस्तै, नेपालमा ४१ प्रतिशत प्रजनन उमेरका महिलाहरूलाई मात्र गर्भपतनले कानुनी मान्यता पाएको बारेमा ज्ञान छ । ४८ प्रतिशत महिलालाई सुरक्षित गर्भपतन सेवा कहाँ उपलब्ध हुन्छ भन्ने जानकारी छ । नपढेका र आर्थिक अवस्था कमजोर भएका महिलामा जानकारी कम रहेको प्रतिवेदनले बताएको छ । प्रतिवेदनमा नेपालमा कुल मातृ मृत्युदरमध्ये ७ प्रतिशत मृत्यु असुरक्षित गर्भपतनको कारणले हुने गरेको छ । प्रतिवर्ष करिब ३ लाख ३२ हजार महिलाले गर्भपतन गराउने गरेको र ती मध्ये ५८ प्रतिशतले असुरक्षित गर्भपतन गरेको प्रतिवेदनमा उल्लेख छ ।"
थाहा नगरमा शीतभण्डार,"हेटौंडा मकवानपुरको उत्तरी क्षेत्रमा पर्ने थाहा नगरपालिकामा शीतभण्डार निर्माण हुने भएको छ । शीतभण्डारको प्रदेश ३ का भूमि व्यवस्था, कृषि तथा सहकारी मन्त्री दावादोर्जे लामाले शिलान्यास गरे । थाहा नगरपालिका(३ घर्तीखोलास्थित सार्वजनिक जमिनमा उक्त शीतभण्डार निर्माण हुन लागेको हो । संघ, प्रदेश, स्थानीय सरकार र स्थानीय सहकारीहरूको लगानीमा शीतभण्डार निर्माण हुँदै छ । भूमि व्यवस्था, कृषि, सहकारी तथा गरिवी निवारण मन्त्रालयले ५० लाख, प्रदेश ३ को भूमि व्यवस्था, कृषि तथा सहकारी मन्त्रालय चार करोड र नगरपालिका र स्थानीय सहकारीहरूसमेतको साढे ११ करोड लगानीमा लगानीमा निर्माण हुन लागेको हो । आलुको बीउ भण्डार तथा अन्य तरकारी र फलफूल भण्डारण गरी बजारमा लान सकिने छ । भण्डारणको समस्याको कारण कृषकहरूले आलुलगायत अन्य उत्पादनको उचित मूल्य पाउन सकेका छैनन् । थाहा नपाका प्रमुख लवशेर विष्टले शीतभण्डार आवश्यक रहेको बताए । थाहा नगरपालिका आसपासवाट बिउ आलु मात्र २० हजार बोरा काठमाडांैमा भण्डारण गरिँदै आएको छ ।"
नदीबाट फोहोर उठाइँदै,"काठमाडौं उपत्यकाका नदी र चक्रपथ सफाइ गरी २१ मेट्रिक टन फोहोर व्यवस्थापन गरिएको छ । वाग्मती सफाइ महाभियानको २८५ औं हप्तामा शनिबार बुद्धनगर पुलमुनिको नदी किनारमा सफाइ गरियो । सफाइमा अधिकार सम्पन्न वाग्मती सभ्यता एकीकृत विकास समिति, काठमाडौं महानगरपालिका, नेपाली सेना, नेपाल प्रहरी, सशस्त्र प्रहरीलगायत २१ संस्थाका ४ सय ६० भन्दा बढी अभियानकर्मीको हभागिता थियो । सफाइबाट छ मेट्रिक टन फोहर व्यवस्थापन गरिएको अधिकार सम्पन्न वाग्मती समितिकी सञ्चालक सदस्य माला खरेलले बताए । सफाइमा सहरी विकास मन्त्रालयका सचिव डा रमेशप्रसाद सिंहले तिलगंगाबाट बुद्धनगर पुलसम्मको नदीको अनुगमन पनि गरे । सभ्यताको स्रोत वाग्मती सफाइ गर्ने अभियानलाई मन्त्रालयले उच्च महत्त्व दिएको उनको भनाइ थियो । मुहानदेखिकै वाग्मती सफाइ अभियानमा जुटेको वाग्मती सुन्दरता सरोकार मञ्चले २४६ औं हप्ताको सफाइ कागेश्वरी मनोहरा नगरपालिका८ स्थित हत्यामोचनघाट क्षेत्रमा गरेको छ । अभियानकर्मी देवी खरेलका अनुसार सफाइबाट दुई मेट्रिक टन फोहोर व्यवस्थापन गरिएको थियो । रुद्रमती सफाइको २४० औं हप्तामा रातोपुलकालोपुलसेतोपुल क्षेत्रमा सफाइ गरी एक मेट्रिक टन फोहोर व्यवस्थापन गरियो । सफाइमा २०० भन्दा बढी अभियानकर्मीको सक्रियता थियो । नदी किनारमा रोपिएका बिरुवामा पानी हाली गोडमेल र स्याहार गर्न नजिकका घरधनीलाई अनुरोध गरिएको अभियानकर्मी रोहित गिरीले बताए । विष्णुमती सफाइको २१२ हप्तामा सहभागी सबै चाडबाड मनाउन उपत्यकाबाहिर गएकाले सफाइ गर्न नसकिएको अभियानकर्मी रामकुमार श्रेष्ठले बताए । मनोहरा सफाइको ८५ औं हप्तामा नरेफाँटअघिको नदी किनारमा सफाइ गरी एक मेट्रिक टन फोहोर व्यवस्थापन गरियो । सफाइमा जिल्ला समन्वय समिति काठमाडौंकी उपप्रमुख सरिता दाहालसहित १ सय १० भन्दा बढी अभियानकर्मीको सक्रियता रहेको संयोजक चन्द्रप्रसाद दंगालले बताए । चक्रपथ सफाइको ८१ औं हप्तामा नयाँ बसपार्क आकाशे पुल वरपरको क्षेत्रमा सफाइ गरियो । त्यस क्षेत्रमा सुर्ती र गुट्खा खाएर खोल सडकमा फाल्नेको संख्या बढेपछि सातवटा पसलमा बेच्न राखिएको सुर्तीजन्य पदार्थ जफत गरी फालिएको अभियानकर्मी लोकबहादुर टण्डनले सुनाए । गुट्खा, सुर्तीका खोल र प्लास्टिकजन्य चिजबिजको बेचबिखनमा प्रतिबन्ध लगाउन अभियानकर्मीले माग गरेका छन् । सफाइबाट आठ मेट्रिक टन फोहोर व्यवस्थापन गरिएको थियो । हनुमन्तेबाट तीन टन फोहोरभक्तपुर भएर बग्ने हनुमन्ते नदी सफाइ अभियानको शनिबार ३५ औं हप्तामा तीन टन फोहोर संकलन गरिएको छ । सूर्यविनायक नगरपालिकाको अगुवाइमा भएको सफाइ अभियानमा मध्यपुरथिमि नगरपालिका१ लोकन्थली र ललितपुरको महालक्ष्मी नगरपालिका जोड्ने बुढाथोकी टोल क्षेत्रको हनुमन्ते पुल र खोलामा सरसफाइ गरिएको थियो । अभियानमा जिल्लाका विभिन्न संघसंस्था, नगरपालिका, विद्यालय, स्थानीय र अभियन्ताको सहभागिता रहेको नगरपालिकाका प्रमुख वासुदेव थापाले बताए । २०७५ लाई हनुमन्ते सफाइ वर्ष घोषणा गर्दै सुरु भएको अभियानमा अहिलेसम्म करिब ३ सय टन फोहोर संकलन भएको हनुमन्ते सफाइ अभियानका अभियन्ता पुष्कर गजुरेलले सुनाए ।"
ठडिँदै क्षतिग्रस्त सम्पदा,"भक्तपुर  भूकम्पले क्षतिग्रस्त भक्तपुरका मुख्यमुख्य सम्पदाहरूले पुनर्निर्माणको गति लिएको छ । विश्वसम्पदा सूचीमा सूचीकृत तथा अन्य मुख्य सम्पदाहरू स्मारक संरक्षण तथा दरबार हेरचाह कार्यालय (पुरातत्त्व विभाग) भक्तपुर र भक्तपुर नगरपालिकाले मौलिक शैलीमा पुनर्निर्माणलाई गति दिएको हो । पुरातत्त्व विभागले बहुवार्षिक योजना अन्तर्गत क्षतिग्रस्त मुख्य सातवटा सम्पदा पुनर्निर्माणको जिम्मा लिएको थियो । जसमध्ये हालसम्म विश्वसम्पदा सूचीमा सूचीकृत चाँगुनारायण मन्दिर, सूर्यविनायक नगरपालिकास्थित दक्षिण बाराही मन्दिर, दरबार स्क्वायर परिसरको मल्लकालीन सिद्धिलक्ष्मी (सिद्धिबत्सला) मन्दिरको पुनर्निर्माण सम्पन्न गरेको छ । भक्तपुर दरबार स्क्वायर परिसरको क्षतिग्रस्त सिलु महादेव (फसिदेवल) मन्दिर, दरबार स्क्वायर परिसरकै तव सत्तल, राष्ट्रियकला संग्रहालय (लाल बैठकबाहेक) सिंह ढोकाको पछाडीको भाग, सूर्यविनायक नगरपालिकास्थित अनन्तलिंगेश्वर मन्दिर पुनर्निर्माणको चरणमा रहेको विभागका इन्जिनियर मोहनकृष्ण श्रेष्ठले बताए । विभागले चालु आर्थिक वर्ष ०७५७६ भित्र पुनर्निर्माण थाल्ने गरी काभ्रे र भक्तपुरका २२ सम्पदा पुनर्निर्माणका लागि बजेट विनियोजन भएको समेत जनाएको छ । भक्तपुर नगरपालिकाले भूकम्पका कारण क्षतिग्रस्त भक्तपुर दरबार प्रवेशद्वार, दरबार क्षेत्रको शेष (शंकर), त्रिविक्रम, हरिहर नारायण मन्दिर, दत्तात्रयस्थित लक्ष्मीनारायण मन्दिर, भीमसेन मन्दिर, इनाचोंस्थित नित्यनाथ मन्दिर, क्वाछेंस्थित नित्यनाथ मन्दिर, जेलांस्थित फल्चा (पाटी), व्यासीस्थित ४ वटा फल्चा, छुंमा गणेशस्थित ढुंगे मन्दिरलगायतको पुनर्निर्माण सम्पन्न गरेको सम्पदा शाखाले जनाएको छ । नगरपालिकाले पुनर्निर्माण थालेको भक्तपुर दरबार स्क्वायर परिसरको क्षतिग्रस्त केदारनाथ मन्दिर पुनर्निर्माण अन्तिम चरणमा पुगेको सम्पदा शाखा प्रमुख श्रेष्ठले बताए । दरबार परिसरकै बत्सला मन्दिर ४० प्रतिशत पुनर्निर्माण भएको र नासमनामा अवस्थित बत्सला मन्दिर, सरस्वतीस्थानको लामुगाल पाटी, चोकलस्थित नारायण मन्दिर, सूर्यमढीमा अवस्थित ३ वटा फल्चा, तलातुथी, भुलाछें पाटीलगायतको पुनर्निर्माण भइरहेको उनले बताए । नगरपालिकाले उपभोक्तामार्फत सम्पदाको पुनर्निर्माण गरिरहेको छ । सम्पदा पुनर्निर्माणको काम क्रमिक रूपमा भइरहे पनि निर्माण सामग्री, जनशक्तिको अभावले सोचे अनुरूप पुनर्निर्माणमा ढिलाइ भएको विभागले जनाएको छ । काठ, ढुंगा, कलात्मक इँटा अभावसँगै स्मारक तथा सम्पदा संरक्षणको लागि आवश्यक मौलिक निर्माण सामग्रीहरू पर्याप्त रूपमा उपलब्ध हुन नसकेको श्रेष्ठ बताउँछन् । नेपालमा मौलिक सामग्रीहरू उत्पादन गर्ने उद्योगकै कमी छ, उनले भने, सरकारी तवरबाटै मौलिक सामग्री काठ, चुना, सुर्की, इँटालगायतको सामग्री उपलब्ध हुनुपर्छ । सम्पदा पुनर्निर्माणका लागि दक्ष कामदारको समेत अभाव भएको विभागले जनाएको छ । काठलगायत निर्माण सामग्रीको अभावले बजेट सिलिङ र योजनाअनुसार सम्पन्न गर्न समस्या परेको जनाएको छ । विश्वसम्पदा सूचीमा सूचीकृत चाँगुनारायण मूल मन्दिर पुनर्निर्माण विभागले गरेको छ भने, मन्दिर पसिरको किलेश्वर महादेव मन्दिर, सत्तललगायतका सम्पदा भने जर्मन, अस्ट्रेलियन र अमेरिकन सरकारको सहयोगमा हेरिटेज एन्ड इन्भाइरोमेन्ट कन्जरभेसन फाउन्डेसन नेपालले पुनर्निर्माण थालिएको छ । फाउन्डेसनले किलेश्वर महादेवको मन्दिर पुनर्निर्माण गरिसकेको छ ।"
ज्येष्ठ नागरिक सम्मान,"ललितपुर  ठेचो कुटुझोल टोलका ८९ वर्षीय श्यामलाल महर्जन शनिबार नुवाइधुवाइ गरी दाह्री काटेर चिटिक्क परे । घरभित्र र बाहिर गर्नसमेत मुस्किल पर्ने उनलाई यो जाँगर ज्येष्ठ नागरिक सम्मानले दिएको हो । बुढयौली जीवनबाट दिक्दार मानिरहने उनी प्रत्येक महिना पूर्णिमाका दिन हुने भजनकीर्तन, प्रवचन र भोजनमा सहभागी हुन्छन् ।ठेचोका केही व्यक्तिले स्थानीयको सहयोगमा ज्येष्ठ नागरिकलाई रमाइलो गराउँदै दिन बिताउनका लागि २०६६ देखि प्रत्येक महिना पूर्णिमामा यस्तो सम्मान आयोजना गर्दै आइरहेका छन् । शनिबार ठेचोस्थित सरस्वती माविका २०५० को एसएलसीका ब्याचका विद्यार्थी मिलेर सम्मान गरेका हुन् । जहाँ भजनकीर्तनका अतिरिक्त पाको उमेरका साथीहरूसँग चियाको चुस्कीसँगै गफिन पाउँदा उनमा नयाँ आयाम थपिएको हो ।ज्येष्ठ नागरिक सम्मानले बुढयौली जीवन बिताउन सहज बनाएको छ । दिनभर घरमा कोही नहुने हँुदा कता जाऊँ कता जाउँ हुन्थ्यो, उनले भने, अहिले केन्द्रमा सबै साथीभाइ जम्मा भएर भजनकीर्तन र नाचगान गर्दा समय बितेको पत्तै हुँदैन ।उनी कार्यक्रमले तनावबाट मुक्त भएको बताउँछन् । सम्मान कार्यक्रममा निरन्तर आएको दुई वर्ष बितिसक्यों, उनले भने । होचल टोलकी ८५ वर्षीय हेरामान महर्जन र ६६ वर्षीय तरिमाया महर्जन पतिपत्नी हुन् । उनीहरू दुवै जना कार्यक्रममा हुने भजनकीर्तन र प्रवचन टुटाउँदैनन्, प्रत्येक महिना सहभागी हुन्छन् । पहिले साताको एक दिन पनि नुहाइधुवाइ गर्न अल्छी मान्ने उनीहरू अहिले प्रायजसो नुहाइधुहाइ गरी सफासुग्घर गर्छन् । सबै जना चिटिक्क र सफा भएर आउँछन्, आफू पनि हुनैपर्यो, हेरामानले भने ।प्रत्येक महिना हुने सम्मानमा जाने साझ भजनकीर्तन गरेपछि मात्रै घर फर्कन्छु, उनले भने, घरमा बुहारीले खाना पकाइरहेकी हुन्छिन्, जानेबित्तिकै खाना खान्छु । यस सम्मानले गर्दा दिन रमाइलो गरी बितिरहेको छ ।महादेवपोखरीका ८९ वर्षीय राममाया महर्जनको दैनिकी पनि यसरी नै बितिरहेको छ । उनीहरूजस्ता ठेचोका १ सय ५० जना वृद्धवृद्धा प्रत्येक महिना ज्येष्ठ नागरिक सम्मानमा हुने भजनकीर्तनमा सहभागी भई नाचगान गरी समय बिताउँछन् ।ज्येष्ठ नागरिक सेवा समिति अध्यक्ष तुल्सीगोविन्द महर्जनले ज्येष्ठ व्यक्तिको सम्मान गर्न गोदावरी नगरपालिकाबाट यस वर्ष एक लाख रुपैयाँ बजेट विनियोजित गरेको बताए । भवन बनाउन ३ नम्बर प्रदेश सरकारबाट ८० लाख रुपैयाँ छुटयाएको छ, उनले भने, भवन बनाउन जग्गाको खोजी भइसकेको छ ।उनले ज्येष्ठ नगरिकलाई भजनकीर्तन, भोजनसँगै मासिक स्वास्थ्य परीक्षण र वर्षको दुईपल्ट भ्रमण गराई सम्मान गर्ने योजना रहेको बताए । यस्तै सम्मान सुनाकोठी, बुङमती, बाडेगाउँ, पाटनलगायत ठाउँमा पनि हुने गरेको छ ।"
कूटनीतिबारे कच्चा नीति,"प्रधानमन्त्री भएपछि केपी शर्मा ओलीले भारत भ्रमण गरे, राजदूतबिना । बिमस्टेकको शिखर सम्मेलनका क्रममा भारतीय समकक्षी नरेन्द्र मोदीले नेपाल भ्रमण गरे, नेपाली राजदूतबिना । सत्तारूढ नेकपाका अर्का अध्यक्ष पुष्पकमल दाहालले मोदीसँग औपचारिक वार्ताका लागि नयाँदिल्ली भ्रमण गरे, नेपाली राजदूतबिना ।यति उच्च तहमा भेटघाट भइरहे पनि आत्मीयता होइन, आशंकाको छाया सलबलाउन छाडेको छैन । सन् १९५० को सन्धिलगायत द्विपक्षीय सम्बन्ध पुनर्परिभाषित गर्ने ठानिएको नेपालभारत प्रबुद्ध समूहले आफ्नो प्रतिवेदन बुझाउन भारतीय प्रधानमन्त्रीको समय पाउन सकेको छैन । नेपालमा संविधान निर्माणलगत्तै भारतीय नाकाबन्दीयता द्विपक्षीय सम्बन्धमा चिसोपन हटेको छैन । सम्बन्धमा प्रकट अप्रकट उतारचढाव जारी छन् ।नेताहरूले भेटघाट बाक्लो पार्दैमा बगलीको छुरा भुत्ते भइहाल्दैन । व्यावहारिक सम्बन्ध विश्वासको डोरीले बाँधिएको हुनुपर्छ । कूटनीतिले त्यही गर्छ तर भारतसँग औपचारिक रूपमा कसरी व्यवहार गर्ने भन्नेमा हाम्रो कमजोरी रहँदै आएको छ । भारतसँग हाम्रो जति लेनदेनको सम्बन्ध छ, निकटता छ, उत्तिकै आशंका र अविश्वास । निकट सम्बन्धलाई विश्वस्त बनाउन नसके छलकपट चल्ने गर्छ । भारत ठूलो हुनाले उसका छल पनि ठूला हुने गर्छन्, नेपाल सानो हुनाले कपट गर्दा पनि सानै हुन्छ । छलकपटको सम्बन्ध सधैँ धान्न सकिँदैन । छलकपट होइन, छलफलमा आधारित सम्बन्ध बनाउन कूटनीति चाहिन्छ ।नेताहरूले खुसुक्क भेटेर सम्बन्ध चलाउने प्रथा नरोकी भारतसँग हाम्रो सम्बन्ध बलियो र समानतामा आधारित हुन सक्नेछैन । खुसुक्क भेटेर खासखुस गर्ने राष्ट्रिय स्वभाव बन्यो भने जहिले पनि हीनताले घर गर्छ, देश गर्छ । खासखुस होइन, खुलस्त कुरा गर्ने कौशल रातारात विकास हुने होइन । त्यसका लागि कूटनीतिलाई महत्त्व दिने राष्ट्रिय चरित्र चाहिन्छ ।राजनीतिकस्तरबाटै भारतसँगको सम्बन्ध कायम राख्नु हाम्रा लागि जोखिमपूर्ण छ । भारतको आजको राजनीतिक नेतृत्व नेपाललाई धार्मिक आँखाले हेर्छ भन्नेमा हाम्रा नेताहरू अवगत छन् । आगामी वर्ष आम निर्वाचनको तयारी गरिरहेको हुनाले उसले हामीलाई चुनावी तुरूप बनाउन सक्छ भन्ने चिसो पसेको हुनुपर्छ । यस्तो बेला हाम्रो नेतृत्व थप चनाखो हुनुपर्नेमा अतिरिक्त रूपमा निष्क्रिय देखिँदै छ ।नयाँदिल्लीजस्तो महत्त्वपूर्ण मुकाममा राजदूत नभएको एक वर्ष भयो । तत्कालीन राजदूत दीपकुमार उपाध्यायले प्रतिनिधिसभाको निर्वाचनमा उम्मेदवार बन्न राजीनामा दिएयता बाह्रखम्बा रोड कार्यबाहकको भरमा छ । भारतसितको द्विपक्षीय सम्बन्धका कारण मात्र होइन, अरू अन्तर्राष्ट्रिय आयामका हिसाबले पनि दिल्लीमा हाम्रो कूटनीतिक उपस्थिति रणनीतिक हुन्छ । विश्वका दर्जनौं मुलुकले त्यहीँबाट हामीलाई चियाउँछन् । दिल्लीका मिसनबाट काठमाडौं हेर्छन् ।राजदूत नियुक्तिबारे हाम्रो अकर्मण्यता दिल्ली मात्र होइन, नेपाली श्रमिकको एउटा प्रमुख रोजगार गन्तव्य संयुक्त अरब इमिरेट्स (यूएई) समेत साक्षी छ । त्यहाँ राजदूत खाली भएको अढाइ वर्ष भइसक्यो । नेपाली श्रमिक सबैभन्दा बढी भएको मलेसिया माघयता राजदूतविहीन छ । उही देशसँग शृंखलाबद्ध वार्ता जारी छ । प्रधानमन्त्री आफैं न्युयोर्कमा राष्ट्रसंघीय महासभालाई सम्बोधन गर्न गए, आफ्ना राजदूतबिना । अरू आधा दर्जन मुलुकमा पनि यो पद अढाइ महिनाभित्रै खाली हुँदै छ । थाइल्यान्ड, कुवेत, दक्षिण अफ्रिका, फ्रान्स, क्यानडा र जेनेभास्थित राष्ट्रसंघका लागि स्थायी नियोगमा ।राजदूतका लागि राज्यको ठूलो व्ययभार हुन्छ । उसका दायित्व उत्तिकै हुन्छन् । मुलुकको मुहार भने पनि हुन्छ राजदूत । उसले जस्तो गतिविधि गर्छ, ती देशकाले हामीलाई त्यस्तै बुझ्छन् । चरित्र, योग्यता, ज्ञान र सीप भएका व्यक्तिहरूको नियुक्ति आफैंमा चुनौती छँदै छ । राजदूत नै खाली राखिरहनु आफ्नो राजकीय अयोग्यता प्रदर्शित गर्नु र कूटनीतिक शून्यता कायम गर्नु हो ।राष्ट्रमा राजनीतिक स्थायित्व कायम भएको विश्वास अन्तर्राष्ट्रिय समुदायमा फैलाउने र लगानी तथा पर्यटनका लागि आकर्षित गर्ने अनुकूलता सरकारले प्रतिदिन गुमाउँदै छ । कूटनीतिक पहल बढाउनुपर्ने क्षेत्रमा यसरी उदासीनता देखाउँदा सरकारले आफ्नो जिम्मेवारी पूरा नगरेको मात्र हुँदैन, मुलुकको कूटनीतिक परख हासिल गर्ने सम्भावना पनि कम गरिरहेको हुन्छ ।भारतजस्तो छिमेकीलाई आफ्नो अनुकूल पार्न हामीलाई कूटनीति नै चाहिन्छ । नेपाल आफ्नो राष्ट्रिय स्वार्थप्रति टसमस हुँदैन भन्ने हरदम सम्झाइरहन पनि दिल्लीमा अटुट कूटनीतिक सक्रियता जरुरी हुन्छ । हामीले उसबाट लाभ लिने भनेकै कूटनीतिक उत्कृष्टताबाट । नेपाल अन्तर्राष्ट्रिय सम्बन्ध र कूटनीतिक व्यवहारप्रति गम्भीर छ भन्ने भान पार्न पनि आफ्नो राष्ट्रिय झन्डायुक्त कार विदेशी मुलुकमा नियमित गुडेको हुनुपर्छ ।"
"ओभरटेक होइन, हर्न","सत्तापक्षका शीर्ष नेता प्रचण्डले अस्ति प्रदेश नं २ का मुख्यमन्त्रीलाई जनकपुरमा ओभरटेक नगर्न भनी धम्की दिनुभयो । सामान्य लोकाचारमा सल्लाह सार्वजनिक रूपमा हैन, आपसी भेटघाटमा दिइन्छ । राजाशाहीको विकल्प बन्ने सामन्ती मानसिकताको अहिले चलिरहेको प्रतिस्पर्धामा उहाँ यस्ता मामिलामा आपसी भेटघाट र छलफललाई कति महत्त्व दिनुहुन्छ भन्ने बाहिर प्रस्टिन सकेको छैन । त्यसकारण यो धम्की हो । धम्कीको भाषा प्रस्ट छ । अर्थात् प्रदेश नं २ को सरकार संघीय सरकारको रणनीतिविपरीत अगाडि बढिरह्यो भने संघीय सरकारको ब्रह्मास्त्र प्रयोग गरिनेछ । प्रदेश सरकारलाई संविधानको धारा २३२ को ३, ४ र ५ बमोजिम कारबाही हुन सक्ने भाव होला । त्यस्तो कारबाही नेपालको सार्वभौमसत्ता, भौगोलिक अखण्डता, राष्ट्रियता वा स्वाधीनतामा गम्भीर असर पर्ने काम भए मात्र गर्न सकिन्छ भन्ने संवैधानिक व्यवस्थामाथि कमरेड प्रचण्डको ध्यान गएन, जुन दुर्भाग्यपूर्ण हो । यस्तो मानसिकता गणतन्त्र, लोकतन्त्र र संघतन्त्रलाई संस्थागत गर्ने कुराको परिचायक होइन, यसले शासक र हैकमको गन्ध दिन्छ ।प्रचण्ड संघीय लोकतान्त्रिक गणतन्त्रको पक्षपाती रहनुभएको हो । कमसेकम उहाँ र उहाँका अनुयायीप्रशंसक निरन्तर यस्तो दाबी गर्दै आएका छन् । त्यसकारण संघ र प्रदेशबीच कुनै विवाद उत्पन्न भएर आए प्रचण्डको भूमिका मध्यस्थको र संघीयताको मजबुतीतिर हुनुपर्ने भन्ने अपेक्षालाई अनुचित मान्न सकिन्न तर त्यस्तो हुन सकेन । प्रतिक्रिया बिल्कुलै विपरीत अर्थ दिने आयो । यसका कारण हुन सक्छन् । सतहमा देखिएको कारण नेपालको सत्ताको गल्लीमा देखिइरहने अभ्यास पनि हुन सक्छ । रोजगारी, उद्योग र कृषिक्षेत्रमा रहेका बेथिति, भ्रष्टाचार र कमिसनतन्त्रमा लगातारको वृद्धि, कर्मचारीतन्त्रमा व्यावसायिकता अभावले फैलिँदै गएको अराजकता, महत्त्वपूर्ण शैक्षिक क्षेत्रमा व्यापक हँुदै गएको व्यापारीकरणजस्ता यावत समस्याप्रति केन्द्रित भएर राजनेता बन्न सकिन्छ वा देशको नेतृत्व गर्न सकिन्छ भन्ने बोध नेपालको राजनीतिमा हुन छाडेको छ । सत्तामा पहुँचको सबभन्दा सजिलो र सरल उपाय हो, द्वन्द्व, समस्या र भूराजनीतिक स्थितिको दोहन । द्वन्द्व चर्किए सत्तामा नेतृत्त्वको विकल्प भनी पुग्न सकिन्छ भन्ने सोच यस्तो दिशा परिवर्तनको कारण हुन सक्छ । भूराजनीतिक स्थितिको दोहन निरन्तर बनी रहन सक्दैन । अब विश्व राजनीतिको केन्द्र भूमि र क्षेत्रभन्दा पनि व्यापार र वैश्वीकरणको युगमा प्रवेश गरिसकेको छ । व्यापारमा पकडले साधनस्रोत र कच्चा माल दिन्छ भने उत्पादन र त्यसको बजारमा पकडले समृद्धि प्रदान गर्दै वैश्विक नेतृत्वको अवसर जुराउँछ । चीन र भारत पनि हिमालय वारपारको कूटनीतिमा बढी केन्द्रित हुन छाडे । भूराजनीतिक परिस्थितिको भुलभुलैयामा परेका नेपालका राजनेताहरूले बदलिँदो विश्वमा नेपाललाई अर्थ दिन सक्ने भूमिका खेल्नेका रूपमा उभ्याउन सकेनन् । न यो प्राकृतिक स्रोतसाधनमा न व्यापारिक केन्द्रका रूपमा न त्यस्तै कुनै अन्य विशिष्ट क्षमतायुक्त भई विकसित हुन सक्यो । नेपाल दुई ढुंगाबीचको तरुलकै रूपमा रहीरह्यो जसप्रति कुनै पनि कारणले ढुंगाहरूको निर्भरताको कारण रहेन । ढुंगाहरूको स्थितिमा परिवर्तनले तरुल बिझिने स्थिति चाहिं रह्यो । त्यसकारण द्वन्द्व बढाऊ, शासनमा उठापटक गरी राख भन्ने अल्पकालीन रणनीतिप्रति आकर्षण बढ्दो छ । प्रदेश नं २ लाई बेमनासिब चेतावनीको कारण यो हुन सक्छ ।ओभरटेक को व्याख्या जसरी नेकपाका नेता र सम्बन्धित कानुनविद्हरू गर्दै छन्, त्यसले उत्पन्न हुने परिस्थितिको सायद उहाँहरूलाई ज्ञान छैन । भए पनि परवाह छैन । समानता र न्यायोचित अधिकारको लडाइँ दबाएर दबिन्न । ज्वालामुखीलाई विस्फोट हुन कमजोर द्वार मात्र चाहिन्छ । यस्तो भयो भने को हुनेछ जिम्मेवार ? निश्चय नै संघीय सरकारले उत्पन्न परिस्थितिको जिम्मेवारी लिनुपर्नेछ । त्यसले देशको एकजुटतालाई के कस्तो असर पार्ने हो, मनन गर्नुपर्ने विषय हुन्छ । यसले एक पटक फेरि कडा रूपमा मधेस र आदिवासी जनजाति दृढतापूर्वक खडा हुनै पर्ने स्थिति सिर्जना गर्नेछ ।प्रदेश नं २ को विधायिकाले पारित गरेको प्रदेश प्रहरी ऐन ओभरटेक होइन, संघीय सरकारलाई संघीय प्रणालीको संस्थायनसम्बन्धी संवैधानिक र राजनीतिक जिम्मेवारीबाट पछि नहट भनी ध्यानाकर्षण प्रयासमा आएको हर्न हो । संघीय सरकार संघीयता कार्यान्वयनको राजमार्गमा बाटो छेकेर बसेको छ । यो त्यसविरुद्ध आवाज हो । प्रदेश नं २ को प्रदेशसभा यस महत्त्वपूर्ण संवेदनशीलताको निम्ति साधुवादको पात्र हो ।प्रदेश नं २ को प्रदेशसभाले हतारहतारमा प्रदेश प्रहरी ऐन बनाएको होइन । महिनौं अनुरोधताकेता, प्रदेशसभामा दर्ता र त्यसपछि समितिमा महिनौं लगाएर छलफलमा समय दिए पनि संघीय सरकारले टेरपुच्छर नलगाएपछि ऐन प्रदेश विधायिकाबाट पूर्णतातिर गएको हो । संघीय सरकारले यो र यस्तै अरू आवश्यक काम प्रदेशसभाको गठनभन्दा पहिले नै गर्नुपथ्र्याे । संविधानको धारा २९६ (४) मा प्रदेशसभा गठन नभएसम्म अनुसूची ६ बमोजिमका विषयमा कानुन बनाउने प्रदेशसभाको अधिकार व्यवस्थापिका संसद्मा रहने भनिएको छ । त्यसैले संघीय प्रहरी, लोकसेवालगायतजस्ता कानुन पहिले बनिसक्नुपथ्यो । अनुसूची ६ मा उल्लेख गरिएअनुसार प्रदेश सरकारको पहिलो काम प्रदेश प्रहरी प्रशासन र शान्तिसुक्षा हो जसलाई कानुन अभावले बाधा पुर्याएको छ । संविधानको धारा ३०२ ले प्रदेश र स्थानीय तहमा सेवा प्रवाह गर्न नेपाल सरकारले आवश्यक व्यवस्था गर्नेछ भनी संघीय सरकारलाई जिम्मेवारी दिएको छ तर संघीय सरकारले यो जिम्मेवारी पालनाको दिशामा गम्भीर छ ? सबभन्दा जरुरी नयाँ परिवेशमा कर्मचारीतन्त्रलाई प्रशिक्षित गरी प्रशासनिक व्यवस्थापन गर्नु हो जसबारे संघीय सरकार कुम्भकर्णजस्तै सुतिरहेको छ । प्रादेशिक कार्यालयहरू समेत प्रदेश सरकारहरूलाई जिम्मा लगाइएको छैन । कानुनको अवस्था त थाहा नै भइहाल्यो । प्रहरी ऐन सरकारको दराजमा लुकाइएर राखिएको छ । संघीय संसद्मा टेबुल नै गरिएन । समस्या समाधानका निम्ति अध्यादेशमार्फत ल्याउनुपर्ने गृहसचिवको सुझाव यसको प्रमाण हो ।प्रदेश नं २ को विधायिकाले कहानेर संविधान र विधायनको मान्यता उल्लंघन गरेको छ ? कुन कुन कुरामा र किन संघीय सरकारको आपत्ति छ ? ती आपत्ति निवारणका उपाय के हुन् ? यी यावत् कुरा सरकारको धारणाका रूपमा बाहिर नआउँदै धम्कीको स्वर आउनु दुर्भाग्यपूर्ण हो । यस सम्बन्धमा प्रदेश नं २ सहित अन्य प्रदेशका सरकारहरूसँग संघीय सरकारले सघन छलफल गर्नुको सट्टा सत्ताधारी पार्टीको शीर्षनेताबाट हतारमा प्रतिक्रिया आउनुले शंका उत्पन्न गर्छ । प्रदेश नं २ को विधायिकाले प्रदेश प्रहरी ऐन बाध्यकारी परिस्थितिमा अगाडि ल्याएको छ र अन्य ऐनहरूको निर्माणमा समेत चनाखो भइरहेको छ । प्रदेश नं २ को प्रयासलाई ओभरटेक भन्नु कुनै हिसाबले मनासिब छैन ।समस्या समाधानका सन्दर्भमा कतिपयले प्रदेश प्रमुखले प्रमाणीकरण नगरी रोक्नुपर्ने सुझाव दिइरहेका छन् । यो त प्रतिगमनवादी सुझाव हो । समाधान सकारात्मक हुनुपर्छ । संविधानले व्यवस्था गरेअनुसार अन्तर प्रदेश परिषद्को यथासम्भव छिटो बैठक गरी संघीयताको सफल कार्यान्वयनका लागि प्रदेश र संघले गरिहाल्नुपर्ने कामबारे वार्ता, संवाद र सहमति गरी बढ्नुको मान्य र सकारात्मक परिणाममुखी विकल्प छैन । ध्यानाकर्षण गर्न बजाइएको हर्नलाई अटेर गरे दुर्घटना हुन सक्छ । लेखक, राजपा नेपालका वरिष्ठ उपाध्यक्ष एवं राष्ट्रिय सभा सदस्य हुन् ।"
सैनिक भर्नामा भ्रष्टाचार,"सानालाई ऐन ठूलालाई चैन । यो कथन यतिकै चलनचल्तीमा आएको होइन । हाम्रो टोल, गाउँ बस्तीमा रहेका युवामा राष्ट्रसेवाको चाहना हुँदाहुँदै पनि आफ्नो पहुँचकै कारण राष्ट्र सेवाबाट वञ्चित हुनुपरेको छ । खाडीको गर्मीमा पसिना चुहाउन बाध्य छन् । सेनालयभित्रको यो जालो फाँड्ने क्रम सुरु भएको छ । यो अत्यन्तै सकारात्मक पक्ष हो । यसका लागि जसले आफ्नो क्षेत्रबाट योगदान गरे ती धन्यवादका पात्र हुन् । प्रधानसेनापतिले आफ्नो नियुक्तिसँगै गरेको घोषणाले सार्थकता पाउन लागेको महसुस भएको छ । यति ठूलो कारबाहीले आज पनि भन्ने गरिन्छ नेपालका न्यायालय र सेनालयमा भ्रष्टाचारको जालो मजबुत छ । फरक यति मात्रै हो अदालती भ्रष्टाचारको जालोलाई आम मानिसले नजिकबाट महसुस गरेका छन् भने सेनातर्फका विवाद पनि बेलाबखतमा नआएका होइनन् । सरकार पूर्ण बहुमतको छ । जनताले आफ्ना आकांक्षामा वृद्धि गरेका छन् । कारबाहीले निरन्तरता पाउँदै आउने दिनमा सेनाले आमजनताको विश्वास जित्दै जान सकून् र यही किसिमको कारबाही देशका हरेक क्षेत्रमा भएका भ्रष्टाचारविरुद्ध सरकारी निकायले गर्न सकोस् ।रामकृष्ण बराल, जोरपाटी२, काठमाडौं"
केन्द्र र प्रदेशबीच चुलिँदै द्वन्द्व,"रोकियो प्रदेश २ शनिबार प्रकाशित समाचार पढेपछि केही लेख्न मन लाग्यो । प्रदेश प्रहरी ऐन पारित गरेर हौसिएका २ नं प्रदेशका मुख्यमन्त्रीले पाइपलाइनमा राखेका थप तीन विधेयक पारित गर्ने स्पष्ट भेउ पाएपछि प्रधानमन्त्री केपी शर्मा ओलीको आश्वासनबाट एक महिनाका निम्ति पछि सरेको छ । हुन त उनका चर्का भनाइ र विप्लवले थर्काएको शैली यस्तो लाग्थ्यो उनी यो देशका कुनै विद्रोही शक्तिका नेता हुन् जसले सरकारविरुद्ध आन्दोलनको थालनी गरी जनतालाई सुनाएर संघीय संसद्लाई चुनौती दिन थालेका छन् । वास्तवमा संघीय कानुन पारित नभई प्रदेश कानुन पारित गर्न मिल्दैनथ्यो तर गर्नेले गरिदिएपछि कसैले रोक्न सक्दोरहेनछ । प्रदेशसभामा प्रहरी ऐन पारितताका विपक्षीहरूको चर्को विरोधका बाबजुद नियमै निलम्बन गरी फास्ट ट्रयाकबाट बहुमतीय आधारमा प्रहरी ऐन पारित भएपछि राजनीतिमा यसले तरंग सिर्जेको छ । एकातिर कानुनी अड्चनले आफ्नो बहुमत भएका ६ प्रदेशका मुख्यमन्त्रीहरूले प्रदेशका काममा बाधा पुगेको गुनासोका पोका सामूहिक खोल्न ठिक पारेर बसेका छन् भने अर्कातिर नेकपाकै समर्थन रहेको प्रदेश नं २ ले च्यालेन्जकै शैलीमा कानुन पारित गरेर अन्य कानुन पनि पारित गर्न विधेयक ल्याउने धम्की दिएपछि संघसित झन् दूरी चुलिने संकेत देखिएको छ । संघीय संसद् र ओली सरकार अचानाका बीचमा परेर किंकर्तव्यविमूढताको आँधिबेहेरीमा रनभुल्ल छ । जिल्लाका सीडीओ र प्रहरी केन्द्रीय सरकारमातहत छन् । प्रदेशले आफ्ना चाडपर्वका निम्ति सार्वजनिक बिदा घोषणा गर्दा प्रदेशमातहतका आधा सरकारी कार्यालय बन्द हुन्छन् त आधा धुमधामसँग खुल्छन् । संघीय सरकारले दोहोरीमा प्रस्तुत हुनुभन्दा प्रदेशहरूलाई अवरोध पैदा गर्नुको अलावा फास्ट ट्रयाकबाट कानुन पारित गरेर अघि बढ्नु बुद्धिमानी हुन्छ । श्यामसुन्दर कुइँकेल, हाँडीगाउँ, काठमाडौं"
यात्रुको सुरक्षामा ध्यान दिऔं,"दसैं अघि काठमाडौ छोडेका २५ लाख नागरिक दसैं सकिएलगत्तै काठमाडांै भित्रिने क्रम सुरु भइसकेको छ । यो क्रम तिहारपछिसम्म जारी रहनेछ । दसैंको मुखमा सरकारले १० प्रतिशत भाडा बढाएर लाखौं नागरिकलाई मारमा त पारेकै थियो । अहिले बस व्यवसायीहरूले नियमविपरीत कमाउने धन्दामा लाग्दा यात्रुको सुरक्षा जोखिम बढेको छ । पूर्व क्षेत्रबाट बर्दिबास हुँदै सिन्धुलीबनेपा भएर काठमाडांै भित्रिने साना सवारी साधनहरूले यात्रुलाई बढी भाडा लिने र टिकट नदिने समस्या रहेछ । टिकट काउन्टरमा चलानी थोरै देखाउने, बीचमा चढ्ने यात्रुलाई बढी भाडा लिने र टिकट नदिने गर्दा यात्रु दोहोरो मारमा परेको पाइयो । टिकट नदिएपछि सवारी दुर्घटनामा पर्यो भने यात्रुको बिमा कसले गर्ने ? त्यसको जिम्मेवारी को हुने ? यात्रुहरू ठगिने, निरीह बन्नुपर्ने, दोहोरो जोखिममा परेर काठमाडौं भित्रिनुपर्नेतर्फ ट्राफिक प्रहरीले ध्यान दिने हो कि ? हामीजस्ता सचेत युवालाई त बस व्यवसायीहरूको सिन्डिकेटले यसरी दु:ख दिन्छन् भने आम सर्वसाधारणले कति सास्ती भोगिरहनुपरेको होला ? अत: अहिलेको अवस्थामा सबै यात्रुको टिकट पाउने र दुर्घटना बिमाको सुविधा प्रयोग गर्ने अधिकार सुनिश्चित गरियोस् । यात्रुलाई यात्रा अवधिभर दुर्घटनाको त्रास लिनुपर्ने बाध्यताको अन्त्य गरियोस् । यात्रु ठग्नेहरूलाई कानुनबमोजिम कारबाही गरियोस् । नोदनाथ त्रिताल, चौबिसे गाउँपालिका३, धनकुटा"
घुँडामार गणतन्त्र,"शनिबार प्रकाशित घुँडा धस्ने गणतन्त्र लेखले आधुनिक गणतन्त्रका नायकहरूलाई केही झस्काएको हुनुपर्छ । हामी यतिखेर कम्युनिस्ट आन्दोलनका दुई शीर्ष नेताको शासन प्रणालीको आशीर्वाद र छत्रछायामा जीवित छौं । शक्तिशाली सरकारका रूपमा परिचित प्रगतिशील र अग्रगमनको राजनीति गर्ने दुई नेता खड्गप्रसाद शर्मा ओली र पुष्पकमल दाहालबाट दसैंको टीका थाप्न आफ्ना चाटुकारहरूलाई उर्दी (फर्मान) गर्नु दु:खद हो । झापा आन्दोलनका अगुवा ओली र जनयुद्धका कमान्डर प्रचण्ड आज पनि त्यही घमन्ड र उन्मादको घोडामा सवार भएर प्रकट हुने चेस्टा गर्नु नेपालीका लागि शोभनीय हुनेछैन । मदन भन्डारीकी पत्नी यतिखेर गणतन्त्र नेपालको तेस्रो राष्ट्रपतिका रूपमा उपल्लो आसनमा छिन् । दोस्रो कार्यकालका लागि निर्वाचित हुँदा नेपालमा अस्थिर सरकार थियो तर राष्ट्रपतिको गरिमालाई कायम राख्दै त्यो पदलाई विवादमा तान्ने कोसिस गरिएन तर अहिले घुँडा धसेर टीका थाप्ने र टीका लगाइदिन कत्ति पनि नहिचकिचाउने राष्ट्रपतिको व्यवहारले राजतन्त्रको अवशेषलाई जीवितै राखेको आभास पाइन्छ । सत्ता र शक्तिमा नपुगुन्जेल अनेक थरीका प्रलोभन देखाएर जनताको मन जित्न सफल कम्युनिस्ट नेताहरू सत्ता प्राप्तिपछि यसरी नै स्खलित हुँदै जादा दुर्घटनामा पर्ने निश्चित छ ।यज्ञराज न्यौपाने, पेप्सीकोला, काठमाडौं"
ओभरटेक होइन,"महेन्द्रसिंह बम, टीकापुर१, कैलाली"
"स्काइलक्ड, भारतको मित्रता !","भारत हाम्रो मित्र राष्ट्र हो कि शत्रु राष्ट्र भन्ने कुरा बुझिनसक्नु छ । कहिले संविधान बनाएको निहुँमा नाकाबन्दी लाएर दु:ख दिन्छ त कहिले भूकम्पको पुनर्निर्माणमा १ खर्ब सहायता दिन्छु भनी झूटो आश्वासन दिन्छ । कहिले भारतका नदीनालाबाट नेपाललाई जोड्ने कुरा गर्छ त कहिले ह्वाइ रुटलाई प्रतिबन्धित गर्दै स्काइलक्ड गर्छ । अर्थात पलपलमा भारत दोस्त हो कि दुस्मन भन्ने उसले आफ्ना गतिविधिले सम्झाइरहन्छ । कुनै बेला भारतका प्रधानमन्त्री नरेन्द्र मोदी आएर नेपालले मागेजति एयर रुट दिनेछौं भनेर सहमति गर्छन् । फेरि उनकै कर्मचारीतन्त्र सुरक्षाको कारण तेस्र्याउँदै नेपालले मागेअनुरूप हवाईमार्ग उपलब्ध गराउन सक्दैनौं भन्छन् । यसले गर्दा नेपालको हवाई क्षेत्रको भविष्य नै अन्धकार हुने स्थितिमा पुगेको छ । यदि भारतले नेपाललाई थप हवाई रुट नदिएमा भैरहवा र निजगढमा बन्न थालेको अन्तर्राष्ट्रिय विमानस्थलको भविष्य पूरै अर्थहीन हुनेछ । त्यसको जिम्मा कसले लिने ?गोपाल देवकोटा, कामनपा७, काठमाडौं"
विद्यावारिधि शोधको गुणस्तर,"अपर्याप्त तयारी, अपुग जनशक्तिसुवेदी समितिको माथि उल्लिखित प्रतिवेदनले एउटा गाइडसँग ५ जना (प्राक्टिकल विषयमा ३ जना) भन्दा बढी विद्यार्थी थेसिस गरिरहेको हुनु हुँदैन भन्ने सुझाव दिएको छ । यदि उक्त प्रतिवेदनको सुझाव ग्रहण गर्ने र एउटा शोधार्थीलाई एउटा मात्र गाइड तोक्ने हो भने पनि मानविकी तथा सामाजिकशास्त्र संकायलाई तत्कालै १२० जनाजति गाइड चाहिन्छन् । एउटा विद्यार्थीलाई दुइटा गाइड तोक्ने हो भने २४० जना चाहिन्छन् । एउटै मात्र गाइड तोक्दा केही विषयमा (जस्तो मानवशास्त्र, इतिहास) सायद जनशक्ति पुग्ला तर धेरै विषयमा गाइडहरू पुग्दैनन् र छैनन् । दुइटा गाइड तोक्ने हो भने सम्भवत: सबै विषयमा शोध गराउने जनशक्ति अहिल्यै अपुग हुन्छ । आउँदा वर्ष थपिने विद्यार्थीलाई चाहिने गाइडको त कुरै नगरौं ।उदाहरणका लागि ग्रामीण विकास विभागसँग पीएचडीको कोर्स पढाउनसमेत पर्याप्त अध्यापक नभएकाले अन्य विषयका अध्यापकले पढाउनुपरेको थियो । अन्य कतिपय विभागले आफूसँग पर्याप्त जनशक्ति नभएकाले वा भएकाले पनि पढाउन नचाहेका वा नसकेका कारण विभाग बाहिरबाट समेत स्रोतव्यक्ति हायर गरेर पढाएको पाइयो । आमसञ्चार तथा पत्रकारिता विभागमा १५ जनाले पीएचडीमा भर्ना भई कोर्स वर्क गरिरहेका छन् । उनीहरूलाई विभागले पहिलो सेमेस्टरको कोर्स वर्क त जसोतसो गरायो तर अघिल्लै वर्षका १५ जनालाई गाइड गर्न सक्ने जनशक्ति यो विभागमा छैन । यो वर्षसमेत विभागमा थप विद्यार्थी पीएचडीका लागि भर्ना हुँदै छन् । यो विभागमा जम्मा एकजना प्राध्यापक र दुई जना सहप्राध्यापक छन् । तर दुवै सहप्राध्यापकको पीएचडी छैन, उनीहरू स्वयं पीएचडी गर्दै छन् । अन्तर्राष्ट्रिय सम्बन्ध र कूटनीति विभागमा जम्मा एकजना सहप्राध्यापक छन्, जसले पीएचडी विद्यार्थीलाई गाइड गर्न सक्छन् तर त्यहाँ १० जना विद्यार्थीलाई पीएचडीका लागि भर्ना गरिएको छ । शान्ति र द्वन्द्व अध्ययन विभागमा गत वर्ष नौ जनाले पीएचडीको कोर्स वर्क गरे, जहाँ पढाउने सबै शिक्षक विभाग बाहिरबाट ल्याइएका थिए । विभागसँग ती विद्यार्थीलाई शोध गराउने योग्यता पुगेका अध्यापक छैनन् । अन्य कतिपय विभागमा पनि यही समस्या छ । बिर्सन नहुने कुरा के हो भने प्राध्यापकहरूले पीएचडीको मात्र होइन, एमफिल वा एमए तहका विद्यार्थीको थेसिस पनि गाइड गर्नुपर्छ । र, उनीहरूमध्ये धेरैसँग अहिले नै सुवेदी समितिले सुझाएभन्दा धेरै विद्यार्थी थेसिस गरिरहेका छन् । एउटा अध्यापकको पढाउने, आफूले शोध गर्ने र विद्यार्थीलाई शोध गराउने कार्यबीचको समयको समन्वय आवश्यक हुन्छ । यदि झारा टराइ नगरी गम्भीरतापूर्वक शोध गराउने हो भने (सुवेदी समितिले त विद्यार्थीको फिल्डमा सुपरभाइजरलाई समेत सँगै जानुपर्ने भनी सुझाएको छ) एउटा शिक्षकको समयको ठूलो हिस्सा विद्यार्थीहरूको थेसिस गाइड गर्दैमा सक्किन्छ । तसर्थ, पर्याप्त जनशक्ति नहुँदा एमए तहका विद्यार्थीहरूले थेसिस लेख्ने क्रममा जे समस्या सिर्जना भएका थिए, त्यही समस्याले त्रिविको पीएचडी शोध पनि ग्रस्त हुँदै छ । विद्यार्थी र गाइडबीच गतिलो सहकार्य नहुँदा विद्यार्थी रनभुल्लमा पर्नेछन् र त्यसबाट उम्कन बौद्धिक चोरीजस्तो गैरप्राज्ञिक क्रियाकलापमा संलग्न हुन सक्छन् । थेसिसमा नक्कल टाँस हुन सक्छ । थेसिस किनबेच हुन सक्छ । खेताला राखेर थेसिस लेखिन सक्छन्, जुन तल्ला तहमा देखिएको समस्या हो । तर, यो समस्या फगत प्राविधिक होइन । सफ्टवेयर किनेर हल हुँदैन । आफ्ना विद्यार्थीले के कस्तो ज्ञान कसरी उत्पादन गरे भनेर कसैले हेर्दा लाज मान्नुपर्ने स्थिति नआओस् भनेर त्रिविको नेतृत्व र सरोकारवाला बेलैमा सजग हुन जरुरी छ । अन्यथा विश्वका उत्कृष्ट १००० विश्वविद्यालयभित्र परेको त्रिविको र्यांक खस्केर पुछारमा पुग्नेछ । लेखक प्राज्ञिक सामाजिक संस्था मार्टिन चौतारीका अध्येता हुन् ।"
समाज एक खुला जेल,"कथित ठूला जातिहरूले दलितमाथि छुवाछूत घटेको देख्ने गर्छन् । तर हामी दलितहरूले चाहिं छुवाछूत घटेको होइन, नयाँ नयाँ रूपमा देखेका छौं । धेरै पढेलेखेका देशविदेश घुमेका ठूलठूला संस्थामा काम गरेका मान्छे पनि छुवाछूतको मानसिकताबाट मुक्त हुन नसकेको अनुभव हामीसँग छ । तथाकथित शिक्षितहरूले सबैमा चले पनि बिहेमा चाहिं अलि हुन्न है, अरू कुरा अर्कै हो बिहे अर्कै भन्ने गर्छन् । केही समयअघि एक सर्ट फिल्मका लागि कलाकार छान्न अडिसन लिइएको थियो । अभिनयमा अब्बल एक युवतीले अडिसन सकिएपछि बाहिर आएर मलाई भन्नुभयो, म पनि दलित हो नि । मेरो थर विक देखेर होला, उहाँले मलाई सही परिचय दिनुभएको थियो । अनि भित्र त क्षेत्री भन्नुभएको थियो नि ? मैले जिज्ञासा राखेँ । सजिलोका लागि, उहाँको जवाफ थियो । उहाँले परिचयको खोजीमा फिल्ममा छिरेको पनि सुनाउनुभयो । मैले मनमनै सोचेँ, कस्तो विडम्बना, एउटा परिचयको खोजीमा अर्को परिचय लुकाउनुपर्ने फिल्म क्षेत्रमा थर लुकाएर स्थापित भएका धेरै छन् । कति त आफू दलित भएको गोप्य रूपमा पनि स्विकार्दैनन् । अहिले गाउँपालिका र नगरपालिकामा ठूलो असन्तुष्टि छ । संवैधानिक व्यवस्थाका कारण हरेक वडामा दलित महिला सदस्य अनिवार्य गरिए पनि उनीहरूलाई वडाध्यक्ष, गाउँनगरपालिका अध्यक्षप्रमुखले थपना मात्र सम्झेका छन् । कतिय अवस्थामा दलित भएकै आधारमा दुव्र्यवहार हुने गरेको छ । परिभाषित कुनै भूमिका नहुनु र अध्यक्षप्रमुखले नपत्याउनु दलित सदस्यलाइ पीडादायी बनेको छ । कुराकानी वा छलफलमा कथित उपल्लो जातका मान्छेले पटकपटक कस्तो कामीले जस्तो कुरा गरेको, कस्तो दमाईंले जस्तो कुरा गरेको भन्ने गर्छन् । छुवाछूत दुव्र्यवहार भोगेर अदालतबाट न्याय पाएकी एक महिलालाई छिमेकी बाहुनक्षेत्रीले ए तेरो त ठूलाठूला मान्छे रैछन् । खै के खाइदिनुपर्यो, लौ खाम । खै के छुनुपर्ने हो, कहाँ छुनुपर्ने हो भन्दै दिनदिनै सताउँदा रहेछन् । त्यो सहन नसकेर उनले बिष खाइन् । कथित उपल्लो जातका युवतीसँग प्रेमविवाह गरेका काभ्रे पाँचखालका अजित मिजारको मृत्यु प्रकरणमा सामान्य मान्छेलाई पनि आत्महत्या लाग्दैन । प्रहरीको दाबी भने आत्महत्या भन्ने नै छ तर सामान्य अनुसन्धान पनि गरिएन ।दलितलाई पानी खान धारा छैन, डोम मुसहरलाई पढ्न स्कुल छैन, पढे लेखेकालाई थरकै आधारमा अक्षमताको नजरले हेरिन्छ । अरू सबै चलिहाले बिहे चल्दैन । कोटा पुर्याउन सदस्य बनाइन्छ, भूमिका दिइन्न अनि हामी फेरि भनिरहेका छौं, छुवाछूत घट्यो । योग्यता शंका गर्दै कसैले भन्छन्, म दलित आरक्षणमा पढेको डाक्टरबाट उपचार गराउँदिनँ । दलितले कमर्स या आर्ट्स पढ्दापढ्दै आरक्षण पाएर डाक्टर बन्ने हुन् र ? गरिब दलितले पनि पढोस् भनेर कोटा छुट्याइएको हो । उसले पनि अरूले जस्तै साइन्स पढेको हुन्छ, एमबीबीएसको प्रवेश परीक्षा पास गरेको हुन्छ । प्रतिस्पर्धामा औसत दलितले नाम निकाल्न सक्दैन । एमबीबीएसमा भर्ना हँुदैमा डाक्टरको प्रमाणपत्र पाउने होइन । परीक्षामा कोटा हँुदैन । विश्वविद्यालयबाट एमबीबीएसको सर्टिफिकेट पाएपछि पनि मेडिकल काउन्सिलको परीक्षा पास गर्नुपर्छ । त्यहाँ पनि कोटा हँुदैन । दलित भएकै कारण पलपल अपमानित हुनुपर्ने यो समाज हाम्रा लागि खुला जेल हो । आशावादी बनौं, एक दिन यो जेल तोडिन्छ ।"
स्थानीय तहको सबलीकरण,"अन्त्यमाजनप्रतिनिधि, कर्मचारी र नागरिक एउटै समाजका उपज हुन् । कुनै एक पक्षले गर्ने गल्तीलाई अर्को पक्षले तुरुन्त सच्याउन सक्ने क्षमताको विकास हुनुपर्छ । किताबी ज्ञान मात्र ठूलो कुरा होइन, व्यावहारिक र सामाजिक ज्ञानमा नागरिक धेरै अगाडि छन् । यसको प्रयोग गर्नुपर्छ र त्यो समय आएको छ । जनप्रतिनिधि, कर्मचारी र नागरिक तीनै पक्षको आपसी समन्वय, सञ्चार र मेल निरन्तर भइरहे स्थानीय तहको विकासले तीव्रता लिन सक्छ ।"
मालिका मा नारी साहस,"काठमाडौं  महिला हिंसा र बालविवाहमुक्त नेपाल निर्माणमा छोरीका लागि स्वर्णिम नेपाल अभियानअन्तर्गत बनेको फिल्म मालिका तिहारको छेकोमा कात्तिक १६ देखि प्रदर्शन हुँदै छ । आफ्ना फिल्ममा आफैं मुख्य कलाकार बनेर प्रस्तुत हुने रेखा थापाले मालिका पनि खेलेकी त छन्, तर फिल्मको नायकत्व जाजरकोटकी १५ वर्षीया कमला वलीलाई सम्पेकी छन् । बरु निर्देशनको बागडोर भने रेखा आफैंले सम्हालेकी छन् ।फिल्मको नायकत्व कथामा छ, रेखाले कान्तिपुरसँगको कुराकानीमा भनिन्, पात्रका रूपमा कमलाले त्यसलाई बोकेर हिँड्नेछिन् । उनले फिल्म रिलिजपछि समाजमा गिन्तीमा नआउने थुप्रै कमलाहरू अग्रपंक्तिमा आउने दाबी गरिन् । यो फिल्म त्यस्तो समाजको तलाउमा तरंग उत्पन्न गराउने ढुंगा हो, जहाँका महिला, बालिकाहरूले आफूलाई बाहिरी संसारले बिर्सिएको ठान्छन् र आफैंलाई दबाएर राखेका छन्, रेखाले मालिका ले दूरदराजका छोरीहरूलाई हिम्मत र साहास देओस् भन्ने ठानेको बताइन् । फिल्मको कथा, परिकल्पना नरबहादुर केसीको हो । उनी छोरीका लागि स्वर्णिम नेपालको अभियानमा क्रियाशील छन् । फिल्मको मुख्य भूमिकामा रहेकी कमलाले यसअघि फिल्म नै हेरेकी रहिनछन् । भन्छिन्, हाम्रो ठाउँ विकट भएकोले बिजुली, मोटरबाटो पुगेको थिएन । अहिले बल्ल बल्ल बिजुली र बाटो त गएको छ, टीभी अझै छैन । टीभीसमेत हेर्न नपाएकी कमलाले हालै काठमाडौं बसाइमा रेखाकै काली फिल्म हेरेको बताइन् । त्यसपछि अरू फिल्म हेरेको छैन । हेर्न मन पनि लागेन, कमलाले सिधा उत्तर दिइन् । बरु अहिले आफैंलाई ट्रेलर, फिल्ममा देख्दा भने उनलाई अचम्म लाग्ने रहेछ । गाउँघरका साथीभाइबीच पनि उनीप्रतिको हेराइमा फरक आएको उनले सुनाइन् । उहाँहरू अझ राम्रो गर भन्नुहुन्छ, यति बेला गाउँकै त्रिभुवन माविमा कक्षा ११ पढदै गरेकी कमला भविष्यमा अरू फिल्म पनि खेल्न चाहेको बताउँछिन् । अभियानकै क्रममा जाजरकोटमा छँदा नरबहादुरले कमलालाई पुलिस चौकीमा भेटेका रहेछन् । चौकीमा हुनुको कारणलाई खुलाउन नचाहे पनि नरबहादुरले कमलाको अनुहारमा चरित्र भेटेपछि फिल्मको प्रस्ताव गरेका रहेछन् । उहाँले फिल्म खेल्छेउ भनेर सोध्नुभयो, कमलाले विगत सम्झँदै भनिन्, मैले थाहा छैन भनें । पछि सरदेखि पत्रकारहरूले घरमा पनि कुरा गरेपछि खेल्न राजी भएँ । त्यो बेला मलाई डर थियो । कहिल्यै बाहिरतिर नगएको, हराउँछु कि कसैले बेचिदिन्छ कि भन्ने डर थियो । नयाँ मान्छेसँग यस्तै डर हुन्छ त्यहाँका छोरीचेलीलाई । कमला र उनको परिवारलाई मनाउन झन्डै डेढ महिनाको कसरत गर्नुपरेको थियो । गैरकलाकारलाई फिल्म खेलाउनु आफैंमा चुनौती खेप्नु हो । रेखाले यो नबुझेकी हैनन् । तर पनि कमलालाई किन रोजिन् त ? उनी भन्छिन्, व्यावसायिक कलाकार रुपी बनिबनाउ भाँडोलाई रंग मात्र फेर्न सकिन्छ । तर कमलाहरू काँचो माटो हुन्, गतिलो कुमालेको हातमा पर्यो भने जुनसुकै आकारको भाँडा पनि बन्न सक्छ । त्यसो त नरबहादुर जसको मुद्दा, उसैको अनुहार हुनुपर्छ भन्नेमा विश्वास राख्छन् । भन्छन्, आँखामा हेर्दै द्विविधाग्रस्त, कुण्ठित किशोरी पात्रको खोजीमा थियौं । कमलामा त्यो पायौं । अझ उसको त निधारमा काटेको खत पनि छ । समाजमा यस्तो हुनु भाग्य फुटेको अभागी मानिन्छ । यस्तै अन्धविश्वासमा लड्न पनि उनलाई नै रोज्यौं । रेखाले कमलालाई लिएर कस्तो भाँडो बनाएकी छन्, त्यसको प्रतीक्षा भने कात्तिक १६ सम्म पक्कै हुनेछ । प्रतीक्षा त कमलालाई पनि रहेछ । उनी टीभी नपुगेको आफ्नो गाउँमा फिल्म लगेर देखाउने तयारीमा छिन् । उनलाई फिल्म युनिटले सहयोग गरिरहेको छ । नरबहादुर अंकलहरूसँगै गएर गाउँलेसँग बसेर फिल्म हेर्नेछु, सायद आफ्नै फिल्म कमलाका लागि दोस्रो फिल्म हुनेछ भने गाउँलेका लागि पहिलो । पीडित छोरीहरूका लागि र बालबिबाहका विरुद्धमा भएकोले फिल्मलाई गाउँलेले मन पराउनेमा कमला आश्वस्त छिन् ।"
भ्रमरदेखि मुदिरसम्म,"काठमाडौं नेपाली भाषाका उपन्यासमा बसाइँसराइ कसरी चित्रित हुँदै आएको छ ? पत्रकार एवं लेखक जनकराज सापकोटाले खोतल्ने प्रयास गरेका छन् । उनले बितेका ८० वर्षको अवधिमा प्रकाशित उपन्यास केलाउँदै अनुसन्धानात्मक पुस्तक नेपाली उपन्यासमा बसाइँसराइ : दु:खदेखि दु:खसम्म लेखेका छन् । बसाइँसराइ मुख्य र सहायक कथ्य भएका प्रतिनिधि २० वटा उपन्यासको मिहिन अध्ययन गरेर बसाइँसराइको इतिहास खोज्ने प्रयास गरेको उनले बताए । उपन्यासमा वर्णित कथ्य, पात्रहरूको संवाद, मनोविज्ञान र यात्रा वृत्तान्तका आधारमा उनले नेपाली बसाइँसराइको प्रवृत्ति केलाउने प्रयास गरेका हुन् । मानवशास्त्री सुरेश ढकालले पुस्तकको भूमिकामा लेखेका छन्, बसाइँ सर्दाको अनुभूति, टिप्पणी, वा संवाद, बसाइँसराइका क्रममा मानिसले उठाएका जोखिम, नयाँ परिवेशमा उनीहरूले गरेको संघर्ष, त्यसका क्रममा स्मृतिदंशले सताइएका पात्रहरूको अतीतमुखी स्मृति र बसाइँसराइले जीवनमा ल्याउने परिवर्तन पुस्तकमा पढ्न पाइन्छ ।सापकोटाका अनुसार अध्ययनमा समेटिएका २० उपन्यासका पात्रहरू तिब्बतदेखि भुटानसम्म र भारतका विभिन्न सहरसम्म स्थायी र अस्थायी प्रकृतिको बसाइँ सरेका देखिन्छन् । रूपनारायण सिंहको भ्रमर, लैनसिहं वाङदेलको मुलुकबाहिर, लीलबहादुर क्षत्रीको बसाइँ र ब्रह्मपुत्रको छेउछाउ, जगदीश घिमिरेको लिलाम, साविती र सकस, गोविन्दराज भट्टराईको मुगलान, इन्द्रबहादुर राईको आज रमिता छ, डोरबहादुर विष्टको सोताला, लीलाध्वज थापाको मन, ध्रुवचन्द्र गौतमको अलिखित, कृष्ण धरावासीको शरणार्थी र आधा बाटो, बुद्धिसागरको कर्णाली ब्लुज, किशोर नेपालको पाताल, नारायण ढकालको दुर्भिक्ष, उमा सुवेदीको तोदा, अखण्ड भण्डारीको मलाया एक्सप्रेस र मीनराज वसन्तको मुदिर सम्मको अध्ययन उनको पुस्तकमा समेटिएको छ ।सोसल साइन्स बहा: अन्तर्गतको सेन्टर फर द स्टडी अफ लेबर मोबिलिटीका लागि हिमाल किताबले यो पुस्तक प्रकाशनमा ल्याएको हो । जीवन कतिपय निबन्ध संग्रह र गैरआख्यान कहर प्रकाशित गरिसकेका सापकोटाको यो तेस्रो कृति हो ।"
मूल खोज्दै असमबाट,"चितवन भारतको असम राज्यबाट नेपाल आएका नेपालीभाषी साहित्यकारहरूले शनिबार चितवनमा आआफ्ना सिर्जना सुनाए । साहित्यिक अनुभव आदानप्रदानका लागि आइपुगेका उनीहरूले सम्मानसमेत पाए । असममा नेपाली भाषा प्रवद्र्धनका लागि साहित्यमार्फत लागिरहेका छौं, अनुवादक चन्द्रमणि उपाध्यायले भने । अर्का नेपालीभाषी साहित्यकार ज्ञानबहादुर छेत्रीले पछिल्लो समय असममा नेपाली भाषासाहित्यको स्थिति बलियो हुँदै गइरहेको र आफूहरूले स्थानीयलाई समेत नेपाली भाषा सिकाउने गरेको बताए । टोलीमा एकजना असमी पनि थिए । पत्रकारसमेत रहेका उनले नेपालीमै सम्बोधन गरे । उनलाई आफूहरूले नै नेपाली सिकाएको छेत्रीले बताए । कार्यक्रममा भने उनले असमी भाषामा कविता सुनाए । असमका नेपालीभाषीहरूले आफ्नो भाषा जोगाउन लोभलाग्दो काम गर्दै आएका छन्, समालोचक एवं साहित्यकार गोविन्दराज भट्टराईले भने । असम नेपाली नाट्य सम्मेलन नामक संस्थामा आवद्ध सात स्रष्टाहरूको सिर्जना सुन्न चितवनका साहित्य पारखीहरू भेला भएका थिए । सातमध्ये साहित्यकार चन्द्रमणि उपाध्याय र ज्ञानबहादुर क्षेत्रीले भारतको सम्मानित मानिने साहित्य अकादमी पुरस्कार पाइसकेका छन् । नेपाल हाम्रो मुल हो, कवि विष्णु शास्त्रीले भने, नेपाली अनुभवबाट सिक्न हामी आएका हौं । उनले असममा ३० लाख नेपालीभाषीको रहेको जनाए । चितवन साहित्य परिषद्ले गरेको कार्यक्रममा असमी स्रष्टाहरूलाई सम्मानितसमेत भए । यसअघि धुलाबारी, दमक र विराटनगरमा उनीहरूले अन्तरक्रियात्मक कार्यक्रम गरिसकेका छन् । काठमाडौं पुगेर पनि साहित्यिक अन्तरक्रिया गर्ने योजना रहेको शास्त्रीले बताए । बुधबार टोली असम फर्कनेछ ।"
अभिलाषीको सेलो,"काठमाडौं कवि देवकी अभिलाषी ल्होछारको मेलामा भेट भाको, च्याङबालाई याम्बुको सहरमा बोलको तामाङ सेलो गीत लिएर आएकी छन् । तीन वटा कविता कृति प्रकाशित गरिसकेकी उनले गायनमा पनि हात हालेकी हुन् । युट्युबमार्फत हालै सार्वजनिक गीतको शब्द उनी आफैंले लेखेकी हुन् भने संगीत बिबि अनुरागीले भरेका छन् । दोलखा कालिञ्चोककी अभिलाषीले सानैदेखि तामाङ संस्कृति निकटतामा हुर्केको कारण सेलोबाटै गायन यात्रा थालेको बताइन् । शास्त्रीय संगीतका विद्यार्थीसमेत रहेका उनले उर्वरा फाउन्डेसनमार्फत राज सिग्देल र सिक्किमे गायक जीवन शर्माको एकल कन्सर्टको संयोजनसमेत गरिसकेकी छन् । स्वरबद्ध गीत भने ल्होछारको मेला नै उनको पहिलो हो । तामाङ संस्कृति आधारित गीतमा उनले च्याङबा र मैंच्याङ को प्रेम प्रणयलाई जोड दिएकी छन् । गीतको भिडियोको सम्पादन अशोक मल्लले गरेका हुन् । उनले पूर्वेली र आधुनिक गीतसमेत तयारी गरिरहेको बताइन् ।"
नाटकलाई भाषा चाहिँदैन,"काठमाडौं  नबोलीकनै आफ्नो कथा भन्नुस्, हात नचलाई नै अभिनय गर्नुस् । यो जानिसकेपछि मात्रै संवाद र प्रप्सहरूको प्रयोग गर्दा नाटक राम्रो बन्छ । नेदरल्याण्डकी रंगकर्मी कारो डी फाइटरले शुक्रबार मित्रपार्कस्थित तत्सम आर्टस्मा नेपालका दुई दर्जन बढी नेपाली युवा रंगकर्मी अघिल्तिर यी वाक्य बारम्बार दोहोर्याइरहिन् । कारोले भनेजस्तै नबोलीकन र हात नचलाई अभिनय गर्न गाह्रो थियो । तर १७ वर्षीय सिमान्त पुडासैनीले एउटै नाटकमा बडी बिल्डर, ट्रक ड्राइभर र बेहुलाको भूमिका नबोलीकनै गरेर देखाए । नाटक सकिइसकेपछि सिमान्तले भने, बिनाभाषा शारीरिक हाउभाउले मात्रै आफ्ना धेरै कुरा भन्न निकै गाह्रो हुँदो रैछ । दुई वर्षदेखि नाट्य क्षेत्रमा क्रियाशील सिमान्तलाई थिएटरमा अभिनय सिक्दा ताका सुरुमै संवाद बोल्न सिकाएको सम्झिए । तर कारोले भने सुरुमा शुद्ध अभिनय मात्रै गर्न अर्हाएपछि उनलाई नयाँ लाग्यो । नेपालका नाटक र फिल्म वा कलाकारिता संवादको भरमा टिकेका छन् या भाषाप्रधान छन्, उनले भने, अनुहारको हाउभाउ र शारीरिक हाउभाउले मात्रै अभिनय गर्ने साइलेन्ट कमेडी कलाकार निकै कम देखेको छु हाम्रोमा । भाषाप्रधान हुँदा कुनै पनि नाटक या फिल्म कुनै एक भाषा बोल्ने समुदायमा मात्रै सीमित रहने उनको ठम्याइ छ । नबोलीकनै अभिनय गर्न जान्यो भने नेपाली नाटक र नेपाली विषयवस्तु विश्वले हेर्ने र बुझ्ने बन्न सक्ने उनले दाबी गरे । त्यसका लागि भाषा बुझेन भनेर बस्नु नपर्ने उनी बताउँछन् । सिमान्तले कारोको दुइटा कार्यशालामा भाग लिइसकेका छन् । उनलाई कारोले सिकाएको नयाँ अभिनय गर्ने शैली मन पर्छ । सिमान्त भन्छन्, नेपाली कलाकारहरूको समस्या पनि अभिनय र उनीहरूको क्यारेक्टरमा विविधता नहुनु हो । एउटा कलाकार हरेक फिल्ममा उस्तै पात्रको भूमिकामा देखिन्छ । न कथामा विविधता छ, न अभिनयमा । त्यसैले अभिनयमा विविधता ल्याउन सिक्दा हामीलाई नै राम्रो हुन्छ । कलाकारको अभिनय र बडी ल्यांग्वेजमा संवाद र हातको मुभमेन्ट मिसाएपछि कथा राम्रोसित दर्शकलाई बुझाउन सकिने कारोले बताइन् । नाटकमा फिल्मजस्तो धेरै समय र धेरै प्रविधिहरू प्रयोग गरिँदैन । त्यसैले कारो सानो ठाउँमा दर्शकलाई बाँधिराख्ने सूत्र नै अभिनय मान्छिन् । भन्छिन्, सानो ठाउँमा कलाकारले दर्शकलाई कसरी कनेक्ट गर्ने भन्ने कुरा जान्नु पर्दछ । कारो तीन महिना यता नेपालका विभिन्न नाट्य समूहहरूसित कार्यशाला गरिसकेकी छन् भने नेपालका विभिन्न गाउँहरूमा नाटक लिएर पुगेकी छन् । तत्सम आर्टस्मा सञ्चालित कार्यशालामा सहभागीहरू सबै नयाँ पुस्ताको देख्दा उनी खुसी भइन् । उनका अनुसार नेपाली नाट्य क्षेत्रलाई नेदरल्यान्डभन्दा भिन्न देखाउने सूत्र पनि यही नै हो । नेदरल्यान्डमा ठूलाठूला सरकारी भवनमा नाटक देखाइन्छ । र, नाटकमा पाका कलाकार र हेर्ने दर्शक उच्च घरानाका हुन्छन्, कारो भन्छिन्, नेपालमा नाटक गर्न पाको र हेर्न उच्च घरानाकै हुनुपर्छ भन्ने रहेनछ । गाउँमा सामान्य मानिसको अगाडि पनि नाटक गरेको देख्दा अचम्म लाग्यो । नेदरल्यान्डमा सामाजिक र राजनीतिक परिर्वतनमा नाटकले पुर्याएको सहयोग बारे स्नातकोत्तर गरेकी उनलाई नेपालमा नाटकले पनि सामाजिक परिवर्तन र जागरणका लागि महत्त्वपूर्ण काम गर्न सक्ने प्रबल सम्भावना छ भन्ने लाग्छ । १५ वर्षदेखि नाट्य क्षेत्रमा प्रवेश गरेकी ३० वर्षीया मञ्जु गिरीले एक दर्जनभन्दा बढी कार्यशालाहरूमा भाग लिइसकेकी छन् । तर उनलाई पनि कारोको कार्यशाला भने भिन्न लाग्यो । कलाकारहरू समयअनुसार संसारका नयाँनयाँ शैलीसित अपडेटेड भइरहनुपर्छ, उनले भनिन्, नबोलीकनै आफ्ना भावना सम्प्रेषण गर्ने तरिका सिक्दा रमाइलो लाग्यो । दुई वर्षअघि मात्रै स्थापित तत्समका संस्थापक निर्देशक दिपेश पौडेलका अनुसार कार्यशाला हरेक शुक्रबार ८ हप्तासम्म चल्नेछ । परफर्मिङ आर्टमा युवापुस्तालाई आकर्षित गराउनका लागि खोलिएको तत्समले कलाकारहरूको दुई ब्याच तयार पारिसकेको छ । तत्समकै श्याम खडाका अनुसार नाट्य क्षेत्रमा युवापुस्ताको आकर्षण लोभलाग्दो छ । तर कलाकारहरू जति उत्पादन भइरहेका छन्, त्यसअनुसारको मार्केटमा डिमान्ड हुन्छ वा हुन्न भन्ने च्यालेन्ज छ, उनले भने, हामी नाटक रंगमञ्चमा मात्रै नभई नाटककै अन्य पाटोहरूमा समेत काम लागोस् भन्ने कोसिस गरिरहेका छौँ ।"
नेपालीमा शेख मुजिबुर,काठमाडौं नेपाल प्रज्ञा प्रतिष्ठानले बंगलादेशका राष्ट्रपिता शेख मुजिबुर रहमानद्वारा लिखित द अनफिनिस्ड मेम्वायर्स (ती अधुरा संस्मरणहरू) नामक पुस्तक नेपाली अनुवाद गरी छापेको छ । बंगलादेश बन्नुअघि र बन्ने बेला (सन् १९७१)का राजनीतिक घटनाक्रममा केन्द्रित पुस्तक लोकार्पण गर्दै परराष्ट्रमन्त्री प्रदीपकुमार ज्ञवालीले बंगलापिता रहमान को संस्मरणबाट नेपाली पाठक पनि लाभान्वित हुने दाबी गरे । प्रतिष्ठानका कुलपति गंगाप्रसाद उप्रेतीले बंगलादेशको अनुभव नेपाली समाजका लागि पनि अर्थपूर्ण हुने जनाए । बंगलादेशकी राजदूत मास्फी बिन्ते शाम्सले पुस्तक अंग्रेजी र उर्दूपछि नेपालीमा प्रकाशित भएको जनाइन् । सन् १९४७ मा भारतबाट पाकिस्तान तथा सन् १९७१ मा पाकिस्तानबाट बंगलादेश अलग भएका थिए ।
अब लोक आइडल,"काठमाडौं लोक गायिका राधिका हमाल कात्तिक ९ र १० गते बझाङ जाने कुरा थियो । तर, उनी बुटवलमै रहिन् । बझाङको कार्यक्रम रद्द गर्नुको कारण थियो नेपाल लोक आइडल । रियालिटी सोहरूको माहोलमा थपिन लागेको उक्त कार्यक्रमका लागि उनले प्रदेश नम्बर पाँचको निर्णायकको भूमिका निर्वाह गरेकी छन् । सात वटै प्रदेशमा स्थानीय निर्णायक हुनुहुनेछ, हमालले भनिन्, म पाँच नम्बर प्रदेशको भएकाले अरू कार्यक्रम छोडेर यता आएँ । सार्थक डिजिटल र जेब्रा क्रिएसनले गर्न लागेको लोक आइडलको अडिसन चलिहरेको छ । प्रदेश सातपछि पाँच, छ हुँदै एकसम्म पुग्ने र काठमाडौंमा बाँकी कम्पिटिसन गर्ने सार्थक डिजिटलका जीवन पन्तले जनाए । प्रत्येक प्रदेशबाट १० जना प्रतिस्पर्धी छानिनेछन् । विजेताले ३० लाख रुपैयाँ पुरस्कार पाउने पन्तले बताए । ३४ एपिसोडको कार्यक्रममा अडिसन सकिएपछि टीभीमा आउने जानकारी दिइयो । यसमा दोहोरी भिडन्त हुने छैन । यो सिंगल सिंगिङ कम्पिटिसन हो, पन्तले भने । अन्य विधाका रियालिटी सो वा प्रतिस्पर्धात्मक कार्यक्रम आयोजना भइरहे पनि लोक विधा सधैं पछि पर्दै आएको राधिकाले बताइन् ।"
अब सकस हैन सरर,"पीर पहिरो र पुलकैपहिरोले निर्माणमा मात्रै बाधा पारेन, निर्माण सकिएपछि पनि कहिलेसम्म दु:ख दिने हो भन्ने त्रास दिएकै छ । २९ ठाउँमा पहिरोको जोखिम थियो । १४ करोड रुपैयाँ खर्च गरेर नियन्त्रणका काम भएका छन् । तर छ ठाउँमा पहिरोको जोखिम रहेको आयोजना प्रमुख रोहितकुमार बिसुराल बताउँछन् । नियन्त्रणको काम भएको ठाउँमा यो वर्ष पहिरो गएको थिएन । पहाडी बाटो हो ठप्पै त नहोला तर बाँकी रहेको छ ठाउँमा पनि यो वर्ष काम भयो भने अब पहिरोले त्यति धेरै दु:ख नदेला, सूचना अधिकारी खनालले भने । पहिरो मात्रै होइन, पुलका कारण पनि समस्या छ । नारायणगढ मुग्लिन सडक खण्डमा भएका १८ वटा पुल प्राय: जीर्ण छन् । चार ठाउँका पुलको मात्रै निर्माण सुरु भएको छ । पुल कमजोर भएका कारण स्वाभाविक गतिमा गाडी चलाउन मिलेको छैन । पुल आउन लागेपछि गाडीमा एक प्रकारको कम्पन हुन्छ । आयोजनाले पुलको मुखमा रोड ब्रेकर जस्तो तर त्योभन्दा निकै सानो रुम्बल स्ट्रिप्स राखेको छ । जसले गर्दा पुलमा तीव्र गतिमा गाडी नचलाउन चालकलाई सजग गराउँछ ।"
समस्या रक्सी र लागूऔषध,"जनकपुर नेपालभारतको सम्बन्ध सुधारमा रक्सी र लागूऔषधको तस्करीले नयाँ चुनौती थपेको छ । दुवै देशका अधिकारीले वारिपारि हुने रक्सी र लागूऔषधको तस्करीले नेपालभारतका नागरिकस्तरमा समस्या पारिरहेको बताएका छन् । नेपालभारत महिला मैत्री संघले शनिबार जनकपुरमा आयोजना गरेको क्रस बोर्डर अन्तक्र्रियामा कार्यक्रममा सहभागी दुवै देशका उच्च अधिकारीले नेपालबाट भारतमा रक्सीको तस्करी र भारतबाट नेपालमा लागूऔषधको ओसारपोसारले नागरिक तहमा समस्या देखिएको स्वीकार गरेका छन् । उनीहरूले सीमामा तैनाथ सुरक्षाकर्मीको हेलचेक्रयाइँले दुवै देशका जनता लागूऔषधको कुलतमा फसेको बताए ।दुवै देशका सीमावर्ती क्षेत्रमा कार्यथलो बनाएका पत्रकारहरू उपस्थित रहेको अन्तक्र्रियामा उनीहरूले सीमाक्षेत्रको ठूलो समस्या तस्करी नै रहेको बताए । नेपालका सञ्चारकर्मीले सीमावर्ती भारतीय बजारमा सजिलै लागूऔषध उपलब्ध हुँदा नेपाली त्यहाँ पुगेर कुलतमा फसेको बताए । भारतीय सञ्चारकर्मीले भने विहारमा मदिराबन्दी भए पनि नेपालको सीमावर्ती क्षेत्रमा मदिराको तस्करीलाई विहारी मदिराप्रेमीका लागि सहज भएको बताए । लागुऔषध र रक्सीले नेपाल र भारतका सीमावर्ती क्षेत्रका युवा बर्वाद भएको बताउँदै सहभागीहरूले दुबै देशले नशाजन्य पदार्थको बिक्रीवितरण र ओसारपोसारमा नियन्त्रण गर्नुपर्ने सुझाव दिए । अन्तरकृयामा संघकी अध्यक्ष चन्दा चौधरीले नेपालभारतबीचको सम्बन्धलाई प्रगाढ बनाउन सीमावर्ती क्षेत्रमा बसोबास गर्नेहरूको ठूलो भूमिका रहेको बताइन् ।अन्तक्र्रियामा भारतीय दूतावासका डा अजयकुमारले नेपालभारतको सम्बन्ध राजनीति मात्र नभएर पुर्खाले स्थापित गरेको सम्बन्ध रहेका सीमावर्ती क्षेत्रका दुवै देशका बासिन्दा त्यस सम्बन्धलाई प्रगाढ बनाउन सजग हुनुपर्ने बताए । नेपालभारतको सम्बन्ध रोटीबेटी, नदीनाला र भगवानले बनाएको हो, उनले भने, यो सम्बन्ध मजबुत बनाउनु दुवै देशको नागरिकको दायित्व हो । उनले नेपालबाट भारत मात्र होइन, भारतबाट पनि नेपालमा अध्ययन र उपचारका लागि थुप्रै मानिस आउने गरेकाले दुवै देशको सम्बन्धलाई कसैले बिगार्न नसक्ने दाबी गरे । दूतावासका अधिकारी अजयले भारतका करिब १ सय ५० जना विद्यार्थी नेपालमा एमबीबीएसको अध्ययन गरिरहेको र आँखाको उपचार गराउन दैनिक सयौं भारतीय नेपाल आउने गरेको तथ्यांक देखाए ।"
राष्ट्रपतिलाई संविधान मान्न आग्रह,"श्रीलंकाका राष्ट्रपतिले प्रधानमन्त्रीलाई बर्खास्त गर्दै पूर्वराष्ट्रपति महिन्द्रा राजापाक्षेलाई नियुक्त गरेपछि अन्तर्राष्ट्रिय समुदायले चासो व्यक्त गरेका छन् । उनीहरूले राष्ट्रपति मैत्रीपाला सिरिसेनालाई संविधान पालना गर्न आग्रह गरेका छन् । अमेरिकाले सबै पक्षलाई संविधानको अक्षरश: पालना गर्न तथा हिंसाबाट टाढा रहन आग्रह गरेको छ । कोलम्बोस्थित युरोपेली संघका राजदूतहरूले पनि उस्तै आशयको विज्ञप्ति जारी गरेका छन् । भारतले श्रीलंकामा विकसित राजनीतिक घटनाक्रम नजिकबाट नियालिरहेको प्रतिक्रिया दिएको छ । राष्ट्रपति सिरिसेनाको सत्तारूढ दलले सरकारको गठबन्धनबाट अलग हुने निर्णय गरेपछि उनले प्रधानमन्त्री परिवर्तन गरेका हुन् । श्रीलंकामा राष्ट्रपति सिरिसेना र निवर्तमान प्रधानमन्त्री विक्रमासिंघेको पार्टीको संयुक्त सरकार थियो । आफ्नो पार्टी युनाइटेड पिपुल्स फ्रिडम गठबन्धनले सरकार छाड्ने घोषणा गरेपछि राष्ट्रपति सिरिसेनाले प्रतिस्पर्धी महेन्द्रा राजापाक्षेलाई शुक्रबार प्रधानमन्त्रीमा नियुक्त गरी शपथ खुवाएका हुन् । यद्यपि, नयाँ मन्त्रिपरिषद्को घोषणा भने गरिएको छैन । सन् २०१५ मा भएको राष्ट्रपतीय निर्वाचनमा राजापाक्षे सिरिसेनासँग पराजित भएका थिए । आफ्नो विपक्षी तथा पूर्वप्रतिस्पर्धीलाई सरकारको प्रधानमन्त्री बनाउने सिरिसेनाको निर्णयले राजनीतिक वृत्तमा आश्चर्य उत्पन्न भएको छ । आर्थिक नीति र दैनिक प्रशासनको विषयलाई लिएर राष्ट्रपति सिरिसेना र प्रधानमन्त्री विक्रमासिंघेबीच लामो समयदेखि विवाद हुँदै आएको थियो । विक्रमासिंघेको युनाइटेड नेसनल पार्टी २०१५ देखि गठबन्धन सरकारको नेतृत्वमा थियो । यसअघि, राष्ट्रपतिले प्रधानमन्त्रीमा नियुक्त गरेलगत्तै राजापाक्षेका समर्थकहरू राज्य नियन्त्रित दुई टेलिभिजन स्टेसनमा पुगेका थिए । उनीहरूले राजापाक्षेको पक्षमा नाराबाजी गर्दै टेलिभिजन बन्द गराएको थिए । त्यसैगरी विक्रमासिंघेको युनाइटेड नेसनल पार्टीका समर्थकमाथि आक्रमण भएको जनाइएको छ । अधिकारीहरूले सुरक्षा व्यवस्था कडा पारिएको जनाएका छन् । राजधानी कोलम्बोका सडक शान्त रहेको तथा टेम्पल ट्री र राजापाक्षेको निवासवरिपरि कडा सुरक्षा दिइएको छ । राष्ट्रपतिले विक्रमासिंघेलाई अपदस्थ गरेको यो दोस्रो पटक हो । यसअघि उनी सन् २००४ मा राष्ट्रपति चन्द्रिका कुमारातुंगाले उनलाई अपदस्थ गरेकी थिइन् । सन् २०१५ मा तेस्रो पटक प्रधानमन्त्रीमा निर्वाचित भएपछि विक्रमासिंघेले संविधान संशोधन गर्दै सरकारप्रमुखलाई हटाउने राष्ट्रपतिको अधिकार कटौती गरेका थिए । राजापाक्षेले भने विक्रमासिंघेलाई पदत्याग गर्न आग्रह गरेका छन् । पूर्वराष्ट्रपति राजापाक्षेले भने, विपक्षीले प्रजातन्त्रलाई, देशलाई र कानुनलाई सम्मान गर्नुपर्छ । उनी श्रीलंकाको राजनीतिमा एक विवादास्पद नेता मानिन्छन् । उनको एक दशक लामो शासनकालमा श्रीलंकामा गृहयुद्ध चलेको थियो । युद्धका कारण श्रीलंकामा करिब एक लाख मानिसले ज्यान गुमाएका थिए । करिब दुई दशक लामो गृहयुद्ध सन् २००९ मा अन्त्य भएको हो । उनलाई अधिकारवादीहरूले लिबरेसन अफ तमिल टाइगर्स इलम (लिट्टे) सँगको अन्तिम युद्धमा सर्वसाधारण तमिललाई निसाना बनाएको आरोप लगाउने गरेका छन् । यद्यपि, उनले आफूले शक्तिको दुरुपयोग गरेको आरोप अस्वीकार गर्छन् । उनले आफ्नो शासनकालमा चीनसँग संरचनामा विकासमा हातेमालो गरेकाले भारत चिढिएको थियो । उनले आफू राष्ट्रपतिमा पराजित हुनुमा उक्त कारण प्रमुख भएको बताउने गरेका छन् । सिरिसेना राष्ट्रपतिमा निर्वाचित भएपछि भारत, अमेरिका तथा पश्चिमा देशसँगको सम्बन्ध सुधार गरेका छन् । गृहयुद्धताका भएको शक्ति दुरुपयोगको छानबिन गर्ने प्रतिबद्धता जनाएपछि उपलब्धि नभएको भन्दै उनको आलोचना हुने गरेको छ ।"
आरोपीलाई साउदी कानुनअनुसार मुद्दा,"रियाद साउदी अरबका विदेशमन्त्रीले पत्रकार जमाल खसोग्गीको हत्याका संन्धिग्दमाथि आफ्नै देशको कानुनअनुसार मुद्दा चलाउने बताएका छन् । विदेशमन्त्री अदेल अल जुबेरले पश्चिमा सञ्चारमाध्यमले अनुसन्धान नै नसकी आफूहरूमाथि आरोप थोपरेको बताए । बहराईमा भएको सुरक्षासम्बन्धी सम्मेलनमा बोल्दै उनले उक्त मुद्दाबारे समाचार लेख्दा पश्चिमा सञ्चारमाध्यम आवेगमा आएर लेखेको आरोप लगाए । उनले भने, उनीहरू साउदी नागरिक हुन् । उनीहरूलाई साउदीमा थुनिन्छ र साउदीमै अनुसन्धान हुन्छ । साउदी र टर्कीबीच हालसम्म सुपुर्दगी सन्धी गरेको जानकारी छैन । टर्कीले हत्यामा संलग्न १८ साउदी नागरिकलाई सुपुर्दगी गर्न चाहेको बताएपछि उनको टिप्पणी आएको हो । साउदी पत्रकार खसोग्गीको टर्कीस्थित कन्सुलेट कार्यालयमा गत अक्टोबर २ मा हत्या गरिएको थियो । रियादले भने खसोग्गीको हत्यामा सत्तारूढ राजपरिवारको संलग्नता अस्वीकार गर्दै आएको छ । सुरुमा साउदीले खसोग्गी बेपत्ता प्रकरणबारे आफूलाई केही थाहा नभएको भन्दै त्यसबारे बोलेको थिएन । तर साउदी सरकारी अभियोजनकर्ताले अहिले हत्यालाई पूवर्वनियोजित भएको बताएका थिए । यसअघि साउदी राजकुमार सलमानले खसोग्गी हत्यामा जिम्मेवार जो सुकैलाई कारबाही गर्ने बताएका थिए । तर टर्कीका सञ्चारमाध्यमले खसोग्गी हत्यामा सलमानका मुख्य सहयोगीको हात रहेको बताउँदै आएका छन् । यसैबीच, अमेरिकी रक्षामन्त्रीले साउदी पत्रकार जमाल खसोग्गीको टर्कीस्थित कन्सुलेट कार्यालयमा दूतावासमा क्रूर हत्या भएको बताएका छन् । जिम म्याटिसले खसोग्गी हत्यालाई वासिङ्टनले नसहने बताएका हुन् ।"
चीन र जापानबीच २ अर्बको व्यापार सम्झौता,"बेइजिङ चीन भ्रमणमा रहेका जापानी प्रधानमन्त्री सिन्जो अबे र चिनियाँ राष्ट्रपति सी चिनफिङबीच भेटवार्ता भएको छ । अबेको लामो समयपछिको चीन भ्रमण र दुई नेताबीचको भेटलाई अन्तर्राष्ट्रियजगत्मा अर्थपूर्ण मानिएको छ । अमेरिकी राष्ट्रपति डोनाल्ड ट्रम्पले दुवै मुलुकका कतिपय वस्तुमा करवृद्धि गर्ने घोषणा गरेसँगै एसियाली ठूला अर्थतन्त्रका नेताबीच विभिन्न सहमतिसमेत भएको छ । उनीहरूबीच अमेरिकी व्यापारिक तनाव व्यवस्थापन गर्ने, दुई देशबीचको सम्बन्ध सुधार गर्ने, नयाँ आर्थिक साझेदारी निर्माण गर्नेलगायतका विषयमा सहमति भएको जनाइएको छ । यसअघि, दुई देशबीच २ अर्ब ६० करोड अमेरिकी डलरको व्यापार सम्झौता भएको छ । अमेरिकी राष्ट्रपति डोनाल्ड ट्रम्पका कारण व्यापारिक चुनौतीपछि उत्पन्न तनावबीच दुई देशबीच सम्झौता भएको हो । एसियाका सर्वाधिक ठूला अर्थतन्त्रबीचको सम्बन्धमा पछिल्ला वर्ष सुधार आएको छ । चीनका प्रधानमन्त्री ली क्वाङसँगको द्विपक्षीय वार्तालगत्तै आयोजित पत्रकार सम्मेलनमा जापानी प्रधानमन्त्री अबेले एसियाली क्षेत्रमा शान्ति र समृद्धिका लागि दुवै मुलुकले रचनात्मक भूमिका निर्वाह गर्नेमा सहमति भएको जनाए ।"
किसानलाई बाली भित्र्याउने चटारो,"सिन्धुपाल्चोक  दसैं सकिएलगत्तै जिल्लाका कृषकलाई धान भित्र्याउने चटारो छ । मौसम परिर्वतनले गर्दा धान पाक्न ढिला भएकाले दसैंलगत्तै कृषक धान भित्र्याउन कस्सिएका हुन् ।असारमा पानी ढिलो गरी पर्यो, धान पनि ढिलै पाकेकाले काट्न पनि ढिलै गरियो, बाह्रबिसे नगरपालिका राम्चेका रामबहादुर थापाले भने, चाँडै जाडो सुरु भएकाले मौसमको भर छैन , त्यसैले धान काट्न हतारिएका हौं । उनका अनुसार पहिले कात्तिक लागेपछि मात्रै जाडो हुन्थ्यो तर, यसपालि असोजको पहिलो साताबाटै जाडो सुरु भएको छ । वर्षाको डर छ, मानो रोपेर मुरी फल्ने बेला असिना पानी परे सबै पसिना खेर जान्छ, खेताला नपाएपछि परिवारकै सदस्य मिलेर धान झारिरहेकी बलेफी गाउँपालिका फुल्पिङकोटकी सुकुमाया तामाङले भनिन्, धान भित्र्याउने चटारोमा सबैतिर एकैपटक लागेकाले हाल खेताला पाउनसमेत हम्मे परेको छ । ज्याला बढ्नुका साथै खेताला पाउन छोडेपछि धान भित्र्याउन परिवारकै सदस्य मिलेर लागेको तामाङले बताइन् । थापालाई नयाँ घरको बाससँगै असारभरिको दु:ख रोपाइँ धानको भकारी कस्दा खुब आनन्द लागेको छ । नगरदेखि दुर्गम गाउँपालिकासम्म सबै कृषकलाई धानकै चटारोले छोएको छ । जिल्लाकै अत्यधिक धान उत्पादन हुने मेलम्ची नगरपालिकामा यो वर्ष धान उत्पादन बढेको कृषक बताउँछन् । मेलम्ची नगरपालिका फटेश्वरका राजकुमार भट्टराईले धानका लागि मेसिन पालैपालो गरेर प्रयोग गर्ने गरेको सुनाए । ऋण गरेर बनाएको घर भए पनि धान भित्र्याउन सजिलो भएको छ, उनले भने, तर टहरामा बसिरहेकालाई भने अझै समस्या बनेको छ । उनले धेरैजसो किसान धान काटेकै खेतमा त्रिपाल ओछ्याएर सुकाउन बाध्य भएको बताए । जिल्ला कृषि विकास कार्यालयको तथ्याकंअनुसार जिल्लामा १२ हजार हेक्टरमा ३४ हजार मेट्रिक टन धान उत्पादन हुने अनुमान गरिएको छ । यो वर्ष ९९ प्रतिशत भूभागमा रोपाइँ भएकाले ८ प्रतिशत उत्पादन बढ्ने अनुमान गरिएको १२ वटै स्थानीय तहका विषयगत कृषि विकास कार्यालयले जनाएका छन् । अघिल्लो वर्षमा ४ सय हेक्टर बाँझो थियो । हाल २ सय हेक्टर मात्रै खाली जग्गा देखिएको तथ्यांक छ । यसले धान उत्पादन बढ्ने देखिन्छ, त्यसैले कृषक उत्साहसाथ फसलमा जमिरहेका छन्, चौतारा नगरपालिकाका कृषि कार्यालयका दुर्गादत्त पन्थीले भने ।"
शंकास्पद रोगले दुई बालकको मृत्यु,"राजविराज  सप्तरीको कञ्चनरूप नगरपालिकामा शंकास्पद रोगका कारण दुई बालकको मृत्यु भएको छ । ज्वरो आउने, बान्ता हुने, टाउको दुख्ने तथा रगत बान्ता हुने लक्षण देखिएर दुई बालकको मृत्यु भएको कञ्चनरूप नगरपालिकाका स्वास्थ्य संयोजक सिअहेब डम्बरप्रसाद गुप्ताले जानकारी दिए ।मृत्यु हुनेमा कञ्चनरूप ७ का केशव कटुवालका ६ वर्षीय छोरा कृषजंग र कञ्चनरूप ५ का देवनारायण सदाका १३ वर्षीय छोरा कृष्ण रहेको गुप्ताले जनाए । कटुवालको कात्तिक ७ तथा सदाको ६ गते मृत्यु भएको हो । महिनादिनअघि कञ्चनरूपमै स्वाइन फ्लु र हङकङ फ्लुको प्रभावले २ बालकसहित ४ को मृत्यु भएको थियो भने २ हजार बढी सर्वसाधारण ज्वरो आउने, टाउको दुख्नेलगायत समस्याबाट पीडित थिए ।पछिल्लो समय शंकास्पद ज्वरोका कारण २ बालकको मृत्यु भएसँगै यो क्षेत्रका सर्वसाधारणमा त्रास फैलिएको छ । कटुवाल र सदा अध्यनरत भृकुटी माविका अन्य विद्यार्थी त्रासकै कारण विद्यालय जान छाडेका छन् । कञ्चनरूप नगरपालिका प्रमुख वसन्तकुमार मिश्रका अनुसार मृत्यु भएका सदाले रगत बान्ता गरेका थिए । यी दुवै बालक मृत्युको कारण स्थानीय स्वास्थ्यकर्मीले पत्ता लगाउन सकेका छैनन् । नगरपालिकाले प्रदेश २ को सामाजिक विकास मन्त्रालय, महामारी तथा सरुवा रोग नियन्त्रण महाशाखा टेकु काठमाडौं र जिल्ला जनस्वास्थ्य कार्यालय पत्राचार गरी रोगबारे अनुसन्धानका लागि आग्रह गरेको छ ।स्वाइन फ्लु र हङकङ फ्लु फैलिएको एक महिना नबित्दै पुन: शंकास्पद रोग लागेर २ बालकको मृत्यु भए पनि स्थानीयबाहेक कुनै पनि स्वास्थ्यकर्मीको टोली त्यहाँ पुगेको छैन । हाम्रो स्तरबाट दिइने सेवा दिइरहेका छौं, खोज अनुसन्धान र थप सहयोगका लागि जिल्ला जनस्वास्थ्यदेखि प्रदेश सरकार र केन्द्र सरकारलाई पत्राचार गरिसकेका छौं, नगरप्रमुख मिश्रले भने, विशेषज्ञ चिकित्सकको टोली नआउन्जेल मृत्यु भएका बालकहरूबारे केही भन्न सकिँदैन ।जिल्ला जनस्वास्थ्य कार्यालय प्रमुख निरञ्जन यादवले शंकास्पद रोगका कारण २ जनाको मृत्यु सम्बन्धमा आफूले शुक्रबार साँझ मात्र थाहा पाएको बताए । मैले शुक्रबार साँझ मात्र थाहा पाएको छु, आवश्यक व्यवस्थापनको प्रयासमा छु । प्रमुख जिल्ला अधिकारी सुरेन्द्र पौडेलले शंकास्पद रोग लागेर बालकहरूको मृत्युबारे आफूलाई जानकारी नभएको बताए । उनले उक्त विषयमा जानकारी लिई नियन्त्रणका लागि आवश्यक व्यवस्था मिलाउने बताए ।"
रंगमा मापदण्डभन्दा बढी सिसा,"चितवन घर तथा फर्निचरमा लगाइने रंगमा मापदण्ड मिचेर लिड (सिसा) प्रयोग गर्ने क्रम अझै रोकिएको छैन । रंग उद्योगहरूले लिडको मात्रा घटाउँदै लगे पनि त्यसको परिमाण सरकारले तोकेभन्दा बढी नै छ । मानव स्वास्थ्य र वातावरणलाई हानि गर्ने भन्दै २०७१ पुसमा सरकारले रंगमा लिड ९० पीपीएमभन्दा कम हुनुपर्ने मापदण्ड तोकेको थियो । धेरै पहलबाट बनेको मापदण्ड अझै पूर्ण पालना भएको छैन । लिडको मात्रा कम भने हुँदै छ, जनस्वास्थ्य तथा वातावरण प्रवद्र्धन केन्द्रका कार्यकारी निर्देशक रामचरित्र साहले भने । लिडबाट बालबालिका बढी प्रभावित हुने भएकाले घर तथा विद्यालयमा मापदण्डभन्दा बढी लिडयुक्त रंग नलगाउन अनिवार्य गरिनुपर्ने उनले बताए । वातावरण विभागका निरीक्षक भूपेन्द्र शर्माले २०७१ चैत १ गते शिक्षा मन्त्रालयले विद्यालयमा ९० पीपीएमभन्दा बढी लिडको रंग प्रयोग नगर्न भनेको जनाए । वातावरण मन्त्रालयको सहयोगमा २०१६ अप्रिलमा अध्ययन हुँदा ७० प्रतिशतभन्दा धेरै रंगमा मापदण्डभन्दा बढी लिड पाइएको थियो, उनले भने, १० वटा ब्रान्डका पेन्ट्स अध्ययन गर्दा तीनवटामा मात्र ९० पीपीएमभन्दा कम पाइयो । इनामेल पेन्ट्समा अझै धेरै राखेको देखियो । विश्वमा शून्य दशमलव ६ प्रतिशत रोग हानिकारक लिडकै कारण लाग्ने गरेको वातावरण वैज्ञानिक रामचरित्र साहले बताए । विश्वमा प्रत्येक वर्ष जन्मिनेमध्ये ६ लाख बच्चामा लिडको हानिकारक असर देखिने गरेको छ, उलने भने, स्नायु, रक्त, श्वासप्रश्वास, पाचन र मूत्रप्रणाली साथै रक्त कोषहरूमा पनि घातक असर गर्छ । विकसित देशहरूमा लिड बढी प्रयोग भएको ठाउँ तत्काल खाली गर्ने चलन छ । तर, नेपालका स्कुलमा कैयौं गुना बढी लिड रहेको अध्ययनले देखाए पनि बालबालिकालाई त्यही पढाइने गरेको साहको भनाइ छ । उनका अनुसार नेपालमा कुनै ठाउँमा ६५ त कुनै ठाउँमा शतप्रतिशतसम्मै बालबालिका लिडबाट प्रभावित भएको पत्ता लागेको थियो । विश्वमा सन् २००२ देखि लिडमुक्त उत्पादन गर्ने अभियानै सुरु भएको छ । सन् २०२० सम्म सबै सामग्रीलाई लिडमुक्त बनाइछाड्ने लक्ष्य छ । रंगमा लिड कम गर्न कुनै नयाँ प्रविधि र उपकरण आवश्यक नपर्ने साहले बताए । आठनौ वर्षअघि पेन्ट्समा दुई लाख पीपीएमसम्म लिड पाइन्थ्यो । अहिले बढीमा ४७ हजार पीपीएमसम्म पाइएको छ । मापदण्डअनुरूप ९० पीपीएम मात्र लिड राख्ने उद्योग पनि छन् । पहिला ३० प्रतिशतले मात्रै मापदण्ड पूरा गरेकोमा गत वर्ष डबल भएको छ, साहले भने । बजारमा बिक्री हुनेमध्ये ८० प्रतिशत हिस्सा मापदण्डअनुरूप लिड प्रयोग भएको रंगले ओगटेको उनले बताए । विराज पेन्ट्सका प्रतिनिधि राजु ढुंगानाले एक वर्षभित्र सबै उद्योगले मापदण्डअनुरूपकै लिड राखेर रंग उत्पादन गर्ने बताए । रंगलाई बढी चम्किलो, चाँडो सुक्ने, खिया प्रतिरोधी बनाउन र ढुसी कम गर्न लिड मिसाउने गरिन्छ ।"
हराउँदै रैथाने बासमती धान,"उदयपुर  गुणस्तरीय मानिने बासमती धान अचेल सहजै पाउन मुस्किल छ । सिँचाइको उचित व्यवस्थापन हुन नसक्दा र खेतीयोग्य जमिनको खण्डीकरण हुँदै जाँदा त्रियुगा नदी तटीय क्षेत्रको रैथाने बासमती धान लोप हुँदै गएको हो । ५७ वर्षअघिसम्म तटीय क्षेत्रका खेतमा कात्तिकमंसिर नलाग्दै बासमती धानको बासना आउँथ्यो । हाल रैथाने बासमतीको स्थान आयातितले ओगटेको छ । खेतीयोग्य जमिनको खण्डीकरणसँगै जनसंख्या वृद्धिले समेत उच्चकोटिको धान उत्पादनमा ह्रास आउने गरेको किसान बताउँछन् । बासमती धानको उत्पादनले धान्नै नसक्ने भएपछि खेती गर्न छाडेको स्थानीय किसानले बताए ।अहिले उच्चकोटिको होइन, धेरै उत्पादन दिने उन्नत जातको धान लगाइन्छ, चौडण्डिगढी नगरपालिका ५ बेल्हिका किसान मानबहादुर राउतले भने, बासमती, करियाकामत र चनमचुर जस्ता धानले धेरै क्षेत्रफलमा थोरै उत्पादन दिने भएकाले पनि खेती गर्न छाडियो । उनले पहिले खानाका लागि मात्रै खेती गरिन्थ्यो अहिले व्यावसायिक उत्पादनमा जोड दिएकाले पनि लगाउन छाडिएको बताए । परम्परागत खेतीमा जस्तो अहिलेको आधुनिक खेती प्रणालीमा बासमती धान नफल्ने किसान बताउँछन् । त्रियुगा नदी किनारका आसपासका खेतमा पहिलेको जस्तो अहिले बासमतीको खेती हुँदैन, किसान ललकु चौधरीले भने, वर्षौंदेखि ५ देखि १० बिघा खेतमा बासमती धानको खेती गर्दै आएकोमा अहिले एक बिघामा पनि मुस्किले लगाउँछौं । उनले पहिले जस्तो जग्गा पनि नभएको बताए । फेरि बासमती रोप्दा उत्पादन पनि कम हुने भएकाले यसको खेती छाडेको हूँ ।धानका उन्नत जात (हाइब्रिड) को विकाससँगै पुरानो र परम्परागत खेतीमा प्रयोग गरिने धान लोप हुँदै गएको त्रियुगा नगरपालिका १ जोगीदहका किसान हरि चौंलगाईले बताए ।बासमतीको समेत उन्नत जातको बीउ आएको छ, तर अहिलेको उन्नत जातको बीउ पहिलेको जस्तै बासना आउने धान फल्दैन, उनले भने, धानमा पर्याप्त सिँचाइ र कम्पोस्ट मलको प्रयोग गर्न नसक्दा बासमती लगायतका धान लोप भए । १०१२ वर्षयता क्रमश: बासमती धान लोप हुँदै गएको कृषि प्रसार अधिकृत उदयनारायण कोइरालाले बताए । रैथाने बासमतीलाई उन्नत जातका अन्य धानले विस्थापित गरेकाले पनि लोप भएको हो, उनले भने, खेतीयोग्य जमिनको खण्डीकरण, उत्पादनमा ह्राससँगै स्थानीय जातको बासमती हराएको हो । उदयपुरमा १३ हजार ३ सय ८० हेक्टर क्षेत्रफलमा धानखेती हुन्छ । त्यसमध्ये ७ हजार ३ सय ३ हेक्टरमामात्रै सिँचाइ सुविधा पुगेको छ ।"
बुद्धमूर्ति चोरी,"डोल्पा माथिल्लो डोल्पाको एक गुम्बाबाट करिब तीन दर्जन बुद्ध मूर्ति चोरी भएका छन् । शेफोक्सुण्डो गाउँपालिका४, रापास्थित राप टासिछोलिङ गुम्बाबाट तीन दर्जन बुद्धका मूर्ति र एक स्तूप चोरी भएका हुन् । मूर्ति चोरी भएपछि गाउँपालिका उपाध्यक्ष धावासम्दुक गुरुङको नेतृत्वमा टोली गठन गरिएको छ । टोलीले खोजतलास तथा आवश्यक छानबिनको काम सुरु गरिएको जनाएको छ । वडाध्यक्ष पेमा वाङ्छेन गुरुङका अनुसार माथिल्लो डोल्पाका गुम्बाबाट बर्सेनि मूर्ति चोरी हुने गरेका छन् । उनका अनुसार मूर्ति कहिले चोरी भए भन्नेबारे यकिन भएको छैन । गुम्बामा रहेका मूर्ति चोरी हुन थालेपछि २०६२ सालमा गुम्बाका लामाले गाउँलेको जिम्मा लगाएका थिए । मूर्तिलाई गाउँका चार अगुवालाई गोप्य तथा सुरक्षित स्थानमा राख्न लगाइएको थियो । हराउने जोखिमका कारण अगुवाले मूर्ति फरकफरक ठाउँमा राख्ने गरेका थिए । गत मंगलबार गुम्बाका मूर्ति राखिएको ठाउँमा अवलोकन गर्दा चोरी भएको पत्ता लागेको वडाध्यक्ष गुरुङले बताए ।जिल्ला प्रहरी कार्यालयले मूर्ति चोरीको सूचना प्राप्त भएपछि शनिबारदेखि विभिन्न चेक प्वाइन्टमा निगरानी राखिएको जनाएको छ । आइतबार घटनास्थलतर्फ अनुसन्धानका लागि प्रहरी टोली पठाउने तयारी भइरहेको डोल्पाका प्रहरी प्रमुख डीएसपी अवदेश विष्टले जानकारी दिए ।"
दुई विदेशी कम्पनीको प्रस्ताव,लेखापरीक्षण गर्न दुई पटक टेन्डर आह्वान गर्दा नेपाली भेटिएनन् खरिद ऐनले कम्पनी छनोटमा अप्ठयारो
स्थानीयले मुआब्जा पाएनन्,"अधिग्रहण गर्ने जग्गाको मुआब्जा रकम नआउँदा अन्य कार्य अघि बढाउन समस्या भएको इन्जिनियर थापाको भनाइ छ । कम्पनीले आगामी तीन वर्षको अवधिमा उक्त जग्गा अधिग्रहण गर्नुपर्ने हुन्छ । कम्पनीलाई आवश्यक पर्ने ८० प्रतिशत जग्गा अधिग्रहण नगरी हाइड्रो पावर निर्माण चरणमा लैजान नमिल्ने कानुनी प्रावधान भएको थापाले बताए । थापाका अनुसार अबको ६ महिनामा कम्पनीको डीपीआर पूरा हुन्छ । त्यसलगत्तै निर्माण प्रक्रिया अगाडि बढाउनुपर्छ । मुआब्जा वितरणकै लागि रकमको समस्या हुने गरेको छ, उनले भने, चालु आर्थिक वर्षमा मुआब्जा वितरण लागि रकम न्यून छ । कम्पनीलाई पावर हाउस तथा शिविर स्थल र डुबान क्षेत्रको जग्गा तत्काल अधिग्रहण गर्नुपर्ने बाध्यता छ । कम्पनीले जग्गा अधिग्रहण, भौतिक पूर्वाधार निर्माण, डीपीआर, कन्स्ट्रक्सन पावर उत्पादनको विस्तृत सर्भेक्षणलगायत कार्यलाई अघि बढाएको थापाले बताए । मुलुककै ठूलो मध्येको एक यो हाइड्रोपावर कम्पनी उच्च प्राथमिकतामा परे पनि आवश्यक बजेट व्यवस्थापनको कमी देखिएको छ । बजेट अभावमा ४ सय १० मेगावाट विद्युत् उत्पादन क्षमताको यो परियोजना ओझेलमा पर्न गएको स्थानीय अमरबहादुर सिंहले बताए । वातावरणमैत्री, डयाम कम पुरिने, जलाशयको आयु दिगो रहने, खेतीयोग्य जमिनको न्यून क्षति हुने, विस्थापन कम हुने र भौगर्भिक अवस्था अत्यन्त राम्रो मानिएको छ । दल्ली, अँधेरी खोला, लामातरा, सेपुखोला, सक्ला, गोलखारालगायत गाउँका स्थानीयले अझै मुआब्जा पाउन सकेका छैनन् । मुआब्जा नपाएका स्थानीयले अधिग्रहण हुने जग्गामा धमाधम भवनलगायत संरचना निर्माण गरिरहेका छन् । त्यस्तै कम्पनीको डुबान क्षेत्रमा बिचौलियाले जग्गा किनबेचलाई तीव्रता दिएको सिंहले बताए । चितवन, काठमाडौं, सुर्खेतलगायत जिल्लाबाट आएका बिचौलियाले उक्त क्षेत्रको जग्गा किनबेचमा तीव्रता दिएको उनको भनाइ छ । उनका अनुसार हाइड्रो पावरको पहुँचमार्ग, डीपीआर र कन्स्ट्रक्सन पावर निर्माणमा पनि ढिलाइ भएको छ । सरकारले नलगाड हाइड्रो पावर निर्माण कार्यलाई सन् २०२३ सम्म सम्पन्न गर्ने लक्ष्य लिएको छ । हाइड्रोपावर निर्माणमा १ अर्ब रुपैयाँ खर्च हुने अनुमान गरिएको छ ।"
थप बजेट विवादले धान खरिद अन्योलमा,"काठमाडौं  आफ्नो वार्षिक कार्यक्रममा राखेको भए पनि बजेट अभाव र सरकारले तोकेको मूल्य बढी भएको कारण देखाउँदै खाद्य संस्थानले धान खरिद सुरु गरेको छैन । खरिद गरिदिन किसानहरूबाट माग आए पनि हिउँदे धानको न्यूनतम मूल्य नै बढी भएको, आफूस्ँग बजेट कम भएको कारण देखाउँदै संस्थानले खरिद नगरेको जनाएको छ ।अर्थ मन्त्रालयसँग थप बजेट माग गरे पनि निकासा नदिएकाले धान खरिद गर्न नसकेको संस्थानले जनाएको छ । संस्थानले आफ्नै स्रोतबाट धान खरिद गर्दै आएको छ । सरकारले तोकेको मूल्यअनुसार खरिद गर्दा दुर्गममा पठाउने चामलको मूल्य प्रतिक्विन्टल ६ सय रुपैयाँसम्म महँगो हुन्छ, संस्थानका प्रवक्ता शंकर सापकोटाले भने, बढी लागतमा खरिद गर्दा किसानलाई फाइदा हुन्छ । तर, दुर्गममा चामल महँगो पर्न जान्छ ।सरकारले संस्थानमार्फत वार्षिक उत्पादनको १ देखि २ प्रतिशतसम्म धान खरिद गर्ने निर्णय गरिसकेको छ । संस्थानले करिब ३५ हजार टन धान ९१ करोड ८६ लाख रुपैयाँमा खरिद गर्ने कार्यक्रम पास गरिसकेको छ । तर, यस वर्ष धान उत्पादन बढ्ने भएको छ । गत वर्ष ५२ लाख ३० हजार ३ सय २७ टन उत्पादन भएको थियो । समयमै वर्षा भई यसपटक शत प्रतिशत रोपाइँ भएकाले ५५ लाख टनभन्दा बढी धान उत्पादन हुने अनुमान छ । सरकारी निर्णयअनुसार नै संस्थानले कुल उत्पादनको एक प्रतिशत खरिद गर्दा ५३ हजार ३ सय २२ टन र दुई प्रतिशत पुर्याउन थप ७१ हजार ६ सय ४४ टन धान किन्नुपर्छ ।यसका लागि संस्थानलाई एक प्रतिशत धान किन्दा १८ करोड ४० लाख ७८ हजार र दुई प्रतिशत खरिद गरे ६९ करोड ८१ लाख ६२ हजार रुपैयाँ थप बजेट चाहिन्छ । यो थप बजेट माग गरेको डेढ महिना बित्दा पनि अर्थले रकम निकासा नगरेको संस्थान खरिद विभागका वरिष्ठ अधिकृत ज्ञानु थापाले बताइन् । वाणिज्य तथा आपूर्ति मन्त्रालयका प्रवक्ता नवराज ढकालले पनि थप बजेट माग गरेको तर स्वीकृत नभएको बताए । खाद्य संस्थानले धान उत्पादन गर्ने किसानलाई प्रोत्साहन र त्यसबाट तयार हुने चामल दुर्गममा पुर्याउन धान खरिद गर्ने गरेको छ । बजारीकरण र किसान ठगिनबाट जोगिन सरकारले साउनमा हिउँदे धानको मूल्य निर्धारण गर्छ । यसपटक मोटा धानको न्यूनतम मूल्य प्रतिक्विन्टल २हजार ३ सय ३१ रुपैयाँ २२ पैसा र मध्यम खालको धान २ हजार ४ सय ६० रुपैयाँ ५७ पैसा तोकेको छ । सरकारले समयमै मूल्य तोक्दा किसानलाई राहत भए पनि धान खरिदमा भने अन्योल देखिएको छ ।हाल अधिकांश क्षेत्रका किसानले हिउँदे धान भित्र्याइसकेका छन् । स्थानीय सरकारले पनि केन्द्र सरकारले तोकेकै मूल्यमा खरिद गर्न संस्थानलाई पत्राचार गरिरहेका छन् । संस्थानका प्रवक्ता सापकोटाका अनुसार खरिद गरिदिन धनगढीबाट बढी माग आएको छ । अतिरिक्त बजेट निकासा भए धनगढी, कैलाली, बर्दिया, कञ्चनपुरलगायत क्षेत्रबाट छिट्टै खरिद गर्छौं, उनले भने । उनका अनुसार खरिद गरिदिन धनगढीबाट बढी माग आएको छ ।सरकारले धान खरिद गर्न निर्देशन मात्रै दिने हो, पैसा संस्थानले नै जुटाउनुपर्छ । हामीले अघिल्लो वर्षको बजार मूल्यलाई आधार मानेर खरिद योजना बनाएका हुन्छौं, उनले भने । मूल्य पनि बढी, खरिद गर्नुपर्ने परिणमाम पनि बढी हुने भएपछि थप रकम सरकारले व्यहोर्नुपर्ने उनले बताए ।संस्थानले मुख्य गरी तराईका ९ क्षेत्रबाट धान किन्ने योजना बनाएको छ । सबैभन्दा बढी धनगढीबाट ८ हजार टन खरिद गर्ने योजाना छ । राजापुरबाट ७ हजार, लाहानबाट ७ हजार, नेपालगन्जबाट २ हजार ५ सय, भैरहवाबाट २ हजार ५ सय, वीरगन्जबाट २ हजार ५ सय, जनकपुरबाट २ हजार ५ सय, महेन्द्रनगरबाट एक हजार र विराटनगरबाट एक हजार टन खरिद गर्ने योजना बनाएको छ । किसानबाट खरिद गरिएको धान संस्थानले चामल बनाएर बिक्री गर्छ । महेन्द्रनगर, बर्दिया र धनुषामा संस्थानको आफ्नै मिल छ । मिल नभएको ठाउँमा ठेक्का दिन्छ । त्यसका लागि टेन्डर अहवान हुन्छ । यसरी तयार हुने चामल कर्णाली, भेरी, सेती, महाकाली, गण्डकी, धौलागिरि, राप्तीलगायत क्षेत्रमा सहुलियत दरमा बिक्री गर्ने गरेको छ । फुड बैंकमा मौज्दात पनि गर्नुपर्छ । सस्तो मौज्दात चामल सार्क मुलकमा पर्ने खाद्य संकट, प्राकृतिक प्रकोप तथा विपत्, महामारीमा पर्ने मुलुकलाई सहयोग गर्ने गरिएको छ । फुड बैंकमा ८ हजार टन खाद्यान्न भण्डारण गर्ने गरिएको छ ।"
दुई महिनामा डेढ खर्ब रेमिटयान्स,"भारतसँगै अमेरिका र कोरियाबाट पनि वैधानिक प्रणालीबाट आउने रेमिटयान्स बढ्न थालेको छ । वैदेशिक रोजगारीमा जाने नेपालीहरूको संख्या (पुन: श्रमस्वीकृतिबाहेक) मा कमी आएको छ । श्रम स्वीकृतिका आधारमा वैदेशिक रोजगारीमा जाने नेपालीको संख्या समीक्षा अवधिमा ७२ प्रतिशतले घटेको छ । उक्त अवधिमा मलेसिया जाने कामदारको संख्यामा उच्च वृद्धि भएको तर साउदी अरेबिया र कतार जानेको संख्यामा उल्लेख्य गिरावट आएको सरकारी तथ्यांक छ ।नेपाल भित्रने रेमिटयान्समध्ये अधिकांश हिस्सा खाडी मुलुक र मलेसियाबाट आउने गरेको छ । खाडी राष्ट्रहरूमध्ये पनि साउदी अरब, कतार, कुवेत, युनाइटेड अरब इमिरेटस (दुबई) र बहराइनबाट धेरै रकम नेपाल आउँछ ।अर्थतन्त्रका हिसाबले ठूला र धेरै कमाइ हुने भनिएका राष्ट्र (जापान, दक्षिण कोरिया, अस्ट्रेलिया, क्यानडा, अमेरिकाबाट करिब १०१२ प्रतिशत रेमिटयान्स मात्र मुलुक भित्रिँदै आएको छ । खाडी राष्ट्रको तुलनामा ती मुलुकमा नेपाली कामदारको संख्या कम भए पनि आम्दानी निकै धेरै हुन्छ । त्यो आम्दानीको ठूलो हिस्सा नेपाल पनि भित्रन्छ । तर, त्यो रकमलाई वैधानिक बाटो (फर्मल च्यानल) मा समेट्न सकिएको छैन । यसले एकातिर नेपालमा अनौपचारिक अर्थतन्त्रले प्रश्रय पाइरहेको छ भने अर्कातिर रेमिटयान्सको वास्तविक अवस्था र योगदानको सही मूल्यांकन हुन नपाएको विज्ञहरू बताउँछन् ।"
तरकारीले फेरिएको गाउँ,"पर्वत  दुई दशकअघिसम्म यहाँका युवा खाडी मुलुक नगएसम्म परिवारको हातमुख जोर्ने अवस्था थिएन । ०५३ सालमा सल्यानमा धाइरिङ सिँचाइ आयोजना बन्यो । आकासेपानीको भरमा एक सिजन कोदो मात्रै फल्ने गाउँको फाँटमा लहलह धान फल्न थाल्यो । त्यसैबेला बेमौसमी तरकारी खेतीको लहर गाउँभरि सुरु भयो ।गाउँमा विदेश गएर फर्किएका युवाले तरकारी खेती गर्न थाले । युवामा गाउँमै दुखजिलो गर्ने केही थिए । उत्तरपूर्वी मोहडामा फैलिएको विशाल फाँटमा एकपछि अर्को गर्दै तरकारी रोप्ने किसानको होडबाजी चल्यो । त्यति नै बेला ट्रयाक खुलेको मालढुंगाबेनी सडकले बेनी, बागलुङ र पर्वत हुँदै कास्कीसम्म यो गाउँ जोडिइसकेको थियो । गाउँको फेदीमा पर्ने मिलनचोकसम्म गाडीको सहज पहुँच भएपछि यहाँ फलेको तरकारी बिक्री गर्न समस्या भएन । उतिबेलादेखि नै तरकारी खेतीमा लागेका एकनारायण पौडेल यहाँका अगुवा हुन् । उनले तरकारीबाट मात्रै यो अवधिमा करिब २ करोडको सम्पत्ति जोडेका छन् । तरकारीबाट छोटो समयमै फड्को मार्नेमा उनी एक्ला होइनन् । दर्जनभन्दा बढी युवा तरकारीबाटै करोडपति बनेका छन् । साबिकको धाइरिङ गाविसको वडा नम्बर ४ र ५ (हालको जलजला ७) सल्यानमा करिब दुई सय परिवारको बसोबास छ । तीमध्ये आधाजसो परिवार तरकारीबाटै आत्मनिर्भर छन् । यहाँका एकल महिलादेखि संयुक्त परिवारसमेतले तरकारीबाट लाखौं आम्दानी गर्छन् । सबै किसानले गरेर सल्यान फाँटको पाँच सय रोपनीमा तरकारी लगाउँदै आएको पौडेलले बताए । सय परिवारले तरकारी लगाएका छन्, स्थानीय धाइरिङ बीउ तथा ताजा तरकारी उत्पादन समूहका अध्यक्षसमेत रहेका उनले भने, थोरै लगाउनेले दुई रोपनी र धेरैमा १२ रोपनीमा तरकारी लगाउँछन् । उनका अनुसार सिजनमा यहाँबाट दैनिक पाँच ट्रक तरकारी जिल्लाबहिर जान्छ । धेरैजसो किसानले नजिकको बजार बेनीमा बिक्री गर्छन् । त्योबाहेक मुस्ताङ, बागलुङ, कुस्मा र पोखरा यहाँका किसानको मुख्य बजार हो । यहाँ विशेषगरी बेमौसमी काँक्रा, गोलभेंडा, आलु, काउली, बन्दा, लसुन, प्याजलगायत तरकारी उत्पादन हुन्छ । त्योबाहेक भक्तपुर लोकल काँक्रा र विभिन्न जातका गोलभेंडाको बीउसमेत उत्पादन हुन्छ । अगुवा किसान देवी पौडेलका अनुसार अघिल्लो वर्ष ३२ क्विन्टल काँक्रो र १० क्विन्टल गोलभेंडाको बीउ मात्रै उत्पादन भएको थियो । बीउबाट मात्रै यहाँका किसानले अघिल्लो वर्ष १ करोड २ लाख रुपैयाँ गाउँमा भित्र्याएका थिए । किसानकै सक्रियतामा केही वर्षअघि गठित धाइरिङ बीउ तथा ताजा तरकारी उत्पादक समूहले गाउँभरिको बीउ संकलन गरेर बिक्री गर्छ । बीउ खरिद गर्न चितवन, कास्की र काठमाडौंस्थित कालीमाटीका व्यवसायी गाउँमै आउँछन् । यहाँका सबैजसो युवा बिहान सबेरैदेखि साँझ अबेरसम्म खेतमा व्यस्त हुन्छन् । धाइरिङ सिँचाइ आयोजनाले घरमुन्तिरको समथर फाँटमा बाहै्र महिना सिँचाइ हुन्छ । आधुनिक प्रविधिको प्रयोग, उन्नत जातको बीउ, रोगकिराको सहज निदान, गाउँसम्म सडकको पहुँचलगायतका कारणले पछिल्ला केही वर्षयता तरकारी उत्पादनमा समस्या छैन । उत्पादन भएको तरकारी पोखरासम्म लैजान घरघरै गाडी पुग्छन् । दुई दशकअघि वैदेशिक रोजगारीमा गएका स्थानीय बुद्धिप्रसाद सुवेदी, योगेन्द्र पौडेल, टेकनारायण आचार्यलगायतले अहिले तरकारीबाटै बर्सेनि १० देखि १५ लाखसम्म आम्दानी गर्छन् । गाउँमा आम्दानीको कुनै माध्यम नदेखेर खाडी मुलुक पुगेका उनीहरूले गाउँ फर्किएर गरेको प्रगति निकै लोभलाग्दो छ । तरकारीको आम्दानीले बेनी, कुस्मा, बागलुङ, पोखरालगायतका बजारमा घरघडेरी जोड्नेको संख्या ५० भन्दा बढी पुगेको अगुवा किसान नरबहादुर क्षत्री बताउँछन् । प्राय: सबैले बजारमा घर जोडेका छन्, अर्का अगुवा रामप्रसाद पौडेलले भने, तरकारीकै आम्दानीबाट जोडेको सम्पत्ति हो । बेसिजनमा राम्रो उत्पादन हुने भएकाले यहाँको तरकारीले बढी मूल्य पाउँछ । यो गाउँ तरकारीबाट आत्मनिर्भर जिल्लाकै एक मात्र गाउँ हो । तरकारीबाट जिल्लामै सर्वाधिक आम्दानी गर्ने गाउँका रूपमा चिनिएको छ । अगुवा किसान हरि शर्माका अनुसार विगत ४ वर्षयता यहाँका किसानले गोलेभेंडा, काँक्रा, लौका, फर्सी, मुलालगायतको बीउसमेत उत्पादन गर्दै आएका छन् । सिजनमा तरकारीको मूल्य घटेका बेला उनीहरू बीउमा जोड दिन्छन् । यहाँको व्यावसायिक तरकारीमा विगतदेखि सरकारी तथा गैरसरकारी निकायको सहयोग र सहकार्य हुँदै आएको छ । विगतमा जिल्ला कृषि विकास कार्यालयले सल्यानलाई तरकारी पकेट क्षेत्र घोषणा गरेको थियो । गत वर्षदेखि जलजला गाउँपालिकाले विशेष सहुलियतका कार्यक्रम ल्याएको छ । गाउँपालिकाले पनि धाइरिङ र नाङ्लीबाङलाई तरकारी पकेट क्षेत्र घोषणा गरेको छ । प्रधानमन्त्री आधुनिकीकरण परियोजनामा समेत यो गाउँ तरकारी पकेट क्षेत्रका रूपमा घोषणा भइसकेको छ । परियोजनाअन्तर्गत किसानलाई बीउ, मल, मलखाद व्यवस्थापन, करेसाबारी सुधारलगायतमा अनुदानका कार्यक्रम सञ्चालनमा रहेको गाउँपालिका अध्यक्ष रामकृष्ण मल्लले बताए । यहाँको तरकारीले मुख्य गरी बेनी, बागलुङ र कुश्माको माग धानेको छ । त्यसबाहेक पोखरा, नारायणगढ र काठमाडौंसम्म पनि यहाँको तरकारी पुग्ने किसान बताउँछन् । यहाँको तरकारीबाट लोभिएर म्याग्दीको बेनीका युवाले समेत अघिल्लो वर्षदेखि जग्गा भाडामा लिएर व्यावसायिक तरकारी खेती सुरु गरेका छन् । चार रोपनी जग्गा भाडामा लिएका बेनीका विष्णु श्रेष्ठले पहिलो वर्षमै राम्रो आम्दानी भएको बताए । प्रतिरोपनी १६ हजार रुपैयाँ वार्षिक भाडा तिर्ने गरी जग्गा भाडामा लिएका उनले बन्दा, काउली गोलभेंडालगायत तरकारी लगाएका छन् । धेरै ठाउँमा जग्गा खोजें, उनले भने, यहाँजस्तो उपयुक्त जग्गा कतै भेटिनँ । उनले चार रोपनीमा लगाएको तरकारीबाट एक वर्षमै करिब ३ लाख आम्दानी भएको बताए ।"
सेयर कारोबारमा वाणिज्य बैंककै वर्चस्व,"काठमाडौं  यो साताको कुल कारोबारमा वाणिज्य बैंक सम्मिलित बैंकिङ समूहको हिस्सा करिब ६६ प्रतिशत छ । सामान्य अवस्थामा कुल कारोबारमा बैंकिङ समूहको हिस्सा ४५ देखि ५२ प्रतिशतसम्म रहँदै आएको छ । तर, पछिल्ला केही सातायता बजारमा बेग्लै प्रवृत्ति देखिन थालेको छ । कुल कारोबारमा बैंकिङ समूहको हिस्सा बढेर ६० प्रतिशत माथि पुग्नुले यही संकेत गर्छ । सोही क्रममा यो साता कुल कारोबारमा बैंकिङको हिस्सा ६६१२ प्रतिशत पुग्यो । यसको अर्थ वाणिज्य बैंकहरूको सेयरमा लगानीकर्ताको आकर्षण बढेको भन्ने हो । तीन साताअघि पनि यस्तो हिस्सा ६४५६ प्रतिशत पुगेको थियो । तर, गत साता यस्तो हिस्सा घटेर पुरानै लय (५३ प्रतिशत) मा ओर्लेको थियो । साप्ताहिक व्यापारमा सबैभन्दा धेरै कारोबार हुने प्रमुख १० कम्पनीभित्र वाणिज्य बैंक मात्र रहनुले पनि बैंकको सेयरमा लगानीकर्ताको आकर्षण बढेको पुष्टि हुने विज्ञहरूको तर्क छ । बैंकको सेयरमा लगानीकर्ताको आकर्षण बढ्नुको कारण ती कम्पनीको सुध्रिँदो वित्तीय अवस्था हो । चालु आर्थिक वर्षको पहिलो तीन महिनामा बैंकको व्यावसायिक विस्तार तथा कार्यक्षमता हेर्दा पहिलो त्रैमासमा राम्रो वित्तीय विवरण आउने अनुमान गरिएको छ । यसैगरी यसअघिको उच्च विन्दु (१ हजार ८ सय ८१ अंक) को तुलनामा नेप्से घटेर धेरै तल ओर्लेको छ । अहिले धेरै बैंकको सेयर मूल्य घटेको छ । अन्य क्षेत्रका कम्पनीको तुलनामा वाणिज्य बैंकको सेयरमा जोखिम कम छ । बलियो पुँजीगत आधार, राम्रो लाभांशको सम्भावना, सस्तो मूल्यलगायत कारण अहिले लगानीकर्ता माझ बैंकको सेयर लोकप्रिय बनेको धितोपत्र ब्रोकर बताउँछन् । वाणिज्य बैंकको सेयरमा लगानीकर्ताको आकर्षण बढेमा यो समूहको कारोबार हिस्सा बढेर झनै माथि पुग्छ । पछिल्ला चार साता बजारमा यस्तै प्रवृत्ति देखिएको थियो । बजारमा लगानीकर्ताले बैंकिङ समूहअन्तर्गतका कम्पनीको सेयरमा लगानी बढाएका थिए । यसकारण यो समूहको कारोबार हिस्सा बढेर ६६ प्रतिशतभन्दा बढी पुगेको थियो । बैंकिङ समूहको कारोबार हिस्सा बढेसँगै बिमा समूहको हिस्सा घटेर ९१४ प्रतिशतमा झरेको छ । गत साता कुल कारोबारमा बिमाको हिस्सा १२३२ प्रतिशत थियो । बैंकिङपछि धेरै कारोबार हिस्सा ओगट्ने समूह बिमा हो । अघिल्ला साता कुल कारोबारमा बैंकिङको हिस्सा घट्दा बिमाको बढेको थियो । यो साता बैंकिको हिस्सा बढेसँगै बिमाको बजार हिस्सा घटेको हो । बैंकिङ र बिमापछिको धेरै कारोबार हिस्सा लघुवित्त र जलविद्युत्को छ । दसैंपछि भएको पाँच कारोबार दिनमा तीन दिन नेप्से घटेको छ भने बाँकी दुई दिन बढेको छ । उक्त अवधिमा नेप्से परिसूचक करिब साढे ५ अंकले घटेको छ । करिब १७ हजार १ सय कारोबारबाट १ सय ७७ कम्पनीका ४१ लख १३ हजार ५ सय २० कित्ता सेयर किनबेच भए । ती खरिदबिक्रीबाट १ अर्ब १ करोड रुपैयाँ बराबरको सेयर कारोबार भएको छ । गत साताको तुलनामा कारोबार रकम कम हो । गत साता १ अर्ब ६० करोड रुपैयाँ बराबरको सेयर कारोबार भएको थियो । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रहयो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन । यो साता सूर्यालाइफ, पोखरा फाइनान्स, गण्डकी विकास बैंक र सुमित लघुवित्त वित्तीय संस्थाको बोनस सेयर सूचीकृत भए । सोही अवधिमा प्रभु इन्स्योरेन्स र सुमित लघुवित्त वित्तीय संस्थाको हकप्रद सयेर सूचीकृत भएको नेप्सेले जनाएको छ ।"
दार्चुलामा स्याउ जोन कार्यक्रम सञ्चालन,"दार्चुला  प्रधानमन्त्री कृषि आधुनिकीकरण परियोजनाअन्तर्गत दार्चुलामा स्याउ जोन कार्यक्रम लागू हुने भएको छ । कृषि तथा पशुपक्षी विकास मन्त्रालयअन्तर्गतको उक्त परियोजनाले ६ वर्षमा यहाँको ५ सय हेक्टर जमिनमा स्याउ खेती गरिने जनाएको हो । चालु आवबाट सुरु भएर ०८००८१ सम्म सञ्चालन हुने परियोजनामा ७० प्रतिशत लगानी संघीय सरकार र ३० प्रतिशत स्थानीयको लगानी हुने परियोजना कार्यान्वयन इकाई दार्चुलाका निम्ति प्रमुख विष्णुप्रसाद ओझा बताए । जिल्लाको हिमाली क्षेत्रमा पर्ने व्यास गाउँपालिकाको व्यास, राप्ला र सुन्सेरा, अपी हिमाल गाउँपालिकाको खण्डेश्वरी र सितोला तथा नौगाड गाउँपालिकाको इयरकोटका विभिन्न ठाउँहरूमा स्याउ फलाइने परियोजना कार्यान्वय इकाई कार्यालयले जनाएको छ । समुद्री सतहबाट २ हजार ५ सयदेखि ३ हजार ५ सय मिटर उचाइसम्मको भूभागमा स्याउ उत्पादन गर्न सकिने छ, उनले भने, स्याउ खेतीका लागि गाउँपालिकासँग समन्वय भइरहेको छ । केही गाउँपालिकाहरूमा माटो परीक्षणको कार्य चलेको छ । अपी हिमाल गाउँपालिका स्याउ उत्पादित हुने सम्भावित ठाउँको माटो परीक्षण गरिएको छ । व्यास गाउँपालिकामा माटो परीक्षणका लागि प्राविधिकहरूको टोली व्यासको छाङरु र तिंकर गएको छ । स्याउ उत्पादनबाट आयआर्जन गरी जनताको जीवनस्तर माथि उकास्ने उद्देश्यले स्याउ जोन लागू कार्यक्रम देशभरका हिमाली जिल्लाहरूमा लागू भएको उनले जानकारी दिए । जिल्लाका विभिन्न ठाउँमा उन्नत जातको बीउ, नयाँ पद्धति तथा प्रविधि अपनाएर सुहाउँदो अनुकूल परिस्थिति हेरेर समुद्री सतहबाट २ हजारदेखि ४ हजार मिटरको उचाइमा पनि स्याउ खेती गर्न सकिने कृषि प्राविधिक हरिदत्त जोशीले बताए । स्याउ जोन कार्यक्रमका ठाउँ छनोट गरेर माटो परीक्षण र स्याउ खेती सुरु गरिनेछन्, उनले भने, दुईतीन वर्षमै स्थानीयस्तरमै स्याउ उत्पादन गर्ने गरी कार्यक्रम कार्यान्वयन गरिनेछ । यो कार्यक्रम लागू भएपछि स्थानीयस्तरमा कृषकहरूको आम्दानीको स्रोत बढ्ने अपेक्षा गरिएको उनको भनाइ छ ।स्याउको बीउको राम्रो उन्नत जातको लगभग प्रतिकिलो ३५ हजारदेखि ४५ हजारसम्म पर्छ । स्याउको बोटको प्रतिबोट ७५ रुपैयाँदेखि एक हजार ५ सयसम्म पर्ने सक्ने अनुमान गरिएको छ । चालु आवको कार्यक्रम सञ्चालनका लागि यहाँ १ करोड २३ लाख रुपैयाँ बजेट विनियोजन गरिएको निमित्त प्रमुख ओझाले जानकारी दिए । जिल्लाका हिमाली क्षेत्रमा करिब एक दशकदेखि व्यावसायिक रूपमा स्याउ उत्पादन गर्दै आएका छन् । व्यास र अपी हिमाल गाउँपालिकाका केही ठाउँमा पछिल्लो वर्षहरूमा व्यावसायिक रूपमा स्याउ उत्पादन गरिए पनि ढुवानीको समस्या भोग्दै आएको किसानहरूको गुनासो छ । केही वर्षदेखि स्याउको व्यावसायिक खेती गर्दै आएका व्यास गाउँपालिका १ छाङरुका जितबहादुर बोहराले बजार र ढुवानीको समस्या भोग्दै आएका छन् । उनी दुई सय बोट स्याउका रोपेर व्यावसायिक खेतीतर्फ उन्मुख छन् । स्याउ उत्पादन सुरु गरेको ४५ वर्ष भयो । स्थानीयस्तरमा बजार नहुँदा समस्याले पिरोलेको छ, उनले भने, यहाबाट बजारसम्म पुर्याउने भरपर्दो बाटोसमेत नभएको अवस्था छ । यसमा मेहेनत धेरै भए पनि उत्पादन भएको स्याउ नबेचिँदा लगानीसमेत नउठेको प्रति चिन्ता व्यक्त गरे । बजार र ढुवानी समस्याका कारण बारीमा फलेको स्याउलाई बजारसम्म पुर्याउन नसक्दा यो क्षेत्रमा व्यावसायिक खेतीमा ठूलो समस्या भोगिरहेको उनको भनाइ छ । गत वर्ष बारीमा फलेको स्याउलाई समयमै बजारमा पुर्याउन सकेको भए अढाई लाखसम्म आम्दानी हुने उनले बताए । बजारको समस्याले अधिकांश स्याउ बारीमै कुहिन्छ । राज्यले यहाँको उत्पादित स्याउलाई बजारसम्म सहज रूपमा पुर्याउने व्यवस्था गर्न सके वा स्थानीयस्तरमा स्याउको चिस्यान केन्द्र स्थापना गरे यहाँका सबै स्थानीयले व्यावसायिक स्याउ खेतीको सम्भावना धेरै रहेको उनको भनाइ छ । कार्यालयका अनुसार सुदूरपश्चिम प्रदेशको बैतडीमा मकै, अछाममा आलु, कञ्चनपुरमा धान, कैलालीमा गहुँ, टीकापुरमा तेलहन डडेल्धुरामा आलु सुपर जोनका रूपमा कार्यक्रम सञ्चालन भएको छ ।"
ऋणमा डुबे उखु किसान,"सर्लाही  बसबरिया गाउँपालिका ५ धनगढाका लक्ष्मण रायको आम्दानीको स्रोत उखु खेती हो । उखुबाट आएको आम्दानीले १४ जनाको परिवार पालनपोषण गर्छन् । गत वर्ष धनकौलस्थित अन्नपूर्ण चिनी उद्योगमा बिक्री गरेको उखुको भुक्तानी नपाउँदा उनलाई घर व्यवहार धान्न मुस्किल परेको छ । गत वर्ष उखु खेतीकै लागि ऋण लिएका उनले ब्याज तिर्नसमेत धौधौ परेको छ । डेढ बिघा क्षेत्रफलमा उखु खेती गर्दै आएका रायले यसैको गोडमेल र रेखदेखमा वर्ष बिताउँथे । पछिल्लो समय उनले गोडमेल र रेखदेखको आधा समय भुक्तानीका लागि बिताइरहेका छन् । कहिले भुक्तानीको माग गर्दै उद्योगमा तालाबन्दी र अनशनमा सहभागी हुन्छन् त कहिले स्थानीय प्रशासनलाई भुक्तानी दिलाइदिन आग्रह गर्दै जिल्ला प्रशासन आइपुग्छन् । उनी आफूले बेचेको उखुको भुक्तानीका लागि छटपटाइरहेका छन् । नगदे बाली भनिएको उखु काट्ने बेलामा नगदमा बिक्री हुँदैन, उधारोमा चिनी मिललाई बेच्नुपर्छ । सरकारले समयमा उखुको मूल्य नतोकिदिँदा उधारोमा उखु चिनी मिललाई दिनुपरेको किसानको गुनासो छ । उधारोमा बिक्री गरेको उखुको भुक्तानीका लागि उद्योगीले विभिन्न बहाना बनाई आलटाल गर्दै आएको किसानको आरोप छ । सरकारले समयमै उखुको मूल्य नतोक्दा उधारोमा चिनी उद्योगलाई बेच्नुपर्ने बाध्यता छ, त्यो पनि एक वर्ष बित्न लाग्दासमेत मिलले भुक्तानी दिएको छैन । रायले दुखेसो पोख्दै भने, उद्योगले बहाना बनाई आलटाल गर्दै गर्दा हाम्रो बिचल्ली भएको छ ।रायजस्तै यहाँका अधिकांश किसानको अवस्था उस्तै छ । किसानहरू परिश्रमको मूल्य पर्खिंदा पर्खिंदै ऋणको बोझमा डुब्दै गएको छ । चडबाड सुरु हुँदा पनि उद्योगबाट भुक्तानी नपाउँदा खर्च जुटाउन धौधौ परेको किसानको दुखेसो छ । भुक्तानीका लागि उद्योगमा तालाबन्दी, अनशन र जिल्ला प्रशासनमा ज्ञापन पत्र पनि बुझाइसके तर कतै पनि सुनुवाइ नभएको बारा उधोरणका अजित सिंहले गुनासो गरे । चाडपर्वमा खर्च जुटाउन र घरव्यवहार धान्न मुस्किल परेको छ, खेती गर्दा लागेको ऋण अझै बाँकी नै छ, उनले भने, फाइदाका लागि उखु खेती गरेको पीडा मात्र थपियो । गत भदौ २२ गते बालुवाटारमा भएको छलफलमा उपस्थित भएका चिनी उद्योगीहरूलाई प्रधानमन्त्री केपी शर्मा ओलीले १५ दिनभित्र किसानलाई उखुको भुक्तानी दिन निर्देशन दिएका थिए । निर्देशन दिएको करिब दुई महिना पुग्नलाग्दा समेत अन्नपूर्णले किसानलाई भुक्तानी दिएको छैन । यस्तै असोज २२ गते उद्योग तथा आपूर्तिमन्त्री मातृका यादवको संयोजकत्वमा बसेको बैठकले ५ दिनभित्र उद्योगले उखुको भुक्तानी दिने निर्देशन दिँदै नदिए कारबाहीका लगि अनुरोध गर्ने निर्णय गरेको थियो । किसानले भने उद्योगबाट रकम पाएका छैनन् । प्रधानमन्त्री तथा मन्त्रीको निर्देशनलाई चिनी उद्योगले अटेरी गरिरहेका छन् । प्रधानमन्त्री, अर्थ, कृषि, उद्योगमन्त्री, चिनी उद्योगी र किसानका प्रतिनिधिको उपस्थितिमा भएको छलफलमा उखु किसानले राज्यबाट पाउने ६५ रुपैयाँ २८ पैसा अनुदान र उद्योगले दिनुपर्ने ४ सय ७१ रुपैयाँ २८ पैसा तुरुन्त भुक्तानी गर्ने सहमति भएको थियो । त्यसपछि भुक्तानीका लागि पटकपटक ताकेता गर्दा पनि उद्योगी र सरोकारवाला पक्षले सुनुवाइ नगरेको नेपाल उखु उत्पादक महासंघका अध्यक्ष कपिलमुनि मैनालीले बताए । सरकारले पनि अनुदानको पैसा दिएको छैन, अन्नपूर्णले पनि किसानको रकम दिएको छैन, मैनालीले भने, सरकार र उद्योगी दुवै किसानप्रति उदार बन्न सकेका छैनन् । महासंघका अध्यक्ष मैनालीका अनुसार अन्नपूर्ण चिनी उद्योगबाट ३३ करोड रुपैयाँ किसानले पाउन बाँकी छ । अन्नपूर्णले विगतमा पनि भुक्तानी गर्न आलटाल गर्दै आएको किसानको गुनासो छ । सिँचाइ नभएका कारण किसानसँग उखु खेतीको विकल्प छैन । उखुको भुक्तानीका लागि बर्सेनि आन्दोलन गर्नुपर्ने किसानको बाध्यता छ ।"
एनसेलले गर्यो पुरस्कार वितरण,"काठमाडौं एनसेलले चाडपर्वको अवसरमा सञ्चालन गरिरहेको आकर्षक रिचार्ज एन्ड विन अफरअन्तर्गत पाँचौं, छैठौं र सातौं साताका विजेताहरूलाई नगद पुरस्कार हस्तान्तरण गरेको छ । प्रत्येक साता १० भाग्यशाली ग्राहकले जनही १ लाख जित्ने रिचार्ज एन्ड विन १० सातासम्म सञ्चालनमा रहने अफर भएको जारी विज्ञप्तिमा उल्लेख छ ।"
मोबाइल मेला,काठमाडौं राजधानीस्थित सीटीसी मलमा तिहार धमाका मोबाइल मेला सुरु भएको छ । कात्तिक २२ सम्म जारी रहने मेलामा मोबाइल खरिद गर्ने ग्राहकलाई ६० प्रतिशतसम्म छुट दिने योजना रहेको जारी विज्ञप्तिमा उल्लेख छ ।
एनआईसीको शाखा विस्तार,"काठमाडौं एनआईसी एसिया बैंकले भोजपुरको दिंगलामा शाखा विस्तार गरेको छ । बैंकले मुलुकभर २६४ शाखा कार्यालय, २६२ एटीएम, २६ वटा एक्सटेन्सन काउन्टर एवं १८ वटा शाखारहित बैंकिङ इकाईमार्फत सेवा प्रदान गर्दै आएको विज्ञप्तिमा छ ।"
कन्नेक्ट आईपीएस ईपेमेन्ट सुरु,काठमाडौं कन्नेक्ट आईपीएस ईपेमेन्ट प्रणालीको सुरुवात भएको छ । अनलाइन राजस्व भुक्तानी र अनलाइन फन्ड ट्रान्सफरमा प्रयोग हुँदै आएको कन्नेक्ट आईपीएस ईपेमेन्टलाई सिंगल पेमन्ट्स प्लेटफर्मका रूपमा स्थापित गर्न प्रणालीको बेब तथा मोबाइल एपको अर्थमन्त्री युवराज खतिवडाले शुभारम्भ गरेको जारी विज्ञप्तिमा छ ।
लेजेन्डस र प्लेयर्स भिड्ने,"पाल्पा दमकडा ट्वान्टी२० क्रिकेट लिगको फाइनलमा पाल्पाली लेजेन्डस र पाल्पाली क्रिकेट प्लेयर्स फाइनल भिड्ने भएका छन् । शनिबार सेमिफाइनलमा पाल्पाली प्लेयर्सले पाल्पा क्रिकेट क्लबलाई ९ विकेटले हरायो । टस जितेको पाल्पाले ८ विकेट गुमाई ९१ रन जोडयो । विशाल देवकोटाले २४ र समिर थापाले २२ रन बनाए । पाल्पालीका रुपेश बस्यालले ३ र सन्दीप बस्यालले २ विकेट लिए । ९२ रनको लक्ष्य पाल्पाली प्लेयर्सले ८२ ओभरमा १ विकेटको क्षतिमै पूरा गर्यो । रुपेश बस्यालले ५० र विपिन खातीले अविजित २० रन बनाए । अलराउन्ड प्रदर्शन गरेका रुपेश म्यान अफ द म्याच भए ।पाल्पाली लेजेन्डसले एमआईबी सिक्सलाई ४६ रनले राक्यो । टस जितेको लेजेन्डसले ४ विकेट गुमाई १ सय ६१ रन जोडदा उपेन्द्र नेपालले ४९, सागर थापाले ३५, राजनमान शाक्यले २९ र सन्जीव चित्रकारले २० रन जोडे । एमआईबीका सुजित थापा क्षत्रीले २ विकेट लिए । जवाफमा एमआईबीले ८ विकेटमा १ सय १५ रनमात्र बनायो । सन्तोष न्यौपानेले २१, राजन रखालले १९ र हिल्सन क्षत्रीले १८ जोडे । सागर थापा म्यान अफ द म्याच भए ।"
हिमाली जिल्लामा फुटबल सुरु,"रुकुमपूर्व हिमाली जिल्ला रुकुमपूर्वमा रुकुम कप फुटबल प्रतियोगिता सुरु भएको छ । सिस्ने गाउँपालिका ५ स्थित रुक्मिणी सहिद स्मृति रंगशालामा शनिबार प्रदेश ५ का सभामुख पूर्णबहादुर घर्तीले प्रतियोगिताको उद्घाटन गरे । हरेक वर्ष दसैंतिहारबीच आयोजना गरिने प्रतियोगिता ०७२ सालमा सुरु भएको हो । सिंगो रुकुम एउटै जिल्ला हुँदा सुरु गरेको रुकुम कप चौथो संस्करणमा आइपुगे पनि हिमाली जिल्लामा भने पहिलो भएको आयोजक समृद्ध समाज नेपालका अध्यक्ष सुबोधराज सिर्पालीले बताए ।साबिकको रुकुम पहाडी जिल्लामा पथ्र्याे । साबिक रुकुमबाट अलग्गै जिल्ला बनाइएपछि रुकुमपूर्वलाई हिमाली जिल्ला बनाइएको हो । जिल्लामा ५ हजारभन्दा अग्ला चार हिमाल छन् । हिमाली जिल्लामा बिरलै फुटबल प्रतियोगिता हुने भन्दै अध्यक्ष सिर्पालीले यसलाई देशैभरका खेलाडीले खेल्ने गरी आकार बढाउने सोच बनाएको बताए । हिमाली जिल्ला यसै पर्यटकीय सम्भावना बोकेको जिल्ला हो, यहाँ फुटबल खेल्न राष्ट्रिय स्तरका खेलाडी बोलाइएपछि यसले पर्यटन प्रवद्र्धनमा टेवा पुग्ने विश्वास छ, अध्यक्ष सिर्पालीले भने । रुकुम कप फुटबललाई खेल पर्यटन र हिमाली जिल्लाबाट खेलाडी उत्पादनसँग जोडेर लगिने उनले बताए । आगामी दिनमा यस प्रतियोगिताको दायरा बढाइने छ, देशभरका खेलाडी पनि आउने गरी प्रतियोगिताको मोडेल चेन्ज गर्छौं, सिर्पालीले भने । विजेताले ८० हजार र उपविजेताले ४० हजार रुपैयाँ पुरस्कार पाउने छन् ।"
डीसीएको दोस्रो जित,"धनगढी मुम्बई टुरमा रहेको धनगढी क्रिकेट एकेडेमी (डीसीए) ले शुक्रबार लगातार दोस्रो जित निकालेको छ । डीसीएले मुम्बईको स्थानीय रोयल क्रिकेट क्लबलाई ५ विकेटले हराएको छ । टस हारेको डीसीएले ५ विकेट गुमाएर २३२ ओभरमै १ सय १५ रनको लक्ष्य पूरा गरेको थियो । रोहन बिकले सर्वाधिक ३७ रन बनाए । उनले ६ चौका हाने । सिजन कुवरले नटआउट १८, किरण नाथले १८, कप्तान सुबोध ऐरले १५, सक्षम कार्कीले ९ रन बटुले । डीसीएका सोनु मण्डल गोल्डेन डकआउट भए । त्यसअघि रोयलले २९ ओभरमा अलआउट हुँदै १ सय १४ रन बनायो । डीसीएका राजन लोहनी, निशान पन्तले २२ तथा १० वर्षे सुबोध तिवारी १ विकेट लिएका थिए ।"
चम्किए सोमपाल,"पोखरा  कागजमा चितवन राइनोज दाबेदार टोली हो । सोमपाल कामीले सानदार बलिङ गर्दै ४ विकेट लिएपछि शनिबार बुटवल ब्लास्टर्सले नमस्ते पोखरा प्रिमियर लिगमा चितवनलाई ७० रनले स्तब्ध पार्यो । सोमपालको उत्कृष्ट बलिङपछि १ सय ३६ रनको लक्ष्य लिएर आएको पारस खड्काको चितवनलाई बुटवलले १६५ ओभरमा ६५ रनमै अलआउट गर्यो । यसअघि टस हारेर ब्याटिङ गरेको बुटवल ब्लास्टर्सले निर्धारित २० ओभरमा ६ विकेट गुमाई १ सय ३५ रन बनाएको थियो । सोमपालले इनिङ्सको चौथो बलमै अनिल शाहलाई शून्यमा आउट गरी चितवनको पतन सुरु गराए । सोमपालले त्यसपछि कप्तान पारसलाई १०, सन्नी पटेललाई २ र आरिफ शेखलाई शून्यमा आउट गरे । पटेललाई बोल्ड गरेका सोमपालले अर्को बलमा आरिफलाई गोल्डेन डकमा पेभेलियन पठाए । सानो स्कोर भए पनि हाम्रा बलरहरू आत्मविश्वासी देखिए । हाम्रो जुन स्कोर हो त्यसअनुसार अझै १०२० रन कम हो जस्तो लागेको थियो । तर सुरुआत राम्रो हुँदा सजिलो पनि भयो, बुटवलका कप्तान सोमपालले भने, पारस दाइ (खड्का), अनिल शाह, आरिफ शेखलाई सानो स्कोरमै आउट गर्दा अबचाहिँ खेलमा पुनरागमन गरिएजस्तो लागेको थियो ।ओपनरमा पठाइएका सोनु तामाङले खाता खोल्न बिर्सेका थिए । हरिशंकर शाह १, शक्ति गौचन ९ र करण केसी ७ रनमा आउट भए । सोमपालले ४ ओभरमा १३ रन खर्चे । ललितसिंह भण्डारीले २ तथा रोहन मुस्ताफा, विपिन खत्री र अविनाश बोहराले ११ विकेट लिए ।यसअघि शंकर रानाको ४८ र सागर पुनको ४७ रनमा टस हारेपछि ब्याटिङ गर्न आएको बुटवलले १ सय ३५ रन बनाएको हो । करणले पहिलो ओभरमै बुटवलका दुई विदेशी यूएईका चिराग सुरी र मुस्ताफालाई आउट गरेपछि दबाबमा आएको बुटवललाई ओपनर सागरले उकासेका थिए । सुरीलाई बोल्ड गरेका करणले उछाल लिइरहेको बलमा यूएईका कप्तान मुस्ताफालाई विकेटकिपर अनिलबाट क्याच गराए । पोखरा रंगशालास्थित क्रिकेट मैदानमा सागरले ४८ बल खेली ३ चौका र २ छक्का प्रहार गरे । भीम सार्की पनि २ रनमा आउट भएपछि १० रनमा ३ विकेट गुमाएको स्थिति सुधार्नेक्रममा सागरले शंकरसँग चौथो विकेटमा ६८ रनको साझेदारी गरे । शंकरले ४१ बल खेल्दै ५ चौका र १ छक्का प्रहार गरे । सिद्धान्त लोहनी १५ बलमा १७ रन बनाई नटआउट रहे । स्थानीय खेलाडी करणले ४ ओभरमा २२ रन खर्चेर २ तथा रामनरेश गिरी र शक्ति गौचनले ११ विकेट लिए । अर्को खेलमा काठमाडौं रोयल्सका गौरव तोमारको विकेटमा अपिल गरिँदै ।तस्बिर : अंगद ढकालकान्तिपुरकाठमाडौंलाई धनगढीको चुनौतीगौरव तोमारको सानदार ब्याटिङमा हुलास काठमाडौं रोयल्सले विजयी सुरुआत गरेको छ । काठमाडौंले शनिबारै दोस्रो खेलमा एक्सपर्ट धनगढी ब्लुजलाई १७ रनले हरायो । १ सय ८१ रनको लक्ष्य लिएर पाएको धनगढीले ८ विकेट गुमाई १ सय ६३ रनमात्र बनाउन सक्यो । धनगढीका कप्तान दीपेन्द्रसिंह ऐरीले ५४ रन बनाए पनि आफ्नो टोलीलाई विजयी बनाउन सकेनन् । ४२ बल खेलेका उनले ३ चौका र ३ छक्का प्रहार गरे । उनले सौरभ खनालसँग छैटौं विकेटमा ६ ओभरभित्र ५२ रनको साझेदारी गरे । १३ बलमा ३१ रन चाहिएको समयमा तोमारले सौरभलाई १७ रनमा आउट गरे । १८ औं ओभरको पहिलो बलमा दीपेन्द्र पनि आउट भएपछि धनगढीको आस सकिएको थियो । वसन्त रेग्मीको बलमा उनी एज लागेर बोल्ड भए । धनगढीले जुन हिसाबमा चुनौती दियो त्यसले आफूलाई केही नर्भस बनाएको काठमाडौंका कप्तान ज्ञानेन्द्र मल्लले बताए । विकेटको राम्रो भएका कारण दुवै टोलीको ब्याटिङ राम्रो पनि भएको उनको बुझाइ थियो । विकेट धेरै राम्रो थियो, हामीले १ सय ८० रन बनाए पनि त्यति सजिलो भएन, उनीहरूका ब्याट्सम्यान जो पनि सजिलै रन बनाइरहेका थिए, जुनै पनि बेला उनीहरूले खेल जितिदिन्छन् जस्तो गरेका थिए, ज्ञानेन्द्रले भने । उनी आफैं भने ब्याटिङमा आएनन् । त्यस्तै सन्दीप जोरा २७, डेविड ट्रेगो १९, सन्दीप सुनार ११ र दिलीप नाथ १० रनमा आउट भए । काठमाडौंका सुसन भारी, अमरसिंह राउटेला, वसन्त रेग्मीले २२ तथा तोमारले १ विकेट लिए । अमरले ४ ओभरमा १९ र वसन्तले ४ ओभरमा २९ रन खर्चे । पोखरा रंगशालाको क्रिकेट मैदानमा यसअघि टस जितेर ब्याटिङ रोजेको काठमाडौंबाट भारतीय खेलाडी तोमारले ४४ बलमा ९५ रन बनाएपछि निर्धारित २० ओभरमा ३ विकेट गुमाई १ सय ८० रन बनाएको थियो । उनले ४ चौका र १० छक्का प्रहार गरे ।दीपेन्द्रको बलमा लामो शट हान्नेक्रममा उनले लङअनमा सन्दीप सुनारलाई क्याच दिन पुगे । तोमार आउट हुँदा काठमाडौंको इनिङ्स सकिन ३ बल बाँकी थियो । उनले नरेश बुढाएरसँग चौथो विकेटमा ९६ रन जोडेका थिए । नरेश २४ बलमा २ चौका र २ छक्का प्रहार गरी अविजित ३६ रन बनाए । अर्का अविजित ब्याट्सम्यान अमरसिंहको खातामा २ रन थियो । ओपनरद्वय अमित श्रेष्ठ १२ र जयकिशन कोल्सावाला २५ रनमा आउट भए । कमलसिंह ऐरीको बलमा बोल्ड भएपछि अमित पेभेलियन फर्कनेक्रममा थिए । अम्पायरले थर्ड अम्पायरसँग सल्लाह गरेर टीभी हेर्दा कमलले ओभर स्टेप बलिङ गरेका कारण अमित पुन: ब्याटिङमा फर्केर आएका थिए । तर उनले त्यसको फाइदा उठाउन सकेनन् र तुरुन्तै आउट भए ।कमलको भने त्यसपछि लय गुम्न पुग्यो । उनलाई तोमारले लगातार तीन विशाल छक्का पनि प्रहार गरे । कमलले ४ ओभरमा ४७ रन खर्चन पुगे । धनगढीका पिटर डेविड ट्रेगो, सौरभ ढकाल र कप्तान दीपेन्द्रसिंह ऐरीले ११ विकेट लिए ।"
निर्णायक खेल आज,काठमाडौं नेपाली टिमले एएफसी यू१९ महिला च्याम्पियनसिप २०१९ छनोटको दोस्रो चरण प्रवेशका लागि निर्णायक खेलमा आइतबार पाकिस्तानविरुद्ध प्रतिस्पर्धा गर्दै छ । बैंककस्थित चोनबुरी रंगशालामा हुने खेलमा जित हात पार्न सके नेपाल समूह बी मा उपविजेता हुनसक्छ । पहिलो खेलमा थाइल्यान्डसँग ३० ले हारेको नेपालले दोस्रोमा भारतमाथि २० को जित निकालेको थियो । दुवै गोल रेखा पौडेलले गरेकी थिइन् । लगातार दुई खेलमा पहेँलो कार्ड पाएकीले उनी पाकिस्तानविरुद्ध मैदानमा उत्रन पाउने छैनन् । समूहको अर्को खेलमा आयोजक थाइल्यान्ड र भारतवीच प्रतिस्पर्धा हुनेछ । त्यसमा भारतले अविश्वसनीय सफलता हात पारेमा समूहको समीकरण फेरबदल हुनसक्छ ।
जंगल सफारी,"बिदाका बेला जनावर हेर्न र जंगल घुम्न कसलाई मन लाग्दैन ? तर मन लागेर मात्र सबै ठाउँमा न जनावर पाइन्छन् न जंगल नै । चितवनको सौराहा जंगलसफारीको उत्कृष्ट गन्तव्य हो । चितवन राष्ट्रिय निकुञ्ज र सौराहालाई बीचमा बगेको राप्ती नदीले छुट्टयाएको छ । पहिला यो थारू समुदायको बस्ती रहेको ठाउँ हो । उतिबेला यहाँ माटो र परालले बनेका घरहरू मात्र देखिन्थे । अहिले आधुनिक घरले भरिएको देख्न सकिन्छ । यहाँका परम्परागत रहनसहन र संस्कृति हराउँदै जान थालेपछि केही होटल र रेस्टुरेन्ट पुरानै ढाँचाकाँचामा बनाइएका छन् ।जंगलमा जनावर हेर्न विभिन्न उपाय छन् । पथप्रदर्शक लिएर, हिँडेरै, जिप सफारी वा हात्ती सयर गर्न सकिन्छ । यहाँ करिब सय प्रकारका जीवजन्तु र चराचुरुंगी भए पनि एकै पटक सबै हेर्न अवसर जुर्दैन । गैंडा, मयूर, हरिण, बँदेल, जरायो, बाँदर, गोही भने प्राय: देखिन्छन् । पाटेबाघ, भालु, चितुवा भने आक्कलझुक्कल देखिरहन पाइन्छ । सयौं प्रजातिका पुतली र चरा पनि सजिलै देख्न सकिन्छ । सौराहामा रहेका जीवजन्तुमध्ये एकसिंगे गैंडा संसारमै दुर्लभ मानिन्छ । यो विशेषगरी नेपाल र भारतमा पाइने जीव हो । यसको संख्या ६४५ रहेको छ । २३५ को संख्यामा रहेको पाटेबाघ पनि नेपाल, भारत, बंगलादेशलगायत १३ देशमा मात्र पाइन्छ । यसलाई रोयल बेंगाल टाइगर पनि भनिन्छ ।सौराहादेखि केही किलोमिटर पर रहेको बीसहजारी ताल पनि उत्तिकै मनमोहक छ । यहाँ जाने अधिकांश पर्यटक ताल हेर्न छुटाउँदैनन् । ताल र आसपासका क्षेत्रमा सयौं प्रजातिका चराको बासस्थान पनि छ । प्राय: पुसदेखि फागुनसम्म यहाँ आगन्तुक चरा देख्न पाइन्छ । सौराहा पुग्न राजधानीबाट करिब १ सय ६० किलोमिटरको यात्रा गर्नुपर्छ । पोखराबाट जाँदा १ सय ५५ किलोमिटर यात्रा गर्नुपर्छ । बेलुकीपख सौराहा बजार घुम्दा काठमाडौंको ठमेल र पोखराको लेकसाइड घुमेझैं लाग्छ । गर्मी मौसममा पुगियो भने हात्ती चढेर नुहाउन पनि पाइन्छ । गर्मीमा यहाँ आउने अधिकांश आन्तरिक र विदेशी पर्यटक यसरी नै नुहाउन मन पराउँछन् । राप्तीकिनारमा सूर्यास्तको दृश्यावलोकन निकै मनमोहक हुन्छ । दिनहुँ देखाइने परम्परागत थारू नाचले यहाँको संस्कृतिलाई जीवन्त बनाएको छ ।हात्ती त सौराहाको पर्यायवाची नै बनिसकेको छ । केही वर्षयता सौराहामा हात्ती महोत्सव पनि आयोजना गरिँदै आएको छ । यो महोत्सवमा स्वदेशी र विदेशीको आकर्षक सहभागिता देख्न सकिन्छ । महोत्सवमा हात्ती सुन्दरी प्रतियोगिता, हात्ती पोलो, हात्ती दौड, छावाको फुटबल प्रतियोगिता हुने गरेको छ । महोत्सवमा टाँगा दौड निकै आकर्षक देखिन्छ । त्यसैले सौराहा ठूलाका लागि मात्र नभई बालबालिकाका लागि पनि उत्तिकै आकर्षक गन्तव्य भएको छ ।"
रमाइलो दसैं,"कपिलवस्तु नगरपालिका २ सागरटोलका १२ वर्षका प्रद्युम्न शर्मा दसैंका दिन टीका लगाउन मामा घर दाङको गढवा पुगे । कपिलवस्तुकै सिद्धार्थ विद्यामन्दिर बोर्डिङ स्कुलमा कक्षा ६ मा पढ्ने उनी त्यहाँ पुगेर दसैंमा निक्कै रमाए । लिंगे पिङमा मच्चिए । सेलरोटी खाए । मिठामिठा परिकार खाए । मान्यजनबाट टीका थापे । निधारभरि रातो बनाए । नयाँ कपडा लगाउन पाउँदा उमंगित बने । १० हजारभन्दा बढी दक्षिणा बटुले । दक्षिणा राम्रै उपयोग गर्छु, उनले भने, पढाइमा उपयोग हुने सामान किन्छु । उनीजस्तै काठमाडौंको कालीमालीस्थित ज्ञानकुञ्ज उमाविमा कक्षा ५ मा पढ्ने ११ वर्षका हेरम्बराज केसी दसैंमा कपिलवस्तुको तौलिहवा मामा घर आए । सप्तमीमा आएका उनी निक्कै उमंगित बने । लटयाई लिएर चंगा उठाए । भुरुङ (लट्टु) नचाए । लिंगे पिङ खेले । दसैंका परिकार खाए । मान्यजनबाट टीका लगाई दक्षिणा बटुले । हजुरआमाबाट धेरै पढ्नू भनेर आशिक पाएँ, उनले भने, अब राम्ररी पढेर डाक्टर बन्छु । उनले १२ हजार दक्षिणा पाए । नपुगे बुबासँग पैसा मागेर सानो टयाब किन्ने योजना उनले सनाए । कम्प्युटरको काम पनि गर्छ, उनले भने, पढाइमा पनि सहयोग पुर्याउँछ । बालबालिका दसैंमा निक्कै रमाए । धेरै बालबालिका टीका लगाउन घर पुगे । छरछिमेक गए । मामा घर, ठूलोबुबा, ठूलीआमा, काकाकाकी र इष्टमित्र र नाताकुटुम्बकहाँ गएर राम्ररी मनाए । दसैं उल्लासमा खुसी भए । नयाँ नोट दक्षिणा पाएपछि झनै रोमाञ्चित बने । आहा कति राम्रो भन्दै पटकपटक गने । कतिपयले दक्षिणा संकलन गरेर आफूलाई चाहिने सामग्री किन्ने योजना गरे । अभिभावकले पढाइ र अतिरिक्त क्रियाकलापका लागि चाहिने सामग्री किन्न आग्रह गरे । नपुगेको रकम अभिभावकसँग माग्ने योजना बनाए । अभिभावकले पनि राम्रो कामका लागि रकम दिने भनेपछि अझ प्रफुल्लित भए । दसैं अभिभावक र बूढापाकालाई इतिहास र संस्कृति जोगाउने माध्यम बन्यो भने भविष्यका कर्णधार बालबाललिकालाई दसैं रमाइलो, नयाँ ठाउँ घुम्ने र दक्षिणा संकलन गर्ने खुसियाली भयो । संकलित दक्षिणा राम्रो कामका लागि सदुपयोग गर्न सिकाउने माध्यम बन्न सक्नुपर्छ । यसका लागि अभिभावकले सहयोग, सल्लाह र उत्प्रेरणा दिनुपर्छ । शैक्षिक सामग्री, व्यक्तित्व र बौद्धिक विकासमा खर्च गर्न सिकाउनुपर्छ । असहाय र अशक्तको कल्याणमा योगदान गर्न ज्ञान दिनुपर्छ । यसले मान्यजन र अभिभावकबाट स्याबासी पाइन्छ । अरू साथीको प्रेरणाको पात्र भइन्छ । बल्ल सबैले प्रशंसा गर्छन् । असल हृदयी भन्छन् ।सानोमा पैसा बचत गर्ने र सही कामका लागि प्रयोग गर्ने बानीले ठूलो भएपछि पैसाको सही सदुपयोग गर्ने आदत बस्छ । यो निक्कै राम्रो हो । दसैंमा स्कुल बिदा हुँदा बालबालिकाले राम्ररी दसैं मनाए । अझ कतिपयको तिहारसम्म स्कुल बिदा हँुदा दसैंको रमझममा अझै छन् । कसैकसैले पूर्णिमासम्मै टीका लगाएर रमाए । दसैंमा चचहुइँ गर्दै पिङ खेले । गीत गाए । मनोरञ्जनका अन्य साधनबाट रमाए । नयाँनयाँ लुगा फेरे । फूलपाती भित्र्याउन दसैंघर गए । मान्यजनबाट टीका जमराले निधार रातै बनाए । हाँसीखुसी गरेर फोटो र सेल्फी खिचे । नयाँनयाँ परिकारले स्वाद फेरे । कतिपय नयाँनयाँ ठाउँ घुमे । दसैं देशाटन गर्ने माध्यम पनि बन्यो । सबैले रमाइलो गरे । नाचे, गीत गाए । दसंैको उमंगमा रोमाञ्चित बने । अब फेरि अर्को दसैं कहिले आउँछ भन्दै सोध्दै बसेका छन् ।"
साना नर्तक,"समीर हेमरम भर्खर चार पूरा भएर पाँच वर्ष लागेका छन् । उनका दाजु अनुप ९ वर्षका छन् । दुवै दाजुभाइले बुबा शिवलाल हेमरमसँगै यस वर्षको दसैं नाचेर मनाए । झापाको गौरीगन्ज गाउँपालिका २ कोरोबारी निवासी सिमान्तकृत सन्थाल समुदायका हेमरम बुबाछोराको जियोङ झर्ना सन्थाल युवा क्लब जिल्लामै उत्कृष्ट ठहरियो । उक्त क्लबमा ७० जना आवद्ध छन् । जसमध्ये ६५ जना सन्थाल युवाले यस वर्षका दसैं मेलाहरूमा एकसाथ नृत्य गरे । अनि उनीहरूलाई साथ दिए, हेमरम दाजुभाइसहित १५ बालकले । यस वर्ष पनि तीन दर्जनभन्दा बढी दसैं मेला र ती मेलाहरूमा सन्थाल जातिको आकर्षक नृत्यले जिल्लावासीको दसैं उल्लासमय बन्यो । दसैं मेलाहरूमा अझ बढी रौनक थप्ने काम गरे, सन्थाल जातिका बालकहरूले । एकै रंगको जातीय पहिरन । घुगुरा, पैङजन, पोट्कु, रुमाल, मुजा, टाई लगाएर हजुरबुबा, बुबा र काकाहरूसँगै सिट्टी बजाउँदै तालमा ताल मिलाएर नाचे उनीहरू । जिल्लामा सन्थाल नृत्य षष्ठीदेखि कोजाग्रत पूर्णिमासम्म लाग्ने दसैं मेलाहरूमा प्रदर्शन गरियो । ५ देखि १३ वर्षसम्मका सन्थाल बालकहरूको नृत्यले मेला भर्न आउने जोकोहीलाई मोहित तुल्याउँथ्यो । उनीहरूको नाच हेरेर पैंसा सिउरिदिन दर्शकलाई बाध्य बनाउँथ्यो ।सन्थाल बाजाहरू तुङ्गा, टामाट र ड्रममा एकनासले ताल मिलाउँदै आफ्ना अभिभावकसँग बालकहरू पनि तीन घण्टासम्म नाचिरहन्थे । समीरलाई पोहोरको दसैंदेखि नै मेलामा नाच्न ल्याउन थालेको हुँ, कोजाग्रत पूर्णिमाको दिन गौरादह मेलामा नृत्य प्रस्तुत गरिरहेका बुबा शिवलालले भने । अनुप दसैं मेलामा नाच्न थालेको तीन वर्ष भइसक्यो । कञ्जिबारी मेलामा उत्कृष्ट नृत्य गरेको भन्दै अनुपले मोबाइल पुरस्कार जितेर ल्याएको आमा रेखा हेमरेमले बताइन् । मोरङ रंगेलीका रामलक्ष्मण किस्कु जुम्ल्याहा दाजुभाइले पनि दसैंभरि मेलामा नाचे । १३ वर्षीय जुम्ल्याहा दाजुभाइले निकै फूर्तिलो नृत्य प्रस्तुत गरे । उनीहरूले पनि आफ्ना अभिभावकसँग दसैंभरि मेलामा आफ्नो जातीय नृत्य देखाए । मोरङकै सुनवर्षी नगरपालिका ६ लखनपुरको सन्थाल सांस्कृतिक युवा क्लबले पनि झापाका आधा दर्जन बढी दसैं मेलामा नृत्य प्रस्तुत गर्यो । ३५ जनाको टोलीमा १० जना १३ वर्षमुनिका बालकहरू थिए । १२ वर्षीय जितलाल मुर्मु बुबा श्यामलालसँगै दसैं मेलामा नाचेर हिँडे । दसैं मेलामा नाच्न पाउँदा निकै रमाइलो लागेको जितलालले सुनाए । उनीसँगै १२ वर्षीय ज्ञान हेमरम पनि सप्तमीदेखि टोलीसँगै मेलाहरूमा नाच्दै हिँडे । टोलीमा उनका अभिभावक कोही छैनन् । तर, गाउँकै टोली भएकाले नाच्न हिँडेको उनले बताए ।यस वर्ष दसैं मेलामा जिल्लाका ६० बढी सन्थाल नाच टोलीले विभिन्न मेलामा नृत्य प्रस्तुत गरे । ती सबै टोलीमा ५ देखि १५ जनासम्म १३ वर्षमुनिका बालकहरू थिए । यिनीहरूलाई अहिलेदेखि नै आफ्नो जातिको नाच सिकाउँदै गरेका हौं, खजुरगाछी सन्थाल नाच टोलीका हरि मिस्त्रीले भने, हामीहरू पनि उहिले सानैमा नाच्न सिकेका थियौं । त्यसैले नाति पुस्तालाई पनि सानैदेखि तालिम दिन थालेका हौं । दसैं मेलामा नाचेर भेला भएको पुरस्कार रकम जातीय उत्थानमा खर्चिने गरेको ६० वर्षीय विक्लु हेमरमले बताए ।"
फुर्सदको सदुपयोग,"पोखरामा सन् २००५ बाट यो प्रतियोगिता सुरु भएको हो । हालसम्म झन्डै छ सय जनाले यो प्रतियोगितामा भाग लिइसकेको फाउन्डेसनका संस्थापक राजेश जोशीले बताए । पहिला स्टेज पर्फमेन्स मात्र हुने गरेको भए पनि अहिले अन्य विविध ट्रेनिङलाई समेट्दा आकर्षण बढेको जोशीको भनाइ छ । तालिम क्रममा प्रस्ट रूपमा उत्तर दिन सक्ने, आफ्नो कुरा खुलस्त भन्ने, स्मार्ट वाक, बडी ल्यांग्वेज, साथीभाइसँग मेलमिलाप गर्न, साथीहरूका राम्रा कुरा सिक्ने अवसर सहभागीले पाउनेछन् । गमला बनाउने, फूल बनाउने, कराते र योग सिक्ने अवसर पनि उनीहरूले पाउनेछन् । विभिन्न विधामा पोख्त प्रशिक्षकलाई बोलाएर उनीहरूलाई तालिम दिइने आयोजकले जनाए । तालिमपछि मंसिर ८ गते पोखरा सभागृह हलमा हुने कार्यक्रममार्फत सानो परी एन्ड सानो बाबु २०१८ छानिनेछ । फाइनलमा सबै सहभागीले आफ्नो प्रस्तुति राख्नेछन् ।"
पाण्डा संरक्षण चेतना,"रेड पाण्डा संरक्षणमा चेतना जगाउन जाजरकोटको कुशेगाउँपालिका सामुदायिक विद्यालयमा विभिन्न कार्यक्रम भएको छ । कार्यक्रममा जनता, सरस्वती, रिजापहाडे, भगवती र भेटुखाना माविका करिब दुई सय विद्यार्थीको सहभागी थिए । कार्यक्रममा विद्यार्थीलाई रेड पाण्डालगायतका वन्यजन्तुको परिचय, पारिस्थितिक र वैज्ञानिक महत्त्व बुझाइएको थियो । यसलाई गैरकानुनी रूपमा मार्ने, छोप्ने, घाइते बनाउने, अखेटापहार ओसारपसार, खरिद बिक्री, र गैरकानुनी क्रियाकलाप गर्दा हुने दण्डसजायहरूबारे पनि प्रस्ट पारिएको थियो । आफ्नै गाउँमा पाइने रेड पाण्डा संरक्षणमा बालबालिकालाई जिम्मेवार बनाउन यस्तो कार्यक्रम आयोजना गरिएको आयोजले जनाए । कार्यक्रममा प्रस्तुत गरिएका विषयवस्तुमा आधारित रहेर हाजिरीजवाफ कार्यक्रमसमेत सञ्चालन गरिएको थियो ।रेड पाण्डा के हो, कस्तो जनावर हो र यसको संरक्षण किन गर्नुपर्छ भन्ने थाहा भयो, जनता मावि, पैंकमा कक्षा १० मा अध्ययनरत बिन्दु सिहंले भनिन्, रेड पाण्डा जोगाउन गोठ र जंगलमा जाँदा बाबाआमाले अपनाउनुपर्ने सावधानीका विषयमामा पनि जानकारी पायौं । भगवती मावि भेटुखानामा कक्षा १० मै पढ्न्े दलबहादुर नेपालीले पनि अबदेखि पाण्डा संरक्षणमा सजग हुने बताए । कार्यक्रम प्रकृति संरक्षण अभियानको प्राविधिक सहयोगमा गरिएको हो ।  बद्री बराल"
राजुको फूलबारी,"राजु सधैँ उनकी दिदी सरितासित स्कुल जान्थे । स्कुलको अगाडि एउटा फराकिलो चउर थियो । बिहान स्कुल लाग्ने समयमा सबै विद्यार्थी त्यही चउरमा भेला भएर पीटी खेल्थे र प्रार्थना गर्थे । दिउँसो टिफिनमा कोही भकुण्डो खेल्थे, कोही लुकामारी खेल्थे । राजुको स्कुलको पछाडितिर एउटा फूलबारी थियो । त्यहाँ रंगीबिरंगी फूलहरू फुलेका थिए । राजुलाई त्यो फूलबारी असाध्यै राम्रो लाग्थ्यो । राजु फूललाई असाध्यै माया गर्थे । उनका साथीहरूले फूल टिप्न खोजे भने राजु उनीहरूलाई फूल टिप्नु हुँदैन भनेर सम्झाउँथे । राजुको घरमा पनि एउटा सानो फूलबारी थियो । उनका बुबालाई फूल खुबै मन पथ्र्यो । बिहान बेलुकी राजुका बुबा फूलबारीका झारपात टिपेर गोडमेल गर्नुहुन्थ्यो । बुबाले गरेको काम देखेर राजुलाई निकै रमाइलो लाग्थ्यो । गर्मीको छुट्टी थियो । एक दिन राजु पनि बुबासँगै फूलबारीमा गए । फूलबारीमा राजुले एउटा सानो झुसिल्कीरा देखे । त्यस झुसेलाई देखेर राजुलाई निकै डर लाग्यो । उनको आङ जुरुङ फुलेर आयो । झुसेलाई निक्कै भोक लागेको थियो । त्यो परबाट ढाड हल्लाउँदै आयो र नजिकैको गुलाबको कोपिलामा चढेर त्यसलाई कुटुकुटु टोक्न थाल्यो । त्यसले टाउकामा दाँत गाडेपछि कोपिलालाई नरमाइलो लाग्यो । राजुले त्यसलाई परतिर फाल्न एउटा दाउरो खोज्दै थिए, उनका कानमा एउटा मसिनु आवाज पर्यो । ए सानु झुसे ! कोपिलाले झुसिल्कीरालाई बोलाइरहेको थियो । के हो ? किन बोलाएको ? कोपिलालाई टोक्न दाँत तिखारिरहेको झुसेले टक्क रोकिएर सोध्यो । म सानो कोपिला हँु साथी, मलाई नटोक । म तिमीलाई भोलिपर्सि सिङ्गै फूलबारी दिन्छु, कोपिलाले नरम स्वरमा भन्यो । त्यो सुनेर झुसेको मनमा दया पलाएर आयो । त्यसपछि उसले कोपिलालाई टोकेन । त्यो झुसे फेरि ढाड हल्लाउँदै अर्कैतिर लाग्यो । राजुले त्यो झुसेको चालामाला हेरिरहेका थिए । झुसे अलिकति पर पर्खालको छेउमा पुगेपछि त्यसले निगालाका कलिला टुसा देख्यो । निगालाका कल्कलाउँदा टुसा जमिनमुनिबाट भर्खरै बाहिरतिर निस्केका थिए । ती टुसा देखेपछि झुसेको जिब्रोमा पानी भरिएर आयो । झुसे ढाड हल्लाउँदै मच्चिएर त्यतै गयो र टुसाका टुप्पा कुटुकुटु टोक्न थाल्यो । त्यो देखेर राजुलाई फेरि दया लागेर आयो । त्यसलाई पन्छाउन राजुले एउटा छेस्को खोज्दै थिए, उनका कानमा फेरि एउटा आवाज गुन्जियो । ए झुसे भाइ, हामीलाई नटोक । हामी तिमीजस्तै साना टुसा हौँ । हामी बढेपछि तिमीलाई घर दिन्छौँ, टुसाहरू यसो भन्दै थिए । झुसेको मनमा फेरि पनि दया पलाएर आयो । त्यसपछि झुसेले ती टुसालाई टोकेन र ऊ त्यहाँबाट हिँडयो । त्यो देखेर राजुलाई असाध्यै रमाइलो लागेर आयो । भोलिपल्ट राजु फेरि फूलबारीमा गए । झलमल्ल घाम लागेका थिए । घामका न्याना किरणले छुँदा झुसेको जिउ पनि तातो भयो र त्यो ब्युँझियो । त्यसपछि भने त्यो तिनछक पर्यो । ब्युँझँदा झुसेको शरीर एउटा राम्रो पुतलीमा फेरिएको थियो । त्यसले बिस्तारै त्यसका छिरबिरे पखेटा हल्लाउँदै यताउता हेर्यो । फूलबारीका गुलाबका साना कोपिलाहरू फक्रेर राम्रा, ठुला थुँगामा रूपान्तरण भएका थिए । फूलबारीबाट मगमग बास्ना आइरहेको थियो र त्यहाँ वरपरको वातावरण नै सुगन्धित भएको थियो । राजुका कानमा फेरि एउटा आवाज गुन्जियो, ए सानु पुतली, आऊ मेरो शिरमा बस र मलाई म्वाई खाऊ । फक्रेका गुलाबका थुँगा यसो भन्दै थिए । पुतलीमा फेरिएको सानु झुसे त्यसका रंगीबिरंगी पखेटा फिँजाउँदै उडेर गयो र एउटा गुलाबको फूलमाथि थपक्क बस्यो । ढकमक्क फुलेको सुन्दर फूलबारी देखेर त्यसको मन धेरै रमायो । उडेर फूलको एउटा थुँगादेखि अर्को थुँगामा जाँदा त्यसले पहिले देखेका टुसाहरू कता होलान् भनेर हेर्यो । बारको छेउमा भएका सबै टुसाहरू हलक्क बढेर साना निगाला भइसकेका थिए । ए सानु पुतली ! राजुका कानमा फेरि अर्को आवाज पर्यो । त्यो आवाज निगालाको झ्याङबाट आइरहेको थियो । के भनेको सानु फुच्चे ? पुतलीले पनि पहिलेको कुरा सम्झेर त्यसरी नै सोध्यो । घाम पानीबाट ओत लाग्न आऊ, मेरा हाँगाबिँगा काट र एउटा सानु घर बनाऊ, निगालाले मुसुक्क हाँसेर भन्यो । त्यसका कुरा सुनेपछि पुतली पनि फूलबुट्टे पखेटा फिँजाउँदै उडेर त्यतै गयो र त्यसका हाँगा काटेर सानु घर बनायो । त्यस दिनदेखि पुतलीको बास फूलबारीमा नै भयो । पुतली दिनभरि फूलको एउटा थुँगादेखि अर्को थुँगासम्म उड्दै जान्थ्यो र तिनीहरूको रस पिउँथ्यो । रात परेपछि फूलबारीको छेउमै रहेको घरमा बास बस्थ्यो । यो सबै देखेर राजुलाई पनि खुब रमाइलो लाग्यो ।"

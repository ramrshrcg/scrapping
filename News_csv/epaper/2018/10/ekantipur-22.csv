शीर्षक,विवरण
निर्मला हत्या प्रकरण: विष्ट र भट्ट बर्खास्त प्रक्रियामा,गत साउन १० मा बलात्कारपछि हत्या गरिएकी निर्मलाको शव भोलिपल्ट फेला परेको थियो ।
१० राजदूत छिट्टै,राणा कांग्रेस सभापति शेरबहादुर देउवाकी सासू हुन् भने ढकाल म्यानपावर व्यवसायी हुन् । सासूलाई फिर्ता नबोलाउन देउवाले प्रधानमन्त्री ओलीसँग आफैंले आग्रह गरेको र कन्फ्लिक्ट अफ इन्ट्रेस्ट हुने गरी नियुक्त भएकी पराजुली प्रधानमन्त्री ओलीसँग राम्रो सम्बन्ध बनाउन सफल भएकीले उनीहरूको पद भने थामिन सक्ने स्रोतको दाबी छ ।
"पार्क पसे ढिकी, जाँतो र कोल","१० वर्ष अघिसम्म घरघरमा रहेको ढिकीमै कुटेको चामलको भात खान्थ्यौं, गोरखा नगरपालिका १२ दसकिलोकी ६० वर्षीया ज्ञानुमाया आचार्यले सुनाइन्, अहिलेका मानिस बरु घण्टौं मिलमा पालो कुरेर चामल कुट्छन् । आफूहरूले ढिकी, जाँतो, कोलको प्रयोग गरेको सुनाउँदा पछिल्लो पुस्ताका बालबालिकाले अचम्म मान्ने गरेको उनले बताइन् । घरघरमा हुने ढिकी, जाँतो लोप हुने अवस्थामा पुगेका थिए, धन्न पार्कमै भए पनि देख्न पाउँदा खुसी लाग्यो, आचार्यले भनिन् ।"
"चालक निदाउँदा बस पल्टियो, ६ को मृत्यु",लु१ख ८४५४ नम्बरको बसका चालक निदाएकाले राजमार्गबाट पल्टिएर दुर्घटना भएको ट्राफिक प्रहरी कार्यालयका पदम बडुले जनाए । घाइतेको चितवनस्थित पुरानो मेडिकल कलेजमा उपचार भइरहेको छ ।
नक्कली नोट छाप्ने मेसिनसहित ५ पक्राउ,"प्रहरीले पैसा छाप्न प्रयोग हुने दुई बन्डल पेपर, कैंची, लालीगुराँस अंकित रबर छाप र नक्कली नोट बरामद गरेको छ । परिसरका डीएसपी मोहनकुमार थापाका अनुसार यो गिरोहले हजार रुपैयाँको नक्कली नोट मात्रै छापिरहेको थियो । चाडबाडमा सजिलो हुने ठानी उनीहरूले सक्कलीमा नक्कली नोट मिसाएर रेस्टुरेन्ट र किराना पसलमा कारोबार गरेको पाइएको छ ।"
ऋण तिर्न खोजे लिलामी नगर्नू,"प्रक्रियाविपरीत ऋणीको परिवार सदस्यको सम्पत्ति लिलामी गर्न नमिल्ने भन्दै सर्वोच्चले एकाघरको श्रीमतीका नामको जग्गा लिलाम गरे पनि प्रक्रिया पूरा हुनुपर्ने व्याख्या गरेको हो । फैसलामा भनिएको छ, ऋणीले आफूले तिर्नुपर्ने रकम लिलामी हुनुभन्दा पहिले नै अदालतमा धरौटी राखेको देखिएकाले पुनरावेदन अदालतको फैसला अन्यथा देखिएन ।"
वनको कार्यक्षेत्र खुम्चियो,"एक्यापले तोकेको शुल्क संरक्षण क्षेत्र व्यवस्थापन समितिलाई तिरेपछि जोसुकैले नार्फूूबाहेकका गाउँपालिकाका खर्कमा एकदेखि डेढ महिना यार्चा संकलन गर्न पाउँछन् । नार्फूमा भने संकलकले ३५ हजार रुपैयाँ बुझाउनुपर्छ । यो गाउँपालिकाभित्रका खर्कमा मनाङीले मात्र संकलन छुट पाउँछन् । २०६७ मा गोरखाको केरौंजाबाट नारमा यार्चा संकलन गर्न आएका सात जनाको हत्यापछि अन्य जिल्लाकालाई प्रतिबन्ध लगाइएको हो । एक्याप मनाङअन्तर्गत ११ वटा व्यवस्थापन समिति छन् । तिरुवाका अनुसार मनाङका विभिन्न खर्कमा संकलित यार्चा चारवटा नाकाबाट बाहिरिन्छ । सबभन्दा बढी चामे, धारापानी, बेंसीसहर हुँदै काठमाडौं निकासी हुन्छ भने धारापानी, लार्केपास, गोरखाको सामागाउँ हुँदै तिब्बत पनि पुर्याइन्छ । यस्तै, थोरङपास, जोमसोम, कोरला नाका हँुदै तिब्बत र हेलिकप्टरबाट सिधै काठमाडौंसम्म पनि निकासी हुने गरेको छ ।"
दुबईमा रामसार सम्मेलन सुरु,"रामसारमा नेपालका १० स्थान सूचीकृत छन् । दुई वर्षअघि पोखराको फेवा, बेगनास, रूपालगायत ९ वटा ताल सूचीकृत भएका छन् । यसअघि रसुवाको गोसाइँकुण्ड, चितवनको बिसहजारी, कैलालीको घोडाघोडी, सोलुखुम्बुको गोक्यो, कपिलवस्तुको जगदीशपुर, इलामको माईपोखरी, मुगुको रारा र डोल्पाको फोक्सुन्डो ताल रामसारमा सूचीकृत थिए । नेपालमा यिनले ६० हजार ५ सय ६१ हेक्टर जमिन ओगटेका छन् । एक सय ७० देश यसका सदस्य छन् । ती देशका २ हजार ३ सय ३१ स्थान रामसारमा सूचीकृत छन् । यिनले करिब २५ करोड हेक्टर जमिन ओगटेका छन् । बेलायतका सबैभन्दा बढी स्थान सूचीकृत छन् । सम्मेलनमा विश्वभर भएका सिमसारको संरक्षणमा देखा परेका चुनौती, तिनको उपादेयता र दिगो संरक्षणबारे छलफल भइरहेको छ । जीविकोपार्जनका कार्यक्रम अघि बढाउन, पर्यापर्यटन प्रवद्र्धन, वन्यजन्तु र चराचुरुंगी संरक्षणका लागि सिमसारले महत्त्वपूर्ण भूमिका खेलेका छन् ।"
विशेष शिक्षामा सुविधा माग,"सरकारले हालै जारी गरेको अनिवार्य तथा नि:शुल्क शिक्षासम्बन्धी ऐन, २०७५ मा अपांगता तथा दलित नागरिकको विशेष अधिकारबारे उल्लेख छ । ऐनको परिच्छेद७ (३३) मा दृष्टिविहीन नागरिकलाई ब्रेललिपि र बौद्धिक अपांगता भएकालाई सांकेतिक भाषाका माध्यमबाट तोकिएबमोजिम नि:शुल्क शिक्षा पाउने अधिकार हुने उल्लेख छ । अपांगता भएका तथा विपन्न दलित नागरिकलाई शिक्षा प्राप्त गर्ने सम्बन्धमा यस ऐनमा लेखिएका अधिकारका अतिरिक्त प्रचलित कानुनबमोजिम थप विशेष अधिकार प्राप्त हुनेछ भनिएको छ । ऐनमा विशेष शिक्षा शिक्षक तथा कर्मचारीबारे भने उल्लेख छैन । नेपाल सरकार, प्रदेश सरकार वा स्थानीय तहले सुविधासम्पन्न नमुना विद्यालय वा विशिष्टीकृत विद्यालय वा घुम्ती विद्यालय वा यस्तै अन्य विशेष प्रकारको विद्यालय स्थापना र सञ्चालन गर्न सक्नेछ, ऐनमा भनिएको छ, यस ऐनको प्रयोजनका लागि प्रत्येक स्थानीय तहले आफ्नो क्षेत्रभित्रका मातृभाषी, दलित, अपांगता भएका र आर्थिक रूपले विपन्न व्यक्तिको विवरण अद्यावधिक गरी राख्नुपर्नेछ ।"
अस्पतालमै दसैं,"महाराजगन्जस्थित शिक्षण अस्पताल (टिचिङमा) मा उपचाररत धेरै बिरामी घर जान पाएनन् । अस्पतालका वरिष्ठ मेडिकल रेकर्ड अफिसर कुमार केसी भन्छन्, घरमा राख्दा झनै जोखिम हुने बिरामीलाई घर पठाउन सकेनौं, उनीहरूलाई स्वास्थ्यकर्मीकै सहयोग चाहिन्छ । कात्तिक २ गतेसम्म टिचिङमा २ सय ४७ बिरामी भर्ना भएका थिए । टेकुस्थित शुक्रराज ट्रपिकल तथा सरुवा रोग अस्पतालमा १५ जना बिरामी घर जान पाएनन् । सर्पले टोकेर रगत पातलो भएका, एचआईभी संक्रमित, भर्खरै क्षयरोगको औषधि सुरु गरेका र टाढाबाट रेफर भएर आएका बिरामीलाई घर पठाउन नमिल्ने अस्पतालका प्रवक्ता डा अनुप बास्तोलाले बताए । उनले भने, यस्ता बिरामीलाई चोटपटक लागेमा रगत रोकिँदैन, निरन्तर रगत बगेर ज्यानै जोखिममा पर्ने हुँदा डिस्चार्ज गर्न सकेनौं ।"
अस्ट्रेलियामा नेपाली विद्यार्थीलाई अवार्ड,"यहाँका सबै विश्वविद्यालयमा अध्ययनरत विदेशी विद्यार्थीमध्ये उत्कृष्टलाई दिइने इन्टरनेसनल स्टुडेन्ट अफ द इयर अवार्ड र विद्यावारिधि गरिरहेका विद्यार्थीलाई अनुसन्धानका आधारमा दिइने एकेडेमिक एक्सिलेन्स : पोस्टग्राजुएट रिसर्च अवार्ड कँडेलले जितेका हुन् । कँडेललाई व्यापार, लगानी तथा पर्यटनमन्त्री डेभिड रिज्वेले एक कार्यक्रममा अवार्ड तथा प्रमाणपत्र प्रदान गरे । बाग्लुङ, गल्कोटका कँडेल आँखामा लाग्ने रोगले मानिसको जीवनमा पार्ने प्रभावबारे अध्ययन गर्न ४ वर्षअघि अस्ट्रेलिया आएका थिए ।"
२४ वर्षपछि पायो जात्रा,"भक्तपुर र काठमाडौंमा पनि मनाइयोविजयादशमीको मध्यरातमा भक्तपुर तलेजुको पाय:द्यो (खड्ग देव) जात्रा मनाइएको छ । तलेजु भवानीको साक्षात् रूप मानिने पाय:द्योलाई रातो कपडाले बेरेर युद्ध कवच पहिर्याई यो जात्रा मनाइन्छ । दशमी राति तलेजु आगम मन्दिरको खँ कुथि कोठाबाट विधिपूर्वक पूजा गरिएका बलिपात्र र शस्त्रअस्त्रसहित तलेजुको प्रतिरूप पाय: द्योलाई तलेजुका मूल आचाजु, पुरोहितले राजोपाध्यायलाई हस्तान्तरण गरेपछि जात्रा सुरु हुने तलेजुका मूल नाइके नरेन्द्रप्रसाद जोशीले बताए । तलेजुमा राजोपाध्यायले पाय:द्योलाई आफ्ना काँधमा बोकेर तलेजु मूलचोकबाट बेको चोक पुगेपछि सर्वसाधारणका लागि पूजा र दर्शन गर्न दिने परम्परा छ । काठमाडौं हनुमान ढोका दरबार र असन बाकु ननी:लगायत टोलबाट पनि पायो जात्रा निकालियो ।"
दुर्गामूर्ति विसर्जन गर्न लैजाँदा तनाव,कफर्युकै बीच आइतबार साँझ ७ बजेतिर मूर्ति विसर्जन गरिएको छ । ढुंगा प्रहार गरिएकै बाटोबाट मूर्ति बजार परिक्रमा गराई सुरई खोलामा विसर्जन गरिएको हो । मूर्ति बजार परिक्रमा गराउन १ घण्टाभन्दा बढी लागेको थियो ।
नारायणगढमुग्लिन सडक भासियो,साढे पाँच मिटर मात्रै चौडा ३६ किलो मिटर लम्बाइको यो सडकलाई तीन वर्ष लगाएर एसियाली मापदण्ड अनुरूपको दुई लेनको फराकिलो बनाउने काम हालै मात्रै सकिएको हो । दिनहुँ १० हजार गाडी ओहोरदोहोर गर्ने यो सडकमा निर्माण कार्य भइरहँदा यात्रुहरू घण्टौं जाम हुने समस्याबाट आजित थिए । अहिले पनि सानो समस्या आए वा पहिरो खसे जामको समस्या सुरु भइहाल्छ ।
दोलखामा खड्गजात्रा,"जात्राको अर्को रोचक पक्ष पहिरन पनि हो । सेता पोसाक, फेटा र पटुका लगाइएको हुन्छ । शीरमा जमराका मालाले सजिएको हुन्छ । त्यस्तो भेषका लडाकुहरूले राजकुल, श्यामसुन्दर, नक्छे र टसिचा टोलमा युद्ध लडेको अभिनय गर्छन् । गम्भीरखर्कमा पुगेर थप शक्ति जुटाउँछन् अर्थात् त्यसमा नयाँ लडाकुहरू थपिन्छन् । रास्नी पुगेपछि लडाकुहरू फरक दृश्यमा नाच्छन् ।"
गाउँमा स्वास्थ्य भवन,रामेछाप र ओखलढुंगाको सीमावर्ती व्यापारिक केन्द्र साँघुटारमा स्थानीय अतिरिक्त ओखलढुंगाका पश्चिमी क्षेत्रका बासिन्दाले उपचार सुविधा लिने गरेका छन् । व्यापारिक केन्द्रसमेत भएको र बाह्रै महिना सवारी साधन सञ्चालन हुने भएकाले आसपासका अन्य स्वास्थ्य चौकीको भन्दा साँघुटारमा बिरामीको चाप उच्च रहेको जिल्ला स्वास्थ्य कार्यालयले जनाएको छ । भूकम्पले स्वास्थ्य चौकी भवनमा क्षति पुगेपछि युनिसेफले स्थायी प्रकृतिको भवन निर्माण गरेको थियो ।
१०८ वर्षीयको हातबाट टीका,"राणाकाल,पञ्चायत र गणतन्त्र सवै देखियो र फरक पनि पर्दै गएको उनको अनुभव छ । यस्तो बाटोघाटो, मोबाइल र स्कुल बनेका छन् । बाँचेपछि धेरै देखिँदोरहेछ उनले भने । अझै पनि बाँच्न रहर बोकेका हरिलाल काल नआएसम्म मर्न कहाँ पाइन्छर भन्छन् । १९९० सालको भूकम्प आउँदा रूखमा चढेर घाँस काट्दै थिए । २०७२ सालको भूकम्पमा घरभित्र थिए । बेसरी हल्लायो तर घर भत्केन । भत्केको भए किचेर मरिन्थ्यो होला । ढुंगामाटाको गाह्रो भएको जस्तापाताले छाएको उनको घर छ । यो घर बनाएको ५ दशक वितिसकेको छ तर भत्केन । उनलाई अरू नेता र राजाको नाम थाहा छैन, थाहा भएको भए पनि बिर्सिसके तर मनमोहन अधिकारीको नाम उनलाई कन्ठै छ । अधिकारीले नै वृद्ध भत्ता दिएकाले अहिलेसम्म सम्झना छ, उनले भने ।"
क्यान्सर रोगीलाई उपचारमा राहत,"योबापत ५२ लाख ३ हजार रुपैयाँ खर्च हुने गरेको छ । यसका साथै अस्पताल आफंैले गर्ने आम्दानीबाट बिरामीलाई सुविधा दिने गरेको छ । क्यान्सर सेवा समाज नामको संस्थाले गर्ने सिफारिसका आधारमा अस्पतालले गत आवमा ३१ लाख ७९ हजार ५५३ रुपैयाँ बराबरको सेवा उपलब्ध गराएको कार्यकारी निर्देशक डा आचार्यले जानकारी दिए । सबै प्रकारका गरेर अस्पतालले ९६ करोड ३३ लाख १५ हजार ५०५ रुपैयाँ बराबरको नि:शुल्क सेवा सुविधा उपलब्ध गराएको छ । भरतपुरको क्यान्सर अस्पतालले उपचारका लागि आउने देशका कुल क्यान्सर रोगीमध्ये ५० देखि ६० प्रतिशतलाई सेवा दिएको कार्यकारी निर्देशक डा आचार्य बताउँछन् । सरकारी अस्पतालमा सेवा केही सस्तो छ । तर निजीमा महँगो छ ।क्यान्सर सेवा समाजका अध्यक्ष चीजकुमार मास्के भन्छन्, निजीमा उपचार गराउन जाँदा सानो खर्चले भेट्दैन । सरकारी अस्पतालमा केही सुलभ र सुविधा पनि होला तर भएको छुट र सुविधा पनि पर्याप्त अझै छैन । उपचारबाट निकै हुने क्यान्सरलाई सरकारी अनुदान बढाउन उनले अपिल गरे ।"
साप्सुखोलाबाट ७ मेगावाट,जिल्लाका दस स्थानीय तहमा सानाठूला गरी डेढ दर्जन बढी साना हाइड्रोपावर सञ्चालनमा छन् । तत्कालीन जिल्ला विकास समितिले आर्थिक वर्ष २०६३०६४ मा पाँच वर्षभित्र जिल्लालाई लोडसेडिङमुक्त बनाउने योजना बनाएको थियो ।
जनप्रतिनिधिविरुद्ध प्रदर्शन,"राजर्षि जनक उच्चमाविका प्रधानाचार्य वीरेन्द्र यादवले विद्यालयको कम्पाउन्ड वाल तथा कक्षा कोठाको पर्खालसमेत भत्काएकाले विद्यार्थीलाई अध्ययनअध्यापन गराउन कठिन भएको बताए । सडक छेउको विद्यालय हो । सडकमा गाडीको चाप हुन्छ । बजारमा होहल्ला भइरहन्छ । विद्यार्थीको पठनपाठन प्रभावित भएको छ, प्रअ यादवले भने । वडाध्यक्षले भने विद्यालय प्रशासनले सडक मिचेर भवन बनाएकाले गाउँको वातावरण बिग्रेको आरोप लगाए । राजर्षि जनक उमावि निर्माणका लागि आफ्नै पूर्वजहरूले नै जग्गा उपलब्ध गराएको उल्लेख गर्दै महासेठले विद्यालय भवनसँगै केही आफन्तको घरजग्गा जोगाउन प्रअ पनि लागि परेको बताए ।"
दाउन्ने सडकमा दिउँसै बत्ती,धुलैधुलोका कारण दिउँसै बत्ती बाल्नुपर्ने अवस्था रहेको जिल्ला प्रहरीको भनाइ छ । मोडमा धूलोले दुर्घटना बढ्ने जोखिम उत्तिकै छ ।
बंगलादेशमा चिनाउँदै नेपाली,"नेपालमा पाइने खान्की यहीं पाउँदा खुसी लाग्यो, उनले भने, बंगलादेशको खान्कीभन्दा नेपालको खान्की फरक छ । यहींको स्वाद जिब्रोमा लागिसकेकाले नेपाली स्वाद लिन भने अलि गाह्रो हुँदो रहेछ । उनले भने । भूमिज थिएटरका अध्यक्ष एवं बंगलादेशी नाटकका निर्देशक सोरकार हैदरका अनुसार नेपालको ढाकाटोपीदेखि घुम्नलायक ठाउँको प्रदर्शन, खान्की, चिया लगायतले अन्तर्राष्ट्रिय नाटकको स्वभाव बढेको बताए । नेपाल नै नगई हामीले बंगलादेशमै नेपाली स्वाद चाख्न पायौं । नेपालीसँग रम्न पायौं, खुसी हुँदै उनले भने । नाटक नोगेडी टोलीबाट पाएको ढाकाटोपी र नेपाली नोटलाई संगालेर राख्ने उनले बताए ।"
वेदना र विद्रोहका सुसेली विमोचन,पूर्वप्राज्ञ अमर गिरीले शर्माको पुस्तक वेदनाको उत्कृष्ट प्रस्तुति रहेको बताए । व्यक्तिगत विरहलाई पनि सार्वजनिक रूप दिन पुस्तक सफल भएको उनले बताए । लेखक शर्माले मानसिक रोगबाट लामो समयदेखि थलिएकी जीवनसंगिनीको स्याहारका क्रममा कोरिएका भावनालाई पुस्तकको रूप दिएको बताए ।
छानबिनको छेउ,"यो घटनाले हाम्रो प्रहरीको योग्यताको ऐना देखाइरहेको छ । राज्य प्रणालीको परीक्षा लिइरहेको छ । यसमा अनुत्तीर्ण हुने छुट कसैलाई छैन । अबको अनुसन्धानमा कुनै छिद्र नछोडी यथाशीघ्र दोषी पत्ता लगाउनैपर्छ । यो जिम्मेवारी नेपाल प्रहरीको हो । उसलाई सघाउने कर्तव्य राज्यका अरू निकायको । अपराधी कानुनको कठघरामा उभिएको दिन मात्रै निर्मलाको आत्माले शान्ति पाउँछ । उनका बाबुआमाले न्यायको अनुभूति गर्छन् । र, आम नागरिकले कानुनी राज्यप्रति विश्वास गर्छन् । यति गरे पो सरकार, नत्र बेकार ।"
दुरभिसन्धि : हिन्दुत्व र साम्यवाद,:
भद्रकालीमा भद्रगोल,"यसपालि महानवमीको दिन भद्रकालीमा ट्राफिक प्रहरीले गरेको ड्युटी उदेकलाग्दो थियो । कुनै सर्वसाधारण नागरिकका सवारी साधन पार्किङ गर्न दिइएको थिएन । अत्यन्तै कठोर बनेर ट्राफिक प्रहरी ड्युटी गर्दै थिए, मानौं स्वयम् भगवान यो लोकमा आउँदैछन् । महानवमीका दिन भद्रकाली, तलेजु भवानी, शोभाभगवती नपुग्ने काठमाडौंवासी कमै होलान् । अति विशिष्ट मानिएकाहरूले सर्वसाधारण नागरिकले पनि सहज ढंगले मन्दिरमा दर्शन गरुन् भन्ने हेक्का राख्नु पर्दैन ? राष्ट्रपति लगायत अति विशिष्ट भनिएकाहरूको उपस्थितिका लागि आम मानिसले सार्वजनिक स्थानदेखि देवालयसम्म किन खाली गरिदिनुपर्ने ? रामकृष्ण बराल, जोरपाटी २, काठमाडौं"
केन्द्रप्रदेश किचलो,"कहिले कर्मचारी अभाव सुनिन्छ । केन्द्र सरकारले चाहने हो भने तिनलाई व्यवस्थापन गर्न कठिन छैन । प्रदेश र स्थानीय तहमा जानेलाई केही सुविधा दिनुपर्छ । घरपायक तथा भोलिका दिन सरुवाबढुवामा उचित मापदण्ड बनाइदिनुपर्छ । अधिकृत तहभन्दा मुनि आवश्यकता अनुसार स्थानीय तहमा स्थानीय तहकै अस्थायी कर्मचारी लिएर केही समय वा दरबन्दी मिलान नभएसम्म वा लोकसेवाले नपठाएसम्म व्यवस्था गरे धेरै समस्या समाधान हुन्छ । अझै केन्द्र तथा जिल्ला तहमा कर्मचारी थुप्रेका छन्, ती तल्लो तहमा जान तयार छैनन् वा आनाकानी तथा अनेक बहाना र शक्तिको आडमा पूर्ववत रहेका होलान् । तिनीहरूलाई जाने वातावरण बनाउनुपर्छ । विकास र समृद्धि कसरी हुन्छ भन्नेभन्दा कसो गर्दा किचलो हुन्छ र जुँगाको लडाइँ गरेर अरूभन्दा फरक देखाउने ध्याउन्नमै छन्, अधिकांश प्रदेश । यस्तो प्रवृत्तिले बढावा पाउनु हँुदैन । श्रीकृष्ण राजवंशी, सुनकोसी३, सिन्धुली"
मुर्झाएको प्रतिपक्षी,"सरकारको गुण र दोषको आधारमा समर्थन वा आलोचना गर्नु प्रतिपक्षीको दायित्व हो । सरकार पक्षको हाराहारीमा जनमत आफ्नो पनि छ भन्ने हेक्का नगरी कांग्रेस मुर्झाएको छ । सरकार भने स्वेच्छाचारी बन्दै गएको छ । शिक्षा, स्वास्थ्यजस्ता जनताका आधारभूत अवश्यकतामा क्षेत्रमा बेथिति व्यापक छ । कांग्रेस भने रानो हराएको माहुरीजस्तै रनभुल्ल छ । यस्तो प्रतिपक्षी हुनु र नहुनुमा तात्त्विक भिन्नता छैन । बरु सत्तापक्षकै वरिष्ठ नेता माधव नेपाल, झलनाथ खनाल लगायतले प्रतिपक्षको भूमिका निर्वाह गरिरहेका छन् । कुसुम न्यौपाने,मध्यबिन्दु ११, नवलपुर"
दक्षिणाले आशीर्वाद फिक्का,"घटस्थापनाका दिन सुरु भएर दशमीको दिनसम्म मनाइने हिन्दुहरूको महान चाड बडादसंैको आफ्नै महत्त्व छ । बडादसंैको मुख्य दिन दसमी आफूभन्दा मान्यजन र ठूलाबडाका हातबाट टीका र आशिर्वाद ग्रहण गरेपछि दसंै सिध्दिने भए पनि कोजागत पूर्णिामाको दिनसम्म टीका लगाउने परम्परा छ । सत्ययुगमा असत्यमाथि सत्यले जित हासिल गरेको किंवदन्तीका आधारमा दसंैपर्व मनाउने गरिएको छ । राक्षसको रगत पृथ्वीमा पर्दा सबैतिर राक्षसको जन्म हुने भएकोले माता नवदुर्गा भवानीले राक्षसको रगत भुइँमा पर्न नदिई पिएको आधारमा शक्तिपीठ एवं दुर्गा भवानीको मन्दिरमा खसी, बोका, राँगा, कुखुरा र हाँस लगायत निर्दोष पशुपन्छीको बलि दिने गलत परम्परा छ । यसले विकृतितर्फ डोर्याइरहेको छ । मानवको खुसीका लागि निर्दोष पशुको हत्या गर भनेर कुनै पनि धर्मग्रन्थमा उल्लेख गरेको पाइँदैन । मानिसले आफ्नो स्वार्थपूर्तिका लागि गलत व्याख्या गरेर निर्दोष पशुलाई बलि दिइएको हो । मानिस मांसाहारी प्राणी हुँदै होइन । मांसाहारी प्राणीका नङ्ग्रा हुन्छन्, दाह्रा हुन्छन्, तर मानिसको नङ हुन्छ, दाँत हुन्छ । मांसाहारी प्राणीले राति आँखा देख्छ । सत्ययुगका घटनाहरूको सकारात्मक व्याख्या गर्दै बडादसंैका राम्रा पक्षहरूलाई अँगाल्दै र खराब पक्षलाई छाड्दै जानुपर्छ । पुरुषोत्तम घोरासैनी, बालाजु १६, काठमाडौं"
गयो दसैं,"आयो दसैं गयो दसैं, कस्तोकस्तो भयो दसैंढोल बजाई आयो दसैं, ऋण बोकाई गयो दसैंगाउँभरिका, टोलभरिका बाख्रा पाठा चपाएरबल्ल दसैं बिदा भयो, हत्या हिंसा गराएरआयो दसैं भन्दै मान्छे खुँडा तरबार बोकी हिँडेपशुपन्छी तर्साएर यिनका गर्धन तोडी हिँंडेदैलो, भण्डार, मठ, मन्दिर रगतैका आहाल भएपीडा रोदन व्यर्थ भयो निर्दोषहरू बेहाल भएयही रीतले वर्षैपिच्छे गाउँटोलमा आउँछ दसैंमानवता बिर्को लगाई दानवता ल्याउँछ दसैं । कृष्ण कुम्पुरे, धादिङ"
वृत्तिविकासमा स्वेच्छाचारिता,"जनतालाई साँच्चिकै सुरक्षाको प्रत्याभूति दिलाउने हो भने राज्यले प्रहरी ऐनमा रहेको वृतिविकासको प्रावधानमा संशोधन गरी वैज्ञानिक, निष्पक्ष, पारदर्शी र यथार्थपरक बनाउनुपर्छ । शक्तिकेन्द्रहरूमा धाउनुको साटो योग्यता, इमानदारिता र मिहेनतको बलमा मात्र वृतिविकास सम्भव हुन्छ भन्ने सुनिश्चितता तथा भरोसा प्रहरी ऐनले गर्नुपर्छ, तबमात्र प्रहरी जनमुखी हुन्छ । लेखक नेपाल प्रहरीका अवकाशप्राप्त एआईजी हुन् ।"
समृद्धिको साँघुरो संकथन,:
फाइट ब्याक समाधान होइन,"आफ्ना सन्तानप्रति अति विश्वास गर्नुको सट्टा उमेर बढ्दै जाँदाको शारीरिक र मानसिक विकासका क्रममा हुने परिवर्तनप्रति अभिभावक चनाखो र सचेत हुन जरुरी छ । यौन हिंसा निराकरणका लागि महिलालाई आत्मरक्षा तालिम दिनु भनेको टाउको दुख्दा पेटको अपरेसन गरे जस्तै हो । छोरीलाई आत्मरक्षा तालिम होइन, छोरालाई नारीप्रति हेर्ने दृष्टिकोण बदल्न अभिप्रेरित गरौँ ।"
स्काइलक्ड नेपाल !,"अबको बाटो भारतलाई चिढाएर आफूखुसी गर्छु भनी बढ्न खोज्दा झन् समस्या बल्झिन सक्छ । भारतलाई खुसी पारेरै अगाडि बढ्नु बुद्धिमानी हुनेछ । भारत चिढिन्छ भनी हामीले हाम्रा राष्ट्रिय स्वार्थका परियोजनालाई अघि बढाउन हिचकिच्याउन हुंँदैन, बरु अझ बढी उत्साह र जोशका साथ त्यस्ता परियोजनालाई गति दिनुपर्छ । देश समृद्ध भयो भने सानै भए पनि कसैले हेप्न सक्दैन । उदाहरण सिंगापुर, ब्रुनाई, अष्ट्रिया, स्वीट्जरल्यान्ड हुन् । नेपालले केही समय पर्खिनु मनासिव हुनेछ । यसबीच बिभिन्न तहबाट कूटनीतिक पहल निरन्तर जारी राख्नुपर्छ । आशा गरौं, एकदिन सच्चा मित्रको हैसियतले भारतीय पक्षले हाम्रा सबै बाधाअड्चन फुुकाइदिनेछ ।लेखक नेपाल नागरिक उड्डयन प्राधिकरणका पूर्वमहानिर्देशक हुन् ।"
म्हेनिङ उल्लास,"गायक तथा संस्कृतिकर्मी फूलकुमार बमजनका अनुसार तामाङ समुदायको यो निकै पुरानो मौलिक पर्व हो । खासगरी बोन परम्परा अनुसार तत्कालीन कृषि प्रणाली र प्रकृतिसँग जोडिएको पर्व भए पनि बौद्धमार्गी तामाङहरूले पनि म्हेनिङ मनाउँछन् । तामाङ समुदाय आठौं शताब्दीमा (पद्मसम्भवको समय) बोनबाट बौद्धमार्गी बन्ने प्रक्रिया सुरु भएको मानिन्छ । अहिले यो पर्व बोन र बौद्ध दुवै संस्कृतिबाट मिश्रित छ, सिन्धुली घरमा म्हेनिङ मनाएर फर्केका बमजनले भने, दसैंसँगै यो पर्व पर्ने भएकाले अहिले एकप्रकारको भ्रम चाहिँ पैदा भएको छ ।"
विविधतारहित दसैं गीत,"दसैंतिहारमाथि बनेका सबैजसो गीत एकैखाले सुनिए । अधिकांश गीत उस्तै लागे । यसपालि निस्किएका गीतहरूको बोल एउटै छ, दसैं आयो। यही भएर पनि दसैंका बेला पनि प्राय: पुरानै गीत बजेको सुनियो, सुनिरहिएको छ ।"
सर्जकको दसैं,हरेक वर्ष दसैंमा (अमेरिकाबाट) मुलुक फिर्छु । यसपटक मदन पुरस्कारले पनि व्यस्त बनायो । यसबाहेक केही साहित्यिक कर्म गरें । आफ्नै पुराना कृतिहरू पुनर्पठन गरें । वेली कथा संग्रहको दोस्रो संस्करण आउँदै छ । यसको सम्पादनलाई समय दिइरहेकी छु ।
कवि योगेन्द्र सम्मानित,"प्रत्येक वर्ष लगातार आयोजना भइरहेको साहित्य सम्मेलनका अवसरमा यसपल्ट १५ लेखकले आफ्ना कविता, निबन्ध र कथा पनि प्रस्तुत गरेका थिए ।"
चक्रपथमा विद्युतीय सवारी: सरकारद्वारा अध्ययन सुरु,"हाल उपत्यकाका १५ रुटमा ७ सय १४ विद्युतीय सफा टेम्पो सञ्चालनमा छन । दिन प्रतिदिन उपत्यकाको वातावरण प्रदूषित हुंँदै गएको उल्लेख गर्दै प्रतिवेदनमा विद्युतीय सवारी साधन आवश्यक भएको उल्लेख छ । उपत्यकामा सवारी उत्सर्जनबाट ३८ प्रतिशत, मर्मत तथा सम्भार, ग्राभेल सडकबाट २५ प्रतिशत, कृषिबाट १८ प्रतिशत, इँटाभट्टाबाट ११ प्रतिशत, पशुपालन (चौपाया) बाट ३ प्रतिशत, अन्य उद्योगबाट ३ प्रतिशत, घरायसी फोहोर जल्दा १ प्रतिशत र अन्य १ प्रतिशत प्रदूषण उत्सर्जन हुने गरेको प्रतिवेदनले औंल्याएको छ । समितिले ३ वर्षअघि बुझाएको प्रतिवेदन अहिलेसम्म लागू भएको छैन । यातायात व्यवस्था विभागका महानिर्देशक लावण्य ढकालले विद्युतीय सवारी साधन चलाउनबारे छलफल भइरहेको जानकारी दिए । अध्ययन भइसकेको छ, उनले भने, अब अन्तिम निर्णय गर्न बाँकी छ ।"
२ प्रतिशतमा ऋण पाउने समय सकियो,०७२ वैशाखको विनासकारी भुकम्पले ठूलो मात्रामा जनधनको क्षति भएको थियो । मुलुकभर करिब ८ लाख घरपूर्ण रुपमा भत्किएका थिए । यसकारण पिडितको आवास निर्माणमा सहयोग पुर्याउने उद्देश्यले २ प्रतिशत ब्याजदरमा काठमाडौं उपत्यका भित्र २५ लाख र उपत्यका बाहिर १५ लाख रुपैयाँसम्म ऋण प्रदान गर्ने व्यवस्था राष्ट्र बैंकले ल्याएको थियो । पछि यो कार्यक्रमलाई सरकारले आफ्नो कार्यक्रममा समावेश गरेको थियो । यही कार्यक्रम तीन वर्षपछि सकिएको हो ।
चिनियाँ विश्वास जित्ने प्रयास,उक्त बैठकमा दुवै देशका ऊर्जा अधिकारीहरूले नेपाल र चीनबीच प्रस्ताव गरिएको रसुवागढीकेरुङ अन्तरदेशीय प्रसारण लाइनको विषयमा छलफल गरेका थिए । नेपालले ऊर्जा सहकार्यसम्बन्धी समझदारी बंगलादेशसँग पनि गरेको छ । समझदारी अनुसार दुवै देशबीच ऊर्जासम्बन्धी लगानी र व्यापारको छलफलका लागि संयन्त्र गठन प्रक्रिया समेत अघि बढेको छ । बंगलादेशले सन् २०४० सम्ममा नेपालबाट ९ हजार मेगावाट विद्युत् किन्ने योजना सार्वजनिक गर्दै संयुक्त लगानीमा जलविद्युत आयोजना बनाउन पनि प्रस्ताव गरेको छ ।
डलर साट्दै पहाडी छुर्पी,"छुर्पीको व्यापार२०४७ सालसम्म प्रतिकिलो एक सय रहेको मूल्य क्रमस: बृद्धि भएको हो । पहिला नेपालमा बनेको छुर्पी नेपाली बजारमा मात्रै खपत हुन्थ्यो । अहिले ओलाङचुङगोला, याङमा, लेलेपको खम्बाछेन, पापुङको तोक्पेगोला जस्ता चीनसँग नजिकका बस्तीमा बनेको छुर्पी तिब्बत जान थालेको छ । तिब्बतमा चांैरीलाई बोकाएर लान सकिने तर नेपालका सदरमुकामसम्म मान्छेले नै बोकेर लानुपर्ने भएकाले नेपाली बजारमा कम गएको हो ।"
निकुञ्ज प्रवेशको शुल्क बढ्यो,"अर्को सिजनदेखि लागू हुने भनेर शुल्क वृद्धि गरेको भए व्यवसायीलाई सहज हुने उनले बताए । वन मन्त्रालयले निर्णय गर्दा व्यवसायीलाई सहज होस् भनेर पनि शुल्क निर्धारण गरेको छ । पहिला बिनाभ्याटको शुल्क थियो । भ्याट लगाएर टीकट काट्दा खुद्रा पैसाको अफ्ठ्यारो हुने गर्दथ्यो । अहिले भ्याटसहितको शुल्क निर्धारण भएको छ, चितवन राष्ट्रिय निकुञ्जका साहायक संरक्षण अधिकृत रमेशकुमार यादवले भने ।"
कता हरायो २० क्वीन्टल मरिच ?,"पर्सा जिल्ला वीरगन्जका प्रहरी उपरीक्षक रेवती ढकालले घटनाबारे अनुसन्धान भइरहेको दाबी गरेका छन् । घटनास्थलमा सीसी क्यामराले कैद गरेको फुटेजमा भीडभाड देखाएकाले व्यक्ति चिन्न नसकिए पनि मरिच गायब गर्ने दुबै चढेको बाइकको नम्बर भने पहिचानमा आएको प्रहरी स्रोतले बतायो । यसरी नाटकीय शैलीमा गायब भएको १० लाख बजार मुल्य पर्ने उक्त २५ बोरा (२० क्वीन्टल) मरिचबारे न त प्रहरीले जिम्मेवारी लिएको छ, न त अरू कसैले । त्यसैले घटना रहस्यमय बनेको छ ।"
हेटौंडा सिमेन्टले क्षमता विस्तार गर्दै,निजी क्षेत्रबाट विस्थापित सिमेन्ट उद्योगहरूले हेटौंडा सिमेन्टसँग मूल्यमा प्रतिस्पर्धा गर्न थालेपछि सिमेन्टको मूल्य घटाउन उत्पादन बृद्धि गर्ने योजनामा उद्योग लागेको छ । उद्योगले सिमेन्ट उत्पादन गर्ने किल (भट्टी) का सामानहरू नयाँ प्रविधिसहित जडान गर्न रकमका सञ्चित गर्दै आएको छ । ०४२ मा जडान गरेको मेसिनबाट अब उत्पादकत्व घट्दै गइरहेको र बेलाबेलामा समस्यासमेत आइरहेका कारण नयाँ प्रविधियुक्त उपकरणहरू ल्याउन लागिएको सिंहले बताए । उद्योगको क्षमता बिस्तार गर्नेबितिक्कै हेटांैडा सिमेन्टसँग निजी उद्योगले प्रतिस्पर्धा गर्न नसक्ने दाबी उनको छ । हाल दैनिक सात सय ५० टन सिमेन्ट उत्पादन भइरहेको छ । क्षमता बिस्तार गरी दैनिक दुई हजार टनसम्म सिमेन्ट उत्पादन गर्ने उद्योगको लक्ष्य छ । हेटौडा उपमहानगरपालिका९ स्थित सिमेन्ट उद्योग विगत दुई वर्षदेखि मुनाफामा सञ्चालित छ ।
मेसी तीन साता बाहिर,सच्याइएको : भुलवश 'तीन साता' हुनुपर्नेमा अन्यथा हुन गएकोमा सच्याइएको छ । यसबाट पाठकमा पर्न गएको असुविधा प्रति हामी क्षमाप्रार्थी छौं ।
पीपीएलको प्रतीक्षा,"क्विन्सका प्रबन्ध निर्देशक छुम्बी लामा पीपीएललाई अन्तर्राष्ट्रिय क्रिकेट काउन्सिल (आईसीसी)ले नै अवलोकन गर्ने भएकोले महत्त्वपूर्ण रहेको बताउँछन् । उनले पीपीएल पछि अन्तर्राष्ट्रिय प्रतियोगिता पनि हुन सक्ने सम्भावना औंल्याए । माछापुच्छ्ेर र अन्नपूर्ण हिमशृंखलालाई पृष्ठभूमि राखेर क्रिकेट खेल्न पाउनु चानचुने कुरा होइन, उनले भने, यसपछि यहाँका खेलाडीले पनि गुणस्तरीय मैदान पाउनेछन् ।"
शक्ति गौचनद्वारा खेल सामग्री प्रदान,"बलिङतर्फ सुरेश गोदारले ३, सागर थापा र राजनमान शाक्यले २२ विकेट लिए । यसैगरी दोस्रो खेलमा लुहुङ क्रिकेट क्लब एनबीआर बौघापोखराथोकले म्याक्स स्पोट्र्स दमकडालाई ३६ रनले पराजित गर्यो । पहिलो ब्याटिङ गरेको लुहुङले निर्धारित १५ ओभरमा ५ विकेट गुमाउँदै १ सय १० रन बनायो । म्याक्स निर्धारित ओभरभन्दा २ बल अगाडि ७४ रनमै समेटियो । सोमबारको पहिलो खेल पाल्पाली क्रिकेट प्लेयर्स तानसेन र एमआईबी सिक्सबीच साथै दोस्रो खेल दमकडा क्रिकेट क्लब र पाल्पाली क्रिकेट क्लबबीच हुनेछ ।"
सिटी र लिभरपुलको शीर्षता होड,"त्यस्तै, कार्डिफले फुलहमविरुद्ध ४२ को जित हात पार्यो । ब्राइटनविरुद्ध घरेलु मैदानमा १० ले हारेपछि न्युकासल लिगको पुछारमा रह्यो । वार्टफोर्डले उल्भ्सलाई २० ले हरायो । बोर्नमाउथले साउथह्याम्पटनविरुद्ध गोलरहित खेल्यो । न्युकासलविरुद्ध बेहोस भएका ब्राइटनका स्ट्राइकर ग्लेन मुरे पनि अस्पतालबाट फर्किए ।"
एट्लेटिकोले नेपालमा सहयोग गर्ने,"एट्लेटिकोले फाउन्डेसनमार्फत पोर्चुगल, निकारागुआ, मोरक्को, भारत र हैटीका ११ सामुदायिक विद्यालयमा सहयोग गरिरहेको बताइएको छ ।"
खेवाङलाई उपाधि,"दसंैको अवसरमा आठराई त्रिवेणी गाउँपालिकाको हाङपाङ, पाथीभरा याङवरक गाउँपालिकाको थुम्बेदिनमा समेत क्लब स्तरीय फुटबल प्रतियोगिता सम्पन्न भए । दसैं मान्न गृह जिल्ला आएका सांसदहरू पुरस्कार वितरणमा पुगेका थिए ।"
देशव्यापी प्रतिकार प्रशिक्षण दिने,फरक प्रसंगमा सदस्य सचिव विष्टले विगतमा सरकारको नीति तथा कार्यक्रममा खेलकुदको उच्चारणसमेत गर्न कठिन रहेको भन्दै तीन वर्षदेखि यसतर्फ चासो र सम्बोधन गरिन थालिएको बताए । सरकारले ४ अर्ब बजेट खेलकुदका लागि विनियोजन गरे पनि अझ वृद्धि गरिनुपर्ने उनको तर्क थियो । खेलकुदलाई अनुत्पादक ठान्ने परिपाटीको अन्त्य हुने उनको धारणा थियो ।
रोनाल्डोको कीर्तिमान,"यसअघि रोमाले एसपीएएलमाथि २० को सफलता रच्दै लिगमा लगातार चौथो जित रच्यो । घरेलु टिम रोमाले यसअघि फ्रोजिनन, इम्पोली र सहरी प्रतिद्वन्द्वी लाजियोलाई हराएको थियो । रुसिरी ए को छैटौं स्थानमा उक्लिएको रोमाले मंगलबार च्याम्पियन्स लिगमा सीएसकेए मस्कोको सामना गर्नेछ । पछिल्लो सिनि माथिल्लो डिभिजनमा उक्लिएको एसपीएएल लिगको १३ औं स्थानमा रहेको छ ।"
धनगढी क्रिकेट एकेडेमी मुम्बईतर्फ,यसअघि पनि डीसीएले भारतलगायत सार्क मुलुकका विभिन्न देशहरूको खेल भ्रमण गराउँदै आएको छ । नेपालमा सबैभन्दा ठूलो धनराशिको क्रिकेट प्रतियोगिता धनगढी क्रिकेट प्रिमियम लिंग (डीपीएल) को आयोजना गर्दै आएको छ ।

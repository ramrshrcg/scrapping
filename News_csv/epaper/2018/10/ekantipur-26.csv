शीर्षक,विवरण
निर्मला बलात्कारहत्या प्रकरण: विष्ट र भट्ट बर्खास्त,विष्ट र भट्टलाई बर्खास्त गरिए पनि बलात्कार र हत्यामा को संलग्न थियो भन्ने अझै पत्ता लागेको छैन । तीन महिनासम्म पनि मुख्य दोषी पत्ता लाग्न नसक्दा अनुसन्धानमा भने झनै अन्योल थपिँदै गएको छ ।
चामल ढुवानीमा एयरलाइन्सको सिन्डिकेट,"चालु आर्थिक वर्षमा १ हजार २ सय ९८ क्विन्टल ढुवानी भइसकेको छ । त्यसमध्ये १ हजार ४ सय ९६ क्विन्टल बिक्री भएर हाल ३ सय क्विन्टल मौज्दात रहेको मन्त्रालयका प्रवक्ता नवराज ढकालले बताए । यसबाहेक एक हजार क्विन्टल छिट्टै पुर्याउँछौं, उनले भने । संस्थानले हुम्लामा चालु आर्थिक वर्षमा १३ हजार ९ सय क्विन्टल खाद्यान्न ढुवानी गर्ने लक्ष्य राखेको छ । अन्य क्षेत्रमा पनि ढुवानी सुरु भएको मन्त्रालयले जनाएको छ ।"
पप्पुलाई राष्ट्र बैंक भवन ठेक्का: प्रधानमन्त्री कार्यालयलाई नै जिम्मा,"पप्पुले लिएका अधिकांश ठेक्का अलपत्र छन् । पुल महाशाखाका अनुसार एकल र संयुक्त गरेर ३५ वटा पुल निर्माणको ठेक्का पप्पुले लिएको छ । पप्पु कन्स्ट्रक्सनविरुद्ध अख्तियारले विशेष अदालतमा मुद्दा पनि दायर गरेको छ । अख्तियारले असोज १९ गते पप्पु कन्स्ट्रक्सनका तत्कालीन अध्यक्ष हरिनारायण रौनियार र अध्यक्ष उनका छोरा सुमितसहित १२ जनाविरुद्ध विशेष अदालतमा मुद्दा दर्ता गरेको छ । बर्दियाको जब्दीघाटस्थित बबई पुल गुणस्तरहीन बनाएको भन्दै निर्माणमा संलग्न आयोजना प्रमुख, कर्मचारी र ठेकेदारसहित १२ जनाविरुद्ध मुद्दा दायर गरिएको हो ।"
बढ्यो डेंगु संक्रमण,नेपालमा सन् २००४ मा डेंगुको पहिलो बिरामी भेटिएका थिए । ती विदेशी नागरिक थिए । २००६ मा चितवनमा भने यो प्रकोपकै रूपमा देखियो । २०१० मा सबभन्दा बढी ९ सय १७ बिरामी भेटिएका थिए । तीमध्ये पाँच जनाको मृत्यु भयो । विश्व स्वास्थ्य संगठनका अनुसार केही दशकयता डेंगु संक्रमण नाटकीय ढंगले बढेको छ ।
सडकमै कक्षा,"वडाध्यक्ष महासेठले भने आफूले भवन भत्काउन निर्देशन नदिएको बताए । प्रअ यादवले विद्यालयको भौतिक तथा शैक्षिक समस्याबारे जानकारीसमेत नदिएको महासेठको गुनासो छ । प्रअ यादवले विद्यालयलाई राजनीतिक अखडा बनाएको आरोप उनले लगाए । विद्यालय निर्माणमा सहयोग गर्न तयार छु तर प्रअले लिखित सहयोग माग्नुपर्छ, महासेठले भने ।सडक विस्तारक्रममा विद्यालय भत्काइए पनि महासेठले सडक मिचेर वडा कार्यालय भवन निर्माण गरेको स्थानीयको आरोप छ । स्थानीय युवा शम्भु निर्दोषीले भने, वडा कार्यालयभन्दा विद्यालय बढी महत्त्वपूर्ण हो तर वडाध्यक्ष महासेठले विद्यालय भत्काएर वडा कार्यालय सडकमै निर्माण गरेका छन् ।"
नेकपामा जिम्मेवारी बाँडिँदै,यचुरी राजधानीमा भारतीय कम्युनिस्ट पार्टी (माक्र्सवादी) महासचिव सीताराम यचुरी पुष्पलाल प्रतिष्ठानको कार्यक्रममा भाग लिन बिहीबार राजधानी आइपुगेका छन् । शुक्रबार हुने प्रतिष्ठानको कार्यक्रममा यचुरीले कम्युनिस्ट आन्दोलनबारे बोल्ने कार्यक्रम छ । यचुरी नेकपाको शनिबार हुने चियापानमा पनि सहभागी हुनेछन् ।
उप्किए रबर सोल,"कसले फुटायो कन्भेक्स मिरर ?दुर्घटना न्यूनीकरणका लागि पृथ्वी राजमार्गअन्तर्गत मुग्लिनदेखि नौबिसेसम्म १५ ओटा घुम्तीमा जडान गरिएका कन्भेक्स मिरर तोडफोडका कारण सबै काम नलाग्ने भएका छन् । राजमार्गको जोखिमयुक्त घुम्तीहरूमा जडान गरिएका कन्भेक्स मिरर कसले फुटायो ? भन्ने थाहा हुन सकेको छैन । मुग्लिनदेखि नौबिसेसम्मको करिब ८० किमिमा धेरै घुम्तीका कारण दुर्घटना बढेको भन्दै गत वर्ष मात्रै १५ वटा कन्भेक्स मिरर राखिएको थियो । राजमार्ग मलेखुदेखि धादिङ सदरमुकामसम्मको १७ किलोमिटर का मोडहरूमा ५ ओटा कन्भेक्स मिरर जडान भएका थिए । कन्भेक्स मिरर जडानपछि घुम्तीहरूमा ओभरटेक गर्दा हुने दुर्घटनामा कमी आएको थियो । कन्भेक्स मिरर का कारण विपरीत दिशाबाट गाडी आएको छ, छैन सहजै चालकले हेर्न सक्थे ।"
दृष्टिविहीनले उपचार पाएनन्,दुवै आँखा नदेख्ने रामवीरले विगत दुई वर्षदेखि अपांगता भत्ता पाएका छन् । मासिक उनले २ हजार रुपैयाँ पाउने गरेका छन । अपांगता भत्ता पाएपछि प्राण धान्न अलि सहज भएको छ । भत्ता आउन थालेपछि घरमा पनि सबै हेरविचार गर्न थालेका छन् ।
सडक धुलाम्यै,२०२८ सालमा डाँडामा रहेको ऐतिहासिक नुवाकोटबाट विदुर सदरमुकाम सारिएको थियो । ०२९ सालमा पुरानो सदरमुकाम यही नुवाकोट जान कच्ची रूपमा सडक निर्माण गरिएको थियो । डिभिजन सडक कार्यालयले ०५३ सालमा ओटासिल प्रविधिबाट नुवाकोटको साततल्ले दरबार जानका लागि पिच गरेको थियो ।
कालोपत्रे योजना धकेलियो,ट्रयाक सडकमा हिउँदका महिनामा गाडी गुड्ने गरेका छन् । वर्षायामको अधिकांश समय सवारी आवागमन प्रभावित हुन्छ । सेलेघाटबाट रामेछाप जोड्ने सिधा सडक प्रभावित हुँदा त्यस क्षेत्रको यातायात मन्थली हँुदै घुमाउरो सडक हुँदै सञ्चालन गर्नुपर्ने बाध्यता छ ।
सुत्केरीको हवाई उद्धार,सुत्ेकरीको बेड अभावका कारण चिकित्सकहरूले आपत्कालीन अवस्थामा अस्पताल हातामै तत्काल शल्यक्रिया गरी शिशु निकालेको र शिशुसँगै दिलमायाको अवस्था सामान्य रहेको उद्धार गर्ने संस्थाका दीपक सिलवालले बताए । ६ वर्षअघि स्थापित उक्त संस्थाले गत पुसदेखि हालसम्म कठिन अवस्थाका ३ जना सुत्केरीको हेलिकप्टर प्रयोग गरि ज्यान बचाएको छ । तत्काल उद्धार नगरे आमा र शिशुको ज्यानै जाने अवस्था आइपरे हवाई एम्बुलेन्स प्रयोग गरेर ज्यान बचाउने संस्थाको उद्देश्य रहेको सिलवालले बताए ।
कहीं नभएको जात्रा हाँडीगाउँमा,जात्रा गरिएको खटको टुप्पोमा हिमालको प्रतीकका रूपमा बेतको गोलाकार चक्कालाई सेतो कपडाले बेरिएको छ । बीच भागमा पृथ्वीको प्रतीकका रूपमा घुमाउन मिल्ने गरी बास र बेतले कलात्मक ढंगले मन्दिर बनाइएको छ । जसको माथिपट्टि पृथ्वीको सृष्टि फूलका बगैंचाका रूपमा फुलैफूलले सजाइएको छ । सर्वसाधारणले पूजाआजा गर्दा मन्दिरको देवतालाई नभई गजुरलाई गर्छन् । यस्तो अनौठो खटलाई १५१५ गुठियारले बोकेर नगर परिक्रममा गराइएको थियो । चोक्ते नारायणको सुनको फूल गर्भवती महिलालाई दिएमा समयमै स्वस्थ बच्चा जन्मिने जनविश्वास छ । जात्रा अवलोकन गर्न काठमाडांै महानगरपालिकाका मेयर विद्यासुन्दर शाक्य पनि उपस्थित थिए ।
बजारका फोहोर टुकुचामा,"आयोजनाले हनुमन्ते, खसाङखुसुङ, मनोहरा खोलाका तिरैतिर ढल निर्माण गर्ने कार्य अघि बढाइरहेको जनाएको छ । अहिलेसम्म ४५ किलोमिटर निर्माण कार्य सम्पन्न भइसकेको छ । बागमती नदीमा अधिकार सम्पन्न बागमती सभ्यता एकीकृत विकास समितिले ढल निर्माण गरिरहेको छ । गुहयेश्वरी, सल्लाघारी, कुल्पु, सुन्दरीघाट र भीमसेन मन्दिर गरी उपत्यकाको ५ स्थानमा सन् २०२० सम्म प्रशोधन केन्द्र निर्माण गरिने लक्ष्य छ । यिनले दैनिक ५ करोड ६० लाख लिटर फोहोर ढलको पानी प्रशोधन गरी फेरि नदीमा छोड्नेछन् । आयोजनाका प्रबन्धक बमका अनुसार अन्य नदीको किनारमा ढल बने पनि टुकुचा छेउमा स्थान नभएकाले यसका लागि छुट्टै योजना बनिरहेको छ । सबैतिर घर भएकाले स्थान अभावले टुकुचामा ढल बनाउन सम्भव छैन । हामी माथिबाट खोलालाई छोप्ने र नदीमा मिसिने ठाउँमै प्रशोधन केन्द्र निर्माण गर्ने योजनामा छौं, बमले भने । तर यसो गर्दा ती घरका फोहोर कहाँ फाल्ने भन्ने विकल्पबारे अहिले कुनै निर्णय लिइएको छैन । सबै नदीको दायाँबायाँ ढल निर्माण भएपछि फोहोर पानी सिधै नदीमा मिसिन पाउँदैन ।"
लागूऔषधसहित पक्राउ,"भक्तपुर (कास) महानगरीय प्रहरी वृत्त जगातीले लागूऔषधसहित एकलाई पक्राउ गरेको छ । प्रहरीले मकवानपुर भीमफेदी गाउँपालिका७ का २६ वर्षीय सन्तोष (दानिज खड्का) लाई लागूऔषधसहित सूर्यविनायक६ चुनदेवीमा पक्राउ गरेको हो । उनको साथबाट ११३ थान नोर्फिन, ९० थान फेनरागन, ५० थान डाइजेल्याब र ३१ थान सिरिन्ज बरामद गरेको प्रहरीले जनाएको छ ।"
प्रदूषण नियन्त्रणमा सहकार्यको प्रतिबद्धता,"काठमाडौं (कास) काठमाडौं उपत्यका क्षेत्रका नगरपालिकाका नगरप्रमुखहरूले वायु प्रदूषण नियन्त्रणमा सहकार्य गर्ने प्रतिबद्धता जनाएका छन् । वायु प्रदूषण नियन्त्रण सम्बन्धमा बिहीरबार उपत्यकाका महानगरपालिका र नगरपालिकाका नगरप्रमुखहरूको सम्मेलनमा नगरप्रमुखले प्रतिबद्धता जनाएका हुन् । ललितपुर महानगरपालिका, एकीकृत पर्वतीय विकासका लागि अन्तर्राष्ट्रिय केन्द्र (इसिमोड) र स्वच्छ ऊर्जा नेपालद्वारा आयोजित सम्मेलनमा वायु प्रदूषण सबैको साझा समस्या भएकाले यसको समाधानका लागि सबैको साझा पहल आवश्यक रहेको उनीहरूको जोड छ । कार्यक्रममा काठमाडौं महानगरपालिकाका नगरप्रमुख विद्यासुन्दर शाक्यले स्वच्छ वातावरण निर्माण गर्न संघ, प्रदेश र स्थानीय तहका सरकारबीच प्रभावकारी समन्वयको खाँचो रहेको औंल्याए ।"
समन्वय नगरे संघर्ष,"संघीयताको गाडी सघन संवादबाट सजिलो नत्र गाह्रो । चालकहरूले आवेगले होइन, विवेकले चलाउनुपर्छ ।"
शासकीय विकृति,"राजनीतिक दलको भूमिका चुनाव जित्ने, सरकार बनाउने र लुट्नेमै सीमित रह्यो भने लोकतन्त्र फेरि लोप हुनसक्छ । जनताले राजनीतिक दलकै औचित्यमा प्रश्न गर्ने सन्दर्भमा त्यसको गहनतालाई कसरी सम्बोधन गरी लोकतन्त्र र दलहरूप्रति आश्वस्त पार्न सकिन्छ भनी बृहत सोच राजनीतिक दलहरूले नै राख्नुपर्छ । यदि दलहरू भित्रको आन्तरिक खिचोलालाई नै राजनीति सम्झने अनि भाग शान्ति स्वाहा: गर्दै मुलुक खोक्रो बनाउने आचरणलाई नै निरन्तरता दिने हो भने दलहरूको अस्तित्वमै प्रहार हुनसक्ने सम्भावना छ । संविधानमा संघीयता व्यवहारमा एकात्मकता अपनाउने हो भने पद्धतीय पुनरावलोकन गर्नुपर्ने अवस्था आउनेछ । कतै हामी त्यतैतिर त अग्रसर भइरहेका छैनौं ? के यतिबेला यो प्रश्न असान्दर्भिक हुन्छ ?"
संघ र प्रदेश सरकारको टक्कर,"राजेश विद्रोही, लहासिरहान,"
लम्पसारवादको पुनरावृत्ति,"२४० वर्षको इतिहास बोकेको राजसंस्था पाखा लागेपछि सरकारले राजाले लगाउँदै आउनुभएको श्रीपेच र राजदण्ड प्रदर्शनीका लागि नारायणहिटी राजदरबार संग्रहालयमा राखेको छ । श्रीपेच र राजदण्ड प्रदर्शनीमा राख्दैमा जनआन्दोलनको उपलब्धि भयो भन्न मिल्दैन । जनआन्दोलन ०६२६३ को उद्देश्य के थियो ? अहिले के भइरहेको छ ? त्यो दलहरूले नै जानुन् । आफ्नो हातमा शक्ति छ भन्दैमा त्यसको दुरुपयोग गर्यो भने त्यसले आफैलाई सिध्याउँछ । जनआन्दोलनमा घाइते भएकाकाहरूको अहिलेसम्म उपचार हुनसकेको छैन । नेताहरू विलासितामा रमाएर बसेका छन् । सुनिएको थियो, गणतन्त्र आएपछि जनताको छोराछोरी राष्ट्रपति, प्रधानमन्त्री हुन्छन् । तर त्यसको ठिक विपरीत दृश्य देखियो, यसपालीको दसंैको टीकामा । राष्ट्रपतिको हातबाट टीका लगाउँदा पूर्व प्रधानन्यायाधीश जस्तो व्यक्ति लम्पसार परे । यसबाट जनताले के बुझ्ने ? के यही हो, गणतन्त्र भनेको ? यो गणतन्त्र होइन, लम्पसारतन्त्र हो । समाजवाद होइन, लम्पसारवाद हो । पुरुषोत्तम घिमिरे, जोरपाटी, काठमाडौं"
कार्बन उत्सर्जनको कुरा,"हिमाल अग्लिँदै कि पग्लिँदै सम्पादकीयको निष्कर्समाथि केही कुरा भन्न मन लाग्यो । हामी कार्बन उत्सर्जनलाई शून्यतर्फ लगेर विश्वलाई सन्देश दिन त सक्छौं, तर शून्यतर्फ लैजान हामी आफै सक्षम छौं त ? हामीलाई आफ्नै वनको सर्वेक्षण गर्न पनि दाताकै सहयोग चाहिने, वन विनाश रोक्ने रेड प्लसजस्ता परियोजना उनै दाताको सहयोगविना नचल्ने अनि स्थानीय समुदायलाई जलवायु परिवर्तनसँग जुध्न सिकाउन अनुकूलन कार्यक्रम आयोजना गर्न पनि दाताले सहयोग नगरी सम्भव नहुने । उनीहरूसँगै मागेर गरेको कामको प्रतिफलले उनीहरूलाई नै सन्देश दिन, पाठ पढाउन खोज्नु कसरी तर्कसंगत होला र ? भुटानको कार्बन उत्सर्जन शून्यमात्र होइन, ऋणात्मक नै छ । तर खै जलवायु परिवर्तन सम्मेलनमा भुटानले अहिलेसम्म के दबाब दिएको छ र ? हामीले मात्र गरेर के हुन्छ र ? भन्न खोजेको होइन, तर उत्सर्जनमा जसको भूमिका नगन्य छ, उसले उत्सर्जन कटौती गरेर नतिजा फरक कसरी होला ? हामीले यसो भन्न सक्नुपर्छ, न्युनीकरणका लागि सकेसम्म प्रयास गरिरहेका छौं । अनुकूलनका लागि भनेर तिमीहरूले दिने आर्थिक सहयोग हामीलाई चाहिँदैन । यदि जलवायु परिवर्तनप्रति तिमीहरू साँच्चै गम्भीर छौ भने हामीलाई छुट्याएको सहयोग रकम आफै खर्च गरेर तिमीहरूले गरिरहेको उत्सर्जनमा उल्लेख्य कटौती गर, ताकि हामीले परिवर्तनका असरसँग जुध्न अनुकूलनका कार्यक्रम गर्न नपरोस् । आदित्य आचार्य, युनिभर्सिटी अफ इस्टर्न फिनल्यान्ड"
नेताको बोली,"अघिल्लो पटक सत्तामा आसिन भइरहँदा राष्ट्रवादी छवि बनाउन सफल प्रधानमन्त्री केपी शर्मा ओली यसबखत पूर्ण बहुमत हुँदाहुँदै पनि असफलतातर्फ अग्रसर भइरहेका छन् । कारण, उनी स्वयम् र उनका निकटस्थहरू नै हुन् । अघिल्लो प्रधानमन्त्री कालमा अब सिलिन्डर बोक्ने जमाना गए । अब घरघरमा ग्यासको पाइप हुन्छ । हरेक भान्सामा प्याट्ट चुल्हो बालिन्छ भन्ने नेता एकै वर्षमा पूर्णरूपले परिवर्तन हुँदै ग्यासको पाइप होइन, विद्युतीय तार जोडिने भन्न थालेका छन् । किन हाम्रा नेताहरू आफूले के बोलेको छु र के बोल्दैछु भन्ने हेक्का राख्न सकिरहेका छैनन् ? हामीसँग हिजो पनि बिजुली बस थियो । हिजोको बिजुली बसमा भविष्य नदेखेर कवाडी बनाएका यिनै नेताहरूले होइन ? फेरि आज किन यिनीहरूले विद्युतीय बसको यात्रामा भविष्य देख्न पुगे ? के कारण छ ? सबैलाई थाहा छ, विद्युतीय बस वातावरण मैत्री छ । तर के हाम्रा सडक ती बसका लागि उपयोगी बनाउनतर्फ सरकारले सोचेको छ ? कम्पनीले १२ वर्ष ग्यारेन्टी गरेका ती बस हामीले कति दिन चलाउँछौं, कहिल्यै सरकारले सोचेको छ ? रामकृष्ण बराल, जोरपाटी२, काठमाडौं"
आश्चर्यजनक तोक आदेश,"कुनै समयको नेपाली जनमानसमा सर्वोच्च भनेको अरु संस्थाहरू जस्तो होइन, यसले त राजाले गठन गरेको आयोग नै विघटन गराइदिन सक्छ भन्ने गर्वानुभूतिले घर जमाए जस्तो थियो । अब त्यो भत्किए जस्तो छ । बिहीबारको गोपाल पराजुलीको अवकाश बारेको समाचार पढ्ने हो भने त्यही कुरा प्रस्ट हुन्छ । सर्वोच्च अदालतजस्तो आस्थाको केन्द्र प्रधानन्यायाधीशन्यायाधीशहरूको जन्ममिति र अवकाशको विवादमा जेलिएको देखिनु राम्रो हैन । सर्वोच्चले पूर्व प्रधानन्यायाधीश पराजुलीको अवकाश मिति ०७४ साउन २१ कायम गरिसकेको अवस्थामा वर्तमान प्रधानन्यायाधीश ओमप्रकाश मिश्रले पराजुलीको अवकाश मिति ०७४ फागुन ३० कायम हुनेगरी तोक्नु आश्चर्यजनक छ । प्रधानन्यायाधीशले गरेको प्रशासनिक निर्णय र सर्वोच्चले गरेको न्यायिक निर्णयको विवादमा भोलि गएर वादीप्रतिवादीको बहस हुने अवस्था आयो भने त्यो दृश्यले दिने सन्देश कस्तो होला भन्ने सबैका लागि उत्सुकताकै विषय बन्न सक्छ । महेशप्रसाद ढुंगाना, नयाँबानेश्वर, काठमाडौं"
स्वाभिमान आफैंले जोगाउने हो,"केही दिनयता राष्ट्रपति विद्यादेवी भण्डारीले दसैंको अवसरमा टीका लगाइदिंँदाको फोटो सार्वजनिक सञ्चार माध्यम र सामाजिक सञ्जालहरूमा निकै चर्चाको विषय बन्यो । यस विषयमा मेरो आफ्नो दृष्टिकोण फरक छ । मैले राष्ट्रपति विद्यादेवी भण्डारीमा कुनै कमजोरी देख्दिन, किनकि टीका थाप्न जाने मान्छे आफै घुँडा टेक्छ भने यसमा भण्डारीको के दोष ? स्वाभिमानी मानिसले आफै घँुडा टेकेर टीका लगाउनु हुँदैन । आफ्नो स्वाभिमान आफैले जोगाउनुपर्छ । अरुलाई दोष दिइरहनुपर्ने आवश्यकता छैन । राज्यको जिम्मेवार तहमा पुगेको व्यक्तिले आफ्नो स्वाभिमान जोगाउन सक्दैनन् भने यो तिनकै दोष हो । गणेश श्रेष्ठ, रेनपा७, गुल्मी"
प्रज्ञा प्रतिष्ठानमा महिला,"संविधानले मुलुकमा बोलिने सबै भाषालाई राष्ट्रभाषाको संज्ञा दिए पनि हामी व्यक्तिले मातृभाषाको कुरो गर्दा जातीयमात्रै सम्झिने सामाजिक मानसिकता छ । यसलाई चिर्न प्रज्ञा प्रतिष्ठानको अहम् भूमिका जरुरी छ । भन्ने बेला आमाको कोखमा रहँदै सिकेको मातृभाषा हो भन्ने, तर प्रज्ञा प्रतिष्ठानको नेतृत्वमा मातृ वात्सल्य नरहने अवस्था शोभनीय होइन । सरकारले सकारात्मक विचार, राम्रो छवि र सही नेतृत्व गर्नसक्ने महिला नेतृलाई उपकुलपतिमा चयन गर्नुपर्छ, ताकि नारी स्रष्टालाई प्रतिष्ठानसम्म जोडिन र प्रतिष्ठानसँग घुलमिल गर्न सरल र सहज बनोस् ।"
ओ दार्जिलिङ !,"अन्त्यमा,नेपालबारे चासो राख्ने भारतीय नेपालीले नेपालको विविधता बुझ्न जरुरी छ । यतापट्टि भने दार्जिलिङ आत्मरितका लागि प्रयोग गरिने पहाडे राष्ट्रवादी विम्ब होइन, बरु उसको अलग अस्तित्व छ भन्ने अनुभूति गहिर्याउन आवश्यक छ । राजनीतिक सीमासँग जोडिने जटिलताबारे संवेदनशील नहुनु यथार्थलाई नजरअन्दाज गर्नु हो । अर्को समुदायले आफ्नो अस्तित्व एवं पहिचानका लागि गरेको संघर्षलाई अपमान गर्ने छुट कसैलाई हुँदैन ।"
क्यान्सरविरुद्ध हातेमालो,"नेपालमा समग्रमा एक नम्बरमा फोक्सोको, दुईमा पाठेघरको मुखको र तेस्रोमा स्तन क्यान्सर छ । मद्यपान, धूमपान, ढिलो विवाह, ढिलो बच्चा जन्माउने, हर्माेनल औषधीको धेरै प्रयोग स्तन क्यान्सरका प्रमुख कारण मानिन्छन् । अक्टोबर महिनालाई विश्वभर स्तन क्यान्सर सचेतना महिनाका रूपमा हरेक वर्ष मनाउने गरिन्छ । स्तन क्यान्सर, यसका सम्भावित कारण, जोखिम एवं रोकथाम र उपचारबारे जनचेतना जगाउनु तथा क्यान्सर पीडितलाई आत्मबल र प्रोत्साहन प्रदान गर्नु यसको उद्देश्य हो । स्तन क्यान्सर सुरुवाती चरणमै पहिचान भई आवश्यक उपचार भए पूर्णरूपमा निको हुनसक्छ । नेपालमै सहज, सुलभ तरिकाले उपचार सम्भव छ । क्यान्सरको पर्यावाची मृत्यु होइन, आफूभित्र रहेको सकारात्मक ऊर्जाको पहिचान, दृढ आत्मबल, सकारात्मक सोच नै क्यान्सर पूर्णरूपमा निको हुने बलियो आधार हो । क्यान्सर रोकथाममा हामी सबैले हातेमालो गरौं ।"
चराका चित्रमा छल,"एक पटक छापिएको तस्बिर अर्कोपटक कुनै पुस्तकमा छाप्न हुन्न भन्ने होइन । राम्रा तस्बिर अनेकन पुस्तकमा छापिन्छन् । तर एक ठाउँमा खिचिएको चराको तस्बिर अर्को ठाउँ वा जिल्लामा खिचिएको भन्न मिल्दैन । अध्ययन, अनुसन्धानकर्ताले नै छलकपट गर्नुलाई आश्चर्यजनक हो । यस्ता पुस्तक तथा फोटोमा फलानोको कपिराइट भनेर लेख्नु हाँसउठ्दो हुन्छ । पाठकलाई झुक्याएर केको कपिराइट ?"
साथी ट्राइसाइकल,"पछिल्लो समय नेपालगन्ज नाकामा कडाइ भएको मनकुमारीले बताइन् । पहिले जस्तो कमाइ छैन, भन्सारमा कडाइ छ, धेरै सामान ल्याउन पाइँदैन, उनले भनिन्, तैपनि छोरी पाल्न त्यही काम गर्दै आएकी छु ।"
कानुन अभावमा प्रदेश अधिकारविहीन,"नेपाल कानुन आयोगका अध्यक्ष माधव पौडेल संविधानले तीन तहका सरकारबीचको सम्बन्ध सहकारिता, सहअस्तित्व र समन्वयमा आधारित हुने भनेकाले एकले अर्कोलाई उपेक्षा गरेर बढ्न नसक्ने बताउँछन् । कानुन बनाउँदा आपसी समन्वय अपरिहार्य छ, कसैले कसैलाई उपेक्षा गरेर गए पाइलापाइलामा अप्ठ्यारो हुन्छ, उनले भने, प्रदेशले आफ्नो अधिकार प्रयोगका लागि बनाउने कानुनमा संघसँग समन्वय गरेर जाँदा नै व्यावहारिक र कार्यान्वयनमा सहज हुने हो । उनले संघले प्रदेश सरकारलाई विश्वासमा लिई उसका अप्ठ्यारा फुकाइदिएर निकास दिन ढिलाइ गर्न नहुने उल्लेख गरे ।"
तीन पुस्तादेखि पूरै परिवारलाई हात्तीपाइले,"एक पटक मात्र भएको सर्भेमा जिल्लाभरिमा जम्मा २२ हात्तीपाइलेका रोगी देखिएका हुन्, जनस्वास्थ्य कार्यालयका अधिकृत दीपेन्द्र रावलले भने, पछिल्लो समय यो रोगशून्य भएको जिल्लाका रूपमा डडेलधुरा छ । उक्त परिवारका विषयमा भने धेरै जानकारी नभएको रावलको भनाइ छ । पुरानो सर्भेमा त्यो परिवारका सदस्यको नाम हुनुपर्छ, उनले भने, पछिल्लो अवस्थाका विषयमा भने जानकारी छैन ।"
धानको मूल्य नतोक्दा मनोमानी,गत वर्ष जिल्ला कृषि विकासले मोटा धानको बजार मूल्य २ हजार २ सय प्रतिक्विन्टल र मसिनाको २ हजार ७ सय प्रतिक्विन्टल तोकेर निर्देशनालयमा पठाइएको थियो । पश्चिम नवलपरासीमा यस वर्ष २५ हजार ७ सय ५० हेक्टर क्षेत्रफलमा धान खेती गरिएको छ ।
वृद्धालाई मलमूत्र खुवाउने ३ पक्राउ,"वृद्धा रेश्मालाई छिमेकीले बोक्सी आरोप लाउने गरेको पाइयो, अनुसन्धानमा संलग्न प्रहरी निरीक्षक कुर्मीले भने, घटना भएको समयमा पनि बोक्सी भन्दै पीडितलाई कुटपिट गर्नुका साथै मलमूत्र खुवाइएको रहेछ । उनका अनुसार परिवारका अन्य सदस्य बाहिर रहेको र पीडित रेश्मा मात्रै त्यहाँ बस्दै आएकाले पनि छिमेकी बक्ते र उनको परिवारले विभिन्न बहानामा यातना दिएको प्रारम्भिक अनुसन्धानमा पाइएको छ । रेश्मालाई यातना दिने तीनै जनालाई अदालतबाट म्याद लिई हिरासतमा राखी अनुसन्धान गरिरहेको प्रहरीले जनाएको छ ।"
कुहिँदै फास्ट ट्रयाकको काठ,सेनाले २०७४ मंसिरको दोस्रो सातादेखि रूख काट्न सुरु गरी ३५ दिनभित्र काटेर राष्ट्रिय वन र सामुदायिक वनलाई काठ जिम्मा लगाएको थियो । घाटगद्दी गरिएका काठहरूमा सालबाहेक अन्य प्रजातिको काठहरू छन् । सरकारले १ रूख काटदा २५ वटा रोप्ने नीति ल्याएको छ । तर रूख कता र कहिले रोप्ने भन्ने अझै यकिन छैन ।
क्षेत्रीय अस्पतालमा उडुस आतंक,"त्यस्तो गरे पनि बिरामीलाई नै असर पर्ने सम्भावना भएकाले समस्यामा परेका हौं, उनले भने, बिरामीको स्वास्थ्यमा असर नपर्ने गरी कुन उपायबाट उडुस निर्मूल पार्ने भन्ने विषयमा विभागीय प्रमुख, वार्ड इन्चार्ज र प्रशासनबीच छलफल हुँदै छ । तत्कालै निर्मूल नै पार्न नसके पनि कम गर्ने विकल्प अपनाइने उनले बताए । पश्चिम क्षेत्रका विभिन्न जिल्लासँगै पोखरा महानगरको सुलभ उपचार केन्द्र भएकाले अस्पतालमा जहिल्यै बिरामीको चाप रहन्छ । बेड क्षमताभन्दा बढी बिरामी भर्ना भइरहने अस्पतालमा चापका कारण यस्तो उडुस निर्मूल पार्न प्रभावकारी उपाय अपनाउन ढिला भएको छ ।"
लापरबाहीले भूकम्पपीडितलाई सास्ती,"कम्प्युटर दाखिला गर्ने, लाभग्राहीको गुनासो सुन्ने, कार्यालयमा आउने सेवाग्राहीको व्यवस्थापनदेखि प्रशासनिक काम यहींबाट हुने गरेको छ । जिल्ला आयोजनाबाट विवरण कोष तथा लेखा नियन्त्रण कार्यलय पुगेपछि कम्तीमा २ साता लाग्छ । चेक तयार भएपछि अनुदान व्यवस्थापन तथा स्थानीय पूर्वाधार हेर्ने जिल्ला आयोजना कार्यान्वयन एकाइलाई दिएपछि उसले फेरि दाखिला गरी बैंकलाई छुट्टाछुटै पत्र तयार गरी चेक बुझाउँछ । यसका लागि कम्तीमा १ साता लाग्छ । पहिला बैंक आफैं लिन आउँथे तर अहिले पुर्याउन पनि जानुपर्ने भएकाले पनि बैंकसम्म चेक पुग्न समय लाग्ने गरेको छ । बैंकले पनि कम्तीमा एक साता लगाउने गरेका छन् । क्लियरिङलगायत कामका लागि भन्दै बैंकले समय माग्ने गरेको हो ।"
बिजुली बस लुम्बिनीमै चलाउन माग,"बस अहिले काठमाडौं गए पनि पछि यहाँ फर्किने उपाध्यक्ष भिक्षु मैत्रेय शाक्यपुत्रले बताए । सरकारमा बस्नेले बस कसको हो भन्ने बुझ्न सकेनन्, उनले भने, त्यसैले समस्या भयो । लुम्बिनी आएको बस पर्यटकलाई लक्षित गरी सञ्चालनको रुटसमेत बनाइसकिएको छ । बुद्धस्थल परासीको रामग्रामदेखि भैरहवा अन्तर्राष्ट्रिय विमानस्थल हुँदै तिलौराकोट रुट बनाइएको छ । त्यस्तै बस उपलब्ध भए लुम्बिनीबाट सौराहा, काठामाडांै र पोखरासम्म पनि संचालन गरिने बताइएको छ ।"
युवक मृत भेटिए,"पाल्पा (कास) दसैंको टीकाका दिन बिहान नुहाउने क्रममा बेपत्ता रामपुर नगरपालिका १०, गेझा बर्दलेका २३ वर्षीय शंकर कोइराला बुधबार मृत भेटिएका छन् । उनको शव पूर्व नवलपरासीको बुलिङटार गाउँपालिका ६, धासीमा भेटिएको इलाका प्रहरी रामपुरका निरीक्षक भोजराज पाण्डेयले बताए । कालीगण्डकी नदीको गेझा बर्दलेस्थित ढुंगेसाँघुमा नुहाउने क्रममा नदीले बगाएको स्थानीयले बताए । स्थानीयले नदी किनारमा शव देखेपछि प्रहरीलाई खबर गरेका हुन् ।"
खुकुरी हानेर हत्या,"रोल्पा (कास) गंगादेव गाउँपालिका ५, पाखापानीका सुकलाल सार्की पत्नी देवीसरालाई खुकुरी हानेर हत्या गरेको आरोपमा प्रहरीले पक्राउ गरेको छ । प्रहरीका अनुसार पतिपत्नीबीच विवादपछि बुधबार राति सुकलालले खुकुरी प्रहार गर्दा देवीसराको घटनास्थलमै मृत्यु भएको थियो । प्रहरी घटनास्थल पुगी हत्या आरोपी सार्कीलाई पक्रेको थियो ।"
बलात्कार आरोपी पक्राउ,"पाल्पा (कास) बालिकका बलात्कार आरोपमा एक युवक पक्राउ परेका छन् । रामपुर नगरपालिका ६, तिलपुरका २२ वर्षीय इमानसिंह कुमाल बलात्कार आरोपमा पक्राउ परेको इप्रका रामपुरका प्रहरी निरीक्षक भोजराज पाण्डेयले बताए ।"
अवैध सामान बरामद,"उक्त सामान भन्सार कार्यालयको प्रज्ञापनपत्रमा उल्लेख भएको भन्दै फरक सामान भेटिएको, भ्याट बिल नभएको सशस्त्र प्रहरीले जनाएको छ । बरामद सामान ७ लाख १५ हजार मूल्य बराबरको रहेको छ ।"
सह्यार पर्खिंदै भित्तेचित्र,"हेलम्बु गाउँपालिकाका प्रमुख निमा ग्याल्जेन शेर्पाले पुनर्निर्माणका लागि पहल गरे पनि काम हुन नसकेको दाबी गरे । गाउँँपालिकाभित्र मात्रै ६० गुम्बा छन् । हेलम्बु गुम्बैगुम्बाको सहरजस्तै लाग्छ, उनले भने, तर प्रक्रियागत ढिलाइको कारणले सम्पदा संरक्षणको काम अघि बढ्न सकेको छैन । गुम्बाकै लागि आएको बजेट पनि फ्रिज भएको छ ।"
चीँ मुसी चीँ को च्यारिटी,"उक्त फिल्म च्यारिटी सो हालै सर्लाहीको हरिवनमा गरिएको थियो । त्यसबाट संकलित रकम अभिनेता राजेश हमाल, मदरल्यान्ड नेपाल यूएसएका अध्यक्ष अनिल पाण्डेसहितले बालगृहका संस्थापक सुरेन्द्र लामालाई हस्तान्तरण गरेका हुन् । फिल्म प्रदर्शनबाट ७५ हजार उठेकामा पाण्डेले ४० हजार थप गरी बालगृहलाई दिइएको हो । उक्त बालगृहमा द्वन्द्वमा परेका तथा परिवार गुमाएका ४३ बालबालिका छन् ।"
इनरुवामा कन्सर्ट,"गायकहरू आनन्द कार्की, धर्मेन्द्र सेवान र रवि रिमाल तथा गायिका प्राश्ना शाक्यले सखुवागाछीमा सांगीतिक प्रस्तुति दिने भएका हुन् । उनीहरूका लोकप्रिय गीत सुनिसकेपछि दर्शकश्रोताले जादुगर महादेव त्रिपाठीको हातको कला देख्न पाउने आयोजक सावित्रीगोपाल स्मृति ट्रस्टले जनाएको छ । इनरुवाका दर्शकश्रोतालाई मेरा लोकप्रिय गीत सुनाउन पाउने यो अवसरले मलाई खुसी बनाएको छ, गायक कार्कीले भने, उहाँहरूका सामुन्ने म उहाँहरूले नै रुचाइरहेका गीतहरू प्रस्तुत गर्नेछु ।"
रहर एक्सन फिल्मको,"उनी अहिले मेड इन चाइना फिल्मको काममा व्यस्त छन् । यसमा एक गुजराती व्यापारीको कथा समेटिएको उनले भारतीय सञ्चारमाध्यमलाई अवगत गराए । यो विल्कुल पृथक् शैलीको कथा हो, उनले भने, यसका लागि मैले गुजराती भाषा र संस्कृति सिक्ने अवसर पाएँ । फिल्ममा मौनी राय, बोमन इरानी लगायतले पनि अभिनय गरेका छन् ।"
सिक्किमे महोत्सवमा नेपथ्य,"सिक्किम कन्सर्टमा अमृतलाई ड्रममा ध्रुव लामा, किबोर्डमा सुरज थापा, बेस गितारमा सुविन शाक्य, गितारमा नीरज गुरुङ र मादलमा शान्ति रायमाझीले सघाउनेछन् ।"
सीमाले साहित्यलाई रोक्नु हुँदैन,"कार्यक्रममा असमका साहित्यकार विष्णु शास्त्रीको बाल उपन्यास मणिकुमारी विमोचन गरियो । गायक जोशी, बिन्दु मूकदर्शक, बिना भट्टराईलगायतले रचना वाचनसमेत गरेका थिए ।"
नवीन लेखनको परिचर्चा,"अर्का साहित्यकार रामचन्द्र श्रेष्ठले रात पनि ऐठन परेको रातमा निबन्धसंग्रहमाथि चर्चा गरेका थिए । हिजो जनयुद्धका बेला सरकार, माओवादी र गैरसरकारी संस्थाले यति मरे र उति मरे भनेर दिने गरेको आँकडाभन्दा द्वन्द्वको अवस्थालाई यथार्थ रूपले चित्रण गर्न यो कृति सफल छ, उनले भने, यसमा वास्तविक अनुभूति, अनुभव र सुखदु:खलाई यथार्थमा झल्काइएको छ ।"
जुर्मुराउँदै अर्केस्ट्रा,"अर्केस्ट्रा विधाले मान्छेलाई सामाजिक हुन सिकाउने श्रेष्ठको बुझाइ छ । समूहमा रहँदा एकोहोरो हुन नपाउने र सहकार्यको अर्थ बुझिने बताए । अर्केस्ट्रा म्युिजक संवाद पनि हो, उनले थपे, एउटा समूहले बजाएको सुनेर अर्कोले त्यहीअनुरूप बजाउनुपर्छ । अर्काको काममा ध्यान दिनुपर्छ ।"
पत्रमार्फत पठाइएको विस्फोटक सामग्री आतंकवादी कार्य : न्युयोर्क मेयर,"न्युयोर्क मेयर बिल डे ब्लाजियोले पत्रकारसँग कुरा गर्दै भने, ती घटना जनमानसलाई आतंकित पार्ने प्रयास हुन् । हिंसात्मक कार्यका माध्यमबाट स्वतन्त्र प्रेस तथा देशका नेताहरूलाई तर्साउने प्रयास भएको उनको भनाइ छ । एफबीआई हालसम्म त्यस्ता विस्फोटक पदार्थका ७ वटा पोका पत्ता लगाइसकेको जनाएको छ । जसमध्ये एउटा पाइप बम भएको पुष्टि भएको छ । उदारवादी परोपकारी अर्बपति जर्ज सोरोसको घरमा त्यस्तो वस्तु सोमबार भेटिएको थियो । घटनापछि वासिङटनस्थित ओबामाको निवास आसपास सुरक्षा बढाइएको छ । न्युयोर्कका गभर्नर एन्ड्रु कुओमोले, अतिरञ्जित अभिव्यक्तिले मानिसलाई हिंसात्मक क्रियाकलापतर्फ प्रेरित गरेको बताए । बीबीसीले उनको अभिव्यक्ति राष्ट्रपति ट्रम्पलक्षित रहेको जनाएको छ ।"
खसोग्गी हत्या पूर्वनियोजित,यसअघि बुधबार राजकुमार सलमानले खसोग्गी हत्यामा जिम्मेवार जोसुकैलाई कारबाही गर्ने बताएका थिए । तर टर्कीका सञ्चारमाध्यमले खसोग्गी हत्यामा सलमानका मुख्य सहयोगीको हात रहेको बताउँदै आएका छन् । राजकुमारले खसोग्गीका छोरा सलाहलाई बुधबार भेट गर्दै उनको परिवारमाथि परेको शोकको लागि संवेदना व्यक्त गरेको जनाइएको थियो । भेटेका छन् । रियादस्थित यमामाह शाही दरबारमा भएको भेटमा जमालका भाइ सहेल पनि सहभागी थिए । तर साउदी साउदी राजकुमार र सलाहबीच हात मिलाएको तस्बिर प्रायोजित भएको भन्दै आलोचना भएको छ । खसोग्गी परिवारसँग निकट स्रोतले सलाहलाई केही दिनदेखि देशबाहिर जान प्रतिबन्ध लगाइएको बताएको समाचार संस्था एपीले जनाएको छ । मध्यपूर्वमा मानवअधिकार क्षेत्रमा क्रियाशील फादी अलकदीले टीटरमा जमाल खसोग्गीको छोरा सलाहलाई आफ्नो पितालाई मारेको शंकास्पद व्यक्तिसँग हात मिलाउन बाध्य पारिएको जनाएका छन् । साउदी ऊर्जामन्त्री खालिद अलफलिहले मंगलबार खसोग्गीको हत्या घृणित कार्य भएको बताउँदै केही दिनयता साउदी अधिराज्य अफ्टेरोमा परेको दाबी गरे ।
चीनसँग सम्बन्ध सुधार्दै अबे,दुवै नेताले इन्डोनेसिया र फिलिपिन्ससमेतका मुलुकमा पूर्वाधार निर्माणका लागि संयुक्त लगानी गर्नेसम्बन्धी सम्झौतामा हस्ताक्षर गर्ने अन्तर्राष्ट्रिय सञ्चारमाध्यमले जनाएका छन् । अबेले चीनको महत्त्वाकांक्षी बेल्ट एन्ड रोड इनिसिएटिभ परियोजनामा समेत अभिरुचि राखेका जनाइएको छ । तर जापानी अधिकारीले भने उक्त परियोजनामा तत्काल कुनै कुनै सम्झौता नहुने बताएका छन् ।
दसैं सकेर कामको खोजी,तिहार लगत्तै पहाडी क्षेत्रमा गहुंँ छर्ने काम सुरु हुन्छ । गहुंँ छर्ने काम सकिएपछि सीमा क्षेत्रमा काम खोज्दै भारत पस्नेको लर्काे नै लाग्छ । तर यस वर्ष दसंैको भोलिपल्टदेखि नै भारत जाने क्रम बढेको छ ।
नेकपा संसदीय दलमा विवाद,"विधान निर्माण नहुँदासम्म विगतका दुवै दलका संसदीय दलका नेता र सचेतक ४ सदस्यीय संसदीय सञ्चालन सचिवालय गठन गरिएको छ, रामचन्द्रले लेखेको पत्रमा भनिएको छ, एकीकृत पार्टीको संसदीय दलको नेता चयन नभएको जानकारी गराउँछु । सत्यनारायण मण्डलले भने चार सदस्यीय संसद् सञ्चालन समितिको संयोजकको नाताले सभामुखलाई पत्र लेखेको बताए ।"
बिदाका लागि हात जोडिन्न,"कार्यक्रममा पूर्वमन्त्री प्रभु साह, अनिल झा, प्रदेशमन्त्री जितेन्द्र सोनल, योगेन्द्रराय यादव र कांग्रेसका केन्द्रीय सदस्य माहेम्मद आफताव आलमले मुस्लिम शिक्षाको अवस्थाबारे बोलेका थिए ।"
अन्न उत्पादन घट्यो,"स्थानिय अगुवा लोटइ लामाले गत वर्षको तुलनामा जिल्लाभर अन्न उत्पादन घटेको बताए । उनका अनुसार खाद्यान्न, सिमी, तरकारीलगायत सबैको उत्पादन घटेको छ । वर्षायाममा अधिक वर्षा भएका कारण बाली फस्टाउन नसकेको उनले जनाए । यो वर्ष अधिकांश किसानलाई सिमीको बीऊ जोगाउनसमेत मुस्किल भएको कृषि प्राविधिकले जनाएका छन् । तरकारीजन्य उत्पादन चोती र आलुको उत्पादनसमेत यो वर्ष कम भएको लामाको भनाइ छ । सदरमुकाम आसपासका क्षेत्रमा भने कोदोको उत्पादन राम्रो भएको सिमकोटका प्रताप बोहोराले बताए । उनका अनुसार कोदोका लागि सदरमुकाम आसपास उपयुक्त पानी परेको थियो । अन्य सबै बाली र तरकारीको उत्पादन घट्यो, उनले भने, आसपासका क्षेत्रमा भने कोदोले राम्रो उत्पादन दिएको छ । हिउँदभरि सुख्खा हुने हुम्लामा तरकारीका लागि आलु र चोती खेती गरिन्छ । हरियो तरकारीको उत्पादन पनि न्यून छ ।"
तीन गाउँ उज्यालो,उनले ५० वर्षको अवधिमा केएएएले नेपालमा १० अर्ब लगानी गरिसकेको जानकारी दिए । उनले परिवारकै नगद केएएएमार्फत लगानी हुने गरेको बताए । केएएएले दक्षिण एसियाका अधिकांश मुलुकमा यस्ता कल्याणकारी काम गर्दै आएको छ ।
बीपी राजमार्ग पुनर्निर्माणमा जापानको १ अर्ब,"निर्माण पूरा गर्न २० वर्ष लागेको यो सडक जापानले नेपालमा गरेको हालसम्मकै ठूलो विकास सहयोगमध्येको एक भएको राजदूत मासिमिचोले बताए । हामीले सडक बनाइसक्नु र भुइँचालो पनि आइपुग्नु एकै समय हुन पुग्यो, उनले भने, सडकका कम्तीमा पनि २० ठाउँमा भुइँचालोले क्षति पुर्याएको छ, त्यसमध्ये जापान सरकार ५ ठाउँमा पूर्णतया पुनर्निर्माण गर्ने योजनामा छ । नेपाल सरकारको अनुरोधमा उक्त अनुदान रकम दिइएको भन्दै उनले पुनर्निर्माण चाहिँ जापानी प्रविधिमै गरिनुपर्ने बताए । कृषि उत्पादनको सहज बजार पहँुच, पर्यटन वृद्धि, शिक्षा तथा स्वास्थ्यमा सहज पहुँचलगायत फाइदाका कारण यो सडकले आसपासका मानिसको जनजीवनमा ठूलो परिवर्तन ल्याएको अवस्थामा राजमार्ग हरहालतमा सुरक्षित हुनुपर्ने ठानेर जापानी प्रविधिको प्रयोग गर्न आवश्यक भएको दूतावासले जनाएको छ ।"
वाग्मतीमा खुल्यो मोटरसाइकल दर्ता,"नियमावलीले अब तीन डिजिटमा समेत नयाँ सवारी साधन दर्ता हुने व्यवस्था गरेको छ । अब वाग्मतीमा १०० लटका मोटरसाइकल दर्ता सुरु हुनेछ । यातायात विभागमातहतका अञ्चल कार्यालयले सवारी साधन दर्ता गरे पनि प्रदेशअनुसारको नम्बर दिइने विभागले जनाएको छ । मुलुक संघीयतामा गइसकेकाले संशोधित नियमावलीअनुसार प्रदेशको नाम अथवा कोड राखेर सवारी साधन दर्ता गर्न थालिनेछ, विभागका एक अधिकारीले भने । अब अञ्चल लेखिएको ठाउँमा प्रदेशको नाम अथवा कोड हुनेछ । त्यसपछि कार्यालयको कोड, मोटसाइकलको लट र नम्बर हुनेछ ।"
थप स्मार्ट लाइसेन्स छपाइ मालिकालाई,सुरुमा ग्लोबल टेन्डर आहवान गरी विभागले मद्रास सेक्युरिटी प्रिन्टर्सलाई कार्ड छाप्ने जिम्मा दिएको थियो । विभागले पहिलोपटक स्मार्ट कार्ड छाप्न सुरु गर्दा १ लाख ६० हजार र त्यसपछि तीनपटक गरी ४ लाख ८ हजारभन्दा बढी कार्ड प्राप्त गरेको थियो । पहिलो चरणमा मद्रासले ५ वटा प्रिन्टर खरिद गरेको थियो । तिनबाट ७ लाख कार्ड छाप्ने जिम्मा पाएको थियो । पहिला खरिद गरेका प्रिन्टरले दैनिक ४ सय र नयाँ एक प्रिन्टरले दैनिक एक हजार स्मार्ट कार्ड छाप्ने गरेको विभागले दाबी गरे पनि सेवाग्राहीको बढदो मागलाई पूरा गर्न सकेको छैन । मुलुकभरबाट दैनिक ४ हजार सेवाग्राहीले कार्ड माग गर्दै आएका छन् ।
मदन भण्डारीका नाममा विश्वविद्यालय,"काठमाडौं (कास) तत्कालीन नेपाल कम्युनिस्ट पार्टी (एमाले) का नेता मदनकुमार भण्डारीका नाममा विश्वविद्यालय खुल्ने भएको छ । सरकारले मदन भण्डारी प्राद्यौगिक विश्वविद्यालय स्थापना गर्ने विधेयक मस्यौदा गरिसकेको छ । मन्त्रिपरिषद्ले आगामी संसद् अधिवेशनमा विधेयक पेस गर्दै छ । मदन भण्डारी प्राद्यौगिक विश्वविद्यालय स्थापनाका निम्ति मन्त्रिपरिषद्बाट विधेयक तयार गर्न सैद्धान्तिक सहमति लिई मस्यौदा तयार भइसकेको छ, शिक्षामन्त्री गिरिराजमणि पोखरेलले भने, अब विधेयक मन्त्रिपरिषद् हुँदै शिक्षा समितिमा जान्छ । त्यसपछि आउँदो संघीय संसद्को अधिवेशनमा पेस हुन्छ । विधेयक पारित भई ऐन बनेपछि विश्वविद्यालय स्थापना हुनेछ । पोखरेलले विश्वविद्यालय स्थापना प्रक्रिया शिक्षा मन्त्रालयबाट तीव्र गतिमा अघि बढाइएको जानकारी दिए । उनका अनुसार उक्त विश्वविद्यालय कहाँ खोल्ने, कस्तो प्रकृतिको हुने भन्नेबारे गृहकार्य भइरहेको छ ।"
कामै नगरी तलब लिनेविरुद्ध मुद्दा,"काठमाडौं (कास) अख्तियार दुरुपयोग अनुसन्धान आयोगले नागार्जुन नगरपालिका१ रानीवनस्थित बालविकास माध्यमिक विद्यालयकी प्रधानाध्यापक मैयादेवी मल्लसहित सात जनाविरुद्ध भ्रष्टाचार मुद्दा दायर गरेको छ । विशेष अदालतमा बिहीबार मुद्दा दायर गरिएको हो ।मल्ल २०७४ भदौदेखि माघसम्म बिदा स्वीकृत नगराई क्यानडामा बसेको र नेपाल फर्केपछि गैरकानुनी रूपमा उक्त अवधिको सम्पूर्ण हाजिरी गरी एकै पटक १ लाख ६२ हजार तलब भत्ता, दसैं खर्च, सञ्चयकोष थप रकम, बिमा रकम र प्रधानाध्यापक भत्तासमेत बुझेको अभियोगपत्रमा उल्लेख छ । कानुनविपरीत तलबी बिदा स्वीकृत गरी मल्ललाई सघाएको आरोपमा विद्यालय व्यवस्थापन समिति अध्यक्ष हरिकृष्ण लामा, सदस्य नानीमैया लामा, बिना श्रेष्ठ, लवेन्द्रबहादुर शाही, मनोज लामा, शिक्षक प्रतिनिधि जितेन्द्र लामा र लेखापाल विपल लामाविरुद्ध समेत मुद्दा दर्ता गरिएको छ ।"
१३ वटा सीप विकास केन्द्र हस्तान्तरण,"यी केन्द्रले श्रम बजारलाई आवश्यक दक्ष जनशक्ति उत्पादन र ईपीएस प्रणालीअन्तर्गत कोरिया जाने कामदारलाई तालिम दिँदै आएका छन् । केन्द्रलाई थप प्रभावकारी बनाउन प्रदेश र स्थानीय तहमा हस्तान्तरण गरिएको श्रम सचिव महेशप्रसाद दाहालले बताए । भैंसेपाटी, इटहरी र बुटवलका केन्द्र मात्र अब संघअन्तर्गत रहने छन् । सरकारको यो निर्णयले आफ्नो राजगारी गुमेको भन्दै केन्द्रमा कार्यरत कर्मचारीले विरोध गरेका छन् । स्थानीय र प्रदेशलाई हस्तान्तरण गरिएका १३ र प्रतिष्ठान बनाइएका ३ वटा केन्द्रमा झन्डै ३ सय ९६ अस्थायी र करार कर्मचारी छन् । कात्तिक ४ गतेबाट उनीहरूलाई हाजिर गराइएको छैन । कर्मचारीले आफूलाई स्थायी गरिनुपर्ने भन्दै केन्द्र अगाडि धर्ना दिइरहेका छन् । ३४ वर्षदेखि अस्थायी र करारमा कार्यरत छौं, नेपाल पेसागत कर्मचारी युनियन भैंसेपाटी तालिम केन्द्रका अध्यक्ष नारायणदत्त भट्टले भने, स्थायी बनाउनुको सट्टा बिदा गर्ने काम भयो । हामीमाथि अन्यायपूर्ण व्यवहार भयो । मन्त्रिपरिषद्ले कर्मचारी समायोजन गर्ने निर्णय गरे पनि श्रम मन्त्रालयले बिदा गरेको अखिल नेपाल सरकारी अस्थायी करार तथा ज्यालादारी श्रमिक संघका अध्यक्ष मोहम्मद जावेद आलमले बताए । श्रम सचिव दाहालले भने केन्द्रका साविकका अधिकांश पद खारेज भएको बताए ।"
व्यापार घाटा साढे ३ खर्ब,"यसैगरी, वस्तुगत आधारमा पोलिस्टर यार्न, जस्तापाता, जुस, दाल, जडीबुटी, लगायतका वस्तुको निर्यात बढेको छ । सोही अवधिमा तयारी पोसाक, जुटका सामान, रोजिन, अलैंची, पश्मिनालगायतका वस्तुको निर्यात घटेको विभागको तथ्यांक छ ।"
रकम रोक्का राख्ने निर्णय पठाऊ,"सुमार्गीले ट्याक्स हेवन (करका लागि अनुकूल स्थान) मुलुक साइप्रस र ब्रिटिस भर्जिन आइसल्यान्डबाट रकम भित्र्याएका हुन् । सुमार्गीले रकम ल्याउन प्रयोग गरेका मुलुकमा कम्पनी दर्ता गर्न, बैंकमा रकम जम्मा गर्न र ती देशबाट विदेश तथा विदेशबाट ती देशमा पैसा पठाउन सहज मानिन्छ, स्रोत खोजिँदैन ।"
बाली भित्र्याउन चटारो,"दसैंपछि धान काट्न र उठाउनमा व्यस्त रहेको वीरेन्द्रनगर १० नयाँघुस्राका रामबहादुर चौधरीले बताए । धान पनि पाक्यो, फुर्सद पनि भयो, उनले भने, दसैं मनाएर धान काट्न सुरु गरेका छौं । गाउँमा आलोपालो गरेर सबैजना मिलेर धान काट्दै आएको उनको भनाइ छ । यसरी काम गर्दा छिटो र सजिलो हुने चौधरी बताउँछन् ।"
सौराहा घुम्न सपरिवार,"त्यसरी बस्दा हात्ती चढेको, जिप चढेर निकुञ्ज घुमेको डुंगा चढेको थप शुल्क लाग्छ । हात्ती चढेको प्रतिव्यक्ति १२ सयभन्दा बढी र निकुञ्जभित्र जिप सफारी गरेको १५ सयभन्दा बढी शुल्क लाग्ने घिमिरेले बताए । निकुञ्जबाहिरको मध्यवर्ती सामुदायिक वनमा योभन्दा कममा पनि जिप सफारी गर्न सकिन्छ ।"
सनराइज कनेक्ट आईपीएसमा,काठमाडौं (कास) सनराइजबैंक कनेक्ट आइपिएसमा आबद्ध भएको छ । बैंकका ग्राहकले यस प्रणालीमार्फत आफ्नो बैंक खाताबाट प्रतिकारोबार एक लाखसम्मको अनलाइन भुक्तानीहरू गर्न सक्ने जारी विज्ञप्तिमा उल्लेख छ ।
बैंकको शाखा विस्तार,काठमाडौं (कास) एनआईसी एसिया बैंकले संखुवासभाको मानेञ्ज्याङ शाखा सञ्चालनमा ल्याएको छ । नेपाल राष्ट्र बंैकका कार्यकारी निर्देशक लक्ष्मीप्रपन्न निरौलाले शाखाको उद्घाटन गरेको जारी विज्ञप्तिमा छ ।
"फेसबुक, एप्पल र सामसङलाई जरिवाना",ट्वीटर प्रयोगकर्ताको संख्या घटे पनि आम्दानी बढेको स्थितिलाई अर्थपूर्ण मानिएको छ । टीटरका औसत सक्रिय प्रयोगकर्ताको संख्या पहिलो त्रैमासिकमा ३३ करोड ५० लाखबाट घटेर पछिल्ला तीन महिनामा ३२ करोड ६० लाख बनेको छ । कम्पनीले प्रयोगकर्ताको कमी हुनुमा नक्कली र अनधिकृत सदस्यहरूमाथिको छानबिन तथा कारबाहीको प्रयास भएको जनाएको छ । युरोपेली युनियनमा हालै लागू गरिएको गोपनीयतासम्बन्धी कानुनका कारण प्रयोगकर्ता घटेको कम्पनीले जनाएको छ ।
५ वर्षपछि अलैंची निर्यात,"अलैंची भारतसहित, पाकिस्तान, दुबई र युरोपेली मुलुकमा निर्यात हुँदै आएको छ । ताप्लेजुङ पाँचथर, इलाम, तेह्रथुम, संखुवासभा, धनकुटा, भोजपुर, गोरखालगायत जिल्लाका करिब १ लाख ७५ हजार कृषक अलैंची खेतीमा संलग्न रहेको अनुमान छ । नेपालमा वार्षिक करिब १५ हजार ४ सय हेक्टर जमिनमा खेती हुने अलैंची करिब ५ हजार मेट्रिक टन उत्पादन हुन्छ ।"
"नेप्से घट्यो, कारोबार बढ्यो","कारोबारमा आएकामध्ये ३१ कम्पनीको सेयर मूल्य बढ्यो, १ सय ५ कम्पनीको सेयर मूल्य घट्यो र बाँकी २० कम्पनीको सेयर मूल्य स्थिर छ ।"
एन्फालाई ५ हजार डलर जरिवाना,"एएफसीबाट पछिल्लोपल्ट एन्फालाई गरेको जरिवानाएएफसी यू१६ वुमेन्स च्याम्पियनसिप २०१९ छनोटमा हल्चोकमा भएको फिलिपिन्स र मलेसियाको खेलमा सुरक्षा दिन नसकेको भन्दै एन्फालाई ५ हजार डलर जरिवाना१३ अक्टोबर २०१७ मा कीर्गिस्तानविरुद्ध भएको एएफसी यू १९ च्याम्पियनसिप २०१८ को छनोटमा खेलपछि खेलाडी र फिसियलसँग हात नमिलाउने लगायत फेयर प्ले नदेखाएको भन्दै १ हजार डलर जरिवानाएएफसी यू१६ च्याम्पियनसिप २०१६ मा नेपाली टिम छनोट भएको थियो । तर, त्यसमा बढी उमेरका खेलाडी खेलाएको पाइएपछि नेपाललाई प्रतियोगितामा अयोग्य घोषितसँगै १४ हजार ५ सय डलर जरिवानाएएफसी च्यालेन्ज कप २०१४ को छनोटमा दशरथ रंगशालामा बंगलादेशविरुद्ध २० ले नेपाली टिम हारेको खेलमा दर्शकले लाइन्समेनलाई मोबाइहल प्रहार गरेपछि एन्फालाई ६ हजार डलर जरिवानाथाइल्यान्डमा भएको एएफसी यू १६ च्याम्पियनसिपप २०१४ मा बढी उमेरका खेलाडी खेलाइएको प्रमाणित भएप्छि एन्फालाई २ हजार डलर जरिवानाएएफसी यू १९ च्याम्पियनसिप २०१० छनोटको नोभेम्बरमा नेपाल र जोर्डनविरुद्धको खेलमा दर्शकले अभद्र व्यवहरा गरेपछि एन्फालाई १५ हजार डलर जरिवाना ।"
पोखरा प्रिमियर लिग आजबाट: परीक्षामा पोखरा पल्टन,"राउन्ड रोबिन लिगका आधारमा खेलाइने प्रतियोगितामा प्लेअफ हुँदैन । लिग चरणमा पहिलो हुने टिम फाइनल पुग्छन् । दोस्रो र तेस्रो हुने टिमबीचको विजेता पनि फाइनल पुग्छ । पोखरा पल्टन र विराटनगर टाइटन्ससहित पारस खड्का मार्की प्लेयर रहेको चितवन राइनोज, ज्ञानेन्द्र मल्ल मार्की प्लेयर रहेको काठमाडौं रोयल्स, सोमपाल कामी मार्की प्लेयर रहेको बुटवल ब्लास्टर्स र दीपेन्द्र ऐरी मार्की प्लेयर रहेको धनगढी ब्लुज प्रतिस्पर्धामा छन् ।"
माघ मसान्तसम्म सारियो,कोहलपुरमा अन्तर्राष्ट्रिय क्रिकेट मैदान निर्माण भइरहेको छ । नेपालगन्ज रंगशालाको ट्रयाक एन्ड फिल्ड निर्माणमा साढे ६ करोड रुपैयाँ खर्च भइसकेको छ । पौडी पोखरीको काम करिब अन्तिम चरणमा पुगेको छ । आठौं राष्ट्रिय खेलकुदको लोगो र मस्कोट हात्तीको छावा राखिएको छ । प्रतियोगिताको नारा र गीत यसअघि नै सार्वजनिक भइसकेको छ । प्रतियोगितालाई करिब डेढ अर्ब रुपैयाँ खर्च हुने अनुमान छ । त्यस अतिरिक्त ५० करोड रुपैयाँ खर्च हुने जनाइएको छ ।
इटहरी एकेडेमी विजयी,"जीएचसीएका मिलन क्षेत्रीले सर्वाधिक ४० रन बनाउँदा अभिषेक बस्नेतले २८ र अभिषेक थापाले २१ रन बनाउनुबाहेक अन्य ब्याट्सम्यानले दोहोरो अंकमा रन जोड्न सकेनन । इटहरीका अलफाज मन्सुरी र समिर तिम्सिनाले ३३ विकेट लिए । भूपाल लुइँटेलले २ विकेट लिए । म्यान अफ द म्याच विजेता इटहरीका अलफाज मन्सुरी भए । उनले २ हजार र ट्रफी पाए ।प्रतियोगितामा काठमाडौं, विराटनगर, भैरहवा, इटहरी, धनगढी र प्रदेश २ गरी ६ टिमको सहभागिता छ । लिगकम नकआउटका आधारमा खेलाइने प्रतियोगिताको समूह क मा काठमाडौ, विराटनगर र इटहरी तथा समूह ख मा धनगढी, भैरहवा र प्रदेश २ छन् । कात्तिक १२ सम्म चल्ने प्रतियोगिताको विजेताले १ लाख ११ हजार र उपविजेताले ५५ हजार रुपैयाँ पुरस्कार पाउने छन् ।"
इन्टरमाथि बार्सिलोना बलियो,"अर्को प्रिमियर लिग क्लब टोटेनटहमको नकआउट चरण पुग्ने अभियानमा भने ठूलो धक्का लागेको छ । उसलाई पीएसभी आइन्डहोभनले २२ को बराबरीमा रोक्यो । खेलपछि प्रशिक्षक माउरिसियो पोचेटिनोले भने, आखिरमा यो खेल पनि बराबरीमा टुंगेको छ र यसले हाम्रो सम्भावना कमजोर बनाएको छ । इकर कासियासले पेनाल्टीमा गोल हुनबाट जोगाएपछि एफसी पोर्टोले घरबाहिर लोकोमोटिभ मस्कोलाई ३१ ले पन्छायो । साल्का र गालाटासारेबीचको खेल भने गोलरहित बराबरीमा टुंगियो ।"
फुटबल सुरु,"प्रतियोगितामा न्यूस्टार क्लब मन्थली, चाँदनी युवा क्लब धनुषा चुरे, बर्दिवास युवा क्लब महोत्तरी र सिन्धुलीका भिमान युवा, जनसंगम युवा क्लब चन्दनपुर, कमला एकता क्लब रानीवास, चन्द्रमा क्लब भब्सी, शुभसिन्धु क्लब, चाँदनी क्लव, प्रगतिशील युवा, ब्लू अल्पाइन र जनजागरण युवा क्लब रहेका छन् । प्रतियोगिता कात्तिक १७ सम्म चल्नेछ । प्रतियोगिताको उद्घाटन गर्दै सिन्धुली ट्रस्टका अध्यक्षसमेत रहेका थापाले युवालाई खेलप्रतिको जागरुक र कुलतमा फस्नबाट जोगाउन व्यक्तिगत लगानीमा प्रतियोगिता गरिएको बताए । अध्यक्ष थापा, वडाध्यक्षद्वय देवराज पौडेल र रामहरि ढुंगेल उद्घाटन गरे ।"
नेपाल सेमिफाइनल नजिक,"पाकिस्तानको जितपाँचौं साफ यू१५ च्याम्पियनसिपको पहिलो खेलमा पाकिस्तानले चिरपरिचित प्रतिद्वन्द्वी भारतमाथि २१ को जित रच्यो । अदनान जस्टिनले ३० औं मिनेटमा पाकिस्तानलाई अगाडि बढाए पनि थलचेउ भान्लरुत्फेलाले ५३ औं मिनेटमा भारतलाई ११ को बराबरीमा पुर्याए । तर, वैकल्पिक खेलाडी वासिफले मैदान प्रवेश गरेलगत्तै गोल गर्दै फेरि पाकिस्तनालाई अग्रता दिलाए । उनले ८५ औं मिनेटमा गरेको गोल निर्णायक साबित भएपछि पाकिस्तानी टिमले एन्फा कम्प्लेक्समा भव्य खुसी मनाएको थियो ।"
आयोजक लामिटार विजयी,"विजेताले ट्रफीसहित ५० हजार रुपैयाँ हात पार्दा सुनाचुरीले २५ हजारमा चित्त बुझायो । उत्कृष्ट गोलरक्षक लामिटारका ईश्वर रिजाल, उत्कृष्ट डिफेन्डर सुनाचुरीका उत्तम श्रेष्ठ, उत्कृष्ट मिडफिल्डर लामिटारकै अविनाश राई र उत्कृष्ट फरवार्ड लामिटारकै कप्तान सुमन राई घोषित भए । सबैलाई जनही २ हजार ५ सय प्रदान गरियो । विजेता खेलाडीलाई प्रदेश ३ का प्रदेशसभा सदस्य इन्द्रबहादुर बानियाँ, मनहरि गाउँपालिकाका अध्यक्ष एकराज उप्रेती, क्लब अध्यक्ष गणेशदर्पण अधिकारीलगायतले पुरस्कृत गरे । सभासद बानियाँले लामिटारको मैदान व्यवस्थित गर्न सहयोग गर्ने प्रतिवद्धता जनाए ।"
पोखरा प्रिमियर,"पीपीएल सञ्चालनको अवधिमा खेलाडी, प्रशिक्षक, व्यवस्थापकलगायत टिमका अरू सहयोगी, आयोजक र टिम वा क्रिकेट पछ्याउने समर्थक गरी करिब एक हजार पोखरा पुग्ने अनुमान गरिएको छ । उनीहरूले गर्ने खर्च पोखराका लागि थप आम्दानी हो, बोनस भने पनि फरक पर्दैन । किनभने यस किसिमको क्रिकेट प्रतियोगिता पोखरामा पहिलोपल्ट आयोजना हुँदै छ, जसले खेल पर्यटनलई स्थापित गर्न सहयोग गर्नेछ । अब भौतिक पूर्वाधारको स्तर वृद्धि गरेर योभन्दा माथिको प्रतियोगिता वा अन्तर्राष्ट्रिय क्रिकेटका प्रतिस्पर्धा पोखरामा आयोजना गर्नतिर ध्यान केन्द्रित गर्नुपर्छ, जसले पोखरालाई दुबई (यूएई) जस्तै खेलसँगै हजारौं समर्थकको गन्तव्य बनाउन सक्छ । यसको पहिलो खुट्किलो पोखरा प्रिमियर लिग हुन सक्छ ।"
यात्राको अन्त्य,"त्यसैले किसले भनेको छ, सन् २०१९ उनीहरूका लागि अन्तिम वर्ष हुनेछ । त्यसैले पनि ब्यान्डको दाबी छ, अबको अन्तिम टुरमा खुबै आक्रामक, विस्फोटक रूप देखा पर्नेछ । र, हामीलाई सिधै हेर्ने र सुन्ने यो नै अन्तिम अवसर हुनेछ । यहाँनिर सम्झनै पर्ने तथ्य के हो भने किस सबैभन्दा बढी एल्बम बिक्री हुने ब्यान्डमा पर्छ । लगभग १० करोड एल्बम बिक्री भइसकेका छन् । सन् २०१४ मा उनीहरूलाई रक एन्ड रोल हल अफ फेम मा पनि समावेश गरिएको थियो । हिमेश"
एआईमा अगाडि,एजेन्सीहरूबाट
नयाँ आइप्याड र म्याकबुक,"एप्पलले आफ्नो आइप्याडमा तीन वर्षयताकै सबैभन्दा ठूलो परिवर्तन गरी सार्वजनिक गर्न लागेको बताइएको छ । यसबाहेक एप्पलले सस्तो मूल्यको म्याकबुकसमेत सार्वजनिक गर्नेछ । साथै, सानो भर्सनमा म्याक मिनी डेस्कटपसमेत ल्याउँदै छ ।"
अर्को फोन चार्ज गर्ने स्मार्टफोन,"फोनमा पूरा स्क्रिनमा पिंगरप्रिन्ट स्क्यानर सुविधा रहनेछ । यो फोनलाई हुवावेले अहिलेसम्मकै शक्तिशाली स्मार्टफोनको विशेषण पनि दिएको छ । फोनमा हुवावेको आफ्नै चिप किरिन ९८० रहनेछ । हुवावेले लन्डनमा यही सिरिजका मेट ट्वान्टी र मेट ट्वान्टी एक्स स्मार्टफोन पनि सार्वजनिक गरेको छ, जुन हुवावे मेट ट्वान्टीभन्दा सस्तो मूल्यमा उपलब्ध हुनेछन् । साथै, कम्पनीले दुई हप्ता ब्याट्री टिक्ने दाबीसहित जीटी स्मार्टफोन पनि ल्याएको छ ।"

शीर्षक,विवरण
समितिपिच्छे निर्देशनको होड,"सवारीसाधनमा दुई जना चालक राख्ने, २० वर्ष पुराना सवारीसाधनलाई प्रतिबन्ध गर्ने, सिट क्षमताभन्दा बढी यात्रु चढाउन नदिने व्यवस्था गर्न यातायात मन्त्रालयलाई निर्देशन दियो । यही समितिले दसैंमा सवारीसाधनको टिकट सहज रूपमा उपलब्ध गराउन र चिनीको मूल्य ६३ रुपैयाँ तोक्न सरकारलाई निर्देशन दिएको छ । उद्योग, वाणिज्य तथा आपूर्तिमन्त्री मातृका यादवले लेखा समितिको निर्देशन र छलफलको विषयमाथि नै प्रश्न उठाएका छन् । समिति सदस्यहरूले चिनीको भाउ बढाउन चलखेल गरेको भनी आफूमाथि लगाएको आरोपबारे छानबिन गर्न यादवले सभामुखलाई पत्र लेखेका छन् । विकास समितिमा सभापति कल्याणीकुमारी खड्काले निर्देशन दिने क्रममा सञ्चार तथा सूचनामन्त्री गोकुल बाँस्कोटाले हस्तक्षेप गरे । त्यति हुँदा पनि समितिले एक स्वरमा प्रतिवाद गर्न सकेन । संसदका पूर्वसचिव मुकुन्द शर्मा समिति सदस्यहरूमा आआफ्नो कार्यक्षेत्र, जिम्मेवारी र विषयप्रति अध्ययनको कमीका कारण यस्तो समस्या आएको बताउँछन् । सदस्यहरूमा आआफ्नो कार्यक्षेत्र र विषयप्रति अध्ययनको कमी, सचिवको भूमिका प्रभावकारी नहुनु आदि कारणले समितिका कार्यक्षेत्र तथा निर्णय बाझिने र सरकारले निर्देशन कार्यान्वयनमा अटेरी गर्ने समस्या उत्पन्न भइरहेको हो, उनले भने । आपूर्ति मन्त्रालयका एक उच्च अधिकारीले कुनकुन समितिको बैठकमा जाने, कसको निर्णय र निर्देशन कार्यान्वयन गर्ने भन्ने अन्योल रहेको बताए । निर्देशन पनि एउटा मात्रै समितिले दिए पो हुन्थ्यो, उनले भने, निर्देशन धमाधम आइरहेका छन् । कार्यान्वयन पनि कुन समितिको गर्ने, अन्योल छ । चाडपर्वमा आपूर्ति र यातायात व्यवस्थापनमा तीन फरक समितिले निर्देशन दिएको यो पहिलो घटना भने होइन । प्रतिनिधिसभाको विकास समिति र राष्ट्रिय सभाको सरोकार समितिको काम पनि बाझिने गरेको छ । सरोकार समितिको टोली हालै मेलम्ची खानेपानी आयोजना ढिलो हुनुको कारण र वर्तमान अवस्थाको स्थलगत अध्ययन गरेर फर्केको छ । यही विषयमा विकास समितिले पनि अनुगमनमा जाने निर्णय गरेको छ । अन्तर्राष्ट्रिय सम्बन्ध समितिले असोज १४ गते नागरिक उड्डयन मन्त्रालय र वन तथा वातावरण मन्त्रालयलाई निजगढ विमानस्थलसम्बन्धी कागजपत्र पेस गर्न निर्देशन दिने निर्णय गर्यो । यही बैठकले निजगढलगायत विमानस्थल निर्माणका सम्बन्धमा अध्ययन गर्न पूर्वप्रधानमन्त्री माधवकुमार नेपाल संयोजकत्वको उपसमिति गठन गरेको छ । उपसमितिलाई विमानस्थल बन्ने ठाउँको अवलोकन र अध्ययन गरेर सुझाव दिने जिम्मेवारी तोकिएको छ । राष्ट्रिय सभाको राष्ट्रिय सरोकार तथा समन्वय समितिले असोज १५ गते पर्यटनमन्त्री रवीन्द्र अधिकारीलाई रूख कटानको विषय टुंग्याई निजगढ विमानस्थलको काम तत्काल अघि बढाउन निर्देशन दिएको छ । समितिले निर्माणस्थल अवलोकनमा जाने तयारीसमेत गरेको छ । आपसी तालमेल नहुँदा एउटै विषयमा दुई समितिले अध्ययन गरिरहेका छन् । पर्यटनमन्त्री अधिकारीले दुई समितिको फरकफरक निर्देशनले काम गर्न अन्योल भएको बताए । एउटै विषयमा समितिहरूको संयुक्त बैठक गर्न सकिन्थ्यो । तर फरकफरक निर्देशन दिएका छन्, उनले भने, यसले हामीलाई काम गर्न गाह्रो हुन्छ । कसको निर्देशन मान्ने ? कसको नमान्ने ? यसअघि अर्थ, विकास र कृषि तथा जलस्रोत समितिले राष्ट्रिय गौरवका योजना कार्यान्वयनबारे संयुक्त बैठक गरेका थिए । संसद् नियमावलीमा हरेक समितिको छुट्टाछुट्टै कार्यक्षेत्र तोकिएको हुन्छ । कार्यक्षेत्रबाहिर गए अर्को समितिमाथि हस्तक्षेप भएको मानिने व्यवस्था छ । नियमावलीअनुसार उपभोक्ताको विषय प्रतिनिधिसभाको उद्योग तथा वाणिज्य र श्रम तथा उपभोक्ता हित समितिको कार्यक्षेत्रभित्र पर्छ । तर तहगत राज्य संरचनाको विकासमा समन्वय, राष्ट्रिय सम्पदा, मानव अधिकार तथा परराष्ट्र सम्बन्ध, राष्ट्रिय सुरक्षा र संवैधानिक आयोगसम्बन्धी विषय हेर्ने राष्ट्रिय सभाको राष्ट्रिय सरोकार तथा समन्वय समितिले समेत उपभोक्ताका विषयमा निर्देशन दिएको छ । उद्योग तथा वाणिज्य र श्रम तथा उपभोक्ता हित समितिले उद्योग, वाणिज्य तथा आपूर्ति मन्त्रालय, श्रम, रोजगार तथा सामाजिक सुरक्षा मन्त्रालयलाई निर्देशन र उपभोक्ता हितसम्बन्धी बैठक गर्न सक्छ । यो समितिको कार्यक्षेत्रमा सार्वजनिक लेखा समितिले समेत हस्तक्षेप गरेको छ । सार्वजनिक लेखा र महालेखा परीक्षकको वार्षिक प्रतिवेदन हेर्ने लेखा समितिले बजार अनुगमनदेखि मूल्य निर्धारणसम्मको निर्देशन दिइरहेको छ । प्रतिनिधिसभा नियमावलीको नियम १९२ मा समितिका कार्यक्षेत्र समेटिएको छ । उपनियम २ मा भनिएको छ, समितिले अन्य समितिको कार्यक्षेत्रमा छलफल, अध्ययन एवं अनुगमन गर्नुपरे सभामुखको पूर्वस्वीकृति लिनुपर्नेछ । तर समितिले सभामुखको अनुमति नलिई कार्यक्षेत्र मिचिरहेका छन् । हरेक दिन एउटाको कार्यक्षेत्रमा अर्को समितिले निर्देशन दिइरहँदा पनि सभामुख र राष्ट्रिय सभा अध्यक्षले समन्वय नगरेको सांसदहरूको आरोप छ । समितिको प्रभावकारिता र कार्य मूल्यांकन गर्न सभामुख र अध्यक्षको संयोजकत्वमा समिति सभापतिको बैठक राख्नुपर्छ । सभापति चयनलगत्तै बैठक राखेर कार्यक्षेत्र स्पष्ट पार्नुपर्नेमा त्यसो नगर्दा समस्या देखिएको हो । सभामुख कृष्णबहादुर महराले समितिहरूले अधिकारक्षेत्रबाहिर गएर काम गरेको जानकारी आफूलाई पनि भएको बताए । यस्तो कार्य रोक्न सभापतिहरूसित परामर्श गर्छौं । क्षेत्राधिकार ओभरल्यापिङ हुन दिँदैनौँ, संसदीय मामिला पत्रकार समाजद्वारा शनिबार राजधानीमा आयोजित कार्यक्रममा उनले भने, नियमावली बनाउँदा नै क्षेत्राधिकारमा ख्याल गरेका छौं । त्यसैअनुसार अघि बढ्नुपर्छ ।संसदका पूर्वसचिव शर्मा सभापतिहरूबीच चर्चामा आउन जुनसुकै विषयमा छलफल गरेर निर्देशन दिने प्रवृत्ति रहेको बताउँछन् । समिति सभापतिलाई काम गर्नुअघि हिजोको अभ्यास र प्रतिस्पर्धा, नियमावलीको व्यवस्था जानकारी गराउनुपथ्र्यो, उनले भने, कार्यक्षेत्रको ज्ञान नहुँदा र चर्चामा रहेका विषय उठाउन खोज्दा एउटाको कार्यक्षेत्रमा अर्को समितिको हस्तक्षेप हुने देखिन्छ । नियमावली अध्ययन गरे समस्या नहुने उनले बताए । सभापतिलाई बुझाउने जिम्मेवारी समितिका सचिवको हो । अहिले सचिव भएका केही साथी विगतमा पनि त्यही भूमिकामा हुनुहुन्थ्यो, शर्माले भने, सचिवले सभापति र सदस्यहरूसँग झगडा गर्ने होइन । नियम बुझाउन सक्नुपर्छ । एउटै विषयमा धेरै समितिले निर्देशन दिने प्रवृत्तिले संसदीय मर्यादामा आँच आउन सक्ने उनको भनाइ छ । पछिल्लो संविधानसभाकालमा एनसेलको लाभकर प्रकरणमा विकास, अर्थ र लेखा समितिले छलफल गरेका थिए । अर्थ समितिले लाभकरको विषय नटुंगिएसम्म एनसेललाई फोरजी सेवा विस्तार गर्न नदिन सरकारलाई निर्देशन दिएको थियो । लेखा समितिले लाभकरको विषय नटुंगिएसम्म लाभांश लैजान नदिन निर्देशन दिएको थियो । विकास समिति भने लाभकरबारे रहस्यजनक ढंगले मौन रह्यो । बरु एनसेललाई फोरजी सेवा विस्तार गर्न दूरसञ्चार प्राधिकरणलाई निर्देशन दियो । प्राधिकरणले विकास समितिको निर्देशन मानेर फोरजीको स्वीकृति दियो । धेरै समितिबाट फरक निर्देशन आउँदा सरकारले जुन सजिलो हुन्छ त्यही कार्यान्वयन गर्छ, संसद् सचिवालयका एक सहसचिवले भने, त्यसैले समितिले आफ्नो कार्यक्षेत्रबाहिर गएर निर्देशन दिनु हुँदैन ।"
भाग्न खोज्दा दुईको मृत्यु,"जुवाखालमा छापा मार्न पुगेको प्रहरी टोलीसँग बच्न भाग्दा दुई जनाको मृत्यु भएको छ । कागेश्वरी मनोहरा७ स्थित टेन्डु शेर्पाको घरको तेस्रो तलाबाट हाम्फालेका सरोज घले र सोमलाल तामाङको ज्यान गएको प्रहरीको दाबी छ । महानगरीय प्रहरी परिसर काठमाडौंको टोलीले शुक्रबार राति साढे नौ बजेतिर छापा मारेको थियो । टिनको टहरोमाथि बज्रिएका उनीहरूलाई तत्काल अस्पताल पुर्याए पनि उपचारक्रममा मृत्यु भएको प्रहरीले जनायो ।उक्त ठाउँ बौद्ध प्रहरीको कार्यक्षेत्रमा पर्छ । परिसर प्रमुख एसएसपी वसन्त लामा, डीएसपी होविन्द्र बोगटीसहित ३५ जनाको टोली दोस्रो तला पुगेपछि जुवा खेल्ने समूहले पत्तो पाएको थियो । तेस्रो तला छिर्ने च्यानल गेटमा ताल्चा लगाएको देखेपछि प्रहरीले ढुंगाले फोरेको थियो । डीएसपी बोगटीका अनुसार १५ मिनेटको प्रयत्नपछि ताल्चा फोडियो । हामी पुगेको थाहा पाएपछि केही व्यक्ति छतबाट अर्को घरको छतमा हाम फालेका थिए, उनले भने, हामीले नभाग्नुस्, केही हुँदैन भनेर कराएका थियौं ।प्रहरीका अनुसार जुवा खेलाउने मुख्य तीन महिलासहित दस जनाजति भागेका थिए । माइक नलगेकाले प्रहरीले पर्याप्त सञ्चार गर्न नसकेको जनाएको छ । बोगटीका अनुसार जुवामा संलग्नहरू मदिराको मातमा थिए । सरोज र सोमलालले पनि मदिरा सेवन गरेको भेटिएको छ । तामाङका जेठान तेम्बो तामाङले प्रहरीले भनेजस्तो हाम्फालेर मृत्यु भएको भन्नेमा शंका लागेको बताए । घटनाबारे छानबिन हुनुपर्ने उनको माग छ । प्रहरी आउँदैमा तीन तला माथिबाट हाम्फाल्नु नपर्ने हो, उनले भने ।बोगटीका अनुसार सरोज र सोमलाल दुवै यसअघि जुवा खेलेकै कारण सजाय भुक्तान गरेका व्यक्ति हुन् । धेरैजसो यसअघि पनि जुवा खेलेकै कारण पक्राउ परेका व्यक्ति छन्, उनले भने । प्रहरी टोलीले खालबाट २४ जनालाई पक्राउ गर्नुका साथै ४ लाख ५८ हजार रुपैयाँ, तासका गड्डी र कौडा बरामद गरेको छ । परिसर प्रमुख एसएसपी लामाका अनुसार घरधनी टेन्डुले एक रात जुवा खेलाएबापत दस हजार रुपैयाँ लिने गरेको बताए । बानेश्वर, गौशालादेखि विभिन्न क्षेत्रका मान्छे त्यहाँ जुवा खेल्न पुग्थे । यसअघि जुवा खेल्नेलाई जुवा ऐन २०२० अनुसार कारबाही चलाइन्थ्यो । जुवा खेल्ने तथा खेलाउनेलाई अधिकतम दुई सय रुपैयाँसम्म जरिवाना हुने प्रावधान थियो । प्रहरीले अब मुलुकी अपराध संहिताअनुसार सामाजिक आचारणविरुद्धको अपराधअन्तर्गत मुद्दा चलाउने तयारी गरेको छ ।"
पार्टी र सरकारविरुद्ध षड्यन्त्र : दाहाल,"गोरखा (कास) नेकपा अध्यक्ष तथा पूर्वप्रधानमन्त्री पुष्पकमल दाहालले पार्टी र सरकारविरुद्घ षड्यन्त्र भएको बताएका छन् । गोरखा सदरमुकाममा शनिबार दसैं मेला उद्घाटन गर्न आएका उनले कार्यकर्ता प्रशिक्षणमा अहिलेको परिवर्तन, कम्युनिस्ट एकता र नेतृत्वको भरोसा तोड्न षड्यन्त्र भइरहेको दाबी गरे । सरकारलाई राम्रोसँग काम गर्न नदिन साना गल्तीलाई पनि अतिरञ्जित गर्ने काम भएको उनले आरोप लगाए । महिला हिंसा, महँगी र भ्रष्टाचार नियन्त्रणका विषयमा काम नभएको जनगुनासो पार्टी लिडरसिप ले बुझेको उनले बताए ।"
रौनियार स्वत: निलम्बित : सभामुख,"काठमाडौं (कास) सभामुख कृष्णबहादुर महराले अख्तियार द्वारा भ्रष्टाचार मुद्दा दायर गरिएका प्रतिनिधिसभा सांसद हरिनारायण रौनियार स्वत: निलम्बनमा परेको बताएका छन् । संसदीय मामिला पत्रकार समाजले शनिबार काठमाडौमा गरेको एक कार्यक्रममा उनले भने, उहाँ भ्रष्टाचार निवारण ऐन २०५९ अनुसार स्वत: निलम्बित भइसक्नुभयो । महराका अनुसार अख्तियारले सांसद रौनियारविरुद्ध उनको पप्पु कन्स्ट्रक्सनले बर्दियाको गुलरिया र बारबर्दिया नगरपालिका जोड्ने बबई पुल निर्माणमा अनियमितता गरेकामा विशेष अदालतमा मुद्दा दायर गरिएको लिखित जानकारी शुक्रबार नै संसद् सचिवालयलाई दिइसकेको छ ।"
बौद्धका डीएसपी पक्राउ,काठमाडौं (कास) सेवाग्राहीसँग घूस लिएको आरोपमा महानगरीय प्रहरी वृत्त बौद्धका डीएसपी श्यामकुमार राई पक्राउ परेका छन् । अख्तियारको टोलीले शनिबार साँझ राईलाई सेवाग्राहीसँग मद्दा मिलाइदिने भन्दै एक लाख घूस लिएको आरोपमा पक्राउ गरेको हो ।
माइक्रो चालकलाई पनि पोसाक,काठमाडौं (कास) राजधानीमा चल्ने माइक्रोबसका चालक तथा सहचालकले मंसिर १ देखि फ्लोरेसेन्ट ज्याकेट लगाउनुपर्ने भएको छ । महानगरीय ट्राफिक प्रहरी महाशाखा र नेपाल यातायात व्यवसायी राष्ट्रिय महासंघको बैठकले पोसाक लगाउनुपर्ने निर्णय गरेको हो । महाशाखाका अनुसार चालकले सुन्तला र सहचालकले हरियो रंगको ज्याकेट लगाउनुपर्ने छ । महाशाखाकै पहलमा उपत्यकामा सञ्चालित ट्याक्सी चालकलाई फ्लोरेसेन्ट ज्याकेट अनिवार्य गरिएको छ ।
सेवा दिन सकेनन् प्रदेश सरकारले,"संविधानमा राज्यशक्तिको प्रयोग संघ, प्रदेश र स्थानीय तहले गर्ने भनिएको छ । तर, ८ महिनासम्म प्रदेश सरकारहरूले संविधानमा उल्लिखित उक्त व्यवस्था कार्यान्वयन गर्न सकेका छैनन् ।आवश्यक संघीय कानुन, कर्मचारी र सांगठनिक संरचना नहुँदा प्रदेश सरकार चलमलाउन सकिरहेका छैनन् । जनताको बढदो आंकाक्षालाई पूरा गर्न नसक्दा मुख्यमन्त्री, मन्त्री तथा प्रदेशसभा सदस्यमा संघ सरकारप्रति असन्तुष्टि चुलिँदै गएको छ । गण्डकी प्रदेशका आन्तरिक मामिला तथा कानुनमन्त्री हरिबहादुर चुमानले प्रदेश पनि सरकार हो र भन्ने प्रश्न उठ्न थालिसकेको बताए । प्रमुख जिल्ला अधिकारीसम्मलाई प्रदेश सरकारमातहत पठाइएको भए सरकारको अनुभूति दिन सकिन्थ्यो, उनले भने, तर जनताको बढी सरोकार रहने कार्यालय संघ सरकार मातहत राख्न खोज्दा प्रदेश सरकार देखावटी मात्र बन्न पुगेका छन् । उनले प्रदेश सरकार सञ्चालनमा परेका अप्ठ्यारा फुकाइदिन प्रधानमन्त्रीकै तहबाट नेतृत्वदायी पहलकदमी आवश्यक रहेको बताए । प्रदेशसँग जनताको अपेक्षा चुलिँदै गएको छ तर सेवाप्रवाह गर्न सकिएको छैन, यसले निराशा बढाएको छ, उनले थपे, यस्तो अवस्था लम्बिन दिनु हुन्न ।कर्णाली प्रदेशका आन्तरिक मामिला तथा कानुनमन्त्रीले प्रदेश सरकारको सांकेतिक उपस्थिति मात्रै हुन सकेको बताए । महिनौं भइसक्दा पनि कानुन, कर्मचारी, स्रोतसाधनलगायत अभावले प्रदेश सरकारबाट जनतालाई सिधा सेवा पुग्ने वातावरण बन्न सकिरहेको छैन, उनले भने, समस्याको स्रोत पहिचान गरी यथाशीघ्र त्यसको निराकरणमा पहलकदमी नलिइए संघीय व्यवस्थाप्रति जनतामा वितृष्णा उत्पन्न हुन सक्छ । उनले प्रदेश सरकारलाई प्रभावकारी बनाउन संघबाट भइरहेको ढिलाइप्रति असन्तुष्टि व्यक्त गरे । उनले संघीय संरचनाको प्रभावकारी कार्यान्वयनका लागि प्रधानमन्त्री र शीर्ष नेताबाटै पहलकदमी हुनुपर्ने सुझाए । संविधान र कानुनका जानकार पनि संघीयता कार्यान्वयनका लागि केन्द्रले नै विशेष सक्रियता देखाउनुपर्ने बताउँछन् । कानुन आयोगका अध्यक्ष माधव पौडेलले संघीयताको प्रभावकारी कार्यान्वयनका लागि संघले नेतृत्वदायी भूमिका लिएर प्रदेश र स्थानीय तहलाई मान्य हुने गरी कानुन बनाउनुपर्ने बताए । संघीयता जीवित सत्य हो, यसलाई कसैले अस्वीकार गर्न सक्दैन, उनले भने, मानव स्रोत र कानुन अभावमा प्रदेश सञ्चालनमा बाधा भइरहेको छ । संघ सरकार, संसद् र केन्द्रीय प्रशासनिक संरचनाले प्रदेशको प्रभावकारिताका लागि सक्रियता देखाउन आवश्यक छ । केन्द्रीकृत राज्यको विरासत विद्यमान रहेकाले समस्या देखिएको उनको भनाइ छ ।प्रदेश सरकार तथा विज्ञहरूले उच्चस्तरीय राजनीतिक नेतृत्वकै सक्रियता आवश्यक देखिरहेका बेला संविधानले व्यवस्था गरेको अन्तर प्रदेश परिषद् बैठक एकपटक पनि बस्न सकेको छैन । भदौ तेस्रो साता बोलाइएको बैठक प्रधानमन्त्री केपी ओलीको निर्देशनमा एकाएक रोकिएयता सरकारका तर्फबाट तदारुकता देखाइएको छैन । राष्ट्रिय सभा सदस्य राधेश्याम अधिकारीले अन्तरप्रदेश परिषदको बैठक छिटो बोलाउनुपर्ने बताए । प्रधानमन्त्रीको अध्यक्षतामा रहेको उक्त परिषद् सक्रियता बन्दा संघीयता कार्यान्वयनले गति लिने उनको बुझाइ छ । परिषद् बैठक बेलैमा बसेको भए धेरै काम भइसकेको हुन्थ्यो । यति धेरै असन्तुष्टि र निराशा रहँदैनथ्यो, उनले भने, संविधान कार्यान्वयनका लागि संघले प्रदेश र स्थानीय तहसँग पटकपटक परिषद् बैठक गर्न आवश्यक छ । केन्द्र सरकारको अधिकार तल पठाउन नचाहने मानसिकताले समस्या देखिएको भन्दै उनले त्यस्ता विषयमा प्रधानमन्त्रीको तहबाट सक्रियता र सहजीकरण आवश्यक रहेको बताए ।"
ट्रकसँग माइक्रो जुध्दा ६ को मृत्यु,"नेपालगन्ज (कास) बाँकेको राप्तीसोनारी गाउँपालिका, मुुगुवा खोलानजिक शनिबार बिहान माइक्रोबस दुर्घटनामा ६ जनाको मृत्यु भएको छ । १७ जना घाइते छन् । दाङको तुलसीपुरबाट खचाखच यात्रु लिएर आएको लु१ख १६६२ नम्बरको माइक्रोबस ट्रकसँग जुधेको हो । तीव्र गतिका कारण दुर्घटना भएको प्रहरीले जनाएको छ । मृत्यु हुनेमा तुलसीपुर नगरपालिका७ का माइक्रोचालक सुगनी चौधरी, तुलसीपुरकै तुलसी रावत, वसन्ती चौधरी, नारायणी श्रीश, सल्यानको शारदा नगरपालिका५ का द्रोण बुढाथोकी छन् । एक महिलाको सनाखत हुन सकेको छैन । चालक चौधरीसहित दुईको घटनास्थलमै र अन्यको शिक्षण अस्पताल कोहलपुरमा मृत्यु भएको हो । घाइतेको अवस्था गम्भीर छ । सडकमा पहिल्यै पल्टिएको ट्रकलाई उछिन्ने क्रममा माइक्रोबस विपरीत दिशाबाट आएको लु१ख ७७२९ नम्बर ट्रकसँग जुधेको इलाका प्रहरी कोहलपुरका प्रमुख डीएसपी रमेशबहादुर सिंहले जानकारी दिए । तीव्र गतिमा रहेको बसले सडक किनारमा पल्टिएको ट्रकलाई ओभरटेक गर्न लाग्दा अर्को ट्रकमा ठोक्किएर दुर्घटना भएको देखिन्छ, उनले भने, गलत स्थानमा उछिन्न खोजेको देखिन्छ । घाइते टेकबहादुर सुनारले पनि पल्टिएको ट्रकलाई उछिन्ने क्रममा माइक्रो अगाडिबाट आएको ट्रकसँग जुधेको बताए । त्यसपछि के भयो, केही थाह भएन, उनले भने । उनको मुख, टाउको, खुट्टामा चोट लागेको छ । घाइतेमध्ये शारदा नगरपालिका१४ की चन्द्रकला पुन र तुलसीपुर नगरपालिका६ का ईश्वरी वलीको अवस्था गम्भीर छ । दुवैको टाउकोमा चोट छ । घाइते सबैको कोहलपुर शिक्षण अस्पतालमा उपचार भइरहेको छ । उनीहरूको अवस्था बुझ्न प्रजिअ मदन भुजेल, प्रहरी उपरीक्षक अरुण पौडल, सशस्त्र प्रहरी उपरीक्षक भेषबहादुर शाह अस्पताल पुगेका थिए । भुजेलले घाइतेको उपचारमा कुनै कमी हुन नदिन अस्पताल प्रशासनलाई निर्देशन दिए ।"
चोरी नस्विकार्दा निर्घात कुटपिट,चालक मिश्र उपचारपछि गत बिहीबार प्रहरी कार्यालय पुग्दा मोटरसाइकल फेला परेन । प्रहरीले मोटरसाइकल हराएको जानकारी दियो । त्यसको भोलिपल्टै झालाई पक्रेर निर्घात कुटपिट गरिएको हो । दुर्घटनामा परेको मोटरसाइकल प्रहरीले व्यक्तिगत प्रयोगमा ल्याएको आरोप पीडितले लगाएका छन् ।जिल्ला प्रहरी कार्यालय धनुषाका प्रहरी नायब उपरीक्षक दीपेन्द्र शाहीले प्रहरीबाट भूल भएको स्विकारेका छन् । दुर्घटनापछि नियन्त्रणमा लिएको मोटरसाइकल हराएको र शुक्रबार फेला परेको उनले बताए । हराएर फेला परेको मोटरसाइकलका विषयमा अनुसन्धान भइरहेको उनले जनाए ।
कक्षा ११ को नतिजा सार्वजनिक,"काठमाडौं (कास) राष्ट्रिय परीक्षा बोर्डले कक्षा ११ को परीक्षाफल शनिबार सार्वजनिक गरेको छ । बोर्डका अनुसार ५ लाख ४८ हजार ४ सय ५५ परीक्षार्थीमध्ये नियमिततर्फ एक हजार एक सय ४५ विद्यार्थीले ३६१ देखि ४० जीपीए ल्याएका छन् । ३२१ देखि ३६० जीपीए ल्याउने ८ हजार ९ सय ४९ छन् । त्यस्तै जीपीए २८१ देखि जीपीए ३२० ल्याउने २४ हजार ५ सय १५ विद्यार्थी छन् । ४८ हजार ७ सय ३२ जनाले २४१ देखि २८० जीपीए प्राप्त गरेका हुन् । २०१ देखि २४० जीपीए ल्याउने विद्यार्थी संख्या ८६ हजार ७ सय ७० रहेको छ । यो मध्यमस्तरको जीपीए हो । सबैभन्दा बढी ९२ हजार ५ सय ९३ परीक्षार्थीले १६१ देखि २०० जीपीए पाएका हुन् । १२१ देखि १६० जीपीए ल्याउने ४१ हजार ४ सय ६ जना र ०८१ देखि १२० जीपीए प्राप्त गर्ने विद्यार्थीको संख्या ८ हजार १ सय २७ रहेको छ । ०० देखि ०८० जीपीए पाउने २० हजार ६ सय ८५ विद्यार्थी छन् । अक्षरांकन पद्धति (ग्रेडिङ) मा नियमिततर्फ ३ लाख ३२ हजार ८ सय सय ९१ जना, आंशिकतर्फ १ लाख ७६ हजार ४९ र आंशिककै अंकप्रणालीतर्फ ३९ हजार ५ सय ५ जना परीक्षार्थी सहभागी थिए । आंशिकको अंक पद्धतितर्फ १५ हजार ३ सय ३३ अर्थात् ३८८१ प्रतिशत विद्यार्थी उत्तीर्ण भए । एक सय ३१ जना परीक्षार्थीको परीक्षा रद्द गरिएको छ । परीक्षा गत वैशाख ३० गतेदेखि जेठ ९ गतेसम्म भएको थियो । विगत वर्षहरूमा भन्दा झन्डै ३ महिना पहिले नतिजा प्रकाशित गरिएको परीक्षा नियन्त्रक कृष्ण शर्माले जानकारी दिए । ग्रेडवृद्धि परीक्षा आगामी मंसिर ८ गते हुनेछ ।"
नेविसंघमा उमेर विवाद,"काठमाडौं (कास) कति उमेरसम्मले विद्यार्थी नेता बन्न पाउने ? नेपाली कांग्रेसको भ्रातृ संगठन नेपाल विद्यार्थी संघमा अहिले यो विषय पेचिलो बनेको छ । विवादका कारण संगठनको महाधिवेशन नै अन्योलमा धकेलिएको छ । ११औं महाधिवेशनमा उमेरहद ३२ वर्ष कायम गर्ने समझदारी थियो । त्यस्तो समझदारी १२औं महाधिवेशनबाट लागू गर्ने भनिए पनि अहिले विवाद भएको हो । यो उमेरहद लागू गरिए नेतृत्वको आकांक्षी देखिएका आधा दर्जनभन्दा बढी विद्यार्थी नेताले प्रतिस्पर्धा गर्न पाउँदैनन् । उनीहरूले आआफ्नो गुटका पार्टी नेताहरूलाई यो व्यवस्था हटाउन दबाब दिँदै आएका छन् । बढी दबाब संस्थापनइतर पक्षलाई छ । संस्थापन पक्ष भने उमेरहद लागू भए विद्यार्थीमाझ पकड रहेका अर्को पक्षका आकांक्षी बाहिरिने र आफूलाई फाइदा पुग्ने बुझाइमा छ । अर्को पक्ष उमेरहद हटाउन सके आफ्नो पक्षमा संघको नेतृत्व ल्याउन सकिने ठान्छ । उमेरहद कायम गर्नेनगर्ने विषयले कांग्रेस केन्द्रीय कार्यसमिति बैठकसमेत प्रभावित बन्न पुग्यो । शुक्रबार बोलाइएको बैठक आइतबारलाई सारिएको छ । कार्यसमितिले संघको विधान अनुमोदन गरेपछि मात्रै महाधिवेशन प्रक्रिया अघि बढ्छ । कांग्रेस सहमहामन्त्री प्रकाशशरण महत संगठनको पहुँच बढीभन्दा बढी विद्यार्थीमाझ पुर्याउन ३२ वर्षे उमेरहद लगाउनुपर्ने पक्षमा छन । ३२ वर्ष भनेको डबल एमए र पीचएडीसमेत भ्याउने उमेर हो, उनले भने, बाहिर रहेकालाई नेता बनाउँदा विद्यार्थीबीच पहुँच नहुने भएकाले उमेरहद लगाउन खोजिएको हो । उनका अनुसार ११औं महाधिवेशनको समझदारी कार्यान्वयन गर्नेनगर्ने भन्नेमा कार्यसमिति बैठकले मात्रै निर्णय लिन सक्छ ।उमेरहद लगाउँदा नेतृत्व दौडबाट बाहिरिने संस्थापन पक्षका विद्यार्थी भने यो प्रावधान हटाउनुपर्ने पक्षमा छन् । नेविसंघ अध्यक्ष नैनसिंह महरले आफूहरूले उमेरहद हटाएरै विधान संशोधनका लागि पार्टीमा पठाएको बताए । नेविसंघभित्र उमेरहद हटाउनेमा सहमति जुटे पनि पार्टीभित्र कुरा मिलेको छैन । केन्द्रीय कार्यसमितिले विधान अनुमोदन गरेपछि मात्रै महाधिवेशन तयारी अघि बढ्छ । तर नेताहरूबीच नै नेविसंघ नेतृत्व आफ्नो पक्षमा पार्ने स्वार्थले महाधिवेशन हुनेमै अन्योल छ । अध्यक्ष महरले तत्कालीन फोरम लोकतान्त्रिकबाट कांग्रेस प्रवेश गरेका १५ जनालाई संघको केन्द्रीय कार्यसमितिमा ल्याएपछि विवाद थप चुलिएको छ । विजयकुमार गच्छदारनिकट विद्यार्थी नेता कपिलश्वर यादवलाई महामन्त्री र १४ जनालाई केन्द्रीय सदस्य मनोनयन गरिएको थियो । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला पक्षले गच्छदार समूहको समायोजन पार्टीमा समेत नभएकाले प्याकेजमै गर्नुपर्ने प्रस्ताव राखेका छन् । संस्थापन पक्ष गच्छदार समूहलाई विश्वासमा लिन सके नेतृत्व आफ्नो पक्षमा पार्न सकिने ध्याउन्नमा छ । पौडेल र सिटौलाको चाहना नहुँदानहुँदै पनि आफूहरूको प्रयासमा समायोजन गरिएको सन्देश संस्थापन पक्ष दिन चाहन्छ । त्यही बुझेर अर्को पक्ष असन्तुष्ट छ । समायोजना कुन पदमा कति जनालाई गर्ने भन्नेबारे एकपटक सल्लाहसमेत गरिएन, संस्थापनइतरका एक शीर्ष नेताले भने, सकभर महाधिवेशन नगरी तदर्थवादमा चलाउने, महाधिवेशन भइहाले कसरी पक्षमा पार्ने भनेर चलखेल सुरु भएको छ । त्यसैले विधिसम्मत महाधिवेशनको कुरा अघि बढाएका हौं । अध्यक्ष महरले तोकिएको मितिमा महाधिवेशन हुने सम्भावना टरिसकेको बताए । पार्टी नेताहरू महाधिवेशन भाँडेको भन्दै एकअर्कालाई आरोप लगाउन थालेका छन् । संस्थापन पक्षले महाधिवेशन तयारी अघि बढाउन संस्थापन इतरले सहयोग नगरेको जनाएको छ । संस्थापन इतर पक्षले महाधिवेशन नगराई कार्यसमिति भंग गरेर आफूअनुकूल तदर्थ समिति बनाउने कसरत थालेको भन्दै संस्थापनलाई आरोप लगाएको छ । वरिष्ठ नेता पौडेल र महामन्त्री शशांक कोइरालासमेतको सहमतिमा गच्छदार समूहका विद्यार्थी नेताको समायोजन गरिएको हो, महतले भने, अहिले त्यसमा विवाद निकाल्नु महाधिवेशन अघि बढाउन नदिनु हो । महाधिवेशन तयारीका लागि सहमहामन्त्री महतको नेतृत्वमा पार्टीले निर्देशन समिति गठन गरेको छ । गच्छदारनिकट विद्यार्थीको समायोजन सल्लाहविपरीत भएको र जिल्लामा प्रतिनिधि नखटाइएको कारण जनाउँदै पौडेल पक्षका सदस्य नवीन्द्रराज जोशीले समिति बैठक बहिष्कार गर्दै आएका छन् । महर नेतृत्वको कार्यकाल भदौ २ गते सकिए पनि महाधिवेशन गराउने प्रयोजनका लागि तीन महिना थपिएको छ ।"
दसैंका यात्रुले टिकट पाएनन्,"त्यसले गर्दा यात्रुले टिकट पाउन सकेका छैनन् । टिकट सकिएको भन्दै काउन्टरवालाले यात्रु फर्काउन थालेको थापाले बताए । नागढुंगा, पासाङल्हामु मार्ग, बल्खु, बीपी राजमार्ग र साँखु नाकाबाट प्रत्येक दिन दसैंका लागि यात्रु बाहिरिने गर्छन् । अरू बेलाभन्दा अहिले प्रत्येक दिन २ हजारभन्दा बढी यात्रु उपत्यकाबाट बाहिरिने गरेको महानगरीय ट्राफिक महाशाखाका प्रमुख वसन्त पन्तले बताए । टिकट नपाएर दसैंमा घर जानबाट कोही पनि वञ्चित हुने छैनन्, उनले भने । यात्रुको चाप आउँदो शुक्रबारदेखि बढ्ने भन्दै उनले हाल दैनिक सानाठूला गरी १० हजार ५ सय ५० सवारी साधन बाहिरिने गरेको बताए । उनका अनुसार १३ स्थानमा नागरिक सहायता कक्ष, ३२ स्थानमा रिफ्रेस सेन्टर र १४ जिल्लामा टाइम कार्ड व्यवस्था गरिएको छ । नेपाल यातायात राष्ट्रिय व्यवसायी महासंघका वरिष्ठ उपाध्यक्ष विजय स्वाँरले प्रत्येक यात्रुले टिकट पाउने भन्दै त्यसको व्यवस्थापन गर्न लागेको बताए । यातायात व्यवस्था विभागका महानिर्देशक लावण्यकुमार ढकालले व्यवसायीले थप सवारी साधन थप्ने भन्दै टिकट सहजै पाइने बताए ।"
"पशुपतिका पर्यटक, खै शौचालय ?","पशुपतिको राममन्दिर नजिकको शौचालयमा स्थानीय गाइडलाई मंगलबार एक महिला सोध्दै थिइन्, भाइ यो टुरिस्ट ट्वाइलेटमा जान मिल्छ ? राममन्दिर नजिक ३ किसिमका शौचालय छन् । महिला, पुरुष र पर्यटक । बाहिरसम्म दुर्गन्ध आउने महिला शौचालयको ढोकाबाट भित्र हेर्दा निकै फोहोर देखेपछि ती महिला पर्यटक शौचालय सफा होला कि भन्ने आसमा छिरेकी थिइन् । छि:, पैसा लिएर भए पनि कम्तीमा सफा त राख्नु नि, सलले नाक छोपेर बर्बराउँदै निस्किइन् उनी । निता सापकोटा गत वर्ष साउनमा पहिलोपल्ट पशुपति पुगेकी थिइन् । मंगलबार फेरि आमासँग पशुपति पुग्दा उनलाई तुलनात्मक रूपले निकै सफा अनुभव भयो । पहिलेभन्दा त सफा भएछ । शौचालय पनि सफा नै रहेछ, सिर्जनशील युवा क्लबसँगैको स:शूल्क शौचालयबाट फर्केपछि उनको प्रतिक्रिया थियो । सँगै आएकी उनकी आमाको भनाइ पनि त्यही छ । पश्चिमी मूलद्वारसँगैको शौचालय भर्खरै मात्र पुनर्निर्माण भएको छ । यो पनि तुलनात्मक रूपले सफा छ । तर पर्यटकलाई भित्र जान मनाही भएकाले भित्र जाने कम छन् । पैसा लिएर जिम्मा दिइएको बाहेकका शौचालयको अवस्था खराब छ । वृद्धाश्रमको ढोकासँगै रहेको महिला र पुरूषका दुइटा शौचालय निकै परबाटै गन्हाउँछन् । उक्त शौचालयमा न पानीको व्यवस्था छ न त ढोका नै बन्द हुन्छ । त्यसैको अगाडि नयाँ, भूकम्पपछि निर्माण गरिएको अर्को स:शुल्क शौचालय पनि छ । तुलनात्मक रूपमा सफा छ, अपांगमैत्री पनि छ । अन्य स्थानका सफा शौचालय छन् तर धेरैलाई यहाँ शौचालय छ भन्ने जानकारी नै छैन । विदेशीसमेत उल्लेख्य संख्यामा पुग्ने पशुपतिनाथ क्षेत्रमा कहींकतै शौचालय लेखिएका छन् । तर बाटोबाट देखिने गरी, पर्यटकले बुझ्ने भाषामा अंग्रेजीमा ट्वाइलेट लेखिएको छैन ।सामान्य दिनमा १०१५ हजार व्यक्तिले पशुपति दर्शन गर्छन् । विशेष अवसर र पर्वमा दर्शनार्थीको संख्या ३ लाखसम्म पुग्छ । नेपाली दर्शनार्थी सँगसँगै सबैभन्दा बढी भारतीय पर्यटक र अमेरिका, युरोप, जर्मनी र अन्य मुलुकका पर्यटक पनि विश्व सम्पदा सूचीमा पर्ने पशुपतिनाथ मन्दिर पुग्ने गर्छन् । तर उनीहरूले खोज्ने जत्तिको सरसफाइ र पर्यटकमैत्री वातावरण नहुने गरेको गाइड विकास गन्धर्वले बताए । जति पैसा तिर्नुपर्छ त्यो हिसाबले पर्याप्त सुविधा उनीहरूले पाएका छैनन्, उनी भन्छन्, शौचालय, खुला रूपमा घुम्न पाउने वातावरण, सरसफाइलगायतका कुराहरू व्यवस्थापन गर्न सकिएको छैन । यसले गर्दा उनीहरू फेरि फर्केर आउने सम्भावना निकै कम हुन्छ, र टिकाइराख्न पनि गाह्रो हुन्छ ।पर्यटकका लागि खासै सुविधा नहुँदा आफूहरू अगाडि पर्यटकले गुनासो गर्ने गरेको गाइडहरूको भनाइ छ । शुल्क उठाएअनुसारको सेवासुविधा र पर्यटकमैत्री वातावरण बनाउनेतर्फ पशुपति क्षेत्र विकास कोषले ध्यान दिन नसकेको उनीहरूको भनाइ छ । भारतीयबाहेकका विदेशी पर्यटकलाई एक हजार रुपैयाँको टिकट लिइन्छ । तर शौचालय कता छ भनेर विदेशी सोधिरहन्छन् । न कतै शौचालयको बोर्ड र दिशा सूचक बोर्ड राखिएको छ, न त नक्सा बनाएर शौचालय भएका स्थान देखाइएको छ । वर्षदिन अघिको अनुभव सुनाउँदै पशुपति क्षेत्रका गाइड नारायण कटुवाल भन्छन्, अमेरिकाको एकजना जन भन्नेले कस्तो फोहोर, शौचालयको पनि व्यवस्था छैन भनेर गए । नेपालको मात्र होइन, पशुपतिनाथ विश्वको सम्पदा हो । सफा राख्ने गर्नुपर्छ, भनेर भने । उनको भनाइमा नयाँ बनाउनुभन्दा पुरानैलाई व्यवस्थित र मर्मत गर्न सके राम्रो हुन्छ । पशुपति क्षेत्र विकास कोषले पर्यटक मैत्री बनाउन ध्यान नदिएको ती क्षेत्रका गाइडहरूको गुनासो छ । मुख्य द्वारमा बस्ने र घाटतिर बस्ने सेक्युरिटी गार्ड दिनभरि पशुपति दर्शन गर्न आउनेका प्रश्न सुनेर आजित भइसके । अधिकांशको प्रश्न हुन्छ, दाइ, यता ट्वाइलेट कता छ ? उनीहरू शान्ति सुरक्षा कायम राख्नेभन्दा पनि शौचालय जानकारी गराउन बसेझैं भएका छन् । पर्यटकलाई जानकारी दिने छुट्टै प्रहरी वा कर्मचारीको व्यवस्था गर्न सकिएको छैन । दर्शन मात्र होइन, कर्मकाण्ड, पूजापाठका लागि धेरैबेर श्रद्धालु मन्दिर परिसरमा बस्छन् । गाइड गणेश पाण्डे पनि पर्यटकका गुनासा सुनेर हैरान भइसकेका छन् । सबैभन्दा पहिले पर्यटक लक्षित सफा र व्यवस्थित शौचालय बनाउनुपर्यो । अनि माग्नेहरू, अनाथघरबारविहीन बालबालिका विदेशीका पछि लागेर हैरान बनाउँछन्, त्यसलाई पनि सुधार गर्नु आवश्यक छ, पाण्डेले सुझाव दिए । त्यहाँको वनकाली पशुपति बजार व्यवस्थापन समितिले २०६५ सालतिर शौचलय बनाए पनि पर्यटकले प्रयोग गर्ने खालको राम्रो छैन । समितिका अध्यक्ष राधाकृष्ण वादीकारले स्विकारे, यहाँ शौचालय, नुहाउने ठाउँ पनि छ । तर विदेशीले प्रयोग गर्ने किसिमको छैन ।पशुपति वाग्मती पारी पनि उत्तिकै फोहोर हुन्छ, सडकमै गोबर हुन्छ, पाइलैपिच्छे माग्ने देखिन्छन् । कतै बस्न चाहे भने पर्यटकका लागि ओत लाग्ने ठाउँसमेत छैन । अस्थायी संरचना नै भए पनि बस्नका लागि घामपानी छेक्ने संरचना हुनु आवश्यक रहेको उनको बुझाइ छ । हिन्दुबाहेकका लागि प्रवेश निषेधित भएकाले माथि, ड्युटी पुल भन्ने स्थानबाट पर्यटकले पशुपति हेर्ने गर्छन् ।"
दोरम्बामा पर्यटकीय चर्चा,"पश्चिमी रामेछापको दोरम्बा पर्यटकीय गन्तव्य गाउँ घोषणा भएको साता बितेको छ । त्यसपछि दिनहँु दोरम्बाका गल्लीहरूमा यसको चर्चा हुन थालेको छ । दोरम्बामा कहिलेकाहीँ विदेशी पर्यटक नआउने हैनन् । आक्कलझुक्कल आउँछन् । अन्तर्राष्ट्रिय श्रम संगठनले एक दशकअघि दोरम्बा लगायत पश्चिमी रामेछापका विभिन्न गाउँलाई समेटेर आदिवासी जनजाति पदमार्ग को रूपमा विकास गरेका थियो । त्यही बेलादेखि पर्यटक दोरम्बातिर सोझिन थालेका हुन् । तर एकदमै पातलो । दशकअघिदेखि दोरम्बा बजार नजिकै होमस्टे सञ्चालन गर्दै आएका रेशम योञ्जन भन्छन्, पाहुना नआएरै दुईवटा होमस्टे बन्द भइसके । योञ्जनका अनुसार बाँकी २ वटा होमस्टे पनि सुनसान छन् । कहिलेकाहीँ मात्र पाहुना हुन्छन्, उनले भने, त्यसमध्ये पनि धेरै जिल्लाकै चिनजानका व्यक्तिहरू आइपुग्छन् । बाह्य जिल्लाका नेपाली पनि दोरम्बामा पुग्ने गरेका छैनन् । होमस्टे सञ्चालकहरू प्रचार भएर पनि दोरम्बासम्म पुग्ने सहज पहुँच नहुँदा आन्तरिक तथा बाह्य पर्यटक तान्न नसकेको तर्क गर्छन् । साउन ३१ गते दोरम्बा स्मृति दिवसमा पुगेका नेकपाका अध्यक्ष पुष्पकमल दाहालले दोरम्बालाई युद्ध पर्यटकीय स्थलको रूपमा विकास गर्ने बताएका थिए । त्यसैको सेरोफेरोमा सरकारले दोरम्बा गाउँलाई पर्यटकीय गन्तव्य घोषणा गरेको अनुमान स्थानीयले गरेका छन् । दाहालले दोरम्बामा पर्यटकहरू तान्नका लागि खैरेनीदेखि दोरम्बा हँुदै सैलुङ्गसम्मको सडकलाई गुरिल्ला मार्ग बनाउनेसमेत बताएका थिए । उक्त सडक मार्ग हिउँद याममा मात्र सञ्चालन हुने गर्छ । वर्षा लागेपछि दोरम्बामा सवारी साधन नै गुडदैनन् । दोरम्बा जानका लागि विभिन्न मार्गहरू छन । मन्थली र सित्खा हुँदै, खैरेनी र लुभुघाट हुँदै, सिन्धुपाल्चोकको मुढे हँुदै दोलालघाट हुँदै दोरम्बा पुग्न सकिन्छ । करिब २ हजारको उचाइमा रहेको दोरम्बामा बाह्रै महिना अनुकूल मौसम हुन्छ । मुढेतर्फबाट दोरम्बाको यात्रा गर्दा बीचमा दोलखा र रामेछापको सीमामा रहेको सैलुङ्ग हुँदै आउनुपर्छ । सैलुङ्ग आफंैले राम्रो पर्यटकीय गन्तव्य हो । सयवटा ससाना पहाडहरूको संयुक्त रूप सैलुङ्ग मनमोहक छ । स्थानीय दावाशंबु शेर्पा भन्छन्, सैलुङ्ग आउने पर्यटकलाई सहज दृश्यावलोकनका लागि यसै वर्ष भ्यु टावरको निर्माण गरिएको छ । पर्यटन मन्त्रालयले दुई वर्ष लगाएर भ्यु टावरको निर्माण पूरा गरेको हो ।सैलुङ्ग हँुदै दक्षिणतिरको दोरम्बा झर्दा बीचमा प्रसिद्ध राजभीर गुम्बा भेटिन्छ । जहाँ भुटानी बौद्ध धर्मगुरुहरूले पूजाअर्चना गर्छन् । नेपालमा सबैभन्दा बढी बौद्धग्रन्थहरू सोही गुम्बामा रहेको जानकारहरू बताउँछन् । चांैरी, भेडा र घोडाका लस्कर त्यस क्षेत्रका थप आकर्षण हुन् ।"
दुधालु गोरुको संरक्षण,"जेठदेखि गाईकोझंै गोरुको अण्डकोष छेउको थुनबाट सेतो थोपा खस्न थालेपछि मालिक सोनाम तामाङले अनुमानको भरमा दुहेका थिए । झरेको झरै गरेपछि सेतो पदार्थ चाख्दा दूधको स्वाद आएपछि सोनाम आफंै चकित परे । बिहानबेलुकी गरेर एक माना दूध दिने गोरुको दूध औषधि हुने भएकाले दही र घ्यू बनाउन थालिएको छ । पशु सेवा केन्द्र शाखा हेलम्बुका टोपबहादुर बराल गोरुको शारीरिक बनावटमा अनुसन्धान गरिएमा सत्यता आउने सुनाउँछन् । यस विषयमा यत्तिकै भन्न सकिँदैन, गोरुको दूध र शरीर परीक्षण जरुरी देखिन्छ, उनले भने । हर्मोनको गडबडीले दूध आएको हुन सक्ने अनुमान लगाइएको उनले जनाए । वरिष्ठ पशु चिकित्सक डा शरदसिंह यादव भने गोरुले दूध दिनु विज्ञानसम्मत नरहेको बताउँछन् ।"
अभिभावकको पहलमा स्कुल खाजा,"काठमाडौं (कास) काठमाडौं महानगरको ३२ वडा कार्यालयसँगैको मनोहरा नदीछेउको सुकुम्बासी बस्तीका अधिकांश बालबालिका नजिकैको सर्वेश्वर आधारभूत विद्यालयमा पढ्छन् । अढाई सय विद्यार्थी रहेका विद्यालयमा दैनिक उपस्थिति भने २ सय पनि हुँदैन । विद्यार्थी अनियमित हुने समस्याबारे प्रधानाध्यापक शान्ता पराजुली भन्छिन्, धेरैजसो ज्यामी काम गर्छन् । कोहीचाहिँ आमाबुवा दुवै काममा गएकाले दिनभरि स्कुलमै बिताउँछन्, पराजुलीले भनिन् । आर्थिक अवस्था कमजोर भएका परिवारकी सदस्य हुन् ११ वर्षीय नैशा थापामगर । उनी कक्षा ४ की प्रथम विद्यार्थी हुन् । यही वर्षातमा निकै पुरानो उनको घर भत्कियो । अहिले छिमेकमा टहरामा बस्छिन् । बुवा मजदुरी गर्छन्, आमा भने छैनन् । बुवाले कमाएर कहिले घरमा दिन्छन्, कहिले रक्सीमै उडाउँछन् । धन्न कापीकलम भने ल्याउँछिन्, पराजुली भन्छिन्, पढाइमा निकै अब्बल छिन् । तर घरको अवस्थाले जहिले पनि पढाइ छोड्न सक्ने अवस्था छ । धेरै बालबालिका खाना नखाई आउँछन् । विद्यालयका सहप्रधानाध्यापक पराजुली भन्छन्, धेरै पहिले उपत्यकाका सरकारी विद्यालयका विद्यार्थीलाई चना, दूध आदि खाजा दिने चलन थियो । त्यसपछि बाहिरी जिल्लामा थियो । अब त्यो पनि हटाइयो । तर त्यसको आवश्यकता अझै रहेको उनको भनाइ छ ।"
बाटोमै बग्छ ढल,"उदयपुरकी ललिता बराल हस्तकला बनाउँछिन्। सातदोबाटोस्थित कारखानामा उनी दैनिक माक्स लगाएर काम गर्न बाध्य छिन् । त्यसको कारण हो, ढल निकास सडकमा बगेर दुर्गन्ध फैलिएकाले । उनी भन्छिन्, यहाँ काम थालेको १५ वर्ष भयो । ढलको समस्या उस्तै छ । धापाखेल नागदहकी मनीता थापा सातदोबाटोस्थित फर्निचरमा काम गर्छिन् । दिनभर दुर्गन्धमा बस्दा बेलुका वाक्वाक् हुने, खाना नरुच्ने समस्या हुन्छ, उनले भनिन् । झापाकी दीपा लिम्बूको समस्या पनि उस्तै छ । उनले दुर्गन्धले बेलुका टाउको दुख्ने गरेको बताइन् । यिनीहरू त प्रतिनिधि पात्र मात्र हुन् । उनीहरू जस्तै लगनखेलसातदोबाटो सडकमा ढल निकास बग्दा वरिपरिका घरधनी दुर्गन्धले हैरान छन् । यात्रु नाक थुनेर हिंड्न बाध्य छन् । ढल सडकमा बगेको साता दिन भइसक्यो तर मर्मत सम्भारका लागि सम्बन्धित निकायले चासो दिएको छैन । सातदोबाटोका मंगलमान महर्जनले उपत्यका विकास प्राधिकरण जिल्ला आयुक्तको कार्यालय ललितपुरले राइट अफ वे कायम गर्ने क्रममा पुरिएको ढल निकास मर्मत नहुँदा समस्या भएको बताए । ढलको समस्या लिएर महानगरलगायत सम्बन्धित निकायमा धाउँदा हैरान भइसक्यौं, तर हालत उस्तै छ, उनले भने ।लगनखेलसातदोबाटो सडक कालोपत्रेको ठेक्का त्रिवेणी कन्स्ट्रक्सनले पाएको हो । सातदोबाटो क्षेत्रको ढल लगनखेल, थतीटोल, टंगल, हौगल हुँदै मंगलबजारमा पुग्ने गर्छ । ढल फुट्ने समस्या सातदोबाटो क्षेत्रमा मात्र होइन । पाटन गाबहाल र महापाल चोक पनि छ । पर्यटकीय गोल्डेन टेम्पल, कुम्भेश्वरलगायत क्षेत्रमा जाने महापाल चोक मूल सडक हो । पाटन अस्पताल, कुमारीपाटी, मानभवनलगायत क्षेत्रको ढल महापाल चोकमा मिसिने गरेको छ । त्यहाँको मंगल पुनर्निर्माण हुन नसक्दा ढल जाम हुने गरेको छ । यसले दुर्गन्ध फैलिएको वर्षांै बितिसकेको छ । विश्व सम्पदामा सूचीकृत पाटन दरबार क्षेत्रमा नगरको ढल आउने गरेको छ । यसले दरबार क्षेत्रलाई दुर्गन्धित मात्र नभई अशोभनीय देखिने गरेको छ । अव्यवस्थित सहरीकरण र ढलको सही निकास नहुनु समस्याको मुख्य कारण भएको महानगरवासी बताउँछन् । दुर्गन्धले महानगर नर्क नै भइसक्यो । दैनिक नाक थुनेर बस्नुपर्ने स्थिति छ, गा:बहालका राजेश वज्राचार्य भन्छन्, प्रत्येक वर्ष ठेकेदारले सडक पिच गर्नेदेखि ढल बनाउने गरे पनि समस्या उस्तै छ । उनले सम्बन्धित सरकारी निकायले समन्वय गरी मर्मत सम्भार गर्नुपर्ने बताए । बरु त्यसमा हामी पनि आर्थिक सहयोग गर्न तयार छांै, उनले भने । त्यस्तै महालक्ष्मीस्थान क्षेत्रको ढल दरबार क्षेत्र बंगलामुखी हँुदै वाग्मतीमा मिसिने गर्छ । मंगल टोल सुधार समिति सचिव रवि दर्शनधारीले जनप्रतिनिधिले ढल फेर्ने योजना बनाएमा सहयोग गर्न तयार रहेको बताए । सरकारको मुख मात्र ताकेर हुँदैन, उनले भने, स्थानीयवासीले पनि साथ दिनुपर्छ । उनले महानगरले पर्यटकबाट राजस्व संकलन गरे तापनि विकास निर्माणमा त्यति ध्यान नदिएको बताए ।महापालदेखि उत्तरतर्फ कुम्भेश्वरको निकास पाइप सानो र घरको जगले छेक्ने भएकाले सडकमा ढल बग्ने गरेको स्थानीय बताउँछन् । ढलको मंगलमा बालुवा, रोडा, ग्राभेलले पुर्ने र प्लास्टिक, बोरा, कपडाले गर्दा पनि जाम हुने गरेको छ । यस्तो समस्या लगनखेलको मुख्य केन्द्र र थतीटोलमा पटक पटक हुने गरेको टोल सुधार समितिका अध्यक्ष रमेश देउला बताउँछन् । महानगरसँग कुरा गर्दा बजेट अभावले समस्या समाधान गर्न नसकेको भनी पन्छिन्छन्, उनले भने ।लगनखेल विद्युत् प्राधिकरण, वटुक भैरव, अदालत, मालपोत, नापी शाखा, राजदल गणका साथै स्कुल, कलेज र अस्पतालबाट निस्कने ढल लगनखेल हँुदै गा:बहालको चारदोबाटोमा मिसिन्छ । बालखा टोलदेखि जेनेबहालसम्म ढल मर्मत नहुँदा समस्या देखिने गरेको छ । त्यस्तै अग्निशाला, न्याछ्यगल्ली, त:धोका र पूर्णचण्डीदेखि गाबहाल आउने ढल पनि जाम भई समस्या देखिएको छ । ललितपुर महानगरका अनुसार सहरी क्षेत्रका ढलको समस्या समाधान गर्न ४८ करोड लागतमा योजना बनाउन सम्झौता भइसकेको छ । जसमा महानगरले २० प्रतिशत र काठमाडौं उपत्यका खानेपानी लिमिटेड आयोजना कार्यान्वय निर्देशनालयले एसियाली विकास बैंकको सहयोगमा ८० प्रतिशत खर्च गर्नेछ, ललितपुर महानगरका प्रवक्ता राजु महर्जनद्वारा जारी विज्ञप्तिमा उल्लेख छ । प्रवक्ता महर्जनका अनुसार आयोजनाको लम्बाइ २८ किमि र निर्माण अवधि सन् २०१९ जनवरीदेखि १८ महिनासम्म हुनेछ । स्थानीय स्तरबाट आउने समस्या समाधान गर्न वडाध्यक्षको संयोजकत्वमा समन्वय समिति रहनेछ । आयोजनाको सबै पक्षमा समन्वय गर्न नगर प्रमुखको अध्यक्षतामा काठमाडौं उपत्यका खानेपानी लिमिटेड आयोजना निर्देशनालय, काठमाडौं उपत्यका खानेपानी व्यवस्थापन बोर्डका प्रमुखसमेत रहेको निर्देशक समिति गठन गरिने प्रवक्ता महर्जनले जनाएका छन् । उनले योजना सफल भएमा कुमारीपाटी, महापाल, दरबार क्षेत्रलगायतमा हुने ढल जाम निराकरण हुने बताए ।"
निजीलाई नाकाबन्दी,"सरकारी माध्यमको हित हेर्न खोजेको हो भने लोकतान्त्रिक सरकार पूर्वाग्रही हुन मिल्दैन । २०४६ सालपछि सरकारी सञ्चारलाई सार्वजनिकमा लैजाने आवाज थियो तर कुनै सरकारले आत्मबल देखाउन सकेनन् । त्यसयता राससबाहेक गोरखापत्र, नेपाल टेलिभिजन र रेडियो नेपाल लगभग आफैँ चल्न सक्ने हैसियतमा पुगिसकेका छन् । प्रतिस्पर्धी भइसकेका छन् । तिनैलाई सरकारले काखी च्याप्न खोजेर अवमूल्यन गरिदिएको छ । उनीहरूलाई सार्वजनिक माध्यममा परिणत गर्ने नीति लिनुको सट्टा काखमै खेलाइरहने नियत जारी राखेको छ । हाललाई स्वायत्त छाड्ने बुद्धिमानी देखाउन नचाहेको सरकारले बुझेको छैन लोकतान्त्रिक मुलुकमा सरकार प्रेस चलाएर बस्दैन । यो निजी सञ्चारमाध्यमले सरकारी विज्ञापन पाउने विषय मात्र होइन । जनताले तिरेको करबाट सञ्चित रकममा सरकारले विभेद गर्न पाउँदैन । सरकारले एकाधिकारवाद लागू गर्न सक्दैन । विज्ञापन दिने सवालमा सरकारी, सार्वजनिक, निजी र सामुदायिक सञ्चार राज्यका लागि बराबर हुन्छन् । सञ्चार बहुलवादलाई प्रवद्र्धन गर्नु सरकारको दायित्व हो । राजनीतिक र आर्थिक हिसाबले सरकारले सञ्चारलाई प्रभावित गर्न खोज्नु बदनियत हुन्छ । प्रेससम्बन्धी कुनै कानुनी दफा र औचित्य पुष्टि नगरी प्रेसलाई चरणबद्ध रूपमा नियन्त्रण गर्दै जाने चाल देखिन्छ । यसबाट प्रेस दुरुत्साहित हुनेछ । नागरिकको सूचनाको हकको धक फुकाउनुपर्ने बेला सुक्दै जानेछ । संविधान र संघीयता कार्यान्वयनका बेला सरकारले सञ्चार समुदायलाई प्रोत्साहित गर्ने वातावरण बनाउनुपर्ने थियो । प्रेस स्वतन्त्रताप्रति संविधानमा जनाएको प्रतिबद्धता यति छिटो देखावटी सावित गर्नु हुने थिएन । स्वतन्त्र सञ्चारलाई लोकतन्त्रको अक्सिजन मान्ने सरकार संविधानलाई आघात पार्ने योजनाकार हुन सक्दैन । सञ्चार क्षेत्रमा आफैँले विभेद सिर्जना गर्ने अस्वस्थ र अविवेकी निर्णयले सरकार आफैँलाई संकटमा पार्नेछ । नियन्त्रणमुखी अवस्था बनाउँदै जाँदा सरकार आफैँ विवाद र आक्रोशको केन्द्र बन्न पुग्नेछ । निजी र सरकारी सञ्चार भनी छुट्याउने र भेदभाव गर्ने अन्यायविरुद्ध आवाज उठ्दै जानेछ । निजी सञ्चारप्रतिको दुराग्रहबाट देशमा प्रेस स्वतन्त्रता, नागरिक अधिकार र लोकतन्त्रमाथि असर अवश्य पर्नेछ । परिणामवश सरकारका सही कामहरू पनि स्वत: छायाँमा पर्नेछन् । सरकार झन् अत्तालिँदै जान विवश हुनेछ । नेतृत्वले बुझ्नुपर्छ, बलियो सरकारलाई चाहिने आत्मबल नियन्त्रित समाजबाट आउँदैन ।"
सभापतिमा शक्ति,"पार्टी विधान संशोधनका क्रममा नेपाली कांग्रेसभित्र विविध विचारको सल्बलाहट व्याप्त छ । नेताकार्यकर्ता र शुभेच्छुकमा पार्टी विधानको विषयलाई लिएर स्व:स्फूर्त वैचारिक जागरण देखिएको छ । लोकतान्त्रिक विधान कसरी बन्न सक्छ भन्ने सवालमा वैचारिक घर्षण, मन्थन र खोजी चलिरहेको छ । यसले हामीलाई अझ उत्साही र जिम्मेवार बनाएको छ । आफू र गुटलाई केन्द्रमा राखेर होइन जनभावना, समयको चाहना र चुनौतीलाई सम्बोधन गर्ने र विद्यमान विकृति हटाउने विधानले मात्र असफलताबाट पार पाउन सकिन्छ । यो आलेखमा पार्टीका अनिवार्य सैद्धान्तिक पक्षबारे मात्र चर्चा गरिन्छ । बीपीले बनाएको सभापतीय पद्धतिको विधानलाई उपेक्षा गर्नु हँुदैन भन्ने समय र सन्दर्भनिरपेक्ष तर्क पनि सुनिन्छ । पार्टी विधानका सन्दर्भमा बीपीको दुहाइ दिँदा उनले प्रतिपादन गरेका सामाजिक सुरक्षा, सामाजिक न्याय र समाजवादी नीतिलाई निर्ममतापूर्वक उपेक्षा गर्ने कार्य आजको दुरवस्था हो । सबैजसो अधिकार सभापतिमा केन्द्रित गरी अवाञ्छित गुट, गिरोह र झुण्डले सभापतिको परिक्रमा गरेको भरमा पार्टीमा दबदबा चलाउने स्वेच्छाचारितालाई विधानद्वारा निषेध गरिएको भए यो दुरवस्थामा पार्टी पुग्ने थिएन । पारदर्शी लोकतान्त्रिक प्रावधान र आम कार्यकर्ताको चाहनाविपरीत पार्टीमा एकलौटी चलाउने नियतले बीपीको दुहाइ दिनु २१ औँ शताब्दीको समयसापेक्षता, लोकतन्त्र प्रतिकूल र पार्टीभित्रका विकृति तथा विसंगतिको द्योतक एवं आपत्तिजनक र लज्जास्पद हुन्छ । समग्र पार्टीलाई समेटेर सामूहिक नेतृत्वको संस्कार र परिपाटीलाई प्रवद्र्धन गर्दै गतिशीलता र लक्षोन्मुख हुन कांग्रेस सभापतिलाई विधिसंगत, संस्थागत, निर्णायक र सशक्त बनाउने कुरामा कसैको विमति छैन । पार्टीको सर्वोच्च कार्यकारी सभापति हो । संविधानको धारा २६९ को उपधारा ४ को क र ख मा उल्लिखित प्रावधानलाई कुनै पनि दलले चुनौती दिन मिल्दैन । उक्त प्रावधानले दलका संघीय र प्रदेशसभाका प्रत्येक पदाधिकारी निर्वाचित हुनुपर्ने अनिवार्यता छ । यसैले पदाधिकारी मनोनीत गर्ने विधान बनाउनु संविधानको ठाडो बर्खिलाप हुन्छ । संवैधानिक अपरिहार्यता र धरातलीय वास्तविकतालाई आत्मसात् गर्दै पार्टीका होनहार युवाले सजगता अपनाउनुपर्ने जरुरत छ । बाह्रांै महासमिति बैठकले विधानमा व्यवस्था गरेको अर्धसामूहिक नेतृत्व र निर्वाचन पद्धति नअपनाएको भए एउटा व्यक्तिको मनोमानीवाला मनोनीत प्रथाको कुचक्रमा वैतरणी पार गर्ने परिपाटीले आजका जनप्रिय युवा नेताहरू कहाँ हुन्थे ? प्रत्येक युवा नेताले गम्भीरतापूर्वक सोच्नु जरुरी छ ।सभापतिको अवमूल्यन गर्ने वा गरिमा गिराउने कुरा विधानमा पर्नु हुँदैन तर विधानले दिएको काम, कर्तव्य र अधिकार सम्पादन गर्न सभापतिको अकर्मण्यता देखियो र त्यसको महँगो मूल्य पार्टीले चुकाउनुपर्ने अवस्था आयो भने त्यो घातक हुन्छ । पार्टी कमजोर हुने मूल्यमा सभापति अवाञ्छित बलियो र स्वेच्छाचारी बनाउन खोज्नु अलोकतान्त्रिक र असंगतिपूर्ण विचार हो । अबको विधानले सभापतिलाई अधिकार थप्ने कुरा गर्दा साबिकको विधानले दिएको सभापतिको काम, कर्तव्य र अधिकार कति सदुपयोग भयो र पार्टी कुन अवस्थामा पुग्यो, थप अधिकारको जरुरत कहाँ र किन खट्क्यो, कार्यकर्ता पंक्तिबाट विश्लेषण तथा मूल्यांकन भइरहेको छ । हामीले आफ्नो अयोग्यताको दोष विधान वा पार्टीतिर देखाएर नाच्न नजान्ने आँगन टेढो भनेझैँ अधिकारको कमीको बहाना गरेर हुँदैन । विधानले हातखुट्टा बाँधेको कारणले पार्टी सभापति विगतमा प्रभावकारी हुन नसकेको भन्नु बालुवाभित्र टाउको घुसारेपछि समस्याबाट मुक्ति पाइन्छ भनी ठान्ने सुतुरमुर्गे प्रवृत्ति हो । पार्टी विधानलाई एकातिर पन्छाएर सीमित घेराभित्र भागबन्डा गरी गुटबन्दीलाई संस्थागत मान्यता दिँदा सभापतिका हातखुट्टा कहिले बाँधिएका थिए ? भ्रातृसंस्थाहरूको अधिवेशन गराउन विधानले कसैको हातखुट्टा बाँधेको छैन तर पार्टीको सबैभन्दा सशक्त भ्रातृसंस्था नेपाल विद्यार्थी संघको कात्तिक १६ देखि १९ सम्म हुनुपर्ने बाह्रौं अधिवेशन अत्तोपत्तो छैन । सहमति अनि फेरि विवाद र बखेडा झिक्ने र विधान स्वीकृत गरेर अधिवेशन गराउन बेवास्ता र लापरबाही गर्दै तदर्थ समिति बनाउने नियत स्पष्ट देखिएको छ । नेवि संघमा नेतृत्वबाट थोपरिएको कमजोरी वा विकृति उदाहरण मात्र हो । पार्टीको शक्तिस्रोत मानिने सबैजसो भ्रातृसंस्थाको हालत करिब यस्तै छ । कार्यकाल समाप्त भएको दसौँ वर्षसम्म किसान संघ, दलित संघलगायत भ्रातृसंस्थामा अधिवेशन गराइएको छैन । तरुण दलमा निर्वाचन हुन नदिएर भागबन्डामा ४ पदाधिकारीको नियुक्ति भयो । गुट बचाउने र बलियो बनाउने संकीर्ण नियतले पार्टी थला परेको छ । परिमार्जित विधानले विधि र अनुशासनको पूर्ण पालना गर्दै भ्रातृसंस्थालाई स्वायत्तता र लोकतान्त्रिक पद्धतिसाथ स्वचालित हुने व्यवस्था गर्नुपर्छ । भ्रातृसंस्थाको नेतृत्व पूर्ण प्रतिस्पर्धासाथ गराउन पार्टी नेतृत्वको हस्तक्षेप हुनु हुँदैन । पार्टीको संसदीय दल, अनुशासन समिति, निर्वाचन समिति र पार्टीभित्र र पार्टीइतरको विवाद र टकराव समाधान गर्न द्वन्द्व व्यवस्थापन समितिको प्रावधान राखी यिनीहरूका पदाधिकारी तथा सदस्यहरू महाधिवेशनबाट निर्वाचित भएर आउनुपर्छ । संसदीय दलको नेता निर्वाचन गर्ने पार्टीका सांसदहरूको विशेषाधिकारमाथि हस्तक्षेप स्वीकार्य हुँदैन । शक्ति वितरण, नियन्त्रण र सन्तुलन गुमाएर लोकतन्त्रको मूल्यमा निर्वाचित राजा का रूपमा निरंकुशता र तानाशाही विकास हुने जोखिमलाई बुझेरै कांग्रेसले कार्यकारी राष्ट्रपतिको विरोध गरेको हो । राजतन्त्र (मोनार्की) अस्वीकार्य भएको हो, एकल (मोनो) नेतृत्वको शासनमा लोकतान्त्रिक पद्धति फस्टाउन सक्दैन । कार्यकारी राष्ट्रपति पद्धतिलाई अस्वीकार गर्ने हामी सभापतिलाई सर्वाधिकार दिन खोज्नु विरोधाभास हो । शक्तिले भ्रष्ट बनाउँछ, अत्यधिक शक्तिले अत्यधिक भ्रष्ट बनाउँछ भन्ने यथार्थको हेक्का राख्नैपर्छ । सत्ता र शक्तिका लागि सत्यको गला निमोठ्दा पार्टीभित्र अन्यायले जुन दुर्दशा ल्यायो, यसको सुधार तथा परिमार्जनको विकल्प छैन । एकदलीय, सर्वहारा अधिनायकत्वको सिद्धान्त लिएको लोकतन्त्रकै विकल्पमा स्थापित पूर्वएमाले पार्टीमा समेत अध्यक्षलगायत १४ पदाधिकारी, केन्द्रीय अनुशासन आयोग, केन्द्रीय निर्वाचन आयोग र केन्द्रीय लेखा परीक्षण आयोगमा ३ जना अध्यक्षसहित सबैको २१२१ सदस्य राष्ट्रिय महाधिवेशनबाट निर्वाचित भएर आउने प्रावधान थियो । निर्वाचित केन्द्रीय कमिटीको १० प्रतिशत मात्र सदस्य र सम्पूर्ण विभागका इन्चार्जको मनोनयन पार्टीको पोलिटब्युरो, स्थायी कमिटीलगायत सबै केन्द्रीय कमिटीबाट हुने गरेको थियो । कांग्रेसमा भइरहेको पद्धतिबाट पनि पछिल्तिर फर्किने सोचबाट आन्तरिक लोकतन्त्र, संस्थागत र पारदर्शी पद्धति कसरी स्थापित हुन सक्छ ? परिश्रम, पराक्रम र कर्मक्षेत्रमा निरन्तर खटिरहेकाहरूभन्दा नेताका घरमा परिक्रमा गर्नेहरू सर्वेसर्वा देखिने र पुरस्कृत हुने विसंगति र विकृतिबाट मुक्त गर्न मनोनीत प्रथा अन्त्य गर्दै १०१५ प्रतिशतमा सीमित गर्नुपर्छ । यो मान्यता मैले पार्टीको बाह्रौँ महासमितिको बैठक र त्यसपछि निरन्तर प्रस्तुत गर्दा तत्कालीन पार्टी सभापति गिरिजाप्रसाद कोइरालाका विचारसँग असहमति राखेको हुँ । म आफ्ना मान्यता र अवधारणामा दृढ रहँदै आएको छु । यो मान्यता देशभरिका अधिकांश साथीको साझा अवधारणाका रूपमा विकसित भइसकेको छ ।समानुपातिकको हक सीमान्तकृत, वञ्चितीकरणमा परेका, क्षेत्रीय, जातीय, लिंगीय, सन्तुलनका लागि हो । कसैलाई दोहोर्याएर यस्तो अवसर दिन नहुने विधानमै किटानी उल्लेख हुनुपर्छ । केन्द्रीय समितिको संख्या वृद्धि आवश्यक छैन । समानुपातिक तथा समावेशी व्यवस्था जनसंख्याको अनुपातमा हुनुपर्छ । नेपाली कांग्रेस साबिकमा जनसमुदायमा आधारित (मास बेस्ड) संरचनामा चलेकामा अबको विधानमा मास बेस्डका साथै कार्यकर्तामा आधारित (क्याडर बेस्ड) हुनु आवश्यक छ । एक व्यक्ति एक पदको व्यवस्थालाई विधानले सुनिश्चित गर्नुपर्छ । महाधिवेशनमा निर्वाचनले नीतिगत र कार्यसूचीको पक्षलाई ओझेलमा पार्ने भएकाले नीतिगत र संगठन महाधिवेशन गरी दुई महाधिवेशनको व्यवस्था हुनुपर्छ । औपचारिक शब्दावली भरेर राजनीतिक दल वा संस्थाको विधान लेख्ने यान्त्रिक कार्य गाह्रो होइन तर लोकतान्त्रिक आन्दोलनको राष्ट्रिय मूल प्रवाह भएर लामो इतिहास बनाएको पार्टीको विधान, आजसम्मका सारा उपलब्धि, विरासत, अनुभव र कमजोरीलाई विहंगम विश्लेषण गर्दै बहुअस्तित्ववादी तथा बहुलवादी व्यावहारिक संहिता तयार गर्नु र त्यसमा प्राण भर्नु चुनौतीपूर्ण जिम्मेवारी हो । नेतादेखि कार्यकर्तासम्मलाई अनुशासित लक्ष्यमा हिँडाउने आदर्शमय संहिता हामीलाई चाहिएको हो ।हामी जस्तो बीउ रोप्छौँ, त्यस्तै फल पाउँछौँ । विगतको अनुभव, वर्तमानको यथार्थ र भविष्यको लक्ष्यमा सबैको गतिशील साझेदारी र सहयात्राका लागि नयाँ विधान चाहिएको हो । योग्यता, क्षमता र जनप्रियता प्रदर्शन गर्ने निष्ठावान् जोसुकैलाई क्रियाशील रहन र व्यक्तित्व विकासको सहज अवसर र भविष्य दिन सक्ने विधिको स्रोत आजको आवश्यकता हो । लेखक नेपाली कांग्रेसका केन्द्रीय सदस्य हुन् ।"
लोकतन्त्रका अलोकतान्त्रिक मन्त्री,"लोकतन्त्रमा मन्त्री कस्तो हुनुपर्छ ? मन्त्री शासक हुन् कि सेवक ? मन्त्री कोप्रति उत्तरदायी र जवाफदेही हुन्छ ? यी स्वाभाविक प्रश्न हुन् । यिनको उत्तर स्वाभाविक छ । मन्त्री शासकभन्दा बढी सेवक हो । ऊ संसद् र जनताप्रति उत्तरदायी हुनुपर्छ तर एकजना मन्त्री यस्ता छन्, जो आफूलाई साँच्चिकै शासक ठान्छन् र उनी आफूलाई कसैप्रति उत्तरदायी ठान्दैनन् । बरु एउटा निरंकुश सत्ताको निरंकुश मन्त्रीजस्ता ठान्छन् र त्यहीअनुरूपको व्यवहार देखाउँछन् । सूचना तथा सञ्चारमन्त्री गोकुल बाँस्कोटा रूखो र हैकमवादी व्यवहार प्रस्तुत गर्छन् । मिडियामा प्रस्तुत हुँदा होस् या संसद्मा प्रस्तुत हुँदा । पछिल्लो पटक संसदीय समिति समक्ष उनले अलोकतान्त्रिक र निरंकुश शैली प्रदर्शन गरेको समाचार सार्वजनिक भएको छ । संसदीय समितिलाई ठाडो शैलीमा हप्कीदप्की गर्नु पदीय मर्यादा र मन्त्री पदको उत्तरदायित्वपूर्ण भूमिका होइन । संसद् र संसदीय समितिलाई मन्त्रीले थर्काउनु र धम्मीकै भरमा निर्णय निर्देशनसमेत प्रभावित पार्नु अलोकतान्त्रिक व्यवहारको पराकाष्ठा हो । सरकारका प्रवक्ताको यस्तो प्रवृत्तिले विपक्षीको सत्ता निरंकुशताको आरोपलाई पुष्टि गर्छ । संसदीय समिति एउटा मन्त्रीको रवैयाको अघि किन नतमस्तक भयो ? मन्त्रीको त्यस्तो प्रवृत्तिलाई नियन्त्रण गर्नु प्रधानमन्त्री र संसदीय समितिको दायित्व होइन ? किन उनको धम्कीअनुसार निर्णय फेर्छ समिति ? मन्त्रीको यस्तो प्रवृत्ति नियन्त्रण गर्न प्रधानमन्त्री र संसद्ले पहल गर्नु आवश्यक छ । नत्र मन्त्रीका त्यस्ता रवैयाले सरकारको लोकतान्त्रिक छवि धमिल्याउने र जनतासामु निन्दनीय बनाउने निश्चित छ ।जगन निरौला, सिकागो, अमेरिका"
पप्पुका पुल गल्र्यामगुर्लुम,"जनदबाबपछि अनियमितता गरी गुणस्तरहीन पुलहरू निर्माण गरेको आरोपमा अख्तियारले पप्पु कन्स्ट्रक्सनका प्रोप्राइटरठेकेदार तथा पर्सा ३ बाट प्रतिनिधिसभामा निर्वाचित सांसद हरिनारायण रौनियारसहित १२ जनालाई भ्रष्टाचार मुद्दा दायर गर्यो । मुद्दा दायर गर्नु ठूलो विषय होइन । ३३ किलो सुनको विषयमा देखाइएको राज्यको निरीहताले प्रस्ट हुन्छ । राज्यका निकायबाट मुद्दालाई कति महत्त्व दिइन्छ र हिनामिना भएकै भए कसुर ठहर्याई दोषी करार गरिन्छ भन्ने गम्भीर विषय हो । पप्पुका कतै पुल गल्र्यामगुर्लुम भाँचिएका छन् । कतै पुलका निम्ति बनाइएका पिलरमा ठोकिँदै मानिस मरेका छन् । दर्जनौँ सडक अलपत्र छन् । अरबौँ अरबका ठेक्का अलपत्रै छन् । कम गुणस्तरका सामग्री प्रयोग गरी सार्वजनिक हितविपरीत हुने निर्माण कार्य गरेका छन् । धेरै जनदबाबपछि बल्ल उनलाई कानुनको कठघरामा तानिएको छ । नाम मात्रका मालिक बनाइएका उनका छोरा सुमित अन्य कन्स्ट्रक्सनका प्रोप्राइटरहरू मातहतका थुप्रै सरकारी कर्मचारी, इन्जिनियर तथा प्राविधिकहरू गरी १२ जना समातिएका छन् । यद्यपि ४० क्विन्टल सुन कारोबारीका ठूला माछा समाउन नसकिरहेका बेला उल्टै जालमा परेका भुरा माछाका हुलमा गँगटा पनि पसेकाले गँगटाले जालै प्वाल पारेर एकएक गरी अधिकांश माछा फुत्किने त होइनन् ?श्यामसुन्दर कुइँकेल, हाँडीगाउँ, काठमाडौं"
सुपथ मूल्यका पसल,"टोल, वडा गाउँ, नगर, महानगरमा सर्वसाधारणलाई महँगीको मारबाट राहत दिन सुपथ मूल्यका पसलहरू खोल्नुपर्छ । दसैं, तिहार, छठ, ल्होसारका लागि सरकारबाट एकीकृत सहुलियत मूल्यका पसलहरू आम नागरिकलाई अपायक पर्ने गरी खोल्न सके मात्र सर्वसाधारणले महँगीको मारबाट मुक्ति पाउनेछन् ।बलराम थापा, कुश्लेचौर, क्षेत्रपाटी, काठमाडौं"
नागरिकतामा विभेद,"कान्तिपुरमा जो नागरिकतामै अल्झाइए पढ्दा मनै दुख्यो । लोकतन्त्र आयो रे तर कसका लागि आयो ? बुझ्नै गाह्रो छ । लोकतन्त्र आउँदा पनि अझै नागरिकले नागरिकता पाउन आँसु बगाउनुपर्ने दिन किन आयो ? यो कस्तो लोकतन्त्र हो ? यो कसको लोकतन्त्र हो ? लोकतन्त्रमा सामान्य र आधारभूत कुरा हुन नागरिकका लागि नागरिकता चाहिन्छ तर किन असामान्य बनाइँदै छ ? आमाका नामबाट सन्तानले नागरिकता दिने भनी कानुनले मान्यता दिए पनि नेहा र निकिताहरूले किन पाउँदैनन् ? पाए पनि अपमानित गरेर किन दिन्छन् नागरिकता ? यो राज्य र शासकहरूको अलोकतान्त्रिक व्यवहार हो । विदेशी डन, माफिया र र का एजेन्टहरूलाई बरू नागरिकता पाउन सजिलो छ । सामान्य नागरिकलाई पाउन गाह्रो छ । विभेद छ, हेपिन्छन्, चेपिन्छन् र दोस्रो दर्जाका रूपमा नागरिकलाई व्यवहार गरिन्छ । नागरिकका लागि योभन्दा दु:खद र दर्नाक कुरा अरू के हुन्छ ?राजेश विद्रोही, लहान, सिरहा"
ओलीको अहम्ता,"हिजोआज हाम्रा प्रधानमन्त्री खड्गप्रसाद ओलीमा विनम्रता हराउँदै अहम्ता बढिरहेको आभास हुँदै छ । सत्तामा पुगेपछि धेरैजसोमा यसैगरी अहम् बढ्ने गर्छ । शासकीय मैमत्तामा रमाउनेहरू राजनेता कहलाउन सक्दैनन् । गान्धी र गणेशमानले राज्य सत्ता त्यागी जनताको आजीवन सेवा गरेकैले आजसम्म जनताको मनमा बास गरेका छन् । तर हाम्रा प्रधानमन्त्रीलाई के भएको हो ? कसैले जायज कुरामा विरोध गर्दा पनि अरिंगालजस्तो गरी झम्टिहाल, जाइलागी हाल भन्ने गर्छन् । आफ्ना कार्यकर्तालाई प्रतिपक्षसँग भिडन्त गर्न उक्साउन । आफ्नै पार्टीका नेताकार्यकर्ताहरूलाई पनि विरोधमा बोले कि प्रतिशोध साध्ने गर्छन् । एमाले नेताहरू माधव नेपाल, योगेश भट्टराई, घनश्याम भुसाल, रेवती भण्डारी, हरि उप्रेतीप्रति ओलीले गरेको र देखाएको व्यवहार कुनै शत्रुले गरेको भन्दा कम छैन । गएको साता पूर्वप्रधानमन्त्री माधव नेपालले संसद्मा दिएको अभिव्यक्ति मार्मिक र यथार्थपरक थियो । त्यसमा जनभावना मिसिएको थियो । दुई तिहाइको बलियो सरकार बने पनि आमजनताले सुखानुभूत गर्न नपाएको नेपालको तर्क थियो । जुन सत्य हो तर ओलीले त्यसलाई आत्मसात् गरी हामी सुधार गर्छौं भन्नुको सट्टा उल्टो त्यो गीत गाएको मात्र हो, त्यसले केही हँुदैन भनी अहम्ता देखाए ।गोपाल देवकोटा, गोकर्णेश्वर८, काठमाडौं"
परिवर्तनको आभास भएन,"नेपालमा हरेक परिवर्तनपश्चात पुरानै संस्कार हावी हुन्छ । पुराना व्यवस्थाका अवयवहरू सम्पूर्ण रूपले समात्न हुँदैनन् । परिवर्तित समयमा मुलुकको आर्थिकसामाजिक रूपान्तरणको स्पष्ट खाकाबारे यथेष्ट बहस नहुनु र नयाँका नाममा पुरानै नेता र नेतृत्व बिस्तारै राजनीतिमा हावी हुनुले जनताले परिवर्तनको महसुस गर्न पाउँदैनन् । दुई तिहाइको सरकारको अहिलेको गतिविधि निराशाजनक छ । पार्टी र नेताको कमजोरी औंल्याउँदै गर्दा केही समस्या जनताको तहमा पनि रहेको तथ्यलाई भुल्न सकिँदैन । हामीले सधंै केही नेता र पार्टीलाई प्राथमिकता राखेर हेर्नुको सट्टा पद्धति निर्माणमा जोड दिन सकेको भए जुन नेता वा पार्टी आए पनि तात्त्विक भिन्नता हुने थिएन । राजनीति स्वच्छ र नतिजामुखी हुने थियो । मनोज लम्साल, देवचुली३, नवलपुर"
सांसद नै व्यवस्थापक,"असोज १९ गते प्रकाशित दुवै हातमा डाडुपन्यू सम्पादकीय सही र सान्दर्भिक छ । किनभने राज्यलाई आवश्यक कानुन बनाउने, सरकारका नीति कार्यक्रमबारे आवश्यक टिप्पणी र सुधार गर्ने, सरकारी खर्चको परीक्षण गर्ने र आयव्ययको लेखाजोखा गरी सरकारलाई जवाफदेही संसद्लेबनाउने हो तर माथिका काम, कर्तव्य र अधिकार सबै छाडेर सांसदहरूले थुप्रै आलोचनाका बाबजुद निर्वाचन क्षेत्र विकास कोष कार्यक्रम जारी राख्न अर्थमन्त्रीलाई हदैसम्म दबाब दिएको कटुसत्य अर्थमन्त्रीले खुलाइसकेका छन् । फलस्वरूप शक्ति पृथकीकरणको सिद्धान्तलाई लत्याउँदै सांसदलाई आफूखुसी खर्च गर्न पाउने नियमावली बनाई छाडे । टुक्रे योजना प्रभावकारी हुँदैन । जथाभावी खर्च मात्र हुन्छ । २० वटासम्म योजना छनोट गरी खर्च गर्ने स्थानीय पूर्वाधार विकास साझेदारी कार्यक्रमसम्बन्धी नियमावली मन्त्रिपरिषद्ले स्वीकृत गरेपछि झन् मनपरी खर्च गर्ने बाटो खुलेको छ । यस्ता कार्यक्रमबाट विकास वा पुँजी निर्माण केही हुन सक्दैन । विकास निर्माणमा विधायकलाई हालीमुहाली गराउँदा संविधानको मर्म, प्रदेश र स्थानीय सरकारको काम, कर्तव्य र अधिकारलाई ठाडै बलमिचाइँ गर्ने कि ७५३ वटा स्थानीय सरकारप्रति जवाफदेही हुने ? जुनसुकै नामकरण गरी सांसदलाई बजेट बाँड्नु तल्ला तहका सरकारको अधिकारमाथि अतिक्रमण गर्नु हो । संघीयताको मर्यादा उल्लंघन गर्नु हो । गंगाराज अर्याल, पाणिनि८, पाली, अर्घाखाँची"
आईजीपी हटाउने खेल,"एमालेनिकट अखिलकी अध्यक्ष नवीना लामा र अखिल क्रान्तिकारीका अध्यक्ष रञ्जित तामाङले बिहीबार गृहमन्त्री रामबहादुर थापालाई भेर्ट आईजीपीलाई हटाउन ज्ञापनपत्र बुझाएका छन् । यो गलत कार्य हो । यसको सबैले विरोध गर्नुपर्छ । प्रहरीलाई राजनीतिभन्दा टाढा राख्न आवश्यक छ । राजनीतिक चलखेल भयो भने प्रहरी आफ्नो कर्तव्यप्रति बफादार बन्न सक्दैन । प्रहरीले विभिन्न आपराधिक गतिविधिमा संलग्न भएका आधारमा सत्यमान लामालाई समातेको थियो । प्रहरीले उनलाई समातेपछि नवीनाले प्रहरी निरीक्षकलाई फोन गरेर सत्यमानलाई छाडिदिन भनेकी थिइन् । प्रहरीले अपराधीलाई नछाडेपछि आईजीपीलाई हटाउन उनी अग्रसर भएको समाचार आइरहेको छ । आईजीपीलाई हटाउने होइन । अपराधीसँग जोडिएका व्यक्तिलाई कारबाही गर्नुपर्छ । यदि सरकारको हिम्मत छ भने आपराधिक घटनामा संलग्नलाई छुटाउन नेत्री पछि लाग्छिन् भने उनको पनि त्यसमा केही न केही संलग्नता होला । यसको खोजीनिती हुनुपर्यो । सानालाई ऐन ठूलालाई चैन हुनु भएन । शान्तिसुरक्षा कायम भएन भनेर कराउँदैमा हुन्छ ? अपराधीको संरक्षण राज्यको जिम्मेवार व्यक्तिबाट भएको तथ्य बारम्बार बाहिर आएको छ तर पनि यसको रोकथाम कतैबाट भएको छैन । अपराध बढ्यो भन्ने, अपराधीलाई कारबाही गर्न नदिने कस्तो दोहोरो चरित्र हो सरकारको ?पुरुषोत्तम घिमिरे, जोरपाटी, काठमाडौं"
पर्यावरण नाश नगरौं,"सुदूरपश्चिमको कैलाली जिल्लाको गोदावरी पर्यावरणीय दृष्टिकोणले संवेदनशील चुरे क्षेत्रको आसनफेदमा अवस्थित भावर क्षेत्र हो । वातावरणविदका अनुसार यस्तो भावर क्षेत्रमा जमिनमुनि पानीको स्रोत कम हुन्छ । यसको प्रमाण गोदावरीको नजिकै रहेको अत्तरिया र मालाखेती हो जहाँ पिउने पानी अभाव छ, समस्या छ । पहिलेदेखि पानी अभाव भएका ठाउँमा वन फँडानी गर्दा त्यसबाट भविष्यमा वातावरणीय सन्तुलनमा प्रतिकूल असर पर्ने प्रस्ट देखिन्छ । वातावरणीय विनाशका कारण सिर्जित समस्या बाढी र पहिरो हामी प्रत्येक वर्ष भोग्छौं, झेल्छौं । धेरै मानवीय क्षति हुन्छ । धनमालको नोक्सान हुन्छ । कतिको उठिबास हुन्छ । कतिको बिचल्ली हुन्छ । वन फँडानीले जैविक संरचनामा दीर्घकालीन रूपमा नकारात्मक असर पर्छ । एकातिर हामी विकसित देशहरू फिनल्यान्ड, नर्वे, डेनमार्क, कोस्टारिकाबाट वातवरणीय दिगो विकास, नविकरणीय ऊर्जाबारे केही सिक्न अनि बुझ्न खोज्दै छौं अर्कातिर भएको वनसम्पदा मासेर त्यहाँ राजधानी बसाउन उद्यत हँुदै छांै, कम्मर कस्दै छांै । भविष्यमा विनाश र अनिष्ट निम्त्याउने विकास नरोजौँ, नखोजौँ । राजधानी जहाँ बनाए पनि प्रकृति जोगाऔं, भविष्य जोगाऔं ।गणेशसिंह रावल, दुबई"
किसान तर्साउने बुख्याँचा !,"म सञ्जीवनी फर्म पुग्दा उनी फोनमा अरू व्यावसायिक किसानसँग कुरा गर्न व्यस्त थिइन् । दाङकी रीताले लुभुमा १५ रोपनी जग्गा भाडामा लिएर टमाटर फलाएकी छन् । समस्या बजारको छ । भारतबाट सजिलै टमाटर आयात भइरहेकामा उनी खुसी छैनन् । नेपालको तरकारी भारतले आयात गर्दैन, थुप्रै सर्त छन् उसका । नेपालले भने बिनासर्त आयात गर्छ । यताका व्यावसायिक किसानको तरकारी भने सस्तैमा बेच्नुपर्ने बाध्यता छ । त्यै पनि बिचौलियाको हात यति बलियो छ कि उपभोक्ताको हातबाट महँगै मोल असुलिन्छ । त्यसैले देशभरका व्यावसायिक किसानलाई संगठित गर्ने प्रयत्नमा लागेकी छन् रीता ।किसानले कालीमाटी तरकारी बजारमा आन्दोलन गरे, भारतीय तरकारी बोकेको गाडी कब्जामा लिए । कृषिमन्त्रीलाई भेटे । सरोकारवाला सरकारी निकायहरूलाई हारगुहार गरे । व्यापारीहरूसँग अन्तक्र्रिया गरे । आश्वासनबाहेक कुनै आशाको त्यान्द्रो भेटिएको छैन । उनले सुनाइन्, दहचोकमा एक किसानले आत्महत्याको प्रयास गर्नुभयो । तरकारीको टनेलमै उहाँ झुन्डिनुभयो । ऋणमा डुबेर किसान आत्महत्या गर्ने सोचमा पुग्नु ठीक हो त ? हामी खाडीमा जाने कि बारीमा ? सरकारले भन्दिनुपर्यो । आजको मूल्यवान् प्रश्न हो यो समृद्धिको एजेन्डाले किसानलाई बारीमा लैजाने कि खाडीमा ?यो एउटा उदाहरण मात्र हो । कृषिलाई व्यवसाय बनाउन खोज्ने युवा किसान नै आन्दोलनको तयारीमा लागेका छन् । आम किसानले त कृषिमा विश्वास गुमाएको धेरै भइसक्यो । दिनहुँ खाद्यान्न आयातको अंक बढ्दो छ । कृषियोग्य जमिन बाँझो पल्टिएका छन् वा सहर नजिकका जमिन प्लटिङको सिकार भएका छन् । साठी वर्षदेखि लगातार अर्थतन्त्रको मेरुदण्ड कृषि हो भनिएको छ । रुमानी कवितामा आमालाई सृष्टिकर्ता भनेर बढाइँ गरिए जस्तो । कविताबाट ओझल पर्नासाथ घरघरमा आमाले यातना भोग्नुपरे झैं पञ्चवर्षीय योजनाका किताबबाट बाहिर जीवनमा किसानहरू ताडनामा बाँच्ने क्रम जारी छ ।विकास बदनाम भयो, नाम बदलेर समृद्धि बनाइयो तर पञ्चायतकालमै विकास किन असफल भयो भन्नेबारे बहस गर्न समृद्धिका नेताहरू तयार छैनन् । ६ दशकसम्म प्राथमिकतामा राख्दाराख्दै कृषि एक परियोजना बन्यो । फगत कागजमा मात्र प्राथमिकता तोकियो । विदेशी सहयोग ओइरिएकै हो कृषिमा । पञ्चायतकालभरि भारत, अमेरिकाजस्ता मुलुकले कृषिमा उल्लेख्य सहायता दिएको तथ्यांक छ तर कृषि दिनदिनै किन ध्वस्त भयो ? किसानहरू किन अपमानित भए ? एक किसान आफ्नो सन्तानलाई किसान बनाउन चाहँदैन । पढाइलेखाइ गर्नु शारीरिक श्रमबाट मुक्त हुन हो भन्ने मान्यता कसले बनायो ?जमिनबाट भरोसा उठ्यो भने समाज वा देशले प्रगति गर्दैन । कागजमै सही, यही राज्यले पटकपटक भनेको छ कृषि हाम्रो अर्थतन्त्रको मेरुदण्ड हो । औद्योगीकरणको जग पनि कृषि नै हो । पूर्वाधार विकास अवश्य गर्नुपर्छ तर दौडनका लागि पहिला शरीर ठीक हुनुपर्छ । रेल, एयरपोर्ट बनाउने तर त्यसबाट जनशक्ति निर्यात गर्ने हो कि हाम्रा उत्पादन ? राज्य र नागरिक बिरामी भइरहे पूर्वाधार उपयोग पनि अरू कसैले गर्छ । परनिर्भरतालाई थप संस्थागत गर्न मात्र पूर्वाधार विकास गर्ने अवधारणा पञ्चायतकालमै असफल भइसकेको हो । यसको ज्वलन्त उदाहरण कृषि हो, जुन हरेक दशक ओरालो यात्रामा छ ।कृषि र श्रमलाई अपमानित गर्ने अर्थराजनीतिले नेपाली समाजलाई कृषिबाट निरन्तर बाहिर लखेटिरहेको छ । कृषिको आधुनिकीकरणको कुरा सधैं गरिएको छ । कृषकलाई अनुदान दिने नीति पनि नभएको होइन तर न त राजनीतिक नेतृत्व, न कर्मचारीतन्त्र, कसैको पनि दिमागमा कृषि प्राथमिकतामा पर्दैन । किसानहरू अज्ञात नियतिको हातमा एक्लै छन् । अहिले शक्तिशाली भनिएका स्थानिय तह छन् तर अधिकांश नगरपालिका र गाउँपालिकाका पदाधिकारीको प्राथमिकतामा बाटो छ । डोजर र गाडी किन्ने कुराले नेतृत्वमा रहेकाहरूको दिमागमा घर बनाएको छ । आफ्ना कृषि र वनजस्ता स्रोतको समृद्धि गर्ने तर्क कसैले बुझ्दैन । सञ्जीवनी फर्मकै छलफलमा सहभागी महालक्ष्मी नगरपालिका (ललितपुर) का कर्मचारी मधु मिजारले सुनाए अधिकांश स्थानीय तहमा कृषिका लागि बजेट छैन । कृषि प्राविधिकहरू फुर्सदमा छन् । न कुनै तथ्यांक छ, न तथ्यांक संकलन गर्ने कार्यक्रम । किसानहरूले भरोसा गर्न सक्ने न स्थानीय निकाय छ, न कुनै सरकारी कार्यालय, न त सरकार नै । एमसी रेग्मीले आफ्नो अर्थशास्त्रीय इतिहासका पुस्तकमा अनुपस्थित जमिनदारको व्याख्या गरेका छन् । उन्नाइसौं शताब्दीमा त्यस्ता अनुपस्थित जमिनदार काठमाडौं वा पहाडका कुनै केन्द्रमा बस्थे । मधेसका जमिनमा उनीहरूको स्वामित्व हुन्थ्यो । केवल जमिनको आम्दानीसँग उनीहरूलाई मतलब थियो । जो जमिनमा काम गर्थे, उनीहरूको स्वामित्व थिएन । जसको मौलो जमिनमा होइन, सत्ताको चाकरीमा गाडिएको थियो, तिनीहरूले जमिनलाई माया गर्ने प्रश्नै भएन । त्यस्तै अनुपस्थित (नक्कली) किसानले आजसम्म पनि राज्यले दिने कृषि अनुदान वा आइएनजीओले चलाउने कृषि प्रोजेक्टको पैसामा हालीमुहाली गरिरहेका छन् । कृषि मन्त्रालयको रेकर्डमा त्यस्ता नक्कली कृषि परियोजनाको चाङ भेट्न सकिन्छ । कृषिप्रति घृणा र किताबप्रति प्रेम जगाउने काम पञ्चायतको अर्थराजनीतिले गरेको थियो । किताब र कृषि, किताब र श्रम मानौं एकअर्काका दुस्मन हुन् जस्तो । पढ्नु भनेको कृषिबाट भाग्ने उपाय हो भनेझैं भयो । यो संस्कृति समाजको जरासम्म पुर्याउने राज्यसत्ताले समाज अडिएको आधारभूमि नै भ्वाङ पारिदिएको छ । त्यसैले कृषि पढ्ने विद्यार्थीले कृषिसँग होइन, कृषि कार्यालयको जागिरसँग प्रेम गर्न सिक्यो । कर्मचारीतन्त्रमा मालपोत वा भन्सार स्वर्ग, कृषि र हुलाक आदि नर्कजस्तो ठान्ने मानसिकता त्यसै बनेको होइन ।महालक्ष्मी नगरपालिकाकै कृषि प्राविधिक विवेक महत खुसी छैनन् । उनीसँगै कृषि पढेका धेरै साथी विदेश गइसकेका छन् । जो कर्मचारीतन्त्रमा प्रवेश गरे, उनीहरू जागिर खानेभन्दा बढी उपलब्धि हासिल गर्न नसकिने शंकामा छन् । कृषि पढेको नयाँ पुस्तासमेत कृषिसँग तर्सिरहेको छ । महतले सुनाए, हामी बीउबिजनमै परनिर्भर छौं । स्थानीय बीउबिजन गुमाउने र विदेशी बीउबिजनमा भर पर्ने अवस्थामा रहेको मुलुकको परनिर्भरता हातमा उठाएको गाँससम्मै छ भन्न सकिन्छ ।सरकार कृषिका यी जरुरी सवालको जवाफ खोज्ने उत्साहमा छ ? छैन । एकातिर व्यावसायिक किसान आन्दोलनको योजना बुन्न बाध्य छन् । आफूले उब्जाएको फसलले बजार र मूल्य पाउँछ भन्ने विश्वास उनीहरूलाई छैन । व्यावसायिक कृषिमा लाग्नु पनि एक अज्ञात यात्रामा निस्कनुजस्तो छ । अर्कोतिर परम्परागत कृषि पेसाबाट पलायन हुने जनसंख्या ठूलो छ । कृषि र किसानप्रति सम्मान जगाउने कुनै कार्यक्रम सरकारले ल्याएको छैन । मिडियामा चर्को स्वरमा घन्किरहेको समृद्धिको नारा खेतमा पुगिसकेपछि एक सुदूरको सुसेलोजस्तो सुनिन्छ । जगबाट उप्किरहेको समाज, उखेलिएको बिरुवाजस्तो हुन्छ । समृद्धिको एजेन्डाले नेपाली समाजरूपी बिरुवालाई थप उखेल्ने कि जगमा लगानी गर्ने ? सरकारलाई यो सवाल नै सवालजस्तो लाग्ला ? हालसम्मको लक्षणले त्यस्तो देखाउँदैन । बारीमा किसान तर्साउने बुख्याँचा राखेर समृद्धि आउँदैन, यो पक्का छ ।"
बैंक खाता खोल्नै गाह्रो,भानुरोशन राजभण्डारी
फास्ट ट्रयाक कोर्ट किन ?,"२०६८ सालमा बैतडीमा सामूहिक बलात्कारमा परेकी पूजा बोहराको मुद्दा सर्वाेच्च अदालतमा थन्किएको छ । बलात्कारजस्ता जघन्य अपराधको मुद्दालाई निरन्तर सुनुवाइ प्रकृयाद्वारा छिटो टुङ्ग्याउनुपर्छ भनेर आदेश दिने तत्कालीन न्यायाधीश कल्याण श्रेष्ठ स्वयम् प्रधानन्यायाधीश हुँदासमेत यो मुद्दा पेसी चढ्दै र स्थगित हुँदै आयो । कारण पहेलीभित्रै छ । देवी पौडेल यातना दिने श्रीमान्विरुद्ध मात्रै होइन, आफूलाई आक्षेप लगाउने समाजसँग लड्न थालेको निकै पछि काठमाडांै जिल्ला अदालत पुगिन् । अदालतमा लडाइँ सुरु गरेको ८ वर्ष भइसक्दा पनि उनले विश्राम लिन सकेकी छैनन् । अदालतबाट मुद्दा किनारा लाग्न अरू कति समय कुर्नुपर्ने हो, यकिन छैन ।न्यायमूर्तिका ढोका अघिल्तिरै फाइल बोकेर वर्षांैदेखि भौंतारिरहेका बोहरा र पौडेलजस्ता थुप्रैका अनुहारमा देखिने आशा र निराशाका मिश्रित रेखाबाटै प्रस्ट हुन्छ, उनीहरू न्याय पाउने र नपाउने दोसाँधमा अलमलिरहेका छन् । फास्ट ट्रयाक सम्झनाप्रहरीको तथ्यांकअनुसार देशमा दिनमा तीन जना महिला बलात्कारमा पर्छन् । तीमध्ये बालिका र किशोरीको संख्या धेरै छ । बलात्कारपछि हत्या गरिएकी कञ्चनपुरकी १३ वर्षीया बालिकाको हत्यारा पहिचान हुन नसको बेला नौ वर्षअघिको एउटा नजिर चर्चामा छ । २०६६ सालमा सर्वाेच्च अदालतका तत्कालीन न्यायाधीश बलराम केसी र अवधेश यादवको संयुक्त इजलासले सरकारका नाममा निर्देशनात्मक आदेश दियो यस्ता मुद्दा छिटो टुंग्याउन फास्ट ट्रयाक कोर्ट गठन गर्नु तर आदेश कार्यान्वयन भएन । फास्ट ट्रयाक कोर्ट भए कञ्चनपुरकी १३ वर्षीया बालिकाको हत्यारा पत्ता लागेर सुनुवाइ सुरु भइसकेको हुन्थ्यो या दोषी कारबाहीको दायरामा आइसकेका हुन्थे । आदेश दिने न्यायाधीश बलराम केसी भन्छन्, घटना अनुसन्धान प्रक्रियादेखि फैसला हुने बेलासम्मको छिटो र छरीतो न्याय पद्धति फास्ट ट्रयाक कोर्ट हो । बलात्कार जतिसक्दो छिटो प्रमाण मेट्न सकिने जघन्य अपराध हो । त्यसैले बलात्कारका मुद्दामा फास्ट ट्रयाक कोर्ट गठन आवश्यक छ ।निरन्तर सुनुवाइ सिलसिला मुलुकी फौजदारी कार्यविधि नियमावली २०७५ को नियम ९६ अनुसूची ३० मा जबरजस्ती करणी, घरेलु हिंसा, मानाचामल, जिउ मास्नेबेच्ने, जातीय भेदभाव तथा छुवाछूत, मानव बेचबिखन तथा ओसारपसारका मुद्दालाई निरन्तर सुनुवाइ गरेर पीडितलाई जतिसक्दो छिटो न्याय दिनुपर्ने व्यवस्था छ । यसअघि यो व्यवस्था जिल्ला अदालत नियमावलीमा थियो । २०७० साउन १६ गते सर्वाेच्च अदालतका तत्कालीन न्यायाधीशहरू कल्याण श्रेष्ठ र वैद्यनाथ उपाध्यायको आदेशपछि जिल्ला अदालतहरूले निरन्तर सुनुवाइ प्रक्रिया सुरु गरे । सर्वाेच्चको आदेश आउनुअघि नै जिल्ला अदालत मकवानपुरका तत्कालीन न्यायाधीश टेकनारायण कुँवरले २०७० जेठ १७ गते जबरजस्ती करणीसम्बन्धी मुद्दाको फैसला ७ दिनमा गरेका थिए । समयक्रमसँगै यो प्रक्रिया उति प्रभावकारी हुन सकेन । कतिपय अदालतमा ठप्पै छ । अपराधी पत्ता लागेर अदालतमा मुद्दा दर्ता भएपछि मात्र निरन्तर सुनुवाइ सम्भव हुन्छ । निरन्तर सुनुवाइ प्रक्रियाबाटै टुंगो लगाउन भनेर आर्थिक वर्ष ०७४७५ मा परेका महिला पीडित भएका करिब ५ हजार सरकारवादी मुद्दामध्ये करिब ३ हजार मात्रैमा फैसला भयो । आर्थिक वर्ष ०७४७५ मा दर्ता १ हजार ४ सय ८० बलात्कारसम्बन्धी उजुरीमध्ये जिल्ला अदालत काठमाडौंमा मात्रै १ सय १५ छन् । अदालतले यिनैमध्ये बलात्कारका १० वटा मुद्दाको केही दिनअघि निरन्तर सुनुवाइबाट फैसला गर्यो र त्यसलाई भनियो फास्ट ट्रयाकबाट मुद्दाको फैसला । यो बलात्कारविरुद्ध चर्किरहेको आन्दोलन र छिटो न्याय चाहिन्छ भनेर उठिरहेको आवाजलाई मत्थर पार्ने उपाय मात्रै हो । प्रक्रिया फरक न्यायाधीश केसीका भनाइमा घरेलु हिंसा, बलात्कार, मानव बेचबिखनलगायत मुद्दालाई अनुसन्धानको थालनीबाटै छिटो प्रक्रिया अपनाएर पीडितलाई न्याय दिनुपर्ने परिकल्पनासहित फास्ट ट्रयाक कोर्ट गठन गर्ने आदेश आएको हो । पीडित महिलालाई अदालतमा हुने हुलहुज्जतबाट टाढा राखेर गराइने बयान र उनका कुरा स्वयम् न्यायाधीशले सुनेर दिने फैसला फास्ट ट्रयाक कोर्टको अन्तर्य हो । यो आदेशले परिकल्पना गर्छ महिला पीडित हुने यस्ता मुद्दाको अनुसन्धान गर्न संवेदनशील र लैंगिक चेतनासहितका महिला प्रहरी हुनुपर्छ, पीडितका कुरा न्यायाधीशले नै सुन्नुपर्छ, पीडित न्यायाधीशको अघिल्तिर बोल्न डराए भिडियोका माध्यमबाट पनि बयान लिन सकिन्छ । बलात्कृत महिलालाई विपक्षी वकिलले जथाभावी प्रश्न सोध्न हुँदैन । बलात्कारको प्रमाण चाँडै नष्ट हुने भएकाले प्रहरीदेखि प्रशासनसम्म सबैतिरका सरोकारवाला सचेत हुनुपर्छ । २०७० मा सर्वाेच्चका न्यायाधीशहरू कल्याण श्रेष्ठ र वैद्यनाथ उपाध्यायले महिला हिंसा, मानव बेचबिखन, जातीय छुवाछूतलगायत १० किसिमको मुद्दा निरन्तर सुनुवाइ प्रक्रियाबाट टुंग्याउनु भनेर आदेश जारी गर्दा फास्ट ट्रयाक कोर्ट गठनसम्बन्धी प्रतिवेदन तत्कालीन महिला बालबालिका तथा समाजकल्याण मन्त्रालयमा पुगिसकेको थियो । त्यो प्रतिवेदन र त्यसभित्रका सुझावबारे मन्त्रालय र मन्त्रिपरिषद्मा कहिल्यै कुरा निस्किएन । महिला हिंसाका घटना तीव्र स्तरमा बढ्दै जाँदा निरन्तर सुनुवाइ भने सुस्ताउँदै गयो । फास्ट ट्रयाक कोर्ट र निरन्तर सुनुवाइ दुवै महिलालाई छिटो न्याय दिनका लागि हुन् तर यी माध्यम हुन् । फास्ट ट्रयाक कोर्ट घटना भएकै बेलादेखि पीडितले न्याय नपाउँदासम्म सक्रिय रहन्छ । निरन्तर सुनुवाइ आरोपित किटानीसहित अदालतमा उजुरी परेपछि मात्रै सुरु हुन्छ । छिटो छरीतो र छोटो बाटो गन्तव्यमा पुग्नु र गन्तव्यमा नपुगुन्जेल निरन्तर हिँडिरहनु उस्तै होइनन्, जसरी फास्ट ट्रयाक कोर्ट र निरन्तर सुनुवाइ प्रक्रिया उस्तै होइनन् । यी एकअर्काका विकल्प बन्न सक्दैनन् । नागरिकलाई न्याय दिने सन्दर्भमा राज्यले आँखामा छारो हाल्न खोज्छ भने पनि हामीले आँखा मिच्दै उठ्ने चेष्टा गर्न सक्नुपर्छ र भन्नुपर्छ, महिलालाई अपमान नगर, सर्वाेच्चको आदेशको मान राख ।"
खुम्चिँदो बहस संस्कृति,कृष्णबाबु श्रेष्ठ
शुल्कवृद्घि फिर्ता गर : केसी,डागोविन्द केसीले चिकित्सा शिक्षा आयोग नबनेसम्म एमबीबीएस र बीडीएसको बढाइएको शुल्क फिर्ता लिन माग गरेका छन् । काठमाडौं विश्वविद्यालयका पदाधिकारीले चिकित्सा शिक्षाका स्नातक तहका कार्यक्रममा अत्यधिक शुल्क बढाउने निर्णय गरेको उनले जनाएका छन् । डाकेसीले यसअगाडि सरकारले एमबीबीएसबीडीएस कार्यक्रमको शुल्क तोकेर कार्यान्वयन गरिसकेको अवस्थामा तुरुन्त शुल्कवृद्धि खारेज गर्न र अब बन्ने चिकित्सा शिक्षा आयोगलाई शुल्क निर्धारणसम्बन्धी सबै काम छाडिदिन ध्यानाकर्षण गराएका छन् । उनले पूर्वाधार नपुगी काठमाडौं नेसनल कलेजलाई अस्पताल सञ्चालन गर्न दिने निर्णय फिर्ता गर्न आग्रह गरेका छन् । डा केसीले शनिबार विज्ञप्ति जारी गरी आवासीय भवनमा स्थापित मेडिकल कलेजलाई सरकारले गैरकानुनी रूपमा अस्पताल सञ्चालन अनुमति दिएको उल्लेख गरेका छन् । विज्ञप्तिमा ८ वर्षसम्म स्वास्थ्य मन्त्रालयअन्तर्गतको कर्णाली स्वास्थ्य विज्ञान प्रतिष्ठानमा एमबीबीएसलगायत शैक्षिक कार्यक्रम सञ्चालनमा ल्याउन उदासीनता देखाउनु तर पूर्वाधार नभएको कलेजलाई अस्पताल सञ्चालन गर्न दिने निर्णयले मन्त्री र स्वास्थ्य मन्त्रालयका उच्च पदाधिकारीको भ्रष्ट मानसिकता उदांगो भएको उनको दाबी छ ।डाकेसीले ३ बुँदे माग अघि सार्दै जुनसुकै बेला सत्याग्रह गर्न सक्ने बताएका छन् । उनले आफूसँग गरेका सबै सहमति तुरुन्त कार्यान्वयन गर्न सरकारको ध्यानाकर्षण गरेका छन् । त्रिवि उपकुलपति तीर्थ खनियाँ र अन्य उच्च पदाधिकारीलगायत गौरीबहादुर कार्की आयोगले दोषी ठहर्याएकालाई तत्काल कारबाही गर्नुपर्ने मागसमेत उनले राखेका छन् ।
व्यावहारिक शिक्षा दिऔं,"काठमाडौं (कास) प्रधानमन्त्री केपी ओलीले विद्यालय र विश्वविद्यालयको कक्षाकोठाको पढाइबाट मात्र विद्यार्थीहरू दक्ष जनशक्ति बन्न नसक्ने बताएका छन् । प्रधानमन्त्री निवास बालुवाटारमा शनिबार पूर्वाञ्चल विश्वविद्यालयको २९ औं सिनेट बैठकलाई सम्बोधन गर्दै उनले दक्ष जनशक्ति उत्पादन गर्न विद्यार्थीलाई गाउँघर र खेतमा लगेर शिक्षा दिन आहवान गरे । अब कक्षाकोठाको पढाइले मात्र पुग्दैन । विद्यार्थीलाई गाउँघरमा र खेतमा नै लगेर व्यावहारिक शिक्षा दिनुपर्छ, ओलीको भनाइ उद्धृत गर्दै स्रोतले भन्यो ।"
सरकार नालायक : देउवा,काठमाडौं (कास) कांग्रेस सभापति शेरबहादुर देउवाले निर्मला पन्त हत्या प्रकरणका दोषी पक्राउ गर्न नसकेको भन्दै सरकारलाई नालायकको संज्ञा दिएका छन् । नेविसंघ डडेलधुरा सम्पर्क समितिद्वारा शनिबार आयोजित दसैंको शुभकामना आदानप्रदान कार्यक्रममा उनले हत्यारा पत्ता लगाउन सरकार गम्भीर नहुनुले आमजनतामा प्रधानमन्त्री केपी ओलीमाथिको विश्वसनीयतामाथि प्रश्न उठ्न थालेको बताए । उनले सुदूरपश्चिम प्रदेशको राजधानी गोदावरी राखिएकामा समेत आपत्ति जनाए ।
तापक्रम वृद्धिबारे प्रतिवेदन,"काठमाडौं (कास) विशेषज्ञहरूले विश्वको तापक्रम १५ देखि २ डिग्री सेल्सियसम्म बढ्दा निम्तिनसक्ने जोखिम र जैविक विविधतामा पर्ने असरलाई सम्बोधन गर्ने उपायसहित प्रतिवेदन तयार पारेका छन् । कोरियामा असोज १५ देखि १९ सम्म भएको जलवायु परिवर्तनसम्बन्धी अन्तर सरकारी मञ्च (आईपीसीसी) को ४८औं बैठकमा प्रतिवेदन प्रस्तुत गरेका हुन् । बैठकमा योजना आयोगमा वातावरण विषय हेर्ने सदस्य कृष्णप्रसाद ओली, वातावरण मन्त्रालयका सचिव विश्वनाथ ओली र वन विभागका महानिर्देशक रामप्रसाद लम्साल थिए ।"
त्रिवि उत्कृष्ट हजारभित्र १,सूचकांकशिक्षण ९२रिसर्च ६६साइटेसन ३५७इन्डस्ट्री इनकम ३४०इन्टरनेसनल आउटलुक ४५२
९७ वर्षमा नागरिकता,"डोटी (कास) लाली दमाई शुक्रबार लौरो टेक्दै सिलगढी आइपुगिन् । ९७ वर्षको उमेरमा उनले पहिलोपटक जिल्ला प्रशासन कार्यालयमा पाइला टेकेकी हुन् । उनीसँगै आएका थिए ७० वर्षका छोरा पदमे दमाई । पदमेले आमाको नागरिकता बनाइदिन भनेपछि प्रमुख प्रशासकीय अधिकृत लोकराज बोहरा दंग परे ।उनले शुक्रबार नै ६८०१०७५०२३७१ नम्बरको नागरिकता पाइन् । नागरिकता पाएपछि लाली दमाईले प्रशासनका सबै कर्मचारीसँग खुसी व्यक्त गरिन् । आफ्नो अन्तिम धोको पूरा गरिदिएकोमा छोरालाई स्याबासी दिइन् । पढेलेखेकी थिइनँ, के काम लाग्ला र हामीलाई भनेर नागरिकता बनाउन चासो राखिनँ, उनले भनिन्, मर्ने बेला नागरिकता नलिई हुन्न भन्ने दिमाग खुल्यो, जे भयो राम्रै भयो ।जिल्ला प्रशासनका सूचना अधिकारी तथा प्रमुख प्रशासकीय अधिकृत बोहराले ९७ वर्षको उमेरमा नागरिकता लिने व्यक्ति देशभरिमै न्यून रहेको जानकारी गराए । डोटीमा भने सबैभन्दा बढी उमेरमा नागरिकता लिने लाली नै रहेको बोहराको दाबी छ ।लाली दमाईका दुई छोरा र दुई छोरी छन् । दुवै छोरीको मृत्यु भइसक्यो । ७० वर्षका जेठा छोरा शिखर नगरपालिका वडा नं ६ पचनालीमा बस्छन् । कान्छा छोरा तराई बस्छन् । आमाले नेपाली नागरिकता र पहाडमै सास छाड्ने सर्त राख्नुभयो, जेठा छोरा पदमेले भने, उहाँको इच्छा पूरा गरी खुसी राख्न नागरिकता बनाइदिन लागेको हुँ । वंशजका आधारमा पाएको नागरिकतामा उनले आफ्नो जन्ममिति २०७८ जेठ २२ गते राखेकी छन् ।"
आहा ! चाँगुनारायण,"चाँगुनारायण  सानैदेखि उनी रंगहरूसँगै खेल्दै हुर्किइन् । चाडबाडका बेला कोठामा बसेर कल्पना गर्दै विभिन्न देवीदेवताका पेन्टिङ बनाउँथिन् उनी । चित्रकारकै परिवारमा जन्मिएकी नख्खुकी ५७ वर्षीया सरीता चित्रकारलाई पेन्टिङ बनाउनु भनेको यति नै हो भन्ने लाग्थ्यो । तर शनिबार उनी पहिलोपटक स्थलगत पेन्टिङ गर्न चाँगुनारायण पुगिन् । चाँगुनारायण मन्दिरलाई कापीमा उतार्ने उनको प्रयास पटकपटक विफल भएपछि उनले चाँगुनारायण मन्दिरसँगैको सानो मन्दिरलाई उनले कापीमा उतारेर फर्किइन् । सानैदेखि भगवान्का चित्र बनाउनुभन्दा स्थलगत रूपमा दृश्यमा देखिएकालाई चित्रमा उतार्न गाह्रो हुनेरैछ, शनिबारीय चित्रकला कार्यशालाको छैटौँ संस्करणमा चित्र कोर्न चागुँ पुगेकी सरीताले भनिन्, पहिले जानेको भनेर आइहाल्छ नि भन्ने लागेको थियो, खासमा स्थलगत पेन्टिङ गर्न त जानेकै रहेनछु । नदेखेको भगवान् बनाउनुभन्दा देखिने प्राकृतिक चिजबिजको चित्र कोर्नुमा भिन्नै आनन्द लागेको उनी बताउँछिन् । उनको परिवार पेन्टिङमा धनी छ । उनका बाबुबाजेहरू घोडेजात्रा, गठेमंगल, नागपञ्चमी, गाईजात्रा, तीज, दसैं, तिहारमा कपडा, कागजमा चित्र कोर्थे । उनी पनि सघाउँथिन् । नेवार परम्पराअन्तर्गतको जङु, गुफा, बेलविवाह लगायत कर्मकाण्डमा पनि उनीहरूले चित्र कोर्ने गर्थिन् । उनले थाङ्का पनि सिकिन्, तर निरन्तर गर्न मन लागेन । निरन्तर यसमै सिकेर पढेको भए, अहिलेसम्म मलाई नि गर्न आइसक्थ्यो होला । त्यतिखेर पेन्टिङको महत्त्व बुझिएन, उनले भनिन्, तैपनि केही छैन, अब निरन्तर गर्छु । छोड्दिनँ । शान्त वातावरणमा स्थलगत रूपमा पेन्टिङ गर्न बस्दा घरायसी काम र टेन्सनहरू बिर्सिएको अनुभव सुनाइन् । उमेर बढ्दै गएकोले उनलाई लाज लाग्दैन । पहिले यो विषय नबुझेर इन्जिनियरिङतिर भर्ना गर्न गइन् । चित्रकला त इन्जिनियरिङ, किसानी कामसँग पनि मिल्दोजुल्दो रहेछ, उनले उदाहरण दिँदै भनिन्, खेतमा बाली लगाउँदा सम्म मिलाएजस्तै चित्रमा पनि मिलाउनुपर्छ । सरीतालाई स्केच बनाउन चित्रकार राकेश चन्द्र श्रेष्ठले सिकाउँदै थिए । राकेशकै पनि १५१६ वर्ष ललितकलाबाट ब्रेक भएको थियो । घरायसी काममा लागेर पेन्टिङ छोडेका महिला र पुरुषलाई समेटेर कार्यशाला गरेको राकेशले बताए । कोही प्रोफेसनल आर्टिस्टको समूह हैन यो, ललितकला पढेका तर लामो समयदेखि नगरिरहेकालाई समेटेर कार्यशाला गराउने उद्देश्य हो हाम्रो, उनले भने, यो सिक्ने थलो मात्रै हो, आफूले जानेको अरूलाई सिकाउने । केही बिग्रिए पनि पछि राम्रो हुँदै जान्छ भन्ने विश्वासका साथ पेन्टिङ कार्यशाला सुरु भएको हो । वसन्तपुरमा गरिएको शनिबार चित्रकला कार्यशालाको पहिलो संस्करणमा जम्मा तीन जना थिए चित्रकार राकेशचन्द्र श्रेष्ठ र दिवेश प्रधान र दीपेन्द्रमान बनेपाली । दोस्रो हप्ता पाटनमा गर्दा सुधाराज उपाध्याय थपिए । त्यस्तै तेस्रो हप्ता भक्तपुर दरबार स्क्वायरमा गर्दा भक्तपुर र थिमिका चित्रकार थपिएर ८ जना भए । थिमिमा गर्दा यो संख्या बढेर २० जना पुग्यो । अघिल्लो शनिबार स्वयम्भूमा गर्दा झन्डै पचास जना जतिको सहभागिता थियो । यसपटक छैटौँ संस्करणमा सरीता लगायत अन्य १६ जनाले चाँगुको परिवेशलाई क्यानभासमा उतारे । सरीता, दीपेन्द्रमान, राकेश र दिवेशका साथै कार्यशालामा सजराज बुढाथोकी, सूर्यराम सुवाल, राधेश्याम कर्माचार्य, सृजित भासिमा, प्रकाश मानन्धर, विक्रम प्रजापती, विकास विसुङे, सुषमा श्रेष्ठ, राजेन्द्रप्रसाद याकामी, चन्दर श्रेष्ठ, अनुर्ष खाइजू, अशुराम खाइजू र दिपना शर्माको सहभागिता रहेको थियो ।चित्रकार दिवेशका अनुसार हप्तै पिच्छे कुन स्पटमा पेन्टिङ गर्न जाने भन्ने कुरा चित्रकारको फेसबुक पेजमा पोलिङ सिस्टमबाट निर्धारण गरिन्छ । झन्डै चार सय जना मेम्बर रहेको ग्रुपमा चारपाँचवटा स्पटको नामसहित पोलिङ सुरु हुन्छ, अनि जसमा धेरै भोट आउँछ, त्यहीँ जान्छौँ, उनले भने, पूरै डेमोक्रेटिक शैलीमा पोलिङ हुन्छ । अहिले यस्तै काम धरान, बुटवल लगायतमा पनि सुरु भएकोमा उनी खुसी व्यक्त गर्छन् । उनले भने, रुपन्देहीका साथीले केही दिनअघि मात्रै यस्तै कार्यक्रम रुपन्देहीमा गर्न लागेको र कसरी गर्ने भनी सल्लाह माग्नुभयो । यसले चित्रकला र यसका विषयलाई फैलाउन मद्दत गर्छ ।"
खरेलको आत्मकथा,"काठमाडौं (कास) पूर्व प्रहरी महानिरीक्षक अच्युतकृष्ण खरेलको आत्मकथा शनिबार लोकार्पण भएको छ । गणतन्त्र नेपालका प्रथम राष्ट्रपति रामवरण यादव तथा अमर प्रहरी परिवारकी बिन्दा अधिकारीले पुस्तकको संयुक्त रूपमा लोकार्पण गरेका हुन् । प्रदर्शनीमार्गस्थित नेपाल प्रहरी क्लबमा आयोजित पुस्तक लोकार्पण कार्यक्रममा खरेलले राजनीतिशास्त्री हरि शर्मासँग संवाद गर्दै पुस्तक लेख्नुपर्नाको कारण खुलाएका थिए । जनमतसंग्रह, २०४६ को जनआन्दोलन र माओवादी द्वन्द्व नेपाली इतिहासकै महत्त्वपूर्ण घटना हुन् जुन बेला म प्रहरी अधिकृतका रूपमा कार्यरत थिएँ, संवादमा खरेलले भने, यी ऐतिहासिक घटनामा मैले देखेभोगेका तथ्यलाई इमानदारीपूर्वक पेस गरेको हुँ । माओवादीको दुनै आक्रमणको संस्मरण गर्दै खरेलले पुस्तकको सुरुवात गरेका छन्, जुन घटनापछि उनले प्रहरी प्रमुखबाट राजीनामा दिनुपरेको थियो । नेपाल प्रहरीको इतिहासमै दुई पटक आईजीपी हुने एक्लो व्यक्ति खरेलले इतिहासबारे यथार्थ विवरण नराखिदिने हो भने गलत व्याख्या हुन सक्ने जोखिम देखेरै पुस्तक लेखेको पनि बताए ।खुलापनसँगै प्रहरीमा अनावश्यक राजनीतिक चलखेलका कारण संगठन प्यारालाइज हुँदै गएको टिप्पणी गर्दै खरेलले पछिल्लो समय प्रहरी संगठनभित्र आफूभन्दा व्यावसायिक र तालिमयुक्त अधिकृत हुँदाहुँदै पनि अति राजनीतिकरणकै चपेटामा परेर संगठनको कार्यक्षमतामै प्रश्नचिह्न उठ्दै गएको जिकिर गरे । भने, यो पुस्तक सार्वजनिकपछि बल्ल मैले हल्का महसुस गरें । कसैप्रति पनि आग्रह वा पूर्वाग्रह नराखी पुस्तक लेखेको खरेलले बताए । पूर्वराष्ट्रपति यादवले मुलुकको महत्त्वपूर्ण घटनाक्रमका साक्षी खरेलको अनुभव नयाँ पुस्ताका निम्ति उपयोगी हुने उल्लेख गरे । राजनीतिशास्त्री शर्माले पुस्तक एउटा प्रहरी अधिकृतको जीवनी मात्र नभई समकालीन नेपाली राजनीति, नेतृत्व र समग्र नेपालको दर्पण बन्न पुगेको बताए । कार्यक्रममा राजनीतिज्ञ, पूर्वमन्त्रीहरू, पूर्वसेनापति र प्रहरीका वर्तमान एवं अवकाश प्राप्त अधिकृतको उल्लेख्य उपस्थिति थियो । पुस्तकलाई नेपालयले प्रकाशन गरी बजारमा ल्याएको हो ।"
"सुदूरपश्चिमको छाँच, तराईको भक्का","काठमाडौं  सुरुप्प ! एक चुस्कीमै अमिलो, पिरो र गुलियो स्वाद पाइन्, विष्णु पौडेलले । सुदूरपश्चिमको मौलिक परिकार झुटेको छाँच चाख्दै गर्दा उनले आफ्नो जन्मथलो बाग्लुङको मौलिक परिकार आटो (मकैको भात) सम्झिन् । यो झोलसँग तातो आटो खान पाएँ, उनले भनिन्, बबाल मीठो हुन्थ्यो । विष्णु सुदूरपश्चिम अहिलेसम्म पुगेकी त छैनन तर राजधानीमा शनिबार सुदूरपश्चिमेली परिकार चाख्ने मौका पाइन् उनले । उनीसँगै आकृति शर्मा र रुविना शर्मा पनि थिए । बाग्लुङ घर भएका यी तीन युवती दिनभर भृकुटीमण्डपमा विभिन्न समुदायको मौलिक परिकारको स्वाद चाख्नमै व्यस्त थिए । भृकुटीमण्डपमा सम्पन्न एक दिने दसैं कार्निभल नेपाल फुड फेस्टिभल मा उनीहरूजस्तै थुप्रै युवायुवती झुम्मिए । कार्निभलमा मौलिक परिकारसँगै आधुनिक शैलीका गीत प्रत्यक्ष प्रस्तुत गरिएको थियो । दर्शकले संगीत र परिकारको स्वाद एक साथ लिए । खासगरी तन्नेरीहरू परम्परागत परिकार चाख्दै अनौठो मानिरहेका थिए । विष्णु, रविना र आकृतिले प्रदर्शनीमा राखिएका थुप्रै स्टल चाहरे । सुरुमै तराईमा पाइने भक्का चाखे । चामलको पीठोबाट बनाइएने उक्त परिकारलाई आकृतिले फास्टफुड म:मसँग तुलना गरिन् । पकाउने तरिका ठयाक्कै म:मको जस्तै हुँदो रहेछ, उनले भनिन्, स्वादचाहिँ फरक पाएँ । छेवैमा थियो, म:म, बर्गर र चाउमिनका स्टल, तर उनीहरूले आँखा लगाएनन् । पाल्पानी परिकार लेखिएको स्टलमा चाहिँ रोकिए । यहाँ पाल्पाली अचार चुकौनी, बटुक, हाँसको छोइला लगायतका परिकार थिए । अब के खाने ? तीनै जना एकछिन छलफलमा उत्रिए । दही र आलुबाट बनाइने चुकौनी चाखिसकेकाले उनीहरूले बटुकतिर नजर लाए । मासको दालबाट बनाइने विशेष रोटी हो बटुक । दुइटा बटुक टपरीमा राखेर पिरो अचारसँग तीन युवतीले बाँडीचुँडी खान थाले । मीठो कुरा सबैले बाँडेर खाँदा झनै मीठो लाग्छ, आकृतिले भनिन् । त्यसपछि आकृतिको समूह छेउमै रहेको सुदूरपश्चिमेली परिकारतिर पुग्यो, लेखिएको थियो डुप्का । ठूलो फ्लेक्समा परिकारका चित्रसहित भुटेको छाँच, बटुक, माडा, छाँच बटुक, डोटेली सेकुवा, लेकाली चिकेन सादेको, सुदूर खाजा सेट, बटुक चिल्ली लगायत लेखिएको मेनु थियो । भुटेको छाँचमा विष्णुले मन लगाइन् । मोहीलाई झानेर बनाइएको झोल परिकारलाई सुदूरपश्चिममा झुटेको छाँच भनिन्छ । खानाका पारखीहरू परिकारको स्वादसँगै बनाउने तरिका र त्यसको विशेषताबारे पनि जानकारी लिन्थे । आगन्तुकको घुइँचो लागेको अर्को परिकार थियो, नेवारी खाजा सेट । जात्रा रेस्टुरेन्टले राखेको स्टलमा नेवार समुदायको परिकार मात्र थिएन, त्यसलाई पस्केर दिने तरिकासमेत परम्परागत थियो । हाकुपटासी र गरगहनामा सजिएका नेवार समुदायका महिलाले टपरीमा अनेक परिकार राखेर ग्राहकलाई दिँदै थिए । भनिन्छ, खानेकुरासँगै पस्किएर दिने कला पनि हुनुपर्छ । नेवार समुदायका महिलाले यस्तै कला पस्किए । माटोको भाँडा, टपरी र ढकियामा परिकार राखेका थिए । थुप्रै परिकार समावेश गरी उनीहरूले पूर्ण नेवारी भोजको संस्कृति उतार्न खोजेका थिए । आईआईएमएस कलेजले गरेको फेस्टिभलमा हरेक समुदायको मौलिक परिकार राखिएका थिए ।"
दसैं कार्निभल,"काठमाडौं दसैं नजिकिएसँगै मेलामहोत्सव र उल्लासका कार्यक्रम हुन थालेका छन् । शनिबार सानेपास्थित इन्टरनेसनल क्लबमा दसैं कार्निभल मनाइयो । कन्सर्ट, फेसन सो, सर्कसलगायतको मज्जा लिन युवायुवती भेला भएका थिए । क्लब परिसरमा केटाकेटीका लागि खेलकुदको सुविधा पनि उपलब्ध गराइएको थियो । खाना र लत्ताकपडाका गरी करिब ३५ वटा स्टल थिए । ती अझै केही दिनसम्म रहनेछन् । ग्यामर आइकन र कमश: इन्टरटेनमेन्टले गरेको मेलामा कन्सर्ट हेर्न आउने मनिता पोखरेल निकै उत्साहित देखिन्थिन् । मलाई स्वप्न सुमन एकदम मनपर्छ, उनले भनिन् उहाँले गाउने थाहा पाएर हेर्न आएकी हुँ । दिउँसो १ बजेबाट सुरु भएको डिजे सेसनपछि साँझ मात्र स्वप्न स्टेजमा देखिए । उनीअघि डिजे निरज, अजेन, किस्मत, विशाल, प्रेम र डिजे मार्लीले माहोललाई सांगीतिक बनाए । र्याप ब्यान्ड अनएक्सपेक्टेड भ्वाइस ले पनि प्रस्तुति दिएको थियो । स्विमिङ पुलमाथि बनाइएको रनवेमा मोडलहरूले क्याटवाक गरे । सनिश शाक्यको कोरियोग्राफी रहेको फेसन सोमा पाँच जना डिजाइनरका पहिरन प्रदर्शन गरिएको थियो । साँझ पर्दै गएपछि माहोल सुन्दर बन्दै गयो । यो हाम्रो तेस्रो दसैं मेला हो, ग्ल्यामर आइनका रूप कर्माचार्यले भने, मेला गरेपछि दसैं आएको फिल हुन्छ । उनले होलीका बेला पनि कार्यक्रम गर्ने गरेको बताए । हुन त कमर्सियल उद्देश्य हो, कर्माचार्यले भने, तर, यस्ता कार्यक्रमले फेसन र इन्टरटेन्मेन्ट क्षेत्रलाई फाइदै गर्छ । दसैंको अवसरमा सरकारले सुपथ मूल्य पसल सञ्चालन गरेको छ भने राष्ट्र बैंकले नयाँ नोट उपलब्ध गराउने मिति तोकिसकेको छ । विभिन्न संस्था र समूहले मेला, महोत्सवमार्फत दसैंको रौनक बढाउन थालेका छन् ।"
हेलमेट डाँडामा बुलबुल,"काठमाडौं पचासवटा सफा टेम्पो अनि सय जनाको कोरस कलाकार । भक्तपुरको हेलमेट डाँडामा भव्य सेटसहित फिल्म बुलबुल को गीत खिचिएको छ । गीत छायांकनका लागि मात्रै १८ लाख रुपैयाँ खर्च भएको निर्माण युनिटले जनाएको छ । अभिनेत्री स्वस्तिमा खड्काले टेम्पो चालकको भूमिका निर्वाह गरेको फिल्म बुलबुल को खुद्राखुद्री बोलको गीत ४ दिन लगाएर खिचिएको हो । गीतको कोरियोग्राफी कविराज गहतराजले गरेका हुन् । गीतमा निश्चल बस्नेत र रजिना रिमालको स्वर छ भने रचना र संगीत कोशिस क्षेत्रीले गरेका हुन् । फिल्मको कथा टेम्पोकै सेरोफेरोमा भएकाले ५० वटा टेम्पो प्रयोग गरेका हौं, फिल्मका निर्माता अविरल थापाले भने, बजेट सोचेभन्दा बढी गए पनि गीतको छायांकन लोभलाग्दो भएको छ । गीतमा स्वस्तिमा खड्का र अभिनेता मुकुन भुसालको नृत्य गरेका छन् । फिल्मको निर्देशन भने विनोद पौडेलले गरिरहेका छन् । फिल्ममा बुद्धि तामाङ, दीपक क्षेत्री, लक्ष्मी बर्देवा, जोयश पाण्डे, उज्वल अधिकारी, सृष्टि भट्टराईलगायतको पनि अभिनय रहेको बताइएको छ ।"
महाकालीमा पुल निर्माण गर्न भारतलाई अनुमति,"भारतीय पक्षले उक्त क्षेत्रमा पुल निर्माण अनुमति मागको जानकारी पाएलगत्तै अपीनाम्पा संरक्षण क्षेत्र कार्यालयले प्रशासनलाई आवश्यक सुझाव पेस गरेको जनाएको छ । संरक्षण कार्यालयका निमित्त प्रमुख पशुपति अधिकारीका अनुसार गत वर्षदेखि नै उक्त क्षेत्रमा भारतीय पक्षले नेपाली भूमिमा भारतबाट बन्दुकले ताकेर भालु मारेको स्थानीयमार्फत जानकारी आएको बताए ।गत वर्ष भारतीय पक्षले नेपालको अनुमतिबिना महाकालीमा काठेपुल र धेरै ठाउँमा डोजर सञ्चालन गरेको थियो । पछि नेपाली पक्षको अनुमति लिएर दुई ठाउँमा काठेपुल निर्माण गरेको थियो । तर, काठेपुल निर्माण गरेको नेपाली क्षेत्रमा सुरक्षा प्रबन्ध दिन सकेको थिएन । भारतले भने काठेपुल राखेको दुवै स्थानमा सुरक्षा निगरानी बढाएको थियो । सौका समुदाय चिसो छल्न ६ महिना सदरमुकाम र ६ महिना व्यासमा बस्ने गर्छन् । कात्तिक अन्तिम र मंसिरको सुरुसम्म यो समुदाय बेंसी झरिसक्छ । महाकालीमा पुल नहुँदा तुइनकै सहारामा आउजाउ गर्थे ।"
पहाडमा तीन प्रकारका कालाजार देखिए,"तराईमा वा तराईतिर भ्रमण गरी फर्केकाहरूमा मात्र देखिने कालाजारबाहेक पहाडी इलाकामा क्युटेनियस र म्युकोक्युटेनियस, कालाजार पनि देखापरेको छ । इपिडिमियोलजी तथा रोग नियन्त्रण महाशाखा (ईडीसीडी) का निर्देशक डा विवेककुमार लालका अनुसार उच्च पहाडी जिल्लामा क्युटेनियस र म्युकोक्युटेनियस लिसमेनियासिस देखापरेको हो । नेपालमा भेसरल लिसमेनियासिस (कालाजार) मात्र पाइने मान्यता थियो ।ईडीसीडीको तथ्यांकअनुसार सन् २०१६ मा तनहुँमा १ जना क्युटेनियस र त्रिवि शिक्षण अस्पतालमा १ जना म्युकोक्युटेनियसको लिसमेनियासिसका बिरामी भेटिएका थिए ।यस्तै सन् २०१७ मा पाल्पा र बैतडीका एकएक जनामा क्युटेनियस र सुनसरीका दुई जनामा म्युकोक्युटेनियस लिसमेनियासिसका बिरामी भेटिएका थिए ।यो संख्या सन् २०१८ मा बढेको छ । डा विवेकका अनुसार बैतडीका ३ जना र कैलाली, कञ्चनपुर, रौतहट, रामेछाप, स्याङ्जा, तनहुँ र कालिकोटका एकएक जना गरी हालसम्म १० जना क्युटेनियस लिसमेनियासिसका बिरामी देखिएको सरकारी तथ्यांक छ ।कालाजार छाला र म्युकस झिल्लीमा लाग्ने जानकारी विज्ञहरूले दिएका छन् । विज्ञहरूका अनुसार लिसमेनियासिस प्रोटोजोओन लेस्मानिया पारासाइट (परजीवी) ले गर्दा हुन्छ । संक्रमित पोथी फ्लिबोटोमिन भुसुनाको टोकाइले फैलिन्छ ।विश्व स्वास्थ्य संगठन (डब्लूएचओ) का अनुसार लिसमेनियासिस प्रोटोजोवा परजीवीको करिब २० भन्दा बढी लिमेनिया प्रजातिले गर्दा हुन्छ । ९० भन्दा बढी भुसुनाको प्रजातिले लिसमेनियासिस परजीवी ओसारपसार गर्छ । सन् २०१६ पछि सुदूरपश्चिमका जिल्लामा धेरै मात्रामा क्युटेनियस लिसमेनियासिसको रिपोर्टिङ भएको शुक्रराज ट्रपिकल तथा सरुवा रोग अस्पतालका डा अनुप बाँस्तोला बताउँछन् । रोल्पा, कैलाली, बैतडी, महेन्द्रनगर, रामेछाप, तनहुँ, स्याङ्जा, कालिकोट, रौतहट लगायतका ठाउँबाट आएका १५ जनाभन्दा बढी क्युटेनियस लिसमेनियासिसको बिरामीको उपचार गरेको औंल्याउँदै डा बाँस्तोला भन्छन्, स्थानीय रूपमा नै यो रोग देखिने गरेको छ ।क्युटेनियस लिसमेनियासिससँग छालाको क्षयरोग मिल्ने जस्तो भएकाले मुलुकमा यो रोग पहिले मिस डाइग्नोज (गलत निदान) हुने गरेको दाबीसमेत डा बाँस्तोला गर्छन् । कालाजारभन्दा क्युटेनियस लिसमेनियासिसको उपचार पद्घति फरक छ । यो भुसुनाले छालामा टोकेर दाग देखिने हो । यसको दाग करिब ६ महिनामा आफंै सञ्चो भएर जान सक्छ, अनुहारमा दाग देखिँदा उपचार गरिने डा बाँस्तोला बताउँछन् ।उनका अनुसार यसको उपचारअन्तर्गत विभिन्न प्रकारको मलम, औषधि र कलाजारको उपचारमा उपयोग गरिने औषधि मिल्टिफोसिन वा लिपोसोमल एम्फोटेरिसिन बी औषधिसमेत उपयोग गरिन्छ ।"
ठेलमठेल अस्पताल,"चरिकोटस्थित अस्पतालको टिकट काउन्टर खुल्ने समय बिहान १० बजेदेखि मध्याह्न १ बजेसम्मको अवस्था हेर्ने हो भने कुनै आन्दोलन भइरहेजस्तै लाग्छ ठेलमठेल, जताततै भीड । सम्पूर्ण सेवा नि:शुल्क भएको यहाँ दैनिक ३ सयभन्दा बढी बिरामीले जचाउँछन् ।तर भवन र स्थान अभाव छ । कोही भुइँमा बसेर उपचारको पर्खाइमा हुन्छन् । बहिरंग (ओपीडी) सेवा लिन बिरामी भीडमा च्यापिएर पर्खिरहेका हुन्छन् । दैनिक सरदर ४ जनालाई प्रसूति गराइने अस्पतालमा शिशु र सुत्केरी अप्ठयारो बसाइमा डिस्चार्जका दिन कुरिरहेका हुन्छन् । खासगरी, सरकार र निजी क्षेत्रको साझेदारीमा नि:शुल्क कार्यक्रम ल्याइएपछि अस्पतालमा भवन अभाव हुन थालेको छ । जिल्ला स्वास्थ्य कार्यालयका काम स्थानीय तहमा सर्दै गएपछि अस्पताल कम्पाउन्डभित्रका केही भवन खाली छन् । भूकम्पपछि प्रबलीकरण गरिएका एउटा भवन कोठाहरू झन्डै १ वर्षदेखि तालाबन्दी छ । अस्पताल सञ्चालनको जिम्मेवारी पाएको भीमेश्वर नगरपालिकाले उक्त भवन सञ्चालन गर्न तीन पटक पत्राचार गरिसकेको छ । तर, अस्पतालका लागि जिल्ला स्वास्थ्य कार्यालयले भवन दिन आलटाल गर्दै आएको कर्मचारीहरू बताउँछन् ।जिल्ला स्वास्थ्य कार्यालयको उक्त भवन प्राथमिक केन्द्रको स्वामित्वको जमिनभित्र छ । निजी क्षेत्र न्याय हेल्थले १० वर्षका लागि व्यवस्थापनको जिम्मेवारी लिएपछि प्राथमिक उपचार केन्द्र हुँदै अस्पतालमा परिणत भएको हो । प्रस्तावित अस्पतालको नाम दिइएको उक्त स्वास्थ्य केन्द्रमा नि:शुल्क सेवा लिन जिल्लाभित्र र काठमाडौंबाट पनि बिरामी आउँछन् । अन्यत्र ५६ लाख खर्च लाग्ने भनिएका शल्यक्रिया उक्त अस्पतालमा नि:शुल्क हुने भएपछि अधिक चाप बढेको हो । स्थान अभावकै कारण क्यान्सर परीक्षणलगायत कतिपय सेवा सुरु नै गर्न नसकिएको प्रमुख चिकित्सक विनोद दंगाल बताउँछन् । उनका अनुसार भवन भए सेवाका दायरा बढाइँदै लान सकिने र बिरामीले नि:शुल्क लाभ लिन पाउने अवस्था छ । दैनिक दुईदेखि तीन जनासम्मको जटिल शल्यक्रिया हुने गरेको अस्पतालले जनाएको छ । सुरक्षित आराम कक्ष र शय्या अभावले सातामा पाँचदेखि ८ जनासम्म सरल शल्यक्रियाका बिरामीसमेत राजधानी रिफर भइरहेका छन् । जिल्ला स्वास्थ्य प्रमुख रामेश्वरप्रसाद चौरसिया खाली रहेको एउटा भवनमा विभिन्न निकायको आँखा परेकाले निर्णय गर्न नसकेको बताउँछन् । अहिले भवनमा स्टोर तथा रेडक्रसको ब्लड बैंक भएको प्रमुख चौरसियाले बताए । माथिल्लो खाली कोठामा हालै नगरपालिकाले औषधि राखेको छ । अस्पतालका लागि नगरपालिका र न्याय हेल्थले चाहेमा स्थान अभाव नहुने दाबी पनि उनले गरे ।"
एक महिनाभित्रै विराटनगरमा रेल,"भारतको बथनाहबाट एक महिनाभित्रै विराटनगरमा रेल आउने भएको छ । भारतको बथनाहादेखि विराटनगर महानगर १८ स्थित बुधनगर भन्सार यार्डसम्म रेल चलाउन लागिएको हो । उक्त रेलमार्ग बथनाहादेखि कटहरीसम्मै पुर्याउने लक्ष्य छ । जुन १८ दशमलव ६ किमि हुनेछ । त्यसमध्ये ७ दशमलव ६ किमिको काम अन्तिम चरणमा पुगेकाले विराटनगरसम्म रेल आउने भएको विभाग महानिर्देशक बलराम मिश्रले बताए । अनुगमनपछि भन्सार यार्डभन्दा पूर्व लावाघाटसम्म रेलमार्ग सञ्चालनबारे छलफल भयो, उनले भने, निर्माण कम्पनीले कात्तिक १४ गते रेल ल्याउने तयारी गरेको जनायो । कम्पनीले दिएको समयअनुसार रेल सञ्चालन तयारी सुरु गरिसकिएको उनले बताए । उक्त रेलमार्गमध्ये ५ किमि भारतमा र १३ दशमलव ६ किमि नेपालतर्फ पर्छ । नेपालको रेल विभाग र भारतीय विदेश मन्त्रालयको टोलीले शुक्रबार निर्माणाधीन रेलमार्गको अनुगमन गरेको छ ।रेलमार्गका लागि सरकारले पूर्वपश्चिम रंगेली विराटनगर सडकसम्म मात्रै जग्गा अधिग्रहण गर्न सकेको छ । बाँकी २ दशमलव ६ किमि रेलमार्ग र स्टेसन निर्माणका लागि मुआब्जा विवादले जग्गा अधिग्रहण हुन सकेको छैन । महानिर्देशक मिश्रले सर्वोच्च अदालतमा मुद्दा चलिरहेकाले जग्गा अधिग्रहणमा समस्या भएको तर अब बाटो खुलिसकेको बताए । सर्वोच्चले भदौ २० गते नै विराटनगर उच्च अदालतकै निर्णय सदर गर्न आदेश दिएको उनले सुनाए । मोरङका प्रमुख जिल्ला अधिकारी रमेशकुमार केसीलाई भेटेर चाँडै जग्गा अधिग्रहण प्रक्रिया पूरा गर्न आग्रह गरेँ, उनले भने ।रंगेली सडकदेखि उत्तर सिंघिया खोलामा पुल बनाउनुपर्ने भएकाले निर्माण कम्पनीले रेलमार्गको पूरै रुट सम्पन्न हुन भने अझै डेढ वर्ष लाग्ने जनाएको मिश्रले सुनाए । भारतले कटहरीसम्म ब्रोडगेज रेलमार्ग निर्माण गरिदिने द्विपक्षीय सम्झौताअनुसार काम भइरहेको छ । भारत सरकारले ४ अर्ब ४८ करोड लगानी गरेको छ । नेपाल सरकारले जग्गा उपलब्ध गराउने र भारतले भौतिक पूर्वाधारका काम गरिदिने सम्झौता छ ।रेलमार्ग निर्माणको ठेक्का पाएको इरकोन इन्टरनेसनल प्राइभेट लिमिटेड फार्बिसगन्जले आगामी अक्टोबरसम्म रेल विराटनगर आइपुग्ने जनाएको छ । निर्माण कम्पनीका ज्वाइन्ट जनरल म्यानेजर प्रदीपकुमारले अक्टोबरसम्ममा दुई लेन पटरी राखेर बुधनगर भन्सार यार्डसम्म रेल ल्याउने लक्ष्यसाथ कामलाई तीव्रता दिइएको बताए । पटरी राख्ने काम अन्तिम चरणमा पुगेको छ, उनले भने, अक्टोबर ३१ तारिखका दिन परीक्षण गर्ने अन्तिम तयारीमा जुटेका छौं ।लावाघाटदेखि रंगेलीविराटनगर सडकसम्म पटरी राख्ने काम त्यसपछि सुरु गरिने प्रदीपकुमारले बताए । नेपाल सरकारले बाँकी जग्गा तत्काल अधिग्रहण गरे सन् २०१९ सम्ममा काम सकिने उनको भनाइ छ । भारतको भेडियारी, नेपालको बुधनगर र कटहरीमा गरी तीनवटा रेलवे स्टेसन निर्माण गर्नुपर्नेमा अब कटहरीको मात्रै बाँकी छ, उनले भने, भेडियारी र बुधनगरमा १ हजार ५ सय मिटर लामो र १ सय ५० मिटर चौडा स्टेसन निर्माण भइसकेको छ । रेलवे कर्मचारीको आवासका लागि ४ वटा भवन र खानेपानी ट्यांकी निर्माण भइसकेको छ ।निर्माण कम्पनीले रेलवे लिक ओछ्याउने कामलाई तीव्रता दिए पनि नेपालतर्फ मुआब्जा विवादले ढिलाइ भएको छ । नेपालमा अधिग्रहण गरिएको १ सय १९ बिघा जग्गाका ५ सय ६५ धनीमध्ये २६ जनाले हालसम्म मुआब्जा लिएका छैनन् । स्थानीय शेषनारायण माझी र घुरन माझीले मुआब्जा कम भएको भन्दै रेल विभाग र जिल्ला प्रशासन कार्यालयविरुद्ध सर्वोच्चमा मुद्दा हालेका थिए । सर्वोच्चले उनीहरूकै पक्षमा फैसला सुनाइसकेको छ । प्रजिअ केसीले हालसम्म अधिग्रहण गरिएको जग्गाको प्रतिकट्ठा न्यूनतम ९० हजारदेखि २५ लाखसम्म मूल्यांकन गरी ५३ करोड मुआब्जा दिइसकिएको जनाए । विराटनगररंगेली सडकभन्दा उत्तरतर्फको जग्गाको मुआब्जा विवादबारे सर्वोच्चले फैसला गरिसकेको तर औपचारिक रूपमा पत्र आउन बाँकी रहेको उनको भनाइ छ । पत्र आउनेबित्तिकै मुआब्जा वितरण गरेर काम अघि बढाइनेछ, उनले भने ।"
बेलायतको अर्थतन्त्र सुधारिँदै,"सरकारको अस्टेरिटी नीतिले न्यून आय भएका मानिसलाई सरकारले दिने सहुलियतमा कम भएर गरिबीको खाडल बढिरहेको विश्लेषकहरूले बताएका छन् । बेलायत सरकारको आफ्नै निकाय इक्वालिटी हयुमन राइट्स कमिसन ले सन् २०१० देखि २०२२ मा अस्टेरिटीले पार्ने प्रभावबारे गरेको अध्ययनमा व्यापक असमानता बढेको देखिएको छ । यस अध्ययनले सबभन्दा न्यून आय भएका मानिसको आफ्नो कमाइ १० प्रतिशत कम हुने र सबभन्दा एक प्रतिशतभन्दा कम देखाएको छ । अस्टेरिटी नीतिले गर्दा सबै करमा भएको परिवर्तन, लोक कल्याणकारी तथा सार्वजनिक खर्चले पार्ने प्रभावबारे अध्ययन गरिएको थियो ।सन् २००८ को आर्थिक मन्दी र अस्टेरिटीको प्रभावले बेलायतको जीवनस्तर कम हुनुको साथै अहिलेको कुल आम्दानी दशकपछि सन् २००८ को अनुपातमै रहेको लन्डनस्थित अर्थ व्यवस्थापनविज्ञ विकलचन्द्र आचार्य बताउँछन् । अस्टेरिटी नीतिले बेलायतको बजेट घाटा कुल गार्हस्थ उत्पादनको सन् २०१० मा १० प्रतिशतबाट अहिले दुई प्रतिशतमा झरे पनि बेलायती युवाहरूमा मोर्गेजबाहेक २०० अर्ब पाउन्ड बराबरको ऋण रहेको र बेलायतको कुल आम्दानीको करिब ९० प्रतिशत ऋणभार भएकोले यसले बेलायतको अर्थतन्त्रलाई प्रभाव पारिरहेको आचार्यको विश्लेषण छ । बढदो ऋणभार, मुद्रास्फीति, ब्रेक्जिट अनिश्चतता तथा उत्पादकत्वमा कमीले बेलायती अर्थतन्त्र थप चुनौतीपूर्ण रहेको विज्ञहरूको निष्कर्ष छ । प्रधानमन्त्री मेको सत्तारुढ दल कन्जरभेटिभले अस्टेरिटी नीति अवलम्बन गर्दा दोस्रो ठूलो दल लेबरले भने आर्थिक वृद्धिमा निकै जोड दिई कम्पनी लगायत धनीलाई बढी कर लगाई निम्न वर्गको हैसियत उकास्न समाज कल्याणको कामलाई तीव्रता दिनुपर्छ भन्दै आएको छ । लेबोरको ट्रेड युनियनसँगको सम्बन्ध मजबुत छ । कन्जरभेटिभ पार्टी बेरोजगार भत्तालगायत राज्यको अरु सुविधा पाएर बस्ने मानिसभन्दा काम गरेर आय आर्जन गर्ने मानिसलाई बढी प्रोत्साहित गर्नुपर्छ भन्ने मान्यता राख्छ । त्यसैले यो पार्टी २०१० मा सरकारमा आएदेखि नै भत्ता सुविधामा कटौती भई अस्टेरिटी थप कडाइ हुँदै आएको छ ।"
ट्रम्पकिम वार्ता चाँडै,"टोकियो (एएफपी) अमेरिकी विदेशमन्त्री माइक पोम्पियोले अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङउनबीचको दोस्रो शिखर वार्ता चाँडै हुने बताएका छन् । पोम्पियोले दुई नेताबीचको वार्ताको वातावरण मिलाउन आफू उत्तर कोरियाको भ्रमणमा जान लागेको बताए । उनी शनिबार जापानको राजधानी टोकियो आइपुगेका हुन् ।मेरो भ्रमणको उद्देश्य अमेरिका र उत्तर कोरियाबीच प्रशस्त विश्वास बढाउनु रहनेछ । टोकियो विमानस्थलमा सञ्चारकर्मीसँग बोल्दै पोम्पियोले भने, त्यसपछि हामी अर्को शिखर सम्मेलन गर्दै छौं । उनले भने, मेरो भ्रमण आगामी शिखर सम्मेलनको तयारी, स्थान र समय तय गर्न महत्त्वपूर्ण हुनेछ । ट्रम्प र किमबीच गत जुन १२ मा सिंगापुरमा पहिलो शिखरवार्ता भएको थियो ।"
गाजाको झडपमा ३ को मृत्यु,गाजा (सिन्ह्वा) इजरायल र प्यालेस्टाइनको विवादित क्षेत्र गाजा क्षेत्रमा शुक्रबार भएका झडपमा परी कम्तीमा ३ जनाको मृत्यु भएको छ । झडपमा ३ सय ७६ घाइते छन् । मृत्यु भएका तीनै जना प्यालेस्टाइनी नागरिक हुन् । प्रदर्शनमा हजारौं प्यालेस्टाइनी सहभागी भएका थिए । इजरायलसँगको सीमा क्षेत्रमा पर्ने पूर्वी गाजामा प्यालेस्टाइनीले प्रदर्शन सुरु गरेपछि इजरायलले आक्रमण गरेको थियो ।
इन्टरपोल प्रमुखबारे अनुसन्धान सुरु,"पेरिस (बीबीसी) अन्तर्राष्ट्रिय प्रहरी निकाय इन्टरपोलका चिनियाँ प्रमुख मेङ होङवेई बेपत्ता भएपछि फ्रान्समा अनुसन्धान सुरु गरिएको छ । इन्टरपोलको फ्रान्सस्थित मुख्यालयबाट गत साता चीन गएका मेङ सम्पर्कविहीन भएका थिए । मेङ फ्रान्सबाट भने नहराएको फ्रान्सेली अधिकारीले जनाएका छन् । समाचार संस्था एएफपीले उनी आफ्नो परिवारको सम्पर्कमा नरहेको जनाएको छ । साउथ चाइना मर्निङ पोस्टले गोप्य स्रोतलाई उद्धृत गर्दै मेङलाई सोधपुछ गर्न लगिएको जनाएको छ । पत्रिकाका अनुसार के कारणले उनलाई लगिएको भन्नेबारे उल्लेख गरेको छैन् । मेङ बेपत्ता भएको भन्दै उनकी पत्नी प्रहरीको सहयोग लिन पुगेपछि अनुसन्धान थालिएको हो । चिनियाँ पक्षले मेङको अवस्थाबारे हालसम्म केही उल्लेख गरेको छैन । मेङ बेपत्ता भएको सार्वजनिक भएपछि इन्टरपोलले विज्ञप्ति जारी गर्दै उक्त घटना फ्रान्स र चीन दुवैका लागि चासोको विषय भएको जनाएको छ । उनको विजयसँगै मानवअधिकारवादी समूहले फरक राजनीतिक मतका कारण चीन छोडेकालाई फर्काउन सहयोग पुग्ने जनाएका थिए । मेङले आफू संसारकै प्रहरीलाई सक्षम बनाउन लागिपर्ने बताएका थिए ।को हुन् मेङ मेङ १९२ सदस्य रहेको संगठनको अध्यक्ष हुन् । तर दैनिक कार्य सञ्चालनको जिम्मेवारी भने महासचिवको रहेको इन्टरपोलले जनाएको छ । अध्यक्षका रूपमा कार्यकारी समितिको नेतृत्व गर्ने मेङले इन्टरपोललाई परामर्श र निर्देशन दिन्छन् ।मेङ चिनियाँ कम्युनिस्ट पार्टीका वरिष्ठ अधिकारी पनि हुन् । उनीसँग प्रहरी संगठन तथा आपराधिक न्यायको क्षेत्रमा ४ दशक लामो अनुभव छ । सन् २०१६ मा इन्टरपोलको अध्यक्ष निर्वाचित मेङको कार्यकाल २०२० सम्म छ । मेङ यसअघि चीनको सार्वजनिक सुरक्षा मामिलाका भूतपूर्व उपमन्त्रीसमेत थिए । सन् २०१६ मा इन्टरपोलको अध्यक्षमा निर्वाचित हुनुअघि उनी चीनको सार्वजनिक सुरक्षा मामिला उपमन्त्री थिए ।मेङले लागूऔषध, आपराधिक न्याय, प्रतिआतंकवाद, सीमा सुरक्षा लगायतका मुद्दामा ४ दशक कार्य गरेको इन्टरपोलले जनाएको छ । इन्टरपोलले विभिन्न देशमा खोजी गरिएका अपराधीहरूलाई पक्राउ गर्न संसारभरि रेडकर्नर नोटिस जारी गर्न सक्छ । तर पक्राउ पुर्जी जारी गर्ने तथा प्रहरी खटाउने अधिकार भने छैन ।"
जसले पर्खिरहेछन् पर्यटक,"बौघागुम्हाको वैकुण्ठे झरना, कोलडाँडाको रक क्लाइम्बिङ, राम्दीदेखि केलादीसम्म र्याफ्टिङ, बल्ढेङ्गढीमा पर्यापयर्टन, अर्गली, रामपुर, मदनपोखरालाई कृषि पयर्टनका रूपमा पनि विकास गर्न सकिने व्यवसायी प्रदीप उदय बताउँछन् । खेल पयर्टन, प्याराग्लाइडिङ, पदयात्राका रूपमा विकास गर्न सकिने पनि थुप्रै क्षेत्र रहेको उनले बताए । पर्यटकलाई रुरु हुँदै गुल्मीको रेसुंगासम्म पुर्याउन सकिन्छ । पुर्कोटदहका पृथ्वी कुँवरले रेसुंगासँगै मदाने, थाप्लेलेक, पुर्कोटदहलगायत थुप्रै पर्यटकीय स्थलको विकास जरुरी रहेको बताए । रेसुंगामा पर्यटकीय पूर्वाधार छैनन् । रेसुंगा लेकमा पुग्दा रमाइलो लाग्छ, घुम्न आएका रवि विष्टले भने, तर भौतिक पूर्वाधार छैनन् । स्थानीय तह, प्रदेश सरकार र संघीय सरकारले रुरुसँगै रेसुंगालाई जोड्न सक्नुपर्ने उनको सुझाव छ । रुरु रेसुंगा संरक्षण समितिले १५ वर्षे पर्यटन योजना बनाएको छ । ५ करोड रुपैयाँ खर्च गरिसकेको छ । मुलुकका १८ पर्यटकीय गन्तव्यमध्ये रेसुंगा पनि हो । पोखरी जीर्णोद्धार, रेसुंगा यज्ञशाला जीर्णोद्धार, ऋषि शृंगेश्वर आश्रम निर्माण, सिद्धबाबा मन्दिर जीर्णोद्धार गरेको छ ।भारतीयको भीडस्वर्गद्वारी भारतीय तीर्थयात्रीको मुख्य गन्तव्य हो । उत्तर प्रदेशस्थित गोन्डा, बलरामपुर, श्रावस्तीका बासिन्दा आउँछन् । आश्रम व्यवस्थापन समितिका अनुसार वर्षमा २ लाख बढी भारतीय आइरहेका छन् । प्रत्येक दिन भारतीय तीर्थयात्रीले परिसर भरिभराउ हुन्छ । स्वर्गद्वारीमा पूजा गरे स्वर्ग पुगिने विश्वास छ । यहाँ आउनेमध्ये ७० प्रतिशत भारतीय रहेको आश्रमका लेखापाल वासुदेव भट्टराई बताउँछन् । भदौ, कात्तिक, वैशाख र जेठमा धेरै आउँछन् । यतिबेला पूजा गर्नेको लाम हुने भएकाले आएकै दिन फर्किन भ्याउँदैनन्, उनले भने, आश्रमका धर्मशाला भरिन्छन् । जेठमा दैनिक ४५ हजार आउने भट्टराईले बताए । गत जेठमा ६० लाख भेटी जम्मा भएको उनको भनाइ छ । स्वर्ग पुगिने र मागेको पूरा हुने विश्वासले आएको भारत बलरामपुरका विनोद यादवले बताए । २०१५१६ सालदेखि भारतीय आउने गरेको आश्रम व्यवस्थापन समिति सदस्य ध्रुवश्री (रुद्र मिश्र) बताउँछन् । भारतीय तीर्थयात्रीले चढाएको भेटीले आश्रम धानिएको छ, उनले भने, पछिल्लो समय संख्या झन् बढ्दै छ । वैशाखे पूर्णिमा, भदौको पितृपक्ष र खिचडी पर्व माघमा पनि भारतीय तीर्थयात्री आउने उनले बताए ।रमणीय पूर्वी रुकुम कान्छो जिल्ला पूर्वी रुकुम प्राकृतिक, सांस्कृतिक, धार्मिक एवं ऐतिहासिक दृष्टिकोणले महत्त्वपूर्ण छ । तीन गाउँपालिका रहेको यो रमणीय जिल्ला हो । पुथाउत्तरगंगा, भूमे र सिस्ने गाउँपालिका पर्यटकीय महत्त्वका छन् । विभिन्न हिमाल, ताल तथा पोखरी, बहुमूल्य जडीबुटी, मगर गाउँ, मगर समुदाय संस्कृति, रीतिरिवाज, वेशभूषा, युद्ध पर्यटन, यार्चा र गुरिल्ला पदयात्रा मार्ग विशेष आकर्षणका छन् । ५ हजार मिटरभन्दा अग्ला आधा दर्जन हिमाल छन् । पुथा, दोगारी, सामजाङ, सिस्ने, निम्खु, चुरेन हिमाल छन् । ७ हजार २ सय ४६ मिटर अग्लो पुथा, ६ हजार ५ सय ३६ मिटर अग्लो दोगारी, ५ हजार ९ सय २४ मिटर अग्लो सामजाङ, ५ हजार ९ सय ११ मिटर अग्लो सिस्ने, ५ हजार ८ सय ४० मिटर अग्लो निम्खु हिमाल र चुरेन हिमालको उचाइ ५ हजार ५ सय ९८ मिटर छ । पहिचान भइसकेका तथा हुन बाँकी दर्जनौं ताल र पोखरी छन् । सिस्ने गाउँपालिकाको कमलतालबाहेक सबै बस्तीदेखि टाढा छन् ।मगर बस्ती, संस्कृति, वेशभूषा र भाषा आकर्षण हुन् । पुथाउत्तरगंगाका अधिकांश, भूमेका केही क्षेत्र मगर समुदायको बसोबास छ । उनीहरू वेशभूषा, भाषा र रीतिरिवाजका धनी छन् । रन्मामैकोट, तकसेरालगायतका मिलेका मगर बस्ती तथा गाउँ हेर्न लायक छन् । यार्चा र गुरिल्ला पदयात्राले पर्यटक लोभ्याउँछन् । पुथाउत्तरगंगाको मैकोटस्थित बुकी पाटनमा यार्चा पाइन्छ । सिजनमा धेरै मान्छे जम्मा हुने क्षेत्र यार्चा पदयात्रा मार्गबाट चिनिन्छ । तत्कालीन माओवादीले १० वर्ष सञ्चालन गरेको युद्धका क्रममा लडाकु हिँडेको बाटो गुरिल्ला ट्रेल हो । रोल्पा, बागलुङ, म्याग्दी, रुकुमपूर्व हुँदै रुकुम पश्चिम, जाजरकोटसम्म गुरिल्ला ट्रेल फैलिएको छ । सडकको पहुँच कम छ । मध्यपहाडी लोकमार्गले जिल्ला भित्रिन तथा बाहिरिन सजिलो बनाएको छ ।"
"पहाड, गुफा र मन्दिर","रोल्पामा पर्यटकीय विकासबारे छलफल सुरु भएको छ । नयाँ स्थलको खोजी सुरु गरिएको छ । जलजला उच्च पहाडी भूभाग हो । त्यहाँ वर्षको ३ पटक बराह देवताको पूजा गरिन्छ । मेला लाग्छ । वैशाख, जेठ र साउन पूर्णिमाका दिनमा । मनोकामना पूरा हुने विश्वासले दाङ, सल्यान, प्यूठान, बाँके, कपिलवस्तु, रुकुम, अर्घाखाँचीबाट श्रद्धालु आउँछन् । समुद्री सतहदेखि ३ हजार १ सय मिटर उचाइमा छ । सदरमुकाम लिबाङबाट एक दिन पैदल हिँडेर पुग्न सकिन्छ । जलजलामा कैलु, सहदेउ, बराजुका ३ मन्दिर छन् । एक पटकमा कम्तीमा ५ हजार भेडाको बलि दिइन्छ । २० देखि ३० मिटर लामो भामापुपु गुफा छ । मगर समुदायको बाक्लो बसोबास रहेका गाउँ छन् । रातो, घोरल, मृग, बाघ, भालु, स्यालजस्ता जन्तु तथा चराचुरुंगी पाइन्छन् । मंसिर, पुस र माघमा जलजला हिउँले ढाकिन्छ । फागुनपछि लालीगुराँस फुल्छन् । सेतो र रातो रङका लालीगुराँसले सुन्दर देखिन्छ । होलेरीमा व्यापारिक चहलपहल छ । समुद्र सतहबाट २ हजार मिटर उचाइसम्म रहेको होलेरीबाट धौलागिरी हिमालय रेन्जको पनि दृश्यावलोकन गर्न सकिन्छ । स्वर्गद्वारीसम्म पुग्न होलेरी हुँदै जानुपर्छ । जिल्ला प्रवेशद्वारको खुंग्रीमा शिव पञ्चायन तथा त्रिवेरेश्वरी मन्दिर छन् । दुवै ठाउँमा १० मन्दिर छन् । त्रिवेश्वरी र शिव पञ्चायनमा दैनिक पूजाआजा हुन्छ । दसैंको अष्ठमी, श्रीपञ्चमी र शिवरात्रिमा मेला लाग्छ । जिल्लाका धेरै स्थानमा गुफा छन् । त्रिवेणीको जुगारमा शिव गुफा र मन्दिर छ । जिनाबाङ र होलेरीमा शिव गुफा छ । त्यहाँ घुमफिर गर्ने बढेका छन् । कोर्चाबाङस्थित हान्निङ गाउँमा आकर्षक गुफा र बराह पुज्ने थान छ । सुनछहरी जिल्लाकै लामो र आकर्षक झरना हो । झरनामा पर्यटन व्यवसायीले बन्जिजम्प सञ्चालन गर्ने तयारी गरेका छन् । माडी र लुंग्री खोलाले जिल्लाको गौरव बढाएका छन् ।"
अझै चर्याइरहन्छ घाउ,"असोज २० लाई कालो दिन मान्छन्, डोटीका बासिन्दा । देश नै स्तब्ध हुने गरी जोरायल बस दुर्घटना भएको शनिबार ठीक चार वर्ष भयो । दुर्घटनामा देहान्त हुने केवल स्मृतिमा रहे । सामान्य घाइतेका घाउहरू पनि पुरिए । अपाङ्गता भएकाले जसोतसो जीवन चलाउँदै छन् । तर, उनीहरूका मनका घाउ पुर्न दुर्घटनाका मृतक तथा घाइतेका आफन्तले अझै क्षतिपूर्ति र राहत पाउन सकेका छैनन् ।नियमानुसार पाउनुपर्ने क्षतिपूर्ति सम्बन्धित निकायबाट नपाएको गुनासो पीडितहरूको छ । ०७१ असोज २० गते भएको बस दुर्घटनामा २९ जनाको मृत्यु भएको थियो । ६८ भन्दा बढी घाइते तथा अंगभंग भएका थिए ।दुर्घटनामा परी अपांग भएकी कृष्णा शाही र कल्पना विष्टले अझै उपचार पाएका छैनन् । कृष्णा शाही पूर्ण अपांग छिन् । उनको कम्मरमुनिका अंगले काम गर्दैनन् । कमजोर शारीरिक र आर्थिक अवस्थाका कारण अहिले कष्टकर जीवन बिताइरहेकी छन् । उनका भतिजा प्रकाश शाहीले कागजात सबै जुटाइसकेको भए पनि शिखर इन्स्योरेन्स कम्पनीले क्षतिपूर्ति नदिएको आरोप लगाए ।कल्पना विष्टको झनै नाजुक अवस्था छ । सो दुर्घटनामा उनले श्रीमान् लक्ष्मण र १६ महिनाकी छोरी सन्ध्या ठकुराठीलाई गुमाएकी थिइन् । १६ महिनाकी छोरी सन्ध्याको बिमा रकम नपाएको उनले गुनासो गरिन् । सुदूरपश्चिम यातायातले पनि उपचार गर्दा गर्दै अब सक्दैनौं भनेर अलपत्र छाड्यो, उनले भनिन्, परिवारबाट पनि साथ पाइनँ, जीवन अन्धकार भयो । कम्मरमुनिको भाग चल्दैन उनको । दिसापिसाब भएकोसमेत थाहा नपाउने उनी अहिले काभ्रेस्थित स्पाइनल इन्जुनियरिङ पुन:स्थापना केन्द्रमा छिन् । आफूसँग भएको पैसा उपचारका लागि सकिएको उनले बताइन् । सरकारबाट क्षतिपूर्ति र राहत नपाउँदा दु:ख लागेको उनको प्रतिक्रिया छ । दुर्घटनामा परी मृत्यु भएका आफन्तको पनि अवस्था नाजुक छ । पत्रकार कर्णबहादुर शाही पनि सोही दुर्घटनामा परी बितेका थिए । उनका भाइ प्रकाश शाहीले शनिबार दाजु बितेको सम्झनामा दृष्टिविहीनलाई धनगढीमा फलफूल तथा खाद्यान्न वितरण गरे । दाजुको मृत्युपछि परिवारको सहारा छिनिएको उनको दुखेसो थियो ।दुर्घटनामा छोरी गुमाएका गायक सौगात ओझाले जोरायल बस दुर्घटनाबारे आफू घाइते अवस्थामा भारतमा उपचार गर्ने क्रममै गीतसमेत गाएका थिए । गीतमा उनले छोरी र आफन्तको अन्तिम दाहसंस्कारमा समेत सहभागी हुन नपाउँदा प्रत्येक वर्ष दसैंका बेला मन बल्झिएर आउने गरेको मार्मिक भावना व्यक्त गरेका छन् । जोरायल सरस्वती नगरस्थित इलाका हुलाक कार्यालयमा हल्करामा कार्यरत कृपाराज भट्टले भर्खरै सरकारी जागिरमा प्रवेश गरेका जवान छोरा टेकराज र बुहारीलाई दुर्घटनामा गुमाए । दुर्घटनापछि छोराबुहारी गुमाउँदा उनको परिवारको आर्थिक अवस्था कष्टकर बन्दै गएको छ । अझै पनि सरकारबाट राहत नपाएको गुनासो उनको छ ।त्यस्तै जोरायल बेलटुक्रा गाउँकी महामती भण्डारीले श्रीमान् कृष्ण, छोरा भूमिलाई गुमाइन् । यति मात्र होइन अर्का छोरा खगराजको सोही दुर्घटनामा परी पैताला काटिएको छ । श्रीमान् र छोरा गुमाएकी महामतीलाई अर्का घाइते छोरा खगराजको उपचार गर्ने तनावले सताएको छ । दुर्घटना सम्झिएर महामतीको मन अहिले पनि अत्तालिन्छ । गाउँपालिका अध्यक्ष दुर्गा ओझाले पीडितहरूको राहत र क्षतिपूर्तिका लागि गाउँपालिकाले पटकपटक पहल गरेको भए पनि सुनुवाइ नभएको बताए । उनले मृतकका आफन्तलाई आयआर्जनका कार्यक्रममा गाउँपालिकाले सहयोग गर्ने जानकारी गराए ।केही पीडितहरूको भने दुर्घटनाका दोषीलाई कारबाही नभएकोप्रति सरकारसँग गुनासो छ । दुर्घटनापश्चात भौतिक पूर्वाधार तथा यातायात मन्त्रालयले गठन गरेको छानबिन टोलीले तयार पारेको प्रतिवेदन कार्यान्वयन नभएको पीडित प्रकाश शाहीले बताए । घटनाका दोषीहरू अहिले पनि खुला रूपमा हिंडिरहेका छन्, शाहीले भने, गाडी चेकजाँच नगरी पठाउने प्रहरी, रुट परमिट दिने अञ्चल यातायात कार्यालय, क्षमताभन्दा बढी यात्रु हाल्ने बस मालिकलाई कारबाही हुनुपर्ने माग पीडितहरूको थियो । दसैंको रौनक सकिन नपाउँदै भएको बस दुर्घटनाका दोषी ठहर गर्दै चालक वीरेन्द्र साहूलाई मात्र पुनरावेदन अदालत दिपायलले ०७२ सालमा १० वर्षको जेल सजाय तोकेको थियो । उनकै दाजु तथा बस मालिक भने धरौटीमा रिहा भएका थिए ।"
४ जनाको मृत्यु रहस्यमै,"विराटनगर (कास) मोरङको कानेपोखरी ३, हरकपुरमा १ वर्षअघि घरसहित जलेर परिवारका चार जनाको ज्यान गएको घटनाबारे वास्तविकता अझै बाहिर आएको छैन । घटनामा ८६ वर्षीया गंगामाया राई, ५६ वर्षीय छोरा चन्द्रकुमार, वर्ष ४९ की छोरी पार्वता तामाङ र ४६ वर्षीया बहिनी विष्णुकुमारीको ज्यान गएको थियो । गत वर्ष असोज ४ गते राति २ बजे दुईतले काठेघरको चारैतर्फबाट आगो सल्केको प्रत्यक्षदर्शीले बताएका छन् ।दुईतले घरको चारैतर्फबाट एकसाथ आगो बल्नु रहस्यमय भएको भन्दै आफन्त र स्थानीयको भनाइ छ । घटनासँग सम्बन्धित कसैलाई नियन्त्रणमा नलिए पनि अनुसन्धान जारी रहेको पथरीका प्रहरी निरीक्षक कमल बजगाईंले बताए । उनका अनुसार मृतकका आफन्तले किटानी जाहेरी नदिँदा अनुसन्धानमै समस्या भएको हो ।मृतकका आफन्तले शंका गरेका कानेपोखरी ४ का रामबहादुर तामाङ बेलबोटेलाई त्यसैबेला नियन्त्रणमा लिएर सोधपुछ गरी छाडिएको थियो । पथरीका तत्कालीन प्रहरी निरीक्षक राजन कार्की सरुवा भएपछि अनुसन्धान फितलो भएको पीडित परिवारले बताए । आफन्तले नियोजित रूपले चारै जनाको हत्या गरी घरमा आगो लगाएको हुन सक्ने शंका गरिएको छ । आगलागीमा घरसँगै किराना पसल, गोठ, मिनी ट्याक्टर, मोटरसाइकल, साइकल, पम्पिङसेट मेसिन, सुनचाँदीलगायत जलेर नष्ट भएको थियो । उक्त घटनामा करिब १ करोड ५० लाख बराबर क्षति भएको प्रहरीको अनुमान छ ।घटनाबारे पीडितका तर्फबाट इलाका प्रहरी पथरीमा जाहेरी दिइएको थियो । केही शंकास्पद व्यक्तिबारे जानकारीसमेत दिए पनि अनुसन्धान गम्भीर रूपले हुन नसक्दा वास्तविकता पत्ता लाग्न नसकेको पीडित परिवारले बताए । मृतकमध्ये चन्द्रकुमारको शव रहेको स्थानमा खोस्रने क्रममा भुइँमा रगत जमेको टाटा भेटिएको थियो । इलाका प्रहरीको टोलीले उक्त रगतको टाटाको फोटो खिचेर लगेको मृतक गंगामायाकी छोरी इन्दिराले बताइन् । घटनाबारे गम्भीर रूपमा अनुसन्धान नभएको भन्दै मोरङ प्रशासन, जिल्ला प्रहरी, अञ्चल प्रहरी, क्षेत्रीय प्रहरी कार्यालय हुँदै काठमाडौंको अपराध अनुसन्धान ब्युरोसम्म निवेदन परेको थियो । यसैगरी गृह मन्त्रालय र राष्ट्रिय मानव अधिकार आयोगको समेत ध्यानाकर्षण गराइएको थियो ।"
नीतिगत अन्योलले अर्बौं राजस्व गुम्दै,"सरकारको अस्पष्ट नीतिका कारण नेपाल टेलिकमबाट उठाउनुपर्ने नवीकरणबापतको दस्तुर नेपाल दूरसञ्चार प्राधिकरणले उठाउन सकेको छैन । यसले अर्बौं रुपैयाँ बराबरको राजस्व गुम्ने अवस्थामा छ । सरकारले गठन गरेको एक छानबिन समितिले स्पष्ट नीतिगत व्यवस्था गर्न सुझाव दिएको छ । टेलिकमले अनुमतिपत्र लिने बेला पछि प्रतिस्पर्धामा आएको कम्पनीले कबोल गरेअनुसार नवीकरण दस्तुर बुझाउने सर्त स्विकारेको थियो । तर, टेलिकमको तेस्रो पटक नवीकरणको म्याद नजिकिए पनि सरकारले स्पष्ट नीतिगत व्यवस्था गर्न नसकेको हो । मोबाइल सेवाका लागि ०५६ वैशाखमा नेपाल टेलिकमलाई १० वर्षका लागि अनुमतिपत्र दिइएको थियो । दूरसञ्चार ऐनअनुसार मोबाइल सेवाको अनुमति २५ वर्षका लागि दिन सक्ने व्यवस्था छ । पहिलो पटक अनुमति १० वर्षका लागि दिने र त्यसपछि ५५ वर्षमा तोकिएको शुल्क तिरी नवीकरण गर्नुपर्ने प्रावधान छ । टेलिकमलाई मोबाइल सेवाको अनुमतिपत्र दिँदा १० वर्षको २१ करोड रुपैयाँ शुल्क लिइएको थियो । उसले १० वर्षपछि नवीकरण गर्दा पछि प्रतिस्पर्धाबाट छानिएको सेवा प्रदायकले तिर्ने नवीकरण दस्तुर नै तिर्ने गरी अनुमति दिइएको हो ।टेलिकमले मोबाइल सेवाको अनुमतिपत्र पाएको ५ वर्षपछि ०६१ भदौमा एनसेल (तत्कालीन स्पाइस नेपाल) ले अनुमति पाएको थियो । एनसेलले अनुमतिपत्र नवीकरण गर्दा २० अर्ब रुपैयाँ तिर्ने प्रतिबद्धता जनाएको थियो । अनुमतिपत्र दिँदाको सर्तअनुसार टेलिकमले पनि एनसेलले झैं नवीकरण गर्दा २० अर्ब रुपैयाँ तिर्नुपर्ने हो । तर, टेलिकमले ०६६ वैशाखमा पहिलो पटक नवीकरण गर्दा जम्मा १८ करोड ९० लाख रुपैयाँ मात्रै तिरेको थियो ।२० अर्ब रुपैयाँ नवीकरण शुल्क कायम भए पनि नेपाल टेलिकम र एनसेलले पहिलो १० वर्षे अवधि सकिएपछि नवीकरण रकम तिर्न आनाकानी गरेका थिए । कसले पहिले रकम तिर्ने भन्ने विषयमा विवाद भएपछि बाबुराम भट्टराई नेतृत्वको सरकारका बेला ०६९ असोज १४ मा मन्त्रिपरिषद्ले दुवै कम्पनीलाई २० अर्ब रकम ८ किस्तामा बुझाउने अनुमति दिएको थियो । सोही निर्णयअनुसार हाल कम्पनीहरूले हरेक वर्ष किस्तामा साढे २ अर्ब रकम बुझाउँदै आएका छन् । वर्ष ०६९७० लाई आधार मानी भएको उक्त निर्णयअनुसार दुवै कम्पनीले आर्थिक वर्ष ०७६७७ को अन्त्यसम्म किस्ता तिरिसक्नेछन् । तर, टेलिकमले दोस्रो पटक २०७१ मा नवीकरण गर्दा पनि १८ करोड ९० लाख रुपैयाँ मात्रै दस्तुर बुझायो । सञ्चार तथा सूचना प्रविधि मन्त्रालयले वैशाख ३१ मा गठन गरेको नेपाल दूरसञ्चार प्राधिकरणसम्बन्धी छानबिन तथा सुझाव समितिले मोबाइल नवीकरण दस्तुर लिने विषयमा नीतिगत अस्पष्टता भएको भन्दै तत्काल यससम्बन्धी स्पष्ट निर्देशन दिन सरकारलाई सुझाव दिएको छ ।दूरसञ्चार प्राधिकरणका अध्यक्ष दिगम्बर झाले यसअघि प्राधिकरणले नवीकरणसम्बन्धी मोडालिटी सरकारलाई सुझाव दिएको भए पनि त्यस सुझावमाथि कुनै निर्णय नभएको बताए । प्राधिकरणले यसअघि दूरसञ्चार सेवा प्रदायकहरूको वार्षिक आम्दानीको ४ प्रतिशत लिई नवीकरण गर्ने गरी आम्दानी साझेदारी (रिभेन्यु सेयरिङ) को मोडालिटी मन्त्रालयसमक्ष पेस गरेको थियो । नेपाल टेलिकमले आगामी वैशाख तेस्रो पटक नवीकरण गर्नुपर्ने हुन्छ भने एनसेलले आगामी भदौमा दोस्रो पटक नवीकरण गर्नुपर्ने म्याद छ । सरकारी स्वामित्वको नेपाल टेलिकमले दोस्रो नवीकरणमा १८ करोड ९० लाख मात्रै तिरेको छ । सरकारी र निजी निजी लगानीको दूरसञ्चार सेवाप्रदायकको नवीकरण म्याद पुन: नजिकिएले पहिले जस्तै २० अर्ब नवीकरण शुल्क तिर्नमा आनाकानी हुन सक्ने जानकारहरू बताउँछन् । पहिलो नवीकरणको दुवै कम्पनीले २० अर्ब किस्तामा तिरिरहेका छन् । टेलिकमको दोस्रो नवीकरण १८ करोड ९० लाख मात्रै लिएर भएको छ, सञ्चार तथा सूचना प्रविधि मन्त्रालयका एक अधिकारी भन्छन्, अब एनसेलले दोस्रो नवीकरणमा पनि त्यति नै रकम लिएर प्राधिकरणले गर्छ ? दुवै टेलिकमले नवीकरण गर्नुपर्ने म्याद नजिकिएकाले प्राधिकरण बोर्ड बैठकबाट एकडेढ महिनाभित्रै नवीकरणसम्बन्धी सुझाव मन्त्रालयलाई बुझाउने अध्यक्ष झाले बताए । टेलिकमले दोस्रो पटक नवीकरण ०७१ वैशाख २६ मा गरेको थियो । दुई पटक नवीकरण गर्दा पनि टेलिकमसँग लिनुपर्ने नवीकरण दस्तुर यकिन नभएको प्रतिवेदनमा जनाइएको छ । नवीकरण दस्तुरबारे देखिएको अन्योलमा महालेखा परीक्षकको कार्यालयले पनि बेरुजु उल्लेख गर्दै आएको छ । समितिको प्रतिवेदनले नवीकरणको विषयमा तत्काल ठोस निर्णय लिई अन्योल हटाउन सरकारलाई सुझाव दिएको छ ।सञ्चार तथा सूचना प्रविधि मन्त्रालयले वैशाख ३१ को निर्णयअनुसार मन्त्रालयका पूर्वसहसचिव सूर्य राउतको संयोजकत्वमा प्राधिकरणबारे छानबिन समिति गठन गरेको हो । उक्त समितिले आफ्नो प्रतिवेदन गत असार ३२ मा सञ्चार तथा सूचना प्रवधिमन्त्री गोकुल बाँस्कोटालाई बुझाए पनि मन्त्रालयले गोप्य राखेको छ ।"
अमेरिकी व्यापार घाटा चुलिँदो,"वासिङ्टन (एजेन्सी) आयातमा गरेको वृद्धिले लगातार तीन महिना अमेरिकाको व्यापार घाटा चुलिएको छ । चीन र मेक्सिकोबाट आयात हुने सामानमा अहिलेसम्मकै बढी मूल्यवृद्धि भएको छ । अमेरिकाको वाणिज्य मन्त्रालयका अनुसार व्यापार अन्तर (एक देशले आयात र निर्यात गर्ने मूल्य) अहिलेसम्मकै धेरै भएको जनाएको हो । व्यापार अन्तर जुलाईमा ५० अर्ब डलरबाट बढेर अगस्टमा ५३ अर्ब डलर नाघेको छ । यो अन्तर फेब्रुअरीयताकै सबैभन्दा बढी हो । मोबाइल र गाडी बढी भित्रिएका कारण शून्य दशमलव ६ प्रतिशतले आयात वृद्धि भएको छ भने निर्यात शून्य दशमलव ८ प्रतिशतले घटेको छ । अमेरिका आयात हुने सामग्रीको कुल मूल्य २ खर्ब ६२ अर्ब डलर छ । निर्यात हुने सामानको कुल मूल्य २ खर्ब ९ अर्ब डलर रहेको छ । अमेरिकालाई मेसिनरी र कारलगायतका सामानको आयातका कारण मात्रै ७६ अर्ब डलर घाटा छ । यो व्यापार घाटालाई कम गर्न बैंकिङ, पर्यटनलगायतका सेवा क्षेत्रमा भएको साढे २३ अर्ब नाफाले सहयोग गरेको छ । राष्ट्रपति डोनाल्ड ट्रम्पले व्यापार घाटालाई कम गर्ने भन्दै अमेरिका आयात हुने स्टिल, आल्मुनियम र धेरै चिनियाँ सामानमा भन्सार लगाएका छन् । अमेरिकी यो कदमलाई व्यापार साझेदार चीनले पनि जस्तालाई त्यस्तै गरी जवाफ दिएको छ । राष्ट्रपति ट्रम्पको नीतिको असर अहिलेसम्म अर्थतन्त्रमा नदेखिएको विश्लेषकहरू बताउँछन् । अमेरिकाले मुख्यत: चीन र मेक्सिकोसँग आयात र निर्यात अन्तरका कारण व्यापार घाटा बेहोर्दै आएको छ । अगस्टमा चीनसँगको घाटमा करिब ५ प्रतिशतले बढेको छ । मेक्सिकोसँगको घाटा भने ५६ प्रतिशतभन्दा बढी छ । अमेरिकाले चीनसँग करिब ३९ अर्ब डलर बराबर घाटा बेहोर्दै आएको छ । मेक्सिकोसँग भने यो करिब ९ अर्ब डलर छ । ट्रम्पले चीनसँगको व्यापार अभ्यास गलत भएको आरोप लगाउँदै आएका छन् । यस्तै, ओबामा प्रशासनले गरेको एसिया प्रशान्त व्यापार सम्झौता खारेज गर्दै उनले क्यानाडा र मेक्सिकोसँग उत्तर अमेरिकी स्वतन्त्र व्यापार सम्झौता गरिसकेका छन् ।अर्थशास्त्रीहरू भने अमेरिकाको व्यापार घाटा नीतिका कारण नभई अर्थशास्त्रीय वास्तविकताका आधारमा हेर्नुपर्ने धारणा राख्छन् । अमेरिकीहरूले आफूले उत्पादन गर्नेभन्दा बढी उपभोग गर्ने भएकाले व्यापार घाटा भएको उनीहरूको तर्क छ । महँगिँदो अमेरिकी डलरका कारण पनि अमेरिकी निर्यातकर्ताहरू समस्यामा छन् ।"
खेतीले खर्च विहीन,"आश्वासन गुलिया मात्रअन्य जिल्लाका उम्मेदवारले बाटो, बिजुली, खानेपानीजस्ता पूर्वाधार निर्माण गरिदिने नारा दिएर भोट माग्छन् । त्यहाँका सर्वसाधारणको माग पनि त्यही हुन्छ । यहाँका स्थानीय उखुको नियमित भुक्तानी र उचित मूल्य पाउने व्यवस्था मिलाइदिन उम्मेदवारसमक्ष मागपत्र बुझाउने गर्छन् । उचित मूल्य र यसका लागि आवश्यक मल, बीउको बन्दोबस्त गरिदिन आग्रह गर्छन् । यस्ता किसानको मन जित्न स्थानीय तहदेखि प्रदेश र प्रतिनिधिसभाका उम्मेदवारले गुलियो आश्वासन दिएको एक वर्ष नाघ्यो । किसानले उचित मूल्य र समयमा भुक्तानी पाएका छैनन् । यस क्षेत्रका जनप्रतिनिधिले उखुलाई राष्ट्रिय बालीमा सूचीकृत गर्न संसद्मा लगातार आवाज उठाउँदै आएका थिए । फलस्वरूप ०७२ मा राष्ट्रिय बाली घोषणा गरियो । घोषणा भए पनि यहाँका कारखाना सञ्चालकले सरकार र किसानलाई टेरेका छैनन् । पहिलो वर्ष साबिक जिल्ला कृषि कार्यालयमार्फत बैंक खातामा रकम भुक्तानी गरेका उद्योगीले दोस्रो वर्षदेखि बेवास्ता गरे । पूर्वसभासद देवकरण जैसवालले उखुलाई राज्यले प्राथमिकतामा नराखेको बताए । लगातार ताकेता गर्दा राष्ट्रिय बाली घोषणा त गर्न सकियो तर उद्योगीले टेरेका छैनन्, उनले भने, उखु क्रसिङ र काट्ने समय निश्चित हुने भएकाले भुक्तानीको पनि समय तोकेर सरकारले उद्योगीलाई नियमन गर्न सक्नुपर्छ । यहाँका सांसद हृदयेश त्रिपाठीले समयसमयमा सदनमा उखुको भुक्तानी समस्याका बारेमा आवाज उठाउने गरेको सुनिन्छ । वर्षौंदेखि समस्या उस्तै छ । उखु उत्पादक किसान समितिले पटकपटक बक्यौता रकमका लागि स्थानीय तहदेखि केन्द्रसम्मका मन्त्रीलाई भेटेर समस्या समाधान गरिदिन आग्रह गर्दा आश्वासनबाहेक पाएनन् । समिति अध्यक्ष उमेश यादवका अनुसार जिल्लामा मात्र ४५ करोड रुपैयाँ उद्योगबाट किसानले भुक्तानी पाउन बाँकी छ ।"
ओरालोतिर रेसम खेती,"कास्कीमा डेढ दशकअघि व्यावसायिक रेसम खेती गर्ने किसान ११९ जना थिए । उनीहरूले राम्रै आम्दानी गरेको रेसम विकास कार्यक्रम पोखराका प्राविधिक सहायक गंगानारायण मण्डललाई ताजै छ । वर्षमा ४ टनसम्म रेसम धागो बनाउने कोया उत्पादन हुन्थ्यो । तर, अहिले किसान घटेर ७ मा पुगेका छन् भने एक सिजनमा सय किलो कोया पुग्न पनि गाह्रो हुन्छ । सरकारकै प्राथमिकतामा नपरेपछि किसानको आकर्षण ह्वात्तै घटयो, उनले भने, रेसम कीरा पाल्ने भनेर किम्बुका बिरुवा लैजाने तर नपाल्ने र घाँस गाईबस्तुलाई खुवाउने गरिएको छ । सरकारले कृषिका अन्य क्षेत्रमा जस्तो प्राथमिकतामा नराखी कम बजेट विनियोजन गर्ने र किसानस्तरमा जनचेतनासमेत फैलाउने काम नगर्दा कुनै बेला राम्रो आम्दानीको स्रोत रेसम खेती यतिबेला भने ओरालो लागेको छ । निर्मलपोखरीका मेखबहादुर आले, रामबहादुर सारूलगायत २४ जनाले वर्षौंसम्म रेसम खेतीबाट राम्रै आम्दानी गरेका थिए । यतिबेला भने ३ जनाबाहेक अरू सबै पलायन भइसकेको कार्यालयले जनाएको छ । मेथ्लाङका सिद्धिबहादुर केसीले १५ रोपनीमा खेती गर्दै आएका छन् । एक लाख कीरा पालेका उनले वार्षिक २ लाख रुपैयाँ कमाइ हुने बताउँछन तर सरकारले यो खेतीमा अन्याय गरेजस्तो लाग्छ, उनलाई । खेतीबाट राम्रै कमाइ हुन्छ । नहुने पेसा होइन, उनले भने, सरकारी सहयोग फिटिक्कै छैन । किसानलाई अनुदानलगायत सेवा सुविधा दिएर अलि ठूलो स्केलमा खेती गर्ने वातावरण मिलाउनुपर्छ । सरकारले सबै कोया किनेर एउटा टेक्सटायल उद्योग खोलेमा रेसम खेतीको प्रचुर सम्भावना रहेको उनले बताए । कार्यालयले कास्कीलगायत पर्वत, बागलुङ, म्याग्दी, गुल्मीमा सेवा दिँदै आएको छ । अरू जिल्लामा भने कोया उत्पादन हुँदैन । रेसम खेतीका लागि भनेर किम्बुका बिरुवा लैजाने गरिएको छ । कार्यालय प्रमुख श्रीकान्त पौडयालका अनुसार सुरुमा विभिन्न परियोजनाअन्तर्गत सरकारले किसानलाई अनुदानलगायत सुविधा दिन्थ्यो । प्राविधिकहरू फिल्डमै खटिन्थे । त्यति बेला किसान उत्साही भएर खेतीमा आकर्षित थिए । पछिल्लो समय कुनै पनि सेवा उपलब्ध नभएको र प्राविधिक सरसल्लाहसमेत दिन सक्ने अवस्था नभएपछि खेती ओरालो लागेको उनले बताए । कोयाको मूल्य पनि निकै कम भएकाले किसान विकर्षित भए, उनले भने, कम महत्त्व दिइएपछि यस्तो अवस्था आएको हो । कार्यालयको ५ हेक्टरमा फैलिएको जग्गामा किम्बुका बिरुवा रोपेको छ । सरकारले प्राथमिकतामा राखेमा रेसम खेतीप्रति किसान फेरि आकर्षित हुने प्राविधिक बताउँछन् । अर्कातर्फ कोयाको मूल्य पनि बढाउनुपर्छ । हाल प्रतिकेजी कोयाको जम्मा ३ सय ७५ रुपैयाँ मात्र छ । अब ५ सय रुपैयाँ पुग्ने चर्चा चलेको छ । नगदेबाली भनिए पनि मूल्य नपाउने खेती किन गर्ने भनेर किसान निरुत्साहित भएका हुन्, नायब प्राविधिक सहायक वीरेन्द्रबहादुर बमले भने, सरकारीस्तरबाटै कोया खरिद गर्ने व्यवस्था गरेमा किसान फेरि आकर्षित हुन्छन् । समयसापेक्ष कोयाको मूल्य पनि बढाउनुपर्छ । प्राविधिक सहयोग, राहत र अनुदानसहित व्यवसायीकरणमा जोड दिएमा यो पर्यटन व्यवसायजस्तै हुने भनाइ किसानको पनि छ । कोया, धागो निकाल्ने र कपडा पनि बुन्ने काम गर्न सके राम्रो आम्दानी हुने केसीको भनाइ छ । किसानले उत्पादन गरेको कोया खरिद गरी खोपासी पठाइन्थ्यो । खोपासीमा धागो प्रशोधन हुन्थ्यो । अहिले भने फाट्टफुट्ट उत्पादन हुने कोया किसान आफैंले निजी क्षेत्र खोजेर बेच्छन् । रेसम खेतीलाई पशुपालन, मिश्रित खेती प्रणालीसँग पनि एकीकृत गर्दै अघि बढेमा व्यावसायिक रूप लिने केसी बताउँछन् । वर्षमा कम्तीमा पनि ३ पटक कीरा पाल्न सकिन्छ । रेसम विकास कार्यक्रम पोखरा कार्यालय ०५२ मा स्थापना भएको हो । कृषकस्तरमा रेसमको कोया उत्पादन तथा उत्पादकत्व बढाउने, आय बढाएर गरिबी न्यूनीकरण गर्ने यसको उद्देश्य हो । तर, न्यून बजेट र प्राविधिका कारण उद्देश्यअनुसार काम गर्न नसकेको कार्यालयले जनाएको छ । कति कोया उत्पादन हुन्छ भन्ने यकिन तथ्यांकसमेत कार्यालयमा छैन ।"
स्याउ टिप्न चटारो,"प्रधानमन्त्री कृषि आधुनिकीकरण परियोजना कार्यान्वयन एकाइ (स्याउ जोन) चामे मनाङका अधिकृत राजेश्वर सिलवालले तुलनात्मक रूपमा सडक र बजारको पहुँच वृद्धिसँगै आफ्ना लागि मात्रै फलाउने किसान व्यावसायिक खेतीतर्फ आकर्षित भएको बताए । गाला जातको स्याउ अरूभन्दा छिटो पाक्छ । गत वर्ष नफलेका स्याउका बोटमा सवबृद्धि हुने उनले बताए । यसका साथै एग्रो मनाङले भ्राताङमा खेती गरेको स्याउको उत्पादन बर्सेनि बढ्नु, वर्णशंकर जातका स्याउ खेती गर्ने किसान बढ्नु, रैथाने स्याउ उत्पादनमा पनि किसान आकर्षित, स्याउ फुल्ने मौसममा हिउँ पर्नाले पनि मनाङमा स्याउ उत्पादनमा वृद्धि हुन थालेको उनले बताए । मनाङबाट निर्वाचित संघीय सांसद एवं एग्रो मनाङका संस्थापक पोल्देन छोपाङ गुरुङका अनुसार मनाङबाट नेपालमा स्याउ खेतीमा एउटा क्रान्तिको सुरु भएको छ । अहिले मनाङबाट काठमाडौं, पोखरा मात्रै नभएर तराईसम्म सडक पहुँच पुगेको छ । यसले गर्दा मनाङको स्याउले बजार पाउन थालेको छ । हिजो धेरै स्याउ फल्ने थिएन । त्यही पनि मनाङमै खपत हुन्थ्यो । केही ठाउँमा मदिरा बनाइन्थ्यो । अहिले सडक बनेपछि काठमाडौंका तारे होटमा मनाङको स्याउ पुगेको छ । अब केही वर्षमै तराईमा मनाङको स्याउ पुग्छ, उनले भने । मनाङमा तीन वर्षको अवधिलाई हेर्दा स्याउ खेती गर्दै आएको जग्गा र उत्पादनमा वृद्धि हुँदै गएको छ । साविकको जिल्ला कृषि विकास कार्यालयका अनुसार ०७४७५ मा ८९ हेक्टर क्षेत्रफलमा ९ सय १० टन स्याउ उत्पादन भएको थियो । सडक विस्तार र बजारसम्मको पहुँच सहज हुनुका साथै छिटो र धेरै फल्ने वर्णशंकर बिरुवा भित्रिएपछि खेती गर्नेले क्षेत्र विस्तार गरिरहेका छन् । स्याउ हेर्न प्रधानमन्त्री जाने भ्राताङमा एग्रो मनाङको स्याउ बारी हेर्न प्रधानमन्त्री केपी शर्मा ओली आगामी बिहीबार मनाङ पुग्ने भएका छन् । दक्षिण एसियाकै ठूलो स्याउ बगान दाबी गरिएको फार्म हेर्न प्रधानमन्त्री ओली हेलिकप्टरबाट जाने कार्यक्रम रहेको फार्मका संस्थापकसमेत रहेका सांसद पोल्देन छोपाङ गुरुङले बताए । व्यवस्थापन मिलाउन गुरुङ शनिबार मनाङ पुगेका छन् । स्याउ बगान हेर्न आउने प्रधानमन्त्रीले फर्मको कोल्ड स्टोरको उद्घाटन पनि गर्ने कार्यक्रम छ ।"
तरकारीले आय बढायो,"यस क्षेत्रको भौगोलिक बनावट पाखा भिरालो जग्गा रहेको र अन्य अन्नबाली धेरै उत्पादन हुँदैन । यहाँ उत्पादन हुने इस्कुस हाल जिल्लाको सदरमुकाम गाईघाट हुँदै सिरहाको लहान, सप्तरीको राजविराज, सिरहा बजारसम्म पुग्ने गरेको रौता चिसापानीका शिवप्रसाद काफ्लेले बताए । यातायातको सुविधा गाउँगाउँसम्म पुगेपछि इस्कुस खरिद गर्न बाहिरबाट व्यापारीहरू आउने गरेको रौता बोलुङखाका हर्कशेर राईले बताए । खााबुका खम्बबहादुर मगरका अनुसार यस क्षेत्रमा अहिले सेतो इस्कुस, ठूलो काँडे इस्कुस र साना घरेलु प्रजातिका इस्कुस उत्पादन हुँदै आएका छन् ।"
बागलुङ दूध उत्पादनमा आत्मनिर्भरता बन्दै,"आफूले बुझाउने सहकारीमा वर्षभरि सर्वाधिक दूध बिक्री गरेका काठेखोला६ का झगराज कँडेल पुरस्कृत भए ।नमूना पशुपालन सहकारी संस्थामार्फत बिहुँका किसानको दूध संकलन र बिक्री हुन्छ । कँडेल र उनको छिमेकीले दैनिक दूधको मात्राअनुसार नगद पाउँछन् । वर्षभरि नियमित दूध बिक्री गरेका कँडेललाई सहकारीले २५ हजार १ सय ५४ रुपैयाँ बोनस दिएको छ ।बिहुँका बालानन्द कँडेलले पनि दूधको मूल्यसँगै मनग्ये बोनस पाएको बताए । गाउँमा बसेर खेतीपाती गर्दा र गाईभैंसी पाल्दा पनि सम्मान हुने दिन आउने रहेछ, उनले भने । सहकारीले सदरमुकाममा लगेर दूध बिक्रीको व्यवस्था गरेपछि किसानहरूलाई सहज भएको हो । सहकारीमा आबद्ध बिहुँ र भीमापोखराका १ सय ३३ किसानले वर्षमा १ लाख २६ हजार लिटर दूध बिक्री गरेको तथ्यांक छ । उक्त गाउँबाट मात्र वार्षिक ७७ लाख ८७ हजार रुपैयाँको दूध बजार पठाइएको अध्यक्ष युक्तप्रसाद कँडेलले बताए । एकएक जनाले सदरमुकाम पुर्याउँदा धेरै खर्च लाग्ने भएपछि सहकारी गठन गरेर त्यसमार्फत संकलन र बिक्रीको व्यवस्था मिलाइएको हो । बलेवा र कुश्मीसेराका किसानको दूध पनि बिक्रीका लागि सदरमुकाममा नियमित पठाउने गरिएको छ । केही किसानले छिमेकी पर्वतको कुश्मा बजारमा पनि लगेर बेच्छन् । भेटेरिनरी अस्पताल तथा पशुसेवा विज्ञ कार्यालयका अनुसार बागलुङमा वार्षिक २५ हजार टन दूध उत्पादन भइरहेको छ । उक्त मात्राले जिल्लावासीलाई खान पुग्ने पशु विकास अधिकृत नीलकण्ठ शर्माले बताए । कृषि मन्त्रालयको अध्ययन अनुसार एक जनालाई वार्षिक ९१ लिटर दूध आवश्यक पर्छ । राष्ट्रिय रूपमा निकालिएको लक्ष्यको हिसाब गर्दा दूधमा जिल्ला आत्मनिर्भरताको नजिक पुगेको शर्माले बताए । सुक्खा समयमा केही समस्या छ, नत्र दूधको उत्पादन राम्रो बन्दै गएको छ, उनले भने, किसानलाई प्रोत्साहन गर्ने कार्यक्रम र उपचारको व्यवस्था सहज बनाउन सकियो भने अझै बढी उत्पादन हुन्छ । केही समययता पिउने दूध पुगेपछि व्यवसायीले मिठाई र अन्य परिकार बनाउनसमेत थालेका छन् । विशेष चाडपर्वमा भने दूध मात्रै नपुग्ने भएपछि अन्य परिकार बन्दैन । हरेक वर्ष २ दशमलव ३ प्रतिशतले दूध उत्पादन बढिरहेको कार्यालयको तथ्यांक छ । कुश्मीसेरा र अमलाचौर लगायतबाट पर्वत सदरमुकाम कुश्मा र दगातुम्डाँडा पनि दूध बिक्रीका लागि पठाउने गरिएको छ । ग्वालीचौर क्षेत्रबाट गुल्मीका बजार क्षेत्रमा दूध पठाइने भएकाले सुक्खा मौसममा बागलुङ सदरमुकाममा केही अभाव हुन्छ । बिहुँ, भीमापोखरा र तित्याङलगायतबाट वर्षातमा सदरमुकामको माग पूरा भएको छ । दुधालु पशुपालनका लागि अनुदानका कार्यक्रम पनि छन् । आफ्ना लागि एकाध पशुपालन गरेका धेरै किसान अहिले व्यावसायिक तवरले काम गर्न थालेका छन् । धेरै गाईभैंसी पालेका व्यावसायिक फर्म पनि एक दर्जन पुगेका छन् । एक्लाएक्लै दूध लिएर बजार पुग्ने किसान बिस्तारै सहकारीमा संगठित हुन थालेपछि कारोबार सहज भएको छ । रैथाने र लिमे पाराकोटे जातको भैंसी संरक्षण अभियान पनि सुरु भएको छ । भैंसी संरक्षणका लागि पनि पशु सेवा कार्यालयले अनुदान र प्रविधि सहयोग गरेपछि किसानमा हौसला थपिएको अर्गलका परमानन्द गौतमले बताए ।"
गाई फार्मबाट राम्रो आम्दानी,"मकवानपुरगढीमकवानपुर (कास) मकवानपुरका ग्रामिण भेगका एक गाईपालक कृषकले मासिक रूपमा एक लाख रुपैयाँभन्दा बढी आम्दानी गर्ने गरेका छन् । मकवानपुरगढी५, आमभञ्ज्याङ सोलिथुम दमारका गीतनाथ हुमागाईले गाईपालन गरी मासिक एक लाख रुपैयाँभन्दा बढी आम्दानी गरिरहेका छन । हुमागाईको गोठमा २२ वटा माउ गाईमध्ये अहिले ८ वटा दुहुनो छन् । अहिले दैनिक ६० देखि ७० लिटर दूध सहकारीमा बिक्री गरिरहेका छन् । अधिकांश गाई दुहुनो हुँदा दैनिक २ सय लिटरसम्म दूध बिक्री गर्ने हुमागाईले बताए । उनको फार्ममा अहिले होलिस्टेन जातको गाई मात्र रहेका छन् । ०६८ मंसिरमा कामधेनु गाई फार्म दर्ता गरी व्यावसायिक पशुपालन सुरु गरेका हुमागाई पशुपालनबाट कहिल्यै निराश भएनन् । मिहिनेत गरेअनुसार पशुपालनबाट आम्दानी भएकाले हुमागाई दम्पती सन्तुष्ट छन् । एउटा गाईबाट दैनिक २५ लिटरसम्म दूध दुहुन सफल भएको सुनाउँदै गीतानाथले भने, गत माघ महिनादेखि मेसिनले दूध दुहुन थालेपछि निकै सजिलो भएको छ, प्रविधिको प्रयोगले सजिलो र समयको पनि बचत हुने रहेछ । । मेसिनबाट ७ मिनेटमा एउटा गाईको १० लिटर दूध दुहुन सकिनेछ । उनीसँग भएको मेसिनले एकैपटकमा २ वटा गाईको दूध दुहुन सकिनेछ । उक्त फार्मलाई ०७० मा जिल्ला पशुसेवा कार्यालय मकवानपुरले चार लाख रुपैयाँ सहयोग गरेको थियो । उक्त सहयोग रकमबाट उनले घर, गोठमा पर्खाल लगाउने, डिफ्रिज खरिद गर्ने, गाईलाई ओछयाउने म्याट र पानी तताउन सोलार प्लान्ट जडान गरेका हुन् । गत माघमा १ लाख ५० हजार रुपैयाँ बराबरको दूध दुहुने मेसिन पनि उनले अनुदानमा प्राप्त गरेका हुन् । घरअगाडिकै चन्द्रसूर्य दुग्ध उत्पादक सहकारी संस्थाको व्यवस्थापकसमेत रहेका गीतानाथले जिल्लाकै गाईपालक अगुवा कृषकका रूपमा परिचय बनाएका छन् । दूधको साथसाथै कोरली बाछी, माउ गाई र गोबरसमेत बिक्री गरेर राम्रो कमाइ गरिरहेका छन् । फार्म नजिकै रहेको ४ बिघा जमिनमा उनले घाँस खेतीसमेत गरिरहेका छन् ।"
अलैंची किनबेच ठप्प,"अघिल्लो वर्षको जस्तो कारोबार भए नेपालबाट यतिबेला दैनिक छदेखि सात सय बोरा अलैंची भारत निर्यात हुनुपर्ने हो । अलैंची व्यवसायी महासंघका केन्द्रीय अध्यक्ष निर्मल भट्टराईका अनुसार अहिले दुई दिनमा एक ट्रक मात्रै अलैंची निर्यात भइरहेको छ । एक ट्रकमा दुई सय ५० बोरासम्म अलैंची हुन्छ । किसानले अलैंची बिक्री नगरेका कारण निर्यात हुन नसकेको भट्टराई बताउँछन् । अहिलेकै मूल्यमा जति पनि माग छ तर किसानले बिक्री गर्न चाहेका छैनन्, भट्टराईले भने, व्यापारीका गोदामहरू करिब खालीजस्तै अवस्थामा छन् ।अलैंची कृषक सञ्जाल ताप्लेजुङका अध्यक्ष शिवकुमार गुरुङ अहिलेको मूल्यले किसानको मजदुरी खर्च पनि नउठ्ने भएकाले बिक्री गर्ने मनसाय नबनाएका हुन् । चीनका व्यवसायीहरूले नेपालको अलंैचीको अध्ययन गरेको र अलंैची लैजाने विषयमा तीन महिनामा खबर गर्ने भनेको किसानहरू त्यसको पर्खाइमा पनि रहेको गुरुङ बताउँछन् । महासंघका अनुसार अहिले अलैंचीको मूल्य २९ हजार प्रतिमन (४० किलो) छ । उत्पादन सुरु भएको असारमा ३४ हजार रहेको मूल्य पनि घटेपछि उत्पादन गरेका किसानले सबै अलैंची गोदाम गर्न थालेका हुन् । कम मूल्य हुँदा चोरी हुने डर नभएकाले आफ्नैमा थन्क्याएको गुरुङ बताउँछन् ।विगतमा वर्षमा चोरीको डर हुँदा उत्पादन हुनासाथ सदरमुकाम फुङलिङमा ल्याएर व्यापारीलाई जिम्मा लगाउँथे । यो वर्ष पनि ल्याएकाहरूले गोदाम गरेको तर भाउ नकाटेको अलैंची व्यवसायी भद्र रेग्मी बताउँछन् ।गत वर्षहरूजस्तै तौलेर छोडेका छन्, आवश्यक पर्नेले एक, दुई मनको पैसा पनि लगेका छन्, अरूले भाउ काटेका छैनन्, उनले भने, किसानको आशा भाउ बढ्ला कि भन्ने रहेको छ र हाम्रो पनि त्यही हो । किसानले बिक्री गरेको अलैंची भने यहाँका व्यापारीले पनि झापाका व्यापारीलाई बिक्री गरिसकेका छन् । राख्यो भने भोलिको भविष्य थाहा छैन, बढीमा किन्यो मूल्य घटयो भने आफ्नै सर्वस्व गुम्छ, रेग्मीले थपे, किनेकै दिन झापाका व्यापारीलाई बिक्री गरिरहेका छौं । भाउ काटेपछि जुन दिन आवश्यक पर्छ त्यही दिन अलैंची पठाउने गरिन्छ । भारतको नयाँदिल्ली पुगेर फर्किएका व्यवसायी महासंघका अध्यक्ष भट्टराई धेरै उत्साह नभएको बताउँछन् । भारत र भुटानमा पनि उत्पादन बढेकाले मूल्य वृद्धिका विषयमा अनुमान गर्न नसकिने उनले बताए ।नेपालको अलैंची यसअघि प्रतिमन १ लाख २० हजार रुपैयाँसम्ममा बिक्री भएको थियो । कृषि सूचना तथा सञ्चार केन्द्रको तथ्यांकअनुसार नेपालमा ५ हजार ट्रनको हाराहारीमा उत्पादन भइरहेको छ । १२ हजार ४ सय ५८ हेक्टर क्षेत्रफलमा खेती गरिन्छ । सबैभन्दा बढी उत्पादन ताप्लेजुङले गर्छ । यहाँ २८ सय टनसम्म उत्पादन भएको कृषि कार्यालयको तथ्यांकमा उल्लेख छ । नेपालको अलैंची अहिलेसम्म भारत हुँदै पाकिस्तानसहित खाडी राष्ट्रमा निर्यात हुँदै आएको छ ।"
दुई अर्ब ३८ करोडको सेयर कारोबार,"यो साता बजारमा दुई अर्ब ३८ करोड रुपैयाँबराबरको सेयर कारोबार भएको छ । गत साताको तुलनामा कारोबार रकम घटेको हो । २६ हजार ७ सय ३८ कारोबारबाट १ सय ९० कम्पनीका ८९ लाख २७ हजार ९ सय १९ कित्ता सेयर खरिदबिक्री भए । उक्त कारोबारबाट करिब सवा २ अर्ब रुपैयाँ परिचालन भएको हो । गत साता एक करोड ६७ लाख ७२ हजार दुई सय ४० कित्ता सेयर किनबेच हुँदा तीन अर्ब ३० करोड ८१ लाख रुपैयाँ बराबरको सेयर कारोबार भएको थियो ।सातामा मंगलबारबाहेक सबै दिन नेप्से परिसूचक ऋणात्मक रहयो । यसका आधारमा साप्ताहिक कारोबारमा समग्र नेप्से परिसूचक करिब ४० अंकले घटयो । तर, साताको पहिलो दिन (आइतबार) को तुलनामा उक्त परिसूचक करिब २९३४ अंकले मात्र घटेको देखिन्छ । आइतबार १ हजार २ सय ५६७१ अंकमा रहेको नेप्से बिहीबार १ हजार २ सय २७३७ अंकमा झरेको छ । कारोबार रकमको आधारमा विश्लेषण गर्दा यो साता कुल कारोबारमा करिब ६० प्रतिशत हिस्सा बैंकिङ समूहको छ । गत साताको तुलनामा यस्तो हिस्सा घटेको हो । गत साता बैंकिङ समूहको हिस्सा करिब साढे ६४ प्रतिशत थियो । सामान्य अवस्थामा कुल साप्ताहिक कारोबारमध्ये करिब ४५ देखि ५० प्रतिशत हिस्सा बैंकिङ समूहले ओगटदै आएको छ । तर, पछिल्ला तीन साता यता बजारमा बेग्लै प्रवृत्ति देखिएको छ । जसमध्ये कुल कारोबारमा बैंकिङ समूहको हिस्सा बढेर ६० प्रतिशतमाथि पुगेको छ भने बिमालगायत समूहको हिस्सा घटेको छ । यसको अर्थ वाणिज्य बैंकहरूको सेयरमा लगानीकर्ताको आकर्षण बढेको भन्नु हो । यसैगरी, कुल साप्ताहिक कारोबारमा बिमा समूहको हिस्सा साढे १० प्रतिशत छ । गत साताको तुलनामा कारोबार हिस्सा बढेको हो । गत साता कुल कारोबारमा बिमाको हिस्सा ७२६ प्रतिशत थियो । बैंकिङपछि धेरै कारोबार हिस्सा ओगटने समूह बिमा हो । गत साता कुल कारोबारमा बैंकिङको हिस्सा बढा बिमाको घटेको थियो । यो साता बैंकिङको हिस्सा कमी आएसँगै बिमाको बजार हिस्सा बढेको हो । बैंकिङ र बिमापछिको धेरै कारोबार हिस्सा जलविद्युत् समूहको छ । उक्त अवधिमा जलविद्युत् समूहको हिस्सा ६९२ र लघुवित्तको ६६२ प्रतिशत छ । यो साता सातको कारोबार रकम (१४ करोड ५१ लाख रुपैयाँ) का आधारमा नेपाल बैंक अग्रस्थानमा छ । कारोबार सेयर संख्या (४ लाख ६१ हजार कित्ता) का आधारमा पनि नेपाल बैंक नै सबैभन्दा अघि छ । तर, कारोबार संख्या (९ सय ७८ वटा) का आधारमा प्रभु बैंक अग्रस्थानमा रहेको नेप्सेले जनाएको छ । साप्ताहिक कारोबारमा व्यापार र बिमाबाहेक सबै समूहका लगानीकर्ताको सम्पत्ति घटयो । ती सबै समूहको परिसूचक घटेपछि सेयरधनीको सम्पत्ति पनि खुम्चिएको हो । तीमध्ये जीवन र निर्जीवन समूहअन्तर्गतका कम्पनीका सेयरधनीले धेरै गुमाए । ती समूहको परिसूचक क्रमश: १ सय १९८५ र १ सय ८३५४ अंकले घटे ।"
च्याङ््ग्रालाई कर,"दसैंलाई लक्षित गरी व्यापारीहरूले मुस्ताङी चेलुक र च्याङ्ग्रा ओराल्न थालेसँगै अन्नपूर्ण गाउँपालिकाले एउटाको ३० रुपैयाँको दरले कर असुली थालेको छ ।संघीय मामीला तथा सामान्य प्रशासन मन्त्रालयले सबै स्थानीय तहलाई खसी, बोका, चेलुक, च्याङ्ग्रा, राँगा र कुखुरामा कर नउठाउन बिहीबार निर्देशन दिएको थियो । त्यसको अवज्ञा गर्दै अन्नपूर्ण गाउँपालिकाले ढाट राखेर कर असुली सुरु गरेको हो । साबिक भुरुङ तातोपानी गाविसले वर्षौं अघिदेखि नै खसीबोका, चेलुक, च्याङ्ग्रा, राँगा र कुखुरामा कर उठाउँदै आएको थियो । यो वर्ष गाउँपालिकाले ७ लाख ३ सय रुपैयाँ कर उठाउने ठेक्का दिएको छ, अन्नपूर्ण २ का वडाध्यक्ष ओम फगामीमगरले भने, टेन्डर गर्दा कुनै निर्देशन थिएन । हिजोआज भए हामीलाई कुनै जानकारी आएको छैन । टेन्डर लिएपछि ठेकेदारले कर उठाउनु स्वाभाविक हो ।दसैंका लागि व्यापारीहरूले मुस्ताङबाट शुक्रबारदेखि चेलुक र च्याङ्ग्राको पहिलो खेप म्याग्दीबाट पोखरातर्फ हिँडाएका छन् । मुस्ताङबाट हूल हिँडाएर बेनी ल्याएपछि ट्रकमा राखेर पोखरा र काठमाडांै लैजाने गरिएको व्यापारीले बताए । केही व्यापारीले भने अन्नपूर्ण ६ पोखरेबगरबाट घारघोडेपानीवीरेठाँटी हुँदै हूल हिँडाएर पोखरातर्फ लगेका छन । खसी व्यापारी ओम पुनका अनुसार यो वर्ष मुस्ताङबाट अघिल्ला वर्षभन्दा २ हजारभन्दा कम खसी झरेका छन् । मूल्य पनि बढेको छ । मुस्ताङको खसी बजारमै भाउ बढेकाले योपल्ट रोजा च्याङ्ग्रा २६ हजार, चेलुक २२ हजार, भेडी १५ हजार र बाख्रीको १० हजार मूल्य तोकिएको छ, व्यापारी ओम पुनले भने, मुस्ताङको घाँसाको कर हटे पनि म्याग्दीमा कर लिन छाडेका छैनन् । बाटोमा तिर्ने सबै कर खसीको मूल्यमा नजोडे फाइदा हुँदैन । बेनीजोमसोम सडकमा कागबेनीमा सोह्र श्राद्ध गर्न र मुक्तिनाथ दर्शन गर्न उक्लिएका तीर्थयात्रीको भीड र दसैं बजारलक्षित चेलुकच्याङ्ग्राको बथानले बेनीजोमसोम सडकको रौनक नै फेरिएको छ । कृषकले सोह्रश्राद्धको तिथिदेखि नै मुस्ताङका घमी, चराङ, लोमान्थाङ, छोसेर, डोल्पाको छर्काभोट र तिब्बती क्षेत्रबाट चेलुकच्याङ्ग्रा जोमसोम खसी बजार ल्याउने गर्छन् । व्यापारीहरूले त्यही बजारबाट खरिद गरेर बेनी, बागलुङ, पर्वत हुँदै पोखरा पुर्याउँछन् ।"
सामानको मूल्यवृद्धि,"कास्कीमा अनुगमनका क्रममा चिनी, तेल र पिठोमा मूल्यवृद्धि भएको पाइएको छ । यी खाद्यान्नको थोक मूल्य उद्योगबाटै वृद्धि भएर आएको व्यापारीहरूले बताएका छन् । १ हजार ३ सय ५० रुपैयाँ प्रतिकार्टुन पर्ने सोयाबिन तेलको मूल्य बढेर १ हजार ४ सय रुपैयाँ पुगेको छ । उक्त मूल्यकै सूर्यमुखी तेलको मूल्य १ हजार ४ सय ५० रुपैयाँ कायम भएको छ । खुद्रा पसलबाट ग्राहकले एक लिटर तेल किन्दा ५ देखि ६ रुपैयाँ बढेको छ । पिठोमा पनि ग्राहकले प्रतिकिलो ५ रुपैयाँ बढी तिर्नुपरेको अनुमगनका क्रममा भेटिएको छ । समितिका सदस्य एवं उपभोक्ता मञ्च कास्की सदस्य कोइरालाले चिनी पनि प्रतिकेजी ७० रुपैयाँसम्म बिक्री भएको पाइएको जनाए । उनका अनुसार डिपोले गोदामबाट खरिद गरेको मूल्य र खुद्रा पसलेलाई बेच्ने मूल्यमा २० प्रतिशतभन्दा बढी अन्तर हुनु हुँदैन । त्यसो भएको पाइए समितिले उपभोक्ता संरक्षण ऐन ०५४ अन्तर्गत तत्काल कारबाही गर्न सक्छ । तर, उद्योगबाटै मूल्यवृद्धि भएर आएकाले समितिले केही गर्न सक्दैन । उद्योग हाम्रो कार्यक्षेत्रभन्दा बाहिर हुन्छ, उनी भन्छन्, यस्तो मुद्दामा संघीय सरकारकै पहलकदमी हुनुपर्छ । चाडपर्वको मुखमा मूल्यवृद्धि हुँदा पनि सरकार मूकदर्शक बस्न नहुने उनको तर्क छ । लत्ताकपडा, मरमसलामा न्यून बिजकीकरण भइरहेकाले भन्सारमै कडाइ गर्नुपर्ने उनले बताए । पर्याप्त मौज्दात चाडपर्वमा बेलाबखत खाद्यान्नको कृत्रिम अभाव हुने गरेको पाइन्छ । यो वर्ष भने कास्कीमा दसैं र तिहारलाई पुग्ने प्रशस्त खाद्यान्न रहेको जिल्ला अनुगमन समितिले जनायो । समितिले तीन दिनसम्म गरेको अनुगमनबाट मनग्गे खाद्यान्न मौज्दात रहेको पाएको हो ।समितिले मंगलबार, बुधबार र बिहीबार पोखराका ११ ठूला विक्रेता र उद्योगका गोदाम अनुगमन गरेको थियो । अनुगमनका क्रममा चाडपर्वमा जिल्लालाई पुग्ने खाद्यान्न मौज्दात रहेको पाइएको समितिका संयोजक सहायक प्रमुख जिल्ला अधिकारी गंगाबहादुर क्षत्रीले बताए । उनका अनुसार चामल, दाल, नुन, तेल, मसलालगायतका खाद्य सामग्रीको मौज्दात पर्याप्त रहेको पाइएको छ । यो बीचमा खाद्यान्न अभाव हुने सम्भावना छैन, उनले भने, कसैले कृत्रिम अभाव गर्छ भने त्यो सरासर कालोबजारी हो ।"
"पाको उमेर, बढ्दो जोस","जोस र लगावसाथ डटिरहने हो भने सफलता पाउन उमेरले छेक्दैन । खेलकुदमा त झनै यो उक्ति सार्थक बनाउने थुप्रै उदाहरण छन् । शनिबार राजधानीमा आयोजित १२ औं काठमाडौं म्याराथन त्यसको अर्को उदाहरण बन्यो । ३७ वर्षीया कान्छीमाया कोजु र ३६ वर्षे होमलाल श्रेष्ठले म्याराथन जित्दै आफ्नो व्यक्तिगत प्रदर्शन सुधार गरेका छन् । युवा खेलाडीको बीचमा अनुभवको सदुपयोग गर्दै विभागीय टोलीका उनीहरूले उपाधिसहित जनही ५० हजार रुपैयाँ पुरस्कार थापे ।एपीएफबाट करारमा खेल्दै आएकी कान्छीमायाले त राष्ट्रिय कीर्तिमानमा ५ मिनेट १७ सेकेन्डको व्यापक सुधार गरिन् । यसअघि उनकै नाममा रहेको २ घण्टा ५५ मिनेट ५८ सेकेन्डको कीर्तिमान तोड्दै उनले शनिबार २ घण्टा ५० मिनेट ४१ सेकेन्डमा म्याराथन दूरी पार गरिन् । उनले दुई वर्षअघि यसै प्रतियोगिताको दसौं संस्करणमा उक्त कीर्तिमान कायम गरेकी थिइन् । आर्मीकी सरिता वासी (३:११:१४) दोस्रो हुँदै ३० हजार र तेस्रो भएकी राजपुरा पछाईं (३:२४:०८) १५ हजार प्राप्त गर्न सफल भए ।कीर्तिमान बनाएकी कान्छीमायाले प्रशिक्षणमा कडा मिहिनेत गरेको प्रतिफल प्रदर्शनमा देखिएको बताइन् । हामी अहिले राष्ट्रिय खेलकुद र दक्षिण एसियाली खेलकुदको तयारीमा जुटेका छौं । यस्तो बेला बीचबीचमा प्रतियोगिता हुँदा हामीलाई निकै फाइदा पुग्छ । आफ्नो स्तर नाप्ने मौका त छँदै छ, आर्थिक रूपमा पनि हामीलाई सहयोग पुगिरहेको हुन्छ । आउने दिनमा पनि प्रतियोगिता निरन्तर होस् भन्ने आस छ, उनले भनिन् । कान्छीमायाले १३ औं सागमा राष्ट्रिय कीर्तिमान तोड्ने लक्ष्य बनाए पनि उक्त कार्यमा अहिले सफल भएकाले अब अझै समयमा सुधार ल्याउन जुट्ने पनि बताइन् ।प्रतियोगिताको पहिलो संस्करणदेखि नै सहभागिता जनाएका आर्मीका होमलाल श्रेष्ठले १२ औं प्रयासमा उपाधि जिते । उनी उत्कृष्ट प्रदर्शन गर्दै प्रतियोगिताको कीर्तिमान बराबर गर्न एक सेकेन्डले चुके । होमलालले शनिबार २ घण्टा २० मिनेट ४५ सेकेन्डमा दूरी पूरा गरेका थिए । यसअघि दसौं संस्करणका विजेता पुलिसका भूमिराज राईले २ घण्टा २० मिनेट ४४ सेकन्डमा प्रतियोगिताको कीर्तिमान आफ्नो नाममा गरेका थिए । होमलालले म्याराथनको आफ्नो व्यक्तिगत प्रदर्शनमा पनि सुधार गरे । दुई वर्षअघि लुम्बिनी म्याराथनको उपाधि जित्दा उनले २ घण्टा २२ मिनेट ३५ सेकेन्डमा दूरी पार गरेका थिए । २ घण्टा २३ मिनेट ३३ सेकेन्डबाट आर्मीका राजन खत्री दोस्रो हुँदै ३० हजार र २ घण्टा २४ मिनेट ३१ सेकेन्डबाट भूमिराज तेस्रो हुँदै १५ हजार जित्न सफल भए । ३६ वर्षीय होमलालले उमेर बढ्दै गए पनि जोश अझै रहेकाले आउने दिनमा पनि प्रदर्शन सुधार्न मिहिनेत गर्ने बताए । उमेर बढे पनि खेलप्रति लगाव उत्तिकै छ । १२ वर्षपछि यस प्रतियोगिता जितेको छु । यसले अझै हौसला बढाएको छ, उनले भने । एसियाली खेलकुदमा अस्वस्थताका कारण राष्ट्रिय टोलीमा पर्न नसकेका होमलाल अब १३ औं सागलक्षित गरेर अगाडि बढ्ने बताउँछन् । एथलेटिक्स संघ कमजोर हुँदा व्यक्तिगत र विभागको भरमा हामी अगाडि बढेका छौं । राष्ट्रिय टोलीमा परेर सागमा नेपालको प्रतिनिधित्व गर्ने लक्ष्य छ । राष्ट्रिय खेलकुदका लागि पनि तयारी भइरहेकाले प्रशिक्षणमा अझै मिहिनेत गरिरहेका छौं, उनले सुनाए । प्रतियोगितामा परिमार्जन गरिएको रोड रेस विधातर्फ पुरुषमा एपीएफका गोपीचन्द्र पार्की पहिलो, आर्मीका रामजी बस्नेत दोस्रो तथा पुलिसका सन्तोषविक्रम विष्ट तेस्रो भए । महिलातर्फ आर्मीकी विश्वरुपा बुढा पहिलो, एपीएफकी वृन्दा श्रेष्ठ दोस्रो र पुष्पा भण्डारी तेस्रो भए । दुवैतर्फको विजेताले २०, दोस्रोले १३ हजार र तेस्रोले ७ हजार रुपैयाँ पाए ।प्रतियोगितामा ५ किमि खुला पुरुषतर्फ अजित यादव र महिलातर्फ धादिङकी सन्तोषी श्रेष्ठ विजयी भए । सोही दुरीको मास्टर्सतर्फ पुरुषमा धर्म महर्जन र महिलामा सरस्वती खड्का राई पहिलो भए । सबै विजेताले जनही १० हजार पाए । छात्रछात्रा ५ किलोमिटरमा प्रवीणकुमार महरा र मञ्जु रावत विजयी हुँदै ५५ हजार पुरस्कार जित्न सफल भए । ह्विलचियर ५ किलोमिटर पुरुषतर्फका विजेता कृष्णराज चौधरी र महिलातर्फकी यामी झाँक्री मगरले ५५ हजार रुपैयाँ पुरस्कार थापे ।"
कमजोर व्यवस्थापन,काठमाडौं म्याराथन १२ औं संस्करणसम्म आइपुग्दा पनि प्रतियोगिताको व्यवस्थापन भने निकै कमजोर रह्यो । प्रतियोगिता सुरु हुनुअघिदेखि सुरु भएको कमजोरी अन्तिम समयसम्म कायम नै थियो । निर्माणाधीण दशरथ रंगशालामा स्पोर्ट्स फेयरसहित आयोजना गर्ने लक्ष्य राखे पनि उक्त कार्यक्रम सफल हुन सकेन । म्याराथनमात्र आयोजना गर्ने जिम्मेवारीमा पनि आयोजक प्रोस्पोर्ट्स फिका देखियो ।यसअघि पत्रकार सम्मेलनमा आयोजकले ट्राफिकजामको समस्या देखाउँदै बिहान ठीक ६ बजे रेस सुरु गर्ने बताएको थियो । तर झन्डै ४० मिनेट ढिला सुरु भएको रेसका कारण सवारी आवागमनमा बाधा त पर्यो नै आयोजनास्थलमा रेस सुरु हुँदा पनि खेलाडी तितरबितर देखिन्थे । कतिले रंगशालाबाट झन्डै १ सय मिटरपर निर्धारण गरेको स्टार्ट प्वाइन्टभन्दा पनि रंगशाला गेट नजिक बीचबाट रेस सुरु गरेका थिए । आयोजकले रेस ट्रयाकमा पनि उचित व्यवस्थापन गर्न नसक्दा खेलाडीहरू तोकिएको ट्रयाक बाहिरबाट रेस पूरा गरेर फर्केको देखिन्थ्यो । छात्रछात्रा ५ किलोमिटरमा प्रतिस्पर्धा गरेका छात्राहरू खुला ५ किलोमिटरभन्दा अगाडि आइपुग्दा धेरै आश्चर्यमा परेका थिए । प्रतियोगिताको ट्रयाकभर स्वयंसेवकको उपस्थिति पनि कमजोर देखिएको ती प्रतिस्पर्धीको गुनासो थियो । हाफ म्याराथनका प्रतिस्पर्धी तोकिएको दिशाभन्दा बाहिर गएपछि उक्त स्पर्धालाई आयोजकले पुरस्कार वितरण समरोहमा रोड रेस को नाम दियो । एक समय सबै दूरी नाप ठीक रहेको आयोजकको दाबी रहेपनि राष्ट्रिय कीर्तिमानमै ७ मिनेट सुधार आएपछि आफ्नो हठ छाडेका थिए । प्रतियोगिताको म्याराथनतर्फ भने दुरी ठीक रहेको दाबी आयोजक नीलेन्द्रराज श्रेष्ठले गरेका छन् ।
देउराली टिम च्याम्पियन,"काठमाडौं (कास) नेपाल सितोरियो कराते संघ देउराली डोजोले प्रथम देउराली कप खुला कराँतेमा ६ स्वर्ण, ६ रजत र ९ कांस्य पदक जित्दै टिम च्याम्पियनको ट्रफी उचालेको छ । देउराली डोजो र देउराली क्लबद्वारा संयुक्त आयोजित प्रतियोगितामा ५ स्वर्ण, ७ रजत र ३ कांस्यसाथ सतुंगल डोजो दोस्रो भयो । सरस्वती डोजोले ३ स्वर्ण, २ रजत र ३ कांस्य जित्दै तेस्रो स्थान हात पार्यो । पुरुषमा सरस्वती डोजोका समिर लामा र महिलामा देउराली डोजोकी सोनु गुरुङ उत्कृष्ट खेलाडी भए । देउरालीकै अनिल रोका मगर उदीयमान खेलाडी चुनिए । सानो गौचरन उदीयमान टिम घोषित भयो भने पारागन पब्लिकले फेयर प्ले ट्रफी जित्यो । १० औं सागका स्वर्ण विजेता कुशल श्रेष्ठ आयोजक देउराली डोजोका प्रमुख प्रशिक्षक हुन् । कार्यक्रममा पूर्व कराँते खेलाडी कमला श्रेष्ठ (नेपाल उद्योग वाणिज्य संघ सदस्य), शारीरिक सुगठनका पूर्व खेलाडी अर्चन भट्टराई, तेक्वान्दोका अर्जुनभक्त राई, नेपाल कराँते महासंघका महासचिव हरिशरण केसी, देउराली डोजोका दुर्लभ कार्की, लिलेन्द्र प्रधान र निर्मल सेढाईंलाई सम्मान गरिएको थियो ।"
हिंसाविरुद्ध मीटू दौड,"काठमाडौं (कास) महिला हिंसा तथा यौन दुव्र्यवहारविरुद्ध जनचेतना अभिवृद्धि गर्ने उद्देश्यसहित शनिबार जनचेतनामूलक दौड भएको छ । ग्लोबल एकेडेमी अफ टुरिजम एन्ड हस्पिटालिटी एजुकेसन (गेट कलेज) ले आयोजना गरेको म्याराथनमा नेपालका विभिन्न कलेजमा अध्ययनरत नेपाली विद्यार्थीका साथै स्टुडेन्ट एक्सचेन्ज कार्यक्रमअन्तर्गत अध्ययनरत विभिन्न देशका विद्यार्थीको सहभागिता थियो । ४ किलोमिटर दौडमा पुरुषतर्फ लियो क्लबका प्रवीण श्रेष्ठ, एफके नर्वेका भीमबहादुर गुरुङ र गेट कलेजका प्रतीकरत्न तुलाधर शीर्ष तीन स्थानमा विजयी भए । महिलातर्फ निम्स कलेजकी सुस्मिता बराल पहिलो, गीता भण्डारी दोस्रो र स्वीस नेपालकी बुसर अन्जा तेस्रो भए ।"
सिमललाई उपाधि,काठमाडौं (कास) दोस्रो चन्द्रागिरि अन्तरसहकारी फुटसल प्रतियोगिताको उपाधि सिमल बचत तथा ऋण सहकारीले जितेको छ । शनिबार फाइनलमा सिमलले खुसीखुसी सहकारीलाई ६० ले पराजित गर्दै उपाधि जितेको हो । प्रतियोगितामा १२ टोली सहभागी थिए ।
पदकधारी सम्मानित,"काठमाडौं (कास) अन्तर्राष्ट्रिय तेक्वान्दोमा पदक जितेका खेलाडीले स्युचाटार डोजाङले शनिबार नगदसहित सम्मान गरेको छ । जेठमा काठमाठौंमै सम्पन्न दोस्रो काठमाडौं अन्तर्राष्ट्रिय तेक्वान्दो च्याम्पियनसिपमा पदक जितेका २३ खेलाडीलाई सम्मान गरिएको हो । स्वर्ण विजेतालाई ५ हजार, रजत विजेतालाई ३ हजार र कांस्य विजेतालाई २ हजारसहित र ट्रयाकसुटबाट सम्मान गरिएको छ ।"
उपाधि रक्षा असफल,"काठमाडौं (कास) साबिक विजेताको हैसियतले बंगबन्धु कप खेल्न बंगलादेश पुगेको नेपाली टोली समूह चरणबाटै घर फर्केको छ । शनिबार समूह चरणको अन्तिम खेलमा प्यालेस्टाइनसँग १० ले पराजित भएपछि नेपालको यात्रा सकिएको हो । नियमित कप्तान विराज महर्जन र डिफेन्डर अनन्त तामाङबिना उत्रिएको नेपाली टोलीले खेलको अधिकांश समय प्यालेस्टाइनको आक्रमण निस्तेज पार्न खर्चियो । काउन्टर अटयाकमा बिरलै पाएको मौका नेपालले सदुपयोग गर्न सकेन ।प्रशिक्षक बालगोपाल महर्जनले पछिल्लो खेलबाट देवेन्द्र तामाङ र सुमन अर्याललाई डिफेन्समा उतारेका थिए । शारीरिक रूपमा नेपालभन्दा निकै बलियो देखिएको प्यालेस्टाइनले पहिलो हाफमा पाएको अवसर सदुपयोग गर्न सकेन । डिफेन्सले संयमित भएर खेल्दा प्यालेस्टाइनले पनि आक्रमण गर्न समय लिएको थियो ।खेलको १६ औं मिनेटमा प्यालेस्टाइनका हेलाल अलीले पेनाल्टी क्षेत्रभित्रबाट गरेको शक्तिशाली प्रहार पोस्टमा लागेर बाहिरिनु नेपालका लागि सुखद रह्यो । बल पोसेसनमा ध्यान दिएको टोलीले नेपालको मिडफिल्डलाई भने सहज समय दिएन । पहिलोपल्ट टोलीको कप्तानी गरिरहेका नीराजन खडा, विशाल राई र तेज तामाङ पूरै समय व्यस्त देखिए ।दोस्रो हाफमा प्यालेस्टाइनले खेलको गति परिवर्तन गरेको थियो । विंग्सबाट आक्रमण बढाएको टोलीले गोलरक्षक विकेश कुथुलाई सेट पिसमा पनि केही कठिन बनाएको थियो । ७० औं मिनेटमा प्यालेस्टाइनले काउन्टर अटयाकमा सुन्दर गोल गर्दै अग्रता लियो । गोलरक्षकले सुरु गरेको आक्रमण आठ पासपछि गोलमा परिणत भएको थियो । अब्दुल्लाह जाजेरले पेनाल्टी क्षेत्रभित्रबाट गरेको अन्तिम क्रसलाई खालेद सलेमले सिक्स यार्ड बक्सभित्रबाट हेड गर्दै गोल गरेका थिए ।अघिल्लो खेलमा ताजकिस्तानलाई २० ले पराजित गरेको प्यालेस्टाइन समूह विजेता बन्दै सेमिफाइनल पुगेको छ । फाइनल पुग्नकानिम्ति प्यालेस्टाइनले आयोजक बंगलादेशसँग खेल्नेछ । शुक्रबार फिलिपिन्सले बंगलादेशलाई १० ले हराउँदै समूह विजेता बनेको थियो । फिलिपिन्सले अब ताजकिस्तानको सामना गर्नेछ ।"
सहिद स्मारक लिग घटस्थापनादेखि सुचारु,"राष्ट्रिय फुटबल टोलीले बंगबन्धु कपमा सहभागिता जनाएपछि स्थगित सहिद स्मारक ए डिभिजन लिग बुधबारदेखि सुचारु हुने भएको छ । पहिलो चरणका दुई खेल सकिएपछि लिग स्थगित भएको थियो । अब पुरानै खेल तालिकाअनुसार लिगका खेल हुनेछ । दसैंअघि पहिलो चरणका बाँकी ५ खेल सम्पन्न गर्ने एन्फाले जनाएको छ । दोस्रो चरणदेखिको खेल गर्न दसैंपछि परिमार्जित तालिका सार्वजनिक गर्नेछ ।लिगको पहिलो खेलमा त्रिभुवन आर्मी र न्युरोड टिमले २२ को बराबरी खेलेका थिए । दोस्रो खेलमा संकटाले सरस्वतीलाई १० ले हराएको थियो । पहिलो चरणमा अब ब्रिगेड ब्वाइजविरुद्ध मनाङ मस्र्याङी, मछिन्द्रविरुद्ध च्यासल, फ्रेन्ड्सविरुद्ध थ्रीस्टार, जावलाखेलविरुद्ध पुलिस र हिमालयन शेर्पाविरुद्ध एपीएफले खेल्नेछन् ।"
सन्दीप ५ विकेट लिने पहिलो,काठमाडौंं (कास) सन्दीप लामिछाने अन्तर्राष्ट्रिय ट्वान्टी२० क्रिकेटमा ५ विकेट लिने पहिलो नेपाली खेलाडी बनेका छन् । उनको र कप्तान पारस खड्काको सानदार प्रदर्शनपछि नेपालले आईसीसी विश्व ट्वान्टी२० एसिया छनोट बी मा लगातार दोस्रो जित हात पारेको छ । नेपालले शनिबार मलेसियालाई ८ विकेटले पराजित गरेको हो । सन्दीपले ५ विकेट लिएपछि टस जितेको ब्याटिङ गरेको मलेसिया १९३ ओभरमा १ सय रनमै अलआउट भएको थियो । कप्तान पारसले अविजित ५२ रन बनाएपछि नेपालले १२४ ओभरमै लक्ष्य पूरा गर्यो । सन्दीपले ४ ओभरमा २० रन खर्चंदै नेपाली खेलाडीको ट्वान्टी२० मा उत्कृष्ट बलिङ प्रदर्शन गरे । नेपालले पहिलो खेलमा म्यानमारलाई पनि ८ विकेटले नै पराजित गर्दा सन्दीपले ३ रन खर्चेर ४ विकेट लिएका थिए । जुन यसअघि नेपाली खेलाडीको टान्टी२० मा उत्कृष्ट बलिङ प्रदर्शन थियो । पारसले ३७ बलको इनिङ्समा ५ चौका र २ छक्का प्रहार गरे । अर्का अविजित ब्याट्सम्यान ज्ञानेन्द्र मल्लले २७ रन बनाए । २४ बल खेल्दै २ चौका प्रहार गरेका उनले स्याजरुल इद्रिसको बलमा विजयी रन छक्का प्रहार गर्दै बटुले । ओपनरद्वय अनिल शाह १ र विनोद भण्डारी १२ रनमा आउट भए । १२ बल खेलेर २ चौका प्रहार गरेका विनोद भण्डारीलाई पवनदीप सिंहले आउट गरे । बायुमास ओवल मैदानमा यसअघि मलेसियाले ५ ओभरभित्र ३० रन जोड्दै राम्रो सुरुआत गरेको थियो । सन्दीपले सैयद अजिजलाई १३ रनमा आउट गरी मलेसियाको ओपनिङ साझेदारी तोडेका थिए । सन्दीपले आफ्नो अर्को ओभरमा सुहान अलागारत्नम्लाई ५ रनमा आउट गरी नेपाललाई दोस्रो सफलता दिलाए । तीव्र बलर सोमपाल कामीले लगातार बलमा कप्तान अहमद फैजलाई ७ र मोहम्मद सयाहदतलाई शून्यमा आउट गरेपछि मलेसिया दबाबमा परेको थियो । ओपनर सफिक सरिफ अर्धशतक बनाउन एक रनले चुके । ४९ रनमा उनलाई सन्दीपले आउट गरे । त्यसको अर्को बलमा सन्दीपले विरनदीप सिंहलाई शून्यमा आउट गरे । इद्रिसको विकेट लिँदै सन्दीपले आफ्नो ५ विकेट पूरा गरे । सोमपालले ३३ ओभरमा १६ रन खर्चेर ३ विकेट लिए । पारसको नाममा १ विकेट रह्यो । नेपालले आइतबार थाइल्यान्डसँग खेल्नेछ । थाइल्यान्ड ३ खेलमा ५ अंकसहित ७ राष्ट्रसम्मिलित प्रतियोगिताको शीर्षस्थानमा छ । मलेसियाको २ खेलमा ३ अंक छ । शीर्ष ३ टोली अर्को चरणमा पुग्नेछन् ।
मिलनले जिते धर्मश्री,"आयोजक नेपाल व्यायाम मन्दिरका मिलन सिजापती शनिबार १५ औं धर्मश्री शारीरिक सुगठन प्रतियोगितामा च्याम्पियन भएका छन् ।नेपाल प्रज्ञा प्रतिष्ठानमा आयोजित प्रतियोगितामा उनले उपाधि जित्दा १३ औं धर्मश्री विजेता महेश्वर महर्जनलाई पछाडि पारेका थिए । महेश्वर ५० औं एसियन च्याम्पियनसिपका पनि स्वर्णधारी हुन् । उनले दोस्रो स्थानमा चित्त बुझाउनुपर्यो ।८० केजी माथिको तौल समूहमा प्रतिस्पर्धा मिलनले ५ लाख रुपैयाँसहित ट्रफी जिते । ८० केजीका सेप फिटनेसका महेश्वरले २ लाख हात पारे । व्यायाम मन्दिरकै रामबहादुर दाहाल तेस्रो भए । ६५ केजी तौलका रामबहादुरले १ लाख पुरस्कार पाए । सेप टु ढल्कोका प्रवेश श्रेष्ठ चौथो स्थानमा रहे । उनले ९० हजार जिते । उनी ७५ केजी तौलका हुन् । पाँचौं स्थानमा ७० केजी तौलबाट प्रतिस्पर्धा गरेका व्यायाम मन्दिरकै सन्जिव श्रेष्ठ सफलता पाए । उनले ८० हजार जिते । छैटौं स्थानमा ६० केजी तौलका व्यायाम मन्दिरका आशिष देवाजु रहे । उनले ७५ हजार प्राप्त गरे । सातौं भएका ५५ केजीका सुरेश खत्रीले ६० हजार प्राप्त गरे । उनी पनि व्यायाम मन्दिरकै हुन् । ओभरअलमा पुगेका सबै आफ्नो तौलका विजेता हुन् ।५५ केजीमा उज्जल जिमका किसनदास दिवाकर दोस्रो र मसल मेनियाका आवाज प्याकुरेल तेस्रो भए । ६० केजीमा फिटनेस स्टुडियोका गौरवप्रसाद श्रेष्ठ र व्यायाम मन्दिरका सुजन तामाङ, ६५ केजीमा फिटनेस फस्र्टका रोजिन बज्राचार्य र फिटनेस स्टुडियोका सुपेन डंगोल तथा ७० केजी तौलमा अक्सफोर्ड जिमका समिर श्रेष्ठ र सेप टुका उज्ज्वलराज वज्राचार्यले क्रमश: दोस्रो र तेस्रो स्थान हात पारे ।७५ केजी तौलमा ग्यालेक्सी फिटनेसका ललित धिमाल र रिभर फिल्ड फिटनेसका अशोक महर्जन, ८० केजीमा फिटनेस स्टुडियोका प्रवीण शाही र सेप टुका विशाल कँडेल तथा ८० केजी माथि व्यायाम मन्दिरका ग्रिस महर्जन र कम्पिल्ट हेल्थ क्लबका अनोज मास्के क्रमश: दोस्रो र तेस्रो भए । सबै तौलका दोस्रा र तेस्राले समान ३० र २० हजार रुपैयाँ पुरस्कार पाए । विजेता खेलाडीलाई उपराष्ट्रपति नन्दकिशोर पुनले पुरस्कृत गरे ।"
पवित्र र पृथ्वीलाई उपाधि,काठमाडौं (कास) काल्र्सबर्ग गल्फ सिरिज २०१८ अन्तर्गत शनिबार पवित्रकुमार कार्की र पृथ्वी मल्लले व्यक्तिगत उपाधि जितेका छन् । गोकर्ण गल्फ क्लबमा ३४ ह्यान्डीक्यापका साथ स्टेबलफोर्ड फम्र्याटमा खेलिएको प्रतियोगितामा पवित्रले ३ सय अंक प्राप्त गरी आफ्नो लागि नेटतर्फको उपाधि जिते । पृथ्वी ४ सय ९० अंकसाथ ग्रस च्याम्पियन भए । उनले मोस्ट बर्डिजको उपाधि पनि जिते । सिनियरको उपाधि केएनएस थापाले जित्दा महिलातर्फ युजी नसिम च्याम्पियन भइन् । क्लोजेस्ट टु द पिनको उपाधि निरन्जन शर्माले हात पारे ।
विद्यालयस्तरीय प्रिमियर लिग हुने,काठमाडौं (कास) निस्ट लिटल फ्लावर प्रिमियर लिगको तेस्रो संस्करण कात्तिक २७ देखि मंसिर ४ सम्म धनगढीमा आयोजना हुने भएको छ । लिगकम नकआउटका आधारमा हुने टी२० क्रिकेट प्रतियोगितामा देशका १२ विद्यालयले भाग लिने छन् । युवा खेलाडीको स्तरोन्नति गर्न सहभागी टोलीले विद्यालयका विद्यार्थीबाहेक यू१९ का ५ खेलाडीलाई टोलीमा समावेश गर्न पाउनेछन् । विजेताले १ लाख ११ हजार १ सय ११ र उपविजेताले ५५ हजार ५ सय ५५ रुपैयाँ पुरस्कार प्राप्त गर्नेछन् । उत्कृष्ट खेलाडीले १० हजार तथा उत्कृष्ट ब्याट्सम्यान र बलरले ५५ हजार पाउनेछन् । अघिल्लो संस्करणको उपाधि सिद्धार्थ शिशुसदन धनगढीले जितेको थियो ।
जुम्ल्याहा साथी,"गंगाजमुना गौतम कक्षा ५ मा पढ्छन् । उनीहरू जुम्ल्याहा दिदीबहिनी हुन् । उनीहरूको बोलीवचन, आनीबानी, उचाइ, वर्ण सबै एकै खालको छ । लुगा पनि एकै रंगको मन पर्छ । सबै मिल्ने भएकाले यी दुईलाई छुट्टयाउन साथीहरूलाई समेत मुस्किल पर्छ । गंगाजमुनासँगै लक्ष्मी र पूजा पनि एउटै कक्षामा पढ्छन् । उनीहरू पनि जुम्ल्याहा नै हुन् । यी दुई जोडीजस्तै झापाको कचनकवल गाउँपालिका २ सुकुनाडिघीस्थित लक्ष्मीप्रसाद देवकोटा माविमा १० जोडी जुम्ल्याहा अध्ययनरत छन् । यो जुम्ल्याहा मात्र पढ्ने स्कुल होइन । तर संयोगवश अहिले यस विद्यालयमा १० जोडी जुम्ल्याहा विद्यार्थी अध्ययनरत रहेका प्रधानाध्यापक हेमलाल आचार्यले बताए । उनीहरूमध्ये ५ जोडी दिदीबहिनी, ४ जोडी दाजुभाइ र एक जोडी दिदीभाइ छन् । विद्यालयमा गंगाजमुना राजवंशी दिदीबहिनी शिशु कक्षामा, युजननुजन राई दाजुभाइ एलकेजीमा, गंगाजमुना मुर्मु दिदीबहिनी कक्षा १ मा र गौरवगगन खतिवडा दाजुभाइ कक्षा ३ मा पढ्छन् । गंगाजमुना गौतम दिदीबहिनी कक्षा ५ मा, लक्ष्मीपूजा दिदीबहिनी कक्षा ५ मा, भीष्मभीम सुवेदी दाजुभाइ कक्षा ५ मा , प्रेमलालप्रेमप्रसाद राजवंशी दाजुभाइ कक्षा ८ र ९ मा छन् । गायत्रागंगा सागर खड्का दिदीभाइ कक्षा ११ र ९ मा पढिरहेका छन् । गंगाजमुना श्रेष्ठ दिदीबहिनीले सोही विद्यालयबाट भर्खरै कक्षा १२ सम्मको अध्ययन पूरा गरेका छन् । गायत्रा र गंगा सागर २०६० जेठ ७ गते जन्मिएका हुन् । २ मिनेटले गायत्रा दिदी हुन् । तर, अध्ययनमा भाइभन्दा दुई कक्षा माथि छिन् । गायत्रा शिशु कक्षा नपढी कक्षा १ मा भर्ना भएकी थिइन् । मैले शिशु कक्षादेखि नै पढेँ । एक पटक फेल पनि भएँ, त्यसैले मभन्दा दिदी २ कक्षाले माथि हुनुभयो, गंगा सागरले भने । दिदीभाइका रुचि फरक छन् । उनीहरूलाई फरक रंगको लुगा मन पर्छ । अन्य केही स्वभाव भने एकै खालका छन् । प्रेमप्रसाद र प्रेमलाल २०६० मंसिर १३ गते जन्मिएका हुन् । प्रेमप्रसाद १ मिनेटले भाइ हुन् । तर, दाजु प्रेमलालभन्दा प्रेमप्रसाद एक कक्षा माथि छन् । देख्दा उस्तै देखिने दाजुभाइबीच अरू धेरै कुरामा समानता छ । जुम्ल्याहा भए पनि, केही जोडीको स्तर फरक छ । पढाइमा कुनै जोडीको जेठो तगडा त कुनैको कान्छो । कक्षा ३ मा पढ्ने गौरव र गगनमध्ये गौरव अलि चनाखो छन् । उनले कक्षाकोठामा शिक्षकलाई विभिन्न जिज्ञासा राखिराख्छन् । गगन भने प्राय: शान्त बस्ने शिक्षक जीवन भट्टराईले बताए । शिक्षिका पिङ्गला कार्कीले गंगाजमुना गणेशलाई एक वर्ष पढाइन् । तर, अहिलेसम्म उनले को दिदी र को बहिनी भन्ने छुट्टयाउन सकेकी छैनन् । दुवै दिदीबहिनी उस्तै लाग्छ । एक वर्षसम्म दैनिक पढाएँ तर अझैसम्म छुट्टयाउन सक्दिनँ, उनले भनिन् । गंगाजमुना मुर्मु दिदीबहिदीमध्ये प्राय: एक जना मात्र स्कुल आउँछन् । दिदी स्कुल आइन् भने बहिनी घरमै काम गरेर बस्नुपर्छ । बहिनी आइन् भने दिदीले घरको काम गर्नुपर्छ । विपन्न परिवारका उनीहरूका आमा छैनन् । घरको कामसमेत आफंैले गर्नुपर्दा मुर्मु दिदीबहिनी पालैपालो स्कुल आउँछन् । त्यस्तो बेला शिक्षकहरूले पनि को स्कुल आइन् को आइनन् भन्ने पत्तै पाउँदैनन् । गंगाजमुना गौतम दिदीबहिनीले पनि केही काम आलोपालो गर्छन् । एक पटक स्कुलको अतिरिक्त क्रियाकलापअन्तर्गत दौड प्रतियोगितामा जमुना दोस्रो भएकी थिइन् । तर, पुरस्कार थाप्न भने दिदी गंगा गइन् । दौड जितेकोमा जमुना खुसी, पुरस्कार थाप्न पाएकोमा गंगा पनि खुसी । तर, एउटाको पुरस्कार अर्कैले थापेको कुरा शिक्षक विद्यार्थी कसैलाई पनि थाहै भएन । शिक्षकहरूले जुम्ल्याहा विद्यार्थीलाई चिन्न रोल नम्बरको सहारा लिन्छन् । जति गरे पनि झुक्किहालिन्छ । त्यसैले उनीहरूलाई नामले होइन, रोल नम्बरका आधारमा बोलाइन्छ, शिक्षक मेघनाथ दाहालले भने । शिक्षक, साथीसंगी, छिमेकी र आफन्त झुक्किए पनि जुम्ल्याहा सन्तानकी आमालाई भने त्यस्तो समस्या हँुदैन । ३ वर्षीया गंगाजमुनाकी आमा कल्पना राजवंशी छोरीहरूलाई सहजै चिन्छन् । आजसम्म झुक्किएको छैन, उनले भनिन्, दिदीबहिनीको बोली नै फरक छ । रुयो भने फरक सुनिन्छ । तर, जुम्ल्याहा दिदीबहिनीको स्वभाव एउटै छ । खानाबाहेक उनीहरूलाई सबै कुरा एकै खालको चाहिने आमा कल्पनाले बताइन् । २०५७ आश्विन २५ गते ५ मिनेटको अन्तरमा जन्मिएका गंगाजमुना श्रेष्ठ दिदीबहिनीको स्वभाव र रुचि मात्र होइन, स्वास्थ्य पनि मिल्दोजुल्दो छ । मलाई रुघामर्की लाग्यो भने बहिनीलाई पनि लागिहाल्छ, गंगाले भनिन्, कहिले उनी बिरामी भइन् भने मलाई पनि बिराम लागिहाल्छ । जुम्ल्याहा भएर जन्मिएकोमा आफूहरूलाई कुनै समस्या नभएको गंगाले बताइन् ।"
फूल,"म फूल हुँ । सृष्टिकै सबैभन्दा सुन्दर फूल । सधैं सम्यक रहिरहने र सबैभन्दा पृथक् फूल । आफ्नो मह र सुगन्धले सबैलाई मन्त्रमुग्ध पार्ने फूल । आफ्नो सुन्दरताले सबैभन्दा बेग्लै दर्जामा छुट्टयाइएर राखिने फूल ।बिहान सबेरै उठ्छु । सूर्यको पहिलो किरणसँगै अनि ऐना अगाडि बसेर सूर्यमुखी मुस्कुराउँछु । अनि छर्दछु किरण कर्तव्य र अधिकारका दिनचर्यामा । बिहान ममा एउटा चमक लुकेको हुन्छ तर बिस्तारै सूर्यको निदाउने क्रमसँगै मेरो शरीरले साथ नदिने भएको कारणले साँझपख मुर्झाउँछु । सूर्यमुखीजस्तै मेरो सूर्य अर्थात् मेरो भाग्यले जताजता डोर्याउँछ त्यतैत्यतै जान्छु र अन्तमा ओइलिएर मुर्झाउँछु ।त्यति मात्र नभएर गुलाफजस्तै चुनौतीपूर्ण छ मेरो जीवन । काँडैकाँडाको बीचमा नराम्रो वचन सहेर बस्नुपरेको छ । त्यस्तो अथाह दु:ख, कष्ट सहेर जिउँछु र अन्तत: दुई मानिसबीचमा प्रेमको सुगन्ध छाडेर भाग्छु । चुनौतीपूर्ण जीवन र केही काँडाका कारणले कहिलेकाहीँ अपहेलित महसुस गरे तापनि म प्रेमको प्रतीक बनेर कहलिन्छु ।मभित्र लुकेको ससाना कुराले नै मलाई सयपत्रीजस्तो बनाएको छ । मभित्र भएको सानो गुणले नै मलाई एक असल र सफलको रूपमा उभ्याइएको छ । म प्रतीक हुँ ज्ञान र विद्याको । मभित्र दबिएको अलगअलग रङले अरू मान्छेमा बेग्लै प्रभाव परेको हुन्छ । म मानिसमा आपसी प्रेम र सद्भाव बढाउने काम गर्दछु ।मलाई सबैले शुभ र पवित्र ठान्दछन् । म या फूलले गर्दा मनोकामना पूरा हुने कुरा पनि गर्दछन् । म जहाँ पाइने गर्छु, त्यस गाउँठाउँमा वा त्यहाँको पृष्ठभूमिमा नकारात्मक ऊर्जा फैलिन सक्दैन । मैले हरेकको जीवनमा उनीहरूलाई प्रेरित गरेर सकारात्मक ऊर्जा ल्याउने काम गर्छु । त्यसैले त सबैले मलाई आँगनमा रोप्न खोज्छन् । मलाई राखेर आफ्नो घर र वातावरण सजाउने प्रयास गर्छन् । मेरो मनको गुराँस जब फक्रन्छ र मेरो फरासिलो गालामा लाली चढ्न थाल्छ तब सबैले भन्छन् मलाई लालीगुँरास । मलाई केवल आममानिसले मात्र नभएर सिंगो राष्ट्रले नै अंगालेको छ । राष्ट्रिय फूलको रूपमा । युवायुवती र जवानहरू भएको कारणले पनि मलाई जवानीको प्रतीक भनिएको होला ।म वरिपरिको विभिन्न स्वरूप र रङमा पाइने गर्छु । मेरो महत्त्व बुझ्नेले माया गर्छन् र जथाभावी चुँडालेर फाल्दैनन् तर मेरो महत्त्व नबुझ्ने मानवताहीन व्यक्तिहरूले छताछुल्ल च्यातेर फालिदिन्छन् र कुल्चिएर हिँड्छन् । प्रेम, माया, दया, मित्रता, सबैको प्रतीक कहलिएकी म साँच्चै नै अनौठो प्रकारको फूल हुँ । प्रसिद्धिका लम्साल, कक्षा९नवोदय शिशु सदन, हेटौंडा"
प्रिन्स एन्ड प्रिन्सेस पोखरा,"दोस्रो संस्करणको लिटिल प्रिन्स एन्ड प्रिन्सेसअन्तर्गत लिटिल प्रिन्सेसको उपाधि पोखरा महानगरपालिका गगनगौडाकी १२ वर्षीया जेनिसा पुनले जितेकी छन् । ज्ञानज्योति स्कुलमा कक्षा ६ मा अध्ययनरत उनको लक्ष्य सफल मोडल र डान्सर बन्ने छ । साथी निक्कीले प्रतियोगिता हँुदै छ जाउँ भनेपछि उनी भाग लिन तयार भएकी थिइन् । उनलाई अगाडि बढ्न ममी तथा ठूलोममीको साथ महत्त्वपूर्ण रह्यो । यसअघि विभिन्न डान्सिङ प्रतियोगितामा भाग लिएर उनी विजेतासमेत भइसकेकी थिइन् । अडिसनमार्फत छानिएपछि उनले एक महिनाभन्दा बढी तालिम लिइन् । गगनगौडाबाट नियमित पोखरा आउन उनलाई खासै सहज थिएन । तर उनको आत्मविश्वास प्रथम हुन सक्छु भन्ने नै थियो । आत्मविश्वासले यसलाई सहज बनायो । स्कुलबाट साढे ३ बजे छुट्टी हुनासाथ ड्रेससमेत स्कुलमै फेरेर उनी तालिमका लागि पोखरातर्फ लाग्थिन् । साढे ४ बजेदेखि साढे ६ बजेसम्म तालिममा सहभागी भएर घर फर्किन्थिन् । घर पुग्दा बेलुका ८ बज्थ्यो । यसरी गरेको मिहिनेतकै कारण अन्तत: उनले उपाधि हात पार्न सफल भइन् । प्रतियोगितामा भाग लिनुअघिको तुलनामा अहिले आफू थप निखारिएको उनको अनुभव छ । कन्फिडेन्ट, समूहका अगाडि बोल्ने, र्याम्प वाक, व्यक्तित्व विकास लगायतबारे जान्ने मौका पाएँ, उनले भनिन् । पढाइसँगै अतिरक्ति क्रियाकलापमा समेत निरन्तर अगाडि बढ्दै सफल हुने उनको सपना छ । फाइनलमा पुगेका ३२ नानीमध्ये उनी उत्कृष्ट बनेकी हुन् । प्रतियोगितामा फस्ट रनरअप कक्षा ९ मा अध्ययनरत १५ वर्षीया प्रिया थापा बनिन् । सेकेन्ड रनरअप कक्षा १ मा अध्ययनरत ७ वर्षीया कृष्टिना नेपाली र थर्ड रनरअप कक्षा ६ मा अध्ययनरत १३ वर्षीया दीक्षिका केसी भइन् । रुल नेपाल स्टुडियोले आयोजना गरेको यस प्रतियोगिताको लिटिल प्रिन्स पोखरातर्फको उपाधि वरदान गुरुङले जिते । उनले फाइनलमा पुगेका २० जनामध्ये उत्कृष्ट हँुदै उपाधि हात पारेका हुन् । १५ वर्षका उनी पोखराको थ्री एन्जल्स इन्टरनेसनल मिसन स्कुलमा कक्षा ९ मा अध्ययनरत छन् । प्रिन्सेसतर्फ फस्ट रनरअप कक्षा ८ मा अध्ययनरत १४ वर्षीय मनोज शाही ठकुरी बन्न सफल भए । सेकेन्ड रनरअप कक्षा ६ मा अध्ययनरत १२ वर्षीय कृष लामा बने । थर्ड रनरअप कक्षा २ मा अध्ययनरत ७ वर्षीय एरिक अधिकारी घोषित भए । अडिसनमा सहभागी १०४ जना मध्येबाट २० जना प्रिन्स र ३२ जना प्रिन्सेसका लागि छानिएका थिए । डेढ महिनाको तालिमपछि उनीहरूलाई पोखरा सभागृहमा आयोजित अन्तिम प्रतिस्पर्धामा उतारिएको आयोजक संस्थाका अध्यक्ष सलोमन रोकाले बताए । प्रतियोगितामा ७ वर्षदेखि १५ वर्षसम्मका बाबुनानीले भाग लिएका थिए ।"
तीन रोबोटे,"रीतिक शाह, लक्की शाह र उत्सवराज कँडेल प्रहरी स्कुल, साँगामा कक्षा ९ मा पढ्छन् । स्कुलकै होस्टलमा बस्ने यी विद्यार्थी फुर्सदका बेला कोर्स बाहिरका किताब पढ्छन् । विज्ञान र प्रविधिसम्बन्धी नयाँ तथ्य फेला पर्यो भने झनै ध्यान दिन्छन् । जिज्ञासु र मिहिनेती भएकैले उनीहरूले हालसालै एउटा उपलब्धि हात पारेका छन् । रोबोटिक्स एसोसियसन नेपाल (र्यान) र स्टिम फाउन्डेसनले आयोजना गरेको राष्ट्रव्यापी रोबोट ओलम्पियाडमा जुनियरतर्फ पहिलो भएर यो टोली नेपालको प्रतिनिधित्व गर्दै थाइल्यान्डमा हुने अन्तर्राष्ट्रिय प्रतियोगितामा सहभागी हुन जाँदै छ । आउँदो नोभेम्बरको १६ देखि १८ तारिखसम्म हुने उक्त प्रतियोगितामा पुग्न नेपालका विभिन्न विद्यालयका १९ टोलीलाई उनीहरूले पछि पारेका हुन् । प्रतियोगिताको सिनियरतर्फको उपाधि भने युनिग्लोब कलेजले जितेको छ । जलेश्वरमा जन्मेका लक्की शाह र जनकपुरमा जन्मेका रीतिक शाह मेकानिकल इन्जिनियर बन्न चाहन्छन् भने वीरगन्जमा जन्मेका उत्सवराज कँडेल सफ्टवेयर इन्जिनियर । थाइल्यान्डमा हुने अन्तर्राष्ट्रिय प्रतियोगितामा ६० मुलुकका विद्यार्थीबीच उनीहरूको प्रतिस्पर्धा हुनेछ । विद्यालयका माध्यमिक तह संयोजक तथा विज्ञान शिक्षक सजीव मानन्धरका अनुसार यी तिनै विद्यार्थी प्रतिभाशाली त छन् नै, उनीहरूले प्रश्न गर्ने तरिका र कक्षामा देखाउने सहभागिता अरूको भन्दा बेग्लै छ । अहिले हामी दोस्रो त्रैमासिक परीक्षा दिँदै छौं । परीक्षा सकिनेबित्तिकै फयुचर ल्याबमा तयारी गर्नेछौं, उत्सव भन्छन्, हामीलाई आईटी सुपर भाइजर जितेन्द्र थापा मगरले मेन्टरिङ गर्दै हुनुहुन्छ । राम्रो तयारी गरेर जाने हाम्रो योजना छ । दसैंतिहारको बिदाले गर्दा आफूहरूले राम्रो तयारी गर्ने मौका पाएको लक्कीले बताए । लक्की, रीतिक र उत्सवलाई जितेन्द्रले केही आइडिया दिएपछि उनीहरू आफैंले एग्रो बट नामक रोबोट बनाएका थिए । यो रोबोटले कृषि उत्पादनलाई ओसार्ने र भण्डारण गर्ने काम गर्छ । रिमोट कन्ट्रोलबाट चल्ने यो रोबोट प्रारम्भिक चरणमा छनोट भएपछि स्टिम फाउन्डेसनका तर्फबाट तीनदिने कार्यशाला आयोजना गरी निर्माणबारे विभिन्न जानकारी मूलक सत्र चलाइएको थियो ।रोबोट ओलम्यिाडमा उत्कृष्ट भएपछि अहिले यी तीनै साथीको सान बढेको छ । परिवार, आफन्त, शिक्षक सबैले स्याबासी दिएका छन् । साथीले उनीहरूलाई रोबोटेहरू भन्न थालेका छन् । यसरी बोलाएको सुन्दा उनीहरू झनै रमाइलो मान्छन् ।"
दसैं आयो,"आमाबाको हात समाई मामाघर जाउँला दसैं आयो दसैं आयो आहा १ कति रमाउँला । एन्जेल राई, कक्षा३रोजमेरी चाइल्ड केयर बोर्डिङ स्कुल, धादिङ"
हाम्रो संस्कृति,"यदि यो देशमा कुनै समस्या आइपरे, शुम्भनिशुम्भरूपी मानवहरू यो देशमा रहे । अन्याय बढ्छ अत्याचारले जरो गाड्दै गए, जुट्नुपर्छ दुर्गाजस्तै हटाएर मनको भय ।अनुजय भट्टराई, कक्षा९काञ्जीरोवा नेसनल मावि, काठमाडौं"
जरुरी छैन,"जरुरी छैन प्रशंसा पाउनलाईकेवल राम्रो काम गरजरुरी छैन सम्मान पाउनलाईकेवल कर्ममा निरन्तर लागजरुरी छैन सधैं सफल हुनकेवल सक्दो प्रयास गरजरुरी छैन उपाधि पाउनलाईकेवल आफ्नो काममा भरोसा गरजरुरी छैन धैरै धनपैसा कमाउनकेवल अरूलाई ठग्ने काम नगरजरुरी छैन सबै चिजहरू हुनजे छ त्यसैमा सन्तुष्ट रहन सिकप्रशान्त पन्थी, कक्षा७सगरमाथा एजुकेसनल एकेडेमी, काठमाडौं"
अमेरिकामा इन्द्रजात्रा,"अमेरिकाको टेक्ससस्थित युलेसमा एक साताअघि सांस्कृतिक पहिरनमा ठाँटिएका साथीहरू देवीदेवताको भेषभूषामा देखिए । उनीहरू सांस्कृतिक उत्सव र इन्द्रजात्रा मनाउन भेला भएका थिए । बाबुनानीहरू कुमारी गणेश, भैरवलगायत विभिन्न देवीदेवताका रूपमा सजिएर झाँकी र बाजागाजामा रमाउँदै र्यालीमा सहभागी भए । उनीहरूलाई संस्कृति र चाडपर्व भुल्न नदिन युनाइटेड नेवा: यूएसएले यस्तो कार्यक्रमा सहभागी गराएको थियो । परम्परागत पहिरनमा सजिएका बाबुनानीसँग तस्बिर खिचाउनेको पनि उत्तिकै भीड थियो । बालबालिका विभिन्न लोपोन्मुख बाजा बजाउन पनि कस्सिएका थिए । करिब एक महिनाअघिदेखि नै अभिभावकले उनीहरूलाई जात्राबारे जानकारी दिनुका साथै नृत्य गर्न र बाजागाजा बजाउन सिकाएका थिए । सांस्कृतिक उत्सव हेर्न पुगेका आयुष सुवेदीले अमेरिका आएपछि इन्द्रजात्राबारे झन् जान्न पाएको बताए । यहाँकै विद्यालयमा कक्षा ६ मा अध्ययनरत उनले विदेशमा भए पनि आफ्नै मुलुकमा जस्तै जात्राको रामाइलो लिन पाएकोमा खुसी व्यक्त गरे । आयोजकले सबै तयारी काठमाडांैको वसन्तपुरकै इन्द्रजात्राको झल्को दिनेगरी गरेका थिए । बालबालिका झाँकी, बाजा र परम्परागत पहिरनमा देवीदेवताका रूपमा प्रस्तुत भएका थिए । लाखे नाचले अधिकांश साना बाबुनानीको ध्यान खिचेको थियो । उनीहरू भैरवको रुपमा सजिएका लाखेको पिछा गर्दै रमाए । साना बालबालिकको रुचिलाई ध्यान दिई विभिन्न रमाइला खेल पनि समावेश गरिएका थिए । बाँसको लिंगो बनाई ध्वजा ठटाएर नाचगान गरिएको थियो । टेक्ससको युलेसमा यस्तो कार्यक्रम गरिएको चौथो पटक हो । यस्तै कार्यक्रम अमेरिकाका अन्य राज्यमा पनि आयोजना हुँदै आएका छन् । यस्ता कार्यक्रमले विदेशमै भए पनि हामीलाई आफ्नो संस्कृति संरक्षणको दायित्व निर्वाह गर्न प्रेरित गरिरहेका छन्, धिमे बाजाका ज्ञाता युसुफमान श्रेष्ठले भने, जहाँ रहे पनि आफ्ना चाडबाड र संस्कृति त संरक्षण गर्नै पर्छ ।"
सिर्जनाको फूलबारी,"भर्खरै घण्टी बज्यो । दीपक परीक्षा हलबाट बाहिर निस्किए । बाहिर चउरमा सिर्जना उसैलाई कुरेर बसिरहेकी थिइन् । ती दुवैको आज परीक्षाको अन्तिम दिन थियो । परीक्षा सकिएकोमा दुवै दिदीभाइ असाध्यै खुसी थिए । तिनीहरू दुवै जनाको मन गह्रौं भारी बोकेर उकालो चढिसकेपछि चौतारीमा भारी बिसाउँदा जुन प्रकारको हलुंगो भएको महसुस हुन्छ, त्यस्तै भइरहेको थियो । म त अब आमालाई भनेर भोलि मामाघर जान्छु, बुझयौ दीपक, सिर्जनाले भनिन् । म त जान्नँ बुझयौ । बरु यहीँ बसेर काम गर्छु, दीपकले भने । त्यै त होला नि तिम्रो काम भनेको, त्यै चित्र कोर्ने, सिर्जनाले अनुहारमा अलिकति उज्यालो छरेर भनिन् । बरू मैले भनेको मान्छौ भने तिमी पनि एउटा काम गरेर बस न, दीपकका कुरा सुनेपछि सिर्जनाका मनमा कुरा खेले । के काम गर्ने भनेको ? ल भन त, सिर्जनाले सोधिन् । तिम्रो नाम र कामसित मिल्ने काम, दीपकले रहस्यको पोको खोल्न थालेझैँ भने । के गर्ने भनेको ? भनन खुरुक्क, सिर्जनाले दीपकलाई छिटो भन्न कर लगाइन् ।म चित्र लेख्छु । तिमी मेरो चित्र हेरेर त्यही चित्रले भन्न खोजेको कथा लेख, दीपकको कुराले सिर्जनाको मनमा थरीथरीका भावना पलाए । भोलिपल्ट बिहान सिर्जना सबेरै उठिन् र आमालाई घरको काममा सघाउन थालिन् । तर दीपक भने झलमल्ल घाम लागिन्जेलसम्म पनि उठेनन् । सिर्जना बिस्तारै दीपकको कोठामा पसिन् । दीपक मस्त निदाइरहेका थिए । दीपकको टेबुलमा थरीथरीका रंगीन पेन्सिलहरू यताउता छरिएका थिए र टेबुलको बीचमा एउटा कार्डबोर्ड बेरेर राखिएको थियो । सिर्जनाले त्यो फुकाएर हेरिन् । त्यो देखेर उनको मन खुबै रमायो । दीपकले एउटा असाध्यै राम्रो चित्र बनाएका थिए त्यहाँ । सिर्जनाका मनमा भावनाका अनेक तरंग उर्लिएर आए । उनी त्यो चित्र लिएर बाहिर निस्किइन् र आफ्नो कोठामा पसिन् । त्यसपछि त्यो चित्रबारे अनेक कल्पना गर्न थालिन् । कल्पनाको सागरमा पौडी खेल्दै सिर्जना निकै भावुक भइन् र त्यसैमा डुबिन् । उनका मनमा अनेक तरहका कथा नाच्न थाले । त्यसपछि उनले कापी, कलम लिएर लेख्न थालिन् । सबभन्दा पहिले कागजको पानाको सिरानमा उनले लेखिन् सिर्जनाको फूलबारी । सिर्जनाले चित्र हेरिन् । झलक्क एउटा कविता सम्झिइन् । हिमाल, पहाड तराई, कोही छैन पराई । तर यो त कसैको कविताको अंंशजस्तो लाग्यो उनलाई । त्यसपछि उनले दीपकको चित्रमा घोरिएर हेर्न थालिन् । एक छिनपछि सिर्जनाले यसरी लेखिन् : मेरो देशको उत्तरमा चाँदीजस्तो हिमाल छ । तर अहिले गृष्म ऋतुमा हिउँ धेरै पग्लन थालेको छ । हिमालको काखैमा चौँरी र भेँडाका ठुल्ठूला चरन र खर्कहरू छन् । त्यसको अलिकति तलतिर कोणधारी जंगल छ । वनका किनारतिर र छेउछाउमा घाँसेमैदान छन् । गाई, गोरु, भेँडाबाख्रा, घोडा र सबै जनावरको मुख्य खान्की नै घाँस हो । तर आजकल धेरै घाँस पाउन पनि मुस्किल पर्न थालेको छ । रूख बिरुवा मासिँदै गएका छन्, पानी कम पर्न थालेको छ । मेरो स्कुलको पश्चिमतिर मेरो गाउँ छ र पूर्वतिर जंगल । तर त्यसको नाम मात्र जंगल हो । मानिसले काठदाउराका लागि लुकीचोरी रूख काटेर जंगल विनाश पारिसके । त्यसरी रूख काट्ने काम राम्रो होइन । रूखबिरुवा भएन भने त हामी सास फेर्न नपाएर मर्छौं । हामीले सास फेर्दा लिने अक्सिजन यिनै रूखबिरुवाबाट पाउँछौँ । रूखबिरुवा भएन भने बाढीपहिरो जान्छ र हाम्रो घरखेत बगाउँछ । यति लेखेर सिर्जना टक्क रोकिइन् । उनका कानमा कतै रूख काटेको ठयाङठयाङ आवाज पर्न पुग्यो । त्यो जुरुक्क उठेर त्यतै दगुरिन् । स्कुल पर्तिरको रानीवनमा मान्छेहरू रूख काट्दै रहेछन् । उनी दौडँदै त्यहाँ पुगिन् र तिनीहरूलाई त्यसो नगर्न भनिन् । तर तिनीहरू कसैले पनि सिर्जनाका कुरा सुनेनन् । त्यसपछि उनी फरक्कै फर्किइन् र दौडेर गाउँपालिका प्रमुखका घर पुगिन् । सबै कुराको बेलिबिस्तार लगाइन् । गाउँपालिका प्रमुखले भोलिपल्ट गाउँलेहरूलाई समितिको कार्यालयमा बोलाएर प्रकृति र वातावरणको महत्त्वबारे सम्झाउन थाले । उनका कुरा सुनिसकेपछि धेरैको मनमा आफ्नो कामप्रति पश्चात्तापको भावना जागेर आयो । त्यसपछि तिनीहरूले वृक्षरोपणको कार्यक्रम तयार गरे । रूख कटान भएको खाली ठाउँमा बिरुवा रोप्नका लागि तिनीहरूले वन विभागसित बिरुवा माग गरे । चाँडै नै त्यो काम बन्यो र एक दिन सबै मिलेर त्यो खुरिखन्न चउरमा वृक्षरोपण गरेर त्यसलाई हराभरा बनाए । सिर्जना फेरि टक्क अडिइन् । आज म दीपक नउठ्दै यो कथा उनको कोठामा छोडेर आउँछु, सिर्जनाले मनमनै सोचिन् । त्यसपछि सिर्जना जुरुक्क उठिन् र दीपकको कोठातिर लागिन् । दीपक अबेला उठे । हातमुख धोइवरी भात खाइसकेपछि दीपकलाई राति आफूले अबेलासम्म मिहिनेत गरेर बनाएको चित्र एकपटक फेरि हेर्न मन लाग्यो । उनले टेबुलको आर्ट पेपर खोले । त्योसँगै सिर्जनाले लेखेको कथा पनि बेरेर राखिएको थियो । दीपकले त्यो खोलेर पढे । उनको हर्षको सीमा रहेन । खुसीले कराउँदै दीपक बाहिर निस्किए र कराए सिर्जना ?"

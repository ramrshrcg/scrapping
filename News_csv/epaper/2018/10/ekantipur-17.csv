शीर्षक,विवरण
रातभरि जाग्छ सनैया,"खोटाङका चानक पोखरेल खाडीमा परिवारको साथ नभए पनि साथीभाइका कारण दसैंको रौनक हुने बताउँछन् । गाउँका साथीभाइ सबै यहीं भेटिन्छन्, उनले भने, हामीलाई त यसमै रमाउने बानी परिसक्यो । पछिल्लो समय कतारमा रहेका नेपालीको सामूहिकता बढेको पोखराका हंसराज ढकाल क्षत्री बताउँछन् । राजनीतिक, धार्मिक, जातीय, क्षेत्रीय रूपमा गोलबद्ध हुँदा यस्ता पर्वमा पनि एकता कसिलो भएको छ, उनी भन्छन्, इदमा हिन्दु रम्ने वातावरण बन्यो । दसंैमा मुस्लिम साथीभाइ रम्न आउने भए । कतारमा रहेका नेपालीबीच धार्मिक सहिष्णुता रहेको उनी बताउँछन् । एउटा कोठामा चार देशका चारथरी साथीभाइ हुन्छन्, सबैले एक(अर्काको आस्था र संस्कारलाई सम्मान गरेको देख्दा आनन्दानुभूति हुन्छ, क्षत्री बताउँछन् ।"
बेचबिखनविरुद्ध चेतना जगाउन अन्नपूर्ण आधार शिविरमा,वाइपिओ कलकत्ताले यही ७ देखि १३ अक्टोबरसम्म अन्नपूर्ण आधार शिविर पुगेर कोषका लागि सहयोग उठाएका थिए । संकलित रकमबाट ३० युवतीको उद्धारमा सहयोग पुग्ने र ५ हजार जनता सूचना सम्प्रेषण र परामर्शबाट लाभान्वित हुने जनाइएको छ । माइती नेपालले वाईपीओ कलकत्ता च्याप्टरका सदस्यहरूको सम्मानमा आयोजना गरेको समारोहलाई सम्बोधन गर्दै संस्थाका कार्यवाहक अध्यक्ष विश्व खड्काले यो कार्यबाट लैंगिक समानता भएको समाज सिर्जना गर्नमा उल्लेखनीय योगदान पुग्ने र बालिकाहरू बेचबिखनको सिकार बन्नु नपर्ने बताए । वाईपीओ कलकत्ता च्याप्टरका सदस्यहरूले कोषका लागि रकम मात्र संकलन गरेको नभई मानव बेचबिखनको चपेटामा परेर विस्थापित भई कठोर जीवनयापन गर्न विवश भएकाको न्याय र पुन:स्थापनाको विषयमा जनचेतना फैलाएको बताए ।
"दुर्गमको दसैं: यता टाल्यो, उता भ्वाङ","चाडबाडमा घर फर्किन पनि कर्णालीवासीलाई निकै सास्ती छ । सुर्खेत नेपालगन्जमा हप्तौं कुर्दा पनि पहुँच नहुनेले हवाई टिकट पाउन कठिन छ । भाडा पनि त्यस्तै चर्को । घर फर्किन मात्रै एक लाख खर्च हुन्छ, कालीकोटमा शिक्षकको जागिर गर्ने डोल्पाकी कल्पना सेजुवाल बुढाले भनिन्, खर्चिलो भएकाले घर नगएरै यतै बसियो ।"
९ वर्षमा दोब्बर बाघ,साथै १२ अक्टोबरमा मन्त्री बस्नेतसँग युके ट्रस्ट फर नेचर कन्जरभेसन इन नेपालका अध्यक्ष एवं बेलायती सेनाका पूर्वप्रधान सेनापति अतिरथी सर जोन च्यापलले राजदूतावासमा शिष्टाचार भेट गरी नेपालको राष्ट्रिय प्रकृति संरक्षण कोष र संयुक्त अधिराज्यको राष्ट्रिय प्रकृति संरक्षण कोषबीच साझेदारी र सहयोग अभिवृद्धि गर्ने सम्बन्धमा छलफल गरेको दूतावासले जनाएको छ । सोही दिन मन्त्री बस्नेतले लन्डनस्थित चिडियाखाना (जेडएसएल जु) को समेत अवलोकन भ्रमण गरे ।
आयोग बिदामा खुला रहने,सर्वसाधारणको मानव अधिकार संरक्षणलाई ध्यानमा राखी बिदाका दिनमा उजुरी शाखा खुला राख्ने व्यवस्था मिलाएको आयोगले जनाएको छ । उक्त अवधिमा आयोगले मानव अधिकार उल्लंघन र ज्यादतीका उजुरी लिने तथा आवश्यकताअनुसार गम्भीर प्रकृतिको घटनामा आकस्मिक अनुगमनसमेत गर्ने विज्ञप्तिमा उल्लेख छ ।
कर्णालीमा २ बेपत्ता,बर्दिया (कास) कर्णाली नदीमा डुंगा पल्टिँदा दुई जना बेपत्ता भएका छन् । डुंगामा पाँच जना सवार थिए । तीन जनालाई स्थानीयको सहयोगमा प्रहरीले उद्धार गरेको बर्दिया प्रहरी प्रमुख एसपी सुरेन्द्र मैनालीले बताए । सोमबार बेलुकी ६ बजे डुंगा पल्टिँदा कैलाली जोशीपुरका पुरुषोत्तम चौधरी र समिर बडेला बेपत्ता भएका हुन् । उक्त घटना चिसापानी पुलनजिक रहेको पितमारीमा भएको हो । वनभोज खान गएका उनीहरू सवार काठको सानो डुंगा पल्टिएको थियो । बेपत्ताको खोजी भइरहेको प्रहरीले जनाए ।
दुर्घटनामा २ को मृत्यु,त्यसैगरी सिद्धिचरण लोकमार्गअन्तर्गत घुर्मी कटारी खण्डको कटारी नगरपालिका ८ मा स१ह १७२७ नम्बरको अटोटेम्पो दुर्घटना हुँदा मोहत्तरीको बर्दिवास नगरपालिका ८ का ३५ वर्षीय नकुल लुगेलीमगरको घटनास्थलमै मृत्यु भएको छ । बेतनीबाट कटारी बजार आउँदै गरेको टेम्पो अनियन्त्रित भई सडकबाट २ सय मिटर तल खसेको थियो । दुर्घटनामा टेम्पो चालक धनकर्ण राई घाइते भएका छन् । उनको कटारी अस्पतालमा उपचार भइरहेको छ ।
मुलुकको बेहाल टुलुटुल हेर्न सकिनँ : नेपाल,"रौतहट (कास) नेकपाका वरिष्ठ नेता माधवकुमार नेपालले प्रधानमन्त्री केपी ओली र पार्टी अध्यक्ष पुष्पकमल दाहाललाई आफूलाई भेटेर मुलुकको बेहाल अवस्था आफूले टुलुटुलु हेरेर बस्न नसक्ने धारणा राखेको बताएका छन् । मंगलबार चन्द्रनिगाहपुरमा आयोजित शुभकामना आदानप्रदान कार्यक्रममा नेपालले संसद्मा आफूले पार्टी र सरकारको विरोध गरेको नभई जनताको भावना बोलेको बताए । संसद्मा मैले बोलेको कुरामा केहीले विरोध गरेका रहेछन्, उनले भने, संसद् भनेको प्रतिपक्षको मात्रै होइन जनताको भावना राख्ने थलो पनि हो । उनले आफ्नो उद्देश्य सरकारको मनोबल गिराउने नभई मद्धत गर्ने रहेको उल्लेख गर्दै प्रजातन्त्रको नाममा अराजकता बढेकाले कसैले कसैलाइ नटेरेको अनुभव सुनाए । उनले प्रधानमन्त्री ओलीलाइ बलियो डण्डा हातमा लिएर अगाडि बढ्न सुझाव दिए ।"
जुवाको खालबाट पक्राउ,बर्दिया (कास) जुवा खेल्दै गरेको अवस्थामा बढैयाताल गाउँपालिका २ का वडा सदस्य भूपालसिंह लामालाई प्रहरीले सोमबार पक्राउ गरेको छ । इलाका प्रहरी मैनापोखरका प्रहरी निरीक्षक लक्ष्मण वलीका अनुसार जुवातास खेलाइरहेको आशंकामा प्रेमबहादुर बस्नेतको घरमा खानतलासी गर्दा खालबाटै वडा सदस्यलाई नियन्त्रणमा लिएको हो ।
आफैं कर्मचारी राख्ने प्रदेश २ को तयारी,"प्रदेश कानुनमन्त्री यादवले सार्वजनिक प्रशासन र सेवाप्रवाह सहज बनाउन कर्मचारी भर्ना आवश्यक भइसकेको बताए । जनअपेक्षा ठूलो छ, अर्कोतिर भएको विकास बजेट पनि थन्किएको छ, उनले भने, प्रदेश संघ सरकारको शाखा होइन । आफैंमा सरकार हो । आफ्नो नीति तथा कार्यक्रम कार्यान्वयनका लागि प्रदेश सरकार आफैं अग्रसर हुन्छ । उनले विकासका कामलाई असारसम्म नपुर्याउने गरी लक्ष्य लिएर काम गर्नुपर्ने योजना रहेकाले पनि तत्कालै कर्मचारीको आवश्यकता रहेको बताए ।"
राष्ट्रिय गौरवका विमानस्थल निर्माण सुस्त,"त्यस्तै पोखरा विमानस्थलको निर्माण २०१७ जुलाई ११ बाट सुरु भएको प्राधिकरणले जनाएको छ । यो बनाउने काम पनि चिनियाँ कम्पनीले नै पाएको छ । प्राधिकरण र चाइना सीएएमसी इन्जिनियरिङ कम्पनी लिमिटेडसँग २०१४ मे २२ मा विमानस्थल निर्माण सम्झौता भएको थियो । आउने १० जुलाई २०२१ मा पोखरा विमानस्थल बनाइसक्ने आयोजनाको लक्ष्य छ । ढिलै भए पनि लुम्बिनी र पोखरामा काम अघि बढे पनि निजगढमा भने अझै विविध प्रश्न उठेकामा पूर्वप्रधानमन्त्री नेपाललाई चित्त बुझेको छैन । अब थप अध्ययन र अनुसन्धान यसबारे गर्नु आवश्यक छैन, गत साता प्राधिकरणलाई निर्देशन दिँदै नेपालले भनेका थिए, अब जे जति अध्ययन अनुसन्धान भएका छन्, त्यसैका आधारमा काम अघि बढाउनुस् ।"
नेकपामा तल्लो तहको एकता दसैंलगत्तै,"नेकपाले हाल प्रदेशका इञ्चार्ज, सहइञ्चार्ज, अध्यक्ष र सचिव तोकेको छ । यद्यपि यो निर्णयमाथि पनि वरिष्ठ नेता माधवकुमार नेपालको असहमति कायमै छ । नेपालको असहमति भए पनि प्रदेशका पदाधिकारीहरूले काम थालिसकेका छन् । उनीहरूले अहिले सहमति कायम हुन सक्ने जिल्लाको खाका बनाइरहेका छन् । दुवै पार्टीको सम्पत्ति एकीकृत गर्ने, भेलाहरू आयोजना गर्ने लगायतका काम प्रदेशका पदाधिकारीहरूले गरिरहेका छन् । अब केन्द्रबाट एउटा ठोस निर्देशन जानेबित्तिकै जिल्ला तहको सबै एकीकरण पूरा हुन्छ । पार्टी एकीकरण नभएका कारण सरकारले गरेका कामकारबाहीमा समेत नेताहरूले स्वामित्व लिन हिच्किचाइरहेका छन् । त्यसैले अब छिटो एकीकरण टुंग्याउनुपर्ने दबाब नेताहरूमा छ । अध्यक्षद्वय केपी ओली र पुष्पकमल दाहालले दसैंको बिदाको समयमा पनि आन्तरिक परामर्श गरी सचिवालय बैठकको तयारी गर्नेछन् । सचिवालयले एकताका सैद्धान्तिक आधारका गृहकार्य गरेपछि स्थायी समितिमा बृहत् छलफल हुन्छ । यसपटक स्थायी समितिले सरकारका कामकारबाहीको विषयमा पनि समीक्षा गर्ने जनाइएको छ ।"
यस्तो छ टीकाको साइत,"यो दिन बिहान ९ बजेर ३९ मिनेटमा देवी विसर्जनको साइत निस्किएको नेपाल पञ्चांग निर्णायक समितिले जनाएको छ । यो मुख्य साइत भए पनि दसैं अवधिभरि जुनसुकै बेला मान्यजनबाट टीका, जमरा र आशीर्वाद लिन सकिने जनाइएको छ । कात्तिक ७ गते बुधबार कोजाग्रत पूर्णिमा मनाएपछि बडादसैं समापन हुनेछ ।"
"फूल फुले, उनीहरू चुँडिए","घटनापछि प्रदेश सरकारले परिवारलाई ५ लाख दिने घोषणा गरेको थियो । नगरपालिकाले पनि एक लाख दिने निर्णय गरेको छ । तर, उनीहरूलाई रकमभन्दा पनि पीडक उम्केला कि भन्ने चिन्ता छ । नगरका पदाधिकारीले पनि वास्ता नगरेको हर्कले बताए । रकम दिने भए बुझौंला, पहिला दोषीलाई कडा कारबाही होस्, आमा देउसराले भनिन् ।"
प्रशासनले लियो बयान,बाटुलीमायाको निधन भएको सूचना लिएर उनका जेठा छोरा बुद्धिलाल चेपाङ स्थानीय पञ्जिकाधिकारीसँग पुगेका थिए । उनले आफ्नो छोरा लोकबहादुर चेपाङले शक्तिखोर बजारको साहुसँग ऋण लिएको र त्यही ऋण तिर्न जग्गा बेच्नका लागि यस्तो काम गरेको बयान दिएका छन् । बुद्धिका छोरा लोकबहादुरले पनि यो कुरा स्वीकार गरेका छन् । उनले शक्तिखोर बजारका सानुकाजी श्रेष्ठसँग लिएको ऋण तिर्न यो काम गरेको बताएका छन् ।
गाउँपालिकाद्वारा रोटेपिङ र लिंगेपिङ,"मकवानपुमा एक उपमहानगरपालिका, एक नगरपालिका र ८ गाउँपालिका छन् । गाउँपालिकाले आफ्नै अगुवाइमा रोटेपिङसहित सबै वडामा पिङ हालेको यस जिल्लाको यो मात्र एक गापा हो । संस्कृतिको जगेर्ना गर्नुपर्छ, स्थानीयवासी सापकोटाले भने । तीनचार दशक अघिसम्म गाउँगाउँमा रोटेपिङ र लिंगेपिङ हुन्थे । निधारमा रातो टीका, कानमा जमरा सिउरेर र नयाँ कपडा लगाएर पिङमा घुइँचो लाग्थ्यो । अहिले त्यो क्रम घट्दोमात्र होइन, लोपोन्मुख अवस्थामा पुगेको छ ।"
डोरी तानेर दसैं मनाउँदै,माझी गाउँमा टीकाको दिनभन्दा अघि पिङ हालिँदैन । बहरा तानातान गर्दा चाँडै नै चुँडियो भने टीकाको भोलिपल्ट पिङ नहाल्ने परम्परा छ । मकवानपुरमा रहेका प्रत्येक माझी बस्तीमा फूलपातीको रातदेखि बहरा तान्ने गरिन्छ । माझी समुदायले विगतमा रातो टीका लगाउने थिएनन् । केही वर्षदेखि निधारमा रातो टीका लगाउने गरेका छन् । मकवानपुरको पूर्वी क्षेत्र बकैया र वाग्मती गाउँपालिका केही बस्तीहरूमा माझी समुदायको बसोबास छ ।
फूलपाती भित्र्याइयो,हेटौंडा (कास) मकवानपुरका विभिन्न शक्तिपीठका जमरा घरहरूमा मंगलबार फूलपाती भित्र्याइएको छ । जिल्लाको महत्त्वपूर्ण शक्तिपीठका रूपमा रहेको हेटौंडा उपमहानगरपालिका१० स्थित भुटनदेवी मन्दिरमा बाजागाजासहित फूलपाती भित्र्याइएको हो । राप्ती नदीको तटमा रहेको गोरक्षेश्वर मन्दिरबाट फूलपाती बोकेर ल्याएर भुटनदेवी मन्दिरमा ल्याइएको थियो । व्रतालु महिलाले फूलपाती बोकेर ल्याएका थिए । यसैगरी वनस्खण्डी मन्दिरमा पनि फूलपाती भित्र्याइएको छ । मकवानपुरको उत्तरी क्षेत्रमा पर्ने थाहा नगरपालिकास्थित पालुङको कोतघरमा ३ तोप पड्काएर फूलपाती भित्र्याइएको छ । पालुङस्थित कोतघरमा जमरा राखिएको छ । उक्त कोतघरमा फूलपाती साबिकको आग्रा गाविसका चल्तीका अर्याल ब्राह्मणहरूले बोकेर पालुङको फेदीगाउँसम्म ल्याउँछन् । त्यहाँबाट खटमा बोकेर ल्याउने गरिएको छ ।
बन्दीहरूलाई मासु र चिउरा,हेटौंडा (कास) मकवानपुरको भीमफेदी गाउँपालिकास्थित भीमफेदी क्षेत्रीय कारागारका बन्दीहरूलाई दसैंमा एक छाक चिउरा र मासु खान विभिन्न क्षेत्रबाट सहयोग जुटेको छ । प्रदेश३ का मुख्यमन्त्री डोरमणि पौडेलले कारागारका बन्दीहरूलाई एक सय केजी कुखुराको मासु उपलब्ध गराएका छन् । मुख्यमन्त्री पौडेलले कारागारको निरीक्षण गर्न जाने क्रममा दसैंका निम्ति सय केजी मासु उपलब्ध गराउने बताएका थिए । यसैगरी हेटौंडा सिमेन्ट उद्योगले करिब ८९ केजी बराबरको ३ वटा खसी र एक सय केजी चिउरा बन्दीहरूलाई सहयोग गरेको छ । उद्योगका अध्यक्ष रघुरमण न्यौपाने र महाप्रबन्धक प्रेमकुमार सिंहले खसी र चिउरा कारागारका चौकीदारद्वयलाई हस्तान्तरण गरे । २ वटा ब्लकमा विभाजित उक्त कारागारमा ९ सय ८७ कैदी र बन्दी छन् ।
भक्तजनको भीड,"नुवाकोटकी भैरवी लिच्छविकालभन्दा अघि स्थापित देवीलाई शाहवंशी राजाहरूकी राजदेवीका रूपमा मानिँदै आएको छ । त्यस्तै, नुवाकोटको वनदेवीमा पनि भक्तजनको ठूलो भीड छ । धार्मिक आस्थाले भएकाले शक्तिस्वरूपा देवीको दर्शन गर्दा मनोवाञ्छित कुरा पूरा हुने स्थानीय जनविश्वास छ । जिल्लाको पुरानो सदरमुकाम नुवाकोट साततल्लेस्थित भैरवी मन्दिर, कालिका, मालिका, सूर्यगढी गाउँपालिका चोगदेमा स्थित वागीश्वरी, कालिका, वडा ५ को जालपादेवी, पञ्चकन्याको कालिका मन्दिर, महाकालीको जालपा, घ्याङफेदीको इन्द्रायणी, बगुवा पञ्चकन्या, मदानपुरको बाराहीथानलगायत शक्तिपीठहरूमा भक्तजनको भीड छ । त्यसैगरी, पुरानो सदरमुकाम साततल्लेमा तुलजा भवानीको शक्तिपीठमा फूलपातीका अवसरमा बढाइँका साथ फूलपाती भित्र्याइएको छ ।"
शक्तिपीठमा भक्तजनको भीड,"ब्रह्मायणीच्यामासिंहमा रहेको मन्दिरमा दसैंमा विशेष मेला लाग्ने गर्दछ । मन्दिरमा जमरा, हासको अन्डा, हास, बोका बलि दिने चलन छ । नवमीमा यहाँ राँगो बलि दिई विषेश पूजा गर्ने गरिन्छ ।"
फूलपाती भित्र्याइयो,"पाटन तलेजुका पुजारी नीरण राजोपाध्याय भन्छन्, तलेजुको पूजा तान्त्रिक, यान्त्रिक र वैदिक गरेर तीन विधिबाट पूजा गर्नुपर्छ । मूलचोकलाई तलेजुको मूलघर मानिन्छ । हुनमान दरबार मूलचोकमा सारिएको तलेजु भवानी देवी चार दिनपछि पुन: तलेजु मन्दिरमै लगेर राखिन्छ । पाटनको तलेजु सिद्धिनरसिंह मल्लले स्थापना गरेको मानिन्छ । भने काठमाडौंको रत्न मल्लले गरेका हुन् । काठमाडौंमा फूलपाती भित्र्याउन उखु, अदुवा, तथा केराको बोट, धानको बाला, बेलपत्र, दारिम, हलेदो, अशोकको पातसहित फलफूल र अन्य पालुवासमेतको फूलपातीलाई गोरखाबाट सोमबार जमल पुर्याइएको थियो । उक्त फूलपातीलाई डोलीमा राखेर गुरुजुको पल्टन, पञ्चेबाजा, मंगलसेनी, कलसेनी, हवलाको सामान (चन्द्र, सूर्य, घण्टा र चामर बोकेको टोली), ब्यान्डबाजा, समरजंगको टोली र नेपाली सेनाको पल्टनले हनुमानढोका दरबार पुर्याएको थियो । हनुमानढोका दरबारको मूलचोक पुगेपछि फूलपातीलाई कुभिन्डो र बोका बलिसहित पूजा गरिसकेपछि दसैंघरमा राखिएको थियो । फूलपातीको अवसरमा टुँडिखेलमा नेपाल सैनिक द्वारा हर्षबढाइँ गरेको थियो । त्यस अवसरमा मुलुकमा विशिष्ट व्यक्तिहरूको उपस्थित थियो । त्यस्तै यसअघि हनुमानढोका दरबार गद्दी बैठकसँगैको कँडेलचोक भगवती मन्दिरबाट ल्याइएको फूलपाती भित्र्याइएको थियो । यस वर्ष विजयादशमी देवी विसर्जन बिहान ९ बजेर ३९ मिनेट र तुलजा भवानीको यात्रा बिहान ८ बजेर ३५ मिनेटमा परेको छ । दरबार क्षेत्रको सबैभन्दा ठूलो चोक मानिन्छ मूलचोक । भक्तपुरमा पनि तलेजु भवानीको विशेष पूजा हुन्छ । काठमाडौंको तलेजु भक्तपुरबाटै लगिएको मानिन्छ । भक्तपुर तलेजु पनि नवमीको दिनमा मात्रै सर्वसाधारणका लागि खुला गरिन्छ ।"
मुकुट रंगरोगनमा व्यस्त,"उनका अनुसार मुकुन्डोमा रङ भरिसकेपछि हातले छुदा नटासिओस्, दिगो होस् भनेर सरेस (राँगाको छालाको मिश्रणबाट बनाइने एक प्रकारको केमिकल) प्रयोग गरिन्छ । जे पायो त्यही रङ प्रयोग गर्नु मिल्दैन, उनले भने, मुसाले खाएर बिग्रेको मुकुट बनाउन अत्यन्त संवेदनशील काम हो । सुमनका भान्जा चन्डन भन्छन्, जनप्रतिनिघिले संस्कृति जोगाउन सहयोग गर्ने आशमा छु ।"
विशेषज्ञ पर्याप्त उपकरण न्यून,"नाक, कान, घाँटी उपचारका लागि नमुना बनेको यो अस्पताल सानातिना पूर्वाधार नपुग्दा विभाग अव्यवस्थित बन्न पुगेको छ । खानेपानी छैन, शौचालय छैन । बिरामी र कुरुवाले किनेर पानी पिउँछन् भने परिसरभित्रको शौचालय शुल्क तिरेर प्रयोग गर्छन् । टिकट काट्न पनि बिरामीले दु:खै पाइरहेका छन् । घन्टौं लाइन बसेर टिकट लिने ठाउँमा बस्ने ठाउँ कुर्सी छैन । डा प्रधान भन्छिन्, बालबालिका धेरै आउँछन्, उनीहरूलाई अल्मलाउन थोरै खेल्ने ठाउँ भए पनि हुन्थ्यो ।"
शुभकामना भरी सबैलाई,हामी सबैलाई हाम्रो सबैको पर्वको शुभकामना !
खान्कीमा किफायती,"खाद्यका लागि दिगो कृषिको सार्थक नागरिक बहस चाहिएको छ । यस्तो बहसले कृषि क्षेत्रको उत्पादन र उत्पादकत्वमा वृद्धि गरेर मात्र किसानको आम्दानी, रोजगारी बढाउन सकिन्छ । यो नै ग्रामीण क्षेत्रको गरिबी घटाउने बलियो विकल्प हो भन्ने आत्मसात गराउन सरोकारवालालाई झकझक्याउनुपर्छ । यसले खाद्य उत्पादनदेखि भान्सासम्मको दिगो खाद्य प्रणाली अपनाउँदै कुनै पनि बहानामा खाना खेर नफाल्ने सद्बुद्धि बिजारोपण गर्नु पर्नेछ । सबैलाई सधंै, पर्याप्त र स्वस्थ्य खानामा पहुँच बढाउने र सबै प्रकारका कुपोषण अन्त्य गर्ने संकल्पले संविधानले व्यवस्था गरेको खाद्य सुरक्षाको मर्म समेट्छ ।"
"कोटेश्वर जाम, अस्ताउने घाम","काठमाडौंका अत्यधिक गाडी जाम हुनेमध्ये अहिले कोटेश्वर अग्रपंक्तिमा पर्छ । कुनै काममा जानुपर्यो भने २ घन्टाअघि गाडी चढ्नुपर्छ, त्यो पनि ठिक समयमा पुगिन्छ भन्ने निश्चित छैन । यो बाटोबाट भएभरका ठूलाबडादेखि सानासम्म आउजाउ गर्छन् । तर किन यसमा परिवर्तन भएन ? किन सम्बन्धित निकायले यसमा ध्यान नदिएको होला ? कतिपय कर्मचारी कार्यालय ठिक समयमा पुग्न सक्दैनन् भने अन्यको हालत पनि त्यस्तै छ । यो बाटो भएर चावहिल, पुरानो बसपार्क, लगनखेल लगायत विभिन्न ठाउँमा गाडी चल्छन् । पहिले त ट्रलीबस चल्थ्यो, अहिले छैन र पनि यत्रो जाम भइरहेको छ । यातायात विभागले यात्रुलाई सुगम हुने उपाय किन सोचेन ? सधैं यस्तो ट्राफिक जाम झेलेर यात्रुले सास्ती खेपिरहनुपर्दा दुनियाँलाई कति मर्कापरेको छ भनेर सरकारी पक्षले पनि महसुस गरेको पाइएन । १ मिनेटको पनि ठूलो महत्त्व हुने आजको युगमा घन्टौंसम्म जाममा फँस्नु उपयुक्त हो कि होइन ? किन आजसम्म वैकल्पिक उपायबारे सोचिएन ? पहिले त अलिकति जाम हुने बित्तिकै आकाशे पुल र सुरुङमार्गको चर्चा हुन्थ्यो । तर अहिले त्यस्तो चर्चा पनि छैन । यात्रुले भने दिनहुँ सास्ती खेपिरहनुपरेको छ । आजकाल त कोटेश्वरको जाम, अस्ताउने भए घाम भन्ने उखानै बनिसकेको छ । यसतर्फ सम्बन्धित निकायको ध्यान पुग्छ कि ? रत्ननिधि रेग्मी शुक्राचार्य, महाकवि देवकोटा आश्रम, काठमाडौं"
जनताको रखवारी,"असोज २९ गते प्रकाशित कृष्ण खनालको धन्न हो, जनमतमा लेखकले सदावहार सांसद बन्ने अभिलाषा राख्ने वामदेख गौतम प्रवृत्तिको राम्ररी विश्लेषण गरेका छन् । यसै बहानामा लेखकले नेकपाको अध्यक्षहरूको प्रवृत्तिबारे पनि विश्लेषण गरेका छन् । यस्तै सदावहार नेता विजयकुमार गच्छदार पनि हुन्, तर अहिले उनी पनि वामदेवजस्तै मुर्झाएका छन् । लेखकको अनुसार वामदेव प्रकरण प्रचण्डको खेल थियो र वामदेव उनको गोटीमात्र थिए । यसरी प्रचण्डको चातुर्य यसपटक केही काम लागेन । उल्टै विचरा रामवीर स्खलित भए । भारतमा इन्दिरा गान्धीको कुरा बेग्लै थियो । त्यस कदमा वामदेव पुगेका छैनन् । आज जस्तो सामाजिक सञ्जाल र जनचेतना इन्दिराकालमा थिएन । अब जनताको जागरुकता देखेर आश्चर्य लाग्छ । तिनले वामदेवलाई नामांकनसम्म पनि गर्न दिएनन् । वास्तवमा जनताको यो जागरण गलत संस्कार र अयोग्य नेतृत्वलाई राजनीतिबाट तह लगाउने अचुक अस्त्र हो । डा शिवशंकर यादव, छपकैया, वीरगन्ज"
सरकारको स्वेच्छाचारी शैली,"विगतका सरकारहरूले जस्तो सत्ताइतर शक्तिहरूलाई बाधक देखाएर आफ्नो लाज ढाक्ने अर्घेल्याइँ गर्नु कदाचित् शोभनीय हुँदैन, यो सरकारलाई । बरु एउटामात्रै कुरा गर्ने तर कामचाहिँ सयवटा गरेर सरकारले जनसद्भाव बटुली लोकप्रियता आर्जन गर्न सक्नुपर्ने हो । तर यसको ठ्याक्कै उल्टो परिणाम निस्कने काम गरी सरकार आफैँ यतिबेला जनदृष्टिमा निर्लज्ज सावित भइरहेको छ । कसैले प्रतिशोध, आवेश, आग्रहपूर्वाग्रह वा अन्य कुनै स्वार्थबाट प्रेरित भएर भनिदिएको कुराले भन्दा सरकारका आफ्नै गतिविधिले उसको सफलता वा असफलता निर्धारण गर्ने हो । वर्तमान सरकारका क्रियाकलाप कति प्रभावकारी छन् भन्ने कुरा मध्याह्नको घामझैँ छर्लङ्ग छ । कमल कोइराला, भीरकोट१, स्याङजा"
देखासिकीमा फजुल खर्च नगरौं,"नेपालीले वर्षभरि गर्ने उपभोगको लगभग ३० प्रतिशत दसैंमा गर्छन् । उपभोक्ताको खर्चको अधिकांश मासु, पेयपदार्थ र खानपिनमा जान्छ भने लुगाफाटो, दक्षिणा र शौकिया मालसामानमा बाँकी खर्च हुने गरेको छ । व्यापारीले घोषणा गरेको छुट र त्यसको विज्ञापनको जालमा फँसेर बजारभाव विचारै नगरिकन शौकिया सामान खरिद गर्ने उपभोक्ताको संख्या ठूलो छ । वर्षको १२ महिनामध्ये दसैं र तिहारमा नेपाली अर्थतन्त्र बढी चलायमान रहन्छ । यातायात व्यावसायीमध्ये राजमार्ग र हवाइमार्ग दुवैले यस अवधिमा राम्रो व्यापार गर्छन् । सरकारले पनि भन्सार र अन्त:शुल्क बापत राम्रो आम्दानी गर्छ, यस समयमा । किनकि उपभोग्य वस्तुको अधिकांश हिस्सा विदेशबाट आयातित छ । उपभोक्ताले गोजीको विचारै नगरी ठूलो खर्च गर्ने दसैंमा बजारभाव महँगो हुँदा दसैं दशा भएको पत्तै पाउँदैनन् । खर्च गरौं, देखासिकीमा होइन, गोजीको विचार गरेर । महेन्द्रसिंह बम, टीकापुर१, कैलाली"
भोजभतेरका फुर्सदिला,"युवा पुस्ताले अब यस्ता विकति र देखावटी संस्कृति विरुद्ध अभियान चलाउनु आवश्यक छ । कम्तीमा आफ्नो विवाहमा यस्ता कुरीतिलाई अनुशरण नगर्ने प्रण गर्नुपर्छ । विवाहमा हुने प्रतिफलविहीन खर्चलाई पढाइलेखाइ लगायत अन्य उत्पादनशील कार्यमा लगाउन सकिन्छ भने सामाजिक क्षेत्रमा पनि केही योगदान गर्न सकिन्छ । सुन लगायत वस्तुमा हुने खर्च कम गर्दा यसले राष्ट्रिय अर्थतन्त्रमा पनि सहयोग पुग्छ । आखिर विवाह दुई विपरीत देह बीचको मिलन नै हो भने अधिक खर्च र रवाफले मात्र यसको वैधानिकतालाई पुष्टि गर्ने त होइन होला । मनोज लम्साल, देवचुली३, नवलपुर"
अब हवाई रुट उत्तरबाट,भारतले नेपालमाथि थप ४ वटा हवाई रुट दिनेबारे नाकाबन्दी गरेर अर्को दुष्कर्म गरेको छ । अब चाँडै चीनसँग सहमति गरेर उत्तरतर्फका धेरै हवाइरुट खोल्नुको विकल्प रहेन । डिल्ली भट्टराई
न मदिरा न विकृति,"२०७५ असोज २९ गते कान्तिपुर दैनिकमा देउताको डरले गाउँ मदिरामुक्त बनेको समाचार पढ्न पाइयो । मुगुको छायानाथरारा नगरपालिकाको थार्पगाउँमा मदिरा उत्पादन र सेवन दुबै नहुँदा हिंसा र विकृति खासै नहुने गरेको रहेछ । नेपालीले पनि मादक पदार्थ सेवन गर्दा स्वास्थ्यलाई खराबी हुन्छ भन्ने थाहा पाउँदापाउँदै पनि रक्सीजाँड चाडपर्वमा बढी सेवन गर्ने गर्छन् । यसले घरपरिवार टोलवडामा झैझगडा, होहल्ला हुन्छ । कहिलेकाहीं दुर्घटनासमेत हुन्छ । त्यसकारण मदिरा उत्पादन, बिक्रीवितरण र सेवन निषेध गर्न सकिन्न र ? सम्पूर्ण जनप्रतिनिधि लगायतको यसमा ध्यान जानु आवश्यक छ । बलराम थापा, कुश्लेचौर, क्षेत्रपाटी, काठमाडौं"
देवी उपासनाको मर्म,"वस्तुत: देवीको मूर्ति, देवीका अष्टभुजा, हातहतियार सबै प्रतीकात्मक मात्र हुन् । कुनै विषयलाई सहजै बुझाउन चित्रमूर्ति प्रयोग गरिएझैं यिनीहरूको आकृतीकरण गरिएको मात्र हो । हामीले राक्षस चिनायौं र वस्तुको प्रतिविम्बप्रतिमूर्ति त्यस्तै बनायौं । ती वस्तुका परिकल्पनाकार हामी हौं, ती स्वरूप पनि हामी नै हौं । राक्षस र देवता दुबै हामी हौं । हामीले आफूभित्रका दानवी प्रवृत्तिलाई परास्त गर्नुछ भने बाहिरी तामझामबाट होइन, यौगिक विधिबाट दुर्गाको उपासना गरौं र सात्विक जीवन प्राप्त गरौं ।"
खानपानमा होसियारी,मासु सेवन स्वास्थ्यका लाभदायी भए पनि एकजना वयस्कले सातामा आधा किलोभन्दा बढी मासु सेवन नगर्नु उपयुक्त हुन्छ । रातो मासुभन्दा छाला निकालिएको सेतो मासु मुटुका लागि कम हानिकारक हुन्छ । रातोको तुलनामा सेतोमा आवश्यक पर्ने भिटामिनको मात्रा कम हुन्छ । मासुसंँगै अत्यधिक मदिरा सेवन गर्ने र शारीरिक परिश्रम नगर्ने गरे नकारात्मक असर पर्न सक्छ ।
शक्ति पूजा र बलि प्रथा,"सत्य, अहिंसा, न्याय, कल्याण आदिजस्ता विशेषता बहन गरेको ईश्वरीय तत्त्व र त्यसैका आधारमा निर्मित धार्मिक मूल्यमान्यताको अपव्याख्या गरिंँदै जानुले आज मानिसमा नास्तिकताको विकास हुनुका साथै ऊ मानवीय मूल्यमान्यताबाट समेत विमुख बन्दै गैरहेको देखिन्छ । शक्ति पूजाका नाममा धार्मिक स्थलमा भैरहेको बलिप्रथाले बलियाको शक्ति प्रदर्शन र निर्धामाथिको दमनको द्योतन गरिरहेको छ । शक्ति संघर्ष, हिंसा, आतङ्कबाट समाज, राष्ट्र अनि सम्पूर्ण विश्व समुदाय आक्रान्त भैरहेको वर्तमान परिवेशमा शान्तिको कामना तथा विश्व शान्ति स्थापनाका लागि बलिप्रथा अन्त्य झनै सान्दर्भिक बन्दै गैरहेको छ । मानव समाज आफ्ना धार्मिकसांस्कृतिक मूल्यमान्यताबाट निर्देशित हुनेहुँदा हिंसाको न्युनीकरणका लागि धार्मिकसांस्कृतिक अभ्यासलाई परिमार्जन गरिनु आवश्यक छ । यसका लागि शक्तिपूजाका सन्दर्भमा भैरहेको बलिप्रथालाई निरुत्साहित गरिनुपर्छ ।"
रङरङका टीका,"साहित्यकार धीरेन्द्र प्रेमर्षिका अनुसार तराईमा टीका लगाउने खासै प्रचलन छैन । तर जयन्ती भनेर जमरा भने राखिन्छ । दशमीको दिनमा ठूलाबडाको हातबाट जयन्ती लगाइदिने चलन छ । बरु मिथिलामा घटस्थापनादेखि नौ दिनसम्म शक्तिको पूजाको रुपमा दुर्गा, भगवतीको धुमधामसित मुर्तीहरू बनाई पूजा गरिन्छ, उनले भने, प्रत्येक दिन शक्तिपीठहरूमा गएर वा घरमै नुवाईधुवाई गर्ने गरिन्छ । मिथिला नारीहरूले खोइचँ भर्ने भन्दै साडीको सप्कोमा आशीर्वादका चिजहरू पोको पार्ने चलन पनि छ । पश्चिम तराईमा रामले रावणको वध गरेर पुरुषकै वर्चस्व जस्तो देखिन्छ भने मिथिला क्षेत्रमा नारीशक्ति अर्थात् मातृ शक्तिको पुजन गरिन्छ । राष्ट्रिय संस्कृतिको प्रभावले अहिले कहिँकतै टीका लगाउने जाने चलन सुरु भएको उनले बताए । उनले बाल्यकालको सम्झना गर्दै भने, पहाडबाट तराईमा बसाइँ सरेका निकट वा आफन्तहरूसित भने टीका लाउन जान्थ्यौँ । यो सामाजिक सौहार्द अहिले घटेको छ । सिको मात्रै गर्न थालेको भान हुन्छ ।"
"मातृभाषी स्रष्टाहरू कोही भाषानीतिमा, कोही कथाकवितामा","मातृभाषालाई नेपाल प्रज्ञा प्रतिष्ठानले प्राथमिकता दिन नसकेको तामाङ उल्लेख गर्छन् । भाषा आयोग बनेको छ तर मातृभाषा साहित्यलो प्रकाशनले स्थान पाएको छैन । मातृभाषामा अध्ययन, अनुसन्धान र प्रकाशन गहकिलो काम भइरहेको छैन, उनी भन्छन्, सरकारले केही गरेको छैन भन्ने स्थिति पनि छैन ।"
सिकाली चौरको जात्रा,"रुद्रायणी जात्रा चार दिनअघि तृतीयाबाट विधिवत् रूपमा सुरु भएको थियो । जात्रा असोज शुक्ल सप्तमी अर्थात् फूलपातीसम्म चल्छ । तृतीयाको दिन तगु र सला गुठीका ४४ जना कुमार केटा नुहाएर चोखो लुगा लगाई उपवास बसेका थिए । आ(आफ्ना गुठीका मुख्य थकालीबाट पूजा सामग्री लिई बस्तीभन्दा पर सिकाली चौरस्थित सिकाली देवीलाई विधिपूर्वक नृत्य र गोप्य पूजा गर्छन् र जात्रा सुरु हुन्छ । बैदार महर्जनका अनुसार गुठीको गोप्य पूजा भएकाले सिकाली चौरमा अन्य मानिस, चराचुरुंगी र जीवजन्तु कोही बस्न दिँदैन । जात्रामा तीनै गुठीबाट एकएकवटा राँगा बलि दिई बेलुका सिकाली देवीलाई प्रसाद चढाउने गरिन्छ । अन्त्यमा गुठियारहरू संगै बसी प्रसाद खान्छन् ।"
सिनेमा हलहरुमा जय र भोलेको कथा,"जय भोले रिलिजको पूर्वसन्ध्यामा निर्देशक तथा निर्माता अशोक शर्मा उत्साहित देखिएका थिए । यसअघि आफूले पूरै कमर्सियल फिल्म बनाउँदै आएको अनुभव र यथार्थपरक फिल्म खेल्दै आएका खगेन्द्र, सौगात जस्ता कलाकारबीचको सम्मिश्रणले जय भोले लाई राम्रो बनाएको शर्माको विश्वास रहेछ । फिल्ममा सलोन बस्नेत, राजाराम पौडेल, वसुन्धरा भुसाल, लक्ष्मी गिरी, जयनन्द लामा, सुरवीर पण्डित, सुरेन्द्र केसी, किशोर भण्डारीलगायत कलाकार पनि छन् । पुरुषोत्तम प्रधानले खिचेको फिल्मलाई राजु ढुंगानाले सम्पादन गरेका हुन् ।"
दसैंमा बढ्यो सुनको भाउ,"चाडबाड र विवाहको समयमा माग हवात्तै बढ्ने जनाउँदै व्यवसायीहरूले कोटा ३० भन्दा बढी बढाउन माग गरेका थिए । उनीहरूको आग्रहमा राष्ट्र बैंकले सुन आयातको कोटा बढाएर दैनिक ३० किलो गर्ने प्रस्ताव वाणिज्य मन्त्रालयमा पठाएको थियो । तर, वाणिज्यले दैनिक २५ किलोका मात्रै आयात गर्न अनुमति दियो । सोही अनुमतिका आधारमा राष्ट्र बैंकले कोटा वृद्धि गर्ने निर्णय गरेको हो । राष्ट्र बैंकले दैनिक कोटा २५ किलो निर्धारण गरे पनि भाउ बढेकै कारण कारोबार बढ्न नसकेको व्यवसायीहरू बताए । ५० किलोसम्म को अनुमान थियो, पूर्वअध्यक्ष शाक्यले भने, २५ किलो कोटा हुँदा पनि अभाव छैन । हाल सुन व्यापारीले गरगहना बनाएर मात्रै बेच्न पाउने व्यवस्था छ । सुनचाँदी व्यवसायीका संस्थालाई पनि सुनको कोटा तोकिएको छ । यी संघ संस्थाको सिफारिसका आधारमा मात्र व्यवसायीले सुन खरिद गर्न सक्छन् ।"
एयर एसियाले १३ करोड बुझाएन,"लामो दूरीका लागि सस्तो टिकट दरमा उडान गर्ने यो एयरलाइन्सले २०६९ असारदेखि नेपालमा उडान थालेको थियो । यसले ३ सय ७२ यात्रु क्षमता भएको एयरबसको वाइडबडी विमानमार्फत सेवा दिँदै आएको एयर एसियाबाहेक अहिले मलेसियाका लागि मलेसिया एयरलाइन्स, नेपाल एयरलाइन्स, मालिन्दो एयर र हिमालय एयरलाइन्सले पनि उडान गर्छन् ।"
निक्षेपभन्दा कर्जा तीन महिनामै दोब्बर,"राष्ट्र बैंकले बैंक तथा वित्तीय संस्थालाई विदेशबाट ऋण ल्याउन सुविधा दिए पनि त्यो काम सजिलो नभएको भट्टराइको तर्क छ । नेपाली बैंकको वित्तीय स्वास्थ्य, अन्तर्राष्ट्रिय मापदण्डको रेटिङलगायत कारण बैंकहरूलाई त्यस्तो ऋण लिन सजिलो छैन, उनले भने, अहिलेको उत्तम विकल्प भनेको स्रोत संकलनको दायरा (औजार) विस्तार गर्नु हो । तरलता अभाव भन्दै केही बैंकहरूले निक्षेपको ब्याज बढाउन थालेपछि बैंकर्स संघले मुद्दती निक्षेपमा संस्थालाई ९ र सर्वसाधारणलाई १० प्रतिशतभन्दा बढी ब्याज नदिने सहमति गरेका छन् । यसअघि बैंकहरूले संस्थालाई साढे १० र सर्वसाधारणलाई ११ प्रतिशतसम्म ब्याज दिने सहमति गरेका थिए । बैंक तथा वित्तीय क्षेत्रमा प्रणालीगत जोखिम नियन्त्रणका लागि उक्त सहमति भएको बैंकहरूले दाबी गरेका छन् ।"
आफन्तलाई अल्लोको कपडा,"गाउँमा बुनेका कपडा सदरमुकाम खाँदबारी हुँदै विराटनगरदेखि काठमाडौंसम्मका डिपार्टमेन्टल स्टोर, मिनी र सुपर मार्केटहरूमा बिक्रीका लागि लैजान थालिएको छ । जिल्लाका बाला र सिसुवाका सबै घरको मुख्य पेसा अल्लोबाट कपडा उत्पादन गर्नु हो । यहाँका ४ सय ५० परिवारको मुख्य पेसा र आयस्रोत अल्लो नै भएको छ । केटाकेटीदेखि वृ्द्धासम्म बिहान उठेदेखि हाट बजार जाँदा होस् या सबै प्रकारका काम गर्दा हातमा कुरुस र अल्लोको जाखिल्मा (कच्चा धागो) बोकेर कपडा बुन्नमा व्यस्त भेटिन्छन् । २५ वटा अल्लो आश्रित उद्योग सञ्चालित छन्, लिम्बुले भने, यी उद्योगले मासिक तलब दिएर झन्डै ९ सय जनालाई रोजगारी मिलेको छ । अल्लो एकवर्षे बुटयान हो । यो २ मिटरको उचाइ भएपछि काटेर ल्याउने र बोक्रा निकालेर पाट बनाइने गरिन्छ । यसरी काटेपछि पुन: रोपण नगर्दा अल्लो जंगल मासिने क्रममा छ । यसको संरक्षणमा ध्यान नदिएपछि मासिने क्रम बढेको व्यवसायी बताउँछन् । सामुदायिक र राष्ट्रिय वनमा अल्लो संकलनमा रोक लगाएपछि ती वनमा पर्याप्त रहे पनि प्रयोगविहीन भएको छ । अन्यत्र मासिने क्रममा छ । एकपटक प्रयोगपछि अधिकांश स्थानमा यसको रोपण भएको छैन । अहिले जिल्लाका मत्स्यपोखरी, तामाफोक, जलजला, सिद्धपोखरी र नुनढाकीमा भएका सामुदायिक वनले भने यसको संरक्षण सुरु गरेका छन् ।"
हुम्लाका स्याउ बोटमै कुहिँदै,चंखेली गाउँपालिकामा पनि स्याउको राम्रो उत्पादन हुने गरेको छ । सदरमुकामबाट धेरै टाढा रहेकाले त्यहाँ उत्पादित स्याउ खेर जाने गरेको किसानको गुनासो छ ।
जुम्लामा १८ करोडको स्याउ बिक्री,"जुम्लामा १० हजार हेक्टरमा स्याउ खेती गर्न सकिने भए पनि तीन हजार हेक्टरमा मात्रै खेती गरिएको छ । केन्द्रका अनुसार अहिले ८ सय ५० हेक्टरको स्याउले उत्पादन दिइरहेको छ । साविकको कृषि विकास कार्यालय र स्थानीय तहले स्याउ खेतीका लागि किसानलाई बिरुवा, सिँचाइ र बजारीकरणमा सहयोग गरेपछि किसान व्यावसायिक खेतीमा लागेका हुन् । जिल्लाका किसानको आम्दानीको प्रमुख स्रोत स्याउ भएको चन्दननाथ नगरपालिका प्रमुख कान्तिका सेजुवालले बताइन् । किसानलाई विभिन्न सहयोग गरी स्याउमा लगानी बढाएका छौं, उनले भनिन्, यसपटक स्याउ बजारीकरणका लागि कृषकलाई प्याकेजिङ कार्टुन पनि वितरण गरिएको थियो । साविक जिल्ला विकास समितिको १५ औं जिल्ला परिषद्ले जुम्लालाई प्रांगारिक जिल्ला घोषणा गरेपछि ०६६ सालमा जुम्लाले नेपाल अर्गानिक प्रमाणीकरण मान्यता पाएको हो । त्यसयता यहाँ अभियानकै रूपमा स्याउ खेती थालिएको छ ।"
१८ महिनामै बन्यो विद्युत् आयोजना,"सुपरमाईको उत्पादनसँगै जिल्लाको कुल विद्युत् उत्पादन क्षमता ८० मेगावाट पुग्नेछ । यसअघि २२ र ७ मेगावाटको सानिमा, ६ दशमलव दुई मेगावाटको पुवाखोला, १२ मेगावाट क्षमताको पञ्चकन्या माई र ६ दशमलव १ मेगावाटको क्यासकेट, ४ दशमलव ५ मेगावाटको माईखोला र ३ मेगावाटको माथिल्लो पुवाखोला विद्युत् अयोजनाले उत्पादन गरिरहेका छन् । त्यस्तै जोशी, जोगमाई र पुवाखोला १ ले पनि उत्पादन गरिरहेका छन् । कावेली करिडोरको निर्माणपछि निजी क्षेत्रका आयोजनालाई सहज भएको छ । आउँदो २ वर्ष जिल्लाको विद्युत् उत्पादन क्षमता १ सय मेगावाट नाघ्नेछ ।"
दरौंदी लिफ्टिङको निर्माण धमाधम,"चैत वैशाखमा सदरमुकाम क्षेत्रमा पानीको चरम अभाव हुँदै आएको छ । दरौंदी लिफटङ आयोजनाको पानी उक्त क्षेत्रमा रहेको खानेपानी उपभोक्ता समितिलाई बेच्ने र समितिमार्फत उपभोक्तालाई पानी वितरण गरिनेछ । साना सहरीको पानी सदरमुकाम आयो, खेतवालाले पनि डिस्टर्भ गरे । मुहानमै पानी पर्याप्त भएन, दरौंदी गोरखा बृहत् लिफटङ आयोजनाका अध्यक्ष बद्री मास्केले भने, पानी अभावबाट मुक्ति पाउन पनि दरांैदीको पानी अत्यावश्यक छ । यसले गोरखा बजार क्षेत्रको अहिले देखिएको पानीको समस्या समाधान गर्छ । लिफ्टअनुसारको टयांकीबाट पानी वितरण हुने भएकाले तल्लो क्षेत्रको लिफ्ट भएको टयांकीबाट पानी उपभोग गर्नेले सस्तोमा पाउनुपर्ने माग राख्दै आएको पनि उनले बताए ।"
टेस्टमा उत्कृष्ट ब्याट्सम्यान को ?,"त्यसैले त उनको खेलमा विवादको कुनै न कुनै झल्को हुने गर्छ । अस्ट्ेर्रलियाविरुद्धको सिरिजमा उनले कप्तानीको अवसर पाए र गज्जब खेले पनि । तर उनी जत्तिको खेलाडी पनि इंग्लिस भूमिमा प्रदर्शन निकै कमजोर छ । विश्वास नहुन सक्छ, सन् २०१४ मा भारतले इंग्ल्यान्डमा खेल्दा उनको औसत थियो, १३ रन मात्रै । त्यति बेला प्राय: जेम्स एन्डरसनको बलमा लगातार माथ खाए । त्यसैले होला, यो क्षेत्रमा उनले निकै मिहिनेत गरेका छन् र अफ स्टम्प्समा खेल्दा उनको प्रदर्शनमा पनि सुधार आएको छ । त्यसैले उनको औसतले अस्ट्ेरलियाविरुद्ध ५९ रन छोएको थियो । यसमा कुनै शंका छैन, उनी यो पुस्ताका सबैभन्दा उत्कृष्ट ब्याट्सम्यानमध्ये एक हुन् ।"
स्टर्लिङ चम्कँदा इंग्ल्यान्ड विजयी,"इंग्ल्यान्डले समय बिताउन खेल्यो । केही खेलाडी घाइते भएर ढले पनि । र, स्पेनमाथि दबाब बढिरहेको थियो । अन्तिम दस मिनेटमा रोडरिगोको प्रहार बाहिर गयो । त्योभन्दा पनि नजिक थियो एसेन्सियोको प्रहार । मार्को अलोन्सोले प्रहार गरेको बल डिफ्लेक्ट हुदै बारमा लाग्यो । र। रामोसले ९८ औं मिनेटमा हेडर गोल गरे । तर, त्यसपछि खेल पुन: सुचारु हुने समय पनि थिएन । इंग्ल्यान्डको जितले पूर्णता पायो ।"
संघर्ष गर्दै रियल र बायर्न,"बायर्नको भित्री स्रोतलाई मान्ने हो भने अहिले टिम दुई भागमा विभाजित छन् । सुरुका चार खेल जित्दा त सबै ठीक थियो, त्यसयता टिममा चिरा पर्न सुरु भयो । खेलाडीको एक समूह प्रशिक्षकका समर्थक छन् । अर्को समूह प्रशिक्षकका विरोधी । यो नै कोभाचलाई लिएर सबैभन्दा ठूलो समस्या हो । केही खेलाडीले के आरोप लगाएका छन् भने यी प्रशिक्षक नाम चलेका ठूला खेलाडीकै मात्र पछाडि जान्छन्, उनको पूरा ध्यान प्रशिक्षणमा पनि छैन । बीबीसी"
मोनाकोमा फर्केका हेनरी,"हुन पनि, आधुनिक फुटबलमा हेनरीको हेलमेल लगभग सबै उत्कृष्ट व्यक्तित्वसँगै भएको छ । उनले जिनेदिन जिदान, लियोनल मेसी र डेनिस बर्गक्याम्पसँग खेले । अनि आर्सन वेन्गर र पेप ग्वार्डिओलोको नेतृत्वमा खेले पनि । फेरि हेनरी मोनाकोमा निकै लोकप्रिय पनि छन् । क्लबका पनि उनलाई माया गर्ने धेरै छन् । यस्तोमा विश्वास गर्न सकिन्छ, हेनरी र मोनाकोको साझेदारी लामो समय चल्नेछ, त्यो पनि सफल रूपमा ।"
बुटवल दरबारलाई उपाधि,"दसैंको मौकामा रेष्टुरेन्ट व्यवसायीहरूबीचमा भ्रातृत्व र एकता बढाउने उद्देश्यका साथ प्रतियोगिता आयोजना गरिएको लाइम एन्ड लेमनका सञ्चालक सागर पौडेलले बताए । प्रतियोगितामा बुटवल उपमहानगरपालिका क्षेत्रका १४ वटा रेष्टुरेन्ट व्यवसायीहरूको टिमले उपाधिका लागि प्रतिस्पर्धा गरेका थिए । इलाका प्रहरी कार्यालयका प्रहरी नायव उपरीक्षक डिलबहादुर मल्ल, रूपन्देही जिल्ला फुटबल संघका अध्यक्ष दीर्घबहादुर केसी, रूपन्देही होटल तथा रेष्टुरेन्ट व्यावसायी संघका अध्यक्ष समुन्द्र जीसी, खेल संयोजक शीत्तल शर्माले विजेता, उपविजेता तथा उत्कृष्ट खेलाडीहरूलाई पुरस्कार वितरण गरे ।"
कोन्टा दोस्रो चरणमा,बेल्जियन मर्टेन्सविरुद्ध ब्रेक गर्दै कोन्टाले सेटमा सफलता हात पार्दै जित निकालेकी थिइन् । ४४ औं वरीयताकी कोन्टाले दोस्रो चरणमा रुसकी भितालिया दियाचेन्को वा अस्ट्रेलियन डारिया गाभरिलोको सामना गर्नेछिन् । कोन्टाको गत साता प्रशिक्षक माइकल जोयससँग विवाद परेको थियो र उनले यस साता क्रेमलिनमा ट्रायलको रुप्मा दिमित्री जाभिएलोफसँग काम गरिरहेकी छिन् ।

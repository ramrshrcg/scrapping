शीर्षक,विवरण
प्रधानन्यायाधीश विरुद्ध उजुरी,"झूटो कुरा फैलाइयोवीरगन्ज (कास) प्रधानन्यायाधीश गोपाल पराजुलीले झूटो कुरा फैलाउने काम भइरहेको भन्दै निष्पक्ष भएर काम गरेकाले आफूलाई कसैले दबाउन नसक्ने बताएका छन् । समाजमा हल्ला गर्ने, झूटो कुरा फैलाउने, कानुन नटेर्ने, कानुन हातमा लिने, निहित स्वार्थका लागि अनेक योजना बनाउने, दिनभरि अरूको एजेन्ट भएर पैसा कमाउने, फेसबुकमा झूटा कुरा फैलाएर रमाउने व्यक्ति छन्, उनले भने, विसंगति र विकृतिविहीन समाज हुन सक्दैन, त्यो सबै व्यवस्थापन गर्ने कानुनी र विधिको शासन हो । पवित्र भावना लिएर निष्पक्ष भएर कार्य गर्दा कसैले दबाउन सक्दैन । वीरगन्जमा बुधबार सर्वोच्च अदालतद्वारा आयोजित न्यायमा सहज पहुँचका लागि स्थानीय न्यायिक समितिको भूमिका विषयक अन्तरक्रियामा प्रधानन्यायाधीश पराजुलीले भने, चीनजस्तो विकसित देशमा समेत ल ब्रोकर छन्, हाम्रो देशमा पनि छन्, उनीहरू कानुन हातमा लिन्छन् र रवाफ जमाउँछन् । समाजमा रहेको विसंगति र विकृतिलाई व्यवस्थापन गर्ने कानुनी प्रामाणिकता कानुनी व्यवस्था नै रहेको उनले उल्लेख गरे । पर्सा, बारा र रौतहटका स्थानीय तहका उपप्रमुख र उपाध्यक्षहरू सहभागी कार्यक्रममा प्रधानन्यायाधीशले त्याग र ठूलो भावनाका साथ समुदायमा न्याय निरूपण गर्नुपर्ने बताए ।"
कान्तिपुरका संस्करणहरू अब सातै प्रदेशबाट,"माघ १८ प्रदेश ३माघ २१ प्रदेश २, ५, ६, ७माघ २२ प्रदेश १, ४"
प्रदेश ३ को अधिवेशन आज,"काठमाडौं बहुप्रतीक्षित प्रदेशसभा बैठक प्रदेश ३ मा बिहीबार सुरु हुँदै छ । बैठकका लागि सम्पूर्ण तयारी पूरा भएको छ । दस वर्षअघि कागजी रूपमा कोरिएको संघीयता व्यवहारमै कार्यान्वयनमा आएको यो ऐतिहासिक क्षणको सांसद, राजनीतिक दलका नेता तथा कार्यकर्तालगायत समाजका सबै क्षेत्रका बासिन्दा प्रतीक्षारत छन् । बैठकमा भाग लिन १३ जिल्लाबाटै निर्वाचित सांसदहरू धेरैजसो हेटांैडा आइसकेका छन् भने कतिपय आउने क्रम जारी छ । राजधानीमा राष्ट्रिय सभा निर्वाचनसम्बन्धी प्रशिक्षण कार्यक्रम चलेका कारण माओवादी केन्द्रका धेरैजसो सांसद बिहीबार बिहान मात्रै आउने भएका छन् । २०६४ देखि सैद्धान्तिक रूपमा मुलुक संघीयतामा प्रवेश गरे पनि प्रदेश निर्वाचन सम्पन्न भएपछि व्यवहारमै यसको अभ्यास सुरु हुन लागेको हो । सरकारले प्रदेश ३ को अस्थायी राजधानी हेटौंडालाई तोकेपछि संसद् बैठकका लागि रातारात तयारी थालिएको थियो । बैठकका लागि संसद् सचिवालयबाटै सहसचिव रोजनाथ पाण्डेको नेतृत्वमा ५ जना विज्ञ कर्मचारी टोली यहाँ आएर तयारीमा जुटेको हो । उनीहरू बुधबार रातिसम्म तयारी व्यवस्थापनमा खटिएका थिए । संसदीय अभ्यास र परम्पराअनुसार बैठक सञ्चालन गर्न आवश्यक सम्पूर्ण तयारी पूरा भएको पाण्डेले बताए । बिहीबार अपराहन १ बजे सुरु हुने बैठकका निम्ति बुधबार दुई पटकसम्म परीक्षण अभ्याससमेत गरिएको थियो । पहिलो बैठकको अध्यक्षता ज्येष्ठ सदस्य ७२ वर्षीय डोरमणि पौडेलले गर्नेछन् ।प्रदेश बैठक क्षेत्रीय शिक्षा निर्देशनालय रहेको भवनमा हुँदै छ । बैठकका लागि संसद् सचिवालयको समन्वयमा सहरी विकास मन्त्रालयले अस्थायी प्रकृतिको पूर्वाधार तयार पारेको हो । सरकार निर्माण नभईकन बैठक आहवान भएका कारण बैठकको सिट व्यवस्थापनमा भने केही असहज भएको संसद् सचिवालयका सहसचिव पाण्डेले बताए । संसदीय अभ्यासमा दायाँतर्फ सत्तापक्ष, बायाँतर्फ प्रतिपक्ष र बीचको रोहमा मन्त्रिपरिषदका सदस्य बस्ने प्रचलन छ । सरकार निर्माण भइनसकेका कारण कसलाई कता राखेर बैठक सञ्चालन गर्ने भन्ने अन्योल भए पनि सचिवालयले सबै पार्टीका सांसदलाई अघिल्लो रोहबाट प्रतिनिधित्व हुने गरी व्यवस्थापन गरेको छ ।एक सय १० सांसद रहेको यस प्रदेशमा ८ राजनीतिक दलको प्रतिनिधित्व छ । त्यसमा एमालेको एकल बहुमत अर्थात् ५८ सिट छ भने दोस्रो स्थानमा माओवादी केन्द्र छ । उसको २३, कांग्रेसको २१, विवेशील पार्टीको ३, मजदुर किसान पार्टीको २, राप्रपा, राप्रपा (प्रजातान्त्रिक) र नयाँ शक्ति नेपालको एकएक सिट छ । संसद् सचिवालयले बैठक कक्षमा ठूलो राजनीतिक दललाई क्रमश: दायाँबाट बस्ने व्यवस्था मिलाएको छ । जसअनुसार सत्तापक्षको रोहमा एमाले नै हुनेछ । त्यसपछि माओवादी केन्द्र, कांग्रेस हुने र क्रमश: अन्य दल हुनेछन् । यो अस्थायी प्रकृतिको व्यवस्थापन मात्रै हो, पाण्डेले थपे, सरकार बनेपछि स्थायी प्रकृतिको व्यवस्थापन हुनेछ । संविधानमा पहिलो बैठक बसेको २० दिनभित्र सभामुख र उपसभामुखको निर्वाचन गर्नुपर्ने र निर्वाचन परिणाम घोषणा भएको ३० दिनभित्र सरकार निर्माण हुनुपर्ने व्यवस्था छ । संविधानमै उल्टो व्यवस्था भएकाले समस्या आएको हो, यसको ठीकविपरीत भएको भए बैठक सञ्चालन गर्न पनि सहज हुने थियो, पाण्डेले भने, संसदीय परम्परामा सरकारले संसद्लाई बिजनेस दिने हो । सरकार नबन्दै बैठक सञ्चालन गर्नुपरेकाले सर्वदलीय सहमतिका आधारमा सर्वसम्मत कार्यसूचीबाहेक अन्य विषय आउने छैनन् । बैठकको तयारी संसद् बैठकमा बुधबार बिहान कान्तिपुर टिम पुग्दा सहरी विकास मन्त्रालय र संसद् सचिवालयका कर्मचारी तयारीमा व्यस्त देखिन्थे । बैठक कक्षमा कार्पेट ओछ्याउने, रङ लगाउनेदेखि कुर्सी राख्नेसम्मका काम रातिसम्म चलेको थियो । केही सांसदहरू तयारीमा भइरहेको ढिलाइप्रति असन्तुष्ट देखिएका थिए । संसद् बैठकमा भाग लिन भक्तपुरबाट आइपुगेकी यस प्रदेशकी कान्छी सांसद सिर्जना सैंजूले बैठक अघिल्लो दिनसम्म पनि रंगरोगन लगाउने, फर्निचर मिलाउने काम नसक्नुले सरकारको ढिलासुस्तीको पराकाष्टा रहेको बताइन् । संसद् हलमा प्रयोग गरेको कार्पेट विश्वमै नीलो रंगको प्रयोग हुने भएकाले यहाँ पनि त्यही रंगको प्रयोग गरिएको छ । तर कुर्सीहरू भाडामा ल्याउनुपरेकाले सचिवालयले तोकेको मापदण्डभित्र नहुने भएको छ । काठमाडौंबाट आएको प्राविधिक टोलीले बैठकको प्रत्यक्ष प्रसारण र साउन्ड सिस्टम मिलाउने काम रातारात गरेका थिए । संसद् सचिवालयले भित्र हलमा सबै अतिथि र मिडियालाई राख्न सम्भव नभएपछि प्रोजेक्टरमार्फत बाहिर लाइभ गर्ने व्यवस्था मिलाउँदै छ । बैठक बस्ने भनिएको स्थान क्षेत्रीय शिक्षा निर्देशनालयको बैठक हल हो, जुन साँघुरो मात्रै छैन, बनोटका हिसाबले पनि अमिल्दो छ । सांसदहरूलाई सहज रूपमा आवतजावत गर्नसमेत कठिनाइ हुने गरी कुर्सी राखिएका छन् । सभामुखको मञ्चसमेत होचो छ । सुरक्षा संवदेनशीलताका हिसाबले बैठक कक्ष संवदेनशील रहेको बताउँदै पाण्डेले भने, संसद्मा कस्तोसम्म हुन्छ भन्ने कुरा हामीले भोगिसकेका छौं । यो पहिलो बैठक र सामान्य एजेन्डा भएका कारण पनि कामचलाउ व्यवस्थापन गरिएको हो, स्थायी प्रकृतिको व्यवस्थापन पछि छुट्टै हुनेछ ।बैठक कक्षमा १ सय १० सांसद, मिडिया, कर्मचारी र विशिष्ट अतिथिका लागि करिब ४० गरी १५० सिट मात्रै अटाउन सक्ने क्षमता छ । सचिवालयले फोटो पत्रकारका लागि ओलोपालो गर्ने भएको छ । प्रिन्ट मिडियाका लागि एउटा मिडिया हाउसबाट एकजना मात्र प्रतिनिधित्व हुने गरी भित्र राख्ने व्यवस्था मिलाएको छ । अन्यलाई बाहिर प्रोजेक्टरमार्फत हुने लाइभ मा राख्ने व्यवस्था गरिएको छ । सञ्चारकर्मीले प्रतिनिधिसभामा जस्तै यहाँ पनि पेन र डायरी मात्रै लैजान पाउँछन् । बैठक कक्षको गतिविधि सचिवालयकै प्राविधिक टोलीले लाइभ प्रसारण गर्नेछ । तस्बिर लिनका लागि बैठक कक्षको दायाँतर्फको कुनामा व्यवस्था मिलाइएको छ । प्रतिनिधिसभामा जस्तै यहाँ पनि बैठक कक्षमा साइट टक गर्न, मोबाइल चलाउन, रेकर्ड र तस्बिर लिन पाइने छैन । प्रदेश बैठकको पछिल्लो भागमा प्रेस, ग्यालरी, कर्मचारी कक्ष र दुइटा विशिष्ट दीर्घा रहने छन् । सर्वसाधारणका लागि ठाउँ अभाव भएकाले बैठक कक्षको गतिविधि बाहिर चउरमा बसेरै हेर्नुपर्ने छ । तीन तहको सुरक्षा व्यवस्था मिलाइएको छ ।३० मर्यादापालक सचिवालयले ३० जना प्रहरीलाई मर्यादापालक नियुक्त गरेको छ । स्थानीय जिल्ला प्रहरी कार्यालयमा कार्यरत प्रहरीलाई मर्यादापालकमा नियुक्ति दिइएको हो । संसद् सचिवालयले संसदको परम्परा र अभ्यासअनुसार मर्यादापालकको भूमिकाबारे प्रशिक्षण दिई अभ्याससमेत गराएको थियो । सभामुखलाई ल्याउने, पुर्याउनेदेखि बैठक कक्षमा उनीहरूले खेल्नुपर्ने भूमिकाबारे मर्यादापालकलाई प्रशिक्षण दिनुका साथै बुधबार परीक्षण अभ्यास गराइएको थियो । तीसमध्ये दौरासुरुवालमा दस जना मर्यादापालक बैठक कक्षभित्र हुनेछन् । अन्य मर्यादापालक मिडिया, विशिष्ट कक्ष, सभामुखको ड्यास र अन्य लबीमा रहनेछन् । सभामुखको निर्वाचनको तिथि तोकिने पहिलो बैठकले सभामुखको निर्वाचन तिथि तोक्ने भएको छ । ज्येष्ठ सदस्य (जो बैठकको अध्यक्षता गर्दैछन्) डोरमणि पौडेलका अनुसार आगामी २९ गते सभामुखको निर्वाचन गर्ने तयारी गरिएको छ । बुधबार बसेको सर्वदलीय बैठकले उक्त निर्णय गरेको हो । संसद्ले त्यसैलाई पारित गर्छ, उनले भने, एकैचोटि सभामुख र उपसभामुखको चुनाव गराउन नमिल्ने भएकाले पनि चाँडै गर्नुपर्ने बाध्यता छ । माघ २४ मा राष्ट्रिय सभा निर्वाचन भएकाले त्यसलगतै सभामुखको निर्वाचन गराउनु परेको हो । प्रदेशसभाको पहिलो बैठक सुरु भएको १५ दिनभित्र प्रदेशसभाको सभामुख र उपसभामुखको चयन गर्नुपर्ने संवैधानिक व्यवस्था छ । पौडेलका अनुसार पहिलो बैठकको कार्यसूचीमा सभामुखको निर्वाचन मिति तोक्ने, प्रदेश संसद् सञ्चालनसम्बन्धी कार्यविधि र बैठक सञ्चालनसम्बन्धी निर्देशन पारित गर्ने, बैठक आहवानसम्बन्धी प्रदेश प्रमुखको पत्र पढेर सुनाउने कार्यसूची छ । सरकार निर्माण भइनसकेका कारण पनि पहिलो बैठक लामो कार्यसूचीमा प्रवेश गर्न अप्ठ्यारो छ । संसदीय अभ्यासमा संसद्लाई सरकारले बिजनेस दिने हो । तर सरकार निर्माण नै नभएका कारण अन्य कार्यसूची बैठकमा नल्याइने पौडेलले बताए । पहिलो बैठक भएकाले प्रदेश संसद्मा प्रतिनिधित्व गर्ने सबै दललाई समय निर्धारण गरी दलगत धारणा राख्न दिने व्यवस्था गरिएको छ । सभामुख र उपसभामुखपछि मात्रै सरकार प्रदेश सभामुख र उपसभामुखको निर्वाचनपछि मात्रै सरकार निर्माण प्रक्रिया अघि बढ्ने भएको छ । निर्वाचनको अन्तिम परिणाम घोषणा भएको ३० दिनभित्र मुख्यमन्त्री नियुक्ति गरिसक्नुपर्ने संवैधानिक व्यवस्था छ । त्यस आधारमा ढिलोमा पनि फागुन ५ भित्र मुख्यमन्त्री नियुक्ति भइसक्छ । कुनै पनि दलको बहुमत नआएको अवस्थामा बहुमत जुटाउने कसरत चल्ने हुँदा सरकार निर्माणमा ढिलाइ हुने हो । तर यस प्रदेशमा एमालेको एकल बहुमत रहेकाले ढिलाइ हुने अवस्था छैन । संविधानको धारा १६८ (१) मा प्रदेश प्रमुखले प्रदेशसभामा बहुमत प्राप्त पार्टीको संसदीय दलको नेतालाई मुख्यमन्त्री नियुक्ति गर्ने र निजको अध्यक्षतामा प्रदेश मन्त्रिपरिषद् गठन हुने उल्लेख छ । जसअनुसार एमालेले संसदीय दलको नेत चयन गरेर प्रदेश प्रमुखमा पठाउनासाथ सरकार निर्माण अघि बढ्नेछ । यस प्रदेशमा एमालेको एकल बहुमत भएका कारण सरकार निर्माण उसैको नेतृत्वमा हुने पक्कापक्की छ । कुल १ सय १० सदस्य सांसदमा एमालेको मात्रै ५८ सांसद छन् । एमाले र माओवादी केन्द्रको वाम गठबन्धनबीच यस प्रदेशमा मुख्यमन्त्री र सभामुखसमेत एमालेले लिने सहमति भइसकेको छ । एमालेमा संसदीय दलको निर्वाचन भइनसकेका कारण को मुख्यमन्त्री हुने भन्नेबारे अझै अन्योल छ । यद्यपि मुख्यमन्त्रीका लागि अष्टलक्ष्मी शाक्य, राजेन्द्र पाण्डे, पशुपति चौंलागाईं र रामेश्वर फुयालको चर्चा चलेको छ । यीमध्ये पाण्डे र शाक्यबाट एकजना संसदीय दलको नेता हुने एमालेका एक नेताले बताए । एमाले पोलिटब्युरो सदस्य काशीनाथ अधिकारीले राष्ट्रिय सभा निर्वाचनलगतै एमाले प्रदेश संसदीय दलको नेता चयन हुने बताए । पार्टीको मंगलबारको स्थायी कमिटी बैठकले प्रदेश संसदीय दललाई आफ्नो नेता चयन गर्न जिम्मेवारी दिएको छ, अधिकारीले भने, आकांक्षीहरू धेरै भए चुनावबाट र मिल्न सक्ने भए सर्वसम्मतबाटै नेता चयन हुन्छ ।"
समन्वय नहुँदा सेवाग्राही मर्कामा,"काठमाडौं जग्गा प्रशासनसम्बन्धी सम्पूर्ण काम भूमिसुधार तथा व्यवस्था मन्त्रालयअन्तर्गतकै अड्डाहरूले हेर्ने सहमति भए पनि सरकारी निकायबीच पर्याप्त समन्वय नहुँदा जनशक्ति अभावका कारण सेवा प्रभावित भएको छ । हाल मालपोत प्रशासनअन्तर्गत ३२ सय दरबन्दी भए पनि कर्मचारी आधामात्र छन् । यही कारण सेवा प्रवाहमा प्रत्यक्ष असर परेको हो । कतिपय जिल्ला कार्यालयहरू एक जना कर्मचारीकै भरमा चलिरहेका छन् । बाजुरा जिल्ला मालपोत कार्यालयमा एक जना नायब सुब्बामात्र छन् । बुटवलस्थित कार्यालयका अधिकांश कर्मचारीलाई पनि स्थानीय तहमा सरुवा गरिएको छ भने उनीहरू रमाना पर्खेर बसेको मन्त्रालय स्रोतले बतायो । भूमिसुधार तथा व्यवस्था मन्त्रालयका अनुसार सामान्य प्रशासन मन्त्रालयले समन्वयबिना नै स्थानीय तह र प्रदेशमा मालपोत प्रशासनका कर्मचारी पठाएका कारण यस्तो अवस्था सिर्जना भएको हो ।राजधानीभित्रका कार्यालयहरूको अवस्था झन् विजोग देखिन्छ । अधिकांश कार्यालयहरू निमित्तका भरमा चलिरहेका छन् । राजधानीका कार्यालयहरूको नेतृत्व उपसचिवले गर्ने भए पनि अधिकांशमा शाखा अधिकृतले निमित्त प्रमुखको हैसियतमा शाखा सम्हालेका छन् । सेवाग्राहीको सबैभन्दा बढी भीड लाग्नेमध्येको एक चाबहिल मालपोतमा पाँच अधिकृतको दरबन्दी रहेकामा एक जनामात्र छन् । उपसचिवको दरबन्दी महिनौंदेखि खाली छ । डिल्लीबजार चारखालस्थित मालपोत कार्यालय पनि निमित्तको भरमा चलिरहेको छ । टोखा, मनमैंजु, भक्तपुर, ललितपुरस्थित मालपोत कार्यालय पनि निमित्त प्रमुखले नै हाँकिरहेका छन् । भूमिसुधार तथा व्यवस्थापन विभागका एक उच्च अधिकारी त सरकारले समयमा ध्यान नदिने हो भने अधिकांश मालपोत कार्यालयहरू बन्द गर्नुपर्ने अवस्थामा पुगेको बताउँछन् । सेवा प्रभावकारी नहुने भएपछि बन्द गर्नुको विकल्प छैन, कार्यालय खुलै राखेर सेवाग्राहीलाई समस्यामा पार्न मिल्दैन, भूमिसुधार तथा व्यवस्थापन विभागका निर्देशक तथा सूचना अधिकारी सुशील आचार्यले भने, सेवा दिने हो भने कि त कर्मचारी थप्नुपर्यो । कार्यालयको काम यथावत् राख्ने तर मान्छेमात्र झिकिँदा समस्या छ । तर, सामान्य प्रशासन मन्त्रालयका प्रवक्ता शिवराम न्यौपाने कर्मचारी नभएर कार्यालय नै बन्द गर्नुपर्ने अवस्थामा भूमिसुधारले माग गरे आवश्यक कर्मचारी उपलब्ध गराउन मन्त्रालय तयार रहेको बताए । दरबन्दी खाली छ भने औपचारिक जानकारी गराउनुपर्यो, समस्या छ भनेर मात्र होइन, उनले भने । प्रदेश र स्थानीय तहमा खटाउनुपर्ने भएका कारण कर्मचारी अभाव झेलिरहेका उपत्यकाका मालपोत कार्यालयहरूमा अख्तियारलगायत निकायले दर्जनौं भ्रष्टाचार अभियोगमा कर्मचारीलाई भ्रष्टाचार आरोपमा छानबिनको दायरामा ल्याएपछि समस्या थप बढेको हो । गत वैशाखयता मात्र अख्तियारले विभिन्न चारवटा घटनामा काठमाडौंं उपत्यकाभित्रका मालपोत कार्यालयका कर्मचारीलाई घूससहित रंगे हात पक्राउ गरिसकेको छ । भूमिसुधार मन्त्रालय आफैंले पुँजीगत लाभकर छली भएको भन्दै गत वर्ष पाँचवटा टोली बनाएर छानबिन गरेको थियो । त्यही छानबिनलाई आधार बनाएर अख्तियारले ८३ कर्मचारीमाथि अनुसन्धान गरिरहेको छ । अख्तियारलगायत निकायले मालपोत कार्यालयका कर्मचारीमाथि अनुसन्धान अगाडि बढाएपछि यी कार्यालयमा कर्मचारीहरू सकेसम्म जान नखोज्ने प्रवृत्ति देखिएको छ । दुई वर्षअघिसम्म पनि काठमाडौं आउन ठूलो पहुँच लगाउने गरिन्थ्यो, तर अहिले कोही पनि आउन मान्दैनन्, मन्त्रालयका एक अधिकारीले भने । यसबाहेक सरकारले ल्याएको स्वैच्छिक अवकाश योजनाले पनि मन्त्रालय र विभागलाई थप चिन्तित बनाएको छ । मालपोतका कर्मचारीमध्ये धेरैजसोको उमेर ५० वर्ष कटेको हुँदा स्वैच्छिक अवकाशका लागि बढीको निवेदन पर्न सक्ने सम्भावना पनि औंल्याउँछन् मन्त्रालयका एक उच्च अधिकारी ।सामान्य प्रशासन मन्त्रालयले भने सेवा प्रवाहमा प्रत्यक्ष असर परेको अवस्थामा आवश्यक कर्मचारी उपलब्ध गराउने जनाएको छ । सामान्य प्रशासन मन्त्रालयका प्रवक्ता शिवराम न्यौपाने प्रदेशको नयाँ संरचनामा जाँदा सबैले केही न केही योगदान गर्नुपर्ने आवश्यकता औंल्याउँछन् । विगतको सोचबाट फरक ढंगले अघि बढ्नुपर्ने हुन्छ । सेवा प्रवाहमै असर पर्ने हो भने सामान्यलाई जानकारी गराउनुपर्यो, न्यौपानेले भने, तर, केही अपवाद होलान्, नत्र मन्त्रालयले उपलब्ध गराएकै कर्मचारीहरूको सूचीका आधारमा सरुवा गरिएको हो ।यसअघि जग्गासम्बन्धी प्रशासनिक काम कुन तहले हेर्ने भन्नेमा मन्त्रालयहरूबीच नै विवाद कायम थियो । संविधानमा घरजग्गा रजिस्ट्रेसन शुल्क उठाउने, भूमि व्यवस्थापन र जग्गाको अभिलेखको अधिकार प्रदेशमा राखिएको छ भने स्थानीय तहलाई घरजग्गा रजिस्ट्रेसन शुल्क उठाउने र घरजग्गा पुर्जा वितरणको अधिकार दिइएको छ । तर, २९ असोज २०७४ मा लागू भएको स्थानीय सरकार सञ्चालन ऐन ले जग्गाधनी तथा लालपुर्जा वितरणका अतिरिक्त स्थानीय जग्गाको नाप नक्सा, कित्ताकाट, हालिसाविक, रजिस्ट्रेसन, नामसारी तथा खाली खारेज, लगत व्यवस्थापनलगायत अधिकार पनि दिएको छ । यसले घरजग्गा प्रशासनसम्बन्धी कामकारबाही कसले गर्ने भन्ने अन्योल सिर्जना गरेको थियो । संविधानमै नभएको अधिकार स्थानीय सरकार सञ्चालन ऐनमा समेटिएको विषयमा सरकारी उच्च अधिकारीसमेत असन्तुष्ट थिए । जग्गा प्रशासनसम्बन्धी अभिलेख डिजिटलाइज्ड नहुँदासम्म स्थानीय तहबाट घरजग्गा प्रशासनसम्बन्धी सेवा तत्काल दिन सम्भव नहुने निष्कर्षमा सरकारी अधिकारीहरू पुगेका थिए । र, तत्काल भूमिसुधार तथा व्यवस्थापन मन्त्रालय र संघीय मामिला तथा स्थानीय विकास मन्त्रालयबीच तत्कालका लागि जग्गासम्बन्धी सबै प्रशासनिक काम साविकका मालपोत तथा नापी कार्यालयहरू सहमति जुटेको थियो ।"
मृतक परिवारलाई १९ लाख सहयोग,"काठमाडौं (कास) युनाइटेड अरब इमिरेट्स (यूएई) मा मृत्यु भएका मेघौली, चितवनका भरत घिमिरेका परिवारलाई सहकर्मीले चन्दा संकलन गरी १९ लाख ३२ हजार रुपैयाँ सहयोग गरेका छन् । घिमिरेको गत डिसेम्बर ७ मा हृदयाघातबाट मृत्यु भएको थियो ।एसजीएमई कम्पनीमा कार्यरत नेपालीको पहलमा रकम संकलन गरी सहयोग जुटाइएको जानकारी सोही कम्पनीमा कार्यरत जे सागरले दिए । कम्पनीमा ३ हजारभन्दा बढी नेपाली कार्यरत छन् ।उनीहरूले आबुधाबीस्थित नेपाली दूतावासका कार्यवाहक राजदूत सागर फुयालमार्फत पीडित परिवारलाई पठाएका छन् । मृतककी श्रीमती अस्मिता घिमिरेको संरक्षकत्वमा रहने गरी नाबालक सुमित घिमिरे र सृष्टि घिमिरेको नाममा सनराइज बैंकमा संयुक्त खाता खोली रकम जम्मा गरिएको छ ।"
एनसेल कर विवादमा कारण देखाउ,"काठमाडौं एनसेल र त्यसमा लगानी गर्ने कम्पनीहरूले कर छलेको भन्दै सर्वाेच्च अदालतमा दर्ता भएको सार्वजनिक सरोकारको रिट निवेदनको प्रारम्भिक सुनुवाइ गर्दै सर्वोच्च अदालतले कारण देखाउ आदेश जारी गरेको छ । न्यायाधीश डम्बरबहादुर शाहीको एकल इजलासले एकपक्षीय सुनुवाइका आधारमा अन्तरिम आदेश दिन भने अस्वीकार गरेको छ ।निवेदनमा एनसेलले तिर्न बाँकी करिब ३९ अर्ब रुपैयाँ बराबरको लाभकर सेयरधनी र कुनै पनि विदेशी व्यक्तिकम्पनीका नाममा हस्तान्तरण गर्न र निकासा गर्न रोक लगाउन माग गरिएको छ । एनसेल कर विवादको मुद्दा यसअघि पनि सुरुमा न्यायाधीश शाहीकै इजलासमा परेको थियो । सर्वोच्चले रिटमा विपक्षी बनाइएका सबै निकाय र कम्पनीका नाममा कारण देखाउ आदेश जारी गरेको हो । निवेदनमा एनसेल र यसका सेयरधनीबाट प्रचलित कानुनबमोजिम लाभकर उठाई तत्काल असुलउपरको आदेश गर्न माग गरिएको छ । कानुनबमोजिम हुने विदेशी लगानी स्वीकार योग्य भएको उल्लेख गर्दै रिट निवेदनमा विदेशी लगानीका नाममा कर छल्ने र मुलुकको राजस्वमा नोक्सानी हुने काम हुन लागे रोक्नुपर्ने उल्लेख छ । आजिआटाले कुन कानुनअन्तर्गत एनसेललाई नियन्त्रण गरेको छ भन्ने प्रश्न ज्यादै महत्त्वपूर्ण छ, निवेदनमा भनिएको छ, कुनै पनि नियमनकारी निकायको स्वीकृति नलिई विदेशी कम्पनीले नेपाली कम्पनी (एनसेल) लाई सञ्चालन, व्यवस्थापन गर्न र आर्थिक लाभ लिन पाउँदैन । विदेशमा कम्पनी किनबेच गर्ने कामले नेपाली कम्पनीमाथि नियन्त्रणको अधिकार नहुने भन्दै रिटमा नेपालका नियमनकारी निकायहरूबाट समेत अनिवार्य रूपमा स्वीकृति लिएको हुनुपर्ने दाबी छ ।पूर्वसचिवहरू द्वारिकानाथ ढुंगेल, पूर्वनिमित्त महालेखापरीक्षक सुकदेव खत्रीसहित ६ जनाले रिट निवेदन दर्ता गराएका हुन् । तत्कालीन निमित्त महालेखापरीक्षक खत्रीले गत वर्ष एनसेलमा अनियमितता भएको भनी महालेखाको प्रतिवेदनमा कडाइसाथ कर असुल हुनुपर्ने टिप्पणी लेखेका थिए । रिटमा ठूला करदाता कार्यालय हरिहरभवन, एनसेल, रेनोल्डस् होल्डिङ्स, आजिआटा, राष्ट्र बैंक, उद्योग विभाग, औद्योगिक लगानी तथा प्रवद्र्धन बोर्ड, दूरसञ्चार प्राधिकरण, युनिभेरा क्यापिटल भेन्टर र कम्पनी रजिस्ट्रारको कार्यालयलाई विपक्षी बनाइएको छ ।"
मन्त्रीलाई देखाउँदै ४१ लाख ठगेर फरार,"काठमाडौं घोराही उपमहानगरपालिका१५, दाङका २७ वर्षीय विशाल बस्नेत श्रम राज्यमन्त्री डिल्ली चौधरीमार्फत डेनमार्क पठाउने भन्दै ६ जनासँग ४१ लाख रुपैयाँ असुलेर फरार भएका छन् । सरकारी कोटामा डेनमार्क पठाउने स्वीकृति पाएको कागज देखाई बस्नेतले पीडितसँग ७ लाख ५० हजार रुपैयाँसम्म उठाएर भागेका हुन् । ठगिएका सबै बस्नेतकै छिमेकी हुन् । श्रम राज्यमन्त्री चौधरी हाम्रै जिल्लाका माननीय हुन् । बस्नेतले मन्त्रीस्तरको निर्णयबाट २८ जनालाई डेनमार्क पठाउन लागेको भन्दै सरकारी कागज देखाए । मन्त्रीसँग आफ्नो नजिकको सम्बन्ध रहेको र उनैमार्फत डेनमार्क पठाइने भनेर जिम्मा लिए, पीडित डोजराज कालाथोकीले भने, ठगिएपछि मात्र थाहा भयो, यो विषयमा न मन्त्रीलाई थाहा रहेछ न उनीसँग बस्नेतको कुनै सम्बन्ध नै रहेछ । बस्नेतले घोराहीका सुमन वली, तुलसीपुरका घनश्याम विष्ट, डोजराज कालाथोकी, अर्जुन बुढाथोकी, अर्जुन विक र सूर्य बीसीलाई ठगेका हुन् । उनीहरूलाई गत पुस २६ गते डेनमार्क जाने उडान छ भन्दै काठमाडौं बोलाइएको थियो । हामी घरबाट बिदाबारी भएर काठमाडौं आयौं । बस्नेतले नै गोंगबु बसपार्कनजिकको गेस्ट हाउसमा राखे, पीडित वलीले भने, पछि फिंगरमा समस्या आयो, माघ ५ गते पठाउँछु भने । पीडितका अनुसार बस्नेतले उनीहरूलाई ७ गतेको टिकटसमेत देखाएका थिए । ७ गते विमानस्थल जाने भनेर बिहानैदेखि कान्तिपुर मलअगाडि आएर बस्नेतलाई कुरेर बस्यौं, तर उनी आउँदै आएनन्, बेपत्ता भए, उनले भने ।पीडितका अनुसार बस्नेतले उनीहरूको पासपोर्टमा भिसासमेत लगाइदिएका थिए । भिसा र टिकट दुवै नक्कली रहेछ, वलीले भने । वैदेशिक रोजगार विभागले व्यक्तिगत रूपमा ठगी गरेको भन्दै पक्राउ पुर्जी र बस्नेतको परिवारका नाममा रहेको जग्गा बेचबिखनमा रोक्कापत्र जारी गरेको छ । पीडितले पक्राउ पुर्जी प्रहरीलाई बुझाइसकेका छन् । डेनमार्कको होटलमा महिनामा १ लाख रुपैयाँ तलब पाउने आसमा घरबाट बिदा भएका थियौं, अर्जुनले भने, अहिले हातमा पक्राउ पुर्जी बोकेर घर फर्किनुपरेको छ । ठगीमा पर्नेहरू सबैले ऋण लिएर बस्नेतलाई पैसा बुझाएको बताएका छन् । सय कडा ५ ब्याज दिने हिसाबमा ऋण लिइयो । त्यो ऋण कसरी तिर्ने भन्ने तनावमा छु । घर फर्किने आँट पनि छैन, बस्नेतकै घर नजिकका डोजराजले भने ।"
आर्थिक सहायता रोक्न आयोगको निर्देशन,काठमाडौं (कास) निर्वाचन आयोगले राष्ट्रिय सभा सदस्य निर्वाचन अवधिभर आर्थिक सहायता रकम वितरण नगर्न गृह मन्त्रालयलाई बुुधबार लिखित निर्देशन दिएको छ । आयोगले निर्वाचन आचारसंहिता लागू भइसकेको स्मरण गराउँदै अर्थ मन्त्रालयलाई समेत आर्थिक सहायता रकम उपलब्ध नगराउन पत्राचार गरेको छ । आयोगको बुधबार बसेको बैठकले आर्थिक सहायता वितरणको विवरणसमेत सरकारसँग माग गर्ने निर्णय गर्दै मुख्य सचिवलाई पत्राचारसमेत गरेको छ । गृह र अर्थ मन्त्रालयलाई उक्त विवरण उपलब्ध गराउन पटकपटक पत्राचार गरिएकोमा हालसम्म पनि प्राप्त नभएपछि प्रधानमन्त्री तथा मन्त्रिपरिषदको कार्यालयलाई नै पत्राचार गरिएको आयोगका प्रवक्ता सहसचिव नवराज ढकालले बताए । राष्ट्रिय सभा सदस्य निर्वाचन प्रयोजनका लागि माघ १२ देखि निर्वाचन आचारसंहिता लागू भइसकेको छ ।
औपचारिक जानकारी भ्रमणकै दिन,"काठमाडौं परराष्ट्र मन्त्रालयले भारतीय विदेशमन्त्री सुष्मा स्वराज करिब २५ घण्टे राजनीतिक यात्रामा बिहीबार (आज) काठमाडौं ओर्लने औपचारिक रूपमा सार्वजनिक गरेको छ । भारतीय विदेश मन्त्रालयले भ्रमण घोषणा गरेको दुई दिनपछि परराष्ट्रले त्यस्तो जानकारी गराएको हो । परराष्ट्रमन्त्रीसमेत रहेका प्रधानमन्त्री शेरबहादुर देउवालाई भने मन्त्रालयले बिहीबार (सुष्मा आइपुग्नु केही घण्टाअघि मात्र) भ्रमणको औपचारिक जानकारी गराउने तयारी गरेको छ । परराष्ट्र मन्त्रालय बुधबार मात्रै दुईपक्षीय एजेन्डा र खाका तयार गर्नमा जुटेको छ । परराष्ट्रमन्त्रीको कार्यभार आफैंले सम्हालेकाले सुष्मासँग दुईपक्षीय वार्ता पनि प्रधानमन्त्री देउवाले नै गर्दैछन् । अहिलेसम्म अघि बढेका परियोजना, सीमाको विवाद र समाधान, डुबान समस्या, सडक सञ्जाल, रेलमार्ग, सीमा अपराध नियन्त्रण, प्रबुद्ध व्यक्ति समूहको लगातार बैठक र प्रगतिलगायत समयसमयमा उठ्ने दुईपक्षीय मामिलाका विषयमा परराष्ट्रले प्रधानमन्त्री देउवालाई जानकारी गराउने तयारी गरेको छ । त्यही आधारमा देउवाले स्वराज नेतृत्वको समूहसँग छलफल गर्नेछन् । यस अलावा राजनीतिक छलफल पनि हुनेछ । राजनीतिक भ्रमण भनिए पनि भारतीय विदेश मन्त्रालयको सशक्त टिम रहने जानकारीपछि परराष्ट्र मन्त्रालयले यस्तो तयारी गरेको स्रोतले बतायो । परराष्ट्र अधिकारीहरूले बिहीबार प्रधानमन्त्रीलाई समग्र विषय जानकारी गराउनेछन्, प्रधानमन्त्रीले त्यही आधारमा स्वराजसँग वार्ता हुनेछ, प्रधानमन्त्रीका परराष्ट्र मामिला सल्लाहकार डा दिनेश भट्टराईले भने, अन्य राजनीतिक विषयमा प्रधानमन्त्री आफैं जानकार हुुनुहुन्छ । आन्तरिक छलफलहरू भइरहेको छ । भ्रमणको हल्ला चल्दा परराष्ट्र सचिव शंकर बैरागी ब्राजिल भ्रमणमा रहेकाले तयारीमा केही ढिलो भएको परराष्ट्र अधिकारीहरूले बताए । भारत हेर्ने महाशाखाले भने आफ्नै तरिकाले तयारी गरिरहेको थियो । समय तालिका अझै स्पष्ट हुन नसकेको समेत परराष्ट्र अधिकारीले बताउँदै भने, बिहान १२ बजे भनिएको थियो, अहिले साढे ३ बजे आउने भनिएको छ । के विषयमा छलफल भन्ने वा कस्तो भ्रमण भन्ने स्पष्ट छैन । नेपालको संविधानप्रति भारतले पहिलेदेखि नै असन्तुष्टि व्यक्त गरिरहे पनि निर्वाचन सम्पन्न भएर वाम गठबन्धनको सरकार बन्ने निश्चित भएपछि यो भ्रमण हुन लागेको हो । भ्रमण अचानक भए पनि भारतीय पक्ष पूर्ण तयारी र स्पष्ट एजेन्डासहित आउनेमा दुईमत नभएको भारतस्थित नेपाली दूतावास स्रोतले जनायो । भ्रमण अपर्झट हो तर सशक्त समूहसहित भ्रमण हुँदै छ । यो कुनै एक दूतले गर्ने भ्रमण होइन । भ्रमणमा आउने हरेकको दृष्टिकोणलाई विश्लेषण गर्न यो प्रकारको सामूहिक भ्रमण हुन्छ, स्रोतले भन्यो । निर्वाचन सम्पन्न भए पनि नयाँँ सरकार गठन केही सातापछि मात्र हुनेछ । तर भारतीय प्रधानमन्त्री नरेन्द्र मोदीको विशेष चासो रहेकै कारण स्वराज काठमाडौं ओर्लन लागेकी हुन् । मोदीले अन्य नेतालाई निर्वाचनपछि एक पटक फोन संवाद गरे पनि ओलीसँग दुई पटक संवाद गर्दै गत साताको संवादमा भ्रमणबारे जानकारी दिएको एमालेले नै जनाएको छ । सोमबारदेखि औपचारिक रूपमा कार्यभार सम्हालेका चीन विज्ञ भनेर चिनिएका वरिष्ठ कूटनीतिज्ञ विदेश सचिव विजयकेशव गोखले, नेपाल मामिला हेर्ने र विदेश मन्त्रालयका प्रवक्तालगायत भ्रमणमा सहभागी हुनेछन् । विशेष विमानबाट बिहीबार साढे ३ बजे काठमाडौं उत्रने स्वराज शुक्रबार ४ बजे दिल्ली फर्कने अनौपचारिक कार्यतालिका रहेको भारतीय दूतावासका अधिकारीले बताए । काठमाडौं उत्रिएलगत्तै उनले बिहीबार एमाले अध्यक्ष केपी ओली, माओवादी केन्द्रका अध्यक्ष पुष्पकमल दाहाल, मधेस केन्द्रित दुई दलका नेताहरूसँग संयुक्त र छुट्टाछुट्टै भेटघाट गर्नेछिन् । उनको सम्मानमा एमालेले सोही दिन रात्रिभोज राखेको छ । शुक्रबार उनले पशुपतिनाथको दर्शन पनि गर्दैछिन् । राष्ट्रपति विद्यादेवी भण्डारी र प्रधानमन्त्री शेरबहादुर देउवासँग उनले शुक्रबार बेग्लाबेग्लै भेटवार्ता गर्नेछिन् । राजनीतिक भेटघाट हुने भएकाले स्वराजको भ्रमणलाई निकै महत्त्वका साथ हेरिएको छ । सामान्यतया यो स्तरको भ्रमण औपचारिक वा कुनै कार्यक्रममा सहभागी हुन आउने प्रचलन हुन्छ । तर अहिले उनी आफैं आउने भन्दै परराष्ट्र मन्त्रालयसँग समन्वयबिना हुन लागेको बताइएको छ । यो भ्रमणलाई मोदीको आगामी नेपाल भ्रमणसँग पनि जोडेर हेरिएको अधिकारीहरूले बताए । यो भ्रमणले ओलीलाई दिल्ली होइन मोदीलाई काठमाडौंको यात्रा तय गर्ने सम्भावना रहेको एक अधिकारीले बताए । ओलीले मोदीसँगको टेलिफोन वार्तामा नै जनकपुर र मुक्तिनाथको भ्रमणका लागि निम्ता दिइसकेका थिए ।संविधान जारी नगर्न भारतले दिएको दबाबलाई तत्कालीन प्रधानमन्त्री सुशील कोइराला र उनीपछिका ओलीले नसुनेपछि भारतले पाँच महिना नाकाबन्दी लगाएको थियो । त्यसअघि नेपाल भ्रमणमा मोदीले पाएको वाहवाही र भूकम्पपछि भारतले देखाएको सदाशयलाई नाकाबन्दीले ओझेलमा पारेको थियो । नाकाबन्दीको विश्वभर कडा आलोचना मात्र भएन, तत्कालीन प्रधानमन्त्री ओलीले चीनसँग नयाँ सम्झौता गरे । उनै ओली प्रधानमन्त्री हुने भएपछि भारतले नेपालमा आफ्नो पकड कायम राख्नका लागि यो भ्रमण गर्न लागेको धेरैको अडकल छ । जुन स्वाभाविक हो, एक अधिकारीले भने, वाम गठबन्धनकै नेता तर कांग्रेसको समर्थनमा पुष्पकमल दाहाल प्रधानमन्त्री रहँदा नेपालले चीनसँग बेल्ट एन्ड रोड इनिसिएटिभ मा सहभागी हुन हस्ताक्षरसमेत भयो, त्यसपछि सबै दलका नेतासँग भारत सशंकित भएको र खुद्रामा होइन थोकमा एजेन्डागत छलफलमा जुट्दै नेपालसँग सम्बन्ध सुमधुर राख्न खोजेको देखिन्छ ।"
"डीएसपी तानिँदै, सई निलम्बित","काठमाडौं सामूहिक बलात्कार मा परेकी युवतीको चिकित्सकीय रिपोर्ट नै नबुझी महानगरीय प्रहरी वृत्त, दरबारमार्गले घटनालाई गुपचुपमै मिलाउन खोजेको तथ्य खुलेको छ । स्रोतका अनुसार घटनाको भोलिपल्टै दरबारमार्ग वृत्तका प्रहरीले पीडित युवतीलाई चिकित्सकीय परीक्षणका लागि थापाथलीस्थित परोपकार प्रसूति तथा स्त्रीरोग अस्पताल पुर्याएका थिए । त्यहाँ उनको स्वास्थ्य जाँच गराइए पनि प्रहरी रिपोर्ट नै नबुझी घटना मिलाउनतर्फ लागेको थियो । यसअघि दरबारमार्ग वृत्तले युवतीको स्वास्थ्य परीक्षण गराएको तथ्यसमेत लुकाएको थियो ।घटनाको पर्सिपल्ट युवतीको प्रेमी भनिएका मुख्य आरोपी शैलेश कार्कीलाई महाराजगन्ज वृत्तले पक्राउ गरी थुनामा राख्न दरबारमार्ग वृत्तलाई बुझाएको थियो । दरबारमार्ग वृत्तले भने आइतबारै शैलेशलाई गुपचुप थुनामुक्त गरेको थियो । स्रोतका अनुसार महानगरीय प्रहरी परिसर, काठमाडौंले बनाएको छानबिन समितिले प्रसूतिगृहबाट चिकित्सकीय रिपोर्ट मगाउने प्रक्रिया थालेको छ । उक्त रिपोट खोज्न बुधबार अबेर प्रहरी प्रसूतिगृह पुगेको थियो ।छानबिन समितिका एक सदस्यले बलात्कारजन्य घटनाको चिकित्सकीय रिपोर्ट आउन समय लाग्ने बताए । तर कान्तिपुरसँग कुरा गर्दै प्रसूतिगृहका निर्देशक डा जागेश्वर गौतमले बलात्कारजन्य घटनामा बिरामीको चिकित्सकीय परीक्षण तुरुन्तै आउने बताए । उनका अनुसार बलात्कृत भनिएकी युवतीको योनिको स्वाव टेस्ट (योनिमा वीर्यलगायत छछैन भन्ने परीक्षण) को रिपोर्ट २४ घण्टाभित्रै आउँछ । उनका अनुसार योनिमा रौं भेटिए त्यो कसको भनेर खुट्याउन डीएनए परीक्षणका लागि पठाइन्छ । मिलेमतोमा घटना लुकाउन प्रहरीले चिकित्सकीय रिपोर्ट आउने २४ घण्टाको समय कुर्ने धैर्य पनि नदेखाएको पुष्टि हुन्छ ।यता, महानगरीय प्रहरी परिसर, काठमाडौंले सामूहिक बलात्कार को उजुरी दर्ता नगरी गुपचुप मिलाउन खोजिएको प्रकरणमा दरबारमार्ग वृत्तका डीएसपी तिलक भारतीलाई आफ्नो कार्यालयमा तान्ने भएको छ । परिसरले भारतीलाई जिम्मेवारीमुक्त गरेर अनुसन्धानमा तान्न प्रहरी प्रधान कार्यालयलाई मंगलबार पत्र लेखेको छ । महानगरीय प्रहरी आयुक्तको कार्यालय, रानीपोखरीले पनि दरबारमार्ग घटनाबारे छानबिन गर्न एसएसपी पूर्णचन्द्र जोशीको संयोजकत्वमा बेग्लै छानबिन टोली गठन गरेको छ । कार्यालय प्रमुख एआईजी जयबहादुर चन्दले समितिले घटनाबारे गम्भीर छानबिन गर्ने बताए । कार्यालयले बुधबारै दरबारमार्ग वृत्तको मुद्दा शाखामा कार्यरत सई चन्द्र भण्डारीलाई निलम्बन गर्न प्रहरी प्रधान कार्यालयमा सिफारिस गरेको छ । स्रोतका अनुसार भण्डारीले मुद्दाको अनुसन्धान अघि बढाउनभन्दा मिलाउन भूमिका खेलेका थिए । प्रहरी स्रोतका अनुसार सामूहिक बलात्कार मा परेकी युवतीका प्रेमी भनिएका व्यक्ति शैलेश रामेछाप, दुरागाउँका हुन् । उनी बाबुआमासँगै राजधानीमै बस्दै आएका छन् । घटना भएको स्थान दरबारमार्गको होटल स्रोतका अनुसार त्यस दिन शैलेशका साथी दीपक श्रेष्ठले होटलमा कोठा बुक गरेका थिए । आफू सामूहिक बलात्कारमा परेको र पीडकहरू होटलमै रहेको भन्दै पीडित युवती कमलपोखरी वृत्त पुगेपछि वृत्तको टोली तत्कालै उक्त होटल पुगेको थियो । त्यतिबेलासम्म होटलबाट युवाहरू फरार भइसकेका थिए । त्यसयता चारै जना आरोपितको मोबाइल फोन अफ छ ।उक्त घटनाबारे आफूलाई जानकारी नभएको बताइरहेको दरबारमार्ग वृत्तको उक्त घटनामा सन्देहास्पद भूमिका रहेको थप तथ्य खुलेको छ । पीडित युवतीसहित कमलपोखरी वृत्तको टोली होटल पुगेको केहीबेरमा दरबारमार्ग वृत्तको टोली पनि अनुसन्धानका लागि भन्दै होटल पुगेको थियो । दरबारमार्ग वृत्तबाट खटिएको ६ जनाको टोली होटलको बाहिरी घेराको सुरक्षामा खटिएको थियो । मुद्दा शाखाका सई भण्डारीलगायतको टोली भने होटलभित्रको कोठा चेकजाँचमा पुगेको थियो ।स्रोतका अनुसार दरबारमार्ग वृत्तले मुचुल्का उठाइसकेपछि दुई प्रहरी र ल्यान्डमार्क होटलका एक कर्मचारीले युवतीलाई उनको कोठासम्म पुर्याइदिएका थिए । युवतीले आफ्नो ब्वाइफ्रेन्ड शैलेश र होटलमा राति बसेका अर्का एक युवाको फोटोसमेत होटलका कर्मचारीलाई देखाएकी थिइन् । घटनास्थलको मुचुल्का उठाइसकेपछि सई भण्डारी र मुद्दा शाखाकै इन्स्पेक्टर लक्ष्मणसिंह ठकुरी घटना अनुसन्धानभन्दा मिलाउनेतिर लागेको स्रोतको दाबी छ । घटनाको तेस्रो दिन शैलेशका बाबु घटना मिलाउने भन्दै दरबारमार्ग वृत्तमा पुगेको र इन्स्पेक्टर ठकुरीले घटना अघि बढे दु:ख हुने भन्दै पीडित युवती र शैलेशका अभिभावक राखेर मिलापत्रसमेत गराएका थिए । प्रहरी परिसर, काठमाडौंले एसपी रामदत्त जोशीको नेतृत्वमा गठन गरेको छानबिन टोलीले पनि उक्त घटनाबारे अनुसन्धान अघि बढाएको छ । एसपी जोशीले घटनाबारे सोधपुछ भइरहेको बताए । गम्भीर अनुसन्धान भइरहेको छ । केही दिनमै सत्यतथ्य बाहिर आउनेछ, उनले कान्तिपुरसँग भने ।"
बैठक चलाउन ज्येष्ठ सांसदलाई प्रशिक्षण,"जनकपुर प्रदेश २ का ज्येष्ठ सांसद लगन चौधरीलाई संसद् सचिवालयको टोलीले बुधबार प्रशिक्षण दिएको छ । टोलीले उनलाई बैठक सञ्चालनका विधि र प्रक्रियाबारे प्रशिक्षण दिएको हो । चौधरीको सिरहा लहानस्थित घरमै पुगेर गाइड गरिएको संसद् सचिवालयका रञ्जित यादवले बताए । चौधरीले पहिलो प्रदेश बैठकको अध्यक्षता गर्नेछन् । बैठकमा प्रस्तुत हुने र पत्र वाचन गर्ने तरिकाबारे जानकारी गरायौं, संसद् सचिवालयका कर्मचारी यादवले भने । प्रदेशसभा सञ्चालन गराउने कर्मचारीलाई प्रशिक्षण दिन संसद् सचिवालयबाट सहसचिव वंशिधर पौडेलको नेतृत्वमा चार सदस्यीय टोली जनकपुर आएको छ । तर, सभा सञ्चालनका लागि सामान्य प्रशासन मन्त्रालयबाट तोकिएका कर्मचारी भने अझै आइपुगेका छैनन् । प्रदेशसभा सञ्चालनका लागि मन्त्रालयले २७ कर्मचारी पठाउने निर्णय गरेको थियो । हाम्रो उद्देश्य बैठक सञ्चालन र प्रशिक्षण दिने हो तर प्रशिक्षण लिने कर्मचारी नै छैनन्, संसद् सचिवालयका कर्मचारी यादवले भने । प्रदेश २ को प्रथम अधिवेशन माघ २१ गते बोलाइएको छ । कर्मचारी नआए पनि सभाकक्षको तयारी भने अन्तिम चरणमा पुगेको छ । जिम्मेवारी बहन गर्ने कर्मचारी नआएको धनुषाका प्रमुख जिल्ला अधिकारी दिलीप चापागाईंले बताए । कहाँ कतिजना कर्मचारी आउने हो, त्यसको जानकारी आफूसँग नभएको उनको भनाइ छ । प्रदेश प्रमुख रत्नेश्वरलाल कायस्थको सचिवालय र निजी सचिवालयका केही कर्मचारी मात्र आएका छन् । तर, कार्यकक्ष तयार नहुँदा उनीहरूले कार्यभार सम्हालेका छैनन् । जनकपुर चुरोट कारखानास्थित कार्यकक्ष र निवास तयार नहुँदा होटलमा बसेर व्यवस्थापनको काम भइरहेको प्रदेश प्रमुखको सचिवालयका उपसचिव होम घिमिरेले बताए ।आज सर्वदलीय बैठकमाघ २१ गते घोषित पहिलो बैठकको तयारीस्वरूप प्रदेश प्रमुख कार्यालयले बिहीबार सर्वदलीय बैठक बोलाएको छ । अधिकृत संगमको सभाकक्षमा हुने बैठकमा प्रदेशसभामा प्रतिनिधित्व गर्ने दलका तीनतीन जना सदस्यलाई बोलाइएको छ । प्रदेश प्रमुख कायस्थले प्रदेशसभाको पहिलो बैठकलाई भव्य बनाउन बैठक आयोजना गरिएको बताए । यो ऐतिहासिक बैठक हो । प्रदेशसभामा प्रतिनिधित्व गर्ने सम्पूर्ण दलका प्रतिनिधिबीच सहकार्यको वातावरण निर्माण गर्न र कार्यविधिलगायत विषयमा छलफल गर्न बैठक बोलाइएको हो, उनले भने । प्रदेश प्रमुख कायस्थले सर्वदलीय बैठकमा संसद् सञ्चालनबारे विद्यमान कानुनी तथा व्यावहारिक विषयमा पार्टीगत सहमति बनाउने प्रयास गरिने बताए । डेरा खोज्दै सांसदअधिवेशन नजिकिएसँगै काठमाडौं बसेर राजनीति गर्दै आएका प्रदेश सांसद सम्बन्धित मुकाममै पायक पर्ने डेरा खोज्ने हतारोमा छन् । केही सांसद भने काठमाडौंबाटै प्रदेशसभा भ्याउने योजनामा छन् । प्रतिनिधिसभा सदस्यहरू राष्ट्रिय जनता पार्टी (राजपा) अध्यक्ष मण्डलका सदस्य अनिल झा र प्रमोद साहका पत्नी प्रदेशसभामा सांसद छन् । झाकी पत्नी डिम्पल र साहकी पत्नी निरा समानुपातिकमा प्रदेशसभा सदस्य चुनिएका हुन् । पतिको राजनीतिक मुकाम काठमाडौं भएकाले दुवै प्रदेश सांसद काठमाडौंबाटै जनकपुरको प्रदेशसभा धाउने तयारीमा छन् । मेरो बसाइ काठमाडौंमै हुन्छ । बैठक नियमित भएका बेला जनकपुरमै बस्न सक्छु । रौतहटबाट गाडीमा आवतजावत पनि गर्न सकिन्छ, डिम्पलले भनिन् । सर्लाहीमा डेरा लिएर बस्दै आएका साह पनि प्रतिनिधिसभा सदस्य निर्वाचित भएपछि काठमाडौं सरेका छन् । उनकी पत्नी निरा काठमाडौंमै बसेर जनकपुर धाउने तयारीमा छिन् । काठमाडौंमा डेरा खोजिसकेको छु । निराजी काठमाडौं नै बस्नुहुन्छ, साहले भने, उतैबाट बैठकमा आवतजावत हुनेछ । सर्लाहीबाट प्रदेश सांसद निर्वाचित राजपाका उपेन्द्र महतो वर्षौंदेखि सपरिवार काठमाडाँै बस्दै आएका छन् । अब प्रदेश मुकाम जनकपुरमै डेरा लिने तयारीमा रहेको उनले बताए । संघीय समाजवादी फोरमबाट संसदीय दलको नेताका आकांक्षी सिरहाका विजय यादवको बसाइ काठमाडौंमै छ । राजपाबाट संसदीय दलको नेताका लागि चर्चामा रहेका सप्तरीका नवलकिशोर साह, सर्लाहीका रामनरेश राय र बाराका जितेन्द्र सोनलको डेरा पनि काठमाडौंमै छ ।"
स्वास्थ्य सेवामा लापरबाही,"आधारभूत चिकित्सकीय ज्ञान जाँच्ने लाइसेन्स परीक्षा नै उत्तीर्ण गर्न नसकेका डाक्टरहरूले विभिन्न अस्पतालमा बिरामीको स्वास्थ्य जाँच तथा उपचार गरिरहेको पाइएको छ । प्रहरीको केन्द्रीय अनुसन्धान ब्युरोले राजधानीका केही अस्पतालमा छापा मारेर त्यस्ता केही डाक्टरलाई पक्राउ गरेको छ । अन्य अस्पतालमा पनि नेपाल मेडिकल काउन्सिलबाट लाइसेन्स (दर्ता प्रमाणपत्र) नलिई डाक्टरहरूले काम गरिरहेको आशंका छ । स्वास्थ्योपचारजस्तो संवेदनशील क्षेत्रमा लाइसेन्स नलिईकनै उपचारमा संलग्न हुनु तथा गराउनु गैरकानुनी मात्र नभएर गैरजिम्मेवारीको पराकाष्ठा नै हो । हातमा शैक्षिक योग्यताको प्रमाणपत्र भए पनि लाइसेन्सबिना स्वास्थ्य उपचार गर्नेहरू नक्कली डाक्टर नै ठहरिन्छन् । उपचार सेवामा नक्कली डाक्टरको संलग्नता बिरामीको स्वास्थ्यमाथि चरम खेलबाडसमेत हो । खासगरी मेडिकल कलेजको सम्बन्धन वितरण र सिट संख्या निर्धारणमा सम्बन्धित निकायको लापरबाहीका कारण मुलुकको चिकित्सा शिक्षाको गुणस्तर नै प्रश्नको घेरामा छ । यसलाई मेडिकल काउन्सिलले लिने सामान्य लाइन्सेन्स परीक्षामा हुने अनुत्तीर्णदरले पनि पुष्टि गर्दै आएको छ । मेडिकल शिक्षामा योग्यताक्षमताभन्दा पनि आर्थिक सक्षमताका आधारमा विद्यार्थी भर्ना हुने र डाक्टरको प्रमाणपत्र लिने प्रवृत्ति व्यापक थियो । केही वर्षदेखि विद्यार्थी भर्नामा मेरिट प्रणाली लागू भएपछि मात्र जथाभाबी भर्ना घटेको छ । तैपनि प्रवेश परीक्षा तथा एमबीबीएसकै परीक्षामा चिट चोर्नेचोराउनेजस्ता विकृति बेलाबेला देखिएकै छन् । प्राय: कमजोर पूर्वाधारयुक्त कलेजबाट बग्रेल्ती उत्पादन भएका डाक्टरहरू नै मेडिकल काउन्सिलको लाइसेन्स परीक्षामा अनुत्तीर्ण हुन्छन् । लाइसेन्स पाउन नसकेकाहरूमा विदेशी कलेजमा पढेर फर्कनेहरू पनि छन् । लाइसेन्स परीक्षामा ३६ पटकसम्म फेल भएको दृष्टान्त पनि छ । नियमनकारी निकायको कमजोरी र अस्पताल सञ्चालकहरूको गैरजिम्मेवारीका कारण तिनै अयोग्य डाक्टरहरूले बिरामीको स्वास्थ्य जाँच तथा उपचार गर्ने मौका पाएका हुन् । यस्तै, विदेशी नागरिकले समेत यहाँका विभिन्न अस्पतालमा गैरकानुनी रूपमा चिकित्सकीय अभ्यास गरिरहेको पाइएको छ । उपचार सेवा प्रवेशअघि लिइने लाइसेन्स परीक्षामा अनुत्तीर्ण हुनेहरूको संख्या बर्सेनि बढ्दो देखिन्छ । अनुत्तीर्ण कोही पनि सम्भवत: खाली बसेका छैनन् । महँगो मेडिकल शिक्षाले पनि बिनाकाम अर्को परीक्षा कुर्न नसक्ने अवस्थामा पुर्याउँछ । करिब दुई महिनाअघि लिइएको पछिल्लो लाइसेन्स परीक्षामा एमबीबीएस गरेका १ हजार २ सय २ जना सहभागी भएकामा ६२ प्रतिशत अर्थात् ७ सय ४१ जना अनुत्तीर्ण भएका थिए । यस्तै, दन्त विज्ञानमा स्नातक (बीडीएस) गर्ने ८५ जना डाक्टर परीक्षामा सहभागी हुँदा ४९ प्रतिशत फेल भएका थिए । यो परीक्षा परिणामले मेडिकल शिक्षाको गुणस्तरलाई प्रतिबिम्बित गर्छ । बिरामीको रोग खुट्याउने र त्यहीअनुसार उपचार पद्धति अपनाउनुपर्ने क्षेत्रमा आधारभूत ज्ञानसमेत नभएका डाक्टरहरूको प्रवेशले स्वास्थ्योपचार सेवालाई विकृत बनाएको छ । गलत औषधोपचारका कारण बिरामीको मृत्यु भएको, अंगभंग भएका घटना थुप्रै छन् । उपचार गराउन अस्पताल पुग्दा डाक्टरहरूको योग्यतामाथि नै शंका गर्नुपर्ने अवस्था बनेको छ । चिकित्सा शिक्षा र स्वास्थ्य सेवामा बेथिति व्यापक भए पनि सुधारका लागि सम्बन्धित निकायले तदारुकता देखाएको पाइँदैन । कुनै अभियान वा आन्दोलनपछि केही पहलकदमी देखाइए पनि त्यसले निरन्तरता पाउँदैन । अनुगमननियमनसमेत नियमित नहुने, भएका बेला कमजोरी देखिए कारबाही नहुने प्रवृत्ति छ । अनुगमननियमनकारी निकायकै उदासीनताका कारण स्वास्थ्य क्षेत्रमा बेथिति बढेको हो । यस्ता बेथितिलाई जतिसक्दो छिटो अन्त्य गर्नुपर्छ । गुणस्तरीय सेवा पाउने संविधानप्रदत्त मौलिक हकसमेत हो । गलत उपचारको सिकार कोही पनि बन्नु हुँदैन । त्यसैले नक्कली डाक्टरहरूको खोजबिन तत्काल गर्नुपर्छ । अयोग्य डाक्टर र उनीहरूलाई काममा खटाएर सेवाग्राहीमाथि ठगीसमेत गर्ने अस्पतालक्लिनिक सञ्चालकलाई कारबाहीको दायरामा ल्याउनुपर्छ । मेडिकल काउन्सिलले अस्पतालक्लिनिकलाई नियमित निगरानी गर्नुपर्छ । सँगै, अयोग्य डाक्टर उत्पादन हुने अवस्था नै आउन नदिन चिकित्सा शिक्षामै व्यापक सुधारको खाँचो छ । त्यसपछि मात्रै स्वास्थ्य सेवा भरपर्दो र विश्वसनीय हुन्छ, चिकित्सा पेसा पनि मर्यादित र सम्मानित बन्छ ।"
भारतको नेपाल चासो,"प्रधानमन्त्री नरेन्द्र मोदीको छिमेक नीतिबारे भारतका विदेश नीतिविज्ञहरू आजभोलि अक्सर एउटा किस्सा सुनाउँछन्, भारतको छिमेक पहिलो (नेबर हुड फस्ट) भन्ने नीति चीनको महान पर्खाल (ग्रेट वाल) संँग वास्तवमै ठोक्किएको अवस्थामा छ । नेपालका सन्दर्भमा समेत यही महसुस भएर होला, नेपालको प्रदेश र संघीय निर्वाचनपश्चात भारतका प्रधानमन्त्री मोदीले नेपालका भावी प्रधानमन्त्रीका रूपमा हेरिएका केपी शर्मा ओलीलाई दुईचोटी आफैले फोनमात्र गरेनन्, उनले आफ्ना विदेश मन्त्री सुष्मा स्वराज र नयाँ विदेश सचिव विजय गोखलेलाई नेपालको सद्भावना भ्रमणमा पठाएका छन् । नेपालको राजनीतिक वृत्तमा अहिले एउटा प्रश्न उभिएको छ नयाँ सरकार बन्ने पूर्वसन्ध्यामा उच्च स्तरको कूटनीतिक भ्रमण गर्नुको भित्री उद्देश्य के होला ?एकथरीले भारतले आफ्नो विगतको गल्ती महसुस गरेर नयाँ आयामबाट सम्बन्ध सुधार्न खोजेको छ भन्ने आँकलन गरेका छन् भने अर्कोथरीले चीनका राष्ट्रपति सी चिनफिङ छिट्टै नेपाल आउने कुरा महसुस भएर वा नेपालका भावी प्रधानमन्त्रीले पहिलो औपचारिक भ्रमणका लागि भारतको साटो चीन रोज्न सक्ने सम्भावना देखेर चीनले भन्दा पहिले आफूले नेपालका प्रधानमन्त्रीलाई रातो कार्पेट बिछ्याउने वातावरण बनाउन भारतले यो उच्च स्तरको कूटनीति सुरु गरेको हो भनिरहेका छन् । भित्री कुरा जे होस्, मोदीको विशेषदूत बनेर सुष्मा स्वराज नेपाल आउनुले भारतले नेपाल सम्बन्धलाई प्राथमिकतामा राखेको बुझ्नुपर्ने हुन्छ । मधेस आन्दोलन र भारतको अघोषित नाकाबन्दीका बेला नेपालभारत सम्बन्धको कूटनीतिक लडाइँमा नेपाल रक्षात्मक अवस्थामा थियो भने नेपालको प्रादेशिक र संघीय निर्वाचनपछि छिमेकी भारत रक्षात्मक अवस्थामा रहेको देखिन्छ । नेपालमा निर्वाचन परिणाम सार्वजनिक भएलगत्तै भारतका सबैजसो अखबारमा दिनहुँजस्तो यस्ता समाचार छापिए, मानौं नेपालको निर्वाचनमा भारत नराम्ररी पराजित भएको छ । पूर्व भारतीय परराष्ट्र सचिव कन्वल सिवल लगायतका कूटनीतिज्ञहरूले त वामपन्थी एकताको सूत्र नेपाल मेड होइन, यो चाइना मेड हो र त्यसैले नयाँ सरकारपछि चीनले नेपालबाट सक्दो फाइदा लिनेछ सम्म भने । समग्रमा के भने नेपालभारत सम्बन्धमा अहिले भारतभित्र ३ थरीका धारणा देखिन्छन् । पहिलो, मोदीको नेभरहुड फस्ट नीति असफल भएकाले यसको समीक्षा हुनुपर्छ र भारतनेपाल सम्बन्ध पनि यही नीतिको सन्दर्भमा हेर्नुपर्छ । दोस्रो, मधेस आन्दोलनताका अघोषित नाकाबन्दी गरेर भारतले ठूलो गल्ती गर्यो । अब त्यो घटनाबाट पाठ सिकेर अघि बढ्नुपर्छ । तेस्रो, चीनको दक्षिण एसियामा बढ्दो प्रभावलाई रोक्नसमेत नेपालमा बन्ने वामपन्थी सरकारसंँग सहकार्य गरेर अघि बढ्नुको विकल्प छैन । माल्दिभ्स जस्तै नेपाल पुरै चीनको पोल्टामा जाने अवस्थाको सामना गर्न भारतलाई दीर्घकालीन रूपमा ठूलो घाटा हुनेछ । त्यसैले यस अघिको क्षतिलाई न्युनीकरण वा नियन्त्रण गरेर अघि बढ्नुपर्छ ।भारतको छिमेक पहिलो नीतिको कुरा गर्दा सफलता कम तर असफलता ज्यादा लागेको अवस्था छ । पाकिस्तान, श्रीलंका, बंगलादेश र नेपाल अहिले चीनको एक बेल्ड एक रोड परियोजनामा सहभागी भइसकेका छन् भने माल्दिभ्सले गतवर्ष चीनसंँग खुला व्यापार सम्झौतामा हस्ताक्षर गर्यो । चीनको दक्षिण एसियाका देशहरूसंँगको व्यापार वर्षेनि ५ प्रतिशतले वृद्धि भइरहेको छ भने हरेक वर्ष चीनको अर्बाैं डलरको लगानी दक्षिण एसियामा भित्रिँदैछ ।सुरुमा दुइटा उच्च स्तरका भ्रमण गरेर मोदीले आर्जेको मानसम्मानका बाबजुद नाकाबन्दीको अपरिपक्व निर्णयका कारण नेपालको एउटा नयाँ पुस्ताले भारतलाई सधैंका लागि घृणा गर्ने वातावरण बनायो र नेपालमा वाम गठबन्धनको विजय यसैको परिणाम हो भनी मोदी नीतिको आलोचना गर्नेहरू अहिले भारतमा प्रशस्त भेटिन्छन् । अब बन्ने वाम गठबन्धनको सरकारसँंग सहकार्य नगर्ने हो भने नेपाललाई भारतले सधंैका लागि चीनको राजनीतिक प्रभाव क्षेत्रमा धकेल्नेछ भन्ने धेरै भारतीय विज्ञहरूको विश्लेषण देखिन्छ । भारत र चीन बीचको दोक्लाम विवादले नेपाल लगायतका छिमेकी देशहरू आफ्नो पक्षमा उभ्याउन कति महत्त्वपूर्ण हुन्छ भन्ने कुरा भारतले ठूलो पाठ सिकेको छ ।खुला सिमाना भएको र व्यापार तथा पारवहनमा भारतसँंग आश्रित नेपालबारे परम्परागत रूपले भारतीयहरूको चासो दुइटा कुरामा रहँदै आएको भनिन्छ । पहिलो, नेपालको राजनीतिमा भारतको प्रभाव जसलाई नेपालमा भारतको माइक्रो म्यानेजमेन्ट (सूक्ष्म व्यवस्थापन) अर्थात हरेक कुरामा हस्तक्षेप गर्ने कार्य भनी आलोचना गर्ने गरिन्छ । दोस्रो, नेपालको भूमिमार्फत भारतलाई हुने सुरक्षा चुनौती ।तर अहिले भारतमा एकथरी विश्लेषकहरू राजनीति र सुरक्षा मात्रलाई केन्द्रबिन्दु बनाएर कार्यान्वयन गरिएको नेपाल नीति असफल भएको, बरु भारतले आफ्नो नरम कूटनीति (सफ्ट डिप्लोमेसी) मा बढी जोड दिए नेपाल चीनको पोल्टामा जानबाट जोगिनेछ भन्ने गर्छन् । जनस्तरबाटै नेपालभारत सम्बन्धलाई पुनर्ताजगी नगरिए भारतप्रति नेपालको धेरै जनसंख्यामा रहेको तुष नमेटिने उनीहरूको राय छ । त्यसैले भारतले बरु जनस्तरमा क्रिकेट, हिन्दी चलचित्र, धार्मिक यात्रा, भारतमा पढ्नका लागि दिइने छात्रवृत्ति आदिमा बढी जोड दिनुपर्छ । भारतले विकास ढिलो गर्छ, तर चीनले छिटो गर्छ भन्ने आम नेपालीमा रहेको धारणा परिवर्तन गर्न भारतले हुलाकी सडक र पञ्चेश्वर लगायतका परियोजनाहरूको कार्यान्वयनको गति बढाउनुपर्छ भन्नेहरू छन् ।अर्कोतिर विश्वमा भारत आफूलाई उदाउँदो शक्तिका रूपमा प्रस्तुत गरिरहेको छ भने आफ्नै छिमेकलाई विश्वासमा लिन नसक्दा भारतको विश्वब्यापी छविमा पर्नसक्ने नकारात्मक असरबारे भारतीय नीतिकारहरू अनभिज्ञ छैनन् । विश्वको आर्थिक नीति बारेको बहस हुने एउटा मुख्य थलो मानिएको वल्र्ड इकोनोमिक फोरममा हालसालै भारतीय प्रधानमन्त्री मोदीलाई उद्घाटन सत्रमा बोल्न आमन्त्रण गरियो । यस अघि सन् १९९७ (२१ वर्ष) अघि भारतीय प्रधानमन्त्रीलाई यो फोरममा बोलाइएको थियो । यसबाटै के थाहा हुन्छ भने विश्वले एकातिर भारतको बढ्दो प्रभावलाई स्थान दिइरहेको छ भने अर्कोतिर मोदीको विदेश नीतिको एउटा मुख्य पाटो नै भारतलाई विश्वको एक शक्तिका रूपमा उभ्याउनु रहेको देखिन्छ । प्रधानमन्त्री मोदीले यो फोरमको उद्घाटन सत्रमा हिन्दीमा सम्बोधन गरेर भूमण्डलीकरणमा चुनौती आएको र विश्वमा संरक्षणवाद (प्रोटेक्सनिजम) बढ्दै गएको तर्कमात्र राखेनन्, यो चुनौती आतंकवाद वा जलवायु परिवर्तनको चुनौतीभन्दा कम नभएको तर्क राखे । महत्मा गान्धीको संरक्षणवादको ठूलो प्रभाव परेको भारत अहिले विश्व मञ्चमा भूमण्डलीकरणको कट्टर पक्षपाती रहेको छ । उसो त यो पालाको भारतको गणतन्त्र दिवसमा भारतले परम्परागत रूपले चीनसँंग बढी नजिक रहेका दक्षिणपूर्वी एसियाका प्रमुखहरूलाई आमन्त्रण गर्यो । पोहोरको वल्र्ड इकोनोमिक फोरममा चीनका सी चिनफिङले अब चीनले खुला व्यापार, भूमण्डलीकरण र जलवायु परिवर्तन आदि कुरामा विश्वको नेतृत्व लिने घोषणा गरेका थिए । तर यसपालि बीआरआई लगायतका विश्वमा चीनको लगानी, व्यापार र प्रभाव बढाउने परियोजनाको छलफलका कारण उनी आफू चीनमै बसे भने डाभोसचाहिँ आफ्ना प्रधानमन्त्रीलाई पठाए । नेपालका लागि मौका के भने चीन र भारतले अब हुने चौथो औद्योगिक क्रान्तिको नेतृत्व लिने क्षमता राक्छन् । दुबै देशले यही उच्च दरको आर्थिक वृद्धि अर्को १०१५ वर्षसम्म कायम गर्नसके चौथो औद्योगिक क्रान्ति चीन र भारतबाट सुरु हुनेछ । विश्वको रंगमञ्चमा चीन र भारतको प्रभाव बढ्दै जानुमा यी दुई देशको बढ्दो आर्थिक शक्ति मुख्य कारण हो । सन् २०१७ मा दुबै देशले ७ प्रतिशतको हाराहारीमा आर्थिक वृद्धिदर हासिल गरे । नि:सन्देह वर्तमानमा चीन भारतभन्दा ठूलो शक्ति हो । चीनको कुल उत्पादन (जीडीपी) भारतको भन्दा ५ गुना बढी छ भने प्रतिव्यक्ति आय भारतको १,७०० डलर छ भने चीनको ८,१०० डलर । नेपालको भारत सम्बन्धलाई सन्तुलनमा राख्न तीनवटा कुरालाई ध्यान दिनुपर्ने देखिन्छ । पहिलो, सानो देश हुँ भन्ने लघुताभासबाट माथि उठ्ने । दोस्रो, नाकाबन्दीका बेलामा देखाए जस्तो परिपक्वता देखाउने । तेस्रो, सम्बन्धलाई सक्दो पारदर्शी बनाउने ।भारत र चीन दुबैले महसुस गरेको कुरा के भने नेपाल सानो देश नभएर विश्वभरि लगानी र व्यापारको माध्यमले आफ्नो शक्ति बढाउँदै गएको चीन र उच्च आर्थिक वृद्धिदर कायम गर्दै चीनकै बाटो समात्न उद्यत छिमेकी भारत अर्थात यी उदाउँदा दुई शक्तिशाली देशरुलाई जोड्ने सेतुमात्र नभई आर्थिक, राजनीतिक र सामरिक हरेक अर्थले भूराजनीतिक महत्त्व बोकेको देश हो । चीनसंँगको व्यापार, लगानी, पारवहन आदिको सम्बन्ध नेपालका लागिमात्रै नभएर यी तीनवटै देशको हितमा भएको कुरा भारतलाई सन्देश दिनसके सन्तुलित परराष्ट्र नीति अघि बढ्नेछ । दीर्घकालीन रूपमा दक्षिण एसियाकै अर्थतन्त्रलाई बढावा दिन नेपालले चीन र भारतसामु ट्रान्स हिमालयन इकोनोमिक करिडोर (हिमाल वारपारको आर्थिक द्वार) बन्ने लक्ष्य भारत र चीनसामु निर्धक्क राख्न जरुरी छ, ताकि एक छिमेकसँंग व्यापार, लगानी र पारवहनका सम्झौता गर्दा अर्कोले शंकाको दृष्टिले नहेरोस् । नेपालले भारतको अघोषित नाकाबन्दीका बेला देखाएको परिपक्वता र त्यसपछिको दिनमा भारतलाई विश्वासमा लिन देखाएको सुझबुझले अहिले कूटनीतिक रूपले नेपालले होइन कि भारतले नेपाललाई विश्वासमा लिन मिहिनेत गर्नुपर्ने अवस्था सिर्जना भएको छ । तर एउटा यथार्थ के भने वामपन्थी आए चीनतिर ढल्किने र कांग्रेसको सरकार आए भारतलाई रिझाउन खोज्ने अपरिपक्व र पार्टीगत स्वार्थको राजनीति कायमै रहे यी दुई शक्तिको बलमिच्याइँको प्रयोगशाला नेपाल बन्ने खतरा पनि त्यत्तिकै छ । जस्तो कि आगामी वामपन्थीको सरकार पुरै चीनसंँग ढल्कियो भने नेपालभित्रै बहुराष्ट्रिय विदेश नीति बन्ने पनि खतरा देखिन्छ । प्रदेश २, जहाँ वाम गठबन्धनको कमजोर उपस्थिति छ, यो प्रदेश पुरै भारततिर ढल्किने र भारतलाई सन्तुलनमा राख्न केन्द्रको वामपन्थी सरकार चीनतिर ढल्किने हो भने नेपालको संघीयता कार्यान्वयनमा द्वन्द्व र अस्थिरताको अवस्था आउन सक्छ । तसर्थ आगामी सरकारले कांग्रेस र मधेसवादी दलहरूलाई एक्ल्याउने होइन कि विश्वासमा लिएर मुख्य दलहरूले चीन र भारत हेर्ने साझा दृष्टिकोण निर्माण गर्न जरुरी छ । नेपालभारत सम्बन्धलाई सन्तुलनमा राख्न पारदर्शिताले ठूलो भूमिका खेल्नेछ । नेपालले स्पष्ट र खुला रूपमा भारत र चीन दुबैलाई उनीहरूको सुरक्षा चासोमा कुनै आंँच आउन नदिने प्रतिबद्धता जाहेर गर्नुपर्छ भने विश्वको एक प्रमुख शक्तिका रूपमा नेतृत्व लिन तयार छु भनी दाबी गर्ने छिमेकी भारतलाई नेपालको राजनीतिमा माइक्रो म्यानेज गर्दा यो भारतकै लागि काउन्टर प्रडक्टिभ (प्रत्युत्पादक) हुन्छ भनी सन्देश दिन जरुरी छ । ठिक त्यसरी नै सामाजिक, भौगोलिक, राजनीतिक र धार्मिक हरहिसाबले विशिष्ट रहेको नेपालभारत सम्बन्धलाई नयाँ आयामबाट अघि बढाउन विगतमा भएका गल्तीलाई बिर्सिने वा ढाकछोप गर्ने होइन कि गल्ती भएको स्वीकारोक्तिको एहसास जनमानसमा जान जरुरी छ । विगतको तुष नमेटिएर बन्ने नयाँ सम्बन्धले विश्वास होइन, शंका बढाउने काम गर्छ ।नेपालका लागि महत्त्वपूर्ण कुरा के भने भारतले के गर्छ भन्ने कुरा उसको आफ्नो देशको स्वार्थको कुरा हो । नेपालले केके गर्नुपर्छ भन्ने कुरा नेपालको राष्ट्रिय स्वार्थको कुरा हो । अहिले समय नेपालको पक्षमा उभिएको देखिन्छ । तर नेपालले दलगत राजनीतिक स्वार्थमा वा भावावेशमा होइन कि यथार्थपरक र सन्तुलित रूपमा सम्बन्ध सुदृढीकरण गर्नु जरुरी छ । नोट : यी लेखकका निजी विचार हुन् । लेखक सम्बद्ध संस्थासँग यी विचारको केही सम्बन्ध छैन ।"
ओलीको बोली,"कामकुरो एकातिर कुम्लो बोकी ठिमीतिर भन्ने नेपाली उखान कतिपय सवालमा सान्दर्भिक ठहरिन्छ । संसदीय निर्वाचनमा विजय हासिल गरेपछि भावी प्रधानमन्त्रीका रूपमा चर्चित केपी ओलीका अभिव्यक्ति यस्तै प्रकृतिका छन् । बोल्नेको चामल बिक्छ भनेझैं केपी ओलीका वाणी बजारमा राम्रै मूल्यमा बिक्री भइरहेको तथ्य हालै सम्पन्न संसदीय निर्वाचनले पुष्टि गरिदिएको छ । बेलगाम प्रस्तुत भइरहेका उनका अभिव्यक्तिले उनको नैतिक धरातल कमजोर बन्दै गइरहेको पत्तो सायद उनलाई छैन । बयल गाडा चढेर अमेरिका पुग्न सकिन्न भन्ने अभिव्यक्तिले लोकतान्त्रिक आन्दोलनमा उनको योगदानबारे धेरैलाई जानकारी छ । स्वाभिमान कर्ममा हुनुपर्छ, वाणीमा होइन । नाकाबन्दी लम्ब्याउन उनका अभिव्यक्तिहरू निकै सार्थक रहे, जसलाई राष्ट्रवादको पगरी गुँथाइयो । पछिल्लो पटक संसदीय निर्वाचन जितेलगत्तै प्रदेशसभा प्रमुख नियुक्ति नगर्न सरकारलाई कडा शब्दमा निर्देशन दिन पछि परेनन् । सरकारले नियुक्ति गरेमा उनीहरूबाट शपथ नलिने धम्की उनैले दिएका थिए । दुई हप्तामा उनको बोलीले यूटर्न गर्यो । फेरि उनले अवैध धनलाई वैध गर्नुपर्ने अभिव्यक्ति दिएका छन् । भ्रष्टाचारी र दुराचारीका लागि सुरक्षित गन्तव्यका लागि नेपाल उपयुक्त थलो हो भन्ने सन्देश उनका अभिव्यक्तिमा निहित छन् । भ्रष्टाचारमा शून्य सहनशीलताको चर्का नारा घन्काएर चुनाव जितेको भोलिपल्टै अवैध धनलाई वैध बनाउनुपर्ने अभिव्यक्ति किन प्रस्तुत भयो, केपी ओलीबाट ? कसको दबाबमा यस्ता अभिव्यक्ति आए ? किन यस्ता अभिव्यक्ति आए ?राष्ट्रवादी प्रधानमन्त्रीको उदय हुँदै छ भन्ने नारा सर्वत्र घन्किएको बखत भ्रष्टाचार र अवैध सम्पत्तिलाई राष्ट्रियकरण गर्दै गरिब र निमुखा जनताका पक्षमा त्यस्ता सम्पत्ति प्रयोग गरिने उद्घोष हुनुपर्ने होइन र ? कालो धनलाई सेतो पार्ने अनि अवैध धनलाई वैध गर्ने अवसर दिनु भनेको भ्रष्टाचारलाई अनुमोदन गर्नु होइन र ? केपी ओलीको यो पछिल्लो अभिव्यक्ति नेपालजस्तो अति भ्रष्ट भनेर संसारसामु चिनिएको मुलुकका लागि खतरनाक सावित हुनसक्छ । विडम्बना हो, अवैध धनलाई वैध बनाउनुपर्ने सोच बोकेका व्यक्ति अबको केही दिनमा देशको प्रधानमन्त्री बन्दै छन् । उत्तम पुडासैनी जोरपाटी, काठमाडौं नैतिकता चराचुरुङ्गीमा खोज्नुपर्ने बेला भएको छ । पूर्वप्रधानमन्त्री केपी ओलीले गैरकानुनी रूपमा आर्जन गरेको कालो धनलाई वैध बनाउन दिनुपर्छ भनी सार्वजनिक सभामा अभिव्यक्ति दिएर आफ्नो चरित्र उदांग पार्नुभयो । यसले इमानदार नेपालीको शिर निहुराएको छ । सम्पत्ति शुद्धीकरण प्रक्रियालाई नै प्रभावित पार्ने गरी आएको जिम्मेवार व्यक्ति, एमाले अध्यक्षसमेत रहेका ओली जसरी पनि कमाउनुपर्छ भन्ने मान्यतामा रहेका छन् भन्ने प्रस्ट हुन्छ । भावी प्रधानमन्त्री समेत हुने एउटा जिम्मेवार व्यक्तिबाट आएका यस्ता अभिव्यक्तिलाई सामान्य रूपमा लिन सकिँदैन । अवैध रूपमा कमाएको रकम वैध बनाउन दिनुपर्छ भनी दिएको अभिव्यक्ति आपत्तिजनक मात्र होइन, ओलीलाई प्रधानमन्त्री बन्नै दिन हँुदैन, किनकि उनी प्रधानमन्त्री भए भने सबै भ्रष्टाचार गरी कमाएका अकुत सम्पत्ति वैध बनाउन उनले जुनसुकै हर्कत गर्दैनन् भन्न सकिन्न । कुसुम न्यौपाने मध्यविन्दु११, नवलपुर"
सरकार र चन्द्रग्रहण,"जनादेश नै गुमाएर केही काम गर्न नमिल्ने अवस्थामा पुगेपछि मात्र जन्मदादेखिको बल लगाएर कामैकाम गर्ने यो कामचलाउ सरकारचाहिँ गजबको देखियो । सायद कामचलाउ अवस्थामा पुग्दैमा सरक्कै लत्रिहाल्ने संसारका अरु लोकतान्त्रिक सरकारजस्तो नामर्द आफू नभएको देखाउन खोजिएको हो कि ? थप दायित्व सिर्जना हुनेगरी यो सरकारबाट अहिले भइरहेका अनेकौँ फाल्टु कामले नयाँ संविधान, लोकतन्त्र र ताजा जनादेशलाई गिज्याइरहे जस्तो देखिन्छ । लाग्छ, ४ चारपटक प्रधानमन्त्री भएका र मुलुकको जन्मजात प्रजातान्त्रिक दल नेपाली कांग्रेसका सभापति नै भएकाले होला, जनादेश गुमाएको झोँकमा शेरबहादुर देउवाले दलहरू, मिडिया, नागरिक समाज, आफ्नै कार्यकर्ता र आम जनतालाई सुन्न त के लोकतन्त्रका विश्वब्यापी मूल्यमान्यताको सीमामा बस्न पनि रुचाइरहेको देखिन्न । भविष्यको लागि बसाइने कुनै पनि गलत नजिरको संवेदशीलताको मतलबै नगरी अहिले दनादन काम गर्ने भूत यो सरकारमा किन सवार भएको हो भन्ने बुझिएन । कतै यो सरकारलाई पनि आज चन्द्रग्रहण हो बाबु, चन्द्रमालाई नहेर्नु भनेको दिनमा झनै खोजीखोजी चन्द्रमालाई नै हेर्ने लापरबाही र उत्ताउलो संस्कार जागिरहेको पो कि ? श्रुति अर्यालगुल्मी"
फेरि अनशनमा गंगामाया,"आफ्नो निर्दोष छोराको हत्यारा पत्ता लगाउन माग गर्दै आमरण अनशनमा बसेका थिए, वृद्ध अधिकारी जोडी नन्दप्रसाद र श्रीमती गंगामाया । तर त्यही मागबारे निरन्तर अडान राख्दै आमरण अनशनरत रहँदा श्रीमानको प्राणपखेरु उड्यो, तिनै मारिएका कान्छा छोरा कृष्णप्रसादसँग विश्वासको पुनर्मिलनका निम्ति स्वर्गको यात्रा तय गर्दै र राज्य संयन्त्रलाई धिक्कार्दै । तर पहिला छोराले र वर्षौं अनशनको भोको भेटमै श्रीमानले पनि छाडेपछि विक्षिप्त बनेकी गंगामाया अधिकारीले अहिले फेरि दोहोर्याएकी छन्, छोराको हत्यारा पत्ता नलागुन्जेल फेरि मृत्युपर्यन्त अनशन बस्छु भनेर । उनी भन्छिन् राज्यले हत्यारालाई पहिचान गरी कारबाही गरोस् कित श्रीमानसँगै म यो इहलीला समाप्त गर्छु । जो गत श्रीमानको सोही गत मेरो । किनकि यो देशमा कानुनी राज्य, मानवअधिकार र बाँच्न पाउने नागरिकको हक भन्ने कुरा ठूलाका निम्तिमात्रै रहेछ । सानालाई ऐन र ठूलालाई चैन भनेझैं उनीजस्ता निमुखाका निम्ति न सरकार रहेछ, नत सरोकार समाज नै । श्यामसुन्दर कुइँकेलहाँडीगाउँ, काठमाडौं"
माननीयज्यूहरूको अग्निपरीक्षा,"बुधबार प्रकाशित केशव दाहालको माननीयज्यू र सप्तरंगी सपना साँच्चिकै सपना र विपनाको शृंखलाजस्तै लाग्यो । लेख त अत्यन्त सान्दर्भिक र घतलाग्दो थियो । तर खै माननीयज्यूहरूले विचार गर्लान् कि नगर्लान् ? निर्वाचन पश्चात राज्य र प्रदेशसभाको जिम्मा पाएका माननीयज्यूहरूको लागि यो धेरै ठूलो खुराक हो । लेनिनसँग जोडिएको सोभियत संघको इतिहास र हाम्रो मुलुकको मनोदशाप्रति प्रश्नचिह्न खडा भएकै हो । लोकतन्त्र अभ्यासका क्रममा मुलुक अहिलेसम्म निकै खुकुलो र खोक्रो भइसकेको छ । त्यसको बीचबाट मुलुकले छलाङ हान्नुपर्ने विरासत साथमा छ । यो चानचुने विषय होइन ।प्रदेशको आत्मनिर्णयको अधिकार अर्कोतिरको अंकुश पनि छ । माननीयज्यूहरूले के गर्लान्, हेर्न बाँकी नै छ । केही गर्ने हुन् या फेरि समय अपुग भयो, व्यवस्थापन मै समय बित्यो भन्दै ५ वर्षमा समय माग्न जनताको घरदैलोमा आउनेहुन्, मालपानी बोकेर । तथापि माननीयज्यूहरूले समय पाउनुभएको छ । समय सदुपयोग गर्नुपर्छ । जनताले चाहेको र खोजेको सदियौंको सपनाको प्रत्याभूति गराउने जिम्मा पाउनुभएको छ, माननीयज्यूहरूले । वर्ग विभाजित समाजमा सम्मानजनक आत्मनिर्णयको अधिकारसहित लोकतन्त्रको सहवास गराउने जिम्मा पनि छ । राजेश विद्रोहीलहान, सिरहा"
लोग्नेमान्छेका पीडा,"बुधबार प्रकाशित राधिका अधिकारीको लोग्नेमान्छेको पीडाले भावविह्वल बनायो । यसो सोचेँ र समाजतिर फर्कें, निकै गम्भीर भएँ । यस्ता कुरा बुझ्न फुर्सद नहुँँदाको क्षणलाई राज्यसँग जोडेँ । अनि हामी समाजलाई बुझ्न नदिन पछि परेको महसुस गरेंँ । हाम्रो समाज अझै पनि सोचाइ र बुझाइको हिसाबले पछि परेको रहेछ । शासकहरू यो युगमा पनि आगाडि नै छन् । अझै पनि दुनियाँ फेरिएको छैन । नाटक जस्तै लागेको छ । दुनियाँले समाज फेरिसकेको प्रचार गर्छन् । तर गहिरिएर सोच्दा परिवर्तनको नाममा पुरानै घाउहरूलाई सचेत र मजबुत ढंगले खटिरा बनाइरहेका छन् । राधिकाले मनोज गजुरेल र मीना ढकालको २२ वर्षको सम्बन्धबारे पनि थोरै चित्रण गरेकी छन् । त्यसले मलाई भावुक बनायो । यस्तो नहुनुपर्ने हो । सुझबुझ भएका चेतनशील र विवेकशील मान्छेहरूको सम्बन्धमा यसरी गहिरो दरार पैदा हुनुले सामान्य मान्छेको जीवनमा झन् कति दर्दनाक कथाव्यथाहरू पचाउँदा होलान् । त्यसै अनुमान लगाउन सकिन्छ । संसारमा महिलापुरुष दुई जातिमात्र छन् । तर यसलाई फटाहाहरूले ठूलो बनाए । जसले हामी महिलाहरूलाई दु:ख दिइरहेका छन् । संंसारमा महिलापुरुष बीचको सम्बन्ध जति गहिरो छ, उति नै फाटो पनि छ । यो स्वाभाविक जस्तो लाग्छ । जोसँग कुनै साइनो छैन, त्योसँग केको कलह ? फेरि सम्बन्धविना मान्छे बाँच्न पनि त सक्दैन । अस्वाभाविकताले मात्र जीवन धरापमा पर्ने रहेछ । हरेक पुरुषले आफ्नो परिवारलाई सुखमा राख्ने सपना हृदयमा साँचेका हुन्छन् । तर सामाजिक परिवेश नै फरक छ । सोचेको सपना कहिले पुरा हुन दिँदैन । बरु झन् जटिल बनाइदिन्छन् । विकृतिपूर्ण सामाजिक संस्कार र संस्कृतिबाट कोही पनि माथि उठ्न चाहँदैन् । प्रकृतिको संरचना पनि गजवको छ । यही मन र नजरले हरेकको सम्बन्ध जोड्छन् र तोड्छन् पनि । अनि जीवनभरि नमर्ने, नबाँच्ने गरी घाउखटिरा दिन्छन् । पार्वती चौधरी उदयपुर, कटारी"
"जुत्ता होइन, मन पालिस गर","सहिद दिवसको दिन कांग्रेसका केही नेताले सडकमा जुत्ता पालिस गरेर पार्टी शुद्धीकरणको अभियानलाई संकेत गरेछन् । यदि गलत अर्थ लाग्दैन भने हाम्रा देशका अधिकांश नेताको वास्तविक क्षमता त्यही जुत्ता पालिस गर्ने पनि छैन । हो, हामी त्यही श्रमको विभेद गरेर नै पछि परेका हौं । यहाँ जसरी कमाए पनि देखाउन शानशौकात चाहिएको छ । कहीं कतै काम नलागेपछि राजनीतिमा लाग्छ । डाक्टर, इन्जिनियर, वकिल पढेका सबै राजनीतिमा आएका छन् । धेरैजसो त लामो समय मास्टर भएर यता लागेका छन् । फेरि संसारमा हाम्रो देशमात्र एक होला, राजनीति गर्न कुनै क्षमता, योग्यता चाहिँदैन । धन चाहियो कि नातागोता चाहियो । बाँकी पढाइगुनाइ भनेको यस्तै हो । अलिकति खुराफाती दिमाग भए काम चल्छ । मूल पेसा कसैका छैनन्, पुख्र्यौली सम्पत्ति हेर्यो भने केही छैन वा भएकाले अरु नागरिकजस्तै जिउन पनि सकस हुन्छ । तर नेता पदमा पुगेपछि वा सरकारी या लाभको पदमा पुगेपछि रातारात कुलिन वर्गमा दरिन्छ । हिजो हात्ती छाप लगाउने विगत, हेर्दाहेर्दै ब्रान्डेड जुत्ता टल्किन्छ । साइकल चढेर भूमिगत राजनीति गरेका वा भिरपाखा रातदिन कुदेको विगत अहिले एक पाइला गाडी नचढी चल्न मन लाग्दैन । यहाँ देखिनेभन्दा नदेखिने अनेक धन्दा गरेर नै रवाफिलो जीवनशैली अपनाउने हो, धेरैजसोले । विदेशमा वैध तरिकाले कमाइ गर्छन् र कसैको कसैलाई मतलब हँुदैन । चाहे चर्पी सफा गर, चाहे रियल स्टेट चलाएर रातारात धनी बन । तर कमाउने आधार वा कमाएको आधार पुष्टि हुनुपर्छ । राज्यको नजरमा सबै नागरिक समान हुन् । हामीकहाँ शक्ति र सत्तामा पुगेपछि एउटा फोन कल वा आदेश वा सहकार्य तथा सहजीकरणले लाखौंलाख कमाइ हुन्छ । अनेक ठेक्कापट्टा, सरुवा, बढुवा वा पदस्थापन राजनीतिकर्मीका गतिलो कमाउ आधार हो । मुलुक बन्न नेतृत्वमा बस्नेहरू इमानदार हुनुपर्छ । तसर्थ सबै दलका नेताले एकपटक छातीमा हात हालेर सोचौं । नेता भएर जनताको नजरमा परेपछि ऐनाजस्तै पारदर्शी जीवनशैली होस् । तब न जनताले जयजयकार गर्छन् । जुत्ता टल्किए जसरी आम जनताको नजरमा परैबाट टल्किने, चिनिने होस् । श्रीकृष्ण राजवंशी सुनकोसी३, सिन्धुली"
समयसापेक्ष पुनर्निर्माण होस्,"रानीपोखरी पुनर्निर्माणको कुरामा विज्ञ समिति, पुरातत्त्व विभाग र महानगरपालिकाको विवादले प्रताप मल्लको आत्मा पनि दिक्क भइसकेको हुनुपर्छ । भएका पुरातात्त्विक सम्पदा उही रूप र अवस्थामा राख्न यथाशक्य उपायको अवलम्बन गर्नैपर्छ । तर भएका सम्पदाको प्राकृतिक प्रकोपकै कारण नष्ट हुन्छ भने त्यहाँ त्यस्तै संरचना बनाउनुपर्छ, अझ त्योभन्दा पहिले कस्तो थियो, त्यस्तै बनाउनुपर्छ भन्ने कुरामा रुमल्लिनु ठिक नहोला । इतिहासको कालक्रममा पृथकपृथक शैलीका विभिन्न संरचनाको निर्माण विभिन्न कालखण्डमा हुनुलाई अस्वाभाविक मान्न सकिन्न । शिखर शैलीमा पुनर्निर्माण गरे पनि गुम्वज शैलीमा गरे पनि संरचनामा कुँदिने समय त अहिलेकै हुने हो । नक्कलले भन्दा नयाँ सिर्जनाले इतिहास बनाउने हो । तसर्थ सम्बद्ध सबै निकायको गहन सरसल्लाहबाट एउटा निष्कर्षमा पुगी छिटोभन्दा छिटो रानीपोखरीको पुनर्निर्माण हुनु नै आजको आवश्यकता हो भन्ने कुरा सबैले बुझ्नु जरुरी छ । महेशप्रसाद ढुंगानानयाँबानेश्वर, काठमाडौं"
राष्ट्रका गौरव,"भारतमा भर्खरै सम्पन्न संसारकै सर्वाधिक राशि भएको आईपीएलको अक्सनमा दिल्ली डियर डेभिल्सद्वारा २० लाख भारुमा अनुबन्धित भएका १७ वर्षीय लेग स्पिनर सन्दिप लामिछाने करोडौं नेपालीका गौरव हुन् । विवाद र व्यक्तिगत स्वार्थको भुमरीमा जकडिएको नेपाली खेलकुद क्षेत्रमा यस्तो सफलता दिलाउनु आफैमा इतिहासको पृष्ठमा एक धरोहरको रूपमा सावित हुनु नै हो । यसले पक्कै अन्तर्राष्ट्रिय जगतमा नेपाली क्रिकेट र खेलाडीलाई हेर्ने दृष्टिकोणमा परिवर्तन ल्याउनेछ । देशभित्र कुनै घरेलु संरचना नभएको खण्डमा विश्वकै सबभन्दा ठूलो लिगमा ठूलठूला स्टारको बीचमा छानिनुमात्र पनि सानो उपलब्धि होइन । सन्दिपको करिअर यहाँसम्म पुग्नुमा अष्ट्रेलियाका पूर्व कप्तान माइकल क्लार्क, इङल्यान्डका पूर्व कप्तान माइकल भोन लगायतले ट्विट गर्दै दिएको बधाईले नेपालीको शिर उँचो पारेको छ । यसले नेपालसँग अरु पनि प्रतिभावान खेलाडी रहेको सन्देश अन्तर्राष्ट्रिय जगतमा पुर्याएको छ । मित्रराष्ट्र भारतले वीरगन्जमा सीमा मिचेको भन्दै कूटनीतिक सम्बन्धमा आएको विवादमा यसले सम्बन्ध सुधारको लागि पनि एक प्रयास भएको अनुभव गरिएको छ । ऋतिक यादवसिम्रौनगढ१०, बारा"
आर्थिक समृद्धिका अड्चन,"आर्थिक समृद्धिप्रति जनचासो बढेको छ । राजनीतिक दलका नेताहरूले पनि आर्थिक समृद्धिलाई प्राथमिकता दिएको पाइन्छ । यसका लागि केके गर्नुपर्छ भन्ने विषयमा बहस पनि भइरहेका छन् । यसैको लागि सरकारले आवधिक योजना पनि बनाउने गरेको छ । समृद्धिलाई अगाडि बढाउन भनेर नै संघीयता अनुरुप ३ तहको सरकारको व्यवस्था हुँदैछ । ७५३ वटा स्थानीय तह, ७ वटा प्रदेश र केन्द्रका लागि निर्वाचित जनप्रतिनिधिहरू र तिनीहरूबाट बन्ने सरकारले आर्थिक समृद्धिलाई द्रुतगतिमा अघि बढाउने जनअपेक्षा रहेको छ । राजनीतिक परिवर्तनले आर्थिक समृद्धि हुने भए अब सायद थप राजनीतिक परिवर्तन गर्नुपर्ने ठाउँ देखिँदैन । आर्थिक समृद्धिको बुझाइ फरकफरक हुनसक्छ । सामान्यतया, देशका सबै मानिसले सहज र उच्च स्तरको जीवनस्तर हासिल गर्नसक्ने अवस्थालाई आर्थिक समृद्धि भन्न सकिन्छ । यसका लागि मानिसहरूले सहजै रोजगारी पाई पर्याप्त आम्दानी गरेर सुरक्षित रूपमा गुणात्मक जीवन जिउन पाउने अवस्था हुनुपर्छ । सहज ढंगले सरकारी सेवा र शिक्षा, स्वास्थ्य, खानेपानी तथा भौतिक पूर्वाधारजस्ता आधारभूत आवश्यकताका कुरा सर्वसुलभ हुनुपर्छ । आर्थिक समृद्धिले भौतिक विकासमात्र होइन, भेदभावरहित सामाजिक मेलमिलाप, सहयोग, सद्भाव र समान अवसरलाई पनि इंगित गर्छ । यस किसिमको आर्थिक समृद्धि हासिल गर्न नेपालको सन्दर्भमा थुप्रै अड्चन तथा तगाराहरू रहेका छन्, जसलाई नहटाई आर्थिक समृद्धि सहजै हासिल हुनसक्ने देखिँदैन । यस्ता तगाराहरू पन्छाउन अथवा हटाउन सकियो भनेमात्र समृद्ध र सम्मुन्नत नेपाल हासिल गर्न सकिनेछ । यहाँ नेपालमा विद्यमान समृद्धिका केही अड्चनलाई उजागर गरिएको छ, जसलाई सम्बोधन नगरिकन समृद्धिको यात्रा अघि बढ्न कठिन देखिन्छ ।पहिलो, प्रगतिशील मनोवृत्तिको अभाव । समृद्धि एउटा सामुहिक प्रयास हो । सम्पूर्ण सरकारी संयन्त्र र निजी क्षेत्रका विभिन्न सरोकारवालामा आर्थिक समृद्धिको सामुहिक र साझा लक्ष्य हुनुपर्छ । तर नेपालमा सरकारी निकायहरूबीच नै आर्थिक समृद्धिको सवालमा मतैक्यता छैन, अथवा साझा लक्ष्य छैन । कतिपय अवस्थामा समन्वयका साथै प्रतिबद्धता पनि छैन । दलहरूले आर्थिक समृद्धिको कुरा गरे पनि विपक्ष दलले गरेको कुरा स्वीकार्न नसक्ने र आर्थिक समृद्धिको कार्यमा समर्थन र सहयोग नगर्ने प्रवृत्ति रहेको छ । सरकारको विपक्षमा रहँदा समृद्धिका काममा भाँजो हाल्नुलाई सफलता ठानिन्छ । धेरै तलसम्म राजनीतिक रंगले विकासका काम हेर्ने प्रवृत्तिले विकासका काम गोलचक्करमा पर्ने गरेका छन् । कतिपय अवस्थामा संवैधानिक निकायहरूबाट पनि उल्झन सिर्जना हुने गर्छन् । कतिपय अवस्थामा जुँगाका लडाइँ पनि हुने गरेको देखिन्छ । नेपालमा दीर्घकालीन र प्रगतिशीलभन्दा कामचलाउ प्रवृत्ति बढी हावी हुने गरेको छ । दोस्रो, व्याप्त भ्रष्टाचारी प्रवृत्ति । जनसेवा हुने सरकारी कार्यालयहरूमा प्राय: दलालहरूको विगविगी रहेको हुन्छ । घुस नलिई गर्नुपर्ने काम पनि सहज ढंगले हुँदैन । उपभोगवादले समाज ग्रसित हुँदै गएकोले गैरकानुनी ढंगले अर्थ आर्जनमा केही कर्मचारी लगायतका पदाधिकारीहरू लागेको पाइन्छ । अख्तियार दुरुपयोग अनुसन्धान आयोगले प्राय: दैनिकजसो रंगेहात समात्दा पनि भ्रष्टाचारी प्रवृत्ति रोकिएको देखिँदैन । भ्रष्टाचारी प्रवृत्तिले गर्दा नै विकासका आयोजनाहरूको गुणस्तरीयता कायम हुनसकेको छैन भने समयमा सम्पन्न हुँदैन । ट्रान्सपरेन्सी इन्टरनेसनलले निकाल्ने भ्रष्टाचारको अवधारणा सूचकाङ्कमा नेपालको स्थान १७६ वटा देशहरूमध्ये १३१ स्थानमा रहेको छ । तेस्रो, खस्कँदो सामाजिक विश्वास । अधिकांश मानिसमा नेपालमा के हुन्छ र ? भन्ने प्रवृत्तिले गाँजेको छ । यसले गर्दा यहाँ के गर्ने भन्नेतर्फ सोच्ने र यसका लागि संघर्ष गर्नेभन्दा पनि विदेश पलायन हुन सहज ठान्ने प्रवृत्ति सर्वत्र विद्यमान छ । नेपालमा लाहुरे हुने धेरै पहिलेदेखिको प्रवृत्ति हो । अर्कोतर्फ प्राय: सबै सरकारी संयन्त्र र निकायहरूप्रति सर्वसाधारणको विश्वास कमजोर रहेको छ । झन्डैझन्डै जसको लाठी उसैको भैँसी भन्नेजस्तो अवस्था छ । कमजोर र सर्वसाधारणहरू अझै सशक्तीकरण हुन बाँकी छन् । चौथो, जिम्मेवारीपनको अभाव । आर्थिक समृद्धिका लागि सबैजनाले आआफ्नो क्षेत्रबाट जिम्मेवारी लिनुपर्छ । तर यसको सशक्त अभाव छ । जिम्मेवारी निर्वाह गर्ने हो र सरकारी कर्मचारीहरूको उत्पादकत्व उच्च हुने थियो भने सरकारी सेवा प्रवाह प्रभावकारी हुने थियो । साथै निर्माण व्यवसायीहरू र त्यससँंग सम्बन्धित सरकारी निकायहरूले आफ्नो जिम्मेवारी निर्वाह गर्ने हो भने भौतिक निर्माणका काम अपूर्ण र अधकल्चो रहने थिएनन् । तर त्यसो हुनसकेको देखिँदैन ।पाँचौं, नकारात्मक सोचको बाहुल्यता । नेपाली समाजमा धेरै हदसम्म नकारात्मक सोचको प्रबलता रहेको देखिन्छ । सञ्चार माध्यमहरूले पनि नकारात्मक समाचारहरूलाई बढी जोड दिने गरेको पाइन्छ । श्रम र उद्यमीहरूको सफलताका समाचार कमै बन्छन् । तर नकारात्मक समाचारहरूले प्रमुख पृष्ठ ओगट्ने गर्छन् । यसले गर्दा मानिसको सोच नै नकारात्मक गराउन सहयोग पुग्छ । छैठांै, कमजोर व्यवस्थापकीय क्षमता । नेपालीहरूको कमजोर व्यवस्थापकीय क्षमताले गर्दा धेरैजसो कार्य अस्तव्यस्त रहने गरेको देखिन्छ । अझ सरकारी कार्यालयहरू तथा कार्यको व्यवस्थापन ज्यादै कमजोर रहने गरेको पाइन्छ । श्रम, वित्त, भौतिक साधन तथा समयको व्यवस्थापन प्रभावकारी ढंगबाट हुनुपर्ने हो । व्यवस्थापकीय ज्ञानको अभाव वा माथि उल्लेख गरेझैं जिम्मेवारीपनको अभाव र यथास्थितिवादीे सोचले गर्दा पनि कमजोर व्यवस्थापन हुने गरेको देखिन्छ । सातौँ, शिक्षा र ज्ञानको अभाव । नेपालमा अझै एक तिहाइभन्दा बढी जनसंख्या निराक्षर छन् । शिक्षा र ज्ञानको अभावले गर्दा यथेष्ठ मात्रामा प्रविधिको प्रयोग, व्यावसायिकता र उद्यमशीलताको विकास हुनसकेको छैन । यसले गर्दा निर्वाहमुखी कृषि तथा अन्य व्यवसाय सञ्चालन हुने गरेको पाइन्छ । निराक्षरहरू विभिन्न ढंगले ठगिने गरेका उदाहरण पनि भेटिन्छन् । आठौँ, श्रमको अवहेलना । नेपालमा परम्परागत रूपमा श्रमलाई हेला गर्ने प्रवृत्ति रहेको छ । श्रमको सम्मान कमै हुने गर्छ । यसले गर्दा नेपाली समाजमा मानिसहरू श्रममूलक काम गर्न हिच्किचाउँछन् । तर त्यही काम विदेशमा गएर गर्न तयार हुन्छन् ।नवौँ, सामाजिक कुरीतिको प्रचलन । नेपाली समाजमा अझै अन्धविश्वासमा आधारित भएर विभिन्न खालका सामाजिक कुरीति विद्यमान छन् । उदाहरणको रूपमा बोक्सी र छाउपडी प्रथालाई लिन सकिन्छ । यसले केही मानिस खासगरी महिलाहरू बढी प्रताडित रहेका छन् । कर्ममा भन्दा भाग्यमा बढी विश्वास गर्ने प्रचलन छ । दसौं, सम्भ्रान्त संस्कृतिप्रति आकर्षण । नेपालीहरू विलासिताका वस्तुहरू, त्यसमा पनि विदेशी उत्पादनको उपभोगप्रति बढी मोह रहेको पाइन्छ । विदेशी वस्तुहरू उपभोग गर्दा सामाजिक सम्मान बढ्ने विश्वास गरिन्छ । यसले गर्दा नेपालभित्र उत्पादन गर्न सकिने वस्तुहरूभन्दा पनि त्यस्तै आयातित वस्तुहरूको माग बढी हुने गरेको छ, जुन कुरा नेपालको वर्षेनि बढ्दो आयातमा झल्किन्छ । बढ्दो आयातले गर्दा नेपालभित्र रोजगारी सिर्जना हुनसकेको छैन ।एघारौँ, विदेश मोह । विदेशी वस्तुको उपभोगमात्र होइन, नेपालीहरू विदेशप्रति बढी नै लालायित हुने गर्छन् । नेतादेखि कर्मचारीसम्म विदेश भ्रमणमा औधि रुचि राख्छन् । अहिले त धेरै नेपाली विदेश भ्रमणमा पनि जानथालेका छन् । अध्ययन र स्वास्थ्य उपचारमा पनि विदेशिनेको हिस्सा उच्च र बढ्दो छ । यस किसिमको प्रवृत्तिले नेपालको भुक्तान सन्तुलनमा नकारात्मक असर पार्छ । बाह्रांै, उद्यमशील सोच र वातावरणको अभाव । एकातर्फ शिक्षा र ज्ञानको अभावले उद्यमशीलताको अभाव छ । अर्कोतर्फ यसका लागि वातावरणको पनि अभाव रहेको छ । उद्यमशीलताको सुरुवाती चरण जोखिमपूर्ण हुन्छ, जसलाई सम्बोधन गर्ने अथवा सहयोग गर्ने संयन्त्रको अभाव छ । त्यसैले परम्परागत काम, खासगरी सरकारी जागिर गर्ने, त्यो नभए वैदेशिक रोजगारी जाने आम प्रवृत्ति नेपालीहरूमा रहेको छ । यसले गर्दा ठूलठूला उद्योगहरू स्थापना हुन सकिरहेका छैनन् । आर्थिक समृद्धिका लागि माथि उल्लेख गरिएका केही महत्त्वपूर्ण अड्चन निराकरणतर्फ सामुहिक प्रयास गरी सामाजिक जागरण तथा रूपान्तरण ल्याउनुपर्ने आवश्यकता छ । अबको गन्तव्य आर्थिक समृद्धि नै भएको हुँदा यसका लागि आउने अड्चनहरू हटाउने प्रयास सबैले गर्नुपर्छ । श्रेष्ठ नेपाल राष्ट्र बैंक, अनुसन्धान विभागका निर्देशक हुन् । लेखमा उल्लेखित विचार निजी हुन् ।"
योगदानमा आधारित सामाजिक सुरक्षा,"कामचलाउ सरकारले भटाभट दूरगामी प्रभाव पार्ने खालका निर्णयहरू गर्ने क्रममा वृद्धभत्ता पाउने साविकको उमेरहद घटाएर ६५ वर्षमा झारेको विषयमा अनेक तर्कवितर्क भइरहेका छन् । कतिपयले सरकारको लोककल्याणकारी कदमको प्रशंसा गरेका छन् । अर्कोतिर सरकारको यो घोषणाबाट राज्यकोषमा अर्बौंको व्ययभार थपिने भन्दै कामचलाउ सरकारले मुलुकको ढुकुटी रित्याउने खेल खेलेको भनी आलोचना पनि भैरहेको छ । वृद्धभत्ताका लागि उमेरहद घटाउने सरकारी निर्णयको विरुद्धमा आश्चर्यजनक रूपमा एमाले अग्रपंक्तिमा देखिएको छ । सामाजिक सुरक्षा भत्ता कार्यक्रम सुरु गरेको विषयलाई भोट माग्ने अस्त्र बनाउँदै आएको दलका अध्यक्षले सरकारले देशलाई कंगाल बनाउन लागेको आरोप लगाए । हरेक चुनावमा एमालेले वृद्धभत्ताको नारालाई भोट तान्नका लागि गज्जबले क्यास गरेको देखेभोगेको कांग्रेसले जाँदाजाँदै गज्जबको अस्त्र फ्याँक्यो । जुन अबको वाम सरकारका लागि निल्नु न ओकल्नु हुने देखिएको छ । कामचलाउ सरकारको निर्णय मान्दा कांग्रेसलाई जश जाने, नमान्दा लाखौ वृद्धवृद्धाको भोट गुम्ने । एमालेले चुनावका बेला वृद्धभत्ता ५ हजार पुर्याउने भनेर घोषणापत्रमै लेखेको थियो । तर उमेरहद ६५ वर्षमा झार्दा हुने खर्चभन्दा २ हजारको वृद्धभत्ता ५ हजार पुर्याउँदा नै राज्यकोषमा बढी व्ययभार हुनेवाला थियो ।२०५१ सालमा १ सय रुपैयाँबाट सुरु भएको सामाजिक सुरक्षा भत्ता बढेर अहिले २ हजार रुपैयाँ पुगेको छ । औसत आयु अहिलेको भन्दा निकै कम भएको त्यो अवस्थामा ७५ वर्ष माथिकालाई वृद्धभत्ता दिन सुरु गरिएको थियो । अहिले औसत आयु झन्डै ७० वर्षमा पुगेको छ । तर वृद्धभत्ता दिने उमेरहद घटाएर ६५ वर्षमा झरेको छ । वृद्धभत्ताबाट सुरु भएको सामाजिक सुरक्षा कार्यक्रम विधवा, एकल महिला, लोपोन्मुख आदिवासी, अपांग, दलित तथा कर्णालीका लक्षित वर्गसम्म पुगिसकेको छ । तर अहिले पनि सामाजिक सुरक्षा भत्तालाई वृद्धभत्ताकै नामले चिनिन्छ । सामाजिक सुरक्षा भत्ता पाउने झन्डै २३ लाख नेपाली नागरिकमध्ये १० लाख ज्येष्ठ नागरिक छन् । अनि सामाजिक सुरक्षाका लागि वर्षेनि अर्बांै रुपैयाँ खर्च हुने गरेको छ । चालु आर्थिक वर्षमा सामाजिक सुरक्षा भत्ताका लागि ३६ अर्ब रुपैयाँ विनियोजन गरिएको छ । मुलुकका गरिब तथा असहाय वृद्धवृद्धा, अपांग, सिमान्तकृत, दलित तथा लोपोन्मुख आदिवासी समुदाय र एकल तथा विधवा महिलालाई उनीहरूको न्युनतम जीविका तथा आत्मसम्मानका लागि राज्यले गरिरहेको सहयोगलाई लोककल्याणकारी राज्यको नागरिकप्रतिको अनिवार्य दायित्वको रूपमा बुझ्नुपर्छ । आफ्ना हरेक नागरिकको न्युनतम जीवनयापनको ग्यारेन्टी गर्नु राज्यको अनिवार्य दायित्व हो । सामाजिक सुरक्षा कार्यक्रमले आर्थिक रूपमा कमजोर तथा सामाजिक रूपमा जोखिममा परेका व्यक्ति तथा समुदायलाई आयआर्जनको अभावमा न्युनतम जीवनयापन नै गर्न नसक्ने अवस्थाबाट जोगाउँछ । यसले सामाजिक समता र सामाजिक न्याय प्राप्तिमा योगदान गरेको सत्य सहरी धनाढ्य तथा मध्यम वर्गले अनुभूत गर्न नसक्लान् । तर दूरदराजका गरिब वृद्ध, विधवा, दलित, अपांगको अनुहारमा यस्तो भत्ताले ल्याउने खुसी देख्दा र भत्ताका कारण उनीहरूको अगेनो बलेको यथार्थले सामाजिक सुरक्षा भत्ताको महत्त्व दर्शाउँछ । बुढेसकालमा आङ ढाक्ने एकसरो लुगा र दुईछाक खानका लागि खानेकुरा किन्न वृद्धभत्ता आउने दिन कुर्न बाध्य गरिबका लागि त्यो सानो भत्ताले जिउँदै मर्नबाट बचाएको छ र जनतालाई सरकार भएको अनुभूति दिलाएको छ । हामीलाई रोजगारी देऊ, बूढा बाउआमा आफै पाल्छांै भन्नेहरूले बुझ्नुपर्ने कुरा के हो भने लाखौं तलब आउने जागिर गर्ने वा करोडांैको व्यवसाय तथा सम्पत्ति भएका व्यक्तिका बाबुआमा पनि बुढेसकालमा सहाराविहीन भएर सडक वा आश्रमतिर काल पर्खिरहेका छन् । त्यसैले युवावस्थाको रोजगारी र वृद्धावस्थाको भत्ता भन्ने विषय नितान्त अलग हुन् । राज्य जति नै धनी किन नहोस्, गरिब जनताले प्रत्यक्ष लाभको अनुभूति गर्न पाउँदैनन् भने त्यस्तो राज्य र सरकारको कुनै अर्थ रहँदैन । औसत आयु झन्डै ७० वर्ष रहेको अवस्थामा सरकारले ६५ वर्षबाटै सामाजिक सुरक्षा भत्ता दिने निर्णय गरेको छ । बरु पुरुषको औसत आयु ७५ वर्ष तथा महिलाको ६० वर्षभन्दा पनि कम रहेको अवस्था विद्यमान भएकाले महिला र पुरुषका लागि वृद्धभत्ता पाउने उमेरमा त्यही अनुसार अन्तर कायम गर्नु वाञ्छनीय हुन्छ । अर्कोतर्फ निवृत्तिभरण तथा सामाजिक सुरक्षा भत्ता भनेका दुई फरक विषय हुन् । पेन्सन खाने निवृत्त व्यक्तिलाई सामाजिक सुरक्षा भत्ता नदिनु न्यायको सिद्धान्त विपरीत हुन्छ । निवृत्तिभरण व्यक्तिले कुनै निकायमा सेवा गरेको आधारमा सेवा निवृत्त भैसकेपछि पाउने जीवन निर्वाह वृत्ति हो । सामाजिक सुरक्षा भत्ता कानुनले तोकेको उमेर, लिंग वा वर्गभित्र पर्ने हरेक नागरिकले पाउने रकम हो । पेन्सन पाइरहेको व्यक्तिलाई सामाजिक सुरक्षा भत्ता लिने वा नलिने भनेर रोज्ने अधिकार दिनुपर्छ, नकि भत्ताबाट बञ्चित गर्ने । भुल्नै नहुने तथ्य के हो भने सरकारी कर्मचारीहरूले सामाजिक सुरक्षा करका रूपमा तलबको एक प्रतिशत रकम हरेक महिना भुक्तान गरिरहेका हुन्छन्, जो सामाजिक सुरक्षा भत्ता लगायतमै गरिने खर्चका लागि लिइएको हो । विश्वमा सामाजिक सुरक्षा भत्ता र पेन्सनलाई छुट्टाछुट्टै रूपमा व्यवस्थापन गर्ने गरिएको हुन्छ ।सामाजिक सुरक्षाको खर्च सरकारको अत्यावश्यकीय खर्च हो । यसमा बढ्दो व्ययभार पूर्ति गरी यसलाई दिगो तथा प्रभावकारी बनाउन भरपर्दो आर्थिक स्रोतको खोजी तथा कोष व्यवस्थापन गर्नुपर्छ । यसका साथै निवृत्तिभरण तथा सामाजिक सुरक्षाका अन्य कार्यक्रमहरूलाई योगदानमा आधारित बनाउनु आवश्यक छ । सामाजिक सुरक्षा कोषमा योगदान गर्नेको संख्या जम्मा २० लाख पुगेको र अहिलेसम्म सामाजिक सुरक्षा कोषमा जम्मा १५ अर्ब रुपैयाँ संकलन भएको अवस्थामा सरकारी, गैरसरकारी तथा निजी क्षेत्रमा कार्यरत हरेक कर्मचारी तथा कामदारलाई सामाजिक सुरक्षा करको दायरामा ल्याउनु आवश्यक छ । सामाजिक सुरक्षा भत्ता भोटको खेती गर्ने विषय होइन, राज्यको अनिवार्य जिम्मेवारी हो ।"
चिनो हराएको कर्णालीको कहानी,"डिसेम्बर २२ को दिन जुम्लामा थिएँ । बिहान ५:३० बजे चिया पिउने तलतल लागेर होटल बाहिर चिया खोज्न निस्कँें । १० मिनेट हिँडेपछि खुट्टामा अति नै चिसो भयो, टाउको पनि भन्न भयो र एउटा सानो चिया पसलमा पसेंँ । साहुनी चिया पाइन्छ ? सोधेंँ । यति बिहानै किन निस्किएको ? आज त सारै जाडो छ, साहुनीले पानी बसाल्दै भनिन्, हामीकहाँ अहिले दूध छैन, कागती पनि छैन । कालो चियामात्र खान पाइन्छ । जस्तो भए पनि हुन्छ, आगो नजिक बस्दै भनेंँ, चिया खाएर होटल फर्केर साथीहरूसँग कुरा गर्दा थाहा भएको बिहान ५:३० बजेको तापक्रम ५ डिग्री रहेछ र पो कठ्यांग्रिएकी रहेछु । ७:३० बजे हामी गाउँतिर गयौं, चिसो केही कम भएको थियो । तर अझै मुटु कामी नै रहेको थियो । बाटोमा केही महिला जंगलबाट आइरहेका भेटिए । पुराका पुरा भारी दाउरा बोकेर ती आउँदै थिए । यतिबेला यति धेरै दाउरा बोकेर ल्याइसक्नुभयो । कुन बेला उठेर हिँडेको ? भनी १५ वर्षीया लक्ष्मीलाई सोध्दा भनिन्, बिहान ५:३० बजे उठेर हिँडेका थियौं । अँध्यारो नै थियो । अनि तिमीमात्र किन त ? तिम्रा दाजुभाइ छैनन् ? भनी सोध्दा भनिन्, मेरो बिहे भइसक्यो । लजाउँदै लक्ष्मीले भनिन्, श्रीमान १२ कक्षा पढ्छन् । केटाहरूलाई दाउरा लिन जंगलमा पठाउने चलन छैन । उनको यही वर्षमा बालविवाह भएको रहेछ । कर्णालीबारे लेख्ने र बोल्नेहरूले राराको मनमोहक तस्बिर उतार्छन् । फोक्सुन्डो तालको स्वर्ग स्वरुपको बयान गर्छन् । बडिमालिका देवी, कनकासुन्दरी मन्दिरको वर्णन गर्छन्, तर कर्णालीको जीवित आमबालिका र किशोरीहरूको दु:खचाहिँ कमै बाहिर आउँछन् । गर्भवती भएर अस्पताल आउन नसकी १५ वर्षीया लक्ष्मीजस्ता किशोरीहरू घर वा जंगलमा छट्पटिएर मर्छन् । बालविवाह अपराध हो भन्ने सरकारी कानुनको कर्णालीमा कसले पो वास्ता गर्छ र ? त्यसैले लक्ष्मीजस्ता धेरैको कम उमेरमा विवाह हुनेहुँदा ३० वर्षमै बूढी हुन्छन् । अहिले काठमाडौंबाट २ दिनमा जुम्ला पुगिन्छ । नेपालगन्जबाट १ दिनमा कालिकोट पुगिन्छ । जुम्लाबाट ७९ घन्टामा मुगुको रारा पुगिन्छ । तर कर्णालीको गरिबी, महिलाहरूप्रतिको व्यवहार, स्वास्थ्य र शिक्षाको कमी, बालविवाह आदि जहाँको त्यहीँ रहेछ । कालिकोट, जुम्ला र मुगुबाट गर्भवती महिलाहरू मरेको समाचार थुप्रै आउँछन् । तर ती ठाउँका गर्भवती महिलाहरूको नेपालगन्ज गएर पेटभित्रको भ्रूण छोरी छ भने त्यतै गर्भपतन गराएको समाचारचाहिँ कहीं आउँदैन । सायद कर्णालीका आमाहरू पनि विवश छन् । छोरीलाई जन्म दिए वंश नै नष्ट हुन्छ । तर गर्भ तुहाइदिए ढुक्कै भनेर हो कि ?कुपोषणले ग्रस्त भएर ४५ वर्षीय औसत आयु बाँच्ने कर्णालीकी महिलालाई नेपाली महिलाहरूको औसत आयु बढिसक्यो भन्ने थाहा छैन । कालिकोट र जुम्लामा बस्दा चिनो खान पाइन्छ भन्ने प्रश्नमा धेरै सरकारी कर्मचारी, व्यापारी आदिले भने, कहाँ आजकाल चिनो पाइन्छ र ? चिनो, कोदो, फापर त लगाउनै छोडे नि । अब त यहाँका मानिसहरूले पनि सेतो चामल खान पाएका छन् । किन चिनो लगाउन दु:ख गर्नु नि ? मैले भनेंँ चिनो त एकदम राम्रो पौष्टिक खाना हो । मेरो कुरा सुनेर जुम्लाका आदर्श किसान राम बुढा थापाले भनेका थिए चिनो राम्रो भनेर कसलाई थाहा थियो र ? यसको बजार राम्रो पाए त म पनि रोप्थेँ नि । के गर्नु यहाँ स्थानीय अन्न नै सखाप पार्यो सरकारले ।नेपालमा २००७ सालमा प्रजातन्त्र आएको कुरा २ महिनापछि मात्र जुम्लामा पुगेको थियो रे । अहिले काठमाडांैमा भएको घटनाको खबर मोबाइल, इनटरनेटबाट मिनेटभरमा जुम्लामा पुग्छ । तर अपसोच, प्रविधिको विकासले पनि साधारण मानिसको जीवनमा परिवर्तन ल्याउन बाँकी नै छ । कुपोषणको मारमा रहेको कर्णालीमा काठमाडौंले चामल खान सिकायो, तर कर्णालीको फापर वा कोदो चामलभन्दा राम्रो छ भन्ने कुरा एफएम र मोबाइलबाट सिकाउन जानेन् ।कर्णालीका पत्रकार पुरिचन्द्र देवकोटाले कर्णाली दर्पणमा लेखेका छन् : सरकारले गरिबका नाममा चामल पठाउन थालेपछि कर्णालीको आत्मनिर्भर अर्थतन्त्र धर्मराउन थालेको हो । सरकारले प्रत्येक वर्ष कर्णालीमा चामल पठाएको कुरा गर्वसाथ घोषणा गर्छ । वास्तवमा सरकार र कर्णालीका सांसदलाई त लाज लाग्नुपर्ने हो, चामल पठाएर जनतालाई भोकमरीको चपेटामा पारिरहन । त्यसैगरी कर्णालीका जडिबुटीका बारेमा जति कुरा गरे पनि यदि जडिबुटी केवल बेचिने काम भयो र स्थानीय महिलाहरूले त्यस्तो औषधीको उपयोग गरेर स्वास्थ्य राम्रो पार्न सकेनन् र केवल व्यापारीका लागि हुने हो भने त्यसको पनि के अर्थ भयो र ? कर्णालीलाई सुन्दर बनाउन चाहनेहरूले पहिले मान्छेको जीवन सुन्दर बनाउनुपर्यो । कर्णालीको चिनो नहराओस् भनी काम गर्नुपर्यो, नत्र त अबको ५० वर्षपछि पनि कर्णालीको भोकमरी जहाँको त्यहीँ रहनेछ ।"
सम्भव गान्धीअसम्भव गान्धी,"सन् २०१७ लाई चम्पारण सत्याग्रह शताब्दीको रूपमा विश्वभरि सम्झना गरियो । चम्पारण सत्याग्रह किसानको शान्तिपूर्ण र अहिंसक विद्रोह थियो । मोहनदास करमचन्द गान्धीलाई पर्सा जिल्लासंँग सीमा जोडिएको भारतीय राज्य विहारको चम्पारण जिल्लाको मोतिहारीको अदालतमा हाजिर गराइएको थियो । त्यतिखेर भारतमा बेलायती उपनिवेश थियो । अदालतमा खडा भएका गान्धीलाई लिएर अनेकलाई लागेको थियो, लन्डनमा पढेका र दक्षिण अफ्रिकामा शान्तिपूर्ण संघर्ष गरेका वकिल गान्धीले अनेक तर्क गर्लान्, आरोपहरूको खण्डन गर्लान्, तर त्यस्तो केही पनि भएन । गान्धी त भन्दै थिए, किसानहरूको अवस्था हेर्न र बुझ्नका लागि चम्पारण आएको हुँ र यो कुनै अपराध होइन । तर पनि शासनले यसलाई अपराध ठान्छ र सजाय तोक्छ भने त्यो स्वीकार छ । त्यहाँ असर यो देखियो कि न्यायाधीश हतप्रभ देखिए र जनता चामत्कृत । फेरि बेलायती सम्राज्यको जेजस्तो सदाशयता थियो, प्रकट भयो । गान्धीमाथिको मुद्दा फिर्ता लिइयो । पछि निलको खेती गर्ने किसानहरूको दुरवस्था जाँच गर्न एउटा समिति बनाइयो, जसको एउटा सदस्य गान्धी बने । यस प्रकार चम्पारणको सत्याग्रहले दक्षिण अफ्रिकाबाट भारत फर्केका गान्धीको स्वीकार्यतामाथि मोहर लगाइदियो, सँंगै एउटा नवीन पद्धति राजनीतिमा स्थापित गर्यो । अब अहिंसा सामाजिक आचरण, अस्वीकार, प्रतिकार र प्रतिवादको कार्यपद्धति बनेर विकसित भयो । होहल्ला विनाको बदलावचम्पारणकै सन्दर्भ हो, विहारमा जातिप्रथा कडा थियो । यहाँसम्म कि कथित उच्च श्रेणीका ब्राह्मणले निम्न श्रेणीका ब्राह्मणको छोएको खाँदैनथे । गान्धीको सहयोगका लागि बाहिरबाट निकै मानिस आएका थिए, जो पेसाले वकिल थिए । तर जमिनदार पनि थिए । उनीहरू आफैसँंगै खाना पकाउन र अन्य कामका लागि सहयोगीहरू लिएर आएका थिए । तर गान्धीले ती सबै निजी सहयोगीलाई फिर्ता पठाउन लगाए । उनले भने, हामी सबै एउटै उद्देश्यका लागि भेला भएका हौं । त्यसैले हामी सबैको एउटै जाति मानियोस् । भान्छाको लागि कुनै सहयोगी चाहिँदैन । यस घटनालाई सम्भिँदै राजेन्द्र प्रसाद (जो पछि स्वतन्त्र भारतका प्रथम राष्ट्रपति बने) ले लेखेका छन्, यस प्रकार सबैलाई सम्झाएर चम्पारणमा जातपात तोडियो । मैले पहिलोपटक त्यहाँ अर्को जातिको हातको खाना खाएँ । समाजमा क्रान्तिविना कुनै शोरगुलको चुपचाप घटित हुनसक्छ । सत्याग्रहमा स्वयंलाई बदलिँदै सामुन्नेका मानिसलाई समेत बदलिनका लागि प्रेरित गर्छ, माहोल बनाउँछ । अर्को घटना छ, जब डाक्टरले उच्च रक्तचापका कारण गान्धीकी पत्नी कस्तुरवालाई नुन खान रोक लगायो । डाक्टर फर्किसकेपछि तिनले गान्धीसँंग भनिन्, तिमीले चिनी त पहिले नै छाड्न लाइदियौं, अब नुन पनि । तब खानाको के स्वाद रहन्छ । चाहे जे होस्, अब म नुन छोड्न सक्दिन । गान्धीले निकै सम्झाए, तर उनी मानिनन् । यसपछि गान्धी केही बेरका लागि बाहिर निस्के र फर्किएर भने, ठिकै छ, तिमी नुन छाड वा नछाड, म त अब एक वर्षका लागि नुन छाड्छु । कस्तुरवा निरस्त्र भइहालिन् । पतिले नुन विनाको खाना खाओस् र पत्नीले नुन सहितको यो कसरी हुनसक्छ ? कस्तुरवाले पनि आखिर नुन छाडिहालिन् । गान्धीलाई छाडेर यस्तो कुनै पनि व्यक्ति इतिहासमा देखा पर्दैनन्, जसले ठिक त्यही तरिकाले बाँच्यो, जुन तरिकाले त्यो मान्छेले सोच्थ्यो कि अरु मानिसले कसरी बाँच्नुपर्छ । अरु आफ्ना लागि कम र अरुका लागि बढी भनिराखेका हुन्छन् । जीवनको कुनै पनि यस्तो क्षेत्र हँुदैन, जहाँ उनलाई अरुलाई भन्ने व्यावहारिक सन्देश नहोस् । गान्धीको जीवन एउटा खुला प्रयोगशाला थियो । उनले जे भने त्यही गरे, जे गरे त्यही भन्दै रहे, जहाँ चुके त्यो पनि स्वीकारे, अरुले के भन्छन् भन्दा पनि उनको विवेकले के भन्यो त्यही मान्थे । गान्धी कुनै बौद्धिक थिएनन् । तर उनी सत्यको अन्वेषी थिए र यो अन्वेषण सधंै आचरणको माध्यबाट हुने गर्छ । शान्ति र सद्भाव परस्पर जोडिएको छ । सद्भाव विना शान्ति असम्भव हुन्छ । त्यसैले गान्धी साम्यवादको वर्गसंघर्षको सिद्धान्तलाई अस्वीकार गर्थे । उनले सधैं वर्ग सहयोगमाथि जोड दिए । वर्ग विद्वेषले कटुता र अशान्ति उत्पन्न हुन्छ । अशान्तिमाथि आधारित समृद्धिले सुख दिन सक्दैन । यसकारण गान्धीले सामाजिक न्यायलाई समर्थन गर्दागर्दै पनि सद्भाव र वर्ग सहयोगमाथि जोड दिन्थे । गान्धीको अहिंसक सत्याग्रहको अस्त्रको जन्म दुर्बलताले गर्दा होइन, यो शक्ति सञ्चयको भावनाले उत्पन्न भएको हो । सन् १९२० मा गान्धीले लेखेका छन्, अन्यायकर्ताको इच्छाको सामुन्ने चुपचाप झुक्नुको नाम अहिंसक सत्याग्रह होइन । यसको विपरीत सत्याग्रही आफ्नो पुरै आत्मिक शक्तिले अत्याचारीको इच्छाको मुकाविला गर्छ । अहिंसक प्रतिरोधले सबै प्रकारको वैधानिक प्रयासबाट बञ्चितहरूका लागि राजनीतिक दबाब दिने अत्यन्त वैध र मानवीय तरिका हो । गान्धीको विचारमा पाइने मौलिकता र उनको जीवनमा त्यसको प्रयोगका उदाहरणले संसारभरिको मानिसलाई आज पनि प्रेरित गरिराखेको छ । गान्धी मरेका छैनन् ३० जनवरी १९४८ मा गान्धीलाई एउटा अतिवादले गोली हान्यो । भर्खरै यिनका नाति गोपालकृष्ण गान्धीले लेखेका छन्, जन्मदाखेरि मानिसमा केवल अभिभावकको लिगेसी हुन्छ, तर मर्दाखेरि व्यक्ति स्वयंको लिगेसी गाँसिएको हुन्छ । गान्धीको भौतिक अनुपस्थितिपछि उनको समयचक्र बडो फराकिलोको साथ फैलिँदैछ । हो, गान्धी कहाँ मरेका छन् ? शान्तिपूूर्ण तरिकाले परिवर्तनका पक्षपाती प्रत्येक पक्षले चाहेर वा नचाहेर तिनकै बाटोमा हिँड्न बाध्य छन् । नेपालमा बहुतहको चुनाव सम्पन्न भएर प्रादेशिक संरचनामा गइसकिएको अवस्था छ । नेपालका नागरिकको भविष्यमा प्रगति र सम्पन्नता लेखिएको छ । तर कुर्दाकुर्दै निकै समय बित्यो । अब त्यस्तो प्रगति र सम्पन्नताका लागि लोकतन्त्र, हिंसाको अन्त्य र राजनीतिक स्थिरता पूर्वसर्तका रूपमा छन् । यी सर्त पुरा हुनेनहुने कुरा संघ र प्रदेशहरू बीचको आगामी यात्रामा निर्भर छ । एक पटक विश्वयुद्धको अवधिमा चर्चिलले भनेका थिए, युद्धको अरु के उद्देश्य हुन्छ, केवल जित्नु बाहेक । अहिलेको निर्वाचन अभ्यासमा दलहरूको मनोविज्ञानमा केवल जित्ने वा भनौं तहगत सरकारलाई कब्जा गर्ने मनोविज्ञान मात्र देखियो । स्थानीय सरकारमा समेत दलीय प्रतिस्पर्धाले समाज दलीय रूपमा ध्रुवीकृत हँुदै गएको छ । जो चुनावमा पछाडि परेका छन्, उसले जितेकोलाई कसरी छेकबार गर्ने त्यही मौकाको प्रतीक्षामा छन् । त्यसैगरी जितेकाले पनि चुनावमा पछाडि परेकालाई कसरी निषेध गर्ने त्यही मनोविज्ञानमा केन्द्रित छन् । यस्तो अवस्थामा दलहरूले भुइँ सतहमा छरिएर रहेका आफ्ना कार्यकर्तालाई रचनात्मक कार्यमा संलग्न गराउनुपर्छ । त्यो वृक्षरोपण, मदिरा निषेध, सरसफाइ, सामाजिक विसंगतिको निर्मूलन, सम्पदा बचाउ, स्थानीय उत्पादनको संरक्षण, जलाशय जोगाउ जस्ता कार्यक्रम हुन सक्छन् । त्यसैगरी प्राइभेटमाथि पब्लिक स्वास्थ्य, शिक्षाजस्ता आधारभूत सेवा निर्भर हँुदै गएको छ र तिनले नै भरोसा आर्जन गरेको छ । यस्तोमा सार्वजनिक संस्थाहरूमा सेवाको गुणस्तर बढाउन सबै पक्षको साझा एवं समन्वीकृत लक्ष्य हुनुपर्छ । नेपाली जनता लोकतान्त्रिक परिपाटीमार्फत नागरिक हुन खोजिरहेका छन् । विगतमा रैतीको रूपमा राज्यलाई हेर्दा र नागरिक भएर राज्यलाई हेर्दा मान्छेले फरक तरिकाबाट विश्लेषण गर्न खोजेको छ । अहिले बनेका सबै प्रदेश मिश्रित बनोटका छन्, यस्तोमा सामाजिक सम्बन्धलाई परिस्कार गर्न र एकअर्को पक्षबीच सामञ्जस्य स्थापित गर्नुपर्ने कार्यभार थाती छ । गाउँमा विकासको मोडल के हुने ? पर्यावरण मैत्री विकास कसरी हुने ? अत्यधिक मानिस संलग्न हुने रोजगारी प्रबन्ध कसरी गर्ने ? रसायनमुक्त खेती प्रणाली कसरी सुरु गर्ने ? यी प्रश्नहरूको जवाफ खोजीमा दलहरूले आफ्ना कार्यकर्तालाई भुइँ सतहमा क्रियाशील पार्न सक्छन् । हामीकहाँ गैससकर्मी भनी चिनिएकाहरू समुदायसंँग अन्तरक्रिया गरिरहेका हुन्छन्, तर उनीहरूप्रति समुदायले शंकाको दृष्टिले हेर्छन् । सामाजिक बदलावमा संलग्न रहन चाहनेहरू जो सरकारभन्दा बाहिरका छन्, तिनीहरू स्वयंसेवीका रूपमा कसरी चिनिने ? सामाजिक अभियन्ताका रूपमा यिनको विश्वसनीयता कसरी बढाउने ? स्वदेशी उत्पादन निर्भरता कसरी बढाउने ? भुइँयामा गान्धीयी सबै प्रयत्न स्थानीय तह स्तरबाट सुरु गर्नुछ । यसमा प्रदेश सरकारहरूको समन्वय र सहजीकरण चाहिन्छ । नेपाली समाजमा अहिले विद्यमान यी चुनौतीलाई स्थानीय सरकार र प्रदेश सरकारबीच पारदर्शी, समाजशास्त्रीय तथा व्यावहारिकतामा आधारित छलफल र बहसको माध्यमबाट मात्र जटिल मुद्दाहरूको छिनोफानो गर्न सकिन्छ । राजनीतिमा लाग्ने बित्तिकै पद चाहिने, समुदायमा क्रियाशील हुने बित्तिकै सम्मान चाहिने जस्ता छोटो बाटोले यी सेवाहरूको अर्थ फेरिएको छ । हो, यही कारण हो कि चुनावी लोकतन्त्रले समेत आम नेपालीमा प्रगति र सम्पन्नताको सुनिश्चित यात्रातर्फ अघि बढ्न समर्थ भइरहेको छैन । महात्मा गान्धीलाई टुक्राटुक्रामा हेर्न सकिँदैन । उनी सिङ्गो एउटा जीवन पद्धति हुन् । उनलाई बुझ्ने सुरुवात तब हुनसक्छ, जब हामी उनकै अनुसार बाँच्न चाहन्छौं । यहींनिर गान्धी सम्भव पनि देखिन्छ र असम्भव पनि । भनिन्छ, गान्धी एउटा कठिन परिस्थितिका उपज थिए । समग्र गान्धीको असम्भव बाटोमा लाग्न सम्भव नभए पनि सम्भव हुने गान्धीका बाटोहरूलाई निश्चित रूपमा प्रयोगमा ल्याउन सकिन्छ । हामी जो जहाँ जुन पेसामा छौं, आफ्नो तर्फबाट शान्तिपूर्ण परिवर्तन, अहिंसक हस्तक्षेप, अस्तित्वको स्वीकार्यता र भनाइ र गराइमा सक्दो तालमेल गर्ने प्रयत्न गर्न सक्यांै भने बडो जोडदारका साथ भन्न सकिन्छ अहिले गान्धी यहाँ छन् !"
गाउँपालिका अध्यक्षविरुद्ध मुद्दा,"रोल्पा सुकीदह गाउँपालिका अध्यक्ष वीरबहादुर खत्रीविरुद्ध जिल्ला प्रशासन कार्यालयमा मुद्दा दर्ता गरिएको छ । फरक फरक नाम र समयमा दुईवटा नागरिकता लिएको भन्दै मुद्दा दर्ता गरिएको हो ।स्थानीयवासी हरिबहादुर पुनले बुधबार जाहेरी दर्ता गरेका थिए । प्रमुख जिल्ला अधिकारी डा डिजन भट्टराईले मुद्दा दर्ता भएपछि अनुसन्धान थालिएको बताए । तत्काल अनुसन्धान थाल्न मुद्दा शाखालाई निर्देशन दिइसकेको छु, उनले भने । यसअघि जाहेरीकर्ता पुनले राजनीतिक दबाबमा प्रजिअले मुद्दा दर्तामा आनाकानी गरेको आरोप लगाउँदै आएका थिए ।जाहेरीमा गाउँपालिका अध्यक्ष खत्रीले ४ वर्षको अन्तरमा दुईवटा नामबाट नागरिकता लिएको आरोप लगाइएको छ । वास्तविक नाम भिउदे खत्री भएको र उनले आफ्नै नाममा २०४२ मंसिर १० गते ३८९२ नम्बरको नागरिकता लिएको उल्लेख छ । यस्तै २०४६ वैशाख १५ मा वीरबहादुर खत्रीको नाममा नागरिकता लिएको दाबी गरिएको हो । दोस्रोपटक १८६ नम्बरको नागरिकता लिएको पुनको आरोप छ ।जाहेरीकर्ता पुनले ती दुई नागरिकता लिने एकै व्यक्ति भएको दाबी गरेका छन् । प्रशासन स्रोतले पनि ती दुई नागरिकतामा टाँसिएको तस्बिर बीचमा सामान्य भिन्नता देखिएको जनाएको छ । स्थानीयका अनुसार सुरुमा जिल्ला प्रशासन कार्यालयमा आफंै उपस्थित भएर नागरिकता लिएका खत्रीले दोस्रोपटक भने गाउँमै पुगेको टोलीबाट नागरिकता लिएका थिए । दोस्रोपटक नागरिकता लिँदा खत्रीले ६ वर्षअघि मृत्यु भएका आफ्नै साहिँला भाइ वीरबहादुर खत्रीको नाममा नागरिकता लिएको आरोप छ । त्यस अवधिमा नागरिकता टोलीसामु झूट्टा कागजात पेस गरेको आरोपसमेत लगाइएको छ । पूर्वमाओवादी लडाकु खत्री माओवादी केन्द्रका तर्फबाट गाउँपालिका अध्यक्ष निर्वाचित भएका थिए । जाहेरीकर्ता पुन कांग्रेसका तर्फबाट खत्रीको प्रतिस्पर्धी भएर अध्यक्षमा चुनाव लडेका थिए । अध्यक्ष खत्रीले आफूविरुद्ध लगाइएका मुद्दाको प्रतिवाद गर्न तयार भएको बताए । राजनीतिक प्रतिशोधका कारण विपक्षीले आरोप लगाएका हुन् । म कानुनी रूपमै प्रतिवाद गर्छु, उनले भने ।नाम फेर्ने प्रस्तावविरुद्ध तालाबन्दी सुकीदह गाउँपालिकाको नाम फेर्न प्रस्तावविरुद्ध स्थानीयले गाउँपालिका कार्यालयमा लगाएको ताला अझै खोलिएको छैन । पटकपटक छलफल प्रयास गरिए पनि सम्भव नभएपछि स्थानीयले गाउँपालिकाका २ र ३ नम्बर वडा कार्यालयमा तालाबन्दी गरेका थिए । गत माघ ८ देखि गरिएको तालाबन्दी नखुलेको हो । तालाबन्दी र विवादले असहज स्थिति उत्पन्न भएपछि काम गर्नै मुस्किल भएको गाउँपालिकाका प्रमुख प्रशासकीय अधिकृत रेवत बुढाथोकीले बताए । स्थानीयवासीसमेत रहेका अधिवक्ता खगेन्द्र हमालले कानुन मिच्ने र जथाभावी काम गर्ने अध्यक्ष वीरबहादुर खत्रीविरुद्ध कारबाही नभएसम्म आन्दोलन नरोकिने बताए । प्रमुख जिल्ला अधिकारी डा भट्टराईले स्थानीय तहमै सहमति खोजेर मात्र ताला खोल्ने प्रयास भइरहेकाले बल प्रयोग नगरिएको बताए । राजनीतिक दलका बीचमा सहमति हुन सकोस् भनेर हामीले प्रयास गरेका छौं । स्थानीय तहमै उब्जिएको द्वन्द्वलाई स्थानीय तहमै समाधान गर्नु उत्तम हुन्छ भनेर सुझाव दिएका छौं, उनले भने ।"
सचिवालय व्यवस्थापन धमाधम,"बुटवल संघीय संसद्को सहजीकरण टोली र प्रदेशका प्रमुख सचिव आएलगत्तै प्रदेश ५ को अस्थायी मुकाम बुटवलमा संसद् सचिवालय व्यवस्थापनको काम तीव्र गतिमा अघि बढेको छ । सहजीकरण टोलीको नेतृत्व सहसचिव सुरेन्द्रप्रसाद अर्यालले गरेका छन् भने प्रमुख सचिवमा शंकर पाठक खटिएका छन् ।टोलीले प्रमुख सचिव पाठकसहित स्थानीय व्यवस्थापन समिति अध्यक्षसमेत रहेका प्रजिअ हरिप्रसाद मैनाली, सहरी विकास तथा भवन डिभिजन कार्यालयका प्रमुख सुरेश ठाकुरलगायतलाई सभाहल, सचिवालयलगायतको डिजाइन उपलब्ध गराएको छ । उक्त डिजाइनअनुसार नापजाँच र भौतिक निर्माणको कामसमेत थालिएको छ । संसद् बैठकका लागि तोकिएको उद्योग वाणिज्य संघको मुख्य हललाई विभिन्न खण्डमा विभाजन, भित्री तथा बाहिरी खण्डमा रङरोगन तथा वरिपरि तारबार गर्न थालिएको छ । टोलीले सभाहलका लागि आवश्यक डिजाइन र विधि उपलब्ध गराएको छ, सहरी विकास तथा भवन डिभिजन प्रमुख ठाकुरले भने, त्यही डिजाइनअनुसार सचिवालय तयारी थालेका छौं । आवश्यक कुर्सी, टेबललगायतका फर्निचर बुधबारै ल्याइएको छ । भवनको पहिलो तलामा सभामुख, उपसभामुख, प्रमुख सचिव र कर्मचारी कक्ष रहनेछन् । सभामुख र प्रमुख सचिवको कक्ष व्यवस्थापनको काम बुधबारै सकिएको छ । माथिल्लो तलामा संसदीय दलका नेताहरूलाई राख्ने योजना बनाइएको छ । त्यसलाई खण्डखण्डमा विभाजन गरेर संसदीय दलका नेताको कार्यालय, तिनको बैठक कक्ष र विषयगत समितिको कक्ष बनाउने तयारी छ । तर, निकै सानो ठाउँ भएकाले भरसक आसपास घर खोजेर संसदीय दलका नेता र तिनको बैठक कक्ष बनाउन सहजीकरण टोलीले सुझाएको छ । यो भवनमा मात्रै संसद् सचिवालयका सबै संरचना राख्न मुस्किल छ, टोली प्रमुख अर्यालले भने, सम्भव भए आसपासमा समेत भवन खोज्न भनेका छौं । नभए यसैलाई खण्डखण्डमा विभाजन गर्नेछौं । २ रोस्ट्रम र ४ खण्ड राखिनेबैठकका लागि सचिवालय बनाइएको मुख्य हललाई ४ खण्डमा विभाजन गरिँदै छ । त्यसमा सांसदले बोल्ने र सभामुखले सम्बोधन गर्ने २ वटा रोस्ट्रम रहनेछन् । त्यसको छेउमा प्रदेशसभा सचिवको कुर्सी, टेबल रहनेछ । सभामुख र प्रदेश प्रमुखले सम्बोधन गर्दा दुईवटा कुर्सी, टेबल राखिनेछन् । त्यसको छेउमा कार्यव्यवस्था शाखाका कर्मचारी रहनेछन् । त्यसको कुनामा सबै विवरणको दृश्य संकलन गर्ने टिम रहनेछ । मञ्चको अगाडिपट्टि सांसदहरू बस्नेछन् । दाहिने भागमा सत्तापक्ष र बायाँपट्टि प्रतिपक्ष सांसद बस्ने व्यवस्था मिलाइएको छ । त्यसमा पनि दलअनुसार छुट्टाछुट्टै विभाजन गरिनेछ । सांसदको पछाडिपट्टि पत्रकारको स्थान रहनेछ । त्यसको छेउमा दर्शकका लागि स्थान तोकिनेछ । संसद् सभाहलको छेउमा सानो कोठा छ । त्यसलाई सांसदहरूको प्रतीक्षा कक्ष बनाउने तयारी गरिएको छ । छोटो समय भए पनि रातदिन गरेर पहिलो बैठकका लागि नै हलभित्रका सबै संरचनालाई पूर्णता दिने स्थानीय प्रशासनको योजना छ । २० मर्यादापालक राख्न आग्रहसहजीकरण टोलीले प्रजिअलाई नेपाल प्रहरीबाट कम्तीमा २० जना मर्यादापालक व्यवस्था गर्न आग्रह गरेको हो । यसअघि ५६ जना मर्यादापालक राखेर पहिलो बैठक चलाउने जिल्ला सुरक्षा संयन्त्रको योजना थियो । प्रजिअ मैनालीले टोलीको सुझावअनुसार मर्यादापालक छनोट गरिसकिएको बताए । उनीहरूलाई प्रहरीले आन्तरिक रूपमा तालिम दिने र सहजीकरण गर्ने कामसमेत थालेको छ, उनले भने । मंगलबार, बुधबार र बिहीबार गरी ३ दिन प्रहरीले आन्तरिक रूपमा तालिम दिनेछ । शुक्रबारमात्रै सहजीकरण टोलीले थप तालिम दिने तयारी गरेको छ । यसैबीच संसद् अधिवेशनको सुरक्षाका लागि करिब १ सय ५० जना प्रहरी खट्ने भएका छन् । सभाहलभित्र मर्यादापालक र बाहिरपट्टिको सुरक्षा जाँचमा जनपद प्रहरी नै रहनेछन् । बाहिरी घेरामा भने सशस्त्र प्रहरी खटाउने तयारी भएको प्रजिअ मैनालीले बताए । सचिवालय व्यवस्थापन सुरु भएसँगै सचिवालय परिसरमा सुरक्षाकर्मीको युनिट बस्न थालेको छ ।"
संसदीय दल बैठकबारे अन्योल,"विराटनगर (कास) संविधान अनुसार प्रदेश १ मा फागुन ८ गतेभित्र मन्त्रिमण्डल गठन भइसक्नुपर्छ तर दलहरूले अझैसम्म संसदीय दलको बैठकसमेत राख्न सकेका छैनन् । सरकार गठन गर्नुपर्ने एमाले नेताहरू मुख्यमन्त्रीको दौडमा काठमाडौंमा छन् । उनीहरू नआउँदा प्रादेशिक राजधानीमा खासै राजनीतिक चहलपहल हुन सकेको छैन । शपथ खाएर जिल्ला फर्केका प्रदेश सदस्यहरू संसदीय दलको बैठक नबस्दा अन्योलमा छन् । प्रदेश प्रमुख गोविन्दबहादुर तुम्बाहाङले माघ २२ गते सोमबारलाई पहिलो अधिवेशन बोलाएका छन् । अधिकांश सदस्य आइतबार आउने तयारी गरिरहेको बताउँछन् । प्रदेशसभा सदस्यहरू निर्वाचित घोषणा भएको ३५ दिनभित्र प्रदेश सरकार गठन भइसक्नुपर्ने संवैधानिक व्यवस्था छ । माघ ३ गते सदस्यहरूको अन्तिम परिणाम घोषणा भएको थियो ।प्रदेश १ मा पर्ने १४ जिल्लाका प्रत्यक्षतर्फ ५६ सिट र समानुपातिकतर्फ ३७ गरी ९३ सिट संख्या छ । यो प्रदेशमा एमालेको ५१, माओवादी केन्द्र १५, कांग्रेस २१, संघीय समाजवादी फोरम ३, स्वतन्त्र १, राप्रपा १ र संघीय लोकतान्त्रिक मञ्चको १ सिट छ । यहाँ सरकार गठनका लागि एमाले एक्लैको सहज बहुमत छ । माओवादी केन्द्रसमेत जोड्दा वाम गठबन्धनको प्रस्ट दुईतिहाइ पुग्छ । एमालेको संसदीय दलको बैठक कहिले बस्ने भन्नेमै अन्योल छ । प्रमुख प्रतिपक्षी कांग्रेसको त झन् प्रादेशिक संरचनाअनुसारको संगठनै बनिसकेको छैन । संसदीय दल बैठक खै कहिले बस्छ, केही जानकारी आएको छैन, मोरङ कांग्रेस सभापति डिकबहादुर लिम्बूले भने, प्रदेश समिति नभएकाले राजधानी भएको हैसियतले मोरङले नै गर्नुपर्ला । २४ गतेको राष्ट्रिय सभाको मतदान सकिएपछि समन्वय अघि बढाउँछु । कांग्रेसमा प्रतिपक्षी दलको नेता बन्न तीनजना भन्दा बढी आकांक्षी देखिएका छन् । त्यसमा सर्वसम्मत हुन सक्ने सम्भावना कम छ । एमालेका प्रदेश सहइन्चार्ज शेरधन राई राष्ट्रिय सभाको निर्वाचनले केही ढिलो भएजस्तो मात्र भएको बताउँछन् । मुख्यमन्त्रीमा एमालेका तीनजना आकांक्षी छन् एमालेका स्थायी कमिटी सदस्य एवं प्रदेश इन्चार्ज सचिव भीम आचार्य, पोलिटब्युरो सदस्य तथा प्रदेशका सहइन्चार्ज राई र केन्द्रीय सदस्य जीवन घिमिरे । उनीहरू तीनैजना अहिले काठमाडौंमा छन् । तीन दिनपछि विराटनगर आउँछु, सहइन्चार्ज राईले भने, २६२७ तिर संसदीय दलको बैठक बस्ने तयारीमा छौं । त्यही बैठकले दलको नेता छान्नेछ । मंगलबार काठमाडौंमा बसेको एमाले स्थायी समिति बैठकले आफ्नो भागमा परेका प्रदेशहरूमा सर्वसम्मत मुख्यमन्त्री छान्न नसकेपछि संसदीय दलमा निर्वाचन प्रक्रियाबाट टुंगो लगाउने निर्णय गरेको छ । केन्द्रको निर्णयसँगै आकांक्षीहरू मतदातालाई आफ्नो पक्षमा पार्न लागिपरेका छन् । यो प्रदेशमा एमालेले मुख्यमन्त्री र सभामुख पाउने भएको छ । माओवादी केन्द्र भने एमालेको संसदीय दलको बैठकपछि मात्र बोलाउने मनस्थितिमा छ । केन्द्रमा संसदीय दलको नेताका लागि टंक आङबुहाङ र इन्द्र आङबोको नाम चर्चामा छ । प्रमुख प्रतिपक्षी दलको नेताका लागि सुनसरी कांग्रेस सभापति राजीव कोइराला, उदयपुर पार्टी सभापति हिमाल कार्की, मोरङका केदार कार्कीको नाम चर्चामा छ ।"
दुवै सदनलाई ट्रम्पको सम्बोधन  उत्तर कोरिया अझै खतरा,"ग्वान्टानामो डिटेन्सन सेन्टर पुन: खोलिनेट्रम्पले रक्षामन्त्री जेम्स म्याटिसलाई सेनाको ग्वान्टानामो डिटेन्सन सेन्टर पुन: खोल्न निर्देशन दिएको पनि जानकारी दिए । पूर्वराष्ट्रपति बाराक ओबामाले सन् २००९ मा उक्त सेन्टर बन्द गर्न निर्देशन दिएका थिए । उनले विगत १२ महिनामा अमेरिकाले निकै प्रगति र असाधारण सफलता हासिल गरेको दाबी गरे । यस अवधिमा २४ लाख नयाँ रोजगारी सिर्जना भएको र तीमध्ये २ लाख निर्माण क्षेत्रमा भएको उनले बताए । कैयौं वर्षसम्म बढ्न नसकेको तलब पनि यस अवधिमा बढेको उनले उल्लेख गरे । स्टक मार्केटले लगातार रेकर्ड तोडिरहेको छ, अमेरिकी इतिहासमै कर सुधार गरिएको छ र सबै समूहका लागि अलगअलग कटौती गरिएको छ, उनले भनेका छन् । उनले अमेरिका अब ऊर्जा बिक्री गर्ने देशका रूपमा स्थापित भएको र कैयौं कार कम्पनीले अमेरिकामा आफ्नो प्लान्ट स्थापना गरेको पनि बताएका छन् । ट्रम्पले कौशल, मानिसको योग्यता र सुरक्षाजाँच नगरी ग्रिन कार्ड दिने भिसा लट्री प्रणाली बन्द गर्ने र मेरिटका आधारमा भिसा दिने योजना रहेको पनि बताए ।"
अफगानिस्तानको ७० प्रतिशत भागमा तालिवान,काबुल (बीबीसी) तालिवानविरुद्धको लडाइँका लागि अमेरिकी नेतृत्वको संयुक्त सुरक्षाफौजले अर्बौं डलर खर्च गरे पनि उक्त समूह अहिले अफगानिस्तानको ७० प्रतिशत भूभागमा सक्रिय रहेको पाइएको छ । बीबीसीले महिनौं लगाएर गरेको अनुसन्धानका क्रममा उक्त तथ्य फेला परेको हो । सन् २०१४ मा विदेशी फौज फिर्ता भएपछि तालिवानले अझ बढी क्षेत्रमा नियन्त्रण गर्ने खतरा रहेको बीबीसीले जनाएको छ । तर अफगान सरकारले भने उक्त रिपोर्ट अस्वीकार गर्दै अधिकांश भूभागमा आफ्नो नियन्त्रण रहेको दाबी गरेको छ । हालै काबुललगायतका स्थानमा भएका आक्रमणले पनि अफगानिस्तानका अधिकांश भूभागमा तालिवानको उपस्थिति रहेको पुष्टि गरेको छ । अफगान अधिकारीहरू र अमेरिकी राष्ट्रपति डोनाल्ड ट्रम्पले तालिवानसँग कुनै पनि वार्ता नगर्ने जनाएका छन् । ट्रम्पले त अमेरिकी सेना अफगानिस्तानमा अनिश्चितकालसम्म रहने बताएका छन् । बीबीसीको अनुसन्धानले अफगानिस्तानमा आईएस समूह विगतमा भन्दा अझ बढी सक्रिय रहेको देखाएको छ । यद्यपि अफगानिस्तानमा आईएस तालिवानभन्दा कमजोर छ । बीबीसीका अनुसार तालिवानले मुलुकका १४ जिल्लामा पूर्ण नियन्त्रण राखेको छ भने अन्य २ सय ६३ जिल्ला अर्थात् ६६ प्रतिशत भूभागमा तालिवान उपस्थिति छ । यसले तालिवानले विगतमा भन्दा आफ्नो शक्ति बढाएको देखिएको पनि जनाइएको छ ।
भ्रष्टाचारविरोधी साउदी अभियान  आरोपीबाट १ खर्ब डलरभन्दा बढी असुल,"रियाद (बीबीसी) साउदी अरबले भ्रष्टाचारविरुद्ध सुरु गरेको अभियानका क्रममा १ खर्ब डलरभन्दा बढी असुल गरेको छ । सरकारका महान्यायाधिवक्ता शेख सउदी असमुजिबले अभियानका क्रममा आरोपीबाट १०६७ अर्ब डलर असुल गरिएको जानकारी दिएका हुन् । सरकारले गत ४ नोभेम्बरमा हिरासतमा लिएका ३ सय ८१ जनामध्ये अझै पनि ५६ जना नजरबन्दमा छन् । उनीहरूसँग सोधपुछ जारी रहेको जनाइएको छ । अन्यले भने भ्रष्टाचार अभियोग स्विकारी आफ्नो सम्पत्ति, नगद, सेयरलगायत सरकारसमक्ष सुम्पिएको महान्यायाधिवक्ता मुजिबले बताए । हालसम्म नजरबन्दमा रहेकाहरूमा राजकुमार, मन्त्री तथा व्यवसायी रहेको बताइएको छ । यद्यपि उनीहरूको नाम सरकारले सार्वजनिक गरेको छैन । पछिल्लो समय साउदी अरबपति राजकुमार अलवलिद बिन तलाल र अलवलिद अलइब्राहिमलाई रिट्ज कार्लटन होटलबाट रिहा गरिएको थियो । उनीहरूले आफूविरुद्ध लगाइएको भ्रष्टाचार आरोप अस्वीकार गरेका छन् । तर सरकारी अधिकारीहरूले भने उनीहरूले आफ्नो गल्ती स्विकारेपछि रिहाइका लागि रकम तिर्न सहमत भएको जनाएका छन् । दुई महिनापछि रिहा भएका अलवलिदले १ अर्ब डलरभन्दा बढी रकम तिरेको बताइएको छ । यद्यपि उनले कति रकम तिरे भन्नेबारे सार्वजनिक गरिएको छैन । रिहाइअघि रोयटर्ससँग कुरा गर्दै अलवलिदले आफूलाई कुनै आरोप नलगाइएको र राजकुमार मोहम्मदप्रति आफ्नो समर्थन रहेको बताएका थिए । यस्तै, राजकुमार मितेब बिन अब्दुल्लाहले १ अर्ब डलरभन्दा बढी सम्पत्ति सरकारलाई तिरेको जनाइएको छ । राजकुमार मितेब साउदी अरबका पुराना राजा अब्दुल्लाहका छोरा हुन् । महान्यायाधिवक्ता मुजिबले हिरासतमा रहेका ५६ जनासँग सम्झौता गर्न सरकारले अस्वीकार गरेको र उनीहरूविरुद्ध भ्रष्टाचारसहित अन्य आपराधिक मुद्दा पनि रहेकाले त्यसको छानबिन गरिने जनाएका छन् । उच्च स्तरका बन्दीहरूलाई राखिएको रिट्ज कार्लटन होटल आगामी महिनादेखि पुन: सुचारु गरिँदै छ भने त्यहाँ रहेका बन्दीहरूलाई जेल सारिएको छ । गतसाता अर्थमन्त्री मोहम्मद अलजदानले आरोपीहरूबाट असुल गरिएको रकम साउदी नागरिकहरूको जीवनस्तर सुधार्न सञ्चालन गरिएको कार्यक्रममा खर्च गरिने जनाएका थिए । यो कार्यक्रमको बजेट १३३ अर्ब डलर छ । वर्तमान राजा सलमानका छोरा राजकुमार मोहम्मद बिन सलमानले भ्रष्टाचारविरोधी अभियान सुरु गरेका हुन् । विश्लेषकहरूले यसलाई सत्ताको लडाइँ भनेपछि राजकुमार सलमानले भने यसलाई अस्वीकार गर्दै आएका छन् ।"
पाकिस्तानमा भूकम्प,"इस्लामाबाद (एजेन्सी) पाकिस्तानका विभिन्न भाग प्रभावित हुने गरी बुधबार शक्तिशाली भूकम्प गएको छ । ६२ म्याग्निच्युड मापन गरिएको भूकम्पमा परी एक बालकको मृत्यु हुनुका साथै ९ जना घाइते भएको पाकिस्तानी राष्ट्रिय भूगर्भ विभागले जनाएको छ ।अफगानिस्तानको दक्षिणी क्षेत्र जर्ममा केन्द्रबिन्दु भएको भूकम्पको धक्का इस्लामाबाद, लाहौर, पेसावरलगायतका सहर तथा उत्तरी भारतमा समेत महसुस गरिएको थियो । दक्षिणपश्चिमी प्रान्त बलुचिस्तानको बेला सहरमा एक बालकको मृत्यु भएको हो । भूकम्प प्रभावित क्षेत्रमा उद्धारकर्ताको समूह परिचालन गरिएको छ । त्यस बेला जिल्लाका अस्पतालमा आपत्कालीन स्थितिको घोषणा गरिएको छ । स्थानीय समयअनुसार बुधबार दिउँसो १२:०७ बजे भूकम्प गएको थियो ।"
माछीले खाने खोलीको लेउ,युटयुब ट्रेन्डिङ बुधबार साँझसम्मका टप फाइभ१ हेट स्टोरी ४ को ट्ेरलर२ आस्मालाई देखेर३ माछीले खाने खोलीको४ भद्रगोल शृंखला १५६५ सिओडब्लु काउ
बाटो कुर्दै डिजराज,"ओखलढुंगातिमी आउने बाटोमाफूल रोपिदिएँ तिमी आइनौदेउरालीमा कसम खाईमाया लाउँछु भन्थ्यौ किन लाइनौ१२ वर्षअघि यो गीत बजारमा आउँदा डिजराज पौडेलका गाउँले र अभिभावक छक्कै परे, पढ्नका लागि राजधानी छिरेको केटो कसरी गायक भो भनेर । दुधौली, सिन्धुलीका डिजराज आफैले पनि गायक बन्छु भन्ने एक मन पनि सोचेका थिएनन् । तर गीतसंगीत मन पथ्र्यो । नेपाली र हिन्दी गीतहरू गुनगुनाउँथे । २०५५ सालतिर राजधानी छिरेपछि नियमित रूपमै उच्च शिक्षाको पढाइ चलिरहेको थियो । अचानक संगीत सिक्ने भूत चढ्यो । अनि कलानिधि संगीत विद्यालयमा भर्ना भए । चार वर्ष त्यहाँ सिके ।त्यसपछि उनले संगीतको नशा बुझे । गीत गाउन सकिन्छ कि भन्ने लाग्यो । गुरुहरू धनबहादुर गोपाली र एनबी चाम्लिङले उनको स्वरको प्रशंसा गरे । आफंैले शब्द कोर्दै संगीत भरे । गीत बन्यो तिमी आउने बाटोमा, रेकर्ड गराए । पहिलो एल्बम निकाले सम्बोधन ।मैले यो गीत गाउने बेलासम्म स्टेजमा गीत गाएको थिइनँ, हालैको भेटमा गायकले सुनाए, एकाएक गायक भएँ । पहिलो गीत चलेपछि उनलाई अरू गीत गाउने बाटो खुल्यो । सुनैको दरबार दिन तिम्लाई सक्दिनँ, तिमी करोडमा, म त रोडमा, सुनको पैंचो सुनैले तिरौँला, मन साटिन्छ उमेरैमा जस्ता गीत पनि श्रोताले मन पराए ।चारवटा एल्बम ल्याइसकेका उनका ८० जति गीत रेकर्डेड छन् । लोकप्रिय अरू गीत भए पनि पहिलो गीतको उचाइ अरूले चुम्न सकेनन् । अहिले जस्तो युटयुबको जमाना आइसकेको थिएन । बीचमा यस्तोसम्म परिस्थिति बन्यो, टेलिभिजनले गीत प्रसारण नगरेपछि सीडी फिर्ता माग्नुपर्यो । तर अहिले सजिलो भएको छ । युटयुब र सामाजिक सञ्जाल गीतको विज्ञापन गर्ने सजिलो माध्यम बनेको छ ।फास्ट बिट र फिल्मका गीत डिजराजले गाएका छन् । तर उनका प्राय: सेन्टिमेन्टल गीत लोकप्रिय भए । संगीत र शब्द दुवै सिर्जना गर्न सक्नेले संगीतमा लामो समय टिक्न सक्ने उनको तर्क छ । स्वर राम्रो भएर मात्र हुन्न । संगीत र गीत अरूले लेखिदेलान् र गाउँला भनेर टिक्न गाह्रो छ, उनी भन्छन् ।उनी केही समयभित्रै दुइटा म्युजिक भिडियोसहित बजारमा ल्याउने तयारीमा छन् । पछिल्लो समय खासै हिट नम्बर दिन नसके पनि उनलाई स्टेज कार्यक्रमको खाँचो छैन । आधा दर्जनजति विदेशी भूमिमा प्रस्तुति दिन पुगिसकेका छन् । पूर्वपश्चिम दौडिरहेका छन् । नयाँ पुस्ताका कतिपय गायक गायिकाहरू आफ्नो सिर्जनाभन्दा अरुको सिर्जनाले चिनिने गरेको देख्दा उदेक लाग्छ रे पौडेललाई । आफूलाई धुरन्धार गायक भनेर परिचय दिने तर स्टेजमा गाउने बेला अरूको गीत गाउनेको संख्या देख्दा आफंैलाई लाज लाग्ने गरेको उनले बताए । समयअनुसारको संगीत सिर्जनाका लागि उनी मिहिनेत गरिरहेका छन् । कतिपय कलाकारलाई हिट हुनै धेरै समय लाग्छ तर उनी पहिलो गीतबाटै हिट भए । अब फेरि श्रोता र दर्शकलाई त्योभन्दा हिट गीत कसरी दिने भनेर बाटो हेरिरहेका छन् ।"
कविता र गजल एकसाथ,"काठमाडौं (कास) पाँच कवि र पाँच गजलकार मंगलबार राजधानीमा एकसाथ प्रस्तुत भए । क्रिएटिभ वल्र्डले सर्वनाम थिएटरमा गरेको साहित्यिक प्रस्तुतिमा गजलकारहरू सुमन स्मारिका, क्षितिज समर्पण, राम अविरल विष्ट, कमल कोपिला, विलास रोकाय र कविहरू अमृता स्मृति, नवीन प्यासी, निरज दाहाल, कुशल न्यौपाने, काशीराम बजगार्इं प्रस्तुत भएका हुन् । उनीहरूलाई साहित्य पारखीहरू दर्शकश्रोताले राम्रो साथ दिएका थिए । प्रस्तुतिपछि कवि डा नवराज लम्सालले नयाँ पुस्तामा अघिल्लो पुस्तालाई चुनौती दिने स्रष्टाहरू आइरहेको दाबी गरे । स्रष्टाहरू बेगम थापा र प्रकाश किरणले यस्ता कार्यक्रमले साहित्यका फरक विधाहरूलाई एकै ठाउँमा अन्तरघुलन गर्न सघाउने दाबी गरे ।"
स्वर्णिम समय परिचर्चा,"गोरखा (कास) पत्रकार तथा लेखक दामोदर न्यौपानेको चौथो पुस्तक स्वर्णिम समय को परिचर्चा गरियो । गोरखा नगरस्तरीय बाल क्लब सञ्जालले गरेको कार्यक्रममा शिक्षक बृहस्पति गिरीले उक्त पुस्तकले शिक्षक र अभिभावकको ध्यानाकषर्ण गरेको बताइन् । सबै व्यक्ति सुखी परिवारमा जन्मेका हुँदैनन्, उनले भनिन्, दु:खी परिवारमा जन्मिएका पनि संघर्ष गरेर सफल हुन सक्छन् भन्ने उदाहरण पुस्तकले दिएको छ । बालअधिकार अभियन्ताद्वय पवित्रा भट्टराई र गणेश गिरीले पनि पुस्तकका प्रशंसा गरे । मनकामना बहिरा विद्यालयमा कक्षा ८ मा पढ्ने प्रताप थापा मगरले किताबमा अपांगलाई महत्त्व दिइएको उल्लेख गर्दै थपे, हामीलाई अझै पनि सञ्चारको समस्या छ । हाम्रो मात्रै विषयमा पनि पुस्तक लेखे राम्रो हुन्थ्यो । उनको भनाइको दोभाषे शिक्षक गिरीले सांकेतिक भाषामा उल्था गरिदिएकी थिइन् ।लेखक न्यौपानेले तुलनात्मक रूपमा असल र सफल व्यक्तिको बाल्यकाल र बालापन समेटेर पुस्तक तयार पारिएको बताए । हामी बालबालिकालाई मनोविज्ञान बुझेर व्यवहार गर्न जान्दैनौं, उनले भने, त्यही भएर हामीले चाहेजस्तो परिणाम आउन सकेको छैन । बालबालिकामा उमेरअनुसार मानसिक अवस्थामा परिवर्तन आउँछ । यो परिवर्तन बुझ्न सकिएन भने व्यवहार गर्न पनि जानिँदैन ।"
शाक्य जेठाको तन्नेरी जोस,"बागलुङ उमेरले सत्तरी पुग्नै लागेका शाक्य जेठा फोटोग्राफीको काम सकेपछि कोठामा पस्छन् । यसपछिको उनको समय कुची र रंगसँग बित्छ, छेवैमा हमेसा क्यानभास हुन्छ, लामो समय क्यानभासमा डुबेपछि तयार हुन्छ कलाकृति । आराम गर्ने समय भए पनि कुची लिएर क्यानभासछेउ बस्दा जोस आउने उनको दाबी छ । बागलुङ नगरपालिका३ का ६८ वर्षीय उनको खास नाम मुकुन्द शाक्य हो । तर, कला क्षेत्रमा उनको चिनारी शाक्य जेठा को छ । यो उमेरमा पनि उनको दैनिकी फोटो र भिडियो खिच्ने, ब्यानर लेख्ने र क्यानभासमा चित्र कोर्नेमै बित्ने गर्छ । जीवनयापनका खनखाँचोमा उनलाई फोटोग्राफीले सघाएको छ भने नाम र कला दुवै जोगाउन क्यानभासले । यतिन्जेलको कलायात्रामा उनले धेरै परिवर्तनहरू देखेभोगेका छन् । ५० वर्षअघि अञ्चल प्रहरी प्रमुख बस्ने डीएसपी कार्यालयको बोर्ड मटितेलको टिनमा लेखेका थिए उनले । अहिले डिटिजल प्रविधिको जगजगी छ । सुरुवाती काम भने उनले व्यावसायिक हिसाबले भन्दा पनि सघाउने हिसाबले गरेका थिए । सबैले लेखिदिन आग्रह गरेपछि उनले ब्यानर पनि बनाए, त्यसबापत् पारिश्रमिक पाए १ सय ५० रुपैयाँ ।यसपछि चित्रमा दिल बस्यो, उनले पुराना दिन सम्झे, विसं २०१५ सालमा राजा महेन्द्रको सवारीको बेला स्वागत ब्यानर लेख्ने पनि मै हुँ ।अवसरले नै आफूलाई कलाकारितामा डोर्याएको र आफ्नो क्षमता चिनाइदिएको दाबी छ उनको । त्यति बेला अवसर नपाएका भए उनी सामान्य दैनिकी बिताइरहेका हुन्थे । फोटोग्राफी र चित्रमा उनको नाम सायदै जोडिन्थे । कलाक्षेत्रमा राम्रो सम्भावना देखेपछि उनी बागलुङकै अगुवा चित्रकार आनन्दमान शाक्यकोमा पुगेका थिए । उनीमार्फत केही समय चित्रकला सिकेपछि उनले व्यावसायिक रूपमै कुची र रंगसँग संगत बढाए । सुरुमा पहाड पर्वतको चित्र (ल्यान्डस्केप) कोर्न थाले, विस्तारै पोट्रेट (व्यक्ति चित्र) तिर पनि लम्किए । क्यानभासमा रंग र रेखा आत्मविश्वासी बन्दै गए । कोरा कपडामा फ्रेम बनाएर दिनरात चित्रमा घोरिँदा उनले शाह वंशका सबै राजाहरूको चित्र बनाए । उनका धेरै चित्र सरकारी अड्डाहरूले किनेर लगे । अहिले यहाँका अधिकांश कार्यालयमा झुन्डिएका विभिन्न चित्र उनकै कलाकारिता हो । पछिल्लो समय रंगीन फोटोको प्रयोग बढ्दै गएपछि भने उनले कोरेका कैयौं चित्र स्टोरमा थन्केका छन् । बुद्धचोकस्थित पुरानो शैलीको घरका कोठाहरू उनका कलाले भरिएका छन् । केही बिक्री भए पनि धेरैमा अहिले धुलोले डेरा जमाएको छ ।महत्त्व बुझाउन सकियो भने धेरै महँगोमा बिक्री हुन्छ तर रंगीन फोटोले हाम्रो कलाको महत्त्व घटाएको छ, उनी भन्छन्, बिक्री नभए पनि बाँचुन्जेल हातको कला मर्न दिन्नँ ।ब्यानरमा आकर्षक अक्षर लेख्ने कला र फोटोग्राफी सीप छोरा मञ्जुललाई हस्तान्तरण गर्न सके पनि कलाबारे धेरैको चासो नभएकोप्रति उनको गुनासो छ । चित्र कोर्ने क्रममा एक पटक स्वामी आनन्द अरुणलाई भेटेका शाक्यले आफ्नै लगानीमा पोट्र्ेट पनि तयार गरिरहेका छन् । गीत संगीतमा पनि रुचि राख्ने शाक्यले लेखेका कैयौं स्वदेश गानहरू एल्बममा समाहित छन् भने रेडियोमा भजन पनि बज्छन् । आफूलाई मनपर्ने गायक नारायणगोपालको चित्र कोरेको देखेर उनकी श्रीमती पेमलाले महँगोमा किन्न खोज्दा शाक्यले दिन चाहेनन् । म नारायणगोपालको फयान भएको कारण बेच्न चाहिनँ । उहाँले अरू चित्र किन्नुभयो, उनले भने । उनको सीप देखेर धेरैले उनलाई प्रशिक्षकको रूपमा पनि निम्त्याउँछन् । अचेल भने उमेरका कारण दौडधूप अलिक घटेको छ । उनका अनुसार प्रतिमिटर ७ सयदेखि एक हजार रुपैयाँ पर्ने क्यानभास किनेर एउटा चित्र तयार गर्दा १० हजारदेखि ५० हजार रुपैयाँसम्म खर्च हुन्छ ।चित्रको मूल्य बुझ्नेले लाखौंमा किन्ने चलन विदेशमा छ, उनले भने, तर, हाम्रोमा त्यस्तो हुन सकेको छैन । सहरमा चित्रकलाको महिमा बढेको भए पनि मोफसलमा अझै प्रयास गर्नुपर्ने देखिन्छ ।कम्तीमा चित्रकारहरूको एउटा समूह हरेक सहरमा तयार गर्नुपर्ने उनको सुझाव छ । युवाहरूलाई कलामा आकर्षित गराउन सकियो भने दुव्र्यसनीसमेत कम हुने उनको तर्क छ ।"
जोखिमयुक्त वर्गलाई प्राधिकरणले घर बनाइदिने,"काठमाडौं राष्ट्रिय पुनर्निर्माण प्राधिकरणले जोखिममा रहेका विभिन्न चार वर्गका सर्वसाधारणका लागि आफैं दाता खोजेर घर निर्माण गरिदिने भएको छ । ७० वर्ष नाघेका, ६५ वर्ष नाघेका एकल महिला, अपांगता भएका व्यक्ति र १६ वर्षमुनिका नाबालिग भूकम्पपीडितका घर निर्माणको योजना प्राधिकरणले ल्याएको हो ।प्राधिकरणका प्रमुख कार्यकारी अधिकृत युवराज भुसालले आफ्नो १ सय दिने कार्यकालको उपलब्धि सुनाउन आयोजित पत्रकार सम्मेलनमा यस्तो जोखिमयुक्त वर्गमा पर्ने ४ सय घरपरिवारको पहिचान भइसकेको जानकारी दिए । रेडक्रससहितका दाताहरूसँग कुराकानी अघि बढिरहेको छ, भुसालले भने, यो काममा प्राधिकरणले समन्वय गर्नेछ । भुसालले प्राधिकरणको चौथो वर्ष र तेस्रो कार्यकारी अधिकृतको आफ्नो कार्यकालमा बाहिर जेजति आलोचना भए पनि पुनर्निर्माणको काम निरन्तर भइरहेको दाबी गरे । धर्मशास्त्रको व्याख्याअनुसार आफू उमेरमा ६० नाघेको र वानप्रस्थ यो अवधिमा कल्याणकारी काममा दिलोज्यानले लागिपर्ने बताउँदै विगतमा रहेका कार्यकारी अधिकृतहरूले खनजोत गरेको माटो र तयार पारेको ब्याडमा आफू रोपाइँ गर्न आइपुगेको बताए । उनले पुनर्निर्माण प्रयोजनमा झन्डै ९ खर्ब रुपैयाँको आवश्यकता रहेकामा दाताहरूबाट आएको न्यूनतम प्रतिबद्धता र सञ्चितिका आधारमा आगामी वर्ष फेरि दाता सम्मेलन गरेर पुनर्निर्माणका समस्या र कठिनाइबारे अवगत गराउनुपर्ने अवस्था देखिएको धारणा राखे । यसबारेमा राष्ट्रिय योजना आयोगसँग पनि परामर्श भइरहेको भुसालले बताए ।तीन महिनाअघि प्राधिकरणमा आउनासाथ आफूले २८ बुँदे प्रतिबद्धतापत्र जारी गरेको स्मरण गराउँदै आगामी मनसुनी वर्षाअघि ६० प्रतिशत (४ लाख ६० हजार) निर्माण भइसक्ने दाबी कार्यकारी अधिकृतले गरे । अहिलेसम्मको तथ्यांकमा भने ९५ हजार घरको निर्माण सम्पन्न भएको छ भने २ लाख ८३ हजार घर निर्माणाधीन छन् । उनले मन्त्रिपरिषद्ले दुई साताअघि गरेको निर्णयअनुसार निब्र्याजी ऋणका अतिरिक्त रकमबारे प्राधिकारणलाई जानकारी नभएको बताए । यसअघि सरकारको घोषित नीतिबमोजिम विभिन्न बैंक तथा वित्तीय संस्थाबाट प्रवाह हुनुपर्ने निब्र्याजी ३ लाख रुपैयाँ पनि उपभोक्ताले सहज रूपमा नपाइरहेको बारे सम्बद्ध निकायसँग छलफल भइरहेको बताए ।आफ्नो १ घण्टा लामो ब्रिफिङ मा हरेक समस्याको समाधानमा समन्वय जुटिरहेको र प्रयासरत भनिरहेका कार्यकारी अधिकृतले काठमाडौंका प्रमुख सम्पदाहरूको पुनर्निर्माणमा पनि प्राधिकरणले समन्वयात्मक भूमिका निभाइरहेको बताएका थिए । मठाधीशहरूका कारण र आपसमा जुँगाको लडाइँ चलिरहेका कारण सम्पदाको पुनर्निर्माण हुन सकिरहेको छैन, उनले भने ।उनले सम्पदा पुनर्निर्माणमा धरहरा, रानीपोखरी, काष्ठमण्डप, दरबार हाई स्कुल, बागदरबार पुनर्निर्माणमा प्राधिकरणको ध्यानाकर्षण भएको जवाफ दिएका थिए । हामी कागजी घोडाका पछि लाग्दैनौं, काठमाडौं केन्द्रमा बसेर कागजी निर्देशन दिने कुराको अर्थ छैन, उनले भने । कार्यकारी अधिकृतले धरहरालाई हेरिटेज कम्प्लेक्सका रूपमा निर्माण गर्न नक्सा डिजाइनिङको काम अन्तिम चरणमा पुगेको जानकारी दिए । बुङमतीखोकना पुनर्निर्माण पनि अबको प्राथमिकतामा पर्ने उनले बताए ।भूकम्पबाट जोखिममा परेका र भौगर्भिक अध्ययन भएका विभिन्न स्थानका जोखिमयुक्त बस्तीहरूलाई पीडितको चाहना तथा उपलब्धताअनुसार सुरक्षित स्थानमा सार्ने कार्य तीव्रताका साथ अघि बढेको जानकारी दिइएको थियो । त्यस क्रममा २ लाख रुपैयाँ अनुदान दिएर नुवाकोटका ६५, रसुवाका ९४, रामेछापका १५, धादिङका १४ र सिन्धुपाल्चोकका १८ घरपरिवारलाई सुरक्षित ठाउँमा सार्न जग्गा व्यवस्थापन भइसकेको जनाइएको थियो । पत्रकार सम्मेलनमा उपस्थित प्राधिकरणका प्रवक्ता यमलाल भुसालले पुनर्निर्माण प्रयोजनमा भारतले दिने भनिएको एक्जिम बैंकको ७५ अर्ब रुपैयाँको सहुलियत ऋण परिचालनमा कार्यविधि बन्ने क्रममा रहेको जानकारी दिए । यो रकम भने कुनै मेगा परियोजनामा परिचालन गर्ने सहमति भएको छ, भुसालले भने, हामी त्यस्तो प्रोजेक्टको खाका बनाउने क्रममा छौं । यो सहुलियत ऋणमा १ प्रतिशत ब्याज तोकिएको छ ।भारतले दिने भनिएको २५ अर्ब रुपैयाँको अनुदान भने विद्यालय निर्माणमा ५ अर्ब, स्वास्थ्य चौकी निर्माणमा ५ अर्ब, सांस्कृतिक सम्पदामा ५ अर्ब र निजी आवास निर्माणमा १० अर्ब रुपैयाँ खर्च गरिने भएको प्रवक्ताले जानकारी दिए ।"
भारतीयको ढिलासुस्तीले आयातमा समस्या,"काँकडभिट्टा भारतको पानीटयांकी भन्सार परिसर र राजमार्गमा यतिबेला नाकाबन्दीको समयमा जस्तै कन्टेनर र ट्रकहरूको लाम लागेको छ । पानीटयांकीदेखि नक्सलबारीसम्म करिब चार किलोमिटर दूरीमा ४ सय हाराहारीमा मालबाहक कन्टेनर तथा ट्रक छन् । भारतीय भन्सारले गाडी पास गर्न गरेको ढिलासुस्तीले यस्तो अवस्था आएको नेपाली आयातकर्ता तथा भन्सार एजेन्टहरूको भनाइ छ । ट्रक र कन्टेनरको लाम देख्दा नाकाबन्दीको झल्को आउँछ, आयातकर्ता दिलीप तिम्सिनाले भने, यतिबेला नेपाल आउने मालबाहक ट्रक तथा कन्टेनरले सास्तीचाहिँ मज्जाले व्यहोर्नु परिरहेको छ ।खासगरी भारतले हालै लागू गरेको वस्तु तथा सेवा कर (जीएसटी) का कारण ट्रककन्टेनर थुप्रिएको भनाइ पानीटयांकी भन्सार स्रोतको छ । पानीटयांकी भन्सारमा विगतमा अनलाइन सिस्टम थिएन । जीएसटी लागू भएपछि अनलाइनमार्फत सबै काम गर्नुपर्ने बाध्यता छ । बिलिङ तथा अन्य प्राविधिक समस्याले माल पास हुन ढिलो भएको हो, पानीटयांकी भन्सारका एक अधिकारीले स्वीकार गरे, सिस्टममा आइसकेपछि यो समस्या हल भइहाल्छ । नेपाल आयात हुन लागेका कोइला, क्लिंकर, जुस, कपडालगायतका मालवस्तु पानीटयांकीमा थन्किएर बसेका छन् । पेट्रोलियम आयातमा पनि समस्या भइरहेको सम्बद्ध स्रोतले जनाएको छ । पहिलाजस्तो चाँडो पास हुँदैन, आयल निगम चारआलीका कर्मचारी बालकुमार कटुवालले भने, अनावश्यक झमेला लगाउँदा समस्या भइरहेको छ । विगतमा कागजी प्रक्रिया पूरा गर्न एकडेढ घण्टा लाग्थ्यो । अहिले २३ दिनसम्म लागिरहेको छ । समयमा गाडी पास नहुँदा खासगरी माल धनी र माल लिएर आएका ट्रकका चालकले सास्ती व्यहोर्नुपरेको हो । मेघालयबाट क्लिंकर लिएर आएका रणवीर सिंहले चार दिनदेखि नेपाल छिर्ने पालो कुरेर बसेको बताए । उनले भन्सारको ढिलासुस्तीका कारण सास्ती पाएको गुनासो गरे । चार दिन भयो सडकमा बसेको, उनले भने, खाना खाने पैसा पनि सकिसक्यो, पालो आउँदैन ।"
क्वालकम टेक्नोलोजीसँग ओपोको सहकार्य,काठमाडौं (कास) ओपोले क्वालकम टेक्नोलोजीसँग फाइभ जी पायोनियर इनिसिएटिभका लागि सहकार्य गर्ने भएको छ । ओपोका सीईओ टोनी छनले चीनमा आयोजित टेक्नोलोजी डे २०१८ मा उक्त घोषणा गरिएको विज्ञप्तिमा उल्लेख छ । ओपोका प्रयोगकर्तालाई रेडियो फ्रिक्वेन्सी फ्रन्ट इन्ड फिल्ड उपलब्ध गराई अत्याधुनिक फाइभजी मोबाइल प्रदान गर्ने जनाइएको छ । विज्ञप्तिअनुसार ओपोले फाइभजी र आर्टिफिसियल इन्टेलिजेन्सीजस्ता नवीन प्रविधिमा लगानीलाई निरन्तरता दिँदै प्रयोगकर्ताको आवश्यकता र मागअनुसार नयाँ प्रविधिका उपकरण उपलब्ध गराउनेछ ।
क्यामोन आई ब्रान्डका मोबाइल बजारमा,"काठमाडौं (कास) ट्रान्स्सन नेपालले क्यामोन आई ब्रान्डका मोबाइल नेपाली बजारमा बिक्री सुरु गरेको छ । फोटो खिच्नका लागि उपयुक्त नयाँ सेटको क्यामेरामा १३ एमपी रियर, क्वाड एलईडी लेन्स फ्ल्यास एवं फाइभ पी लेन्सलगायत रहेको जनाइएको छ । इन्सेल डिस्प्लेका कारण नयाँ मोबाइल सेट प्रयोग गर्दा उत्कृष्ठ टच स्क्रिन अनुभव हुने र ब्याट्रीको खपत कम हुने विज्ञप्तिमा उल्लेख छ । ३ जीबी आरएएम, ३२ जीबी आरओएम, १३ जीएचजेड क्वाड कोर प्रोसेसर रहेको जनाइएको छ । हरेक सेटमा सय दिनको रिप्लेसमेन्ट वारेन्टीको रहेको कम्पनीले जनाएको छ ।"
ग्वार्कोमा यामाहा सोरुम,"काठमाडौं (कास) एमएडब्लू इन्टरप्राइजेजले ललितपुरको ग्वार्कोमा नयाँ सोरुम सुरु गरेको छ । यामाहाको डिलर रिसिक अटोमोबाइल्सले एक्सचेन्ज र फाइनान्स सुविधासहितको सेल्स आउटलेट सुरु गरेको विज्ञप्तिमा उल्लेख छ । यामाहाले स्कुटरमा फेसिनो, रे जेडआर र रेजी मोडेल छन् भने मोटरसाइकलमा एफजेडएस एफआई, आर १५, एसजीआरआर, सलुटो र आर ३ उपलब्ध रहेको जनाइएको छ ।"
केस कन्स्ट्रक्सनको नयाँ सोरुम जनकपुरमा,"काठमाडौं (कास) शंकर ग्रुपअन्तर्गतको जगदम्बा मोटर्सले केस कम्पनीका कन्स्ट्रक्सन इक्विपमेन्टको नयाँ सोरुम जनकपुरमा सुरु गरेको छ । कम्पनीले कम्प्याक्टर, ब्याकहो लोडर, स्किड स्टिरलगायतको हेबी इक्विपमेन्टको बिक्री वितरण, सर्भिस, स्पेयर पार्टस तथा बिक्रीपछिका सेवा र मर्मत सम्भारको सुविधा रहेको विज्ञप्तिमा जनाइएको छ । कम्पनीका मुलुकभरमा १३ स्थानबाट सेवा प्रदान गर्दै आएको जनाइएको छ ।"
महिन्द्रा टु ह्वीलरको केयर क्बल,"काठमाडौं (कास) अग्निमोटो इन्कले महिन्द्रा टु ह्वीलर केयर क्लबअन्तर्गत सुविधा र छुट गरेको छ । कम्पनीले फ्री सर्भिसिङ र एक्सचेन्ज क्याम्प माघ १७ देखि १९ सम्म चल्ने जनाएको छ । क्लबमा आबद्ध ग्राहकले एक वर्षमा ४ पटकसम्म नि:शुल्क सर्भिसिङ, २ पटक बाइक स्कुटर वासिङ तथा क्लिनिङ गर्न सक्ने, पार्टस, लुब्रिकेन्ट र लेबर चार्जमा छुट रहेको विज्ञप्तिमा उल्लेख छ ।"
ज्योति बैंकको नयाँ शाखा दमकमा,"काठमाडौं (कास) ज्योति विकास बैंकले दमकमा नयाँ शाखा सञ्चालनमा गरेको छ । बैंकले ग्राहकका लािग नि:शुल्क इन्टरनेट बैंकिङ, मोबाइल बैंकिङ, लकर, एटीएमलगायत सेवा उपलब्ध गराएको जनाएको छ । हाल बैंकले ५० शाखा र १४ एटीएममार्फत सेवा उपलब्ध गराउँदै आएको विज्ञप्तिमा उल्लेख छ ।"
व्यवसायीले बढी मूल्य तोक्दा खाद्यले धान किन्न सकेन,"काठमाडौं खाद्य संस्थानले चालु आर्थिक वर्षमा २ लाख ७६ हजार क्विन्टल धान किन्ने दाबी गरे पनि हालसम्म २५ प्रतिशत मात्रै खरिद गरेको छ । कृषकको हक संरक्षण, बजारीकरण र बजार नियन्त्रण गर्ने धान किन्ने योजना भए पनि समर्थन मूल्य कम तोक्दा लक्ष्यअनुसार खरिद गर्न नसकेको हो । संस्थानका प्रवक्ता शंकर सापकोटाका अनुसार विभिन्न जिल्ला गरी ६७ हजार ७ सय ९६ क्विन्टल मात्रै खरिद भएको छ । संस्थानले कात्तिकबाट धान किन्न सुरु गरेको थियो । त्यसबेला समर्थन मूल्य तोक्दा बजार मूल्यभन्दा प्रतिक्विन्टल ३०४० रुपैयाँँ बढी थियो । संस्थानले धानको मूल्य निर्धारण गरेपछि व्यवसायीहरूले पनि मूल्य बढाएका थिए । सरकारले समयमै समर्थन मूल्य तोक्दा किसानलाई भने फाइदा भएको छ । संस्थानले लक्ष्यअनुसार खरिद गर्न नसके पनि प्रतिस्पर्धाका कारण कृषकले राम्रो मूल्य पाएका छन् । किसानसँग खरिद गरिएको धान संस्थानले चामल बनाएर बिक्री गर्छ । महेन्द्रनगर, बर्दिया र धनुषामा संस्थानको आफ्नै मिल छ । मिल नभएका ठाउँमा ठेक्कामा दिइन्छ । त्यसका लागि टेन्डर अह्वान हुन्छ । त्यसपश्चात् संस्थानले आवश्यक ठाउँमा धान बिक्री गर्ने जनाएको छ । चामल कर्णाली, भेरी, सेती, महाकाली, गण्डकी, धौलागिरि, राप्तीलगायत क्षेत्रमा सहुलियत दरमा बिक्री गरिने जनाएको छ । संस्थान अघिल्लो वर्ष पनि ४ लाख २० हजार क्विन्टल धान किन्ने प्रतिबद्धता जनाएको थियो । तर, लक्ष्यको करिब ५० प्रतिशत मात्रै खरिद गरेको थियो । संस्थानले तोकेको मूल्यभन्दा प्रतिक्विन्टल १ सय ५० रुपैयाँ बढीमा व्यवसायीले धान खरिद गर्दै आएका छन् । बढी मूल्य पाउँदा किसानहरू त्यतै आकर्षित भए, प्रवक्ता सापकोटाले भने, जसले गर्दा लक्ष्यअनुसार खरिद गर्न सकेनौं । संस्थानले कैलाली र बर्दियाबाट धान किन्न सुरु गरेको थियो । बाँकेमा मंसिरमा किन्न थालेको थियो । अन्य जिल्लामा भने पुसबाट किन्न थालेको जनाएको छ । यस्तै पूर्वका जिल्लाहरूमा भर्खरै सुरु भएको संस्थानले जनाएको छ । अञ्चल कार्यालय धनगढीले ४५ हजार क्विन्टल किन्ने लक्ष्य राखेको छ । धानको समर्थन मूल्य प्रतिक्विन्टल १९ सय ५० रुपैयाँ तोकेको छ । हालसम्म ४५ हजार क्विन्टल खरिद भएको छ ।अञ्चल कार्यालय राजापुरले ३० हजार क्विन्टल किन्ने लक्ष्य राखेको छ । उक्त कार्यालयले धानको समर्थन मूल्य प्रतिक्विन्टल २ हजार रुपैयाँ राखेको छ । हालसम्म १९ सय ४६ क्विन्टल मात्रै खरिद भएको छ । महेन्द्रनगर कार्यालयले ५ हजार किन्ने लक्ष्य राखेको छ । धानको समर्थन मूल्य १९ सय रुपैयाँ राखेको छ । हालसम्म ११ सय ५२७० क्विन्टल मात्रै खरिद भएको छ । नेपालगन्जको पनि २० हजार क्विन्टल किन्ने लक्ष्य छ । प्रतिक्विन्टल २ हजार ३० रुपैयाँको दरले १३ हजार १ सय ८३४ क्विन्टल खरिद गरेको छ । लहान कार्यालयले ८० हजार क्विन्टल किन्ने लक्ष्य राखेको छ । प्रतिक्विन्टल २३ सय ७५ रुपैयाँको दरले ५ हजार ७ सय २०८ क्विन्टल मात्रै खरिद गरेको छ । यस्तै अञ्चल कार्यालय जनकपुरले २० हजार किन्ने लक्ष्य राखे पनि ५ सय २० क्विन्टल मात्रै खरिद गरेको छ ।जनकपुरमा प्रतिक्विन्टल धानको समर्थन मूल्य २४ सय ३० रुपैयाँ तोकेको छ । वीरगन्ज कार्यालयले ३० हजार किन्ने लक्ष्य राखे पनि ११ सय ९० क्विन्टल मात्रै खरिद गरेको छ । वीरगन्जमा प्रतिक्विन्टल धानको समर्थन मूल्य २५ सय २५ रुपैयाँ तोकेको छ । मुगुमा धान खरिद नै हुन सकेको छैन । उक्त क्षेत्रबाट १ सय क्विन्टल धान किन्ने लक्ष्य छ । उक्त जिल्लाबाट मोटा, सोना, जिरा, मार्सीलगायत धान खरिद भइरहेको खाद्यले जनाएको छ । संस्थानका अनुसार धानको मूल्य निर्धारण गर्न प्राथमिक खरिद समिति गठन गरिएको छ । समितिको अध्यक्ष सम्बन्धित प्रमुख जिल्ला अधिकारी रहने व्यवस्था छ । सदस्यमा कृषि कार्यालय प्रमुख, कृषि कार्यालयले तोकेको कृषक र सम्बन्धित जिल्लाका संस्थान प्रमुख सदस्य सचिव हुन्छ ।टोलीले स्थानीय उत्पादन, बजार मूल्य, कृषि कार्यालयले दिने मूल्य र सीमावर्ती मूल्य विश्लेषण गरेर उचित मूल्य तोक्छ । समितिले विश्लेषण गरी किसानलाई मर्का नपर्ने गरी मूल्य निर्धारण गरेको दाबी गरे पनि हाल बजार भाउभन्दा कम समर्थन मूल्य तोकेको हो । प्रवक्ता सापकोटाले निजी क्षेत्रलाई पछयाउन ग्राहो भएको बताए । सरकारले लक्ष्यअनुसार खरिद गर्न नसकेपछि कैलाली र बर्दियामा मूल्य संशोधन गर्ने तयारी गरेको छ । मूल्य संशोधन गरेर थप १५ हजार क्विन्टल खरिद गर्न चिठी पठाएको सापकोटाले बताए । नयाँ मूल्य निर्धारण गर्न चिठी पठाएका छौं, उनले भने, ती क्षेत्रमा एकदुई दिनभित्र नयाँ मूल्य निर्धारण हुन्छ ।"
ललितपुरले उठायो तीन करोड बक्यौता घरबहाल कर,"ललितपुर ललितपुर महानगरपालिकामा चार ठूला करदाताबाट एक सातामा झन्डै ३ करोड रुपैयाँ घर बहाल कर उठाएको छ । दसांै वर्षदेखि कर नतिरी अटेर गरिरहेकाहरूसँग छलफल गरी करको दायरामा ल्याइएको हो । ललितपुर महानगरपालिकाका मेयर चिरीबाबु महर्जनले ठूला घरधनीहरूलाई करमा भारी छुटको पनि व्यवस्था गरिएको बताए । महानगरबासी सुविधाका लागि बिहान ७ देखि बेलुकी ७ बजेसम्म मालपोत काउन्टर खुला रहने व्यवस्था गरिएको छ, उनले भने ।महानगरपालिकाले चालु आवभित्रमा १ अर्ब १६ करोड रुपैयाँ राजस्व उठाउने लक्ष्य राखेको छ । साना कर दाताहरूबाट लक्ष्यअनुरूप राजस्व उठाउन सम्भव छैन । हालसम्म करिब ३० करोड रुपैयाँ उठेको छ । महानगरपालिकाले ठूला घरधनीहरूलाई एकमुष्ठ राजस्व बुझाउन गाह्रो पर्ने भएकाले चार किस्तामा बुझाउन सक्ने व्यवस्था गरेको छ । पुल्चोकको नारायणी होटलले तेस्रो किस्ता बराबर २ करोड २५ लाख, पाटनढोकाको ओएसिसले ६५ लाख रुपैयाँ तिरेका छन् । हात्तीवनस्थित हाउजिङ सञ्चालक सीजी गुप्रले १ करोड रुपैयाँ बुझाइसकेको छ ।महानगरपालिकाले कर नतिरी अटेर गरी बसेका अन्य नाम चलेका स्कुल, कलेज, अस्पतालदेखि ठूला सपिङ मल, होटल, सिनेमा हलसम्मलाई कर तिर्न सूचना जारी गरेको छ । महानगरपालिकाले आव २०७४०७५ भरि मालपोत, घरजग्गा तथा व्यवसाय करमा १० प्रतिशत छुटको व्यवस्था गरिएको सूचनामा उल्लेख गरेको छ । विगत वर्षको बाँकी बक्यौतामा नियमअनुसार लाग्ने सम्पूर्ण जरिवाना मिनाहा र मालपोत, घरजग्गा कर तथा व्यवसाय करको सम्पूर्ण बक्यौता रकममा पनि १० प्रतिशत छुटको व्यवस्था गरेका छौं, महानगरपालिकाद्वारा जारी सूचनामा भनिएको छ । महानगरपालिकामा २५ स्कुल, कलेज, अस्पतालदेखि ठूला सपिङ मल, होटल, सिनेमा हलसम्मले घरजग्गा र बहाल कर नतिरी करोडौं राजस्व छली गरेका छन् । महानगरको लेखा परीक्षण प्रतिवेदनअनुसार कर नतिर्ने होटलमा हरिहरभवनको हिमालयन, विद्यालयमा हात्तीवनको लिटल एन्जल्स, मानभवनको आदर्श विद्यामन्दिर, सातदोबाटोको काठमाडौं कलेज अफ म्यानेजमेन्ट, जावलाखेलको डीएभी, धापाखेलको जेम्स स्कुल छन् । त्यस्तै पुल्चोकको अल्का, धापाखेलको सुमेरु, लगनखेलको पाटन, कुपन्डोलको सर्भाङ नर्सिङ होम, इमाडोलको किस्ट हस्पिटल पनि कर नतिर्ने सूचीमा छन् । यीबाहेक सातदोबाटोको सेल्सबेरी, पुल्चोकको लबिम मल, सञ्चयकोष, साझा यातायात, कृष्ण गल्लीको पञ्चकन्या गु्रपअफ इन्डस्ट्रिज, झम्सिखेलको बिगमार्ट सुपरमार्केट, ग्वार्कोको गुण सिनेमा हल छन् । पाटनढोका कृष्णगल्लीस्थित भाटभटेनी सुपरमार्केट, सुमेरु, नेसनल क्यान्सर, ग्लोबल अस्पताल, पाटन औद्योगिक क्षेत्रका उद्योग, कलकारखाना पनि कर छलीको सूचीमा छन् । महानगरपालिकामा लगभग एक लाखभन्दा बढी घरधुरी छन् । तीमध्ये १५२० हजार घरले मात्र कर तिरेका छन् । यी निकायले कर तिरेमा महानगरपालिकाको लक्ष्यअनुरूप कर संकलन हुनेछ । महानगरपालिकाका मेयर महर्जनले कर नतिर्ने व्यवसायीको घरजग्गा बिक्री तथा बैंक धितो राख्न रोक लगाउने बताए । सरकारी सेवा सुविधाबाट वञ्चित गराउने, घरको टेलिफोन र पानीको सुविधा काट्ने र फोहोर नउठाउने जस्ता कारबाही पनि क्रमश: गर्छौं, उनले भने, राजनीतिक संरक्षणमा रहेका बढी राजस्व तिर्नुपर्ने धनाढयहरू करको दायराबाट उम्कन पाउँदैनन् ।महानगरपालिकाका अधिकारीहरूका अनुसार कडाइका साथ कर उठाउने हो भने लक्ष्यभन्दा बढी दोब्बर रकम उठाउन सकिन्छ । कर छलीका कारण महानगरलाई बर्सेनि करोडौं रुपैयाँ राजस्व घाटा भइरहेको छ । महानगरमा २०६८ को जनगणनाअनुसार ६२ हजार घरधुरी छन् । अधिकांश घर बहालमा लगाइएको छ । व्यावसायिक प्रयोजनका लागि घर भाडामा दिने व्यक्तिले पनि वास्तविकभन्दा निकै कममा बहाल सम्झौता भएको देखाएर कर छल्ने गरेका छन् । बहाल कर छली गरिरहेकाहरूको छानबिन सुरु गर्न महानगरपालिकाले तयारी थालेको छ ।महानगरले कुपन्डोलदेखि सातदोबाटोसम्म, मंगलबजारदेखि लगनखेलसम्मको मूल सडकमा रहेका घरजग्गा व्यावसायिक प्रयोजनका लागि जग्गा भाडामा दिए प्रतिआना १० हजार, चक्रपथ ट्रयाकमा ८ हजार, पुल्चोकदेखि मंगलबजार हुँदै ग्वार्कोसम्म, जावलाखेल बाल संगठनदेखि भनिमण्डल हुँदै रिङरोडसम्म, पुल्चोकस्थित विद्युत् प्राधिकरणदेखि सानेपाचोकसम्मका सहायक सडकमा ७ हजार, कच्ची सडकमा २ हजार र गोरेटो बाटोमा एक हजार रुपैयाँसम्म करको दर कायम गरेको छ । बहालमा दिएका घर, पसल, ग्यारेज, टहरा, सेड (छप्पर), कारखाना, जग्गा आदिबाट २ प्रतिशत कर असुलउपर गर्ने कानुनी व्यवस्था छ । ६२ हजार घरमध्ये मुस्किलले ७ हजार घरले मात्र बहाल कर तिर्ने गरेका छन् ।राष्ट्रिय सहकारी विकास बोर्डले लगनखेलस्थित १२ भन्दा बढी पसल कबल, कर्मचारी सञ्चयकोषले हरिहरभवनमा इन्भेस्टमेन्ट बैंकलाई र पाटन अस्पतालले लक्ष्मी बैंकलाई व्यावसायिक प्रयोजनका लागि भाडामा दिएका छन् । तर, तिनले बहाल कर भने तिर्ने गरेका छैनन् । महानगरमा झन्डै ५ सयभन्दा बढी वित्तीय संघसंस्था छन् ।"
बूढीगण्डकीको मुआब्जा रकम फिर्ता,"धादिङ बूढीगण्डकी आयोजनाबाट प्रभावितलाई वितरण गर्न छुटयाइएको मुआब्जामध्ये २० करोड रुपैयाँ कागजपत्र नमिलेको भन्दै स्थानीय प्रशासनले फर्काएको छ । मालपोत, नापी र आयोजनाबीच समन्वयको अभावमा १ सय ९ घरधुरीका कागजातहरू मिल्न नसकेपछि उक्त रकम फर्केको हो । आयोजना प्रभावितलाई मुआब्जा वितरणका लागि सरकारले चालु अर्थिक वर्षमा १० अर्ब रुपैयाँ छुट्टयाएको थियो । आर्थिक वर्षको ६ महिना बितिसक्दा पनि आयोजनाले उक्त रकम खर्च गर्न सकेको छैन ।सरकारले बजेटमार्फत छुटयाएको रकम पहिले कत्ति पनि खर्च हुन सकेको थिएन, आयोजनाका संयोजक कृष्ण कार्कीले भने, स्थानीय प्रशासन, मालपोत कार्यालय, नापी कार्यालयमा कर्मचारी अभावमा मुआब्जा वितरणको कामले गति लिएको थिएन । चालु आर्थिक वर्षमा धादिङ र गोरखामा ५५ अर्ब मुआब्जा वितरण गर्ने योजना रहेको कार्कीले बताए । आर्थिक वर्ष आधा बितिसक्दा पनि मुआब्जा वितरणको कामले गति लिन नसकेको स्थानीयको आरोप छ । सरकारले अघिल्लो आर्थिक वर्ष पनि आयोजनालाई ५ अर्ब ३३ करोड रुपैयाँ बजेट विनियोजन गरेको थियो । त्यो पनि पूरै खर्च हुन सकेको थिएन ।नेपाल आयल निगमले उक्त आयोजनाको पूर्वाधार निर्माण गर्न १५ अर्ब रुपैयाँ संकलन गरिसकेको छ । निगमले भन्सार नाकामा डिजेल, पेट्रोल र हवाई इन्धनमा प्रतिलिटर ५ रुपैयाँका दरले शुल्क उठाइरहेको छ । सरकारले आयोजनाका लागि ६० हजार रोपनी निजी जग्गा अधिग्रहण गर्ने योजना बनाएको छ । आयोजनाबाट आठ हजार घरधुरी प्रभावित हुने अध्ययनले देखाएको छ । आयोजनाबाट धादिङका १३ र गोरखाका १४ समेत २७ गाविस प्रत्यक्ष प्रभावित हुनेछन् ।अधिग्रहण गर्ने जग्गाको लागि न्यूनतम ५ लाख २५ हजारदेखि अधिकतम ८ लाख ५० हजार रुपैयाँका दरले मुआब्जा वितरण गर्ने तयारी गरिएको छ । कुल १२ सय मेगावाट क्षमताको आयोजनाको विस्तृत अध्ययन प्रतिवेदन, वातावरणीय प्रभाव मूल्यांकन प्रतिवेदनलगायत प्राविधिक काम सम्पन्न भइसकेको छ ।आयोजनाको निर्माण सम्पन्न गर्न २ खर्ब ६० अर्ब रुपैयाँ लाग्ने अनुमान गरिएको छ । आयोजना निर्माणका लागि २ सय ६३ मिटर अग्लो बाँध बनाइनेछ । जलाशययुक्त आयोजना भएकाले अवश्यकताअनुसार बिजुली उत्पादन गर्न सकिनेछ । आयोजना र प्रजिअबीच विवादगोरखा र धादिङका साविकका ३३ वटा गाविसलाई ५ अर्ब मुआब्जा छुटयाइएको थियो । जसमा गोरखातर्फका ३ वटा गाविसलाई २ अर्ब ५० करोड मुआब्जा वितरण भए पनि धादिङतर्फका गाविसहरू खरी, मैदी र सलाङमा वितरण हुन नसकेको प्रभावितहरूले बताएका छन् ।"
पन्चासे टावरमा ठेकेदारको लापरबाही,"पोखरा एक त अग्लो स्थान, भ्यु टावरको कुनै आवश्यकतै थिएन । चिसो ठाउँ, झरीबादल लाग्दा बसेर हिमशृंखलाको दृश्यावलोकन गरी आनन्द लिन सकिने भन्दै पन्चासेमा झन्डै डेढ दशकअघि टावर बनाइएको थियो । प्रसिद्ध धार्मिक र पर्यटकीयस्थल पन्चासेको त्यो पुरानो टावर भएको ठाउँमा कास्की जिल्ला विकास समितिले नयाँ बनाउने योजना अघि सार्यो । शान्ति तथा पुनर्निर्माण मन्त्रालयअन्तर्गतको पुनर्निर्माण तथा पुन:स्थापना कार्यक्रममार्फत ४८ लाख ६३ हजार २ सय १४ रुपैयाँ छुट्टियो । पुष्करेश्वर महादेव कन्ट्रक्सन पोखरासँग जिल्ला प्राविधिक कार्यालयले २०७० फागुन २३ मा ३ वर्ष ३ महिना अर्थात् २०७४ जेठ दोस्रो साताभित्र सम्पन्न गर्ने भन्दै सम्झौता पनि गर्यो । पुरानो टावर भत्काएर त्यहाँ फाउन्डेसनका चारवटा पिल्लर ठडयाएपछि भने काम अघि बढेन । अहिले उक्त स्थानमा निर्माण सामग्री छरपस्ट छन् । विकास निर्माणका नाममा सरकारी बजेट कसरी दुरुपयोग हुनेरहेछ भन्ने यही भ्यु टावरको अवस्था हेरे पुग्छ । ५५ फिट अग्लो टावर बनाउने सम्झौताअनुसार निर्माण कम्पनीले ११ लाख ८८ हजार रुपैयाँ पनि निकासा लग्यो । तर, निर्माणको काम बीचैमा छाडिदियो । देशको पुन:संरचनाअनुसार अब पुरानै शीर्षकबाट बजेट आउने सम्भावना छैन, जिल्ला प्राविधिक कार्यालयका इन्जिनियर सोभियत खड्का भन्छन्, टावर बन्ने निश्चित भएन, अब अर्को विकल्प खोज्नुपर्छ । उनले यस विषयमा केन्द्रमा लेखी पठाए पनि केही उत्तर नआएको बताए । पुरानो भ्यु टावर आर्थिक वर्ष २०६०६१ मा कास्की, पर्वत र स्याङ्जा जिविसको पहलमा उक्त स्थानमा बनाइएको थियो । पुरानोभन्दा बलियो र राम्रो बनाउन दोस्रो योजना अघि सारिएको थियो । ठेकेदारले धोका दिए, पञ्चासे क्षेत्र विकास समिति अध्यक्ष गोपाल गुरुङले भने, टावर निर्माणका लागि अब सबैको पहल आवश्यक छ । यसै विषयलाई लिएर आफूहरू केन्द्रमा जान लागेको उनले बताए । निर्माण कम्पनी कालोसूचीमा यसैबीच समयमा निर्माणको काम सक्नुको साटो बीचैमा अलपत्र छाडेपछि प्राविधिक कार्यालयले पुष्करेश्वर महादेव निर्माण कम्पनीलाई कालोसूचीमा राखेको छ । साथै निर्माण सम्झौता रद्द गरी हर्जनासमेत तिराइएको इन्जिनियर खडकाले बताए । यसरी निर्माणको काम बीचैमा अलपत्र छाडेर आफ्नो जिम्मेवारीबाट पछि हट्ने कम्पनीसँगको सम्झौता रद्द गरी कालोसूचीमा राखेर हर्जनासमेत तिराइएको छ, उनले भने । कार्यालयका अनुसार गत असार २६ मा सम्झौता रद्द गरी ८ लाख ७० हजार रुपैयाँ हर्जना तिराइएको छ । यस विषयमा निर्माण कम्पनीका सन्तोष जीसीसँग सम्पर्क गर्दा केही बोल्न चाहेनन् ।"
हाते कागजको उत्पादन रंगीनमा पनि,"बागलुङ (कास) सरकारी लेखापढीमा बढी प्रयोग हुने नेपाली हातेकागज यहाँका उद्यमीले रंगीनमा पनि उत्पादन थालेका छन् । ताराखोलाका उद्यमीले सरकारी लिखतबाहेकका अन्य काममा प्रयोग गर्ने कागजमा रङको प्रयोग गरेका हुन् । रंगीन कागजका सामग्री आकर्षक र महँगोमा बिक्री हुन थालेपछि रङको प्रयोग गरिएको हो । फोटोकपी तथा लिखतका लागि आधुनिक मेसिनका कागज चल्न थालेपछि उनीहरूले अन्य कामका लागि रंगीन बनाउन थालेका हुन् । हामीले बनाएको कागज फोटोकपीमा सर्दैन, त्यसैले रंगीन सामान बनाएर बढी फाइदा लिन खोजेका हौं, ताराखोलास्थित जुल्फे लोक्ता प्रशोधित तथा हाते कागज समूहकी अध्यक्ष मीरा रोकाले भनिन्, यस्तो कागज सजिलै र बढी पैसामा बिक्छ । रङको प्रयोग गर्न थालेपछि उनीहरूको आम्दानी र व्यस्तता पनि बढ्न थालेको छ । सामान्य कागज उत्पादन गर्दाभन्दा रंगीन बनाउँदा २ लाख रुपैयाँ बढी नाफा हुने उनले बताइन् । जुल्फे सामुदायिक वनसहित आसपासमा प्रशस्त पाइने बरुवा जातको बिरुवाको लोक्ता निकालेर उनीहरूले कागज बनाउँदै आएका छन् । समूहमा आबद्ध १० महिलामध्ये ७ जनाले व्यावसायिक रूपमा कागजको काम गरिरहेका छन् । रातो, चकलेटी र आवश्यकताको आधारमा अन्य रङ प्रयोग गरेर आकर्षक उत्पादन गरेको रोकाले बताइन् । रङ उपयोग नगरेका नेपाली कागज विशेषगरी नापी, मालपोत र जिल्ला प्रशासनलगायतका कार्यालयमा प्रयोग हुन्छ । रंगीन कागजका झोला, डायरी बनाउँदा उनीहरूको आम्दानी बढेको हो । ५० रुपैयाँदेखि ५ सय रुपैयाँसम्मका डायरी, १ सयदेखि २ सय ५० रुपैयाँसम्मका झोला उत्पादन गरिएका छन् । हिउँदमा जंगलबाट बिरुवा ल्याएपछि लोक्ता निकाल्ने, कुट्ने पिस्ने गरेपछि अत्यधिक वर्षात् हुने असार र साउनबाहेकका सबै महिनामा कागज उत्पादन गर्न सकिन्छ । जुल्फेलगायतका वनमा किसानले ४ वटा ब्लक बनाएका छन् । पहिलो वर्ष लोक्ता निकालेको स्थानमा चौथो वर्ष मात्र निकाल्ने गरिन्छ । सामुदायिक वनलाई उद्यमीहरूले लोक्ता संकलन गरेबापत न्यूनतम शुल्क तिर्छन् । व्यवसायी कल्पना रोकाले १५ वर्षअघिदेखि हाते मेसिनबाट कागज बनाएको गत वर्षदेखि २ वटा विद्युतबाट फेट्ने बिटर मेसिन ल्याएको बताइन् । यसरी उत्पादन भएकोमध्ये हाते कागज काठमाडांै पठाउने गरिएको छ । अन्य सामग्री भने बागलुङ उद्योग वाणिज्य संघले खरिद गर्न थालेको छ । एक गाउँ एक उत्पादन अन्तर्गत संघले जिल्लालाई कागजको जिल्ला तोकेको छ । कागजका सामग्री संघले खरिद गरेर बिक्रीको प्रवन्ध मिलाएको छ ।"
चितवन औद्योगिक क्षेत्रको अध्ययन सुरु,"भरतपुर चितवनको कालिका नगरपालिकास्थित शक्तिखोरमा मुलुककै ठूलो औद्योगिक क्षेत्र निर्माणका लागि विस्तृत अध्ययन प्रतिवेदन (डीपीआर) को काम सुरु भएको छ । काठमाडौंको इकोकोड नेपालले बुधबारबाट काम थालेको हो । यसलाई राष्ट्रिय गौरवको उद्योगका रूपमा हेरिएको छ । सरकारले सातै प्रदेशमा औद्योगिक क्षेत्रको अवधारणा अघि सारेपछि यो आयोजना अघि बढाइएको हो । डीपीआर छिटो सकेर उद्योग स्थापना गर्ने लक्ष्य रहेको छ । स्थानीय जनप्रतिनिधि र जिल्ला उद्योग संंघका पदाधिकारीको उपस्थितिमा इकोकोडका इन्जिनियर कुमार धमलासहितको टोलीले मंगलबार क्षेत्र अध्ययन गरेको थियो । इन्जिनियर धमलाले ६ महिना भित्रमा डीपीआरको काम पूरा गर्ने जानकारी दिए । डीपीआरको काम सकिएलगत्तै वातावरणीय प्रभाव मूल्यांकन (ईआईए) तत्काल सुरु गरिनेछ, उनले भने । हाल यस क्षेत्रको अवस्था, वातावरण, प्रभावलगायतको अध्ययन भइरहेको उनले बताए । कालिका नगरपालिका ३, ७ र ८ वडामा उद्योग स्थापना गरिने भएको हो । यहाँको १ हजार ७ सय ४१ बिघा (११७८ हेक्टर) मा औद्योगिक क्षेत्र निर्माण गर्न लागिएको छ । सरकारले एक प्रदेश, एक औद्योगिक क्षेत्र निर्माण गर्ने अवधारणाअनुरूप प्रदेश नम्बर ३ का लागि शक्तिखोरलाई छनोट गरेको थियो । टोलीले अध्ययन सकेपछि औद्योगिक क्षेत्र व्यवस्थापनलाई प्रतिवेदन बुझाउनुपर्छ । चितवन उद्योग संघका अध्यक्ष भेषराज दुवाडीले शक्तिखोर औद्योगिक क्षेत्रमा वातावरणमैत्री उद्योगहरू राखिने बताए । यसलाई औद्योगिक पार्कका रूपमा अगाडि बढाइने भएकाले उद्योग सञ्चालनका लागि धेरै जना इच्छुक छन्, उनले भने, उद्योग नयाँ मोडेलका रूपमा स्थापना हुन्छ । भोगाधिकारसहितको उद्योग स्थापना हुनु जरुरी छ । उद्योग संघको अनुरोधमा मन्त्रिपरिषद्ले गत फागुन ३ मा शक्तिखोर औद्योगिक क्षेत्र घोषणा गरेको हो । संघका अनुसार यस क्षेत्रमा साना, मध्य र ठूला गरी १ हजार ५ सयसम्म उद्योगहरू स्थापना हुनेछन् ।३ लाख रोजगारीउद्योगमा ३ लाख व्यक्तिले रोजगारी पाउने अनुमान छ । वातावरणमैत्री उद्योग स्थापना हुने हुँदा यसले चितवनलाई आर्थिक राजधानी बनाउन टेवा पुग्ने अध्यक्ष डुवाडीले बताए । डीपीआरको काम सकी ४ वर्षभित्र काम सम्पन्न गर्ने योजना बनाइएको छ । उक्त क्षेत्र नजिकैको करिब ५ सय बिघामा प्राविधिक विश्वविद्यालय निर्माण हुने जनाइएको छ । उद्योग वाणिज्य संघ चितवनका अध्यक्ष सहनलाल प्रधानले औद्योगिक स्थापनाले चितवनको विकासमा अग्रणी भूमिका खेल्ने प्रतिक्रिया दिए । पछिल्लो समय जिल्लाभित्र उद्योगले फडको मारेको अवस्था छ, उनले भने । उद्योग स्थापनापछि त्यस क्षेत्रका स्थानीयलाई रोजगारीको प्राथमिकतामा राखिने जनाइएको छ । कालिका नगरपालिकाका मेयर खुमनारायण श्रेष्ठले शक्तिखोर औद्योगिक क्षेत्र नगरपालिकाकै गौरवको आयोजना भएको बताए । औद्योगिक क्षेत्र निर्माणमा नगरपालिकाले सकारात्मक भूमिका खेल्छ, उनले भने, यसले सिंगो जिल्लाको विकासलाई मद्दत पुग्छ । औद्योगिक क्षेत्र स्थापनापछि त्यस क्षेत्रको मुहार फेरिने स्थानीय जनप्रतिनिधिको भनाइ छ । त्यस क्षेत्रको बाटो फराकिलो बनाउन लागिएको छ । औद्योगिक क्षेत्र पर्ने वडा नम्बर ३ का अध्यक्ष टीकाराज रिजालले आफ्नै वडामा औद्योगिक क्षेत्र निर्माण हुँदा गौरव महसुस भएको बताए । स्थानीय खुसीशक्तिखोरका स्थानीय दिलबहादुर मगरले उद्योग स्थापना हुने थाहा पाए पछि खुसी लागको बताए । सोच्दै नसोचेको ठाउँमा उद्योग सञ्चालन हुने भएपछि खुसी लागेको छ, उनले भने, अब रोजगारीका थुप्रै अवसर पाइने भयो । सुकुम्बासीले उद्योग स्थापना भएपछि मजदुरी गर्न पाउने उनले सुनाए । पर्यटनको सम्भावनाशक्तिखोरमा उद्योग स्थापना भएपछि त्यस क्षेत्रलाई पर्यटकीय क्षेत्र बनाउन संघले पहल थाल्ने जनाएको छ । चुरेको काखमा रहेकाले यसलाई पर्यटकीय नगरी बनाउन सकिने संघका अध्यक्ष दुवाडीले बताए । खोला, नाला, चुरे पहाड र यहाँको रमणीय दृश्य पर्यटकका लागि राम्रो गन्तव्य हुने संघको ठम्याइ छ । पर्यटकहरू सौराहा घुम्न आउँछन् ।"
प्रदेशसभाका सांसद उत्साही,हेटौंडा प्रदेशसभाको बैठकमा भाग लिन ३ नम्बर प्रदेशका धेरैजसो सांसदहरू बुधबार रातिसम्म हेटौंडा आइपुगेका छन् । कुलेखानीको साँघुरो र धुले बाटो पार गर्दै विभिन्न जिल्लाका सांसदहरू बैठकमा भाग यहाँ आइपुगेका हुन् । कांग्रेस र एमालेका सबैजसो सांसद राति नै आइसकेका छन् भने माओवादी केन्द्रका आधाजसो सांसद बिहीबार बिहान मात्रै हिँड्ने भएका छन् ।
घर तालिम उपयोगी भएन,"सिन्धुपाल्चोक (कास) त्रिपुरासुन्दरी गाउँपालिका चोकटीका जलबहादुर थामीले वर्ष दिनअघि भूकम्प प्रतिरोधी आवास निर्माण तालिम लिए । ३ महिनाको तालिम लिएका थामीले आफ्नै घरसमेत बाहिरी जिल्लाबाट आएका कामदार लगाएर बनाए । जसोतसो घर बनाइहालियो, सबै कुराको तनाव लिएर के साध्य, थामीले बनिसकेको घर देखाउँदै भने, ३ महिनाको तालिमको भरमा कसरी आवास बनाउन सकिन्थ्यो र ? उनले दक्ष कामदारजत्तिकै भरपर्दो आफू नभएकाले अन्य डकर्मी लगाएर घर निर्माण गर्न बाध्य भएको सुनाए । चौतारा साँगाचोकगढी नगरपालिका ठूलोसिरुवारीका जितमाया सुनारले डकर्मी तालिम लिएको सात महिना भयो । सिकेको सबै कुरा प्रयोगमा ल्याउन नसकेकाले त्यो तालिम उपयोगी नभएको उनले बताइन् । तालिम लिएर भत्ता पचाउने काम गरेजस्तो भयो, उनले भनिन्, सामान्य काम त पहिले पनि गरिएकै थियो, डकर्मी तालिमचाहिँ प्रयोगमा ल्याउन सकिएन । भूकम्प प्रतिरोधी आवास निर्माण तालिमप्राप्त जनशक्तिले आवास निर्माणमा निरन्तरता नदिँदा सिन्धुपाल्चोकमा पुनर्निर्माणले गति लिन सकेको छैन । तालिम लिने तर काम नगर्ने प्रवृत्तिका कारण जिल्लाका भूकम्पपीडित आवास निर्माण गर्नबाट वञ्चित भएका छन् । तालिम लिएका जनशक्तिले काम नगर्दा बाहिरी जिल्लाका जनशक्ति ल्याएर काम गर्नुपरेको स्थानीयको गुनासो छ । इन्द्रावती गाउँपालिका नवलपुरका सुरमान तामाङले तालिम लिएका गाउँका दक्ष कामदारले काम नगरेपछि बाहिरबाट ल्याएर पुनर्निर्माण गरिरहेको बताए । पुनर्निर्माण गर्न गाउँकै तालिमप्राप्त डकर्मी र कामदार खोजे, पाउन सकिन्, बाहिर जिल्लाबाट आएकालाई महँगो ज्यालामा घर बनाउन लगाए, उनले भने, डकर्मी तालिम देखाउनलाई मात्रै भयो, कसैले प्रयोगमा ल्याएनन् ।"
भूकम्पपीडितलाई बालुवा र गिट्टी,"नुवाकोट (कास) विदुर नगरपालिकाले भूकम्पपीडितलाई बालुवा उत्खनन गरी वितरण गर्न थालेको छ । विदुर नगरपालिकाले भूकम्पपीडितलाई ढुंगा, गिट्टी, माटो, बालुवा उपलब्ध गराउन थालेको हो । त्यसका लागि वडाको सिफारिस, भूकम्पपीडित कार्ड र गाडीको भाडा आफैंले तिर्नुपर्ने हुन्छ । दैनिक २ सय गाडीले बालुवा ढुवानी गर्दै आएको छ । प्रतिक्युफिट ३५ रुपैयाँका दरले गिट्टी उपलब्ध गराइएको छ । बालुवा र गिट्टी ढुवानीका लागि दूरी हेरेर ३ हजारदेखि ८ हजारसम्म शुल्क तोकिएको छ ।"
यातायात व्यवसायीको महाधिवेशन,"भरतपुर (कास) यातायात व्यवसायीहरूको छाता संगठन नेपाल यातायात व्यवसायी राष्ट्रिय महासंघको पाँचौं राष्ट्रिय महाधिवेशन रत्ननगरमा बुधबारबाट सुरु भएको छ । देश विकासमा मेरुदण्डको आधार, समग्र यातायात क्षेत्रको विकास र पूर्वाधार भन्ने मूल नाराका साथ सुरु भएको उपराष्ट्रपति नन्दबहादुर पुनले उद्घाटन गरेका थिए । महासंघमा आबद्ध सदस्य संघ, समिति र प्रालिबाट करिब २ हजार ३ सय प्रतिनिधि महाधिवेशनमा सहभागी भएको महासंघका महासचिव पुण्यप्रसाद सिटौलाले जनाए । अधिवेशनले अध्यक्ष, ३ वरिष्ठ उपाध्यक्ष, ८ उपाध्यक्ष, महासचिव, ३ उपमहासचिव, ३ सचिव, कोषाध्यक्ष र सहकोषाध्यक्ष, १० जना वर्गीय संयोजक र ७ जना प्रदेश संयोजकसहित ८३ सदस्यीय नयाँं कार्यसमिति चयन गर्नेछ । १० जना सदस्य कार्यसमितिले मनोनीत गर्नेछ । राष्ट्रिय महाधिवेशनबाट महासंघलाई संघीय संरचनामा लैजाने तयारी गरिएको छ । चितवनमा दोस्रो पटक महासंघको महाधिवेशन भएको हो । निजी क्षेत्रका व्यवसायीको यातायात क्षेत्रमा झन्डै साढे ५ खर्ब लगानी भएको महासंघको दाबी छ । महासंघ आबद्ध विभिन्न प्रकृतिका ४ लाख सार्वजनिक सवारीसाधन सञ्चालनमा रहेको नारायणी यातायात व्यवसायी संघका उपाध्यक्ष अशोक पोख्रेलले जनाए ।"
बालिकामाथि दुव्र्यवहार बढ्दै,"भक्तपुर (कास) गत असार १६ मा मध्यपुर थिमि मनहरास्थित ७ वर्षीया बालिका बलात्कृत भइन् जसलाई मरणासन्न अवस्थामा पुगेपछि छाडिएको थियो । अभिभावकसँग राम्रो हिमचिम भएकै व्यक्तिले बालिकालाई बलात्कार गरेका थिए । यस अभियोगमा सिखरपागु५ काभ्रेका २२ वर्षीय सुमन लामालाई भक्तपुर जिल्ला अदालतले पुर्पक्षका लागि थुनामा पठाएको छ । सूर्यविनायक५ कटुन्जेस्थित १३ वर्षीया बालिकालाई गत कात्तिक ८ गते देउसीभैलो खेल्न जाउँ भन्दै निर्माणाधीन घरमा लगेर बलात्कार गरे । महानगरीय प्रहरी परिसर भक्तपुरका अनुसार ती बालिकालाई बलात्कार गर्ने सोही स्थानका २४ वर्षीय राज चौधरी अझै फरार छन् ।यी दुवै बालिका परिवारको हिमचिम र विश्वास गरेकै व्यक्तिबाट यौन दुव्र्यवहारमा परेका हुन् । उनीहरूजस्तै यौन दुव्र्यवहारको सिकार भएकी बालिकाको उजुरी दिन प्रतिदिन बढ्दै गएको प्रहरीले जनाएको छ । महानगरीय प्रहरी परिसर भक्तपुरमा परेको उजुरीको ३ वर्षयताको तथ्यांक हेर्दा यौन दुव्र्यवहारमा बालिका बढी पीडित भएको पाइएको छ । आफन्त वा चिनेजानेकै व्यक्तिसँग बालिकाहरू असुरक्षित हुने गरेको तथ्यांकमा उल्लेख छ । विभिन्न प्रविधिको विकाससँगै विकृति भित्रिएका कारण बालिकाहरू बढीपीडित भएको महानगरीय प्रहरी परिसर मुद्दा शाखाका प्रमुख प्रहरी निरीक्षक मदन केसीले बताए । बालिकालाई आफूमाथि भएको व्यवहार दुव्र्यवहार हो र होइन भन्ने जानकारी नहुँदा पनि उनीहरू यौन दुव्र्यवहारको सिकार भएको उनी बताउँछन् । पछिल्लो समय प्रविधि तथा सामाजिक सञ्जालको दुरुपयोग, अश्लील भिडियोका कारण पनि यौन दुव्र्यवहारको घटना बढ्दै आएको प्रहरीले जनाएको छ । कतिपय यौन दुव्र्यवहारका उजुरी बढ्नुमा सहमतिमै सम्बन्ध (यौन गतिविधि) गर्ने र समाजआफन्तले थाहा पाएपछि बलात्कारको उजुरी गर्ने गरेको प्रहरी निरीक्षक केसीले बताए । चालु आवको ६ महिनायता प्रहरीमा दर्ता भएका ८ उजुरीमध्ये ६ घटना बालिका यौन दुव्र्यवहार तथा बालयौन दुराचारका छन् । जसमध्ये जबरजस्ती करणीमा ६ बालिका र दुई महिलाको उजुरी दर्ता भएको प्रहरीले जनाएको छ । गत आव ०७३७४ मा जबरजस्ती करणीसम्बन्धी उजुरी परेका १६ मध्ये ९ बालिका, ७ महिला छन् । एउटै घटनामा २ बालिका यौन दुव्र्यवहारमा परेको समेत तथ्यांकमा उल्लेख छ । यौन दुव्र्यवहारको घटनाक्रम हेर्दा ४ देखि १३ वर्ष उमेर समूहका बालिका बढीपीडित भएको प्रहरीको भनाइ छ ।महिला हिंसालाई सामान्यत मानव अधिकारविरुद्धको अपराधका रूपमा समाजले हेर्न नसकेका कारण पनि बालिकाहरू यौन दुव्र्यवहारमा पर्ने गरेको महिला बालबालिका अधिकृत नीला घिमिरे बताउँछिन् । समाज, परिवारका सदस्यहरूमा नैतिक आचरण, सदाचारमा ह्रास आएको छ, उनले भनिन्, गम्भीर अपराधमा संलग्न व्यक्ति राजनीतिक आडमा कानुनी दायरामा आउन नसकेकै कारण समाजमा अपराध मौलाएको हो । महिला, बालबालिकामाथि हुने हिंसामा परिवारका सदस्यहरूले ढाकछोप गर्ने गरेको समेत उनले बताइन् ।"
पुरुषमा कडाखाले मानसिक रोग बढ्दो,"काठमाडौं राजधानीका विभिन्न अस्पतालको तथ्यांक हेर्दा पछिल्लो समयमा महिलाभन्दा पुरुष मानसिक रोगीको संख्या बढी देखिएको छ । चिकित्सा विज्ञानले मानसिक रोगलाई दुई भागमा विभाजन गरेको छ, कम कडा र कडा । पुरुषहरूको हकमा कडाखालका मानसिक रोग देखिने गरेको विशेषज्ञहरू बताउँछन् । महाराजगन्जस्थित त्रिवि शिक्षण अस्पतालमा दैनिक ८० देखि एक सय मानसिक बिरामी आउँछन् । जसमा १५ देखि २० जनामा कडाखाले बिरामी देखा परेको अस्पतालको मानसिक स्वास्थ्य विभागका प्रमुख डा सरोजप्रसाद ओझाले बताए । कडाखाले रोग लिएर आउनेमा पुरुषकै बाहुल्य छ, उनले भने । कडाखाले मानसिक रोग वंशाणु हुने गरेको छ । यस अलावा जाँडरक्सीलगायत लागूपदार्थ सेवनका कारण पनि पुरुषमा कडाखाले मानसिक रोग देखा पर्ने गरेको उनले बताए ।कम कडाखाले मानसिक रोगका कारण भने धेरै छन् । यस्तो रोग लाग्नुमा नेपालको हकमा दस वर्षे लामो माओवादी जनयुद्ध, देशको अस्थिर राजनीतिक अवस्था, बेरोजगारी, वैदेशिक रोजगारी, नाकाबन्दी र भूकम्पका कारण उत्पन्न तनाव मुख्य कारण मान्छन् चिकित्सक । डा ओझा भन्छन्, भूकम्प र नाकाबन्दीले देशको अर्थतन्त्र त हल्लायो नै, साथै व्यक्तिको मानसिक स्थिति पनि हल्लाएको छ । अस्पतालको तथ्यांक अनुसार कडाखाले मानसिक रोग २० देखि ३० वर्ष उमेरका पुरुषमा बढी देखिएको छ । सबभन्दा बढी मानसिक रोगको उपचार पाटनस्थित मानसिक अस्पतालमा हुने गरेको छ जहाँ दैनिक २ सयको हाराहारीमा मानसिक रोगी उपचारका लागि आउँछन् । कडाखाले रोग लिएर आउनेमा पुरुष बढी हुने गरेको अस्पतालका मनोचिकित्सक डा वासुदेव कार्कीले बताए । यस्ता बिरामीलाई अस्पताल परिसरमा बाँधेरै राखिएको देखिन्छ । विश्व स्वास्थ्य संगठनका अनुसार मानसिक रोगमा झन्डै एक सयथरीका समस्या हुन्छन् । नेपालमा मानसिक रोगीमा चारथरीका समस्या मात्र देखिएका छन् । उदासीनता, विक्षिप्त, छारेरोग र हिस्टोरिया । परिवारको पालनपोषण र आर्थिक जिम्मेवारी धरैजसो पुरुषकै थाप्लोमा पर्ने कारणले पनि उनीहरूमा मानसिक समस्या बढी हुने गरेको मनोचिकित्सक डानरेन्द्र ठगुन्ना बताउँछन् । जिम्मेवारी र अपेक्षा बढी छ, उपलब्धि र सफलता कम । यसले उनीहरूलाई मनोरोगतर्फ धकेलिरहेको छ, उनले भने । मानसिक समस्या रोगमा मात्रै सीमित छैन । समयमा उपचार हुन नसक्दा यसले आत्महत्या निम्त्याउने चिकित्सकहरू बताउँछन् । विश्वमा महामारी, हत्या र युद्धभन्दा आत्महत्याले बढी ज्यान लिइरहेको ठगुन्ना बताउँछन् । आफ्ना भावना खुलेर भन्न सक्ने अवस्था सिर्जना गर्न सकेमा आत्महत्या न्यून भएर जान सक्ने डा ओझा बताउँछन् । समयमै पहिचान गरी उपचार गरेमा मानसिक रोग निको हुन्छ, उपचार सहज र सर्वसुलभ हुन सकेमा डिप्रेसनकै कारण हुने आत्महत्या दर घट्छ, उनले भने ।नेपालमा मानिसक रोगको उपचारमा मनोवैज्ञानिकभन्दा चिकित्सकीय पद्धति बढी प्रयोग हुन्छ । मनोपरामर्शबाटै निको हुन सक्ने रोगमा पनि औषधि चलाइदिनाले उनीहरूमा थप जटिलता देखिएको छ । मनोरोग विशेषज्ञ, औषधि र सहज उपचार नहुँदा बिरामी आत्महत्यातिर धकेलिन्छन् । विश्व स्वास्थ्य संगठनको तथ्यांकअनुसार नेपाललगायत विकासोन्मुख मुलुकका ८० प्रतिशत मनोरोगीहरू उपचारको पहुँचमा छैनन् । उपचारमा थोरै मान्छे मात्रै सचेत छन् । रोग लागेर उपचार नपाएकै कारण उनीहरू पारिवारिक कलह, सामाजिक विभेद, सम्बन्धविच्छेदजस्ता समस्या भोगिरहेका छन् । नेपाली समाजमा अझै पनि मानसिक रोगबारे हेक्का नराख्ने, यसलाई सामान्य रूपमा लिने, रोगै नमान्ने र उपचारमा चासो नदेखाउने प्रवृत्तिका कारण मानसिक रोगी कम देखिएको डा कार्की बताउँछन् । पेट दुखेमा, टाउको दुखेमा औषधि खान तयार भइहाल्छन्, मानसिक रोग लागेको छ कि छैन भनेर जँचाउन पनि चाहँदैनन्, बुझेकाहरू पनि डराउने, लजाउने गर्छन्, उनले भने । समाजमा मानसिक रोगीलाई तिरस्कृत र अपहेलित गर्ने परम्परागत सोचका कारण रोग लुकाउने प्रवृत्तिमा परिवर्तन आउन नसकेको विशेषज्ञहरूको तर्क छ ।आर्थिक वर्ष २०७१०७२ मा पाटनको मानसिक अस्पतालबाट १५ हजार पाँच सय ५८ पुरुषले मानसिक उपचार सेवा लिएका थिए । यो ओपीडी र भर्ना भएका दुवै बिरामीको संख्या हो । आर्थिक वर्ष ०७३०७४ सम्म आइपुग्दा मानसिक उपचार लिने पुरुष बिरामीको संख्या बढेर १७ हजार पाँच सय २१ पुगेको छ । गत तीन आर्थिक वर्षमा मानसिक अस्पतालबाट ९४ हजार ८ सय ४७ ले उपचार लिए । जसमा पुरुषको संख्या मात्रै ५० हजारको हाराहारीमा छ । डा कार्की भन्छन्, रोगको व्यापकताअनुसार सुविधा नहुँदा बिरामीले गुणस्तरीय उपचार पाउन सकेका छैनन्् । स्वास्थ्य मन्त्रालयको स्वास्थ्य सेवा विभागको तथ्यांक अनुसार विगत तीन आर्थिक वर्षमा देशभरिका अस्पतालमा ११ हजार ८५ जनाले भर्ना भएरै उपचार लिए, जसमा पुरुषको संख्या ६ हजार २ सय ६४ छ ।"
कैद मिनाहाका व्यक्ति डाँका मुद्दामा पक्राउ,"काठमाडौं (कास) गणतन्त्र दिवसको अवसरमा आचरण सुधार गरेको भन्दै गत जेठ १४ मा कैद सजाय छुट पाएका भोजबहादुर थापा मगर फेरि पक्राउ परेका छन् । डाँका मुद्दामा कैद भुक्तान गरिरहेका थापा कैद छुट पाएर छुटे लगत्तै फेरी डकैतीमा संग्लन रहेको खुलेको छ । गत माघ १० मा भक्तपुरको सूर्यविनायक८ गणेश चोकमा डेरा गरी बस्ने रामबहादुर तामाङको कोठाभित्र छिरेर भोजबहादुरले पेस्तोल देखाई लुटपाट गरेका थिए । परिवारका सबै सदस्यलाई हातखुट्टा डोरीले बाँधेर ज्यान मार्ने धम्की दिँदै उनले १६ लाख ७ हजार ९ सय रुपैयाँ बराबरको धनमाल चोरेका थिए । चोरहरूले रामबहादुरको घरभित्र पार्किङ गरी राखेको बा८५प ७८५० नम्बरको मोटरसाइकल समेत चोरी गरेका थिए । घटनाको एक साता बित्न नपाउँदै महानगरीय अपराध महाशाखाको टोलीले डकैतीका मुख्य योजनकार भोजराजसहित चार जनालाई पक्राउ गरेको हो । घटनामा संग्लन अन्य तीन जना भने फरार छन् । महाशाखाका अनुसार पक्राउ परेकामा सिन्धुली मरिन गाउँपालिका८ का मिलन भन्ने रत्नबहादुर तामाङ, काभ्रे धुलीखेलका विष्णु भन्ने अमृत तामाङ र सानुकान्छा ब्लोन छन् । महाशाखाका अनुसार टोकल भन्ने रोहितबहादुर थापा, वाइवा भन्ने दीर्घबहादुर तामाङ र विनोद तामाङ फरार रहेका छन् । प्रहरीले उनीहरूका साथबाट ६ तोला पगालेको सुनको ढिक्का, एक थान मोबाइल र मोटरसाइकल बरामद गरेको छ ।"
डोजर नचलाउन सर्वोच्चको आदेश,काठमाण्डौं (कास)सर्वोच्च अदालतले भक्तपुर कटुन्जेमा घर भत्काउने वडा कार्यालयको कदम तत्कालका लागि रोक्न आदेश दिएको छ । सर्वाेच्च अदालतका न्यायाधीश डम्बरबहादुर शाहीको एकल इजलासबाट साबिक कटुन्जे वडा २ को हाल सूर्यविनायक नगरपालिका ५ अन्तर्गत रहेका एक दर्जनभन्दा बढी घरधुरीलाई असर पर्ने गरी डोजर नचलाउन आदेश दिएको हो । अदालतले भत्काउने काम पछि जारी गर्नुपर्नेनपर्नेबारे छलफल गर्न सूर्यविनायक नगरपालिका ५ का वडाध्यक्ष राजकुमार जोशी र डिभिजन सडक कार्यालयलाई अदालतमा उपस्थित हुन पनि आदेश भएको छ । वडा कार्यालयले २०७४ माघ ३ गते कटुन्जेको जोशी टोलमा सूचना टाँस गरी घर भत्काउने जनाउ दिएपछि स्थानीयवासीले त्यसविरुद्ध सर्वाेच्चमा रिट दायर गरेका थिए । त्यसमाथि सुनुवाइ गर्दै अदालतले तत्कालका लागि घर भत्काउन रोक्न आदेश दिएको हो ।
विदेशी निकायको भूमिका कम हुने,"काठमाडौं (कास) स्वास्थ्य सचिव डा पुष्पा चौधरीले मुलुकमा बलियो, स्थिर सरकारहरू हुँदै जाँदा स्वास्थ्य क्षेत्रमा अन्तर्राष्ट्रिय निकायको भूमिका कम हुँदै जाने बताएकी छन् । डा चौधरीले स्वास्थ्य मन्त्रालयद्वारा बुधबार आयोजित दुई दिने संयुक्त वार्षिक समीक्षा बैठकमा उक्त कुरा बताएकी हुन् । स्वास्थ्य क्षेत्रमा आत्मनिर्भर हुनु राम्रो कुरा हो तर यसका लागि मुलुकमा बलियो, राम्रो र स्थिर सरकार चाहिन्छ, डाचौधरीले भनिन्,हामी बलियो हुँदै जाँदा अन्तर्राष्ट्रिय निकायको भूमिका घट्दै जान्छ । उनले स्वास्थ्य क्षेत्रमा कार्यरत गैरसरकारी संस्थाहरूको अद्यावधिक सम्पूर्ण जानकारी सम्बद्घ सरकारी निकायसँग लिखित रूपमा माग गरे पनि कुनै जवाफ नआएको समेत दुखेसो पोखिन् ।"
सच्याइएको,कान्तिपुरको बुधबार प्रथम पृष्ठमा प्रकाशित गंगामायालाई किन उपेक्षा ? शीर्षक समाचारमा फागुन १३ गते जिल्ला अदालत चितवनमा पेसी हुनुपर्नेमा अन्यथा भएकाले सच्याइएको छ । प्र सं
थ्रीस्टार लगातार उपाधितिर,"लेखनाथ (कास्की) बंगलादेशको उत्तर बरिधरा क्लबलाई ५० को फराकिलो गोल अन्तरले हराउँदै थ्रीस्टार क्लब १६ औं आहारारा गोल्डकप फुटबलको फाइनल पुगेको छ । डेढ वर्षपछि पुनरागमन गरेको थ्रीस्टारले एकसाताभित्र दोस्रो ठूलो उपाधि नजिक पुगेको छ । शनिबारमात्र थ्रीस्टारले सर्वाधिक पुरस्कार राशिको इटहरी गोल्डकप जितेको थियो ।पोखरा रंगशालामा बुधबार थ्रीस्टारले विश्वास श्रेष्ठको ह्याट्रिक मदतमा बरिधरामाथि सहज जित निकालेको हो । उनले पहिलो हाफको इन्ज्युरी टाइम, ६७ औं र ७५ औं मिनेटमा गोल गरे । थ्रीस्टारले ४१ औं मिनेटमा विष्णु गुरुङको गोलबाट खाता खोलेको थियो । विष्णुले बुद्ध चेम्जोङको पास उपयोग गर्दै गोल गरेका थिए । बादल लागेर चिसो बनेको मौसममा गृहनगरका खेलाडी विष्णुको गोलले दर्शकमा उर्जा थपेको थियो । दोस्रो गोल भने नीराजन खड्काले ४५ औं मिनेटमा गरे । विश्वासको पासलाई गोलमा परिणत गरेर नीराजनले अग्रता दोब्बर बनाएका हुन् ।थ्रीस्टारको गोल यात्रा त्यतिमै रोकिएन । मध्यान्तर हुनुअगाडि थपिएको दुई मिनेट इन्ज्युरी टाइममा विश्वासले थ्रीस्टारका लागि तेस्रो गोल गरेका हुन् । उनले नीराजनले प्रहार गरेको बललाई ºिलक गर्दै गोलमा परिणत गर्दा गोलरक्षक ओस्मान गोनी बिट भएका थिए । पेनाल्टी बक्सभित्र प्राप्त बलमा विश्वासले चौथो गोल गरेका थिए । पाँचौं गोल गर्दा भने विश्वासले सुनील श्रेष्ठको फ्रिकिक प्रहार उपयोग गरेका थिए । उनी म्यान अफ द म्याच भए । सुदूरपश्चिमसँग खेल्दाको रातो कार्ड कारण दुई विदेशी खेलाडीबिना उत्रेको उत्तर बरिधरा कमजोर देखिएको थियो । लाइनअपमा १२ खेलाडीको मात्रै नाम थियो । एक वैकल्पिक खेलाडीमात्रै बेन्चमा थिए । बरिधराका मुख्य डिफेन्डर कान्डे लान्साने र स्ट्राइकर सइला सोन्लिमेनले रातो कार्ड पाएका थिए । दुवै अफ्रिकी मूलका खेलाडी हुन् । क्लबका वरिष्ठ उपाध्यक्ष मुसिबर रहमानले उक्त घटनाले टिमलाई कमजोर बनाएको स्विकारे । उनले आºना खेलाडी घाइते भएकाले राम्रो खेलाडीलाई मैदानमा उतार्न नपाएको प्रतिक्रिया दिए । यसपल्ट राम्रो खेल्न सकेनौं, उनले भने, अर्कोपल्ट बलियो टिम लिएर आउँछौं । बरिधराले सुदूरपश्चिमलाई ३१ ले हराएर सेमिफाइनल पक्का गरेको थियो । थ्रीस्टारका प्रशिक्षक मेघराज केसीले विपक्षी टिम कमजोर हुँदा जित सहज भएको बताए । उनीहरूको प्राविधिक समस्या होला, उनले भने, तर आजको खेलमा स्तर नमिलेको अनुभव भयो । फाइनल पुगेको थ्रीस्टारले वर्क परमिटको समस्या सुल्झाएको छ । एपीएफसँगको क्वाटरफाइनलमा थ्रीस्टारले पिटर सेगुन, अजायी मार्टिन र लावेल ओलालेकनलाई मैदान उतार्न पाएको थिएन । यद्यपि, विदेशी खेलाडीबिना नै थ्रीस्टारले एपीएफमाथि टाइब्रेकरमा जित निकालेको थियो । बुधबार उक्त समस्या सुल्झिएपछि थ्रीस्टारले बंगाली टिमविरुद्ध दोस्रो हाफको अन्त्यमा मार्टिनलाई मैदान उतार्यो । चारपल्ट उपाधि जितेको थ्रीस्टार पाँचौंपल्ट फाइनल पुगेको हो । पाँचांै, नवौं, ११ औं र १३ औं संस्करणमा फाइनल पुगेर सबैपल्ट थ्रीस्टारले उपाधि जितेको थियो । थ्रीस्टारले बिहीबार हुने दोस्रो सेमिफाइनल विजेतासँग उपाधिका लागि प्रतिस्पर्धा गर्नेछ । बिहीबार पुलिस क्लब र धरान ११ बीच प्रतिस्पर्धा हुँदै छ ।"
विमला र पुनमलाई कांस्य,काठमाडौं (कास) नेपाली महिला बक्सरद्वय विमला श्रेष्ठ र पुनम रावल इन्डियन ओपन इन्टरनेसनल बक्सिङ च्याम्पियनसिपमा कांस्य पदकमै सीमित भएका छन् । भारतको नयाँ दिल्लीमा त्यागराज स्पोर्ट्स कम्प्लेक्समा भइरहेको च्याम्पियनसिपमा बुधबार विमला र पुनम सेमिफाइनलमा घरेलु प्रतिद्वन्द्वीसँग पराजित भएका थिए ।५४ केजी तौल समूहकी विमला वेन्टमवेटमा भारतकी मनिषासँग अंकका आधारमा ५० ले पराजित भइन् । यसअघि विमलाले ताजकिस्तानकी सामिएभा फार्डियालाई आरएससीका आधारमा हराएकी थिइन् । ६४ केजी तौल समूहकी पुनम पनि भारतकी बसुमाटरी विप्लाओसँग ५० अंककै आधारमा पराजित भइन् । पुनमले ताजकिस्तानकी खोलोभा इडिमोखलाई अंकका आधारमा हराएकी थिइन् । पुनम र विमला दुवैको यो पहिलो अन्तर्राष्ट्रिय पदक हो । २३ राष्ट्रसम्मलित प्रतियोगितामा नेपालबाट ६ महिला र ६ पुरुष खेलाडीले सहभागिता भाग लिएका थिए । पुरुषतर्फ दुई खेलाडीले क्वाटरफाइनलसम्म पुग्दा चार खेलाडी पहिलो चरणबाटै बाहिरिए । पुनम र विमलाबाहेक महिलातर्फ एक खेलाडी क्वाटरफाइनल र तीन खेलाडी पहिलो चरणबाट बाहिरिएका थिए ।
नारायणगढ क्वाटरफाइनलमा,भरतपुर नारायणगढ फुटबल क्लबले बुधबार प्यासिफिक चौथो चितवन च्याम्पियनसिप कप फुटबल प्रतियोगितामा रामनगर फुटबल क्लबलाई ४१ ले पराजित गरेको छ । नारायणगढलाई क्वाटरफाइनल पुर्याउने क्रममा २२ औं मिनेटमा कुशल श्रेष्ठले पहिलो गोल गरे । ४० औं मिनेटमा राजेश परियारले टोलीका लागि गोल थपे । दुई गोलले पछि परेको रामनगरको गोल फर्काउने प्रयास सफल भएन । त्यो दोस्रो हाफमा सफल हुँदा रामनगरका एलिश तामाङले एक गोल गरे । ५२ औं मिनेटमा रामनगरले आत्मघाती गोल गर्यो । अन्तिम समयमा सम्हालिन नसक्दा इन्ज्युरी समयमा नारायणगढबाट सुरेश कुमालले गोल थप्दै जित पक्का गरेका थिए । नारायणगढका सुरेश कुमाल म्यान अफ द म्याच घोषित भए । बिहीबार युनिक क्लब भरतपुर र रामपुर क्लबबीच प्रतिस्पर्धा हुनेछ ।
मोमिनुलको सुदृढ शतक,चट्गाउँ (एएफपी) मोमिनुल हकले सुदृढ शतक बनाएपछि बंगलादेशले श्रीलंकाविरुद्ध पहिलो टेस्टको पहिलो दिन बुधबारको खेल आफ्नो पक्षमा पारेको छ । मोमिनुल दिनको खेल सकिँदा १ सय ७५ रनमा नटआउट छन् भने बंगलादेश ४ विकेट गुमाएर ३ सय ७४ रनको बलियो स्थितिमा छ । जहुर अहमद चौधरी स्टेडियममा बंगलादेशले पहिले ब्याटिङ गरेको थियो । त्यसक्रममा बायाँहाते मोमिनुलले तेस्रो विकेटमा पूर्व कप्तान मुस्फिकर रहिमसँग २ सय ३६ रनको साझेदारी गरे । मुस्फिकर आफैं भने शतकबाट थोरैले चुके । उनले १ सय ९२ बलको सामना गरेर ९२ रन बनाए । उनी आफ्नो पाँचौं टेस्ट शतकबाट टाढा रहे । दुई टेस्ट शृंखलाको पहिलो दिन कप्तान महमुदुल्लाह ९ रन बनाएर मोमिनुलसँग खेलिरहेका छन् । सुरंगा लकमलले दोस्रो नयाँ बल मदतले लगातार दुई विकेट लिँदै अन्तिम सेसनमा श्रीलंकाका लागि केही राहत स्थिति तयार पारेका थिए । लकमलले ४३ रन खर्चेर २ विकेट लिए । मुस्फिकरले आक्रामक ब्याटिङ गर्दै १० चौका प्रहार गरेयता उनले लकमलको बलमा स्टम्प पछाडि क्याच दिए । त्यसयता मिडियम पेसरले लिटन दासलाई लगत्तैको बलमा शून्यमै आउट पारे । पूरा दिन मोमिनुलको खेल चल्यो । उनले १६ चौका र १ छक्का प्रहार गरे । उनी रंगना हेराथको बलमा आक्रामक बने । उनले अहिलेसम्म २ सय ३ बल खेलिसकेका छन् । यी २६ वर्षीय ब्याट्सम्यानको पाँचौं टेस्ट शतक हो । उनले तीन वर्षयता शतक बनाएको भने यो पहिलोपल्ट हो । शतकका लागि उनले ९६ बलमात्र उपयोग गरे । उनले लक्सन सान्डकनको लगातार बलमा चौका प्रहार गर्दै शतक बनाए । उनले हेराथको बलमा चौका प्रहार गर्दै १ सय ६० रन जोडे र ४७ औं टेस्ट इनिङ्स खेल्दै व्यक्तिगत २ हजार रन पूरा गरे । उनी २ हजार टेस्ट रन तीव्र गतिमा छुने ब्याट्सम्यान पनि भएका छन् । यसअघि तमिम इकवालले ५३ इनिङ्स खेलेर यो उपलब्धि हात पारेका थिए । यसअघि बंगलादेशले बलियो सुरुआतपछि आफ्ना दुवै प्रारम्भिक ब्याट्सम्यान तमिम र इमरुल केयसलाई गुमाएको थियो । तमिमले ५३ बलमा ५२ रन बनाए र ४० रन बनाएका केयससँग मिलेर ७२ रनको प्रारम्भिक साझेदारी गरे । अफ स्पिनर दिलरुवान परेराले आफ्नो सुन्दर बल मदतमा तमिमलाई बोल्ड गरे । तमिमले ६ चौका प्रहार गरे । आफ्नो २५ औं अर्धशतक बनाए । केयस भने सान्डकनको बलमा एलबीडब्लू आउट भए ।
मेयर कप सुरु,"भैरहवा (कास) सिद्धार्थनगर नगरपालिकाको आयोजनामा बुधबार प्रथम मेयर कप खेलकुद सुरु भएको छ । एथलेटिक्सको छात्रछात्रा ४ सय मिटर दौड, १५ सय मिटर दौड, सटपुट, १०० गुणा ४ रिले, हाइजम्प, ज्याभलिन थ्रोमा प्रतिस्पधा गराइएको छ । माघ २०२७ सम्म क्रिकेट हुनेछ । एथलेटिक्समा टिम च्याम्पियनलाई २५ हजारसहित रनिङ सिल्ड, दोस्रोले १५ र तेस्रोले १० हजार पाउने छन् ।"
टीआईए विजयी,काठमाडौं (कास) दोस्रो भानुभक्त विन्टर कप अन्तरस्कुल बास्केटबलको गल्र्समा टीआईएले विल्सनलाई १४५ र स्वप्नबाटिकाले एलआरआईलाई २८८ स्कोरले हराएर क्वाटरफाइनल पक्का गरेका छन् । ग्रिनल्यान्ड क्वाटरफाइनल पुगेको छ । ज्ञान निकेतन र सेब ब्वाइजतर्फ क्वाटरफाइनल पुगे । ज्ञानले एलआरआईलाई ४११९ ले र सेबले आयोजक भानुभक्तलाई ३४२५ ले हराए ।
युनिकलाई उपाधि,भैरहवा (कास) सामूहिक विद्यालय परिवार रूपन्देहीको आयोजनामा भैरहवामा सम्पन्न खेलकुद महोत्सवको उपाधि युनिक होम्स स्कुल धकधईले जितेको छ । दस वर्षदेखि मिनर्वा बोर्डिङ ठुटिपिपलको एकछत्र राज यसपालि युनिकले तोडेको छ । मिनर्वा दोस्रो र एभरग्रिन प्यासिफिक तेस्रो भए ।
भीमेश्वर सफल,"काठमाडौं (कास) उपत्यकाब्यापी अन्तरस्कुल फिजम् कप फुटबलमा बुधबार ट्रिटन, मदरल्यान्ड र भीमेश्वर एकेडेमी विजयी भएका छन् । ट्रिटनले टाइब्रेकरमा एडभान्सलाई ७६, मदरल्यान्डले पनि टाइब्रेकरमै एम्स एकेडेमीलाई ५४ ले र भीमेश्वरले प्रज्ञा स्कुललाई १० ले हराए ।"
श्रद्धा र गुड्डी विजयी,"काठमाडौं (कास) ११ औं अन्तर कर्मचारी राष्ट्रिय खेलकुद क्यान कपअन्तर्गत ब्याडमिन्टनको महिला डबल्सतर्फ टेलिकमका श्रद्धा मानन्धर र गुड्डी कार्की, नागरिक उड्डयनका सरला श्रेष्ठ र प्रीति गिरी, रेणु रेग्मी र सुजिता महर्जन तथा विद्युत्का सानुमाया ठकुरी र रीता महर्जनको जोडी सेमिफाइनल पुगेका छन् । राखेपका सुनील योञ्जन विजयी भए ।"
आर्सनलले भित्र्यायो औबामेयाङ,"लन्डन (एएफपी) इंग्लिस क्लब आर्सनलले बुधबार जर्मन क्लब बोरुसिया डर्टमन्डबाट फरवार्ड पिएर एमेरिक औबामेयाङलाई भित्र्याएको छ । गाबोनका २८ वर्षीय फरवार्ड औबामेयाङले सन् २०१३ मा डर्टमन्ड पुगेयता १ सय ४१ गोल गरेका थिए । उनको आगमनसँगै आर्सनलको सर्वाधिक ठूलो ट्रान्सफरमा पनि उनकै नाम रहेको छ । आर्सनलले उनलाई अनुबन्धन गर्न साढे ५ करोड पाउण्ड खर्चेपछि यसअघि फ्रान्सेली एलेक्जेन्डर लाकाजेटमा खर्चेको साढे ४ करोड पाउण्ड पछि परेको हो । औबामेयाङको आगमनले फरवार्ड ओलिभिएर जिरुडले भने क्लब छाड्ने सम्भावना बढेको छ ।क्लबले विज्ञप्ति सार्वजनिक गर्दै उनलाई विश्वकै उत्कृष्टमध्ये एक फरवार्ड रहेको जनाएको छ । पिएर एमेरिक औबामेयाङ लामो समयका लागि सम्झौता गर्दै डर्टमन्डबाट आर्सनल आएका छन् । उनले जर्मनीमा छँदा १ सय ४४ लिग खेलमा ९८ गोल गरेका थिए, क्लबले भनेको छ । गाबोनका लागि सर्वाधिक गोलकर्ता रहेका औबामेयाङ राष्ट्रिय टोलीका कप्तान पनि हुन् । उनले सन् २०१५ मा अफ्रिकन फुटबलर अफ द इयरको उपाधि पनि जितेका थिए ।एमरसन चेल्सीमाचेल्सीले इटालियन क्लब एएस रोमाबाट २३ वर्षीय डिफेन्डर एमरसन पाल्मेइरीलाई भित्र्याएको छ । ब्राजिली डिफेन्डर एमरसनले साढे चार वर्षका लागि सम्झौता गरेका हुन् । विशेषत: लेफ्ट ब्याकको भूमिका निर्वाह गर्ने उनले ३३ नम्बरको जर्सी लगाउने छन् ।"
स्वान्सीसँग आर्सनल स्तब्ध,"लन्डन (एएफपी) गोलरक्षक पिटर चेकले बिर्सनलायक गल्ती गर्दा अंक तालिकाको पुछारमा रहेको स्वान्सीले मंगलबार आर्सनललाई ३१ ले पराजित गरेको छ । चेकले क्लियर गर्न खोजेको बलमा जोर्डन आयुले गोल गर्दा स्वान्सीले खेलमा अग्रता लियो । लिबर्टी रंगशालामा आर्सनल नाचो मोनरियालको ३३ औं मिनेटको गोलमा अगाडि बढे पनि उक्त अग्रता एक मिनेटभन्दा बढी टिकेन । स्याम क्लुकसले घरेलु टोलीलाई बराबरीमा ल्याएका थिए । उनैले खेलको ४ मिनेट बाँकी रहँदा तेस्रो गोल पनि गरे ।सन् २०१८ मा घरेलु मैदानबाहिर जित हासिल गर्न नसकेको आर्सनलको खराब रेकर्डलाई आर्सनलका नयाँ खेलाडी हेनरिक मिखितार्यानले पनि तोड्न सकेनन् । केही दिनअघि म्यानचेस्टर युनाइटेडबाट आर्सनल आएका मिखितार्यानले ६० औं मिनेटमा वैकल्पिक खेलाडीका रूपमा डेब्यू गरेका थिए । अघिल्लो खेलमा लिभरपुललाई पराजित गरेको स्वान्सीले भने लगातार दोस्रो जित दर्ता गर्यो । यस जितसँगै स्वान्सी रेलिगेसन क्षेत्रबाट बाहिरिएको छ ।चौथो स्थानको लिभरपुलले हडर्सफिल्ड टाउनलाई ३० ले पराजित गर्दै छैटौं स्थानको आर्सनलसँगको दुरीलाई ८ अंकमा पुर्यायो । हडर्सफिल्डको घरेलु मैदानमा एम्रे च्यान, रोबर्टो फिर्मिनो र मोहमद सलाहले गोल गरे । लिगको पछिल्लो खेलमा स्वान्सी र एफए कपमा वेस्ट ब्रोमसँग पराजित भएको लिभरपुलले पूरै समय खेल आफ्नो पकडमा राखेको थियो । प्रशिक्षक योर्गेन क्लोपले यसै विन्डोमा भित्रिएका डिफेन्डर भर्जिल भान डाइकलाई बेन्चमा राखेका थिए ।मंगलबारै वेस्ट ह्याम र क्रिस्टल प्यालेसबीचको खेल ११ को बराबरीमा टुंगियो । एफए कपमा विगनसँग लज्जास्पद हार बेहोरेको वेस्ट ह्यामले क्रिस्टियन बेन्टेकेको गोलमा अग्रता लिएको हो । तर, जेम्स टमकिन्सले जाभियर हर्नान्डेजलाई पेनाल्टी क्षेत्रभित्र लडाएपछि पेनाल्टीमा मार्क नोबलले गोल गर्दै खेल बराबरीमा ल्याए ।"
दोहोरो जिम्मेवारी,"विराटनगर रतुवामाई नगरपालिका प्रमुख रविन राईले दुई सचिवलाई दुईदुईवटा वडाको जिम्मेवारी दिएका छन् । दुईवटा वडाको जिम्मेवारी पाएका सचिव पनि प्राविधिक र खरिदार हुन् । नगरमा जम्मा १० वडा छन् । तीमध्ये २ सचिवले ४ वटा वडा हेर्छन् । बाँकी ६ वटा वडा प्राविधिक र खरिदारले सम्हाल्दै आएका हुन् ।वडा सचिवको कुरै नगरौं, प्राविधिक र खरिदारले धानेका छन्, नगरप्रमुख राईले भने, कार्यालय सहयोगीसमेत छैनन् । योजना, प्रशासन र लेखा कर्मचारीविहीन छ । कर्मचारी अभावमा सेवा प्रवाह चुस्त बनाउन सकिएको छैन । राईका अनुसार योजना अधिकृत नहुँदा नगरका कुनै पनि योजन सम्झौता गर्न सकिएको छैन । योजनाको अनुगमन, मूल्यांकन र कार्यान्वयन केही पनि गर्न पाइएको छैन, उनले भने, इन्जिनियर नहुँदा घर नक्साको काम पनि गर्न पाइएको छैन । विषयगत कार्यालयका कर्मचारी पनि छैनन् । शिक्षा, स्वास्थ्य, कृषिका कुनै पनि कर्मचारी नहुँदा ती निकायको जिम्मेवारी पनि प्राविधिककै भरमा छ । छिमेकी सुनवर्षी नगरपालिका प्रमुख कालीलाल दासले पनि नगरका प्राय: सबै वडाको जिम्मेवारी प्राविधिकलाई सुम्पिएका छन् । उक्त नगरपालिकामा पनि योजनाप्रमुख, प्रशासन प्रमुख र विषयगत कार्यालयका कर्मचारी एक जना पनि छैनन् । दासले भने, कर्मचारी अभावमा कार्यालय चलाउनुपर्ने बाध्यता छ । कम्प्युटर अपरेटर नहुँदा कम्प्युटरसम्बन्धी सबै काम रोकिएको छ ।रतुवामाई, सुनवर्षी मात्र नभई मोरङका रंगेली, उर्लाबारी, लेटाङ, बेलबारी, पथरीशनिश्चरे र सुन्दरदुलारी नगरपालिकामा पनि आवश्यक जनशक्ति नहुँदा सेवाग्राहीले सास्ती खेप्नुपरेको छ । मोरङमा ८ नगरपालिका, ८ गाउँपालिका र एक महानगरपालिका छन् ।आवश्यक प्राविधिक र कर्मचारी नहुँदा सेवाग्राहीको चाहना अनुसार सेवा दिन सकिएको छैन । रंगेली नगरप्रमुख दिलीप बगोडियाले भने, योजना फाँटमा आवश्यक कर्मचारी नहुँदा विकास निर्माणका योजना कार्यान्वयन गर्न समस्या छ । वडासचिव अभावमा खरिदार र प्राविधिकको भर पर्नुपर्ने बाध्यता छ । कर्मचारी अभावमा नगरपालिकाले सञ्चालन गर्नुपर्ने अधिकांश सेवामुखी कार्यक्रम सञ्चालन गर्न समस्या भएको लेटाङ नगरप्रमुख शंकर राई बताउँछन् । कर्मचारी अभावमा सेवाग्राहीले चुस्त सेवा पाउन सकेका छैनन् । सेवा नपाएपछि आलोचना खेप्न जनप्रतिनिधि बाध्य भएका छौं, उनले भने । समिति गठन विवादितगुलरिया स्थानीय तह ऐनविपरीत उपभोक्ता समिति गठनमा आफूखुसी गरेको भन्दै विरोध भएपछि बर्दिया सदरमुकाम गुलरियाको विकास निर्माण ठप्प छ । गुलरिया७ का वडाध्यक्ष हरिराम पासीले आफूखुसी उपभोक्ता समिति गठन गरेको आरोप लगाउँदै स्थानीयले नगरपालिका कार्यालयमा उजुरी दिएका छन् । स्थानीय ऐनमा अध्यक्षउपाध्यक्ष र एकजना महिला उपभोक्ता समिति राख्दा सर्वसम्मति अनिवार्य हुनुपर्ने प्रावधान छ । प्रावधानविपरीत वडाध्यक्ष पासीले आफूखुसी समिति गठन गरेको भन्दै उजुरी परेको नगरपालिकाले जनाएको छ । नगर प्रमुख मुक्तिनाथ यादवले स्थानीयले विरोध गरेकाले हाललाई समिति गठन प्रक्रिया रोकिएको बताए । गुलरियाका १२ वडामा ११ करोडभन्दा बढी विकास निर्माणको बजेट रहेको छ । सबै वडामा उपभोक्ता समिति गठन गरिएको छ ।न्यायिक समिति निष्क्रियजाजरकोट भेरी नगरपालिका२ की तुलक्षी कामी घरेलु हिंसापीडित महिला हुन् । उनी आफ्नै सासूबाट कुटिइन् । तर, कामी न्याय माग्न कहाँ जाने भन्नेमा अन्योलमा छिन् । आफूहरूजस्तालाई न्याय दिन प्रहरीभन्दा पनि नजिकको अर्को निकाय छ भन्ने उनलाई थाहै छैन । कुशे गाउँपालिका८ की जलरूपा जैसी पनि न्याय पाउन प्रहरी र अदालत नै गुहार्नुपर्ने ठान्छिन् । यसका लागि गाउँपालिकामै न्यायिक समिति स्थापना गरिएको उनलाई जानकारी नै छैन । स्थानीय तहको इजलासबाटै मुद्दा सुनुवाइ हुन्छ भन्ने जानकारी रहेकाले पनि न्याय भने पाउन सकेका छैनन् । स्थानीय तहमा गठित न्यायिक समिति सक्रिय नहुँदा स्थानीयले न्यायको अनुभूति गर्न नसकेका हुन् । जनप्रतिनिधि चुनिएको महिनौं नाघिसक्दा पनि अधिकांश पीडित न्याय पाउनबाट वञ्चित छन् । न्यायिक समितिका सदस्य नै कानुनी क्षेत्राधिकार र कार्यविधिबारे अन्योलमा देखिन्छन् । नागरिकले न्यायसम्पादन, विकास, सहज सेवाको अनुभूति गर्न सकेका छैनन् । न्यायिक समिति निष्क्रिय भएपछि न्यायक्षेत्रमा विनियोजित बजेट खर्च पनि शून्य छ । न्यायसम्पादन कार्यविधिबारे जानकारी नहुँदा समस्या भएको भेरी नगरपालिका न्यायिक समितिका सदस्य लीलाबहादुर शाहले बताए । स्थानीय तहका इजलासमा मुद्दाको सुनुवाइ हुने त परै समितिको बैठकसमेत नबसेको उनले जानकारी दिए । पीडित मुद्दा लिएर आउँछन् तर रित्तो हात फर्कन्छन्, शाहले भने । कतिपय सामान्य कुटपिटलगायत मुद्दा वडाध्यक्षको हैसियतले घरसारमै मिलाइदिने गरेको उनले बताए । जिल्लाका अधिकांश स्थानीय तहमा न्यायिक समिति बैठक एकपटक पनि बस्न नसकेको अधिवक्ता सहदेवजंग शाहको भनाइ छ । उपाध्यक्षउपप्रमुखको संयोजकत्वमा गठित न्यायिक समितिले स्थानीयस्तरमा न्यायसम्पादनका गतिविधि अघि बढाउन सकेको छैन । समितिका सबै सदस्यलाई कानुनसम्बन्धी जानकारी छैन, कानुनी सल्लाहकारसमेत नियुक्त नगरिँदा न्यायसम्पादनमा सक्रियता नदेखिएको हो, शाहले भने, सल्लाहकार नियुक्तिमा समेत राजनीतिक खिचातानीले अन्योल छ । उनले सामान्य प्रकृतिका मुद्दामामिला स्थानीयस्तरमै समाधान गर्न समितिको इजलास छिटोभन्दा छिटो सक्रिय हुनुपर्ने आवश्यकता औंल्याए । न्यायिक समितिमा जग्गा विवाद, ठगी, कुटपिट, घरेलु हिंसालगायत मुद्दा आउने गरेको नलगाड नगरपालिकाकी उपप्रमुख बालकुमारी बस्नेतले बताइन् । समितिमा दर्ता डेढ दर्जन मुद्दामध्ये ५ वटा मेलमिलाप प्रक्रियामार्फत किनारा लगाएको उनले जानकारी दिइन् । न्यायिक समितिको बैठक बसेरै मुद्दा टुंग्याउने गरेका छौं, उनले भनिन् । भेरी नगरपालिकाकी उपप्रमुख तथा न्यायिक समिति संयोजक भावना भण्डारी भने आएजति मुद्दा त्यत्तिकै थन्किएको बताउँछिन् । भेरीको न्यायिक समितिमा १५ वटा मुद्दा दर्ता भएका छन् । महिलाका मुद्दा बढी छन्, भण्डारीले भनिन्, तर, सामान्य कार्यविधिसमेत नबनेको र स्थानीय तहमा कानुनी ज्ञान भएको कर्मचारी अभावले न्यायसम्पादन अवरुद्ध छ ।जग्गा दिने होडगुल्मी जिल्लामा स्थानीय तहलाई भौतिक पूर्वाधार निर्माणका लागि नि:शुल्क जग्गा दिने होडबाजी नै चलेको छ । तीमध्ये अधिकांश सरकारी कार्यालय बसेपछि बाँकी जग्गाको भाउ आकासिने आसमा जग्गा दिन हौसिएका हुन् । केहीले भने समाजसेवाकै भावले बाँडेका हुन् । जिल्लाका २ नगर र १० गाउँपालिकामध्ये सदरमुकामस्थित रेसुंगा नगरपालिकाबाहेक अन्य सबै तहमा सरकारी भवन निर्माणका लागि जग्गा अभाव नै चुनौती मानिएको थियो । अधिकांश केन्द्र यसअघिकै व्यापारिक केन्द्र भएका स्थानमा तोकिएकाले पूर्वाधार निर्माणमा जग्गा अभाव हुन सक्ने धेरैको आशंका थियो । तर, स्थानीय स्वस्फूर्त रूपमै जग्गा दिन तयार भएका छन् । चन्द्रकोट गाउँपालिकाको पूर्वाधार र भवन निर्माणका लागि स्थानीय भूमिश्वर गौतम, लालमणि गौतम, ध्रुव गौतम र विष्णु गौतमले ४ रोपनी जग्गा उपलब्ध गराएका छन् । त्यसमध्ये १ रोपनीमा पशु सेवा केन्द्र, १ रोपनीमा आँखा उपचार केन्द्र र २ रोपनीमा अन्य भवन निर्माण गरिने गाउँपालिका अध्यक्ष द्रोण खत्रीले बताए । सिंगो गाउँपालिकाको भवन निर्माणका लागि भने जग्गा खोजी भइरहेको छ, उनले भने, सबै कार्यालय एकीकृत रूपमै राख्ने गरी व्यवस्थापन गर्दै छौं ।मदाने गाउँपालिकाको केन्द्रका लागि पनि स्थानीय टीकाबहादुर थापाले ५ रोपनी जग्गा दिएका छन् । उक्त जग्गामा स्वास्थ्य केन्द्र भवन बनाउने तयारी छ । कसैले नदिई त बन्दैन, थापाले भने, त्यसैले मैले आफूसँग भएको सबै दिएँ । उक्त जग्गाको मूल्य झन्डै ८० लाख रहेको स्थानीय तोकम कुँवरले बताए । स्थानीय गोविन्द कुँवरसहित अन्य व्यक्ति पनि जग्गा दिन तयार रहेको गाउँपालिकाले जनाएको छ ।सत्यवती गाउँपालिका४ लिम्घामा स्वास्थ्यचौकी भवन निर्माणका लागि स्थानीय समाजसेवी लीलादेवी पल्लीले १ रोपनी जग्गा उपलब्ध गराएकी छन् । स्वास्थ्यचौकीलाई १ रोपनीले नपुग्ने देखेपछि छोरा होमबहादुरले पनि नजिकैको अर्को जग्गा खरिद गर्न १ लाख २० हजार रुपैयाँ नगद सहयोग गरे । भएको जग्गा दियौं, उनले भने, त्यतिले नपुग्ने भएपछि थप जग्गा खरिदका लागि नगद पनि सहयोग गर्यौं । पल्लीले केही दिनअघि सञ्चालनमा आएको बर्थिङ सेन्टरमा प्रयोगशाला सञ्चालनका लागि पनि झन्डै २ लाख मूल्यबराबरका उपकरण सहयोग गरेका छन् । भवन निर्माणका लागि जग्गा अभाव भएकै बेला पल्ली परिवारले ठूलो सहयोग गरेको छ, वडाध्यक्ष दानबहादुर रानाले भने । स्थानीय तह कार्यान्वयनमा आउनुअघिदेखि नै विस्तारित बजारका रूपमा रहेको मुसिकोट नगरपालिकाको केन्द्र वामिटक्सार बजारमा पनि जग्गा दिनेको हानथाप नै छ । नगरपालिकाले आहान गरेपछि १५ रोपनीसम्म जग्गा नि:शुल्क दिन दाता तयार देखिएको नगरप्रमुख सोमनाथ सापकोटाले बताए । अहिलेसम्म खेल मैदानका लागि ६ रोपनी, बसपार्कका लागि ८ रोपनी खोजी भएकोमा ९ रोपनी, पार्क निर्माणका लागि १४ रोपनी जग्गा प्रस्ताव आएको छ, उनले भने, तर, कुनै पनि स्वीकृत भएको छैन । छनोट समिति निर्माण गरिएको र त्यसले उपयुक्त स्थान छनोट गरेपछि मात्र स्वीकृत हुने उनले बताए । अन्य स्थानीय तहको पूर्वाधार निर्माणका लागि पनि सरकारलाई जग्गा दिने दाता तयार रहेको गाउँपालिकाले जनाएका छन् ।"
सदरमुकाम सुनसान,"बाजुराबझाङ पूर्वाधार विस्तारसँगै लगानी र आम्दानीको आकर्षण बनेका जिल्ला सदरमुकाम सुनसान हुन थालेका छन् । सदरमुकाममा हुने चहलपहल स्थानीय तहका केन्द्रमा सरेको छ । जिल्ला सदरमुकाम सुनसान हुन थालेसँगै आर्थिक तथा व्यापारिक गतिविधि घटेका छन् । सदरमुकाममा व्यापारिक गतिविधि घटेसँगै व्यापारी विस्थापित हुन थालेका छन् । स्थानीय तहका केन्द्रमा सदरमुकामको झल्को दिने चहलपहल बढ्दै गएको छ । दशक अघिदेखि सदरमुकाम मार्तडीमा व्यापार गर्दै आएका उद्योग वाणिज्य संघका उपाध्यक्ष धर्म रोकायाले गत महिना आफ्नो व्यापार गौमूल गाउँपालिकाको केन्द्र घटमुनामा सारे । मार्तडीको व्यापार घटेपछि उनी गाउँपालिकाको केन्द्र सरेका हुन् । यस्तै, मार्तडीमै होटल व्यवसाय गरी वार्षिक ८ लाखसम्म कमाइ गर्दै आएका हिरेन्द्र थापाले आफ्नो होटल बिक्री गरेका छन् । गाउँतिरबाट ग्राहक आउन छाडेपछि होटल चल्न छाड्यो, थापाले भने, धेरैजसो व्यापारीहरू सदरमुकाम छाड्ने तरखरमा छन् । यस्तो अवस्था बाजुरामा मात्र होइन, बझाङमा पनि छ । ३ वर्षदेखि बझाङ सदरमुकाम चैनपुरमा किराना पसल सञ्चालन गरिरहेका डम्मर खडकाले भने, दैनिक कम्तीमा १०१२ हजारको व्यापार हुन्थ्यो । अहिले त व्यापार घटेर चौपट छ । यसअघि चैनपुरबाट सञ्चालन हुने अधिकांश सरकारी कामकाज हाल स्थानीय तहमै हुन थालेका छन् । योजनाको सम्झौता, निकासालगायत प्रशासनिक कामकाज गाउँमै हुन थालेपछि सदरमुकाम आउनेहरू उतै रोकिएका कारण सदरमुकामको व्यापार घटेको हो । अब गाउँपालिकातिरै पसल सार्ने विचार गरेको छु, दस वर्षदेखि चैनपुरमा फोटो स्टुडियो र स्टेसनरी पसल सञ्चालन गर्दै आएका थलाराका शिवराज शर्माले भने, चैनपुरको व्यापार त लगभग सुकिसक्यो । दैनिक ३ सय जनासम्म फोटो खिच्न आउने ग्राहक हुन्थे, अहिले त मुस्किलले १०२० जना हुँदैनन् । चैनपुरमा व्यापार व्यवसाय सुनसान हुन थालेपछि सदरमुकाममा जमेर आर्जन गर्दै आएका कतिपय व्यापारीहरू स्थानीय तहका केन्द्रमा सर्ने तयारीमा रहेको उद्योग वाणिज्य संघका अध्यक्ष दानबहादुर सुर्मेलीले बताए । जिल्ला कार्यालयहरू सदरमुकामबाट उठेपछि त झनै सुनसान हुने देखियो । यसअघि सदरमुकाममा मात्र केन्द्रित बैंकिङ सेवा स्थानीय तहमा विस्तार हुँदै छन् । बाजुराको कोल्टीस्थित बूढीनन्दा नगरपालिकामा राष्ट्रिय वाणिज्य बैंकले शाखा विस्तार गरेको छ । यो साता बूढीगंगा नगरपालिकामा सिद्धार्थ बैंकको शाखा स्थापना भएको छ । अन्य स्थानीय तहमा बैंक विस्तार हुने तयारीमा छन् । बैंकहरूले यसअघि सदरमुकामको जग्गा धितो कारोबार गर्दै आएका थिए । अहिले स्थानीय तहका नगरपालिकाका जग्गाको समेत बैंकहरूले कारोबार सुरु गर्न थालेपछि ग्रामीण क्षेत्रमा आकर्षण स्वत: वृद्धि भएको छ, बूढीगंगाकै स्थानीय मीनबहादुर थापाले भने । प्रायजसो कर्मचारी स्थानीय तहतिर सरुवा भएर गएपछि सदरमुकाममा कोठा पाउन सहज भएको छ । पोहोरसम्म राम्रो कोठा भेट्टाउनै मुस्किल थियो, अहिले मेरो घर खाली छ भन्नेहरू आफैं सम्पर्कमा आउँछन्, एक गैरसरकारी कार्यालयमा कार्यरत प्रेम कार्कीले भने । सदरमुकाम सुनसान हुन थालेसँगै घरजग्गा र व्यापार व्यवसायमा ठूलो लगानी गरेका व्यवसायीहरू अन्योलमा छन् । पछिल्ला ३४ वर्षमा बाजुरा सदरमुकाममा जग्गाको भाउ बढेर आकासिएको थियो । प्रतिवर्गमिटर १४ हजारसम्ममा खरिद(बिक्री हुन थालेको मार्तडीको जग्गा कारोबार अहिले स्थिर रहेको स्थानीयले बताए । यस्तै ठूलो लगानी गरेर भाडा प्रयोजन तथा होटलका लागि घर निर्माण कार्यसमेत बढेको थियो । सबै अधिकार स्थानीय तहमा गएपछि त्यो क्रमसमेत प्रभावित हुन पुगेको छ । स्थानीय तहको केन्द्र स्थापना भएका ठाउँमा विगतमा जिल्ला सदरमुकामको झल्को दिने चहलपहल देखिन्छ । सबै केन्द्रतिर धमाधम पक्की घरहरू निर्माण हुन थालेका छन् । व्यापार(व्यवसाय विस्तारसँगै घरहरू भाडामा लगाउन मोलमोलाइको क्रम बढेको छ । जग्गा किनबेच गर्नेको चासोसमेत उत्तिकै बढेको छ, बूढीगंगा नगरपालिकाका स्थानीय हिक्मतबहादुर शाहले भने ।"
सम्झौता गर्न गाउँ रित्याएर सदरमुकाम,"ताप्लेजुङ ओलाङचुङगोलाका छेतेन वालुङ गत वर्षसम्म तत्कालीन गाविस सचिवलाई टेलिफोन गरेर योजना सम्झौताको मिति सोध्थे । उपभोक्ता समिति गठन प्रक्रियालगायतका विषयमा जानकारी लिन्थे र सदरमुकाम फुङलिङ आएर सम्झौता गर्थे ।अहिले फक्तालुङ गाउँपालिका ७ का वडाध्यक्ष भएका तिनै छेतेनले उपभोक्ता समिति गठनका विषयमा स्थानीयलाई जानकारी गराए । आफ्नो वडामा परेका योजनाबारे बुझाए र समिति गठनमा सहयोग पुर्याए । गाउँमै भएका अरू तीनजना सदस्यले पनि सहजीकरण गरे । तर, विडम्वना स्थानीयले सम्झौताका लागि भने झनै हैरानी खेप्नुपरेको छ ।पहिला सदरमुकाम पुग्दा सबै काम हुन्यो । अचेल भने गाउँपालिकाको केन्द्र र सदरमुकाम दुईतिर धाउनुपरेको स्थानीयको गुनासो छ । गाउँमा १६ वटा योजना परेका छन् । एकजना एउटै समितिमा मात्र बस्न पाउने भएकाले उपभोक्ता समितिमा एक घरका कम्तीमा एकजना अटाएका छन् ।सम्झौता एकैजनाले गर्न मिले पनि बैंक खाता खोल्न एउटा समितिका तीनजना चाहिने भएकाले गाउँ नै रित्तो बनाएर उनीहरू गाउँपालिका केन्द्रमा झरेका छन् । स्थानीय नुपु शेर्पाले भने, वडाध्यक्ष र सदस्यहरू गाउँमै छन्, हामी सबै केन्द्रतिर आयौं । ओलाङचुङगोलाबाट एक दिनको पैदलमा पुगिने फक्तालुङ गाउँपालिकाको केन्द्रमा बैंक छैन । फोटो स्टुडियो खुलेका छैनन् । सम्झौता फाराम भरेर पनि उपभोक्ताहरू फोटो खिचाउन र बैंक खाता खोल्न सदरमुकाम फुङलिङ झरेका छन् । सम्भौताका लागि टाइप गर्ने कम्प्युटर र प्रिन्टर जस्ता साधन पनि पर्याप्त नभएकाले सम्झौता गर्न आउनेको भीड छिचोल्न पनि हम्मे परेको सामाजिक परिचालक जितेन लिम्बूले बताए । केन्द्रमा छाप बनाउने छैनन् । सदरमुकामबाट छाप बनाएर गाउँपालिकामा लगेर छाप लगाएर सम्झौता गरेर फेरि गाउँपालिकाको चिठी लिएर सदरमुकाम धाउँदा ठूलै खर्च भएको उनले बताए । एउटा सम्झौताका लागि एकजनाको १० हजार रुपैयाँसम्म खर्च भएपछि उनीहरूमा काम गर्ने मनस्थिति पनि कमजोर हुने जितेनको बुझाइ छ । गाउँपालिका अध्यक्ष सरोज एभेङ पहिलाको भन्दा हैरानी भयो भन्ने कुरामा आफू असहमत रहेको बताउँछन् । पहिला पनि सम्झौता गर्न सदरमुकाममै आउनुपथ्र्यो, अहिले पनि आउनुपर्यो यो निरन्तरता मात्रै हो तर झन् दु:ख पाए भन्नु बेकारको प्रोपोगण्डा मात्रै हो, उनले भने, भौतिक संरचना, निर्माण, बैंक लाने कामको प्रयास धमाधम गरिरहेको छु । सदरमुकाममा सबै सुविधा हुने भएकाले पहिला एकदुई दिनमा काम सिध्याएका उपभोक्ता दुईतिर दौडिनुपर्दा हैरान भएको बताउँछन् । गाउँपालिकाबाट एकैदिनमा ओहोरदोहोर गर्न नसकिने र पर्याप्त यातायातका साधन नपाउँदा सकस भएको गुनासो उपभोक्ताको छ । ओलाङचुङगोलाकै परिचालक जितेनका अनुसार साना योजना हुनेले अब सम्झौताका लागि नआउने बताउन थालेका छन् । वडाध्यक्ष छेतेनका अनुसार यहाँ ५० हजारदेखि १३ लाखसम्मका योजना छन् । दिकिछ्योलिङ गुम्बा मर्मत, चेनेमा आलु भण्डारगृह निर्माण, ढल निकास, स्कुल, सडक, पुलमा बजेट विनियोजन गरिएको छ ।"
थामिएन आन्दोलन,"रुकुम (पूर्व) सरकारले रुकुम पूर्वमा तोकेको अस्थायी सदरमुकाम रुकुमकोटबाट गोलखारामा सार्ने निर्णयको विरोधमा सिस्ने गाउँपालिका ५, चोकबजारका २७ वर्षीय केशव थापा एक सातादेखि आन्दोलनमा छन् । केशवका बुवा बलबहादुर पनि सदरमुकाम सार्ने निर्णय फिर्ता गराउन थालिएको आन्दोलनमा सहभागी छन् ।दिनभर बजारमा नाराजुलुस गर्ने बाबुछोरा राति रुकुमकोट प्रवेश नाकामा गरिने प्रदर्शनमा सहभागी हुन्छन् । सदरमुकाम सार्न नहुने भन्दै आन्दोलन गर्ने केशव परिवारको तेस्रो पुस्ता हुन् । उनका बाबु बलबहादुर दोस्रो पुस्ताका हुन् । बलबहादुरका बुवा शेरजंगले पनि रुकुमकोटमा तोकिएको सदरमुकाम अन्यत्र नसार्न माग गर्दै संघर्ष गरेका थिए । शेरजंग ०३० मा साबिकको रुकुम सदरमुकाम रुकुमकोटबाट मुसीकोट सार्दा आन्दोलनमा सहभागी भए । रुकुमकोटस्थित सदरमुकाम सार्ने विरोधका बीच ०३० मा रुकुमकोट पश्चिम मुसीकोट सारिएको थियो । यसपटक दोस्रो र तेस्रो पुस्ता सँगसँगै उही ४४ वर्षअघिको आन्दोलनमा छ । बलबहादुर र केशव त्यसकै उदाहरण हुन् । केशवले बाजेका पालादेखिको लडाइँ हालसम्म पनि लड्नुपर्दा दु:ख लागेको बताए । यो ठाउँ र भूगोल साबिककै रुकुम जिल्लाको सदरमुकाम हुने हो, त्यस्तै लफडा गरेर सारिएछ, उनले भने, फेरि पनि यो सदरमुकाम सार्ने प्रयासपछि नाति पुस्ताले पनि आन्दोलन गर्नुपरेको छ । गत बिहीबारको मन्त्रिपरिषद् बैठकले सिस्ने गाउँपालिका ५ र ६ रुकुमकोटमा रहेको अस्थायी सदरमुकामलाई पुथाउत्तरगंगा गाउँपालिका१२, गोलखारामा सार्ने निर्णय गरेपछि रुकुमकोट र आसपासका बासिन्दा आन्दोलित छन् । थापा परिवारको तेस्रो पुस्ता मात्रै यो आन्दोलनमा सहभागी छैन । ०३० सालमा रुकुमकोटबाट मुसीकोट सदरमुकाम सर्दा सक्रिय भूमिका निर्वाह गरेका ८२ वर्षीय चूडामणि गौतम सरकारले रुकुमकोटभन्दा पूर्वमा सदरमुकाम सार्न गरेको निर्णय खारेजीको मागसहित सडकमा छन् । ०३० सालमा सदरमुकाम मुसीकोट सार्न नदिन तथा सारिसकेपछि पनि फर्काउनलाई मुसीकोटसम्म पुगेर फर्केका उनी दोस्रो पटक उस्तै आन्दोलनमा छन् । यो आन्दोलनमा उनकी छोरी प्रतिभा गौतम र नातिनी प्रतीक्षा दाहाल पनि छन् । सरकारले हामीलाई नै बेलाबेला दु:ख दिने गरेको छ, चूडामणिले भने, हामीलाई नै अन्याय पर्ने गरी सरकारले गरेको निर्णय खारेज होस् भनेर सकीनसकी आन्दोलनमा छु । सदरमुकाम पश्चिम सार्दा पनि आफूले सक्रिय रूपमा आन्दोलन गरेको भन्दै रुकुमकोट भन्दा पूर्व सदरमुकाम सार्ने निर्णयको विरोधमा त आफूसँगै तेस्रोदेखि चौथो पुस्तासम्म लाग्नुपरेको गौतमले बताए । साबिक रुकुम जिल्लाको सदरमुकाम सारिएको ४४ वर्षपछि छुट्टै जिल्ला कायम भएको रुकुम पूर्वको अस्थायी सदरमुकाम सरकारले रुकुमकोट तोकेको थियो । सरकारले गत असोज २७ गते रुकुम पूर्वको अस्थायी सदरमुकाम रुकुमकोट तोकेको थियो । सदरमुकाम गोलखारा सार्ने निर्णय गरेपछि रुकुमकोट आसपासका बासिन्दा आन्दोलित भएका हुन् । मुसीकोट सार्न नदिने आन्दोलनमा सहभागी तारकबहादुर शाहसँगै छोरा र नाति पनि सहभागी छन् । शाहले मुसीकोट सार्न नदिएको झोंकमा राज्यपक्षबाट राजकाज अन्तर्गतको मुद्दामा १ वर्ष जेल बिताएका थिए । ४४ वर्षअघि सारिएको सदरमुकाम अर्को जिल्ला बनेपछि रुकुमकोटलाई तोकिएको थियो, त्यही पनि ५ महिना नहुँदै अन्यत्रै सार्ने निर्णय भएको छ, शाहले भने, यसलाई अन्यत्र लैजान नदिन कति दु:ख पाउनुपर्ने हो तयार छौं । मन्त्रिपरिषद्को बिहीबारको निर्णय खारेज हुनुपर्ने मागसहित थालिएको आन्दोलन दिनहुँ चर्कंदो छ । सरकारी कार्यालय, बजार, यातायात, विद्यालय बन्द छन् । प्रमुख जिल्ला अधिकारी भूपेन्द्र सापकोटाले आन्दोलनका कारण जनजीवन कष्टकर बनेको बताए । नागरिकता, राहदानी लगायतका सेवा प्रवाहमा गाह्रो भएको छ, प्रजिअ सापकोटाले भने, अन्य सरकारी कार्यालयले पनि सेवा दिन सकिरहेका छैनन् ।"
विश्व वन्यजन्तु कोषले माग्यो लालीगुराँस क्षेत्र,"तेह्रथुम कञ्चनजंघा संरक्षण क्षेत्रबाट बाहिरिएको विश्व वन्यजन्तु कोष नेपालले लालीगुराँस संरक्षण क्षेत्रमा काम गर्ने प्रस्ताव गरेको छ । ताप्लेजुङ, तेह्रथुम र संखुवासभाको संगमस्थल तीनजुरे, मिल्के तथा जलजले (टीएमजे) क्षेत्र संरक्षणका लागि प्रस्ताव गरेको हो ।तीन जिल्लाका प्रदेश र प्रतिनिधिसभा सदस्य र टीएमजे क्षेत्रमा पर्ने स्थानीय तहका प्रमुखलाई तेह्रथुम सदरमुकाम म्याङलुङमा भेला गरेर आइतबार यस्तो प्रस्ताव गरिएको थियो । कार्यक्रममा प्रतिनिधिसभामा ताप्लेजुङबाट निर्वाचित योगेश भट्टराई, संखुवासभाका राजेन्द्र गौतम र तेह्रथुमका तुलसी सुब्बा सहभागी थिए । भेलामा प्रदेशसभाका केही सांसदसमेत उपस्थिति थियो । जिल्ला समन्वय समिति संयोजकहरू, आयोजक क्षेत्रीय वन निर्देशनालय विराटनगरका निर्देशक किशोरचन्द्र गौतमलगायत सहभागी थिए । सामुदायिक वन उपभोक्ता जिल्ला महासंघ तेह्रथुमलाई व्यवस्थापन गराइएको कार्यक्रमको आर्थिक सहयोग भने कोषले गरेको थियो ।५ सय ८५ वर्ग किलोमिटरमा रहेको यो क्षेत्रको जिम्मेवारी पाए कस्तो बनाउने भन्ने ठोस अवधारणा भने कोषले कार्यक्रममा पेश गरेन । कार्यपत्र पेस गरेका कोषका सिनियर निर्देशक सन्तोषमणि नेपालले ताप्लेजुङको कञ्चनजंघा क्षेत्रको अनुभव यो क्षेत्रमा लागू गर्ने बताए ।कञ्चनजंघा संरक्षण क्षेत्र दक्षिण एसियामै पहिलोपटक समुदायलाई हस्तान्तरण गरिएको उदाहरण दिँदै उनले त्यहाँका चार हिउँ चितुवामा स्याटलाइट झुन्डाएर उसको देशविदेश भ्रमणको वैज्ञानिक पुष्टि गरेको बताए । संसारका सय देशमा काम गर्ने कोषलाई लाखौंले सहयोग गरेकाले काम गर्न सक्षम रहेको दाबी गरे । कति समय काम गर्ने, समुदायले के पाउँछन् र टिएमजे क्षेत्र भविष्यमा कस्तो हुन्छ भन्ने प्रष्ट खाका भने पेस गरेनन् ।टिएमजेको परिचय गराएका तेह्रथुमका वन अधिकृत देवीचन्द्र पोख्रेलले इन्धनका रुपमा दाउराको उपयोग हुनु, अनियमित किसिमले गुराँसका वन फडानी, स्थानीयमा संरक्षण चेतनाको कमी, अव्यवस्थित खर्कगोठ, खर्चरी तथा किपट प्रथा कायम रहनु, वनक्षेत्र अतिक्रमण गरी बजार तथा अस्थायी बसोबास, अव्यवस्थित रूपमा जडीबुटी संकलनजस्ता समस्या र चुनौती रहेको जानकारी गराए । वन अधिकृतले जैविक विविधता, प्राकृतिक सौन्दर्य, सांस्कृतिक, धार्मिक एवं वातावरणीय क्षेत्रको समग्र विकासद्वारा पर्यापर्यटन क्षेत्रको प्रबद्र्धन, स्थानीय समुदायको समुन्नत जीविकोपार्जनका लागि उपयुक्त संरचना स्थापना गर्नुपर्ने अबको बाटो हुनसक्ने औंल्याउँदै एकीकृत व्यवस्थापनका लागि साझेदारी तथा सहकार्यमा जोड दिएका थिए ।महासंघको विरोधटिएमजेलाई संरक्षण क्षेत्र बनाउने विषयको सामुदायिक वन उपभोक्ता महासंघले भने ठाडै विरोध गरेको छ । कार्यक्रममा कार्यपत्र प्रस्तुत गर्दै केन्द्रीय अध्यक्ष गणेश कार्कीले कतिवटा संरक्षण क्षेत्र बनाउने भनेर प्रश्न गरे । उनको प्रश्न थियो, ३६ प्रतिशत संरक्षित क्षेत्र हुँदा आर्थिक समृद्धिमा के योगदान पुग्यो ?संरक्षण क्षेत्र लागू गरेर वन्यजन्तु र मानवबीचको द्वन्द्व बढाएको आरोप लगाउँदै उनले जनधनको क्षति बढेको, मान्छेभन्दा वन्यजन्तुलाई बढी प्राथमिकता दिइएको, संरक्षित क्षेत्रको शासन एकांकी भएको, समुदाय नचिनेको आरोप लगाए । संविधानअनुसार निकुञ्ज र आरक्ष संघीय सरकारको मातहत राखेर स्थानीय तह र प्रदेश सरकारको भूमिका हराएको पनि उनको भनाइ छ । सार्वजनिक र सामूहिक सम्पत्ति कर्मचारीतन्त्र लगाएर गर्नुभन्दा सामुदायिक संगठनले गर्दा प्रभावकारी देखिएको कार्कीको दाबी छ । उनले सामुदायिक वनपछि वन क्षेत्र ३९ दशमलव ६ प्रतिशतबाट बढेर ४४ दशमलव ७४ प्रतिशत पुगेको बताए ।स्थानीय तहको चासोलालीगुराँस क्षेत्रका गाउँ तथा नगरपालिका प्रमुख र ताप्लेजुङका गाउँपालिका प्रमुखले आफ्नो ठोस योजना प्रस्तुत गरेनन् । तर संखुवासभाको मादी नगरपालिका प्रमुख विदुरकुमार लिङथेपले भने योजना सुनाए । उनले लालीगुराँस क्षेत्रलाई नेपालकै नमुना परियोजना बनाउने प्रस्ताव गरे । मंगलबारेदेखि लामपोखरीसम्म हाइकिङ मार्ग बनाउने, त्यसको दायाँबायाँ गुराँस फुलाउने, फुटबल, भलिबल, क्रिकेट, गल्फजस्ता खेल मैदान बनाउने योजना उनले सुनाए ।पूर्वमा इलामको कन्यामले पर्यटक ताने पनि त्यसले ४० मिनेटमात्रै रोक्न सकेको बताउँदै उनले भारतको उत्तरप्रदेश र विहारका पर्यटकलाई हप्ता दिनसम्म भुल्ने बनाउने दाबी गरे । ताप्लेजुङस्थित कञ्चनजंघा, कुम्भकर्णजस्ता हिमशृङ्खलासँग साक्षात्कार हुने यहाँ २८ प्रजातिका लालीगुराँस पाइन्छन् । बहुप्रजातिका वन्यजन्तु, वनस्पति देख्न पाइने यो क्षेत्र ताप्लेजुङको कञ्चनजंघा संरक्षण क्षेत्र र संखुवासभाको मकालुवरुण राष्ट्रिय निकुञ्जसँग जोडिएको छ । सरकारले यसलाई ०५५ मा गुराँस संरक्षण क्षेत्र बनाउने तयारी गरेको थियो । यसअघि डेढ दशकसम्म अन्तर्राष्ट्रिय प्रकृति संघ (आईयूसीयन) ले अध्ययन तथा संरक्षणको काम गरेको थियो ।"
चुरेबाट गैरकानुनी उत्खनन्,"विराटनगर (कास) राष्ट्रपति चुरे संरक्षण क्षेत्र लागू भएको मोरङको लेटाङभोगटेनी नगरपालिका२ को चिसाङ खोलामा क्रसर उद्योगले गिट्टी, बालुवा उत्खननलाई कायमै राखेको छ । यस क्षेत्रका केही जनप्रतिनिधि र स्थानीय नेताको लगानीमा सञ्चालित उत्तरी मोरङ क्रसिङ उद्योग ले खोलामै स्काभेटर राखेर दैनिक ८१० ट्रिपर गिट्टी बालुवा निकासी गरे पनि स्थानीय प्रहरी प्रशासन मौन छ ।उक्त स्थानको प्राकृतिक स्रोत उत्खननका लागि गत वर्ष तत्कालीन जिविसले रोक लगाएको थियो । यसपालि राजनीतिक कार्यकर्ताको दबाबमा क्रसर उद्योगले स्थानीय तह, जिल्ला प्रशासन र जिल्ला प्राविधिक कार्यालयलगायतको अनुमतिबिना चुरे क्षेत्रको ढुंगा, गिट्टी उत्खनन गरेको लेटाङ नगरपालिका स्रोतले बतायो ।नगरपालिकाले उक्त घनाबस्तीको ढुंगा, गिट्टी उत्खनन गर्न स्वीकृति दिएको छैन । तर राजनीतिक कार्यकर्ताको दबाबमा क्रसर उद्योगले गैरकानुनी रूपमा प्राकृतिक स्रोतको दोहन गरेको नगर स्रोतको दाबी छ ।चुरे संरक्षण क्षेत्रमा भइरहेको ढुंगा, गिट्टी उत्खननबारे प्रमुख जिल्ला अधिकारी रामप्रसाद आचार्य, जिल्ला प्राविधिक कार्यालय प्रमुख रेवतीरमण पराजुली र जिल्ला समन्वय अधिकारी शोभाकर रेग्मी बेखबर छन् । चुरे संरक्षित क्षेत्रबाट ढुंगा, गिट्टी उत्खनन भइरहेको जानकारी छैन, प्रजिअ आचार्यले भने, गैरकानुनी भए बुझेर रोक्ने प्रयास गर्छु ।जिससकै स्वीकृतिमा उक्त क्षेत्रबाट क्रसर उद्योगले ढुंगा, गिट्टी धमाधम निकालेको वडाध्यक्ष तेजप्रसाद तिम्सिनाको दाबी छ । यसबारे नगरपालिकालाई केही जानकारी छैन, तिम्सिनाले भने, समन्वय समितिले ढुंगा, गिट्टी निकाल्न क्रसर उद्योगलाई स्वीकृति दिएर स्थानीय सरकारलाई अनुगमन गर्न अख्तियारी दिएको छ ।जिससले चिसाङ खोलाको विभिन्न ५ नाकाबाट करिब ४ लाख घनमिटर ढुंगा, गिट्टी उत्खनन गर्न क्रसर उद्योगलाई अनुमति दिएको रेग्मीले बताए । तर लेटाङ२ को उक्त ठाउँबाट उत्खनन भइरहेको बारे अनभिज्ञता जनाए ।समन्वय समितिले गत वर्ष ठेक्का लागेका खोलाको यसपालि पनि लगाएर अनुगमन गर्ने अख्तियारी स्थानीय सरकारलाई दिएको छ, रेग्मीले भने, समितिले लगाएका ठेक्काको अनुगमन गर्ने र आफूले पनि ठेक्का लगाउन सक्ने प्रावधान रहेकाले स्थानीय सरकारले पनि लगाएको हुन सक्ने अवस्था छ ।"
दमक फुड फेस्टिवल हुने,"दमक (कास) दमक फुड फेस्टिबलको चौथो संस्करण फागुन ३ देखि हुने भएको छ । होटल व्यवसायी संघ माइपश्चिम क्षेत्रीय समितिले फेस्टिबललाई निरन्तरता दिने निर्णय गरेको हो ।संघका अध्यक्ष राजन दंगालले फागुन ३ देखि ५ गतेसम्म फेस्टिबल गर्ने निर्णय भएको जानकारी दिए । यस वर्षको फेस्टिबल पनि विगतजस्तै दमकको मुख्य चोकका सडक किनारमा गरिनेछ । यसपटक भने स्थानीय खानासँगै होटल व्यवसायलाई प्रवद्र्धन हुनेगरी आयोजना गर्न लागेको दंगालले बताए । विगतमा हामीले खानालाई मात्रै जोड दियौं, उनी भन्छन्, यो पटक यहाँका कुन होटलमा कस्तो खाना पाइन्छ भन्नेबारे विशेष जोड दिने तयारी गरिरहेका छौं । उनका अनुसार नगरभित्र नौं सय होटल छन् । तीमध्ये फरक किसिमका खानाका परिकार पाइने होटललाई मात्रै स्टल राख्न दिइनेछ ।उनले होटलसँगै स्थानीय धिमाल, लिम्बू, राई, भुजेल, तामाङलगायत जनजातिका जातीय परिकारका स्टलसमेत रहने छ । उनले फेस्टिबलमा करिब ४ दर्जन खानाका स्टल रहने बताए । संघ उपाध्यक्ष सुधिर प्रधानले दमकमा पाइने खानाबारे जानकारी दिन तथा आन्तरिक पर्यटन प्रवद्र्धनमा जोड दिँदै जाने बताए । संघले ०७१ देखि बर्सेनि फुड फेस्टिबल गर्दै आएको छ । खानासँगै प्रत्येक साँझ सांगीतिक प्रस्तुतिसमेत राखिएको प्रधानले बताए ।"
प्रतिष्ठानको भवनमा कमसल इँटा,"धरान (कास) वीपी कोइराला स्वास्थ्य विज्ञान प्रतिष्ठानमा निर्माणाधीन मातृ तथा शिशु स्याहार केन्द्र भवनमा कमसल इँटा प्रयोग भएको फेला परेको छ । २ अर्ब ५० करोड रुपैयाँ लागतको उक्त भवन निर्माण गर्न शर्मारसुवा जेभी काठमाडौंले प्रतिष्ठानसँग २०७३ असार २८ मा सम्झौता गरेको थियो ।निर्माणाधीन भवनमा बीएनटी छापाको तेस्रो दर्जाको इँटा प्रयोग गरिएको छ । उक्त इँटा धरानकै व्यवसायी हरि भट्टराईमार्फत ढुवानी भएको हो । प्रतिष्ठानका अघिल्ला उपकुलपति प्राडा बलभद्रप्रसाद दासको पालामा ठेक्का लागेको उक्त भवनमा एक नम्बरको इँटा प्रयोग गर्ने सम्झौतामा थियो ।चार सय शय्याको स्त्री तथा प्रसूति र नवजात शिशु तथा बाल रोगसम्बन्धी उपचारका लागि निर्माणाधीन भवनमा कमसल इँटा प्रयोगबारे आफूलाई थाहा नभएको ठेकेदार मोहन आचार्यले बताए । उनले उक्त भवन आफ्नो भाइ माधवले हेरिरहेकाले उसैलाई सोध्न भने । प्रतिष्ठानको एमसीएच बिल्डिङ साइट हेरिरहेका माधवले कमसल दर्जाको इँटा प्रयोग गर्ने कुनै नियत नभएको बताए । उनले भने, धेरै इँटा ल्याउँदा केही त्यस्तो मिसियो होला । कसैले बदमासी पनि गर्ने उद्देश्यले कमसल झार्न सक्छन् । बिल्डिङको डिजाइन र इन्जिनियरिङ कन्सल्ट्यान्ट केजका इन्जिनियर विष्णु पन्थीले पनि आफूलाई जानकारी नभएको बताए ।भवनमा कमसल इँटा प्रयोगबारे प्रतिष्ठानमा हल्ला भएपछि उपकुलपति प्राडा राजकुमार रौनियारले त्यसबारे प्रतिष्ठानका इन्जिनियरलाई निरीक्षण गर्न निर्देशन दिएको र फेला परेका त्यस्ता इँटा सबै फर्काएको बताए । उनले भने, आमा र बच्चाको उपचार गर्ने भवनमा त्यस्तो कमसल प्रयोग भएको मिडियाबाट जानकारी भएकाले त्यस्तो नगर्न चेतावनी दिएको छ ।"
मुहान बढाउन गाउँभरि पोखरी,"खोटाङ रूपाकोट क्षेत्रका ठाउँठाउँमा पानी पोखरी खनिएका छन् । कतिपयमा पानी जमेको देखिन्छ भने केही सुकेको छ । जिल्ला वनले गत आवमा पाँचवटा र यो वर्षमा दुई पोखरी निर्माण गराएको हो । यसका लागि गत वर्ष ७५ हजार र यो वर्ष १ लाख ५० हजार रुपैयाँ खर्च हुने भएको छ । यसबाहेक रूपाकोट मझुवागढी नगरपालिका ६ मा पनि पोखरी बनाइँदै छ ।गत वर्ष पनि नेर्पामा २ लाख लागतमा पोखरी निर्माण गरिएको थियो । यो वर्षका लागि ७५ हजार खर्च गरिने जिल्ला वनका प्रमुख लोकराज नेपालले बताए । वर्षामा बगेर जाने पानीलाई पोखरीमा जमाउँदा त्यसले मुहान बढाउने भएकाले यसतर्फ लागेको प्रमुख नेपालले जानकारी दिए । रूपाकोट क्षेत्रमा धेरै पोखरी बनाइयो भने स्रोत सम्पदासमेत जीवित रहन्छ, उनले भने, पोखरी निर्माणसँगै यसको प्रभाव पनि देखिन थालेको छ । अघिल्ला वर्ष पानीको मुहान सकेको उनले बताए । रुपाकोट मझुवागढी नगरपालिका २ सोल्माका सप्तमणि राईले भने, पोखरी निर्माणपछि पानीको मुहान पलाएको छ । यहाँ गाईबस्तु, भेडाबाख्रा तथा वन्यजन्तुलाई समेत पानीको सुविधा महसुस भएको छ ।"
शिक्षक संगठनमा बस्नेत,"दमक (कास) एकीकृत अखिल नेपाल शिक्षक संगठन १ नम्बर प्रदेश समिति अध्यक्षमा भोजपुरका राजु बस्नेत चयन भएका छन् । मंगलबार दमकमा भएको प्रथम सम्मेलनबाट बस्नेतको नेतृत्वमा ५१ सदस्यीय प्रदेश समिति सर्वसम्मत गठन गरिएको हो ।शिक्षक हकहितमा आधारित १० बुँदे प्रस्ताव पारित गर्दै सम्मेलनले प्रदेशस्तरीय समिति गठन गरेको छ । नवगठित समितिबारे जानकारी दिन बुधबार आयोजित पत्रकार सम्मेलनमा पदाधिकारी तथा सदस्यहरूको परिचय गराइएको थियो । जसअनुसार वरिष्ठ उपाध्यक्षमा खडग थापा (उदयपुर), महिला उपाध्यक्षमा विमला नेपाल (संखुवासभा), उपाध्यहरूमा एगेन्द्र खडका (पाँचथर), हरिचरण घिमिरे (इलाम) र टीका दाहाल (मोरङ), महासचिव मदन अधिकारी (धनकुटा), अर्थ उपमहासचिवमा लोकनाथ गजुरेल (झापा), उपमहासचिवमा दुर्गा लक्ष्मी राई (सोलुखुम्बु) छनोट भएका छन् ।"
कोचिला गाभुर फ्रन्ट गठन,"दमक (कास) कोचिला गाभुर फ्रन्ट गौरीगन्ज गाउँपालिका उपसमिति गठन भएको छ । स्थानीय वविता राजवंशी अध्यक्षमा १३ सदस्यीय उपसमिति गठन भएको फ्रन्टका केन्द्रीय अध्यक्ष अभय राजवंशीले जनाए । उनका अनुसार उपसमिति उपाध्यक्षमा खेमराज ताजपुरिया, सचिव देवकुमार ताजपुरिया, सहसचिव माधुरी ताजपुरिया र कोषाध्यक्षमा सविता ताजपुरिया रहेका छन् । गौरीगन्जमा मंगलबार आयोजित भेलाले फ्रन्टको गाउँपालिका उपसमिति गठन गरेको हो । सदस्यमा सञ्जय राजवंशी, रमेश ताजपुरिया, आमासी राजवंशी सागवती राजवंशी, विश्वराज ताजपुरिया, सिर्जना राजवंशी, बाबुराजा राजवंशी र रणबहादुर राजवंशीलाई चयन गरेको छ ।"
लागूपदार्थसहित ७ पक्राउ,"विराटनगर (कास) मोरङ र इलामबाट लागूऔषधसहित प्रहरीले सात जनालाई पक्राउ गरेको छ । उनीहरूको साथबाट ब्राउन सुगर र टिडिजेसिकलगायत लागूपदार्थ बरामद गरिएको हो । मोरङको पथरी शनिश्चरे नगरपालिका ७ मा मंगलबार राति ६ जना पक्राउ परेका छन् । पक्राउ पर्नेमा मोहन गुरुङ, विकास राई, दीपेश अधिकारी, लोकबहादुर राई, सन्देश राई र सन्तोष गुरुङ छन् । यसैगरी इलामको रोङ गाउँपालिका ४ मा लागूऔषधसहित झापाको शिवसतासी नगरपालिका २२ का सागर अधिकारीलाई पक्राउ गरेको छ ।"
विपन्न विद्यार्थीलाई सहयोग,विराटनगर (कास) व्यवसायी चेतन निरौलाले आफ्नो जन्मदिनमा बुधबार विद्यार्थीलाई करिब ८० हजार रुपैयाँ बराबरको जुत्ता प्रदान गरेका छन् । नेपाल घरेलु तथा साना उद्योग महासंघ मोरङ उपाध्यक्ष तथा लायन्स क्लब अफ विराटनगर युनिकका चार्टर सदस्य निरौलाले ४४ औं जन्मदिन अवसरमा विराटनगर५ स्थित प्राथमिक विद्यालयका २ सय विद्यार्थीलाई जुत्ता दिएका हुन् । निरौलाले यसअघि पनि जन्मदिनको अवसरमा विपन्न विद्यार्थीलाई सहयोग गर्दै आएका थिए । प्रधानाध्यापक इन्दु पोखरेलका अनुसार आर्थिक रूपले कमजोर विद्यार्थीलाई ती जुत्ता सहयोग गरेको बताइन् ।
कन्काई नहरमा पुल बन्यो,दमक (कास) झापाको शिवसताक्षी नगरपालिका६ कुमाल चोकस्थित कन्काई नहरमा पुल बनेको छ । स्थानीय र नगरपालिकाको संयुक्त लगानीमा नहरमा ट्रस्ट पुल बनाइएको हो । पुल बनेसँगै आसपासका ५ दर्जन परिवार प्रत्यक्ष लाभान्वित भएका छन् । विशेषगरी नहरपूर्वका बासिन्दालाई आउजाउमा समस्या थियो । नगरपालिकाको एक लाख र स्थानीयको ३५ हजार ३ सय ७६ गरी १ लाख ३५ हजार ३ सय ७६ रुपैयाँ खर्च भएको वडा सदस्य लक्ष्मी गुरागाईंले बताए ।
कठ्यांग्रिँदै बाढीपीडित  पुन:स्थापना पर्खंदै ३ वर्ष कटे,"सुर्खेत प्रदेश तथा प्रतिनिधिसभा चुनाव सकिएकै २ महिना बित्न थाल्यो । गिरिघाटस्थित बाढीपीडितहरूका खुइलिएका छाप्रामा यतिबेला पनि चुनाव चिहनसहितका दलका झण्डा, उम्मेदवारका पर्चापम्पलेट यथावतै छन् । ३ वर्षदेखि जंगलमा दु:खसँग बसेका छौं । नेताहरू आश्वासन मात्र दिन्छन, पूरा गर्दैनन्, हरिहरपुर सिस्नेरीका ५४ वर्षीय रामबहादुर सुनारले भने, चुनाव जितेका नेताहरू वास्तै गर्दैनन् । यस वर्ष पनि जाडोमै बितायौं । अब त पुन:स्थापना हुने आसै मर्यो ।हामी जहाँको त्यही छौं । नेतालाई खाली चुनावका बेला भोट मात्र चाहिँदो रहेछ गिरिघाट शिविरमा गिट्टी कुटिरहेकी नन्दकली नेपालीले । ०७१ साउन २९ गते भेरी नदीमा आएको बाढीले नन्दकली विस्थापित मात्र भईनन्, परिवारका तीन सदस्यसमेत गुमाइन् । बाढीले उनका ४० वर्षे छोरा रुपलाल, ३८ वर्षीय बुहारी जानुका र १३ वर्षे नाति अनिललाई बगायो । हरिहरपुर डोप्कामा उनको आर्थिक स्थिति राम्रो थियो । वर्षभरी खाएर पनि साउनमा ९ मुरी गहँु बेच्थ्यौं । ६०७० मुरी बदाम फल्थ्यो, उनले सुनाइन्, ३ वर्ष बित्यो । पालकै सहारा बस्नुपरेको छ । दिउँसो गिटी नकुटे साँझ चुलो बल्दैन । गिरिघाट शिविरका सबै बराहताल गाउँपालिकामा पर्ने साबिकको हरिहरपुर गाविसका बासिन्दा हुन् । बाढीले थातथलो बगरमा परिणत गरेपछि त्यहाँका सिस्नेरी, डोप्का, थापाडेराका बासिन्दा वीरेन्द्रनगर उपत्यका नजिकको गिरिघाट जंगलमा आश्रय लिन बाध्य भए । बाढीले भेरी किनारका सिंगै ३ गाउँ बगाउनुका साथै १९ जनाको ज्यान लिएको थियो । स्थानीय तह चुनावमा भोट माग्न नेताहरू शिविरमै पुगेका थिए । चुनाव जितेपछि स्थायी बसोबासको व्यवस्था मिलाउने आश्वासन पनि दिएका थिए । जब चुनाव जिते । तपाईंहरूले जिताउनुभो । धन्यवादसम्म भन्न आएनन् । पुन:स्थापना त टाढैको कुरा भैहाल्यो, अर्का बाढीपीडित इन्द्रबहादुर नेपालीले भने । जिल्ला दैवी प्रकोप उद्धार समितिका अनुसार, ०७१ साउन २८ र २९ मा आएको बाढीपहिरोबाट सुर्खेतका ९ सय ७० परिवार विस्थापित छन् । बाढीबाट जिल्लामा मात्रै १ सय १५ जनाको मृत्यु भएको थियो । विस्थापितमध्ये ७ सय १५ परिवारको घरजग्गामा आंशिक र २ सय ५५ परिवारको घर पूर्ण क्षति भएको थियो । यहाका बाढीपीडित ३ वर्षदेखि गिरिघाट, छिन्चुको मसिना, बाबियाचौर, तरंगालगायत क्षेत्रमा छन् ।पुगेन बजेट सरकारले गत आवमा बाढीपीडितहरूको पुन:स्थापना तथा पुनर्वासका लागि भूकम्पपीडित सरहकै बजेट पठायो । जग्गा खरिदका लागि पहिलो किस्ताबापत ५० हजार रकम छुट्याइएको थियो । तर, त्यति नै रकमले दर्तावाल जग्गा पाउन मुस्किल परेको भन्दै विस्थापितहरूले घडेरी किन्न सकेनन् । उक्त रकम विस्थापित दम्पतिको बैंक खातामै छ । लालपुर्जा नहुँदा बाँकी किस्ता नपाएको उनीहरूको गुनासो छ । सहरी विकास तथा भवन निर्माण डिभिजन कार्यालयले बजेट कम भएकै कारण अधिकांशले आवास निर्माण सम्झौता नगरेको बताएको छ । बाढीपहिरोबाट विस्थापित भएको अढाई वर्षपछि सरकारले पहिलो किस्ताको रकम पठाए पनि अधिकांश फिर्ता हुन पुग्यो । कार्यालयका सूचना अधिकारी झंकबहादुर थापाका अनुसार पहिलो किस्ताबापत आएको १० करोडमध्ये ७ करोड फिर्ता हुन पुग्यो । सरकारले बाढीपीडितहरूलाई भूकम्पपीडितसरह घर बनाउन ३ लाख र जग्गा खरिद गर्न ५० हजार रुपैयाँ उपलब्ध गराएको थियो । कार्यविधिमा घरजग्गा क्षति भएकाहरूले पहिलो किस्ताबापत एकमुष्ट १ लाख तथा घर मात्रै क्षति भएका पीडितहरूले ५० हजार रुपैयाँ पाउने उल्लेख छ । बाढीपीडितका लागि ३२ करोड ६७ लाख ५० हजार रुपैयाँ आवश्यक पर्छ । घर जग्गा नभएका ७ सय १५ पीडित परिवारको पुर्नस्थापनाका लागि २१ करोड ४५ लाख र, घर मात्रै क्षति भएका २ सय ५५ परिवारका लागि ७ करोड ६५ लाख रुपैयाँ आवश्यक पर्छ । विस्थापितहरूको चर्को दबाबपछि पुष्पकमल दाहाल सरकारले सहरी विकास मन्त्रालयका सह(सचिव शिवहरि शर्माको संयोजकत्वमा कार्यदलले गठन गरेको थियो । सुर्खेत, बाँके, बर्दिया, दाङ र सिन्धुपाल्चोक जिल्लाका ९ हजार ७३ घरधुरीले भूकम्पपीडितसरह राहत अनुदान पाउने व्यवस्था गरियो । कार्यविधिमा २ अर्ब ९० करोड १८ लाख ५० हजार रकम प्रस्ताव गरिएको थियो । जिल्ला प्रशासनका अनुसार २ सय बढीले अहिलेसम्म पहिलो किस्ता पाएका छैनन् ।सुरुमै अपूरो बजेट जिल्ला प्रशासन कार्यालयले सहरी विकास तथा भवन निर्माण विभागसंगको समन्वयमा विस्थापितहरूका लागि घरजग्गा खरिदसम्बन्धी प्रक्रिया थाले पनि बजेट अभावका कारण उक्त काम रोकिएको जनाएको छ । ०७१ चैत १३ को मन्त्रीपरिषद बैठकले जग्गा नभएकालाई जग्गा खरिद गर्न प्रति परिवार ५० हजार तथा घर निर्माण गर्न तीन किस्तामा गरी ७५ हजार रकम उपलब्ध गराउने निर्णय गरेको थियो । बजेट आधा मात्र आयो । केहीले लिए केहीले लिएनन् ।"
सडक निर्माण ५ वर्षमा पनि पूरा भएन,"मुगु (कास) सदरमुकाम गमगढीरारागिलाहाँ जोड्ने २१ किमि सडक निर्माण थालिएको ५ वर्ष बित्यो । तर, स्थानीय समूहले निर्माण गरिरहेको उक्त सडक अझै अधुरै छ । जिल्ला समन्वय समितिअन्र्तगतको ग्रामिण पहुँच कार्यक्रमले ०६९ मा यो सडक खन्न सुरु गरेको थियो । विभिन्न कारणले ढिला भईरहेको सडकको २० प्रतिशत काम अझै बॉकी छ । गमगढीको सडक सन्जालभित्र निगाले, फूली, कच्चे, रारा गिलाहाँ कालै, सिप, सुम्ली, जिमालगायत बस्तीलाई जोड्ने उद्देश्यले ५ वर्षअघि उक्त कार्यक्रमले खन्न थालेको हो ।पाँच बर्षमा यत्ति बाटो पुरा भएन, रारा गिलाहा गाउँका जयबहादुर शाहीले भने, देश नबनेकै ढिलासुस्तीले हो । कछुवा हिडे जस्तो सडकको काम भएको उनको गुनासो छ । स्थानीयको समूह बनाएर सडक खन्ने काम गर्दै आएको ग्रामीण पहुँच कार्यक्रमले कहिले खेतीपाती, कहिले झरीवर्षा त कहिले चाडपर्व भन्दै काममा ढिलो गरिरहेको छ । सडक पूरा नहुँदा आउजाउ गर्न र खाद्यान्न ओसार्न भीरको घोरेटो बाटो प्रयोग गर्नुपरेको कच्चे गाउँका कलबहादुर कार्कीले बताए ।आउदो असार मसान्तभित्रै गमगढीरारागिलाहाँ सडक सम्पन्न गरी हस्तान्तरण गर्ने लक्ष्य रहेको कार्यक्रमका टिम लिडर मोहन रुवाली बताउँछन् । उनका अनुसार, अब २० प्रतिशत काम मात्र बाँकी छ । अहिले सडक खन्ने काममा तीव्रता दिइएको छ । हाम्रो तर्फबाट कुनै समस्या छैन । कामदारकै कारणले ढिलासुस्ती भएको हो, उनले भने ।सडकमा ज्यामीलाई ज्यालासहित अहिलेसम्म २९ करोड ४२ लाख खर्च भएको ग्रामिण पहुँच कार्यक्रमले जनाएको छ । सडक निर्माण सम्पन्न नहुँदा स्थानीयलाई गमगढीबाट खाद्यन्न, विकास निर्माणका सामग्री लैजान र गाउँको उत्पादन बस्ती गमगढी पुर्याउन कठिनाइ भएको छ । उक्त सडकको खोलाहरूमा निर्माण गर्नुपर्ने आधा दर्जन पुलका काम पनि सुरु भएका छैनन । धमाधम सडक खने पनि पुल बनाउने काम थालनी नहुँदा थप समय लाग्ने भएको छ । सडक निर्माण पुरा नहुँदा सोरु गाउँपालिकाको पूर्बाधार कामको समाग्री लैजान कठिनाई भएको गाउपालिका प्रमुख लोकबहादुर शाहीले बताए । बारम्बार ताकेता गर्दै आए पनि कामलाई तीव्रता नदिएको उल्लेख गर्दै उनले भने, पाँच वर्षसम्म पनि २१ किमि पूरा नहुनु आफैंमा आश्चर्यको कुरा हो ।"
हिँड्नुभन्दा डुंगै सजिलो,"पोखरा (कास) बेगनास र फेवातालमा घाँसदाउरा बोकेका डुंगा देखिए भने त्यसमा पर्यटक बसेका हुँदैनन् । ती नजिकका बस्तीहरू अनदु, लिप्दी, मलादी, राते टुडा र कँडेल टुडाका बासिन्दा हुन्छन् । करिब सय घरधुरीका लागि ताल आसपासका सामुदायिक वनबाट घाँसदाउरा गर्न डुंगाले सजिलो छ । ताल छेउछाउ गोरेटा बाटा नभएका भने होइनन् । असजिला बाटामा घाँसदाउरा बोकेर हिँड्नुभन्दा डुंगामा राखेर वारिपारि गर्नु स्थानीयका लागि सहज छ । फेवातालपारीको अनदुका राजन गुरुङ भन्छन्, डुंगा नहुँदो हो त गाह्रै पथ्र्यो । डुंगाले ताल छेउछाउका बासिन्दाको जीवन सहज बनाएको उनले बताए । ताल पारिका धेरैवटा बस्तीबाट पोखरामा पढ्न आउने विद्यार्थी पनि डुंगामै आउजाउ गर्छन् । बजारबाट गाउँ लैजाने उपभोग्य सामान होस् वा घाँसदाउरा, गाउँलेले डुंगा चालकलाई पटके शुल्क बुझाउँछन् । तालपारिका केही बासिन्दाको आफ्नै डुंगा पनि छन् । दिनदिनै डुंगामा आउजाउ गर्दा गर्दै धेरैले आफैं खियाउन पनि जानेका छन् । बेगनासताल वरपरका गाउँहरूमा पनि यस्तै छ । तालछेउ हुँदै गाउँ जाने गोरेटो छ, त्यो सुरक्षित छैन, पोखरा ३१ का नरेश पौडेलले भने, बोक्नु परेन । डुंगाबाट सामान लैजाँदा टाइम पनि बच्छ । झाडीबुट्यान भएको अप्ठ्यारो गोरेटो छिचोलेर गाउँलेलाई हिँड्दै गाउँ पुग्न करिब १ घण्टा लाग्छ । डुंगाले २०२५ मिनेटमै पुगिने भएकाले सजिलो रहेको उनी बताउँछन् । लिप्दी, मलादी, राते टुडा र कँडेल टुडा गाउँमा करिब ४०४५ परिवारले बेगनास तालबाटै डुंगामा हालेर उपभोग्य सामग्री घर लैजाने गर्छन् । गाउँमा किराना पसल चलाएका लिप्दीका कृष्ण थापा भन्छन्, डुंगामा आउजाउ गर्न वर्षामा मात्रै गाह्रो हो । नत्र बाह्रैमास हामीले ताल वारिपारि गर्न अढ्छौं । डुंगामा सामान ओसारेको आफूले एकपटकको चार सय रुपैयाँसम्म तिर्ने गरेको उनले बताए । बेगनासताल आसपास ४ सामुदायिक वन छन् । उपभोक्ताहरूले घाँसदाउरा गर्दा आउजाउको सजिलो माध्यम डुंगा नै हो । स्थानीय तिलक कँडेल यहाँ परापूर्वकालदेखि नै डुंगाले जनजीवन सजिलो पारेको बताउँछन् । सामुदायिक वनबाट यसपटक आफ्नो भागमा परेको २५ भारी दाउरा डुंगाबाटै वारि ल्याएको उनले सुनाए । डुंगामा एकपटकमा १० भारीजति दाउरा हाल्न मिल्छ, उनले भने, दुई खेप गरेपछि सबै दाउरा उत्रियो । ताल पारिका खेती भएकाहरूको दैनिकी पनि डुंगाकै भरमा छ ।"
स्कुल जाँदैनन् बादी बालबालिका,"रुकुम आठबीसकोट नगरपालिका ९, राडी बजार तथा ठूलीभेरी नदीकिनारमै बादी बस्ती छ । बस्तीकी १३ वर्षीया सुशीला बादीले अहिलेसम्म विद्यालय जान पाएकी छैनन् । आफ्नै उमेरका साथीभाइ ६७ कक्षामा पढ्छन् । उनलाई पनि पढ्ने रहर छ । तर, आर्थिक अभावले चाहेर पनि पढ्न पाएकी छैनन् ।सुशीला मात्र होइन, उनका ३ बहिनी १० वर्षकी सरिता, ७ वर्षकी सपना र ४ वर्षकी सम्झना पनि विद्यालय जाँदैनन् । पढ्ने रहर हुँदाहुँदै पनि आर्थिक अभावले उनीहरू पढ्नेलेख्ने मौलिक हकबाट वञ्चित छन् । बाबुको मृत्यु भइसकेको घरमा आम्दानीको स्रोत केही नभएकाले विद्यालय जान सक्ने उनीहरूको अवस्था छैन । यसअघि नगरपालिका ६, को गोतामकोट बस्दै आएका उनीहरू अहिले राडीमा अर्कैको घरमा बसिरहेका छन् ।कापी, कलम र विद्यालय पोसाक किन्न सक्ने अवस्था नभएपछि आफूहरू विद्यालय जान नपाएको सुशीला बताउँछिन् । आमा मनकुमारी बिहानबेलुकाको छाक टार्न धौ भईरहेका बेला छोरीहरूलाई पढाउन नसकिएको बताउँछिन् । पति हुँदा पनि छोरीलाई विद्यालय पठाउन नसकेको उल्लेख गर्दै उनी भन्छिन्, श्रीमानको मृत्युपछि झन् बिहानबेलुकाकै छाक टार्न मुस्किल भयो । कहाँबाट पैसा जुटाएर पढाउने ? आर्थिक अवस्था कमजोर भएर विद्यालय जान नपाएका उक्त बस्तीका यी चार दिदीबहिनी मात्र हैनन् । उक्त बस्तीका अरू बालबालिका पनि विद्यालय पोसाक, कापीकलम लगायतका शैक्षिक सामग्री जुटाउन नसकेर विद्यालय जानबाट वञ्चित छन् । बादीहरूको परम्परागत पेसा मादल, सुल्पा बनाउने, माछा मारेर बिक्री गर्ने हो । तर, पछिल्लो समय परम्परागत पेसा संकटमा परेकाले आफूहरू समेत संकटमा परिरहेको स्थानीय तारा बादीले बताइन् । हामीले बनाएका मादल बिक्री हुँदैनन् । बजारकै मादल खोज्ने बेला आइसक्यो, उनले भनिन्, माछा पनि हामीले मात्र मार्न पाउने होइन । अरूले नै लैजान्छन् । आम्दानीको कुनै बाटो छैन । आम्दानी गर्ने ठाउँ नभएपछि पढाइभन्दा पेट भर्नु पहिलो प्राथमिकता भएको उनले बताइन् । आम्दानी घरखर्चमै नपुग्ने भएपछि बालबालिकालाई विद्यालयसम्म पठाउन नसकिएको टीका बादीले बतााइन् । उनकी छोरी पनि ७ वर्ष पूरा भइसकिन् । तर, हालसम्म पनि विद्यालय भर्ना भएकी छैनन् । आर्थिक अभावकै कारण छोरीलाई विद्यालय पठाउन नसकिएको टीकाले बताइन् ।आफैं त परिवार कसरी पाल्ने भन्ने चिन्ताको विषय छ, उनले भनिन्, पेट पाल्नै धौधौ भइरहेका बेला पढाइ ठूलो नहुने रहेछ । टीकाले प्लस टु पास गरेकी छन् । आफूले पढदासम्म मादल बिक्री हुने तथा माछा पनि प्रशस्त लाग्ने भएकाले बाबुआमाले पढाउन सकेको उनले बताइन् । प्लस टु सम्म पढे पनि आफूले केही गर्न नसकेकोप्रति पछुतो लागेको उल्लेख गर्दै भनिन्, बादीकी छोरी भनेर हो कि, जागिर कतै पाइँदैन । आर्थिक अवस्था कमजोर हुँदा छोरीलाई स्कुल हाल्न सकिनँ ।"
टहरा हटाउन रोकियो,"दैलेख स्थानीय तहमा नयाँ नेतृत्व आएपछि धेरैले ठानेका थिए, अब केही नयाँ हुनेछ । पुस दोस्रो साता नारायण नगरपालिकाका १ का वडाध्यक्ष तीर्थनारायण श्रेष्ठले अव्यस्थित टहरा हटाउन पहल गरी त्यसको संकेत पनि दिए । तर, चौतर्फी दबाब आएपछि यसले निरन्तरता भने पाएन ।सदरमुकाम बजारमा सडकै अवरोध गरी बनेका टहरा तथा अव्यवस्थित संरचना हटाउन नगरपालिकाले थालेको काम राजनीतिक दबाबमा रोकिएको हो । प्रहरीकै सहयोग लिएर कोसिस गरें तर विरोधले चाहेजस्तो अघि बढ्न सकिएन, उनले भने । जथाभावी टहराले दैलेख बजार कुरूप देखिएको छ । दुई किनारको हस्तक्षेपले मुख्य सडक साँघुरो भएको छ । सुन्दर नगर बनाउने परिकल्पना पूरा गर्न नगरवासीको साथ र सहयोग चाहिएको वडाध्यक्ष श्रेष्ठ बताउँछन् । जतिसुकै विरोध र दबाब आए पनि ढिलोचाँडो टहरा हटाउँछौं । नगर सुन्दर बनाउने सपना पूरा गर्छांै, उनले भने । बजारको मुख्य विवाद भनेकै सडक आसपासका पेटी तथा अस्थायी टहरा हटाउने, ढलको निकासमा अवरोध आउनु हो । जनप्रतिनिधिहरूले निर्वाचित भएको एक महिनामै बजारको स्वरूप परिर्वतन गर्ने प्रतिबद्धता जनाएका थिए । बजारका पसलहरूमा सडक मिचेर राखेका संरचना तथा व्यापारिक सामग्री हटाउन प्रहरीको सहायता लिइए पनि पूरा हुन सकेन ।सदरमुकाममा जथाभावी बालुवा, गिट्टी थुपारिएको छ । गाडीहरू जथाभावी पार्किङ गरिँदै आएको छ । त्यसैले स्थानीय तहले आँटिलो भएर काम गर्नुपर्ने स्थानीय व्यवसायी मनोज थापा बताउँछन् । बसपार्क छ, प्रयोग हुँदैन । जथाभावी सडक अतिक्रमण हटाएपछि मात्र बजार खुला र सुन्दर होला, उनले भने । नगर प्रमुख रत्नबहादुर खडका आफूले नगरवासीको साथ र सहयोग लिएर विकासलाई तीव्रता दिन चाहेको बताउँछन् । नगरको विकासका लागि आफूले थुप्रै योजना ल्याएको उल्लेख गर्दै उनले भने, नगर सबैको हो । सबैले मिलेर सुन्दर र समृद्ध बनाउनुपर्छ ।"
बसको ठक्करले मृत्यु,पोखरा(कास) बसको ठक्करले घाइते भारतको मोतीहारीका ५१ वर्षीय राजकिशोर जैसवालको मृत्यु भएको छ । विन्ध्यवासिनी चोकमा पानीपुरी र चटपटे बेच्दै आएका उनलाई बुधबार ना६ख ८९९६ नम्बरको बसले ठक्कर दिएको थियो ।
घरेलु र कृषिलाई प्राथमिकता,स्याङ्जा यसपटकको स्याङ्जा महोत्सवमा महिला उद्यमीका उत्पादनलाई पहिलो प्राथमिकता दिइने भएको छ । माघ २६ देखि डेढ साता पुतलीबजारको खेल मैदानमा हुने पाँचौ स्याङ्जा महोत्सवमा जिल्लाभरिका महिला उद्यमीका विभिन्न उत्पादन र कृषिजन्य वस्तु प्रवद्र्धनको विशेष प्राथमिकतामा रहेको उद्योग वाणिज्य संघ अध्यक्ष विक्रान्तकुमार श्रेष्ठले बताए ।
आगोले जलेर मृत्यु,धनुषा (कास) धनुषा मिथिलाविहारी नगरपालिका(७ तारापट्टीकी ४० वर्षीया गीतादेवी दास घुरको आगो सल्किएर पुस ४ गते घाइते भइन् । जाडो छल्न घुरमा बालिएको आगो ताप्ने क्रममा घाइते दासको उपचार क्रममा मृत्यु भएको हो । आगो ताप्ने क्रममै घाइते भएकी कमला नगरपालिका ९ दुवरकोटकी ५५ वर्षीया श्यामादेवी मण्डलले पनि पुुस ४ मै ज्यान गुमाइन् । महोत्तरी लोहरपट्टी नगरपालिका ३ खुट्टाकी ४० वर्षीया रीनादेवी साहको आगो ताप्न बालेको घुरको आगो साडीमा सल्केर पुस २४ गते जलेर घाइते भइन् । उपचारका लागि जनकपुर अञ्चल अस्पताल भर्ना गरिएकी रीनाको माघ १३ गते मृत्यु भयो । चिसोले काम्दै गरेको शरीर न्यानो बनाउन बालेको आगोमा जलेर मृत्यु हुनेको संख्या बढो छ । पुस अन्तिम साता खाना पकाउने चुल्होमा आगो ताप्दा साडीमा सल्किएर घाइते भएकी महोत्तरी जलेश्वर नगरपालिका ५ पर्सापतैलीकी ६० वर्षीया शान्तिदेवीको जनकपुर अञ्चल अस्पतालमा उपचारका क्रममा मृत्यु भयो । महोत्तरी मनरासिस्वा(२ इटहरर्वाकी ६५ वर्षीया मंगलीदेवी र पुस २६ गते बलवा नगरपालिका ७ बनौटाकी ३५ वर्षीया किरणदेवी महराको शरीरमा घुरको आगो लाग्दा मृत्यु भएको प्रहरीले जनाएको छ । एक महिनायता धनुषामा २ र महोत्तरीमा ४ जनाको आगो ताप्दा मृत्यु भएको दुवै जिल्लाका प्रहरीले जनाए ।
अभिभावकलाई तालिम,पर्वत (कास) पूर्वप्राथमिक तहका बालबालिकाको हस्तलेखन सुधार्न अभिभावक र शिक्षकलाई प्रशिक्षण दिइएको छ । कुश्माको कटुवाचौपारीमा देवेन्द्र आचार्य र सानु जोशी सहितले ४० अभिभावक र १० शिक्षकलाई प्रशिक्षण दिएका हुन् ।

शीर्षक,विवरण
"विकासमा सघाउनुस्, बाँकी आफैं गर्छौं",सरकारका ६ प्राथमिकता१ राष्ट्रियता २ लोकतन्त्रस्वतन्त्रता३ सामाजिक न्याय र समानता४ स्थायित्व र विकास५ सुशासन६ जनआकांक्षाको सम्बोधन
सरकारलाई केसीको चेतावनी चिकित्सा अध्यादेश तुहाए सत्याग्रह,"आफ्नो स्वार्थ साध्न देशको स्वास्थ्य नीतिमा महत्त्वपूर्ण अर्थ राख्ने अध्यादेश रोक्न नहुने उनी बताउँछन् । अध्यादेश पेस गर्ने आधिकारिक निकाय शिक्षा मन्त्रालयले भने यसबारे कुनै निर्णय भइनसकेको प्रारम्भिक टिप्पणी गरेको छ । यो अध्यादेश संसद्मा पेस हुन्न भन्ने आशंका बिलकुल गलत हो, मन्त्रालयका एक अधिकारीले भने, केही समयपछि यो उचित प्रक्रियामा अघि बढ्नेछ ।"
क्यानभासभन्दा ठूला चित्र,"अन्तर्राष्ट्रिय कला जगत्मा पर्फमेन्स आर्ट व्यावसायिक बन्दै गएको उनले बताइन् । विदेशमा टिकट काटेर पर्फमेन्स आर्ट हेर्न आउने चलन छ । त्यस्तै, सिडी बनाएर बजारमा बेच्ने गरिन्छ । नेपालमा भने खुला स्थानमा नि:शुल्क देखाइने गरिन्छ । सविताले केही साताअघि पर्फमेन्स गर्दा समाजमा अन्धविश्वासले जरो गाडेको बोक्सी कुप्रथाविरुद्ध गरेकी थिइन् । काला आँखालाई थिम बनाएर उनले त्यो भाव प्रस्तुत गरेकी थिइन् । समाजका यस्ता मुद्दा चित्रमा उठाउँदा अपूर्ण हुन सक्छ, उनी भन्छिन्, पर्फमेन्स गर्दा प्रभाव छिट्टै पार्न सकिँदो रहेछ । बोझिलो र जटिल मुद्दालाई पनि पर्फमेन्समार्फत देखाउन सजिलो हुने भएकाले यो विधाले अझै धेरै कलाकारलाई आकर्षित गर्न सक्ने सविता ठान्छिन् ।"
प्रधानन्यायाधीशमा तीन जनाको नाम प्रस्ताव,सिफारिसमा परेका न्यायाधीश संसदीय सुनुवाइबाट अनुमोदन भएपछि राष्ट्रपतिबाट प्रधानन्यायाधीश नियुक्त हुनेछन् ।
पृतना परिसरभित्रै दुई सैनिकको मृत्यु,३० वर्षीय भरत विक र दोलखबहादुर चन्दलाई मृत अवस्थामा सेनाले सोमबार राति करिब १ बजे बीपी कोइराला स्वास्थ्य विज्ञान प्रतिष्ठानको आकस्मिक कक्षमा पुर्याएको थियो । सेनाले पृतना परिसरकै पोखरीमा स्थानीयले ती दुई सैनिकलाई मृत अवस्थामा फेला पारेको जनाए पनि उक्त पोखरीमा राति बाहिरबाट स्थानीय जान सक्ने अवस्था नभएको एक प्रहरीले बताए ।
परीक्षा रोक्न माग,"अनेरास्ववियु, नेविसंघ र अखिल क्रान्तिकारीले शिक्षण अनुमतिपत्र प्राप्त करिब ६ लाख विद्यार्थीलाई बाहिर राखेर आन्तरिक प्रतिस्पर्धाबाट शिक्षक स्थायी गर्न लिन लागिएको परीक्षा हुन नदिने चेतावनीसमेत दिएका छन् । शिक्षा ऐनको नवौं संशोधनसमेत खारेज गरिनुपर्ने उनीहरूको माग छ । नवौं संशोधनमा भएका त्रुटि दसौं संशोधन गरेर सुधार गर्नसमेत उनीहरूले शिक्षामन्त्री गिरिराजमणि पोखरेललाई सुझाव दिएका छन् । अनेरास्ववियू अध्यक्ष नवीना लामा, नेविसंघ अध्यक्ष नैनसिंह महर र क्रान्तिकारीका अध्यक्ष रञ्जित तामाङले ज्ञापनपत्र बुझाएका थिए ।"
देउवालाई विधानकै बाधा,"केन्द्रीय सदस्य बद्री पाण्डेले सरकारमा छँदा भएका अलोकप्रिय निर्णय र भारतीय नाकाबन्दीका बारेमा पार्टीको मौनताले जनमत बिगारेको बताएका थिए । बैठकमा पुष्पा भुसाल, श्याम घिमिरे, अमृत अर्याल, पार्वता डीसी चौधरी, अतहरकमाल मुसलमानले निर्वाचन हारबाट पाठ सिक्दै पार्टीलाई पुरानै अवस्थामा लैजान झगडाभन्दा पनि एकीकृत भएर अघि बढ्न सुझाव दिएका थिए । बैठकमा सभापति देउवाले ईयूको प्रतिवेदनले नेपालको सार्वभौम अधिकारमाथि हस्तक्षेप गरेको भनी संक्षिप्त प्रतिक्रिया दिएका छन् । उनले यसबारे पार्टीले औपचारिक निर्णय बैठकपछि सार्वजनिक गर्ने बताए ।"
स्थानीय तहमा करार कर्मचारी,"प्राविधिक जनशक्ति नियुक्त गर्न स्थानीय तहले स्वीकृत दरबन्दीको परिधिमा रही न्यूनतम शैक्षिक योग्यता, कार्य अनुभव आदि निर्माण गरी १५ दिनको म्याद दिएर सार्वजनिक सूचना जारी गरी कार्यालयको बेवसाइटमा राख्नुपर्नेछ । करारमा राख्ने कर्मचारी छनोट गर्न प्रमुख प्रशासकीय अधिकृतको संयोजकत्वमा समिति गठन हुनेछ ।"
प्रतिक्रिया दिन हतार,नेपाल जनजाति महासंघका पूर्वमहासचिव परशुराम तामाङले समावेशीलाई सरकारले ठीक ढंगले रूपान्तरण गर्न नसक्नुको कारण ईयूको रिपोर्टमा रहेको बताए । मानवशास्त्री डा डम्बर चेम्जोङले ईयूले स्थलगत अध्ययन गरेरै प्रतिवेदन दिएको बताए । नेपाल आदिवासी जनजाति महासंघका पूर्वमहासचिव डा ओम गुरुङले आदिवासी जनजातिले उठाएका आवाजको संविधानमा बेवास्ता गरिएको बताए ।
राष्ट्रिय सभा बैठक: ईयू प्रतिवेदनको विरोध,माओवादी सांसद रामनारायण बिडारीले समानुपातिक समावेशी सिद्धान्तका आधारमा बनाइएको संविधान संसारकै उत्कृष्टमध्ये रहेको दाबी गरे । प्रमुख प्रतिपक्षी कांग्रेसका सांसद बद्री पाण्डेले कार्यक्षेत्र बाहिर गएर ईयूले बदनियतपूर्ण ढंगले संविधानको सन्दर्भमा सुझाव दिएको बताए । राजपा सांसद वृषेशचन्द्र लाल र फोरमकी सांसद प्रमिला कुमारीले भने प्रतिवेदनको बचाउ गर्दै सरकारले यसलाई गम्भीरतापूर्वक लिनुपर्ने बताएका थिए ।
बार घोषणापत्र: भ्रष्टाचारविरुद्ध ऐतिहासिक निर्णय,"बारका केन्द्रीय उपाध्यक्ष शालिकराम सापकोटाले सम्मेलनले इतिहास रचेको दाबी गर्दै न्यायालयमा हुने भ्रष्टाचारबारे बार सशक्त रूपमा बोलेको बताए । घोषणापत्र जारी गर्ने क्रममा केही विवाद देखियो । तर मुलुकभरिका कानुन व्यवसायीका भावनालाई समेट्ने गरी घोषणापत्र जारी भएको छ, उनले पत्रकार सम्मेलनमा भने, घोषणापत्र तयार गर्न मुलुकभरका वकिलहरूले १७ सदस्यीय समिति गठन गरेका थिए । समितिका शतप्रतिशत सदस्यहरूले घोषणापत्र जारी गर्नुभएको हो । घोषणापत्रको ७ औं बुँदामा भनिएको छ, यसअघि न्यायपालिकामा व्याप्त भ्रष्टाचार निर्मूल गर्ने प्रतिबद्धता व्यक्त गर्दै आए पनि भ्रष्टाचार न्यूनीकरण हुनुको साटो बढ्दै गएको जनगुनासो रहेको सन्दर्भमा निश्चित न्यायाधीश, कर्मचारी, कानुन व्यवसायी र बिचौलियाको मिलेमतोमा भइरहेको भ्रष्टाचार निर्मूल गर्नका लागि विद्यमान संयन्त्र प्रभावकारी बनाउन माग गर्दछौं । त्यस्तै न्यायपालिकामा रहेको भ्रष्टाचार अन्त्यका लागि आवश्यक कानुनी तथा संरचनागत उपाय अवलम्बन गर्न पनि सम्बद्ध सबैको ध्यानाकर्षण गराइएको छ । पूर्वप्रधानन्यायाधीश गोपाल पराजुलीको जन्ममिति विवाद र पूर्वप्रधानन्यायाधीश सुशीला कार्कीमाथि लगाइएको महाअभियोगबारे नबोलेको बारले न्यायपालिकासँग सम्बन्धित राष्ट्रिय महत्त्वका घटनामा थप प्रभावकारी भूमिका निर्वाह गर्न आह्वान गरेको छ ।"
१३ वर्षीय नातिलाई एचआईभी: म एउटा भगवान् खोजिरहेछु,संक्रमित थपिएका थपियैजिल्ला जनस्वास्थ्य कार्यालय कैलालीका अनुसार जिल्लामा ४२ जना नयाँ एचआईभी संक्रमित भेटिएका छन् । जिल्ला जनस्वास्थ्य निरीक्षक महेश चन्दले साउनदेखि पुससम्म जिल्लाका विभिन्न ठाउँँमा गरेको रगत परीक्षणबाट ४२ जना संक्रमित भेटिएको बताए । उनका अनुसार कैलाली जिल्लामा ३ हजार ३ सय ७६ जना संक्रमित भएको तथ्यांक छ । जसमा महिलापुरुषको संख्या लगभग बराबरी छ । १५ देखि ५० वर्ष उमेर बीचका बढी पीडित छन् ।
वनै खायो डढेलोले,"त्यसैगरी चौडण्डीगढी नगरपालिकाको सुन्दरपुर, हडिया, शिवाई लगायतका स्थानमा रहेका सामुदायिक वन कार्यालयमा डढेलो लागेको सेक्टर वन कार्यालय सुन्दरपुरले जनाएको छ । डढेलो नियन्त्रणका लागि उपभोक्ता, वन कर्मचारीसँगै दर्जन सर्वसाधारण परिचालन गरिएको छ ।"
विवादको भुमरीमा फुटबल,"क्यान निलम्बित भए पनि आईसीसीले नेपाली टिमलाई अन्तर्राष्ट्रिय प्रतियोगिता खेल्ने अवसर दिइरहेको छ । तर फिफाले निलम्बित सदस्य देशलाई कुनै पनि किसिमको अन्तर्राष्ट्रिय फुटबलमा सहभागिताबाटै वञ्चित गर्छ । फिफाले लिग, प्रशासन र अन्य कार्य सञ्चालनका लागि नेपाललाई दिँदै आएको वार्षिक १५ करोड रुपैयाँभन्दा बढी सहयोग पनि रोकिन्छ । त्यसैले नेपाली फुटबललाई थप धराशायी बन्न नदिन सम्बन्धित सबै पक्ष सजग रहनुपर्छ । अहिले उत्पन्न समस्यालाई एन्फा पदाधिकारी एवं सदस्य, साधारण सदस्यहरूले आपसी समझदारी कायम गर्दै कुशलतापूर्वक सुल्झाउन आवश्यक छ । एन्फा कार्यसमिति र साधारण सदस्यहरू सबैले साझा धारणा तय गर्न सके फिफाको कारबाहीबाट जोगिने परिस्थिति बन्न सक्छ । मुख्य कुरो, एन्फालाई कुनै व्यक्तिविशेषको स्वार्थभन्दा पनि समग्र फुटबलको समृद्धिका लागि विधिसम्मत ढंगले सञ्चालन गर्नुपर्छ ।"
सीमापार आतंकवाद र भारत,"तराईका सशस्त्र समूहझैं विप्लव नेतृत्वको नेकपाले पनि दिनदहाडै त्यही दिनचर्या दोहोर्याइरहेको छ । पटकपटक चीन सरकारको निमन्त्रणमा विप्लव अर्थात नेत्रविक्रम चन्दले चीन भ्रमण गरेको पृष्ठभूमिमा ओली सरकारले भारतसँग मात्र होइन, चीनसँग पनि विप्लव नेतृत्वको नेकपाबारे ध्यानाकर्षण गराउने बेला आयो । चीनका शक्तिशाली नेता माओको नाम जोडेर नेपालमा एक दशक माओवादी हिंसा चल्दासमेत विवादमा नमुछिएको चीन विप्लवहरूकै कारण कतै बदनाम त भइरहेको छैन ? चीन स्वयंले पनि पुनरावलोकन गर्ने र स्पष्ट हुने बेला आयो ।"
जनताका लागि असल बन्ने कि ?,"राम्रो काम गर्नलाई सत्ता, सरकार र पदै चाहिन्छ भन्ने छैन । राजनीतिमा सफल हुनका लागि अनेकौं जाल, झेल, धन र डनको डरलाग्दोघिनलाग्दो प्रयोग भएको देखिएकै हो । तर असल हुनका लागि त्यो सब केही पनि गरिरहनु पर्दैन । त्यसैले नेपाली कांग्रेसले यतिखेर विगतबाट पाठ सिकी एकातिर पार्टीलाई लोकप्रिय र सुदृढ बनाउँदै लानुपर्छ भने अर्काेतिर जिम्मेवार प्रतिपक्षीको भूमिका निर्वाह गर्न सक्नुपर्छ । यति भएमा, सत्ताका लागि असफल भएको नेपाली कांग्रेस जनताका लागि असल बन्न सक्छ । इन्द्रकुमार श्रेष्ठओखलढुंगा"
प्रधानमन्त्रीको आँट र अठोट,"सबैको दिमागमा यो राख्नु आवश्यक छ कि क्षणिक रूपले विदेशीको सरसहयोगले व्यक्तिगत तथा सामाजिक रूपमा आर्थिक र भौतिक दृष्टिकोणले केही परिवर्तन ल्याउने भए तापनि त्यसले हामीलाई सधैं दासत्वको मानसिकतामा गाँजिरहन्छ अनि हामीलाई स्वाभिमानको शिर ठाडो पार्न कहिल्यै दिँदैन । अन्तत: परिणाम के हुन आउँछ भन्दा विदेशीहरू सधैं मालिकभैं व्यवहार गर्ने र सहायता लिनेहरू दासताको मानसिकता बोकी माग्दै हिँडिरहने । त्यसैले हामी विदेशीहरूदेखि सधैं चनाखो भइरहनुपर्छ । हामीले अझ परिश्रम गर्नुपर्छ र आत्मनिर्भर बन्न कोसिस गर्नुपर्छ । ऋषिराम पौडेलझौरिकुना, राम्जा देउराली७, पर्वत"
"ओली, खतिवडा र सेयर बजार","लगानीकर्तालाई लाग्न लागिसक्यो युवराज खतिवडाबाट बजार विकासका लागि कुनै पनि काम हुँदैनन् । उनी बजारका दुस्मनजस्ता देखिएका छन् । होइन भने लगानीकर्तालाई आश्वस्त पार्ने कुनै काम गर्नुपर्दैन ? लगानीकर्ता टाट पल्टिनु भनेको देश टाट पल्टिनु हो भन्ने कुरा बुझ्नु पर्दैन ? हो यहाँ कुनै कम्पनीको मूल्यबिना आधार अचाक्ली बढेको छ भने त्यो घट्छ तर यहाँँ त अत्यन्त राम्रो प्रतिफल दिने कम्पनीमा पनि पहिरो गइरहेको छ । यो लगानीकर्ताको सरकारप्रति विश्वास नहुनाले भएको हो । त्यसैले सरकारको प्रमुख दायित्व भनेकै लगानीकर्तामा पूर्ण विश्वास जगाई स्टकको विकास, विस्तार र सवलीकरण गर्नु नै हो । दिनेश हुमागाईशंखमूल, काठमाडौं"
पराजुली पेन्सनपट्टाको धुनमा,"प्रधानन्यायाधीशजस्ता व्यक्तिले जन्ममिति ढाँटेर ७ महिना ९ दिन बढी पदमा बसेर सारा सुविधा उपभोग गर्छ र सोही आरोपमा न्यायपरिषद्ले अवकाश दिइसकेपछि पनि सहजै पेन्सन सुविधा प्राप्त गर्ने वातावरण बन्छ भने विधिको शासन भन्नुको औचित्य के नै रहला ? कानुनको दृष्टिमा सबै समान हुन्छन् भन्ने लोकतन्त्रको अवधारणाविपरीत गणतन्त्र स्थापना भएपछिको नेपालमा सानालाई नछाड, ठूलालाई नछोऊ को सिद्धान्त प्रतिपादन भएको भान जो कोहीलाई पर्नु राम्रो होइन । यस कुरामा राज्यका प्रमुख अङ्गहरूको ध्यान नपुगेकै हो । महेशप्रसाद ढुंगानानयाँबानेश्वर, काठमाडौं"
गलत समाचार नियन्त्रण आवश्यक,"सामाजिक सञ्जाल तथा अनलाइनहरूमा गलत समाचार प्रसारण हुने क्रम बढेपछि मलेसिया सरकारले यस्ता समाचारलाई रोक्न १० वर्ष जेल सजायको व्यवस्था लागू गर्ने तयारी गरेको समाचार आएको छ । एन्टी फेक न्युज विल अन्तर्गत गलत समाचार सम्प्रेषण गर्नेलाई १० वर्ष जेल सजाय वा १ लाख २८ हजार अमेरिकी डलर अर्थात् करिब एक करोड २८ लाख रुपैयाँ जरिवाना वा दुवै सजाय हुने व्यवस्था गरिएको छ । फेक न्युज भन्नाले समाचार, सूचना, प्रतिवेदन र डाटाहरू जुन पूर्ण वा अर्ध झूट छन् हुनेछन् । साथै यो कानुनले ब्लग, सार्वजनिक मञ्च तथा सामाजिक सञ्जाललाई समेत समेट्दै देशभन्दा बाहिर रहेका मलेसियाली नागरिकहरूलाई पनि लागू हुनेछ । हाम्रो देसमा पनि यस्तै प्रकारको कुनै कडा नियम ल्याउन ढिलो भइसकेको छ । धेरैले नजानेर र थोरैले कमजोर कानुनको साथै प्रविधिले दिएको सुविधाको गलत फाइदा उठाउँदै पत्रकारिताको नाममा भएको गलत क्रियाकलाप र सामाजिक सञ्जालमा लेखिने कुरालाई लगाम कस्ने कानुन यथाशीघ्र सुरु गर्न सम्बन्धित र सरोकारवाला निकायसँग अनुरोध छ । नवीन रायमाझीसंयुक्त राज्य अमेरिका"
खुला प्रतिस्पर्धाबाट शिक्षक,"पूर्वशिक्षामन्त्री गोपालमान श्रेष्ठले आफ्नो निहित स्वार्थ र केही अस्थायी शिक्षकको लहडका भरमा ल्याएको शिक्षा नवौं संशोधन विबधयक मार्फत अस्थायी शिक्षकलाई न्यूनतम ४० अंक ल्याउनेलाई स्वत: स्थायी गर्ने गरी आयोगले यही चैत २३ गते लिन लागेको परीक्षा कुनै पनि अर्थमा न्यायसंगत छैन । यो नवौं ऐन तुरुन्त खारेज गरी दसौं ऐन ल्याई शतप्रतिशत खुला विज्ञापन गर्ने र अस्थायी सबै शिक्षकलाई उमेरको हद नलगाई खुला प्रतिस्पर्धा गराउने, असफल हुने शिक्षकलाई न्यूनतम ५ वर्ष अवधिको स्थायीसरह उपादान तथा उपचार खर्च दिनु उपयुक्त हुनेछ । एकथरी शिक्षक विकास क्षेत्रमै प्रतिस्पर्धामा अब्बल भई नियुक्त हुने तथा अर्कोथरी अस्थायीका नाममा ४० अंक ल्याई प्रथम हुने ? यो न्यायसंगत हुँदैन । प्रतिस्पर्धामा ७० अंक ल्याउनेहरू फालिने र पाखा पर्ने अनि ४० अंक ल्याउने नियुक्त हुनेले दिने ज्ञान कुनै अर्थमा पनि समान हुँदैन । कुसुम न्यौपाने मध्यबिन्दु११, नवलपुर"
खोकनाको दु:ख,"चैत १३ गते छापिएको खोकनाको फाँटको तस्बिरसँगैको विवरणले ध्यान खिच्यो । खोकनाका स्थानीय बासिन्दाका अनुसार यहाँको विवाद फास्ट ट्रयाकका लागि अधिग्रहण हुने जग्गाको मुआब्जाबारे मात्रै होइन । प्रस्तावित फास्ट ट्रयाक योजनाले त्यहाँको मानव बस्ती, प्राचीन सांस्कृतिक सम्पदा र धार्मिक स्थलमाथि बुल्डोजर लगाइनेछ । मुख्य कुरो यो हो । फास्ट ट्रयाकका लागि गरेको पर्यावरण अध्ययनले वाग्मतीको पश्चिम किनारमा फास्ट ट्रयाक बनाउन सुझाव दिएको थियो, तर यसको वास्ता नगरी पूर्व किनारमा बनाउन काम सुरु गर्न लागेको छ । वाग्मतीको पूर्वकिनारमा फास्ट ट्रयाक बनाउँदा खोकनाको सांस्कृतिक अस्तित्व र बासिन्दाको जीविका नै हराउने स्थानीयको भनाइ छ । विकासको नाममा सयौं वर्षको विकास नष्ट हुने गरी फास्ट ट्रयाक बनाउनु बुद्धिमानी होइन । केआर तुलाधरकाठमाडौं"
पहिलो पाइला,"विश्वले हासिल गरेका चमत्कारहरू हेर्न र रमाउनका लागि मात्र होइनन् । तिनीहरूबाट सिक्न सकिने अनेकौं पाठहरू छन् । त्यसो त हाम्रा प्रदेशहरूमा पनि राम्रा विश्वविद्यालयमा पढेका र अनुभव लिएका सक्षम युवाको समूह छ । हामीसँग विज्ञहरू छन् । ती सबैको बुद्धि, बल र बर्गतको पूरापुर सदुपयोग गर्ने नीति बनाऔं । एउटा प्रदेश र अर्को प्रदेशबाट सिकौं । एक व्यक्ति र अर्को व्यक्तिबाट सिकौं । विश्व अनुभवहरूबाट सिकौं । कामकाजी चरित्रका गहिरा संवादहरू चलाऔं । अन्यथा नसिक्ने र अलमलमा बस्ने हो भने समय तीव्र गतिमा दौडिन्छ र पाँच वर्ष पत्तै नपाई बित्छ । केही नगरी पाँच वर्ष बिताउनुभन्दा सिक्दै र अगाडि बढ्दै जानु उत्तम विकल्प हो । आखिर हिँड्नेले नै त सगरमाथा चढ्छ । हेरी बस्नेहरूका लागि त त्यो फगत तिर्सना न हो । ट्वीटर"
गैससका गडबडी,"गैससले गरेको एउटै काम हो, जसको उपस्थितिले नेपाली आशामुखी भएका छन् । बदलामा आफ्नो स्वाभिमान र स्वाधीनतामा चोट दिए पनि सहन सिकेका छन् । उदाहरणका लागि युरोपियन युनियनको निर्वाचन अनुगमन टोलीले संवैधानिक प्रावधानमाथि ठाडै आपत्ति जनायो । धेरै नेपाली चुप लागे । कतिपयले उतैको समर्थन गरे । कुरो ठीकबेठीक जे सुकै होस्, तर मामिला हाम्रो आन्तरिक हो । उनीहरूले बोल्ने हिम्मत यस अर्थमा गरे कि चुनाव वा अन्य कालखण्डमा गैससमार्फत् पैसा दिएका छन् । पैसाको तागतले हाम्रो अस्मितामा लात हान्नु पनि हामी गरिब भएर हो । गैससको फूर्ति पनि त्यही हो । गरिबीमाथिको सहानुभूतिका नाममा जुनसकुै आवरणमा आउनेहरूलाई हामीले अब तिरस्कार गर्नैपर्छ ।"
लोकतन्त्र र मर्यादित श्रम,"आर्थिक, सामाजिक र सांस्कृतिक रूपान्तरणको प्रक्रियामा सबै किसिमका श्रमलाई मर्यादित श्रमको रूपमा स्थापित गर्ने काम सबैभन्दा ठूलो चुनौती हो । मर्यादित श्रम स्थापित गर्ने क्रममा सबैका लागि रोजगारी, जीवन धान्न पुग्ने पारिश्रमिक, सामाजिक सुरक्षा र सामाजिक सम्वादको संस्कारलाई सुदृढ गर्दै कार्यथलोमा लोकतान्त्रिक संस्कार विस्तार र विकास गर्दै उचित श्रम अभ्यासलाई सुदृढ गर्नु महत्त्वपूर्ण दायित्व हो । प्रवासी श्रमलाई विकल्पका रूपमा परिणत गरी प्रवासीका आर्जन पुजी, सीप, प्रविधि र अनुभवलाई संस्थागत रूपमा मुलुक निर्माणको पक्षमा लगानी गर्ने वातावरण बनाउन आवश्यक छ । यस प्रक्रियामा राज्यपक्षको रचनात्मक तत्परता, उद्यमीको मर्यादित व्यवहार, समाजको सकारात्मक सोच र श्रमजीवी वर्गको संगठित र एकताबद्ध पहल र अभियान महत्त्वपूर्ण छ ।"
एसईई दिइरहेकी छात्राको शंकास्पद मृत्यु,"पक्राउ परेकामध्ये एक जनाले गोरीकलासँग सोमबार राति साढे ९ बजे फोन गरेका थिए भने अर्को फरक नम्बरबाट मंगलबार बिहान ३ बजे फोन आएको थियो । के कुरा भो, कल डिटेलपछि थाहा हुन्छ, अलगअलग नम्बरबाट त्यो समयमा मृतकको मोबाइलमा फोन आएको देखिन्छ, एसपी चर्तुवेदीले भने । मृतकका बुवा कालो रोकायाले छोरीको हत्या भएको भन्दै संलग्नलाई कडाभन्दा कडा कारबाही हुनुपर्ने माग गरेका छन् ।यसैबीच बाबियाचौरका स्थानीयले घटनामा प्रहरीको समेत संलग्नता हुन सक्ने आशंका गरेका छन् । बाबियाचौर इप्रकाको एक प्रहरी जवानले गोरीकलालाई सोमबार दिउँसो मोटरसाइकलमा यताउति घुमाइरहेका थिए, एक प्रत्यक्षदर्शीले भने, ती प्रहरीबारे जिल्ला प्रहरीलाई सूचना दिइसकेका छौं, उनलाई पनि अनुसन्धानको दायरामा ल्याउनुपर्छ भनेका छौं ।"
डार्ट गरेर बाघ नियन्त्रणमा,सोही बाघको आक्रमणमा सोमबार मनहरीका ४१ वर्षीय लालबहादुर अर्याल (राजकुमार) घाइते भएका थिए । उनको चितवनस्थित भरतपुर अस्पतालमा उपचार भइरहेको छ ।
ठूला आयोजना विवाद प्रधानमन्त्रीकहाँ लगिने,"साथै स्थिर पुँजी १०अर्ब रुपैयाँ वा सोभन्दा बढी परियोजना लागत भएका कुनै पनि उत्पादनशील उद्योगमा हुने विदेशी लगानीसमेत बोर्डले हेर्ने ऐनमा उल्लेख छ । तर, प्रस्तावकसँग तोकिएबमोजिम सम्झौता गराउनेसम्म बोर्डले काम गर्ने कुरा ऐनले भने पनि त्यसपछिको अवस्थाबारे मौन देखिन्छ ।"
नक्कली अन्त:शुल्क स्टिकर छयाप्छयाप्ती,"नयाँबनोश्वर बुद्धनगरस्थित करदाता शिव भैरव टेडर्स, अभिनव डिस्टिलरीबाट उत्पादित गोल्डेन बार, शिखर डिस्टिलरीबाट उत्पादित भेगान, नारायणी डिस्टिलरीबाट उत्पादित सनसाइन र सुनछहारी डिस्टिलरीबाट उत्पादित मदिरा ब्रान्ड शंकास्पद देखिएको जनाएको छ । ती सबैको गोदाममा सिलबन्दी गरी अनुसन्धानको कार्य अघि बढाएको महानिर्देशक कार्कीले बताए ।"
नेपाली पर्यटन प्रचारमा चिनियाँ बस,हङकङको नजिकै रहेको क्वाङचौ सहर नेपाली व्यापारीहरूले सामान ल्याउने मुख्य बन्दरगाहका रूपमा चिनिन्छ । चाइना साउदर्न एयरलाइन्सले क्वाङचौबाट हरेक दिन नेपालमा उडान गर्दै आएको छ । क्वाङचौका चिनियाँलाई नेपाल भ्रमणमा आकर्षित गर्न यो काइदा अपनाइएको महावाणिज्य दूत भट्टराईले बताए । सुरुमा बस बिसौनी र रेल स्टेसनमा डिजिटल बोर्ड राखेर नेपालको प्रचार गर्ने सोचाइ महावाणिज्य दूतावासले गरेको थियो । यसो गर्दा निकै महँगो पर्ने भएकाले स्थानीय नेपालीसँग सरसल्लाह गरेर सार्वजनिक बसमा नेपाल झल्काउने स्टिकर टाँसेर प्रचार गरिएको भट्टराईले बताए ।
२५ हजार घर रेट्रो फिटिङ को सूचीमा,"प्रबलीकरणलाई अघि बढाउन हाल प्राधिकरण, सहरी विकास मन्त्रालय, केन्द्रीय आयोजना कार्यान्वयन इकाई, यूएनओपीएस, डीएफआईडी, तथा बिल्ड चेन्जका अधिकारीहरूले पाठयक्रम निर्माण गरिरहेका जनाएको छ । चैत्र तेस्रो साताभित्रै अन्तिम रूप दिने जनाएको छ । पाठयक्रम निर्माण भएपछि २०७५ वैशाख पहिलो सातादेखि एकसाथ ४ स्थानमा प्राविधिक कर्मचारीहरूलाई प्रबलीकरण तालिम सञ्चालन गर्ने प्राधिकरणको तयारी छ । डकर्मीको तालिम पनि साथसाथै आयोजना गर्ने योजना छ, प्राधिकरणको विज्ञप्तिमा भनिएको छ, प्रबलीकरण कार्यको सहरी विकास मन्त्रालय, केन्द्रीय आयोजना कार्यान्वयन इकाइले समन्वय र अनुगमन गर्नेछ ।"
आयोजनालाई बजेट अभाव,नियमत आर्थिक वर्षको ६ महिना सकिँदासम्म करिब ४० प्रतिशत प्रगति गर्नुपर्ने हो । अघिल्लो वर्ष करिब ३५ प्रतिशत काम भएको थियो । यो वर्ष भने आयोजनामा मुस्किलले ५ प्रतिशत प्रगति भएको डिभिजन सडक कार्यालयका लेखा अधिकृत विष्णु रायमाझीले बताए । साढे ६ महिना पैसा माग्दै बित्यो ।
नेप्से फेरि १२ सय माथि,करिब ७ हजार २ सय कारोबारबाट १ सय ६६ कम्पनीका १५ लाख ४६ हजार ६० कित्ता सेयर किनबेच भए । कुल बजार पुँजीकरण पनि बढेर १४ खर्ब १५ अर्ब रुपैयाँ कायम भएको छ । मंगलबार होटल समूहको परिसूचक सबैभन्दा धेरै ७५६ प्रतिशतले बढयो ।
उखुको बक्यौता भुक्तानी गर्ने सहमति,अनशनकर्तालाई सम्मानकिसानले भुक्तानीका लागि १० दिनदेखि रिले अनशन पनि गर्यो । उद्यमीले कुनै सुनुवाइ नगरेपछि हरिवन ११ का वडाध्यक्ष रेजा आमरण अनशनमा बसे । उनको अनशनपछि प्रदेश सरकारले गम्भीर चासो देखायो । उद्यमीलाई पनि दबाब बढयो । किसानको समर्थन अनशनकारीको पक्षमा बढयो । दैनिक हजारौं किसान अनशन स्थलमा पुगेर आन्दोलनलाई ऊर्जा थप्ने काम गर्न थाले ।
दैनिक २० क्विन्टल टमाटर उत्पादन,"यस वर्ष करिब ८० लाख आम्दानी हुने उनको अनुमान छ । उनले टमाटर खेतीबाटै आएको कमाइले नेपालगन्जमा एक कट्ठा घडेरी र सीतापुरमा १० बिघाभन्दा बढी जग्गा जोडेका छन् । गाउँमै पक्की घरसमेत बनाएको मुराउ परिवारले जनाएको छ । सीतापुरमा जग्गाको मूल्य प्रतिबिघा ६० लाखभन्दा बढी छ । उनको घरमा टटर, तीन अटो रिक्सालगायतका उपकरणसमेत छन् । करिब दस लाख लगानीमै मुराउ परिवारले सार्वजनिक मन्दिर निर्माण गरेको छ । १५ बिघामा टमाटर लगाएको मुराउ परिवारले यस वर्ष ६ बिघाको बिमा गराए । पुस १५ देखि माघ पहिलो सातासम्म डडुवा रोगले टमाटरमा ठूलो क्षति पुर्याएको बताए । उनले एनएलजी कम्पनीमार्फत ६ लाखको बिमा गराए पनि कृषि कार्यालय र कम्पनीले बिमा रकम दिन आलटाल गरिरहेको दुखेसो पोखे ।"
किम रेल चढेर बेइजिङ पुगेको दाबी,टोकियोस्थित निप्पोन न्युज नेटवर्कले किम चढेको भन्दै पहेंलो रेखा कोरिएको हरियो रंगको रेलको दृश्य प्रसारण गरेको हो । तर दक्षिण कोरियाली समाचार संस्था योनहापसँग कुराकानी गर्दै विश्लेषकले उक्त उच्च अधिकारी किम जोङउनकी बहिनी किम योजोङ पनि हुन सक्ने बताएको छ । उनले दक्षिण कोरियामा हालै सम्पन्न हिउँदे ओलम्पिकमा सहभागी हुने उत्तर कोरियाली टोलीको नेतृत्वसमेत गरेकी थिइन् । सन् २०११ मा बेइजिङ भ्रमणका क्रममा किमका पिता एवं उत्तर कोरियाली पूर्वप्रशासक किम जोङइलले प्रयोग गरेको जस्तै रेल देखिएको निप्पोनले जनाएको छ ।
अस्ट्रेलियाले निकाल्यो रूसी कूटनीतिज्ञ,"सोमबार युक्रेनले १३, पोल्यान्ड, फ्रान्स, जर्मनी र क्यानडा प्रत्येकले चार, चेक गणराज्य र लिथुआनियाले तीनतीन जना रूसी कूटनीतिज्ञ निष्कासित गर्ने निर्णय गरेका छन् । त्यसैगरी, नेदरल्यान्डस्, इटाली, डेनमार्कले दुईदुई जना तथा स्टोनिया, लात्भिया, क्रोयसिया, फिनल्यान्ड र रोमानियाले एकएक कूटनीतिज्ञ निष्कासित गरेको हो । सर्गेई र उनकी छोरी दुवैको गम्भीर अवस्थामा उपचार भइरहेको छ ।"
"नाटकजस्तो फिल्म, फिल्मजस्तो नाटक !","संगीत तथा नाटय प्रज्ञा प्रतिष्ठानले महोत्सवको छैठौं दिन नेपाली रंगकर्म र चलचित्रमाथि बहस चलाएको हो । पोखरा थिएटरको गन्धर्व नाटकघरमा आयोजित बहसमा रंगकर्मी, चलचित्रकर्मी, साहित्यकारको बाक्लो उपस्थिति थियो । महोत्सवमा मंगलबार तीन नाटक मञ्चन भए । पोखराको हिमाली सांस्कृतिक परिवारको प्रस्तुति र मेनकाजी गुरुङको निर्देशनमा नारी शिक्षा, टीकाभक्त जिरेलको निर्देशनमा काठमाडौंको सद्भाव थिएटरको चाँदीको घेरा र पुरु लम्सालको निर्देशनमा मञ्जरी नाटय समूह लमजुङको पानीघट्ट मञ्चन भए । महोत्सवको अन्तिम दिन बुधबार पोखराको ओथेलो नाटक समूहको जयगान र शिल्पी थिएटर र लोक सञ्चार काठमाडौंको सखी मञ्चन हुने स्थानीय व्यवस्थापन गरिरहेको पोखरा थिएटरका अध्यक्ष परिवर्तन कार्कीले बताए ।"
मिस नेपाल टयालेन्ट सो,"कार्यक्रममा महिमा सिंह, सुस्मिता सापकोटा, अलिसा बुढाथोकी, अलिसा अधिकारी, अनुपमा बाँस्तोला, सन्ध्या अधिकारी, मनिता देवकोटा, आस्था साखा, ममता जोशी, लक्ष्मी पौडेल, लक्ष्मी पन्त लगायतले प्रतिभा देखाए ।"
वासु शशी पुरस्कार,"परिषद् अध्यक्ष गणेश रसिक र सचिव प्रद्युम्न जोशी, कविगीतकार यादव खरेल, साहित्यकारहरू शर्मा र डा नेपालले नेपाली साहित्यको श्रीवृद्धिमा वासु शशीको योगदानको स्मरण गरेका थिए ।"
निर्माता गिरी प्रहरी नियन्त्रणमा,हालै मात्रै मुम्बईबाट काठमाडौं आएका रञ्जित गजमेरले गीत चोरी गरेको पत्तो पाएपछि कारबाही प्रक्रियाअघि बढाउन प्रधानलाई अनुरोध गरेका थिए । प्रधानले अब अदालतले गर्ने निर्णय आफूलाई स्वीकार्य हुने बताए ।
"बोक्सी प्रथाविरुद्व फिल्म, गीत र कविता","पोखरामा रहेको उनको संस्थाले २०७४ मा बनाएको अग्निदहन फिल्म राष्ट्रपति भवन, शीतलनिवासमा प्रिमियर गरेको थियो । राष्ट्रपति विद्यादेवी भण्डारीले हेरेकी थिइन् । अबको इच्छा प्रधानमन्त्रीलाई देखाउनु हो, उपाध्यायले भने, सरकारसँग बजेट छ, हामीसँग इच्छाशक्ति र भिजन । एकअर्कासँग सहकार्य गरेर बोक्सी प्रथाको अन्त्य गर्नु हाम्रो लक्ष्य हो । उनले १५ वर्षभित्र देशबाट यो कुरीति हटाइछाड्ने अठोट लिएका छन् ।"
१० वर्षपछि ट्राफिक लाइट,"माइतीघर, तीनकुने, जयनेपाल हल, थापाथली चोक, जावलाखेल चोकमा लाइट जडान गरिनेछ । त्यस्तै त्रिपुरेश्वर, दरबारमार्ग, भद्रकाली, कमलपोखरी, जमल, लौनचौरलगायत क्षेत्रमा पनि जडान गरिनेछ । सडक विभागका महानिर्देशक गोपाल सिग्देलले नेपाली प्रविधिअनुसार पहिलो पटक ट्राफिक बत्ती जडान गर्न थालिएको बताए ।"
रानीपोखरीमा अख्यितारद्वारा छानबिन,"रानीपोखरी पुनर्निर्माण गर्दा पुरातात्त्विक ऐन मिचेको र करोडौं सम्पत्ति नष्ट गरेको आरोप लगाउँदै सम्पदाप्रेमीले फौजदारी अभियोगअन्तर्गत महानगरीय प्रहरी परिसर काठमाडौंमा जाहेरी दरखास्तसमेत दिएका छन् । रानीपोखरी पुनर्निर्माण गर्ने क्रममा संविधानले मौलिक हक मानेको भाषा, लिपि, संस्कृति, सभ्यता र सम्पदाको संवद्र्धन हुनुपर्ने अधिकार हनन भएको भन्दै काठमाडौं महानगरका कर्मचारी, पुरातत्त्व विभागका कर्मचारी र रानीपोखरीका ठेकेदारविरुद्ध फौजदारी अभियोगमा कारबाही माग गर्दै जाहेरी दिइएको सम्पदाप्रेमी आलोकसिद्धि तुलाधरले जानकारी दिए ।"
मत्स्येन्द्रनाथको नगर परिक्रमा,"परम्पराअनुसार हाल पनि मूर्ति फेला परेकै स्थान जमलमै रथ बनाउने चलन छ । उपत्यकामा जमल, नालाको सेतो, ललितपुरको बुङ्मती र चोभारको रातोसहित चारवटा मत्स्येन्द्रनाथ छन् । दुवै आँखा भुइँतिर हेरिरहेको दायाँ हात अभयदान मुद्रा र बायाँमा कमलको फूल लिएको मत्स्येन्द्रनाथको मूर्तिलाई पहिलो दिन जमलस्थित तीनधारा पाठशाला अगाडिबाट तानेर असन पुर्याइएको थियो ।"
धोबीखोला करिडोर निर्माणमा ढिलाइ,यस खण्डमा २८ परिवार सुकुम्बासीको बस्ती छ । सुकुम्बासी परिवारले स्थायी बसोबासको माग गरिरहेका छन् । सुकुम्बासी व्यवस्थापनका लागि जनप्रतिनिधिसँग समन्वय गर्ने काम भइरहेको छ । धोबीखोला करिडोर सम्पन्न गरेर पूर्ण रूपमा सञ्चालनमा ल्याउने हो भने उपत्यकाको जाम केही हदसम्म कम गर्न सकिने महानगरीय ट्राफिक प्रहरीका एसएसपी उमेश रञ्जितकारको भनाइ छ ।
उत्कृष्टले पुरस्कार पाउने,काठमाडौं (कास) प्रहरी परिसर काठमाडौंले आफू मातहतका प्रहरी कर्मचारीलाई उत्कृष्ट कार्यसम्पादनका आधारमा मासिक रूपमा नगद पुरस्कार प्रदान गर्ने भएको छ । नेपालबंगलादेश बैंकले काठमाडौं प्रहरी अवार्ड दिनका लागि प्रहरी परिसर काठमाडौंलाई १८ लाख ६० हजार रुपैयाँ उपलब्ध गराएको छ । बुधबार प्रहरी परिसर काठमाडौं र नेपालबंगालादेश बैंकबीच सम्झौता भएपछि वैशाखबाट यस्तो अवार्ड दिइने प्रहरी परिसर काठमाडौंका प्रमुख एसएसपी विश्वराज पोख्रेलले बताए ।
प्रदेशसभा बैठक: नाम र राजधानी टुंग्याउन माग,दुई विधेयक स्वीकृतप्रदेशसभा बैठकमा प्रस्तुत भएका दुई विधेयक सर्वसम्मतिले पारित भएका छन् । आर्थिक मामिला तथा योजना मन्त्री कैलाश ढुंगेलले पेस गरेको प्रदेश सरकारको आर्थिक कार्यविधि नियमित तथा व्यवस्थित गर्न बनेको विधेयक र आन्तरिक मामिला तथा कानुनमन्त्री शालिकराम जमरकट्टेलले प्रस्तुत गरेका प्रदेश स्तरका केही सार्वजनिक लिखत प्रमाणीकरण सम्बन्धमा व्यवस्था गर्न बनेको विधेयक सर्वसम्मतिले पारित भएका हुन् ।
तस्करको निसानामा तामाकोसी,टोलीले मंगलबारदेखि जिल्लाभित्रका खोलाकिनारमा सञ्चालित क्रसर उद्योग र उत्खनन् केन्द्रको अध्ययन सुरु गरेको जनाएको छ । अवैध उद्योग बन्द गराउने र नियमसंगत सञ्चालितलाई कानुनी दायरामा ल्याउने प्रजिअ थापाले बताए ।
भैरवीको रथ लच्याङवासीले नबोक्ने,"गत वर्षझंै यस पटक पनि उनीहरूले आफ्नो नाममा जग्गा धनीपुर्जा नपाएको र आफ्नो धर्म पनि नभएको भन्दै खट नबोक्ने जनाएका हुन् । हामी बोक्न दिँदैनौ, सूर्यगढी गाउँपालिका १ का वडा अध्यक्ष इमानसिं तामाङले भने, हाम्रो धर्म बौद्ध हो । हामीलाई तत्कालीन शासकले जबरजस्ती बोक्न लगाएका हुन् । वर्षांैदेखि हामी पिल्सिएका छौँ । यता नुवाकोट दरबार मौला अमालका प्रमुख तथा द्वारे महेन्द्रकुमार शाहीले गुठीमा रहेका लच्याङवासीको हकहितका लागि जग्गा रैतानी गर्न लागिपरेको बताए । गुठीको मुद्दा सर्वोच्च अदालतमा छ, उनले भने, वर्षांैदेखिको परम्परा हो । उनीहरूले नै रथ बोक्दै आएका थिए । हाल सूर्यगढी गाउँपालिका १ भएको साविक लच्याङगाविस दुई वडाबाहेक सबै भैरवी गुठीमा छन् । लच्याङमा ५ जना गुठियारले मिलेर गाउँका सबैलाई भेला परेर भैरवीको रथ बोक्दै आएका थिए । लच्याङका गुठियार रहेका सानुबाबु तामाङले भने, पुर्खादेखि रथ बोक्दै आइयो ।"
पुनर्निर्माणमा जुटे महिला,"बालुवा झिकेर आम्दानीको स्रोत जुटाइरहेका माझी समुदायका महिलाले डकर्मी काम जानेपछि कामको अभाव नभएको उनले प्रस्टयाए । झन्डै यहाँका गाउँभरका महिला डकर्मी काम गरेर आयआर्जन गर्छन्, उनले भने, महिला र पुरुष दवै डकर्मीमा जानकार भएकाले घर बन्ने काम तीव्र भइरहेको छ । १३ करोड लागतमा बन्न लागेको माझी समुदायको आवास महिला डकर्मीको संख्या बढेपछि चाँडै निर्माण सकिने विश्वास रहेको उनले जनाए ।"
पहिरोको त्रासमा परीक्षार्थी,"६ विद्यार्थी विभिन्न कारणले परीक्षा दिन नै आएनन्, उनले भने । झिर्पूमा मात्रै ५ विद्यालयको केन्द्र रहेका छन् । जिल्ला शिक्षा अधिकारी गौरीशंकर पाण्डेले एसईईलाई विशेष मर्यादित र शान्तिपूर्वक अगाडि बढाइरहेको बताए । २३ वटा परीक्षा केन्द्रमा ४ हजार ६ सय ६१ ले एसईई दिँदै छन्, उनले भने, जसमा १ सय ९९ परीक्षा दिनका लागि आएका छैनन् । २३ केन्द्राध्यक्ष, २६ सहायक केन्द्राध्यक्ष , २ सय ४ निरीक्षक र ३ सय ४५ सुरक्षाकर्मी एसईई परीक्षाका लागि खटेको उनले बताए ।"
एन्फा चुनावमा नयाँ मोड,क्लब प्रतिनिधिले भने सुजखुको झुट बोलेको बताए । उनीहरूले कुनै पदको माग नगरेको र मुद्दा लम्ब्याउने कार्य प्रतिवादीबाटै भएको बताए । आरोपप्रत्यारोपका बाबजुद मुद्दा फिर्ता लिएसँगै भक्तपुर जिल्लाको निर्वाचन गर्ने बाटो खुलेको छ । जिल्ला अदालतले संघलाई पत्र पठाएसँगै चुनावी प्रक्रिया अघि बढ्न सक्छ ।
सुनौलो संगमको भाग्य,बुधबार थ्रीस्टार र हिमालयन एफसी मलेसियाबीच प्रतिस्पर्धा हुनेछ ।
आर्चरीमा चौथो,"४ स्वर्ण, ५ रजत र ३ कांस्यसहित भारत दोस्रो भयो । ५ देश सहभागी प्रतियोगितामा श्रीलंका ३ कांस्यसाथ तेस्रो हुँदा अर्को संस्करणको आयोजक पाकिस्तानले कुनै पदक जित्न सकेन । नेपालले रिकर्भ मिक्स टिम र कम्पाउन्ड पुरुषतर्फ कांस्य जितेको हो ।"
डीजीएमटी क्रिकेट हुने,यसअघि २०६९ र २०७१ सालमा प्रतियोगिताको दुई संस्करण भएको थियो । सो क्रममा पछिल्लो संस्करणमा आर्मीले कैलाली क्रिकेट क्लबमाथि विजय पाएको खेल ३० हजारले मैदानमा प्रत्यक्ष हेरेको आयोजकको दाबी छ । त्यसका बावजुद राष्ट्रिय स्तरमा खासै चर्चा नहुँदा यसपालि फरक रूपबाट प्रतियोगिता गर्न लागेको स्थानीय मनीष झाले बताए । राष्ट्रिय टोलीका कप्तान पारस खड्का प्रतियोगिताको ब्रान्ड एम्बासडरमा रहेका छन् ।
कोमन आएयता पहिलो जित,"सोमबारका अन्य अन्तर्राष्ट्रिय मैत्रीपूर्ण खेलमा चीनले चेक गणतन्त्रलाई ४१, उरुग्वेले वेल्सलाई १०, काजकिस्तानले बुल्गेरियालाई २१, फिनल्यान्डले माल्टालाई ५० तथा नर्वेले अल्बानियालाई १० ले हराए । फिनल्यान्डको जितमा टिमु पिकुले दुई गोल गरे ।"
विराट कप क्रिकेट वैशाखमा,"उनले आठ टोलीलाई दुई समूहमा विभाजन गरेर खेलाइने बताए । जेठ ५ सम्म हुने प्रतियोगितामा पाकिस्तानका खेलाडीहरू आएर पनि खेल्ने पौडेलले जनाए । राष्ट्रिय टोलीका कप्तान पारस खड्काले पूर्व खेलाडी युनिल श्रेष्ठ लगायतले प्रतियोगिता आयोजना गर्न तदारूकता देखाउनुले ठूलो महत्त्व भएको बताए । धेरैपछि विराटनगरमात्र नभई नेपालमै वानडे प्रतियोगिता हुन गइरहेको छ । त्यसैले महत्त्व धेरै छ, उनले भने ।"
विश्वरुपालाई रजत,"विश्वरुपाले टिम स्पर्धामा पनि थप एक कांस्य जितिन् । टिममा विश्वरुपासहित रेसु बस्नेत, विन्द्रा धान्के श्रेष्ठ र सानुमाया कार्कीले प्रतिस्पर्धा गरेका थिए । यसको दूरी पनि ८ किलोमिटर थियो ।"
रनिङ सिल्ड ब्याडमिन्टन,"काठमाडौं (कास) प्रथम ललितपुर जिल्लाव्यापी रनिङ सिल्ड ब्याडमिन्टन मंगलबार सुरु भएको छ । प्रतियोगितामा ब्वाइज १५ वर्षमुनि, उच्च २० वरीयताबाहेक खेलाडीको मेन्स डबल्स र ४५ वर्षमाथिको भेट्रान्स डबल्समा प्रतिस्पर्धा हुनेछ । ललितपुरका २६ क्लबको सहभागिता रहँदा ब्वाइजतर्फ १४ खेलाडी, मेन्स डबल्समा ४६ र भेट्रान्स डबल्समा २७ जोडीले प्रतिस्पर्धा गर्नेछन् ।"
भारोत्तोलन चैत अन्तिमतिर,"काठमाडौं (कास) काठमाडौ जिल्ला भारोत्तोलन संघले ट्यालेन्ट हन्टका रूपमा पहिलोपल्ट अन्तरक्लब राष्ट्रिय भारोत्तोलन चैत २८ र २९ मा गर्ने भएको छ । युवापुस्तामा पावर गेमप्रतिको आकर्षण बढाएर खेलाडीको संख्यात्मक र गुणात्मक अभिवृद्धि गर्ने प्रतियोगिताको मुख्य उद्देश्य रहेको छ । सिनियर र जुनियर पुरुषतर्फ ५६, ६२, ६०, ७७, ८५, ९४, १०५ र १०५ केजीमाथि तथा महिलातर्फ ४८, ५३, ५८, ६३, ६९, ७५, ९० र ९० केजी माथि तौलमा प्रतिस्पर्धा हुनेछ ।"
बास्केटबलको प्लेअफ आज,काठमाडौं (कास) क्वीक्स बास्केटबल लिगअन्तर्गत प्लेअफका दुवै खेल बुधबार हुँदै छ । प्लेअफको पहिलो खेलमा शीर्षस्थानको त्रिभुवन आर्मी क्लबले घरेलु कोर्टमा चौथो स्थानको एसडीसी हिमालयन हाउन्ड्सको सामना गर्नेछ । विशाल मिलन केन्द्रले गोल्डेनगेट कलेजको निम्तो स्विकार्ने छ । दुवैको विजेताले टोलीले शनिबार हुने फाइनलमा प्रतिस्पर्धा गर्नेछन् ।प्ले फर डिप्राइभ्ड चिल्ड्रेन नेपालको आयोजनामा जारी लिग विजेताले २ लाख रुपैयाँ जित्नेछ ।

शीर्षक,विवरण
प्रधानमन्त्रीको निर्देशन बहानाबाजी नहोस्,"मन्त्री नियुक्त हुनेबित्तिकै परिवारका सदस्यहरू चलमलाउने कुरा धेरै सुनिन्छन्, उनको भनाइ थियो, त्यस्ता व्यवहार बन्द गर्नुहोस् । तपाईंका काममाथि अनुगमन हुन्छ । त्यसमाथि अर्को अनुगमन हुन्छ । र, मैले पनि अनुगमन गरिरहेको हुन्छु । केही तलमाथि भेटिए ऐयाआत्थु भन्ने मौका पाउनुहुने छैन । उनले सुरक्षा निकायका प्रमुखहरूलाई मुलुकको सुरक्षा र अखण्डतामा आँच पुर्याउनेलाई कडाइसाथ नियन्त्रण गर्न पनि निर्देशन दिए ।"
सिंगै बस्ती सखाप,"बस्तीमा पुगेका प्रदेश १ का आन्तरिक मामिला, कानुन तथा गृहमन्त्री हिक्मत कार्की र उद्योग, पर्यटन, वन तथा वातावरणमन्त्री जगदीशप्रसाद कुसियैतले अन्य स्थानीय तह र जिल्लालाई समेत सहयोगको आह्वान गरेका छन् ।"
"१० पढ्दै, छाड्दै","छात्रा परीक्षार्थी बढी पछिल्लो ४ वर्ष १० कक्षाको परीक्षा दिनेमा छात्रभन्दा छात्रा बढी छन् । ०७० मा परीक्षा दिनेमा छात्राभन्दा छात्र ५ हजार बढी थिए । तर, ०७१ देखि छात्राकै संख्या बढी छ । यस वर्ष पनि नियमिततर्फ परीक्षा दिने ४ लाख ५२ हजार विद्यार्थीमध्ये २ लाख २१ हजार छात्र छन् भने २ लाख ३० हजार छात्रा छन् । अघिल्लो वर्ष पनि छात्रको तुलनामा छात्रा ३ हजार बढी थिए । परीक्षा दिने छात्रा बढी भए पनि सिकाइ स्तरमा भने छात्रा नै कमजोर रहेको पाइएको छ । यस वर्ष एक्जाम्टेडमा परीक्षा दिने २४ हजारमध्ये छात्र ९ हजार र छात्रा १४ हजार छन् । यसले पनि छात्राको सिकाइ कमजोर भएको देखाउँछ । प्राविधिक धार अध्ययन गर्नेमा भने छात्र बढी छन् । नियन्त्रक रेग्मीका अनुसार यस वर्ष प्राविधिक धारबाट एसईई दिने ८ हजार ७ सय ३४ विद्यार्थीमध्ये छात्र ५ हजार ३ सय र छात्रा ३ हजार ३ सय छन् । गत वर्षको तथ्यांक पनि यस्तै छ । गत वर्ष ३ हजार ६ सय ५७ जनाले परीक्षा दिएकोमा २ हजार २ सय छात्र, १ हजार ४ सय छात्रा थिए ।"
कर अधिकृत भुसालविरुद्ध भ्रष्टाचार मुद्दा,"भुसालले सार्वजनिक पद धारण गरेदेखि ०७२ माघ मसान्तसम्मको जाँच अवधिका विभिन्न वर्षमा आफ्नो तथा परिवारका सदस्यहरूका नाममा खरिद एवं लगानी गरेको चलअचल सम्पत्तिमाथि छानबिन गर्दा उक्त रकम बराबरको सम्पत्तिको स्रोत नखुलेको अख्तियारको दाबी छ । भुसाल, उनकी पत्नी तथा छोराछोरीहरूका नाममा विभिन्न बैंक तथा वित्तीय संस्थाहरूमा मौज्दात देखिएको, बिमालगायत विभिन्न कम्पनीहरूका सेयर खरिद तथा लगानी गरेको, जग्गालगायत चलअचल सम्पत्ति खरिद गरेको देखिन आएको छ, अख्तियारद्वारा जारी विज्ञप्तिमा उल्लेख छ । स्रोत नखुलेको रकम बिगो कायम गरी जफत गर्न अख्तियारले माग गरेको छ । स्रोत पुष्टि हुन नसकेको सम्पत्ति पत्नी मुनादेवी घिमिरेका नाममा समेत राखेको तथा बढेबढाएको देखिएको भन्दै उक्त रकमसमेत जफत गर्न अख्तियारको मागदाबी छ । उक्त प्रयोजनका लागि घिमिरेलाई पनि मुद्दामा प्रतिवादी बनाइएको छ ।"
एसईईमा ४ लाख ८५ हजार परीक्षार्थी,"परीक्षा चैत ८ देखिपरीक्षार्थी ४,८५,५८६नियमित ४,६१,५१५एक्जाम्टेड २४,०७१परीक्षा केन्द्र १,९५६केन्द्राध्यक्ष १,९५६ सहायक केन्द्राध्यक्ष २,४५० सहायक निरीक्षक २०,३४० सहयोगी १०,६७६सुरक्षाकर्मी २९,३४०"
बैंक घोटालामा थप १ पक्राउ,"२०७२ मंसिरमा नेपाल क्रेडिट एन्ड कमर्स बैंकसँग मर्जरमा जाने सहमति गरेपछि एपेक्सका अध्यक्षसहितका कर्मचारीले मिलेमतोमा अनियमित तरिकाले १ अर्ब ५० करोड ९६ लाख ३३ हजार ९ सय ८४ रुपैयाँ कर्जा प्रवाह गरेका थिए । राष्ट्र बैंकले दिएको सूचनाका आधारमा प्रहरीले उनीहरूलाई पक्राउ गरेको हो । ब्युरोले १ सय २८ वटा धितोसम्बन्धी फाइल अध्ययनका आधारमा सञ्चालकहरू, ऋणी र जग्गा मूल्यांकनकर्ताको मिलेमतोमा आर्थिक अपचलन भएको देखिएको जनाएको छ ।"
शिक्षक संघमा पौडेल पक्षको जित,संस्थापन पक्षविरुद्ध पूर्वमहामन्त्री कृष्णप्रसाद सिटौला र अर्जुननरसिंह केसीसमेत उत्रिएका थिए । यी दुवै नेता निर्वाचन अघिसम्म देउवाकै पक्षमा थिए । संघ र प्रदेश निर्वाचनमा पार्टी पराजित भएपछि असन्तुष्ट सिटौला र केसी संस्थापन पक्ष छाडेर पौडेलनिकट भएका हुन् । संघको ३९ सदस्यीय कार्यसमितिमा देउवा पक्षबाट उपमहासचिव धनकला भण्डारीले मात्रै जितेकी छन् । पौडेल पक्षबाट अध्यक्षका उम्मेदवार राजेन्द्रराज पौडेलले संस्थापन पक्षका निरौलालाई ६८ मतले पराजित गरेका छन् । पौडेलले ३ सय २४ मत ल्याएका थिए भने निरौलाले २ सय ५६ मत प्राप्त गरेका थिए ।
राष्ट्रिय सभा उपाध्यक्षमा दाहाल निर्वाचित,राष्ट्रिय सभाका अध्यक्ष र उपाध्यक्षमध्ये एक जना महिला हुनैपर्ने संवैधानिक प्रावधान छ । राष्ट्रिय सभा अध्यक्षमा एमाले सांसद तिमल्सिना निर्वाचित भइसकेका छन् । अध्यक्षको अनुपस्थितिमा राष्ट्रिय सभाको उपाध्यक्षले सभाको अध्यक्षता गर्नेछन् । दाहाल प्रदेश २ बाट राष्ट्रिय सभा सदस्य निर्विरोध भएकी थिइन् ।
मनाङेको नाममा रेडकर्नर नोटिस जारी,"प्रहरी प्रवक्ता मनोज न्यौपानेले मनाङेको खोजी तीव्र पारिएको र उनी देश वा विदेश जहाँ भए पनि पक्रन कुनै कसुर बाँकी नराखिने बताए । उनले भने, अदालती आदेशअनुसार उनलाई पक्रने काम भइरहेको छ । मनाङेको खोजीमा महानगरीय अपराध महाशाखा र केन्द्रीय अनुसन्धान ब्युरोले छुट्टाछुट्टै टोली खटाएको छ ।"
नमुना मस्यौदा केन्द्रमै,"समितिमा कानुन आयोगका अध्यक्ष, कानुन सचिव, प्रधानमन्त्री कार्यालयका कानुन हेर्ने सचिव, नायब महान्यायाधिवक्ता, सम्बन्धित मन्त्रालयका सचिव र पूर्वकानुन सचिव तीर्थमान शाक्य र हरि न्यौपाने सदस्य छन् । उनीहरूले सुरुमा मन्त्रालयबाट उठान हुने कानुन बनाउँछन् र त्यसपछि कानुन मन्त्रालयबाटै संसद्मा पुग्नेछ । एक वर्षभित्र सबै कानुन निर्माण गरिसक्ने गरी समितिलाई मन्त्रिपरिषद्ले कार्यादेश दिएको छ ।"
चीनसँगका सम्झौता बुझ्दै परराष्ट्रमन्त्री,छिमेकसँग आआफ्नै प्रकारको सम्बन्ध स्थापित गरेर अघि बढ्नुपर्ने धारणा पनि उनले राखेका छन् । यसका लागि छुट्टै खाकामा आफूले काम गर्ने पनि मन्त्री ज्ञवालीको संकेत छ । दक्षिण एसियाली क्षेत्रीय सहयोग संगठन सार्कको अध्यक्ष भएका नाताले सार्क शिखर सम्मेलन जतिसक्दो छिटो गराउन नेपालले पहल गर्ने पनि उनले यसअघि नै बताइसकेका छन् । यस क्षेत्रमा अर्को आर्थिक संगठन बिमस्टेक पनि रहेको र त्यसको अध्यक्षता पनि नेपालले गरेको हुनाले त्यसको पनि जतिसक्दो छिटो शिखर सम्मेलन काठमाडौंमा गर्ने स्पष्ट पार्दै उनले त्यसअनुरूपको तयारी गर्न पनि निर्देशन दिएको परराष्ट्र अधिकारीले बताए ।
कांग्रेस जिल्ला कोषाध्यक्ष भेला: गुट अन्त्य गर्न दबाब दिइने,कोषाध्यक्षहरूको राष्ट्रिय कार्यसमितिकी महासचिव लक्ष्मी पाण्डेका अनुसार राष्ट्रिय भेलाको उद्घाटन पार्टी सभापति देउवाले गर्नेछन् । उद्घाटन सत्रपछि निर्वाचनमा पार्टी हारको समीक्षा गरिनुका साथै पार्टीको भावी रणनीति र कार्यक्रमबारे प्रशिक्षणसमेत हुनेछ ।
कोरियामा नेपाली युवकको सुतेकै अवस्थामा मृत्यु,घटनाबारे शनिबार स्थानीय प्रहरीले जानकारी दिएको श्रम सहचारी डिल्लीराम बास्तोलाले बताए । फेनतेकस्थित एक कृषि फार्ममा काम गर्दै आएका मृतक थापा ७ महिनाअघि कोरिया आएका थिए । कोठामा सँगै सुतेका साथीले ११ बजेतिर खाना खान बोलाउँदा उनी मृत भेटिएको प्रहरीलाई बताएका छन् । बेलुका खाना खाएर सुतेका थापा बिहान ३ बजेतिर शौचालय गएर आएको साथीले बताएका छन् । थापाको शव हाल स्थानीय अस्पतालमा राखिएको छ । परिवारबाट सहमतिपत्र प्राप्त हुनासाथ शव नेपाल पठाइने दूतावासले जनाएको छ । पछिल्लो अवधिमा कोरियामा सुतेकै अवस्थामा मृत्यु हुनेको संख्या बढदो छ । गत वर्ष २०१७ मा ६ जनाको सुतेकै अवस्थामा मृत्यु भएको थियो ।
संघीयतामा स्वास्थ्य: अधिकांश संरचना स्थानीय तहमा,दाउदका अनुसार ओएनएम (अर्गनाइजेसन एन्ड म्यानेजमेन्ट) सर्भे जारी छ । सर्भेले एक महिनाभित्र प्रदेश र स्थानीय तहमा कस्तो संगठन र कति कर्मचारी चाहिन्छ टुंगो लगाउनेछ ।
"सरकार विस्तार हुँदै: एमालेबाट २, माओवादीवाट १ मन्त्री थपिँदै","कपिलवस्तुका विष्णु पन्थी, गुल्मीका कमलराज श्रेष्ठ, अर्घाखाँचीका चेतनारायण आचार्य, बर्दियाका कुलप्रसाद पोखरेल पनि आकांक्षी छन् । माओवादीमा रुपन्देहीका दधिराम न्यौपाने, पाल्पाका तुलाराम घर्ती, दाङकी दामा शर्मा, बाँकेकी कृष्णा केसी आकांक्षी हुन् । आकांक्षी धेरै भएकाले दुवै दलबीच अहिले पनि मन्त्रालय ११ देखि १३ सम्म बनाउने छलफल भइरहेको छ ।"
डढेलोले घेरियो ठोरी,"बस्तीदेखि पश्चिमतर्फको सामुदायिक वन र बस्तीसँग सिमाना जोडिएको उत्तरतर्फको चितवन राष्ट्रिय निकुञ्जको वनमा भने अझै भीषण डढेलो लागिरहेको छ । शनिश्चरे, सिकारीवास मध्यवर्तीलगायत थप आधा दर्जन सामुदायिक वनमा डढेलो लागेको छ । आगो नियन्त्रणमा लिन नसक्दा ठूलो परिमाणमा वन पैदावर जलिसकेका छन् । वन्यजन्तुको बासस्थानमा समेत असर परेको छ । वन्यजन्तु सुरक्षित स्थानको खोजीमा बस्तीतर्फ आउन थालेका छन् । डढेलोको धूवाँले ठोरीवासीलाई सास फेर्नसमेत कठिनाइ भइरहेको छ । उनीहरूमा आँखा पोल्ने समस्या देखिएको छ । सुक्खायाम सुरु भएपछि बर्सेनि ठोरीबासी डढेलो जोखिममा पर्दै आएका छन् ।"
चिकित्सक भेट्नै मुस्किल,"मेडिकल सुपरिडेन्टेन्ट डा रोशन पोख्रेलले अस्पतालमा ५ सय चिकित्सक र कर्मचारी कार्यरतमध्ये केहीको बिहान, केहीको दिउँसो र केहीको राति डयुटी रहने भएकाले सबैको हाजिरी नभेटेको दाबी गरे । अनुगमन टोली ११ बजेतिर आएकाले सबैको हाजिरी नभेट्नु स्वाभाविक हो, उनले भने । चिकित्सक र कर्मचारीले आआफ्नो डयुटी निर्वाह गर्दै आएको उनको दाबी छ ।"
मलेसियाली प्रहरीको खोजी सूचीमा नेपाली युवक,शान्तिले केही साताअघि इन्डोनेसिया फर्केर अर्कै युवासँग बिहे गर्ने बताएपछि गुरुङले उनको हत्या गरेको हुन सक्ने प्रहरीको प्रारम्भिक अनुसन्धानको निचोड छ । पेनाङस्थित प्रहरीले गुरुङको फोटो सार्वजनिक गर्दै उनीबारे जानकारी पाए सम्पर्क गर्नसमेत अनुरोध गरेको छ । गुरुङबारे अन्य जानकारी खुलाइएको छैन । नेपाली दूतावासले घटनाबारे बुझ्ने जनाएको छ ।
रामग्राममा चिनियाँ टोली,"गौतमबुद्धको एक मात्र अस्तुधातु रहेको स्तुपलाई पर्यटकीय क्षेत्र र यसको विकासका लागि कार्ययोजना बनाएर चीन भ्रमणमा गएको नगरपालिका टोलीले सम्झौता गरेपछि टोली नेपाल आएको नगर प्रमुख नरेन्द्रकुमार गुप्ताले जानकारी दिए । नगरपालिका टोलीले रामग्राम स्तुप क्षेत्रलाई पर्यटकीय स्थलका रूपमा विकास गर्न लागत स्टिमेटसहित तयार पारेको योजना प्रस्तावलाई उक्त संस्थाले स्वीकारेपछि विज्ञसहितको टोली नेपाल आएर अध्ययन थालेको हो, नगर प्रमुख गुप्ताले भने ।"
दिनहुँजसो आगलागी,"शिवसताक्षीका मेयर चन्द्रकुमार शेर्माले पनि आफ्नो नगरपालिकाले दमकल खरिद नगर्ने बताए । उनले नगरपालिकामा फायर ग्यासको व्यवस्था गरिएकाले दमकल खरिद गर्ने योजना नबनाएको बताए । अर्जुनधाराका मेयर हरि रानाले पनि तत्काल दमकल खरिद नगर्ने बताए । हाम्रो वरिपरिका नगरपालिकामा दमकल छन् । त्यसैले हामीले दमकल किन्ने योजना बनाएका छैनन्, रानाले भने, अहिलेसम्म नजिकैका नगरपालिकाबाट आएका दमकलले काम टर्दै आएको छ । कचनकवल गाउँपालिकाका अध्यक्ष अन्जार आलमले दमकल खरिदबारे अहिलेसम्म छलफल नगरेको बताए ।"
पुराना दमकलले समस्या,"इनरुवा नगरपालिकाका प्रमुख राजन मेहताले सुनसरीको सदरमुकाम भनिएको ठाउँमै एउटा मात्र दमकलले भ्याउनुपर्ने अवस्था रहेको बताए । उनका अनुसार इनरुवाजस्तो परालको बढी प्रयोग हुने संवेदनशील क्षेत्र आगोप्रति सचेत छैन । सरकारी कार्यालय केन्द्रित भएको, विद्युत् तार जहिले पनि सर्ट हुने क्षेत्रमा एउटा दमकल छ भन्नु पनि लाजमर्दो छ । उनले भने, हुनुपर्ने कम्तीमा पाँच वटा तर नगरपालिकासँग बजेट छैन । वार्षिक बजेट नै दुई करोड पनि नाघ्दैन । साधनस्रोत पनि छैन । कसरी अर्को दमकल थप्ने भन्ने चिन्ता छ ।"
क्रिकेटमा नयाँ चुनौती,नेपालले पाएको एकदिवसीय अन्तर्राष्ट्रिय मान्यता निश्चित समयका लागि मात्र हो । यो मान्यतालाई जोगाइराख्ने नीति तथा कार्यक्रम अत्यावश्यक छ । यसपालिको विश्वकप क्रिकेट छनोटमा नेपालभन्दा पछाडि परेका हङकङ र पपुवा न्यु गिनी डिभिजन २ मा झरेका छन् । केन्या एक समय एसोसिएट क्रिकेटका लागि उदाहरण थियो । ५ पटक विश्वकप खेलिसकेको केन्या लथालिंग व्यवस्थापनकै कारण दशकदेखि थलिएर डिभिजन ३ मा झरिसकेको छ । यी दृष्टान्त नेपाली क्रिकेटका लागि पाठ बन्नुपर्छ ।
ओलीलाई मौका र बढ्दो जोखिम,"विश्व संस्थाले आफै ट्रिब्युनल गठन गर्नसक्ने अवस्था बन्न र बनाउन थालिएको छ । बहुपक्षीय प्रभाव पार्नसक्ने सामथ्र्य भएको हस्तक्षेपको खतराको पानी घाँटीमाथि आइसकेको तथ्य बुझ्न तीनवटै प्रमुख पार्टीका नेताहरूले २०७२ मंसिर र २०७३ चैतमा सार्वजनिक भएका भारत र ब्रिटेन तथा भारत र ईयुका संयुक्त वक्तव्य दोहोर्याएर पढ्नु हितकर हुनेछ । अन्तर्राष्ट्रिय सामरिक सोचको पाइला सुस्त हुन्छ, तर स्थिर र नियोजित हुन्छ । यसको गर्भमा नेपालको राजनीतिमा ब्यापक प्रभाव पार्नसक्ने सामथ्र्य हुन्छ । शक्तिशाली देशहरूले सार्वजनिक रूपमा दिने सल्लाह वा चेतावनीलाई बसिबियाँलो ठान्ने गल्ती गर्नु हँुदैन । ब्रिटिस अदालतले नेपालमा भएको यातना सम्बन्धी घटनाबारे बेलायती अदालतमा सुनवाइ हुनसक्ने फैसला गरिसकेको (कान्तिपुर, ३० फागुन २०७१) तथ्य बिर्सनुहुन्न । राज्य संयन्त्रको पार्टीकरण तथा विश्व परिस्थितिमा आएको अनिश्चितताले ह्वात्तै बढेको सामरिक सम्वेदनशीलताले नेपालका लागि आन्तरिक र वैदेशिक दुबै मोर्चामा विभिन्न आयामका अति जटिल र जोखिमयुक्त संक्रमणकाल अब सुरु भएको छ । नेपालको इतिहास र भूगोल दुबैका लागि जोखिम बढेको छ । ओलीको लागि नेतृत्व देखाउने मौका छ ।"
मोबाइलमा मस्त सांसद,"सांसदहरू मोबाइलमै अल्मलिन्छन् भन्ने समाचार पढ्दा मलाई निकै दु:ख लाग्यो । निर्वाचनमा विभिन्न वाचा गरेर सांसदजस्तो गरिमामय पद हासिल गरेका माननीयहरू महत्त्वपूर्ण बैठक चलिरहेको बेला यसरी मोबाइलमा ब्यस्त रहनुले जनतामा राम्रो सन्देश जाँदैन । संसद्मा देखाउने व्यवहारले नै उहाँहरू देश र जनताप्रति कत्तिको उत्तरदायी हुनुहुन्छ भन्ने कुरा प्रमाणित गर्छ । संसद् बैठक भनेको अत्यन्त सवेदनशील र महत्त्वपूर्ण समय हो । जनताले सांसदहरू आफ्नो कर्तव्यप्रति सक्रिय र जिम्मेवार भएको देख्न चाहन्छन् । सरोज ढकाल नेसनल इन्टिग्रेटेड कलेज, काठमाडांै"
ओलीप्रचण्डका सारथि,"प्रधानमन्त्री केपी ओलीले तेस्रोपटक मन्त्रिपरिषद् विस्तार गरेर २२ सदस्यीय बनाएका छन् । यस क्रममा उनले ३१ मन्त्रालय १८ मा झारेर झिनो आस देखाएको २२ दिनमै मन्त्रालय फुटाए । अझ संघीय समाजवादी र राजपा आउने सम्भावना छँदैछ । विस्तारित मन्त्रिपरिषदमा केही नयाँ अनुहार थपिएका छन् भने कोही पुरानैले फरक मन्त्रालय पाएका छन् । ओलीका बोली अहिले अलि भर लाग्न छोड्यो । ताप्लेजुङको चुनावी आमसभामा पुगेर जनतालाई भोट दिएर जिताउने काम तपाईंहरूको, मन्त्री बनाउने काम मेरो भनेर योगेश भट्टराईलाई देखाएर अहिले जिल्लाराम पारे । दुईदुईजना सचिव प्रदीप ज्ञवाली र गोकर्ण विष्ट एउटै जिल्लाका अटाउँदा उनीजस्ता क्षमतावान, योग्यता पुगेका नेता किन परेन ? सायद कुनै समय झलनाथ खनाल र माधव नेपालका नजिक भनेर हिँडेको देखाइदिएका पनि हुनसक्छ । अब विचरा झलनाथ आफैं राष्ट्रपतिको पद भए पनि खाउँ भन्ने अवस्थामा हार खाए । सुवास नेम्वाङले उसरी नै सभामुख भए पनि दोहोर्याउने चेष्टामा चित खाए । नेपालले धन्य लालबाबु पण्डितलाई फोन घुमाएर भए पनि आफ्नो पावरले खुवाए । ईश्वर पोखरेलले तेस्रो अलग धार बनाउन खोज्दाखोज्दै पार्टीको पछिल्लो अवस्थामा रक्षा खाएर रक्षात्मक बन्दै गए । श्रीकृष्ण राजवंशी सुनकोसी३, सिन्धुली"
अधैर्य ओली,"धेरैले समृद्धि आस बोकेको बताइरहेका र भरोसा गरेका प्रधानमन्त्री केपी शर्मा ओलीको बोली बदलिएको छ । सत्तामा आउने बित्तिकै ३१ मन्त्रालयबाट १८ मा झारेको कुराले धेरै सर्वसाधारणलाई तरंगित बनाएको थियो । एउटा मन्त्रालयको अनुमानित महिनाको ३ करोड खर्च हुन्छ र यसरी मन्त्रालय घट्दा ठूलै बजेट सञ्चित हुनपुग्छ भन्ने आम मानिसको सोचाइ थियो । अफसोच उनको त्यो निर्णय केही दिनका लागि मात्र सीमित रह्यो । मन्त्रालय थप्नु प्रधानमन्त्रीका आफ्ना बाध्यता होलान्, तर के देश संघीयतामा भइसकेको अवस्थामा जति नै पार्टीको सरकार बने पनि सानो मन्त्रिपरिषदले काम गर्न नसक्ने नै हो ? सबै नेतामाथि जनताले आस राख्दैनन् । इतिहासमा सीमित व्यक्तिमात्र देखिएका छन्, जसलाई आम नागरिकले विश्वास गरेका छन् । पछिल्लो समय राष्ट्रवादी नेताका रूपमा आम नागरिकले चित्रण गरेका व्यक्तिको बोली २२ दिनका लागिमात्र टिक्छ भने आउने दिनमा आम नागरिकले कसरी विश्वास गर्ने ? कुनै पनि बहानामा मन्त्रालय फुटाउने र मन्त्री थप्ने काम नदोहोरियोस् । रामकृष्ण बरालजोरपाटी, काठमाडौं"
पुरानै ढाँचातिर मन्त्रिपरिषद्,"तेस्रो पटक सरकार गठन गर्दा प्रधानमन्त्री केपी ओली ओलोचित बनेका छन् । राज्य परामर्श समितिका सुझावलाई ठाडै उल्लङ्घन गरेपछि उनी आलोचनाका भागिदार बने । आयोगले संघमा बढीमा पन्ध्र मन्त्रालय उपयुक्त हुने ठहर गरी दिएको सुझावलाई अठारवटा मन्त्रालय बनाउने निर्णय गरी पहिल्यै उल्लंघन गरिसकेका थिए । त्यसमा अझ थप तीन मन्त्रालय थपे । फोरमलाई ल्याउन तीन र राजपालाई ल्याउन पुन: दुई वा तीन मन्त्रालय बढाउँदै जाँदा त्यसको व्ययभार एकातिर बढ्छ नै, मन्त्री स्वयंले पनि झण्डा फरफराएर मार्चपास गर्नुभन्दा फगत अरू काम केही हुने देखिन्न । प्रदेश र स्थानीय तहले भएभरका काम गर्ने भएपछि केन्द्रीय मन्त्रीहरूले गर्ने काम भनेकै राष्ट्रिय गौरवका आयोजना निर्माण गर्ने तथा प्रदेश र स्थानीय तहका कार्यमाथि सिंहावलोकन गर्नेमात्र हो । त्यसका निम्ति सानो आकारको मन्त्रिपरिषद बनाउने भनेर स्वयं ओली र प्रचण्डबीच सहमति भए पनि दिन घर्कंदै जाँदा बोली फेरिँदै पनि गएको छ । यसरी बोली फेरिँदै जाने हो भने ओली सरकारमाथि जनताको विश्वास टुट्नेछ । एमालेकै नौमहिने शासन कालमा थोरै मन्त्री थिए । सबै काम पारदर्शी र प्रभावकारी पनि थिए । अहिले भाग पुर्याउनकै लागि मन्त्रिपरिषद विस्तार गर्दै जाँदा प्रदेशको समेत गरेर जेट विमानमै नअँट्ने भइसके । यस्तै महिला मन्त्रीहरूले महत्त्वपूर्ण मन्त्रालय पाएका छैनन् र संख्या पनि न्यून छ । नेतागणको व्यवस्थापन गर्नकै लागि यस्तो विस्तारले देशको हित त गर्दैन नै, स्वयं मन्त्रीगण र मन्त्रिपरिषदको ओज र गरिमालाई धुलिसात गर्ने निश्चित छ । यसमा ओली सरकार गम्भीर बनेको प्रतीत हुँदैन । डा धनपति कोइरालाकावासोती, नवलपुर"
राजपाको दाउ,"केपी शर्मा ओलीलाई हेर्ने दृष्टिकोण एकाएक बदल्दै राजपा सरकारमा सामेल हुने भएछ । पहिलोपल्ट ओली प्रधानमन्त्री भएका बेला मधेसलाई दुराग्रह राखेको भन्दै दूरी बढाएर संविधानलाई नै अस्वीकार गरेको राजपा रेशम चौधरीलाई जेलमुक्त गर्ने सर्तमा सरकारमा सामेल हुने भएछ । राजपाले सरकारलाई विश्वासको मत दिइसकेको छ । त्यही विश्वासको मतसँग राजपाले कैलाली घटनाका मुख्य आरोपित रेशम चौधरीलाई साट्ने सम्झौता गर्न खोजेको देखिन्छ । तर त्यो प्रत्युत्पादक निर्णय हुनेछ । श्यामसुन्दर कुइँकेल हाँडीगाउँ, काठमाडौं"
शैक्षिक सुधारमा कठोर,"यस अघिका शिक्षामन्त्रीहरूले पनि पद बहाल हुनासाथ राजनीति गर्ने शिक्षकको जागिर जाने कुरा बताउँथे । अहिले आएका नयाँ शिक्षामन्त्रीले पनि यो कुरा बताइसके । तर नचाहँदानचाहँदै पनि शिक्षामा राजनीति घुसेकै छ । यसैको परिणामस्वरूप कतिपय विद्यालयमा २०४८ सालमा स्वत: स्थायी भएका कम योग्यताका शिक्षकले त्यति खेरैदेखि अहिलेसम्म पनि राजनीतिक प्रभावकै आधारमा विद्यालयको नेतृत्व गरिरहेका छन् । अनि पुरानै अस्थायी शिक्षकलाई स्थायी बनाउन लामो समयदेखि चर्को प्रयास पनि गरिंँदैछ । त्यसैले शैक्षिक क्षेत्रमा सुधारको पहल थाल्ने नै हो भने पुराना शिक्षकलाई सुविधासहित बिदा गर्ने, विद्यार्थी कम भएका विद्यालयलाई गाभ्ने, शिक्षक सेवा आयोगले तुरुन्त खुल्ला विज्ञापन खोल्ने र विद्यालयको नेतृत्व नयाँ, योग्यता पुगेका र जागरुक शिक्षकलाई दिने काम गरिहाल्नुपर्छ । इन्द्रकुमार श्रेष्ठखानीभञ्ज्याङ, ओखलढुंगा"
भ्रष्टाचारीलाई प्रोत्साहन नगरौं,"नेपाल भ्रष्टाचारको उच्चतम बिन्दुमा रहेको देश हो । ठूला भ्रष्टाचारका काण्ड भइरहे पनि भ्रष्टाचारीलाई कडाइका साथ कारबाही भएको पाइँंदैन । भ्रष्टाचारमा संलग्न भएकाहरूलाई पनि अवकाश या राजीनामापछि कुनै कारबाही अघि बढाएको देखिँदैन । करोडौंको भ्रष्टाचारमा संलग्न भएकालाई पनि केही लाख धरौटीमा छोडिन्छ । सबभन्दा गम्भीर कुरा के छ भने प्रमाणसहित अदालतमा पेस भएका अत्यन्तै ठूला भ्रष्टाचारमा संलग्न भएका बदनाम भ्रष्टाचारीका मुद्दा समयमा फैसला गरिदिँदैन । निजहरूमध्ये धेरैलाई सफाइ दिने या न्यूनतम सजाय गरी फैसला गर्ने प्रचलन धेरैलाई थाहा पनि नहुन सक्छ । यसमा जनताभन्दा सञ्चार माध्यम चनाखो हुनुपर्छ । जबसम्म भ्रष्ट, तस्कर, कालाबजारिया तथा जघन्य अपराधमा जेलमा परेका व्यक्तिलाई समाजले बहिस्कार गर्दैन, तबसम्म यिनै भ्रष्ट अपराधीको बोलवाला रहिरहन्छ । पूर्ण ओलीक्विन्सल्यान्ड, अष्ट्रेलिया"
एकीकरणकालीन गढी अतिक्रमण,"सरकारको गलत निणयले गर्दा २०६९ सालमा चन्द्रागिरि शृङ्खलाको भष्मासुर थुम्कोस्थित एकीकरणकालीन तोपघर गढी सम्पदालाई जसरी उधिन्याइयो, त्यसरी नै अहिले समृद्धिको नाममा खोकनास्थित एकीकरणकालीन छाउनी गढी सम्पदामाथि बसपार्क र फास्ट ट्रयाक बनाउन सैनिक क्याम्प खडा गराइएको छ । राष्ट्रको ऐतिहासिक सांस्कृतिक पुरातात्त्विक कुनै पनि सम्पदा चाहे त्यो सरकारी अधिकरण स्वामित्वको होस् वा निजी स्वामित्वको होस्, प्राचीन स्मारक संरक्षण ऐनमा देशको इतिहास बोध गराउने प्राचीन स्मारक भएका ठाउँको खनाइ समेतमा नियन्त्रण राखी शान्ति र सुव्यवस्था कायम राख्न संरक्षण वाञ्छनीय भएको उल्लेख छ । साथै कुनै पनि प्राचीन स्मारकलाई नष्ट गरे रकम असुलउपर गरी पाँचदेखि पन्ध्र वर्षसम्म कैद सजाय हुने प्रस्ट उल्लेख छ । यस परियोजनामार्फत फेरि पनि मौलिकता र आपसी सहिष्णुता खल्बलाउने, गौरवशाली एकीकरणकालीन राष्ट्रिय इतिहास र सेनालाई खाडलमा हाल्ने षड्यन्त्र भइरहेको छ । पुरातत्त्व विभाग निरीह देखिन्छ । राजेन्द्रविक्रम शाहधादिङ"
सेनालाई पेन्सनमा विभेद किन ?,भण्डारी नेपाली सेनाका पूर्व सहायक रथी तथा नेपाल इन्स्टिच्युट फर स्ट्राटेजिक स्टडिजका सचिव हुन् ।
किनारामा महिला नेतृत्व,"नेपाली समाजले राष्ट्रप्रमुख, सभामुख र प्रधानन्यायाधीशसम्म महिला पाउनु धेरै अघिदेखिको संघर्षको प्रतिफल हो । त्यसको मतलब आजका आजै धेरै प्रमुख पदमा महिला नै चाहिन्छ भन्ने होइन । तर नेतृत्वमा आउन सक्ने महिलालाई यो वा त्यो बहानामा बञ्चित गरियो भने त्यसको असर दीर्घकालीन रूपमा पर्छ । सक्षम महिला नेतृत्व विकास एकैपटक हुने होइन । राजनीतिमा खारिएर २४ दशक बिताएका एकाध महिलामात्रै त्यस्ता पदहरूको दाबी गर्ने स्थानमा पुग्न सक्छन् । राजनीतिमा पुरुष र महिला दुवैका लागि थुप्रै चुनौती अवश्य छन् । तर हाम्रोजस्तो समाजमा पुरुषले भन्दा धेरै चुनौती महिलाले भोगिरहेका हुन्छन् । यति धेरै जटिलताबाट विकास भएको महिला नेतृत्वलाई समेत किनारामा पुर्याइन्छ भने नयाँ पुस्ताबाट कसरी महिला नेतृत्व विकास हुनसक्ला ? अहिले पनि हाम्रोजस्तो समाजमा पुरुषवादी मानसिकता भत्किसकेको छैन । राजनीतिक दलका नेताहरूको ध्यान नेतृत्वदायी तहमा महिलालाई कसरी अगाडि बढाउन सकिन्छ भन्नेतिर भन्दा पनि प्रतिस्पर्धामा आउने पुरुषलाई नै कसरी व्यवस्थापन गर्ने भन्नेतिर नै छ । यति लामो परिवर्तनपछि देशको संरचना नै फेरिएको छ, त्यसअनुसार महिलाले पनि आफूलाई अब्बल राख्न आफ्ना मुद्दा र नेतृत्वका लागि एक हुन जरुरी हुन्छ । हरेक क्षेत्रमा महिला नेतृत्वका लागि सामूहिक रूपमा महिलाले आवाज उठाउन नसकेसम्म कानुनमा लेखिएभन्दा बढी विवेकका आधारमा दलहरूले निर्णय गर्दैनन् । यसअघि कानुनमा नभनिए पनि निर्णायक ठाउँमा महिला पुग्न सके र परीक्षामा सफल पनि भएका छन् । तर आन्दोलनको राप र ताप सेलाउँदै जानथालेपछि पिछडिएका समुदायबाट पनि दाबी गर्न सक्षम पात्रलाई अवसर दिनुपर्छ भन्ने कुरा दलका नेताका लागि लाज र गालभन्दा टाढाको विषय बन्दो रहेछ । यसबाट पाठ सिक्दै आगामी दिनमा महिलाको प्रतिनिधित्वलाई कानुनी रूपमै तोक्नुपर्ने कुरामा विशेषत: महिला नेताहरुले ध्यान पुर्याउन जरुरी छ ।"
शौचालयविहीन देवालय,माघे संक्रान्तिमा देवघाटको मेला जाने श्रद्धालुले सायद नदीमै पिसाब गर्छन् । के यसले नदी अपवित्र हुँदा भक्तजनहरू पापको भागी हुँदैनन् र ? यस्ता ठाउँमा कतैकतै अस्थायी शौचालय त देखिन्छन् । तर दुर्गन्धले त्यहाँ जाने कसैको साहस हुँदैन । शौचालय वरिपरि नै शरीर धर्म निर्वाह गरेको दृश्य कुनैबाट छिपेको छ र ? कुनै नयाँ देवताको मूर्ति उभ्याएर नजिकै शौचालय बनाएर पानीको व्यवस्थापनसमेत गरिदिए समाजमा बढी योगदान हँुदैन र ? पितृहरू पनि खुसी नै हुन्थे । देवतालाई पनि गन्धबाट मुक्ति मिल्थ्यो होला ।
प्रांगारिक मुलुक बनाउने दूरदृष्टि,जैविक खेती प्रणाली रासायनिकभन्दा उत्पादनशील छ । खनिज स्रोत बाहेकका ऊर्जा र स्थानीय स्रोतको दिगो परिचालनबाट स्थानीयतामा उपयुक्त कृषि प्रविधि प्रयोग गरिने हँुदा यसको उत्पादन लागत कम नै हुन्छ । ९० प्रतिशत रोग र किरा जैविक तरिकाबाट नियन्त्रण गर्न सकिन्छ । जैविक खेती गर्न उन्नत कृषि प्रविधिको प्रयोग गरी कृषि कर्मलाई सरल र कृषि पेसालाई मर्यादित बनाउन सकिन्छ । साथै यो स्थानीय तहमा रोजगारी र आम्दानी बढाउने एकमात्र विकल्प हो भन्ने कुराको चेतना बढाउँदै जानुपर्छ । कृषि क्षेत्रलाई प्रांगारिक बनाउने दूरगामी महत्त्वको यात्रा पूर्वतयारी निकै सावधानी र दृढ अठोटले मात्र सम्भव हुन्छ ।
चार महिनामा साढे २ किलोमिटर सुरुङ,आयोजना निर्माणमा दैनिक तीन सयभन्दा बढी नेपाली तथा चिनियाँ कामदार परिचालित हुँदै आएका छन् । सुर्खेतको चिप्लेस्थित भेरी नदीमा १५ मिटर अग्लो बाँध बनाएर सुरुङमार्फत प्रतिसेकेन्ड ४० घनमिटर पानी बबई नदीमा खसालिनेछ । उक्त पानीबाट ४८ मेगावाट विद्युत् उत्पादन गर्ने र बाँकेबर्दियामा सिंचाइ सुविधा पुर्याउने आयोजनाको लक्ष्य छ । आयोजना निर्माणको जिम्मा चीनको चाइना ओभरसिज इन्जिनियरिङ कम्पनी लिमिटेडले पाएको छ ।
यती एयरको विमान दुर्घटना,"विमानस्थल प्रमुख पोखरेलले भने, दुर्घटनामा विमानको समस्या वा चालक झुक्किएका हुन सक्छन् । आइतबारकै विमान दुर्घटनामा पनि रनवेको समस्या नरहेको उनले बताए । एक्कासि रातो बत्ती बलेर अघिल्लो चक्का बन्द भयो । सायद चक्कामा खराबी थियो, उनले भने । रुपन्देहीका प्रमुख जिल्ला अधिकारी हरिप्रसाद मैनालीले पटक पटक दुर्घटना दोहोरिए पनि विमानस्थल वा रनवेको दोष नदेखिएको बताए ।"
सरकारी भवनमा निजी स्कुल,गण्डक नहरको रेखदेखको जिम्मेवारी पाएको नारायणी सिँचाइ डिभिजन कार्यालयको पर्सा र बारामा १४ वटा भवन छन् । नहर रेखदेख गर्ने कर्मचारी र सबइन्जिनियरका लागि निर्माण गरिएको आवासीय भवन पछिल्लो समय अलपत्र छन् । कर्मचारी बस्न छाडेपछि सिँचाइको भवनमा सशस्त्र प्रहरी र नेपाल प्रहरीले कब्जा जमाएका छन् ।
घडेरी बेचेर बालगृहलाई ४० लाख,एकजनालाई डिप्लोमा इन्जिनियरिङको अध्ययनपछि पुनर्मिलन गराइएको हो । बेंसीसहर नगरपालिकाका मेयर गुमानसिंह अर्यालले सामाजिक रुपान्तरणका लागि एकजुट हुनुको विकल्प नभएको बताए ।
मुलुकको घाटा निरन्तर चुलिँदो,विदेशी विनिमय सञ्चिति घट्दो गत माघमा मुलुकको विदेशी विनिमय सञ्चिति १० खर्ब ४९ अर्ब रुपैयाँ छ । गत असारको तुलनामा यो २८ प्रतिशतले घटेको हो । गत असारमा यस्तो सञ्चिति १० खर्ब ७९ अर्ब रुपैयाँ थियो । चालु आर्थिक वर्षको सात महिनाको आयातलाई आधार मान्दा बंैकिङ क्षेत्रसँग रहेको विदेशी विनिमय सञ्चितिले ११ महिना ३ दिन वस्तु आयात र ९ महिना ८ दिन वस्तु तथा सेवा आयात धान्न पुग्ने राष्ट्र बैंकले जनाएको छ ।
खाद्यले धान किन्न सकेन,"वीरगन्ज कार्यालयले ३० हजार किन्ने लक्ष्य राखे पनि २३ हजार ४ सय ८७९० क्विन्टल खरिद गरेको छ । विराटनगरमा ४ हजार ८ सय ९४ र बिर्तामोडमा २६ सय ४८ क्विन्टल खरिद गरेको छ । उक्त जिल्लाबाट मोटा, सोना, जिरा, मार्सीलगायत धान खरिद भइरहेको जनाएको छ । किसानबाट खरिद गरिएको धान संस्थानले चामल बनाएर बिक्री गर्छ । लक्ष्यअनुसार धान खरिद गर्न नसकेपछि चालम किन्ने योजना बनाएको छ । एक लाख क्विन्टल चामल खरिद गर्न टेन्डरसमेत अह्वान गरेको जनाएको छ ।"
तरकारी मन्डीले जोडिरहेको सहर,"गुद्री बजार तरकारी व्यवस्थापन समितिको अनुसार उपभोक्ताको मागअनुरूप यो हाटमा नेपाल र भारतको विभिन्न थलोबाट दैनिक १० बाहनमा १ सय ५० टन तरकारी आउँछ । यो हाटमा तरकारीको २० थोक र ३० खुद्रा मन्डी रहेको समितिका सल्लाहकार पशुपति भगत बताउँछन् । स्वदेश र विदेशमा जस्तै सहरको बीचमै तरकारी बजार भएकाले सबै स्थानीयलाई किनमेल गर्न सजिलो छ, उनी भन्छन् ।"
झोलुंगे पुलले निकासा पाएन,"अर्थ मन्त्रालयले समयमै बजेटको फुकुवा नदिँदा समस्या भइरहेको हो । पहिलो चौमासिकमा नै अख्तियारी आएको भए पनि दोस्रो चौमासिकको समय सकिँदासमेत अख्तियारी आएको रकम फुकुवा नआएको पुल निर्माणको सम्पूर्ण जिम्मा लिएको जिल्ला प्राविधिक कार्यालय रुकुम पश्चिमले जनाएको छ । कार्यालयका इन्जिनियर पहलबहादुर पुनले निर्माण भइसकेका १३ र निर्माणको अन्तिम चरणमा रहेका ९ झोलुंगे पुलको आवश्यक रकम फुकुवा नहुँदा समस्या भइरहेको बताए । उनका अनुसार रुकुम (पश्चिम) मा ७ र रुकुम (पूर्व) मा ६ वटा झोलुंगे पुलको निर्माण कार्य सम्पन्न भइसकेको छ भने (पश्चिम) मा एउटा निर्माण र एउटा मर्मतको अन्तिम चरणमा छ । (पूर्व) का ६ वटा झोलुंगे पुल यही चैत मसान्तभित्रै निर्माण सम्पन्न हुने गरी काम भइरहेको छ । जिल्ला प्राविधिक कार्यालयको लेखा शाखाले २१ झोलुंगे पुलको फलामे सामग्रीमा शत प्रतिशत, झोलुंगे पुल निर्माणमा ७० प्रतिशत बढी प्रगति भए पनि वित्तीय प्रगति भने शून्यजस्तै रहेको जनाएको छ ।"
मनाङ पुग्न बैंकले चासो दिएनन्,"राष्ट्र बैंकले ग्रामीण भेगमा वित्तीय पहुँच पुर्याउन हरेक गाउँ तथा नगरपालिकामा बैंक पुर्याउने नीति लिएको थियो । सोहीअनुरूप बैंकलाई स्थानीय तहमा शाखा खोल्न निर्देशन दिएको थियो । उक्त निर्देशनलाई आनाकानी गर्दै बैंकहरूले शाखा कार्यालय खोल्न तदारुकता नदेखाएको स्थानीयको गुनासो छ । हिमालपारिको जिल्ला भनेर चिनिएको मनाङमा चारवटा गाउँपालिका छन् । सदरमुकाम चामे गाउँपालिकामा यसअघि नै बैंकले वित्तीय कारोबार गर्दै आएका छन् । यहाँ नेपाल बैंक, कृषि विकास, प्रभु, ओम डेभलपमेन्ट र सिटिजन्स बैंक इन्टरनेसनलले सेवा दिइरहेका छन् ।"
यूटीएल र स्मार्ट टेलिकमलाई ५ लाख जरिवाना,"सरकारले २०६९ जेठ १ गते राजपत्रमा सूचना प्रकाशित गरी आधारभूत टेलिफोन सेवाको अवधारणा ल्याएको हो । उक्त अवधारणाअनुसार आधारभूत टेलिफोन सेवाअन्तर्गत स्थानीय टेलिफोन सेवा, अन्तरदेशीय टेलिफोन सेवा, अन्तर्राष्ट्रिय टेलिफोन सेवा, सेलुलर मोबाइल दूरसञ्चार सेवा पर्छ । यो अवधारणाअन्तर्गत स्मार्ट र यूटीएलले अनुमतिपत्र पाएका हुन् । प्राधिकरणले दुवै कम्पनीलाई सर्त पूरा गर्न ६ महिने अवधि पनि दिएको प्रवक्ता मीनप्रसाद अर्यालले जानकारी दिए ।"
मन्त्रीले मागे ठगी गर्ने म्यानपावरको सूची,"मन्त्री विष्टले काठमाडौं केन्द्रित श्रम स्वीकृतिको प्रणालीलाई तत्काल राजधानी बाहिर दुई स्थानबाट दिने प्रक्रिया सुरु गर्न आदेश दिएका छन् । सबैभन्दा बढी कामदार जाने प्रदेश नम्बर दुई र पश्चिम क्षेत्रको सबैलाई पायक पर्नेस्थानबाट श्रम स्वीकृति दिलाउन कार्यालय सञ्चालन गर्नेछौं, उनले भने ।"
दुई भन्सार एजेन्ट निलम्बित,राष्ट्रिय वाणिज्य बैंक शाखा सुक्खा बन्दरगाह रानी विराटनगरका प्रबन्धक विष्णुप्रसाद निरौला र उक्त बैंकका भन्सार काउन्टर इन्चार्ज वरिष्ठ सहायक तोर्णराज राउतलाई प्रहरीले पक्राउ गरी अनुसन्धान गरिरहेको छ । उनीहरू दुवैजना जिल्ला प्रहरी कार्यालय मोरङको हिरासतमा छन् ।राष्ट्रिय वाणिज्य बैंक शाखा रानीका प्रबन्धक राजेश डंगोलले दिएको जाहेरीको आधारमा उनीहरूलाई पक्राउ गरी कारबाही प्रक्रिया अगाडि बढाएको प्रहरी उपरीक्षक अरुणकुमार बीसीले बताए ।
भारतीयलाई लगानी आग्रह,"संयुक्त लगानी विस्तार, लगानीका क्षेत्र पहिचानलगायतमा आगामी दिनमा ठोस गृहकार्यसहित अगाडि बढ्नुपर्नेछ, उनले भनिन् । नेपालमा भारतीय संयुक्त लगानी विस्तारमा आफू र आफ्नो संस्थाको तर्फबाट पूर्ण सहयोग रहने प्रतिबद्धतासमेत जनाएकी छन् ।"
पर्यटकीय पूर्वाधार बनाउन गुरुयोजना,"नेपाल प्रज्ञाप्रतिष्ठानको आयोजना संरचनाको विस्तृप्त अध्ययन गर्न उपकुलपति विष्णुविभु घिमिरे, प्रा डा ज्ञानु पाण्डे, प्रा डा विष्णुराज आत्रेय, प्रा माधवराज गौतम, प्रा दिनेशराज पन्तलगायतको टोली शनिबारदेखि सुपदेउराली, सीतापुर र नरपानी क्षेत्रमा पर्यटकीय संरचनाको अध्ययनमा छन् । कपिलवस्तुस्थित पूर्वपश्चिम राजर्माग गोरुसिंगेबाट झन्डै ५० किमिको दूरीमा मन्दिर अवस्थित छ । शीतगंगा नगर तराईसँग जोडिएकाले पनि गर्मीको बेला पहाडको चिसो मौसममा रमाउन तराईबाट धेरै आउँछन् ।"
सूचना प्रविधिमा पहुँचबारे कार्यशाला,"भारतस्थित संस्था पब्लिसिसविज्ञ दिनेश कौशलले समावेशी र पहुँचयोग्य प्रविधिको विकास गर्दा डिजाइनमा ध्यान दिनुपर्ने बताए । म्यान्मारकी अपांगता अधिकारमा समर्पित ताई ताईले यससम्बन्धी म्यानमारको अनुभव सुनाएको विज्ञप्तिमा उल्लेख छ । कार्यक्रम श्रीलंकास्थित एसिया तथा प्रशान्त तथा सञ्चार क्षेत्रमा कार्यरत संस्था लर्न एसियाको आयोजना तथा अपांगताका लागि महिला समूह, सेन्टर फर ल एन्ड टेक्नोलोजी र इन्टरनेट सोसाइटी नेपालको सहकार्यमा सम्पन्न भएको हो ।"
सिलिका सिमेन्टको १० औं वार्षिकोत्सव,"काठमाडौं (कास) सिलिका सिमेन्टले राजधानीमा १० औं वार्षिकोत्सवका अवसरमा उपभोक्ता सम्मेलनको आयोजना गर्यो । नेपालमा उक्त सिमेन्टको बिक्रेता मोरोन ट्रेडिङले आयोजना गरेको कार्यक्रममा निर्माणसँग सम्बन्धित विशेषज्ञ, आर्किटेक्चरल, स्ट्रक्चरल र सिभिल इन्जिनियरहरूको समेत उपस्थिति रहेको जारी विज्ञप्तिमा उल्लेख छ । २१ औं शताब्दीको एडभान्स टेक्नोलजीबाट सिलिका सिमेन्टको उत्पादन गरिएको कम्पनीले जनाएको छ । कार्यक्रममा जापानका राजदूत मासासी ओगावाले नेपालका व्यावसायी र विकास निर्माणमा संलग्न रहेका व्यक्तिहरूबाट जापानी उत्पादनप्रतिको विश्वासका लागि धन्यवाद दिए । कार्यक्रममा अन्य सहभागीहरूले सिलिका सिमेन्ट मल्टिफङ्सनल उत्पादन भएको बताए ।"
यती एयरलायन्स र तारा एयरद्वारा सगरमाथामा सरसफाइ,"काठमाडौं (कास) यती एअरलाइन्स रतारा एयरले सगरमाथा क्षेत्र सरसफाइका लागि सय टन फोहोर एयरलिफ्ट गर्ने प्रक्रिया सुरु गरेका छन् । खुम्बु पासाङ ग्रामीण नगरपालिका, सगरमाथा प्रदूषण नियन्त्रण समिति, हिमालय क्लब र संयुक्त राष्ट्र विकास कार्यक्रमसँगको साझेदारीमा २०१८ मा सगरमाथा क्षेत्रबाट काठमाडौंमा रिसाइकल गर्न प्राकृतिक रूपमा नष्ट नहुने सय टन फोहोरमैला एयरलिफ्ट गर्ने प्रक्रिया सुरु गरेको जारी विज्ञप्तिमा उल्लेख छ । यो अभियान एयरलाइनको २००८ देखि सुरु गरिएको सगरमाथा क्षेत्रमा फोहोर व्यवस्थापन र पर्यावरण जागरण प्रति केन्द्रित सीएसआर कार्यक्रमको निरन्तरता भएको जनाएको छ ।"
सिद्धार्थको १४ प्रतिशत बोनस सेयर,काठमाडौं (कास) सिद्धार्थ बैंकको १६ औं वार्षिक साधारणसभाबाट १४ प्रतिशत बोनस सेयर पारित भएको छ । बैंकको आइतबार सम्पन्न सभामा बैंक सञ्चालक समितिले प्रस्ताव गरेबमोजिम चुक्ता पुँजी ६ अर्ब ८२ करोड ६१ लाख १७ हजार १ सय ५५ रुपैयाँको १४ प्रतिशत (९५ करोड ५६ लाख ५६ हजार ४ सय २ रुपैयाँ) बराबरको बोनस सेयर वितरण गर्ने प्रस्ताव पारित गरेको जारी विज्ञप्तिमा छ ।
महिन्द्रा टु ह्वीलको नयाँ योजना,"काठमाडौं (कास) महिन्द्रा टु ह्वीलले नयाँ वर्ष २०७५ का लागि महिन्द्रा चढौं, खुसी मल्टिप्लाई गरौं योजना सार्वजनिक गरेको छ । बिक्रेता अग्नि मोटो इन्कले ल्याएको उक्त योजना योजनाअन्तर्गत महिन्द्रा टु ह्वीलरको खरिदमा ग्राहकले प्राप्त गर्ने कुपन स्क््रयाच गरी त्यसमा देखिएको अंक ५१०० लाई २०७५ ले गुणन गर्दा हुन आउने नतिजा बराबरको रकम छुटस्वरूप प्राप्त गर्ने जारी विज्ञप्तिमा छ ।"
एनआईसीको मलेसियाबाट इनवार्ड रेमिटयान्स सुरु,काठमाडौं (कास) एनआईसी एसिया बैंक लिमिटेडले म्याक्स मनी एसडीएन बीडीएचसँगको सहकार्यमा मलेसियाबाट इनवार्ड रेमिटयान्सको सुरुवात गर्न लागेको छ । बैंकले यस सम्बन्धमा म्याक्स मनी मलेसियासँग सम्झौता गरी नेपाल राष्ट्र बैंकबाट स्वीकृति प्राप्त गरेसँगै मलेसियाबाट इनवार्ड रेमिटयान्स सुरु गर्न लागेको जारी विज्ञप्तिमा उल्लेख छ । सम्झौताअनुसार मलेसियामा रहेका म्याक्स मनीका २१ वटा शाखाबाट नेपालीले एनआईसीमा रकम पठाउन सक्ने जनाएको छ ।
कन्स्ट्रक्सन सोलुसनलाई उत्कृष्ट सम्मान,काठमाडौं (कास) हुन्डाई कन्सट्रक्सन इक्विपमेन्ट इन्डियाले नेपालको लागि अधिकृत डिलर कन्सट्रक्सन सोलुसन प्रालि (सीएसपीएल) लाई दक्षिणपूर्वी एसियाकै उत्कृष्ट डिलरको पद्वीबाट सम्मानित गरेको छ । थाइल्यान्डको पटायामा १० देखि १३ मार्चमा भएको हुन्डाई कन्सट्रक्सन इक्विपमेन्टको नवौं वार्षिक डिलर भेलामा कन्सट्रक्सन सोलुसनलाई सन् २०१७१८ मा नेपालमा हुन्डाई कन्सट्रक्सनको निर्माणसम्बन्धी सामानहरूको बिक्री तथा प्रवद्र्धनमा गरेको योगदानबापत उक्त पुरस्कार प्रदान गरेको जारी विज्ञप्तिमा उल्लेख छ ।
खानेपानी योजना अलपत्र,"इन्जिनियर उपाध्यायले उपभोक्ता समितिले २० प्रतिशत काम जनश्रमदानबाट गर्ने भनेर सम्झौता गरी योजना लागू भएको बताए । साबिक गाविसका कर्मचारी र राजनीतिक संयन्त्रसमेतको सहमतिमा उपभोक्ता समितिसँग सम्झौता भई योजना स्वीकृत भएका हुन्, उनले भने, योजनाको भौतिक संरचना निर्माणको काम सरकारले गरिसकेपछि पाइप बिछ्याउने काममा उपभोक्ता समितिको ठूलो लापरबाही देखियो । जनश्रमदानबिना अलपत्र परेका यस्ता योजना सम्पन्न गर्न स्थानीय तहले ध्यान दिनुपर्ने इन्जिनियर उपाध्यायले बताए ।"
भोजपुरमा प्रसूति सेवा सञ्चालन,यसबीच वान हर्ट संस्थाको समन्वयमा डा पुजन विकलाई तीन महिनाको दक्ष प्रसूति सेवा तालिम उपलब्ध गराइयो । यसैगरी प्रसूति कक्ष मर्मतका लागि वान हर्टले नौ लाख रुपैयाँ सहयोग गरेको छ । जेनेरेटर खरिदका लागि भोजपुर नगरपालिकाले सघाएको छ । अन्य व्यवस्थापनका लागि अस्पतालले चार लाख रुपैयाँ खर्चिएको छ । सेवा नियमित गरिए पनि व्यवस्थापन पर्याप्त नरहेको अस्पतालले जनाएको छ । ब्लड बैंक नभएकाले शल्यक्रिया गर्दा तत्काल रगत आवश्यक परे आपूर्ति गर्न गाह्रो छ । आपतकालीन सेवा दिनुपर्ने अवस्थाका गर्भवती जोखिममा पर्छन् । नेपाल रेडक्रस सोसाइटीले पर्याप्त रगत संकलन गर्न सकेको छैन । पहाडी जिल्लामा रगत संकलन गर्न उपकरण र दक्ष जनशक्ति नरहेको रेडक्रस स्रोतले जनाएको छ ।
आरोहण तयारीमा अनिश,गत वर्षको जेठ ८ गते सर्वोच्च शिखर चुमेका उनले नेपालको संविधान सगरमाथाको चुचुरोमा पुर्याएका थिए । झापाको धुलाबारीमा पत्रकार सम्मेलनमार्फत अनिशले आफ्नो दोस्रो सगरमाथा यात्राबारे जानकारी गराएका थिए ।
न्यायालयमाथि धावा बोले प्रतिवाद,"युवा नेता गगन थापाले दुई तिहाइ मत पुगे पनि सरकारले पार्टीभित्रको गुट मिलाउन मन्त्रालय फुटाएको बताए । मन्त्रालय फुटाउँदै गुटहरू मिलाउँदैमा उनीहरूलाई ठिक्क हुनेछ । जनताको काम गर्नेछैनन्, उनले भने ।"
रूख नकाट्न मन्त्रिपरिषद्को निर्देशन,मोरङका १ सय ३० वटा सामुदायिक वनमध्ये २४ वटाले वैज्ञानिक वन व्यवस्थापन कार्यक्रममा लागि स्वीकृति पाइसकेका छन् ।
हुर्कन नपाउँदै साल सखाप,"गस्तीमा हिँडेका जिल्ला वनका तत्कालीन सुबेदार द्रोणप्रसाद न्यौपाने र सशस्त्र वनरक्षक धोजराज घिमिरेलाई २०४९ साल वैशाखमा तस्करले गोली हानी हत्या गरेका थिए । त्यसपछि गस्ती प्रभावित बन्यो । २०६१ मा सशस्त्र वनरक्षक राजु रानाभाट र हरिकृष्ण दाहाललाई चन्द्रनिगाहपुर बजारमा माओवादीले गोली हानी हत्या गरे । २०६६ पुसमा वृन्दावन रेन्जपोस्टका वनरक्षक रामलाल साहलाई गस्तीको क्रममा तस्करले गोली हानी हत्या गरे । यहाँ तस्कर र सशस्त्र वनरक्षकबीच कैयौंपटक गोली हानाहान भइसकेको छ । हत्यापछि कर्मचारी पोस्टमा बस्न छाडेका थिए । वन अधिकृत कोइरालाले वन कर्मचारीको सुरक्षालाई पनि ध्यान दिनुपर्ने बताए । कतिपय स्थानमा सुरक्षाकै कारण समयमा पुग्न सकिँदैन, उनले भने, कर्मचारी ज्यानै जोखिममा राखेर संरक्षणमा खटिरहेका छन् ।"
दुवै देशका प्रतिनिधि फिनल्यान्ड पुगे,"यसबीच, अमेरिकी राष्ट्रपति ट्रम्पले वार्ताका लागि जापान, दक्षिण कोरिया र चीनको पनि समर्थन र सहयोग रहेको ट्वीटमार्फत खुलासा गरेका छन् । अमेरिका उत्तर कोरिया वार्ताको चर्चा सुरु भएपछि चिनियाँ राष्ट्रपति सी चिनफिङले पनि सफलताका लागि शुभकामना दिएका थिए । वार्ताको हालसम्म स्थानबारे केही बताइएको छैन । तर वार्ताका लागि नर्वे, स्विडेन, फिनल्यान्ड, दक्षिण कोरिया र चीनले चासो दिएको अन्तर्राष्ट्रिय सञ्चारमाध्यमले जनाएका छन् ।"
सिरिया द्वन्द्व: अफ्रिनबाट कुर्दहरू लखेटिए,"त्यसैगरी, सन् २०१३ देखि विद्रोहीको नियन्त्रणमा रहेको पूर्वी गुटामा तीन सातायता रुसको समर्थनमा सिरियाली सेनाले भीषण आक्रमण जारी राखेको छ । सेनाले कारबाहीमा करिब ७० प्रतिशत भूभाग नियन्त्रणमा लिएको दाबी गरेको छ । सिरियामा ७ वर्ष लामो गृहयुद्धका कारण हालसम्म करिब ४ लाख सर्वसाधारणको मृत्यु भइसकेको छ ।"
श्रीलंकामा संकटकाल हट्यो,संकटकालको आदेश जारी भएपछि श्रीलंका सरकारले सन्दिग्धलाई आवश्यकता अनुसार पक्राउ गरी लामो समय थुनामा राख्न अधिकारीलाई अधिकार दिएको थियो । क्यान्डी क्षेत्रमा सयौंको संख्यामा फौज परिचालन गरिएको थियो र सरकारी कर्फ्यु उल्लंघन गर्दै जम्मा भएका मानिसको हूलमाथि अश्रुग्यास प्रहार गरेका थिए । राष्ट्रपति सिरिसेनाले टवटरमा सार्वजनिक सुरक्षाको अवस्था मूल्यांकन गरेर संकटकाल हटाउने निर्णय गरेको जानकारी दिएका थिए ।
रुसमा राष्ट्रपति निर्वाचन  मत सर्वेक्षणमा पुटिन अगाडि,पुटिन सन् १९९९ देखि रुसको राष्ट्रपति वा प्रधानमन्त्रीका रूपमा सत्तामा रहेका छन् । रुसी संविधानअनुसार राष्ट्रपतिको कार्यकाल छ वर्षको हुन्छ ।
फेसबुकमाथि अनुसन्धान,"बीबीसीका अनुसार ती सूचनाहरू केम्ब्रिज एनालिटिकालाई दिइएको थियो । तर आफ्ना नियमहरू मिचिएको भन्दै तथ्यांकहरू मेटाउन फेसबुकले केही समय पहिला नै उक्त कम्पनीलाई आग्रह गरेको थियो । आलोचकहरूले फेसबुकमाथि नियमन जरुरी रहेको बताएका छन् । उनीहरूले फेसबुक लगायतका सामाजिक सञ्जालमा भएका प्रयोगकर्ताका तथ्यांकहरू कहाँ, कसले र किन प्रयोग गर्छन् भन्नेबारे जानकार हुनुपर्ने कानुनी व्यवस्थाको माग गरेका छन् ।"
जस्ता औंला त्यस्तै सारङ्गी,सात दिनमा सबैभन्दा बढी घण्टा सारङ्गी बजाउनेलाई सङ्ग्रहालयले अध्ययनवृत्ति पनि दिने गरेको छ ।
छोराभन्दा आमिर तन्नेरी,२२ वर्षीय जुनैदको बलिउड प्रवेशबारे कुनै आधिकारिक खबर आएको छैन । पर्दापछाडि भने उनले निकै काम गरेका छन् । उनले निर्देशक राजकुमार हिरानीको सहायक भएर समेत काम गरिसकेका छन् ।
अधिकारी र घिमिरे सम्मानित,"काठमाडौं (कास) तोयनाथ पाण्डेय पशुपतिकुमारी साहित्यिक पुरस्कार समर्पण समितिले दुई स्रष्टालाई सम्मान गरेको छ । तोयनाथ पाण्डेय साहित्यिक पुरस्कारबाट सीताराम अधिकारी सम्मानित भएका छन् । यस्तै, ऋषिकेश शर्मा सामाजिक अभियन्ता पुरस्कारबाट डा सुवास घिमिरे सम्मानित भएका हुन् । ११ हजार रुपैयाँसहित सम्मानपत्र र दोसल्ला ओढाएर डा जगमान गुरुङले स्रष्टालाई सम्मान गरे । प्रज्ञा प्रतिष्ठानमा आयोजित कार्यक्रममा हरिप्रसाद पाण्डेयको १७ औं कृति पहिरोले पुरिएको मान्छे उपन्यास लोकार्पण पनि गरिएको थियो । भागवत ढकाल, लेखप्रसाद निरौला र केशव सुवेदीले कृति समीक्षा गरेका थिए ।"
सुरम्य सन्ध्यामा गुरूदेव,"काठमाडौं (कास) वरिष्ठ गायक संगीतकार गुरुदेव कामतले शनिबार राजधानीमा २० औं सोलो प्रस्तुति दिएका छन् । सुरम्य सन्ध्या मा कामतले शास्त्रीय संगीतमा आधारित नेपाली, मैथिली, हिन्दी र उर्दु गजल श्रोतामाझ प्रस्तुत गरे । शास्त्रीय गीतसंगीतलाई जगेर्ना गर्ने उद्देश्यका साथ उनले राजधानीमा १९ वर्षदेखि एकल कार्यक्रम गर्दै आएका छन् । उनले गुरुकुल पाठशाला मार्फत शास्त्रीय संगीत क्षेत्रमा योगदान पनि पुर्याउँदै आएका छन् ।"
आईबीको सम्झना,"महेन्द्रले अचेल कथा, कविता, गजलजस्ता रचनालाई छोट्याएर चार लाइनमा सीमित गर्न थालिएको भन्दै दु:ख व्यक्त गरे । कमलाले मिरिकको चियाबगानका दु:ख समेटिएका तथा नारी अधिकारका कविता सुनाइन् । शिवले आमाबारे मर्मस्पर्शी कविता वाचन गरे । दार्जिलिङका अन्य, झापा, मोरङ र इलामका कविहरूले पनि आआफ्ना रचना वाचन गरेका थिए ।"
पूर्वाञ्चल गट ट्यालेन्ट,"प्रतियोगिताका निर्णायकमा अभिनेता दयाहाङ राई, गायकसंगीतकार अशोक मुकारुङ, गायक सूर्य वालिङ, कोरियोग्राफर सरोज भुजेललगायत थिए । कार्यक्रममा गायक अशोक मुकारुङ, पासाङ शेर्पा, दख्खिन राई, सूर्य वालिङ, हेमु स्मृति चेम्जोङलगायतले गीति प्रस्तुति दिएका थिए ।"
ब्युटिसियन ट्यालेन्ट नेपालको अडिसन,"उक्त प्रतियोगिताको कोरियोग्राफी जयन सुब्बा मानन्धरले गर्दै छिन् । व्युटिसियनहरूको प्रतिभा प्रस्फुटन र व्यक्तित्व विकाशका लागि प्रतियोगिता गर्न लागेको प्रशिक्षण केन्द्रकी अध्यक्ष सोनी कारञ्जितले बताइन् । उनका अनुसार, बिजेताले २५ हजार रुपैयाँसहित विभिन्न उपहार पाउनेछिन् । फस्ट रनरअप र सेकेन्ड रनरअपले मेकअप सामग्रीसहित भ्यानिटी बक्स र विभिन्न उपहार प्राप्त गर्नेछन् ।"
माया गर्छु भन्नेले,हेमन्तले दर्शकश्रोताको फर्माइस पूरा गर्न बिर्सिएनन् । उनले कुसुम गीत गाउँदै प्रस्तुतिको बिट मारेका थिए ।
२० वर्षपछि चितवनमा कन्दरा,"पूर्वमा उर्लाबारी र इनरुवामा कन्दराले कार्यक्रम गरिसकेको छ । काठमाडौं र पोखरापछि चितवनमा गर्न लागेका छौं । जहाँ गए पनि श्रोताको अपार माया पाएका छौं, विवेकले भने ।"
नीति तथा कार्यक्रम छलफलमा जुटे विज्ञहरू,१३ जिल्ला रहेको प्रदेश ३ मा देशको कुल जनसंख्याको २० दशमलव ८७ प्रतिशत अर्थात् ५५ लाख २९ हजार ४ सय ५५ जनसंख्या छ । क्षेत्रफलको हिसाबले मुलुकको १३ दशमलव ७९ प्रतिशत भूभाग अर्थात् २० हजार ३०० वर्गमिटर ३ नम्बर प्रदेशले ओगटेको छ । प्रदेशमा मु्ख्य सडक १९ र निर्माणाधीनसहित ३८ जलविद्युत् आयोजना छन् । प्रदेशवाट मुलुकको कुल राजस्वमा ४८ दशमलव ७ प्रतिशत योगदान रहेको छ ।
नशालु पदार्थ सेवनले अपराधमा वृद्धि,"जाँडरक्सी नष्ट गरिए पनि अवैध मदिरा बनाउने भाँडाकुँडा व्यवस्थापन गर्न नसकेर प्रहरी हैरानीमा परेको छ । जाँड भण्डारण गरिएको भाँडाहरू, रक्सी बनाउने भाँडाहरू कोष तथा लेखा नियन्त्रण कार्यालयमा बुझाउनुपर्ने नीति छ । उक्त कार्यालयले लिलामी गर्नुपर्ने हुन्छ । त्यसका लागि विभागी स्वीकृति आवश्यक पर्छ । भाँडाकुँडा व्यवस्थापनबारे निर्णय नहुँदा ठूलाठूला भाडाहरू कहाँ राख्ने भन्ने समस्या आएको प्रहरीको भनाइ छ ।"
बेलिब्रिज बन्नै ७ महिना !,साता दिनअघि बेलिब्रिज जोड्ने दुवैतिर गाह्रो ढुंगाको चाङ लगाएर कमजोर पर्खाल बनाएको पाइएपछि स्थानीयले निर्माणकार्यको विरोध गरेका थिए । पाङ्सेर्पु पहाड खसेर ध्वस्त भएको ९० मिटर लामो लार्चा मोटरेवल पुलको स्थानमा ५० मिटरको बेलिब्रिज निर्माण गरिंदै थियो । बेलिब्रिज निर्माणमा ढिलाइ भएपछि भोटेकोसी हाइड्रोपावर कम्पनीले ह्युमपाइप प्रयोग गरेर अस्थायी रूपमा गाडी वारपार गर्ने व्यवस्था गरिरहेको छ । पाङ्सेर्पु पहाड खसेर लार्चा मोटरेवल पुल भास्सिएपछि केही समय तुइनद्वारा आउजाउ गरिएको थियो ।
शैक्षिक योजना बनाउँदै सामुदायिक विद्यालय,प्राविधिकतर्फ १ सय ८० तथा एक्जामटेड पूरक) तर्फ १ सय २४ जनाले परीक्षा दिने जिल्ला शिक्षा कार्यालय मकवानपुरका परीक्षा शाखा प्रमुख कुसुम मगरले बताए । मकवानपुरको एक्जाम्टेड परीक्षाका लागि अमर मावि स्रोत केन्द्र तोकिएको छ । उक्त विद्यालयमा जिल्लाका ४१ विद्यालयका १ सय २४ एक्जाम्टेड विद्यार्थीले परीक्षा दिनेछन् ।
बालकमाथि यौन हिंसा बढ्दो,"सन् २०१७ मा गरेको अध्ययनअनुसार ८० प्रतिशत बालबालिकाले साइबरमा गएर इन्टरनेट चलाउने गरेका छन् । कसैले भने साथीको घरमा गएर आफ्नै अभिभावकका मोबाइलबाट फेसबुक चलाउने गरेका छन् । नेपाल प्रहरीको तथ्यांकअनुसार विद्युतीय कारोबार ऐनअन्तर्गत आव २०७३७४ मा ८३ घटना दर्ता भएका छन् । यससम्बन्धी अपराधमा ९३ व्यक्ति पक्राउ परेका छन् । काठमाडौं महिला तथा बाललबालिका कार्यालयका अनुसार सडक, श्रम, सुकुम्बासी र होटल रेस्टरेन्टमा काम गर्ने बालक बढी यौनदुव्र्यवहारको जोखिमा छन् ।"
वाचा पूरा गर्दैन खानेपानी मन्त्रालय,"सुरुङको ८५ प्रतिशत काम पूरा भइसकेको छ । तीन अडिटमध्ये सुन्दरीजलसिन्धु (साढे ९ किमि), सिन्धुग्यालथुम (८ किमि) र ग्यालथुमअम्बाथान (९ किमि) छन् ।"
प्रसारण लाइन नबन्दा घाटा,"५ किमि तार र पोल गाडिसकेका छौं, उनले भने, ६ किमि मात्र पोल गाड्न बाँकी छ । उनले अहिले गाडेको पोल बजारमा पाउन गाह्रो र डिजाइन परिवर्तन गर्नुपर्ने बताए ।"
विराट गोल्डकपमा १० टिम,यो विराटनगरमा २०१८ सालदेखि महेन्द्र गोल्डकपका नाममा सञ्चालन हुँदै आएको थियो । त्यसैलाई २०६७ सालमा विराट गोल्डकपमा रूपान्तरण गर्दै पहिलो संस्करण २०६९ मा सञ्चालन भएको थियो । दुई वर्षअघि भएको पछिल्लो संस्करणमा झापालाई हराएर पुलिस च्याम्पियन भएको थियो । त्यसबेला विजेताले ५ लाख र उपविजेताले ३ लाख रुपैयाँ पाएका थिए ।
हाउन्ड्सको जितमा सौरभ नायक,अतिरिक्त समयमा १४१० ले अगाडि रहँदै हाउन्ड्सले लिगको सातौं जित दर्ता गर्यो । बूढानीलकण्ठका विराज रानाले २३ तथा केसाङ ठकुरीले १७ अंक जोडे पनि टोलीलाई जित दिलाउन सकेनन् । २१ अंकसहित अंक तालिकाको चौथो स्थानमा रहेको हाउन्ड्स पाँचौं स्थानमा रहेको कीर्तिपुरभन्दा ९ अंकले अगाडि छ । बूढानीलकण्ठ भने १० औं हारसँगै प्लेअफबाट बाहिरिसकेको छ । सोमबार कीर्तिपुर बास्केटबल टिमले विशाल मिलन केन्द्र तथा जेभियर कलेजले त्रिभुवन आर्मी क्लबसँग खेल्दैछन् ।
सलाहको चार गोल,लगातार चार हारको क्रम तोड्दै क्रिस्टल प्यालेसले हडर्सफिल्ड टाउनको मैदानमा २० को जित हात पार्यो । जेम्स टम्किन्सले २३ औं मिनेटमा गोल गर्दै पाहुना टोलीलाई अगाडि बढाए । लुका मिलिभोजेभिचले ६८ औं मिनेटमा पेनाल्टीमा गोल गर्दै जित पक्का गरे । अंक तालिकाको पुछारमा रहेको वेस्ट ब्रुमले बर्नमाउथसँग २१ पराजय बेहोर्यो । जे रोड्रिग्वेजको ४९ औं मिनेटको गोलमा वेस्ट बु्रमले अग्रता लिए पनि जोर्डन आइब र जुनियर स्टानिस्लासले अन्तिम १५ मिनेटमा गोल गर्दै बर्नमाउथको जित पक्का गरे । यो वेस्ट ब्रुमको लगातार सातौं पराजय थियो । जनवरी ट्रान्सफर विन्डोमा आएका स्ट्राइकर चेन्क टोसुनको दुई गोलसँगै एभरटनले स्टक सिटीलाई २१ ले हरायो । चार्ली एडमले ३० औं मिनेटमा रातो कार्ड खाएपछि स्टक १० खेलाडीमा सीमित भएको थियो । पछिल्लो पाँच लिग खेलमा पराजित एभरटनले ६९ औं मिनेटमा अग्रता लियो । ७७ औं मिनेटमा एरिक म्याक्सिम चुपो मोटिङले बराबरी गोल फर्काए । तर ६ मिनेट बाँकी छँदा टोसुनले विजयी गोल गर्दै हारको सिलसिला तोडे ।
टोटेनहम र युनाइटेड सेमिफाइनलमा,लन्डन (एएफपी) टोटेनहम हट्सपर र म्यानचेस्टर युनाइटेडले शनिबार एफए कपको सेमिफाइनल यात्रा तय गरेका छन् । युरोपेली च्याम्पियन्स लिगको प्रिक्वाटरफाइनलबाट बाहिरिएका दुई टोलीले एफए कपमा भने सहज जित हात पारे । टोटेनहमले स्वान्सीको घरेलु मैदानमा ३० को जित निकाल्यो । क्रिस्टियन एरिक्सनले दुई तथा एरिक लामेलाले १ गोल गरेपछि टोटेनहमले अन्तिम चारमा स्थान पक्का गर्यो । युनाइटेडले ब्राइटन एन्ड होभलाई २० ले हराउँदा नेमान्जा माटिच र रोमेलु लुकाकुले ११ गोल गरे ।
धनगढीलाई जेसिज कप,"धनगढीका वसन्त सिंह कार्की म्यान अफ द म्याच घोषित भए । घोराही क्रिकेट एकेडेमीका सन्देश पाण्डेलाई उदीयमान खेलाडी, जगवार क्रिकेट क्लबका सुनील सुनारलाई उत्कृष्ट बलर र होराइजन क्रिकेट क्लब, रूपन्देहीका कृष्ण कार्कीलाई उत्कृष्ट ब्याट्सम्यानको पुरस्कार दिइयो । कृष्ण कार्कीले म्यान अफ द सिरिजको पनि पुरस्कार हात पारे । फागुन २६ देखि सञ्चालित प्रतियोगितामा १६ क्लबले प्रतिस्पर्धा गरेका थिए ।"
साई ग्लोबल र देवदह विजयी,"सिद्धार्थ रंगशालामा भएको पहिलो खेलमा साई ग्लोबलले वेस्टर्न क्रिकेट क्लब, बुटवललाई ५ विकेटले पराजित गर्यो । जितका लागि वेस्टर्नबाट १ सय ३० रनको लक्ष्य पाएको साई ग्लोबलले ५ विकेट गुमाएर १ सय ३३ रन जोड्दै खेल जितेको थियो । दोस्रो खेलमा देवदहले बुम एमसीसी क्रिकेट क्लबमाथि ४ विकेटको जित हात पार्यो ।"
राष्ट्रिय हक्की भोलिदेखि,धनुषा (कास) जनकपुरमा मंगलबारदेखि हुने १८ औं राष्ट्रिय पुरुष हक्की प्रतियोगिताको तयारी पूरा भएको आयोजक धनुषा जिल्ला हक्की संघले जनाएको छ । मुजेलियास्थित कभर्डहल परिसरको मैदानमा हुने प्रतियोगितामा ५ विकास क्षेत्र र विभागीय टिम आर्मी गरी ६ टिमले प्रतिस्पर्धा गर्नेछन् । चैत १० सम्म चल्ने प्रतियोगितामा करिब १२ लाख खर्च हुने बताइएको छ । विजेतालाई ५० हजार र उपविजेतालाई २५ हजार रुपैयाँ दिइनेछ ।
लेकसाइडको जित,बागलुङ (कास) चैतेदसैंको अवसरमा आयोजित टी२० क्रिकेट प्रतियोगिताको पहिलो दिन आइतबार पोखराको लेकसाइड क्रिकेट क्लबले बागलुङ क्रिकेट क्लबलाई ३८ रनले पराजित गरेको छ । लेकसाइडले १९ ओभरमा सबै विकेट गुमाउँदै १ सय ३९ रन बनाएको थियो । जवाफमा बागलुङ १६ ओभरमा १ सय २ रनमै समेटियो ।प्रतियोगितामा १८ टिम छन् ।
बडिबिल्डिङमा नयाँ नेतृत्व,काठमाडौं (कास) हिमालयन किङ्डम नेप्लिज फेडेरेसन अफ बडिबिल्डिङ एन्ड फिट्नेस (एचकेएनएफबीएफ) को अध्यक्षमा शिव लामिछाने निर्विरोध निर्वाचित भएका छन् । संघको पहिलो साधारणसभाले विकको अध्यक्षतामा २६ सदस्यीय केन्द्रीय कार्यसमितिसमेत चयन गरेको हो । संघले नेपालभरिका १५ वटा जिल्लामा संघको शाखा विस्तार गरिसकेको छ ।

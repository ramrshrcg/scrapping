शीर्षक,विवरण
ईयू प्रतिवेदनप्रति प्रधानमन्त्रीको आपत्ति: हामीलाई हेपेको ?,"प्रमुख निर्वाचन आयुक्त यादवले आन्तरिक र बाह्य चुनौतीबीच तीनै तहको निर्वाचन सम्पन्न भएको बताउँदै चुनावमा भएका कमजोरीलाई सच्याउँदै लगिने बताए । उनले मिति घोषणादेखि कतिपय विषयमा राजनीतिक हस्तक्षेप भएको संकेत गर्दै आगामी दिनमा तयारीको समय दिइनुपर्ने बताए । संसदीय समितिले नै निर्वाचन फलानो महिनामा गर्ने भनेर मिति घोषणा गर्ने अधिकार दिनुपर्छ, उनले भने, त्यसो गर्दा तयारी गर्न सकिन्छ । पूर्वप्रमुख निर्वाचन आयुक्तसमेत रहेका नियोकका अध्यक्ष सूर्यप्रसाद श्रेष्ठले चुनावका बेला सत्तारूढ दलले राज्यशक्ति र स्रोतको दुरुपयोग गर्ने गरेको बताउँदै तिनलाई रोक्न उचित कदम चाल्नुपर्ने बताए ।"
बार सम्मेलन निष्कर्षहीन,"न्यायपालिका स्वतन्त्र र निष्पक्ष हुनुपर्नेमा जोड दिँदै बारले आफ्नै भूमिका पनि थप प्रभावकारी बनाउने विषयलाई घोषणापत्रमा स्थान दिएको छ । पछिल्लो समय बारको भूमिकालाई लिएर कानुन व्यवसायीबीच मतान्तर बढेको थियो । बारको कमजोर भूमिकाले पनि न्यायपालिकामा भ्रष्टाचार मौलाएको भन्दै केहीले विरोधसमेत गरेका थिए । बारको भूमिकालाई सशक्त बनाउने विषय पनि घोषणापत्रमा समेटिएको छ, घोषणापत्र मस्यौदा समिति सदस्य अधिवक्ता लोकबहादुर शाहले भने, मुलुक संघीय व्यवस्थामा गएकाले पनि बारको भूमिका प्रभावकारी बनाउन आवश्यक छ । भेलाले बाह्य हस्तक्षेपको विरोध गर्दै सार्वभौम मुलुकको आन्तरिक विषयमा नबोल्न अन्तर्राष्ट्रिय समुदायसँग आग्रह गरेको छ । कुनै पनि बहानामा नेपालको आन्तरिक विषयमा कसैले हस्तक्षेप गर्न मिल्दैन । वैदेशिक हस्तक्षेप तत्काल रोकिनुपर्छ, घोषणापत्रमा उल्लेख छ । बारले सर्वसाधारणको हितमा स्थानीय तहका कानुन निर्माण गर्न सुझाव दिएको छ । भेलामा मानव अधिकार, संक्रमणकालीन न्याय र शान्ति प्रक्रिया, देवानी आचारसंहिता, स्थानीय निकायको न्यायिक समितिको अधिकार र वातावरण सम्बन्धमा पनि छलफल भएको थियो ।"
विजया घर स्वामित्व विवाद: राष्ट्रिय सम्पत्ति दाइजो दिनु कानुनविपरीत,"नेपालको अन्तरिम संविधान २०६३ को धारा १५९ मा तत्कालीन राजा वीरेन्द्र, रानी ऐश्वर्य र निजहरूका परिवारको सम्पत्ति नेपाल सरकार मातहत ल्याई ट्रस्ट बनाएर राष्ट्र्रहितमा प्रयोग गरिनेछ भन्ने उल्लेख थियो । जसअनुसार तत्कालीन राजाका हैसियतमा ज्ञानेन्द्र शाहलाई प्राप्त भएका सबै सम्पत्ति (विभिन्न स्थानका दरबार, वन तथा निकुञ्ज, ऐतिहासिक र पुरातात्त्विक महत्त्वका सम्पदा आदि) राष्ट्रियकरण गरिनेछ भनिएको थियो । सोही व्यवस्थाअनुसार सरकारले छाउनीको उक्त जग्गा नेपाल ट्रस्टमातहत ल्याएको थियो ।"
जब बाटैले बाटो छेक्छन्,"कडायतले अनुभव सुनाइन्, पसलमा सामान किन्दा होस् वा होटलमा खाना खान छिर्दा, माग्ने आएझैं व्यवहार गर्छन् । पशुपतिमा पूजा गर्न गएका बेला एक दर्शनार्थीले माग्ने भन्ठानेर पैसै थमाइदिएको नमीठो अनुभव पनि छ, उनीसँग । राजधानीबाहिरको शिक्षालय अधिकांशमा अपाङ्गता भएका प्रति संवेदनशील संरचना छैनन् । अपाङ्गता भएकाहरूले शिक्षा लिन राजधानी आउनुपर्ने बाध्यता हुन्छ । सधैंभरि ह्विलचेयरमा बस्दा पछाडि घाउ हुन्छ । यसको औषधि उपचारका लागि पनि जिल्लामा बस्दा कठिन हुने गरेको छ । ह्विलचेयर प्रयोगकर्ताबारे सरकारसँग कुनै आधिकारिक तथ्यांक छैन । भूकम्पपछि अहिले झन्डै १ लाख हाराहारीमा ह्विलचेयर प्रयोगकर्ता रहेको अपाङ्गता भएकाको पक्षमा सक्रिय संस्थाहरूको भनाइ छ ।"
अध्यादेश आज पेस हुँदै,"सम्बन्धित मन्त्रालयका मन्त्रीले बैठकमा अध्यादेश पेस गरेपछि संसद्मा त्यसमाथि छलफल हुनेछ । राष्ट्रिय सभा सदस्य निर्वाचन र बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग (पहिलो संशोधन) अध्यादेश सोमबारको सम्भावित कार्यसूचीमा पर्न सक्ने संसद् सचिवालयका प्रवक्ता भरतराज गौतमले बताए । राष्ट्रपतिद्वारा जारी अध्यादेश सदन सुरु भएको ६० दिनभित्र संसद्ले अनुमोदन गरी प्रतिस्थापन विधेयक पारित गरिसक्नुपर्ने संवैधानिक व्यवस्था छ । संसद्बाट ६० दिनभित्र प्रतिस्थापन नभए अध्यादेश स्वत: निष्क्रिय हुन्छ ।"
प्रहरी नै नराखी छलफल,"एक उच्च प्रहरी अधिकारीले प्रहरी स्वयंको वृत्ति विकास, कार्ययोजना र प्रत्यक्ष भूमिका रहने ऐनको मस्यौदा निर्माणमा प्रहरीलाई नै नबोलाइएको बारे प्रहरी वृत्तमा ठूलो गुनासो सुनिएको बताए । संघीय व्यवस्थामा प्रहरीको भूमिकालाई कमजोर बनाउने र प्रहरीलाई गृह अधिकारी मातहत राख्न गृहका कर्मचारीले चलखेल गरेको उच्च प्रहरी अधिकारीको बुझाइ छ । गृह प्रवक्ता रामकृष्ण सुवेदीले संघीय प्रहरी ऐन र स्थानीय प्रशासन ऐनमाथि आन्तरिक छलफल भएको बताए ।"
नेपाली कामदारलाई ब्लडमनी माफी,"मण्डलका चार छोराछोरी, श्रीमती र बुबाआमा छन् । जेठी छोरीको उमेर १९ वर्ष भयो । १२ वर्षका जुम्ल्याहा छोरा छन् । ९ वर्षकी छोरी छिन्, उनले भने, म साउदी आएको तीन महिनामा कान्छी छोरीको जन्म भएको हो । उसलाई त देखेको पनि छैन ।"
साउदीमा नेपाली कामदारको स्वास्थ्य परीक्षण,"साउदी अरबमा कार्यरत नेपालीलाई कार्यस्थलमै गएर भेट्ने, गुनासो सुन्ने र समाधान गर्ने लक्ष्य छ, स्वास्थ्य शिविरपछि आयोजित अन्तक्र्रियामा साउदीका लागि नेपाली राजदूत महेन्द्रसिंह राजपुतले भने । उनले हरेक ४ महिनामा आफ्नो तलबबाट एक हजार रियाल आर्थिक सहयोग गर्ने घोषणा गरेका छन् । उनले यसअघि दुर्घटनामा परी अस्पतालमा उपचार गरिरहेका धनुषाका एक श्रमिक र प्रेम बचाउ अभियानलाई एकएक हजार रियाल सहयोग गरेका थिए । त्यस क्रममा राजदूत सिंहसमक्ष पीडित श्रमिकले आआफ्ना समस्या राखेका थिए । श्रम काउन्सिलर अम्बिकाप्रसाद अधिकारीले ७ महिनामा झन्डै २ हजार नेपाली कामदारको श्रम गुनासो सम्बोधन गरेको बताए ।"
वाम एकतासम्बन्धी खाका बन्दै,"पार्टीमा निर्वाचन, अनुशासन र लेखासम्बन्धी काम गर्ने तीनवटा आयोग बन्नेछन् । प्रदेश कमिटी, जिल्ला कमिटी, नगर र गाउँ कमिटीको संरचना हुनेछ । प्रदेश कमिटीमा पनि आयोगहरू राख्ने अवधारणा ल्याएको छ । केन्द्रीय कमिटीको संख्या कति बनाउने भन्ने चाहिँ टुंगो भइसकेको छैन । कार्यदलले टुंगो लगाएपछि प्रतिवेदनहरू वाम एकता संयोजन समितिमा पेस हुनेछ । संयोजन समितिले एकतासम्बन्धी अन्तिम प्रस्तावलाई अनुमोदन गर्नेछ ।"
स्थायी हुन परीक्षा दिँदै शिक्षक,"२०४९ पुस २० अघि, त्यसपछि २०६१ साउन २१ सम्म र २०६१ देखि २०७२ असोज २ सम्म अस्थायी रूपमा काम गरेका शिक्षकहरूलाई तीन समूह बनाएर छुट्टाछुट्टै मापदण्डमा परीक्षा लिन लागिएको छ । २०७२ पछिका अस्थायी सेवा गरिरहेका शिक्षकले समेत परीक्षा दिनुपर्ने माग आन्दोलनकारी शिक्षकहरूको छ । आयोगका प्रवक्ता दामोदार आचार्यका अनुसार काठमाडौं, झापा, पोखरा, बाँके र कञ्चनपुरमा एक सय १६ परीक्षा केन्द्र तोकिएको छ । प्रमुख जिल्ला अधिकारी संयोजक रहेको जिल्ला परीक्षा समन्वय समितिहरूलाई शिक्षक सेवा आयोगको परीक्षा लिने जिम्मेवारी दिइएको छ । केन्द्राध्यक्ष र निरीक्षक छनोट गरेर प्रवेशपत्र परीक्षा केन्द्रबाटै वितरण गरिने आयोगको भनाइ छ । आन्तरिक प्रतिस्पर्धाबाट शिक्षक छनोट सक्दा अझै आयोगसँग २ हजार ८ सय पद खाली हुनेछ ।"
परराष्ट्रको सुझावप्रधानमन्त्री कार्यालयमा कूटनीतिक एकाइ,"ब्राजिल, फ्रान्स, कुवेत, अस्ट्रिया (भियना), बेलायत, क्यानडा, बेल्जियम, जर्मनी, पाकिस्तान, दक्षिण अफ्रिका तथा थाइल्यान्डमा बहालवाला सहसचिव राजदूत छन । दिल्ली, बेइजिङ, वासिङटन डीसी, जेनेभा र न्युयोर्कस्थित राष्ट्रसंघीय मिसनमा उपप्रमुखका रूपमा पनि परराष्ट्रका सहसचिव नै कार्यरत छन् । परराष्ट्र मन्त्रालयअन्तर्ग धेरै सहसचिवहरू रहेको भन्दै अन्य मन्त्रालयले पनि असहयोग गरेको परराष्ट्र अधिकारी बताउँछन् ।"
हाकिम सेवा बाट फिर्ता हुँदै प्रहरी,"प्रहरीको मौजुदा नियमअनुसार एसएसपीले एक चालक र त्यसमाथिकाले एक बडी गार्ड र एक चालक पाउँछन् । त्यस्तै पूर्वप्रहरी महानिरीक्षकले पनि बडीगार्ड, चालक र कार्यालय सहयोगीलाई आजीवन लिने गरेका छन् ।"
बिरामीमाथि ठगीधन्दा,"मानव जीवनसँग स्वास्थ्योपचार जोडिएको हुनाले यस क्षेत्रमा देखिएका बेथिति नियन्त्रण गर्न सरकारको गम्भीर ध्यानाकर्षण हुन जरुरी छ । न्यूनतम पूर्वाधार तयार नगरी अस्पताल लगायतका स्वास्थ्य संस्था खोल्न नदिने, नियमकानुन मिचेर सञ्चालन भएकालाई कारबाही गर्ने थिति बसाउन अत्यावश्यक छ । आचारसंहिताविपरीत आर्थिक लाभलाई केन्द्रमा राखेर बिरामी उपचार, औषधि सिफारिस वा रेफर गर्ने डाक्टर वा स्वास्थ्य संस्थालाई कारबाही गर्नुपर्छ । यसका लागि मेडिकल काउन्सिल, आपूर्ति व्यवस्थापन तथा उपभोक्ता हित संरक्षण विभागलगायतकाले नियमित अनुगमन गर्नुपर्छ । सूचना दिएर अनुगमन गर्ने वा अनुगमनपछि व्यक्तिगत लाभका लागि बार्गेनिङ गर्ने प्रवृत्ति अन्त्य हुनुपर्छ । अनुगमनको निष्कर्षलाई कार्यान्वयन गर्ने संयन्त्र बलियो हुनुपर्छ । दण्डहीनताको अवस्था अन्त्यका लागि सरकार दृढ प्रतिबद्ध हुने हो भने मात्र स्वास्थ्य क्षेत्रमा देखिएका यस्ता विकृति न्यूनीकरण हुन सक्छन् ।"
"दबाबमा संघीयता, जोखिममा समृद्धि","वास्तवमा अर्थतन्त्रको प्रभावकारी व्यवस्थापन संघीय व्यवस्था कार्यान्वयनको सबभन्दा निर्णायक कडी हो । अहिलेको संघीय संरचना कार्यान्वयन (प्रशासनिक, सेवाप्रदाय सञ्जाल र पूर्वाधार विकास) का लागिमात्रै आउँदो तीनदेखि चार वर्षमा राष्ट्रिय ढुकुटीबाट कम्तीमा १२ देखि १५ खर्ब रुपैयाँको थप विनियोजन र तदनुरूपको खर्च गर्न नसक्ने हो भने संघीय व्यवस्था स्वत: असफल हुनेछ । आयातमा निर्भर राजस्वमा रमाउने प्रतिगामी चिन्तन परिवर्तन गर्नु र स्वयं आयातलाई प्रतिस्थापन गर्ने उत्पादन प्रणाली प्रबद्र्धन गर्ने सगरमाथाको उचाइ सरहकै समानान्तर चुनौती छन् । यिनलाई सम्बोधन नगर्ने हो भने नेपालको संघीयता कार्यान्वयन र समृद्धिका दुवै सपना एउटै खाल्डोमा पुरिनेछन् । प्रधानमन्त्री अोलीले फेरि पानीजहाज र रेलका कथा हाल्न थालेका छन् । यसको अभिष्ट यी वास्तविक चुनौतीबाट जनताको ध्यान मोड्ने हुनसक्छ । केही अर्ब रुपैयाँ खर्च गरेर कोलकाताको बन्दरगाहमा एउटा औसत आकारको जहाज उभ्याउनु र त्यसैमाथि नाराबाजी गर्नु अहिले सिर्जित बहुआयामिक डिस्ट्रेस सम्बोधन गर्नुभन्दा अत्यन्तै सजिलो काम हो ।ट्विटर :"
उपचारमा कमिसनले पीडित जनता,"स्वास्थ्य उपचारमा तलदेखि माथिसम्म कमिसनको जालो बिछ्याइएको तथ्यलाई कान्तिपुर दैनिकले नजिकबाट विश्लेषण गरेको छ । अस्पताल र औषधी पसल यस्ता निकाय हुन्, जहाँ प्राय: ग्राहकले सौदाबाजी गर्दैनन् । डाक्टरलाई भगवान नै मानेर पुज्नेहरूको संख्या पनि ठूलै छ, हाम्रो समुदायमा । तर तिनै डाक्टरहरू कमिसनको चक्करमा बिरामीलाई बेच्न पछि पर्दैनन् भन्ने तथ्य सार्वजनिक हुनु लाजमर्दो विषय हो । एम्बुलेन्स वा ट्याक्सीदेखि नै बिरामीहरू शोषित हुनुपर्ने अवस्थाको अन्त्य अब कसरी हुनसक्छ ? अस्पताल पुर्याइएका बिरामीमाथि अनेक बहाना गर्दै अनावश्यक परीक्षण भइरहँदा त्यसको अनुगमन कसरी र कसले गर्ने ? बिरामीलाई यसो भएको छ र उसो भएको छ भन्दै शल्यक्रिया गर्नुपर्छ भनिरहँदा, शल्यक्रिया गर्नुपर्ने होहोइन भनेर छुट्याउन बिरामीले कसरी सक्छ ? विदेश रिफर गरिरहँदा नेपालमै उपचार गर्छु भन्ने हिम्मत बिरामी वा उसका आफन्तले कसरी गर्लान् ? स्वास्थ्य सेवामा नेपालीहरू निकै ठगिएका छन् । औषधीबारे प्राय: बिरामीलाई जानकारी रहँदैन, डाक्टरले सामान्य चेकजाँचपछि लेखिदिने ४५ प्रकारका औषधीको आवश्यकताको पहिचान कसरी गर्ने ? स्वास्थ्य क्षेत्रमा विकराल समस्या छ, तर समाधानको उपाय के हो त भन्ने सन्दर्भमा बहस चलेको पाइन्न । यसबाट कसरी मुक्ति दिलाउने भन्ने सन्दर्भमा अब बहस प्रारम्भ हुनु जरुरी छ । उत्तम पुडासैनी जोरपाटी, काठमाडौं"
मर्यादित कूटनीति होस्,"युरोपियन युनियन, भारत र चीनजस्ता देशले नेपालमा आआफ्नो हित प्रबद्र्धन गर्ने प्रयास गर्दै गरिरहँदा नेपाल रणभूमिजस्तै बन्दै आएको छ । पछिलो समय भारत लगायत बिभिन्न देशका राजदूतहरूले प्रधानमन्त्री लगायत प्रदेशका मुख्यमन्त्रीहरूसित भेटघाट बढाएका छन् । त्यसमा परराष्ट्र मन्त्रालयको कतै अस्तित्व छैन । नेपालको आन्तरिक मामिलामा विदेशीको मनगढन्ते र आपत्तिजनक अभिव्यक्ति वा प्रतिवेदन आउने क्रम पनि बन्द भएको छैन । यी क्रियाकलापले आपसी बाह्य सम्बन्ध बिगार्ने देखिएकाले त्यसमा डलरवादी संस्थाहरू र राजनीतिज्ञहरू मतियार बनिरहेको आशंकामा त्यस्ता विदेशी शक्तिहरू, संस्थाहरू र राजनीतिज्ञप्रति आम जनतामा थप घृणा बढ्न सक्ने देखिन्छ । त्यसैले अब मर्यादित र व्यवस्थित कूटनीतिमार्फत यी तमाम कुरामा सुधार होस् भन्ने हाम्रो अपेक्षा छ । श्रुति अर्यालगुल्मी"
घाँटी हेरी हाड निलौं,"सिंहदरबारभित्रै अर्बौं रकमका गाडी अलपत्र हुनु दु:खद हो । करोडौं रकम पर्ने एउटै गाडी मर्मत गरेर चलाउनुको सट्टा नयाँ किन्नेतिर लाग्नु साँच्चै गैरजिम्मेवार कार्य हो । हो, नेतृत्वले आर्थिक समृद्धितिर ध्यान दिई अहिलेसम्म मुलुक विकसित भएको भए, कार त के हेलिकप्टरमै अवागमन गरे पनि सायद कसैको आपत्ति हुने थिएन । तर मुलुक अझै अविकसितको सूचीमा छ । हामी साधन र सुविधा पूर्ण विकसित देशकै जस्तो खोज्छौँ । यो कसरी सम्भव छ ? हामी आफ्ना निजी सवारी साधन भए त्यसलाई कैयौँपटक मर्मत गर्दै चलाउँछौँ र चलाउनु पनि पर्छ । तर राज्यको सम्पत्तिमाथि चाहिँ मतलबै नराख्ने, अनदेखी गर्ने नेतागण र कर्मचारीहरूको व्यवहारलाई कसरी जवाफदेही मान्ने ? राज्यको सम्पत्ति पनि त आफ्नै जत्तिकै माया गरेर त्यसको उपयोग गर्दा देश उँभो लाग्थ्यो । देशचाहिँ डुब्ने अनि आफूमात्रै सान र मानले बाँच्ने कसरी हुन सक्ला ? कमिसनकै प्रलोभनमा यसो गरिएको भए त्यो दण्डनीय कार्य हो । त्यसमा अख्तियार र राष्ट्रिय सतर्कता केन्द्रको ध्यान जानु जरुरी छ । मर्मत गरेर चलाउनसके अर्बौं रकम जोगिन्छ । त्यो रकम विकास निर्माणमा उपयोग हुन सक्छ । पिछडिएको समाजको उत्थानमा लगाउनसके उनीहरू राष्ट्रिय मूल प्रवाहमा आउन सक्छन् । स्वास्थ्योपचारमा उपयोग गर्नसके पनि हुने थियो । डा धनपति कोइरालाकावासोती, नवलपुर"
"शिक्षा, अराजकता र सीमा","भवनहरू पुराना हुंँदै गएका छन् । हिजोका भिडहरू देख्तिन । सिनासको भवन सुनसान छ । बाहिर डोरबहादुर विष्ट दाइले लगाएका वृक्षलतादिले छुँदा सिक्सिको लागेजस्तो गेरेर भवन खडा छ । एकाध खिन्न मनुवा भेट्छु । त्यो भवनमा तिनीहरू कतै नजोडिएका जस्ता लाग्छन् । भित्र सिनासका किताब किन्ने गरेको एउटा कोठामा एकजना अनिश्चित र अकिञ्चन मानिसले लिएर जान्छन् । केही मिलेको छैन । धुलोको चाङबाट झिकेर स्तरहीन जस्तो लाग्नेगरी छापेर बाइन्डिङ गरेका मरन्च्याँसे किताब बढाएर थुप्रै चर्को दाम भन्छन्, ती । माथि पुस्तकालयमा एक जनाले लिएर जान्छन् । पुस्तकालय होइन, डङ्गुरालय भएको रहेछ । तलतिर अघिका वृक्षहरू क्रमश: सफाया गरेर विज्ञान भवनहरू आउटडेट भएका प्रयोगशालाले धानेर उभिएका छन् । डिलमाथि हामी विद्यार्थी हुंँदा दशकौं अघि रोपेका वृक्षहरू धुमिल आकाशमा अकिञ्चन उठेका छन् । आजको युगमा विश्वविद्यालयहरू ज्ञान र व्यवहारको अनौठो द्वन्द्वमा परेका छन् । हामी भने शिक्षा उत्पादन र प्रयोगका अनिश्चित सीमामै अल्झिँदै गएका छौं ।"
वैदेशिक रोजगारी व्यवस्थापन,भट्टराई श्रम तथा रोजगार मन्त्रालयकी उपसचिव हुन् ।
पूर्वाधारबिनाको शासन,"अबको बाटोहामी केही भ्रमबाट बाहिर आउनुपर्छ । पहिलो, सिमेन्ट र फलामका काममात्र विकास होइनन् । दोस्रो, प्रणाली बिगारेर सेवा वा सुधार हँुदैन र कर्तव्य विनाको अधिकार दिगो हँुदैन । नेपालमा शासकीय पूर्वाधार निर्माण गर्न ढिला भइसक्यो । नागरिकको अधिकार र अनिवार्य कर्तव्यका रूपमा व्यक्तिगत घटना दर्तालाई नियमन गर्नुपर्छ । जन्मदर्ताको आधारमा नागरिक र राज्यको अन्तरसम्बन्ध स्थापना गरिनुपर्छ र मृत्यु दर्तासँंगै यसको सम्पूर्ण प्रशासनिक व्यवहार बन्द हुनुपर्छ । पहिचान र ठेगानालाई कोड गरी कुन व्यक्ति कहाँ छ भन्न सक्नुपर्छ । व्यक्तिलाई एउटा संकेतबाट पहिचान गरी त्यसका आधारमा सम्पूर्ण सेवा दिनथाल्ने हो भने हरेक व्यक्तिको विस्तृत विवरण राज्यसँंग जम्मा हुन्छ । त्यसका आधारमा ९० प्रतिशत सिफारिस र कागजको भार घट्छ । सुन्दा जटिल देखिए पनि समन्वय र विस्तृत कानुनी व्यवस्था बनाई कार्यान्वयन गर्ने हो भने गर्न नसकिने होइन ।"
कसका लागि सामाजिक न्याय ?,परियार विवेकशील साझा पार्टीका नेता हुन् ।
निकुञ्जमा स्मार्ट प्रविधि,"२०३२ चैत ९ गते स्थापित लाङटाङ राष्ट्रिय निकुञ्ज रसुवा, नुवाकोट र सिन्धुपाल्चोक गरी तीन जिल्लामा फैलिएको छ । १ हजार ७ सय १० वर्ग किलोमिटरमा फैलिएको देशकै दोस्रो ठूलो निकुञ्जमा दुर्लभ वन्यजन्तु रेडपाण्डा, कस्तुरी मृग, हिउँ चितुवासमेत पाइन्छन् ।"
चैते धान खेतीमा अनुदान गुम्यो,"नगरपालिकाले किसानलाई ३० क्वीन्टल चैते धानको बीउ भने उपलब्ध गराएको जनाएको छ । तर, अनुदान नपाएपछि धान खेती घट्न सक्ने अनुमान छ । भजनीका किसान गोपीराम चौधरीले भने, चैते धानमा लगानी धेरै छ । अनुदान नभएपछि धान लगाउँदा घाटा छ । कैलालीका साबिकका मुनुवा, भजनी, लालबोझी र थापापुरलगायतका गाविसका केही किसानले झन्डै ५० हेक्टरमा चैते धान लगाउँदै आएका छन् । चैते धानका लागि कृषि विकास कार्यालयले चैते २, चैते ४ र हर्दिनाथ जातका धान सिफारिस गरेको छ । कैलालीमा ७४ हजार हेक्टरमा वर्षे धान लगाइने गरिएको छ । वार्षिक करिब २ लाख ५९ हजार मेट्रिक टन धान उत्पादन हुने गरेको छ ।"
खातामै थन्कियो करोडौं रकम,"जिससमा जम्मा भएको रकमबाट प्रदेश सरकारले पेस्की बजेट ल्याउने तयारीसमेत गरिरहेको छ । आर्थिक वर्ष आउन लाग्यो, आर्थिक मामिला तथा योजनामन्त्री इन्दबहादुर आङबोले भने, लामो समय त्यतिको रकम थन्क्याएर राख्नुभन्दा प्रदेश सरकारमार्फत विकासमा लैजानु बेस हो ।"
साङ्लोमा बाँधिएका कार्कीको उपचार हुने,"दशरथ बेलाबेला सुरको कुरा गर्छन् । कहिले साङ्लो चुँडालेर दौडन खोज्छन् । साङ्लोको डाम देब्रे खुट्टामा प्रस्टै देखिन्छ । परिवारका अनुसार कसैले भनेको नमान्ने, छरछिमेक देखेपछि पिट्न खोज्ने, ढुंगामुढा गर्ने, भीरपाखामा दौडने र राति पनि नसुत्ने व्यवहार देखाएपछि उनलाई बाँधेर राखिएको हो । विगतमा उपचार गराए पनि निको नभएको उनीहरूले बताए ।"
बगरकै भरमा मुक्त कमैया,"मुक्त कमैया परिवारले खोला किनारमै पाएको जमिन पनि वर्षामा बाढीले कटान गर्दै गइरहेको छ । जमिन पाए पनि सुकुम्बासीसरह बनेका उनीहरूले खेतीपाती गर्न पाएका छैनन् । बगरको जमिन पनि बग्ने अवस्थामा पुगेकाले उनीहरू फेरि विस्थापित हुनुपर्ने हो कि भनेर चिन्तित छन् । यहाँ बसेर बगरमा त काम गर्न पाइएको छ, तेजराम भन्छन्, यहाँबाट विस्थापित भए कहाँ गएर काम गर्नु ।"
पोलिक्लिनिकमा ठगी धन्दा,"पोलिक्लिनिकले बिरामी भर्ना र शल्यक्रियाका नाममा बारम्बार ठगी गरिरहे पनि कारबाही गर्ने निकाय मौन छन् । दुई वर्षअगाडिसम्म जिल्ला स्वास्थ्य कार्यालयबाट अनुमति नै नलिई सञ्चालनमा रहेको अस्पताल बन्द गराइएको थियो । उक्त अस्पतालकै सञ्चालक अहिले पोलिक्लिनिक खोलेर बिरामी ठगिरहेका छन् । जिल्लामा ४७ वटा पोलिक्लिनिक सञ्चालनमा छन् । लहानस्थित सरकारी राउस्मारक अस्पतालका निमित्त मेडिकल सुपरिटेन्डेन्ट डा सुनीलकुमार कुशवाहले पनि आफ्नै लगानीमा श्रेया पोलिक्लिनिक चलाइरहेका छन् । जिल्ला स्वास्थ्य कार्यालयका प्रशासकीय अधिकृत उमेशलाल कर्णले सदरमुकामका पोलिक्लिनिक अनुगमन गर्न समय नमिलेको बताए । पोलिक्लिनिकका बारेमा गुनासो आएको छ, उनले भने, गलत काम गर्ने धेरैजसो पोलिक्लिनिकलाई सचेत गराइसकेका छौं ।"
बलात्कृतको हत्या प्रयास: पीडितकै आफन्त पक्राउ,सिर्जनाको आरोपीसँगको मोबाइल कल डिटेल संकलन भइरहेको पनि प्रहरीले जनाएको छ । प्रहरीले भाउन्ने जंगलबाट बलात्कारीले प्रयोग गरेको मोटरसाइकल बरामद गरेको छ । हालसम्म फरार उनीहरूको नाम भने सार्वजनिक गरिएको छैन ।
दशगजाबाट सारियो बस्ती,सर्वेक्षण टोलीले कैलालीको खक्रौलाबाट काम थालेको छ । कञ्चनपुरको ब्रह्मदेवसम्म सीमा निर्धारण गर्न टोलीलाई दुई वर्षको समयावधि तोकिएको छ । यो क्षेत्रमा पहिलेदेखि विवाद रहँदै आएको थियो । भारतीय वन विभागले केही वर्षअघि सीमा क्षेत्रको वनमा वृक्षरोपण गर्न खाल्डो खनेपछि नेपाली पक्षले भूमि मिचिएको भन्दै विरोध जनाएको थियो । त्यतिबेला सशस्त्र प्रहरी र एसएसबीले संयुक्त रूपमा निरीक्षण गरी खाल्डो पुर्ने सहमति भएको थियो ।
दम्पती हत्याका योजनाकार पक्राउ,३ जना सहयोगी भने छुटेका छन् । पक्राउ परेका अभियुक्त गौतमलाई कर्तव्य ज्यानअन्तर्गत मुद्दा प्रक्रिया अगाडि बढाउने एसपी ज्ञवालीले बताए ।
रक्तदाता समाज गठन,"नेपालमा सबैभन्दा धेरैपल्ट रक्तदान गर्ने व्यक्तित्व एवं स्वयंसेवी रक्तदाता समाजका केन्द्रीय अध्यक्ष प्रेमसागर कर्माचार्यको पहलमा गठन गरिएको समाजको पर्वत शाखाको उपाध्यक्षमा पृथबहादुर पुन, सचिवमा सुजन पुनमगर, कोषाध्यक्षमा खिममाया पाइजा गिरी र सदस्यमा प्रकाश विक सुनार, सविना पुनमगर, टैमाया फकामी पुनमगर, तरा पाइजा, लीला पुर्जा पुन, टकमाया फकामी पुन र मिलन पुन छन् । यस्तै गणेश पुनमगर, जीवन पुनमगर र प्रीतिमाया पुर्जामगरलाई सल्लाहकार राखिएको छ । त्यसक्रममा केन्द्रीय अध्यक्ष कर्माचार्यले रगतको सही व्यवस्थापन गरी पीडितलाई सहज उपलब्ध गराउन रक्तदाताले समेत दबाब दिनुपर्ने बताएका थिए ।"
कानुनविपरीत यातायात महासंघको सिन्डिकेट,"महासंघका प्रदेश ३ संयोजक धर्मराज रिमालले स्थानीय समितिसँग समन्वय नगरी बस सञ्चालन गरेकाले विरोध गरेको बताए । स्थानीय समितिसँग समन्वय नगरे अवरोध गरिने उनले चेतावनी दिए । सिन्डिकेट लागू गरेका छैनौं, ऐनमै स्थानीय समितिसँग समन्वय गरेर सञ्चालन गर्ने उल्लेख छ, त्यसअनुसार विरोध गरेका हौं, उनले भने, सम्मानित अदालतको आदेश सबैले मान्नुपर्छ । काठमाडौंबनेपा रुटमा १३ वटा स्थानीय समितिका गाडी सञ्चालनमा रहेको उनले बताए ।"
वैशाखदेखि सबैतिर लोडसेडिङ हट्ने,"प्राधिकरणका प्रवक्ता प्रबल अधिकारीले विद्युत् आपूर्तिलाई नियमित गर्न कन्डक्टर फेर्ने, फिडर तथा ट्रान्सफर्मरको क्षमता बढाउने काम तीव्र गतिमा भइरहेको बताए ।"
सात महिनामा साढे १२ अर्ब थपियो,"चालु आर्थिक वर्षको सात महिनामा बैंक तथा वित्तीय संस्थाबाट निजी क्षेत्रमा प्रवाहित कर्जा १३५ प्रतिशतले बढेको छ । अघिल्लो वर्षको सोही अवधिमा यस्तो कर्जाको वृद्धिदर १५१ प्रतिशत थियो । यस्तो कर्जामध्ये वाणिज्य बैंकको कर्जा प्रवाह १३२ प्रतिशत, विकास बैंकको १८८ प्रतिशत र वित्त कम्पनीको ४८ प्रतिशतले बढेको राष्ट्र बैंकले जनाएको छ । वार्षिक विन्दुगत आधारमा गत माघसम्म बैंक तथा वित्तीय संस्थाबाट निजी क्षेत्रतर्फ प्रवाहित कर्जा १६७ प्रतिशतले बढेको छ । चालु आवको सात महिनामा बैंक तथा वित्तीय संस्थामा रहेको निक्षेप ६८ प्रतिशतले बढेको छ ।"
मन्त्रालयले बनायो ऊर्जा बचतको रणनीति,नेपालले खनिज इन्धन र विद्युत्समेत भारतबाट आयात गरिरहेको छ । सुक्खायाममा विद्युत् माग धान्न आधाजसो विद्युत् भारतबाट आयात गरिन्छ ।
जनसहभागितामै खिम्ती २ जलविद्युत्,"०७८ को असारसम्ममा सकिने यो आयोजनाको वार्षिक कुल अनुमाति आम्दानी प्रथम वर्षमा १ सय ४० करोड र वार्षिक ३ प्रतिशतको दरले ८ पटकसम्म बढदै नवौं वर्षमा १७४ करोडसम्म पुग्ने विज्ञप्तिमा छ । पिपुल्स इनर्जीका कार्यकारी अध्यक्ष कृष्ण आचार्यका अनुसार खिम्ती २ जलविद्युत्को हालसम्म हाइड्रोलजी अध्ययन, विस्तृत सर्वेक्षण, भौगर्भिक अध्ययन तथा ड्रिलिङ सम्पन्न भइसकेको छ ।"
तीन तहका सरकार हुँदैमा दोहोरो कर लाग्दैन,"विदेशी लगानीमा कडाइ स्वदेशी उद्योग सक्षम भए विदेशी नदिन उद्योग संगठन मोरङका अध्यक्ष मुकेश उपाध्यायले माग गरे । पूर्वपश्चिम राजमार्गमा रहेका अधिकांश पुलहरूको आयु सकिएर जीर्ण भएका भन्दै मर्मत सम्भार र नयाँ निर्माणमा संघीय सरकारको ध्यान जानु जरुरी छ, उनले भने, एउटा पुल भत्कियो भने सबै ठप्प हुन्छ ।"
सहकारी स्थानीय तहलाई हस्तान्तरण,"जिल्लाभर ६ विषयगत संघ र ४ सय १५ प्रारम्भिक सहकारी संस्था रहेकामा १ सय १२ वटा (संघ र प्रारम्भिक संस्था) को कार्य क्षेत्र एक नगलपालिका तथा एक स्थानीय तहभन्दा बढी छ । यस्ता संघ र संस्था प्रदेशको कार्य क्षेत्रभित्र पर्ने भएकाले केही समयपछि हस्तान्तरण गर्ने तयारी रहेको सहकारी डिभिजन कार्यालयका निमित्त प्रमुख महेश्वर ढकालले बताए । कार्यालयको चलअचल सम्पत्ति कसलाई कहिले हस्तान्तरण गर्ने भन्ने विषयमा कुनै परिपत्र नआएको र चैत २८ भित्र हस्तान्तरण गर्न आएको परिपत्रअनुसार स्थानीय सरकारलाई सहकारीसम्बन्धी सम्पूर्ण विवरण हस्तान्तरण गरेको उनले जनाए । धादिङमा ०७४ असारसम्म ४ सय १५ प्रारम्भिक सहकारी संस्थामा ८५ हजार ४ सय ४० महिला ५४ हजार ७ सय ६१ पुरुष गरी १ लाख ४० हजार २ सय १ जना सहकारीमा आबद्ध भइसकेका छन् । ४ हजार ६१ जना सञ्चालकमध्ये १ हजार ६ सय ७३ जना महिला सञ्चालक रहेका छन् । ७ सय २ जना कर्मचारीमध्ये ३ सय ८१ जना महिला छन् । ६४ करोड ९१ लाख ७९ हजार सेयर पुँजी, २ अर्ब ६८ करोड ७६ लाख ७८ हजार बचत, १ अर्ब ४ करोड, १८ लाख २३ हजार ऋण लिई ४ अर्ब २६ करोड ४१ लाख ७ हजार ऋण लगानीमा रहेको डिभिजन सहकारी कार्यालयको तथ्यांक छ ।"
कैलाशलाई वायुयान सञ्चालन अनुमति,"काठमाडौं (कास) कैलाश हेलिकप्टर सर्भिसेजले नेपाल नागरिक उड्डयन प्राधिकरणबाट वायुयान सञ्चालन अनुमति (एओसी) प्राप्त गरेको छ । एयरबस कम्पनीको फ्रान्समा निर्मित नयाँ एएस३५०बी३ई जहाज (नाइनएनएएमएल) खरिद गरी नेपाल ल्याइसकिएको र छिट्टै सेवा सुरु गर्ने जारी विज्ञप्तिमा उल्लेख छ । यस हेलिकप्टरको २३ हजार फिटसम्म उडान गर्ने क्षमता रहेको कम्पनीले जनाएको छ । स्वदेशी तथा विदेशी अनुभवी चालक तथा क्रु मेम्बरमार्फत सेवा दिने यस कैलाश हेलिकप्टरको प्रवद्र्धकमा दुई दशकभन्दा लामो अनुभव रहेका हवाई र पर्यटन क्षेत्रसँग सम्बन्धित व्यवसायीसहित बैंकर, उद्योगीलगायतको लगानी रहेको पनि विज्ञप्तिमा उल्लेख छ ।"
आरम्भ माइक्रोफाइनान्स सेयरमा सूचीकृत,काठमाडौं (कास) एनआईसी एसिया क्यापिटलको निष्कासन तथा बिक्री प्रबन्धकत्वमा रहेको आरम्भ माइक्रोफाइनान्स वित्तीय संस्थाको सेयर नेपाल स्टक एक्सचेन्जमा सूचीकृत भएको छ । सूचीकृत भएलगत्तै डिम्याट खातामा जम्मा गरिएका सेयरको आगामी बुधबारबाट दोस्रो बजारमा सर्वसाधारणहरूले खरिद बिक्री गर्न सक्नेछन् ।
सिटीको कुवेतबाट सेवा,काठमाडौं (कास) सिटी एक्सप्रेस मनी ट्रान्सफरले कुवेतस्थित अल अन्सारी एक्स्चेन्जबाट पनि आफ्नो सेवा सुरु गरेको छ । उक्त सेवाअन्तर्गत अल अन्सारी एक्स्चेन्जको क्यास एक्सप्रेस वल्र्डवाइडमार्फत नेपालको सिटी एक्सप्रेसमा सिधै रकम पठाउन सकिने जारी विज्ञप्तिमा छ ।
हिमाली गोरेटाले अवसर सिर्जना,"काठमाडौं (कास) नेपालका हिमाली क्षेत्रमा सडक र गोरेटामा सुधार ल्याउँदा दुर्गम तथा ग्रामीण समुदायहरूको खाद्य सुरक्षा र पोषणमा सुधार आउन सक्ने राष्ट्रसंघीय विश्व खाद्य कार्यक्रम (डब्लूएफपी) ले राष्ट्रिय तथा अन्तर्राष्ट्रिय विज्ञहरूको सहकार्यमा हालै गरेको एक अनुसन्धानले देखाएको छ । अनुसन्धान यसअघि सम्पन्न नेपालमा खाद्यान्न मूल्य, बजार एकीकरण र बाल पोषणको अवस्थामा सडक र पूर्वाधारको प्रभाव अध्ययनमाथि आधारित रहेको जारी विज्ञप्तिमा छ । यस अध्ययनमा ग्रामीण सडक, गोरेटो र पुलसहितका पूर्वाधारमा सुधार ल्याउँदा ग्रामीण हिमाली समुदायहरूका लागि जीविकोपार्जनका विविध अवसर उजागर हुने र खाद्य सुरक्षामा सुधार आउने दाबी गरिएको छ ।"
टीसीएल स्मार्ट टीभी बजारमा,"काठमाडौं (कास) सीजी इलेक्ट्रोनिक्सले टीसीएल स्मार्ट टीभी नेपालमा भित्र्याएको छ । यो टीभीमा इन्टरनेट प्रयोग र विभिन्न सामाजिक सञ्चालहरू चलाउन मिल्ने दाबी कम्पनीको छ । कम्पनीका अनुसार यो टीभीको विशेषता टीभी ब्राउजर बाट विश्वका कुनै पनि वेबसाइटहरू एक्सेस गर्न मिल्नेसमेत रहेको छ । टीसीएलको आफ्नै एप्लिकेसन स्टोर (गुगलको प्लेस्टोरआईओएस एप स्टोर) मा विभिन्न एन्ड्रोइड एप्लिकेटरहरू (गेम, सामाजिक सञ्जालहरू) सजिलै डाउनलोड र इन्स्टल गरेर चलाउने मिल्ने जारी विज्ञप्तिमा उल्लेख छ ।"
सनराइज र खल्ती डिजिटलबीच सम्झौता,काठमाडौं (कास) सनराइज बैंक र खल्ती डिजिटल वालेट बीच मोबाइल भुक्तानीका लागि सम्झौतापत्रमा हस्ताक्षर भएको छ । सम्झौताअनुसार सनराइजका ग्राहकले बैंकको मोबाइल बैंकिङ सुविधा प्रयोग गरी खल्ती मा सजिलै पैसा लोड गर्न र सोमार्फत विभिन्न वस्तु तथा सेवाहरूको भुक्तानी गर्न सक्ने जारी विज्ञप्तिमा उल्लेख छ ।
सीजी फुड्स र ग्लोकनबीच सम्झौता,काठमाडौं (कास) सीजी फुड्स र ग्लोकन प्रालिले ग्लोकन टिन हिरोलाई पुन: वाइवाई ग्लोकन टिन हिरोका रूपमा अघि बढाउने भएको छ । किशोरीकिशोरीहरूमा भएको प्रेरणा र उत्साहलाई प्रस्फुटन गरी उनीहरूले समाजमा गरेको प्रभावकारी कार्यलाई कदर र अरूमाझ चिनाउन कम्पनीले यो कार्यक्रम गर्न लागेको जारी विज्ञप्तिमा उल्लेख छ ।
इटहरीमा पनि ईसेवा,काठमाडौं (कास) सुनसरीको इटहरीका उपभोक्ताले ईसेवामार्फत महसुल भुक्तानी गर्न सक्ने भएका छन् । इटहरीस्थित इटहरी खानेपानी तथा सरसफाइ उपभोक्ता संस्थाले खानेपानीको महसुल अनलाइनबाटै तिर्न सकिने सेवा सुरु गरेको जारी विज्ञप्तिमा उल्लेख छ । नेपाल राष्ट्र बैंकबाट भुक्तानी सेवा प्रदायकको लाइसेन्स प्राप्त कम्पनी ईसेवामार्फत खानेपानीको महसुल अनलाइनमार्फत भुक्तानी गर्न सकिने भएको हो ।
पुरानो संसद् भवन चिराचिरा,"ग्यालरी बैठक तत्काल पुनर्निर्माण गर्ने हो भने राष्ट्रिय सभाको बैठक सञ्चालन गर्न सकिने विश्वास संसद् सचिवालयको छ । भवन अभाव भएपछि राष्ट्रिय सभाको बैठक अन्तर्राष्ट्रिय सम्मेलन केन्द्रमै हुने गरेको छ । अन्तर्राष्ट्रिय सम्मेलन केन्द्रमा यसअघि एउटा सदन मात्रै सञ्चालन हुँदा १० करोड भाडा तिरे पुग्थ्यो । राष्ट्रिय सभाको बैठकसमेत केन्द्रमै सञ्चालन हुन थालेपछि वार्षिक थप ५ करोड तिर्नुपर्ने भएको छ । ग्यालरी बैठक भवन पुनर्निर्माण भएपछि पनि सदन सञ्चालन गर्न नसकिने भएमा संसदीय संग्रहालय बनाउन सकिन्छ, संसदीय सचिवालयका सहसचिव रोजनाथ पाण्डेले भने, बेलैमा पुनर्निर्माण नभए भत्किने अवस्थामा पुगिसक्यो जसले बनाए पनि चाँडो गरिदिए हुन्थ्यो ।"
घरघरै योजना सम्झौता,"गाउँपालिकाले सम्झौता गरेका सबैजसो योजनाको काम धमाधम अघि बढेको उपभोक्ताहरूले बताएका छन् ।बिहादीका ६ वडामा सानाठूला गरी ३३६ वटा योजना छन् । सबै योजना सम्झौता गर्न प्राविधिकसहितका कर्मचारी र जनप्रतिनिधिलाई दुई महिना लागेको अध्यक्ष भुसाल बताउँछन् । कार्यालयमा बोलाएर सम्झौता गराउँदा पूर्वाग्रहको आशंका हुन्थ्यो, भुसालले भने, हामीले त्यसो गरेनौं । गाउँमै गएर आम भेला गराएपछि सबै आस्था र समुदायको सहभागिता भयो । त्यसो गर्दा उपभोक्ता समिति बलियो हुन्छ । राजनीतिक आस्थाका आधारमा बन्ने समितिले भन्दा यस्तो समितिले सक्रिय भएर काम छरितो र समयमै सम्पन्न गर्ने जनप्रतिनिधि बताउँछन् । यसरी योजना लिएर घरदैलोमै पुगेका कर्मचारी र जनप्रतिनिधिले उपभोक्ता समितिहरूलाई पहिलो चरणको पेस्की रमम पनि सम्झौताकै समयमा उपलब्ध गराएका छन् ।"
विद्यालय भवन निर्माण,नेपालका लागि भारतीय राजदूत मन्जिभसिंह पुरीले संस्कारयुक्त कुशलता प्रदान गर्ने आधुनिक प्रविधिमा आधारित गुणस्तरीय शिक्षाले नेपालका लागि आवश्यक दक्ष र सक्षम नागरिक उत्पादन गर्न सघाउ पुग्ने बताए । विद्यालयले आधुनिक प्रविधिको ज्ञानसँगै संस्कार प्रदान गर्ने अपेक्षा गरिएको छ ।
जनप्रतिनिधिबाटै कुटिए उपसचिव,"घटनापछि उपसचिव श्रेष्ठ शनिबार राति नै सदरमुकाम गाईघाट आइपुगेका छन् । असुरक्षित महसुस भएकाले माथिल्लो निकायको निर्देशनमा जिल्ला आएको हुँ, उनले भने ।"
माझी बस्ती दुर्गन्धित,"शौचालयमा पालो कुरेर साध्य नहुने भएकाले धेरैजसो नजिकैको इन्द्रावती बगर र झाडीतिर जाने गरेका छन् । धेरैजना लाइन बसेका बेला आफू जंगल पस्ने गरेको नारायण माझी सुनाउँछन् । बल्ल पालो पाइन्छ, तैपनि छिर्न मन लाग्दैन, बच्चाले फोहोर पारिदिन्छन्, माझीले भने, पानी छैन, बाध्य भएर जंगल पस्नुपर्ने हो । धेरैजसोले इन्द्रावतीबाट पानी बोक्ने गरेको उनले बताए । खुला शौचका कारण माझीगाउँ दुर्गन्धित बन्दै गएको वडासचिव भक्तराम श्रेष्ठ सुनाउँछन् । खोला, जंगल र बाटोछेउ हिँड्नै नसकिने भइसक्यो, दिसा कुल्चिने डर हुन्छ, उनी भन्छन्, यस्तै भइरहे गाउँमा रोग फैलिन सक्छ ।"
नेपालगन्जकोहलपुर रेल सेवा: १८ किमि रेखांकन सकियो,तर उक्त परियोजनाको नाम भने नेपालबाट नेपालमै रेलवे सेवा सञ्चालन राखिएको छ । नेपालगन्जसँग जोडिएको भारतको रुपैडिहादेखि त्यहींको गोन्डासम्मका लागि छोटी लाइन (सानो) रेल सञ्चालन हुँदै आएको छ । गोन्डा र गोरखपुर यस्तो रेलवे स्टेसन हुन् जसले सिंगो भारतलाई जोडेका छन् ।
छोटियो राजधानी यात्रा,"नयाँ रुटबाट सवारी चल्न थालेपछि यात्रा छोटिएको भूमे गाउँपालिका२, का जयकुमार पुन मगरले बताए । मध्यहाडी लोकमार्गबाट पोखरा हुँदै काठमाडौं पुग्नलाई अर्को जिल्ला पुग्नुपर्ने बाध्यता टरेको छ, उनले भने ।"
राजी परिवार १२ वर्षदेखि जंगलमै,"तर सरकारले सुनुवाइ नगरेकामा उनीहरू आक्रोशित छन् । नेपालका ५९ अति विपन्न, अल्पसंख्यक, लोपोन्मुख, आदिवासी, जनजातिमध्ये यो समुदाय ४५ औं नम्बरमा आउँछ । बर्दियामा १ सय २१ राजी परिवारको बसोबास छ । कैलाली, कञ्चनपुर, सुर्खेत र बर्दियामा गरी जम्मा ६ हजार राजी परिवार छन् ।"
जुगल चिनाउन आरोहण,"दुई चरणमा हुने आरोहणमा १२ दिनको समय लाग्ने पर्यटन बोर्डका लीलाबहादुर बानियाले बताए । आकर्षणको केन्द्रबिन्दु जुगल हिमाललाई चर्चामा ल्याउनका लागि यो प्रयास थालिएको हो, उनले भने, यस्तो आरोहणले पर्यटकीय विकासमा टेवा पुर्याउनेछ । उनले र्याफटिङ र क्यानोइङजस्तै जुगललाई पर्यटकीय गन्तव्यका रूपमा विकास गर्न सकिने बताए ।"
पूर्वराजा ज्ञानेन्द्र विराटनगरमा,मोरङ पूर्वराजा ज्ञानेन्द्र शाहले रामनवमीको अवसरमा आइतबार विराटनगरका शक्तिपीठमा पूजापाठ गरेका छन् । उनको स्वागतका लागि राष्ट्रिय जनता पार्टीका नेता बद्रीप्रसाद मण्डललगायत २ सय २५ जना समेटिएको समिति गठन गरिएको थियो । समितिका सदस्यलगायत समर्थकहरूले पूर्वराजा शाहको स्वागत गरे । पूर्वराजाले शक्तिपीठको दर्शनपछि ह्यारिसन होटल प्यालेसमा आफ्ना समर्थकसँग भेटवार्ता गरेका थिए ।
बन्दुकको विरोधमा उत्रे अमेरिकी,गत शुक्रबार ट्रम्प प्रशासनले बम्प स्टक जडान गर्न रोक लगाउने योजना बनाइरहेको जनाएको थियो । बम्प स्टक अर्धस्वचालित राइफललाई मेसिन गनले जस्तै गोली हान्न सकिने बनाउन प्रयोग गरिन्छ । बन्दुकको कडाइका लागि अभियान चलाइरहेकाहरूले त्यति मात्र पर्याप्त नहुने भन्दै विरोधका कार्यक्रम जारी राख्ने बताउँदै आएका छन् ।
पुइग्डेमोन्ट जर्मनीमा पक्राउ,क्यटालोनियाको क्षेत्रीय सरकारले स्वतन्त्र राज्य स्थापनाका लागि गत अक्टोबर १ मा जनमतसंग्रह गरेपछि स्पेनमा राजनीतिक संकट छाएको हो । जनमतसंग्रहपश्चात् क्याटालोनियाको संसद्ले स्वतन्त्र राज्यको घोषणा गरेपछि स्पेनी प्रधानमन्त्रीले क्षेत्रीय सरकार भंग गर्दै प्रत्यक्ष शासन सुरु गरेका थिए । तर डिसेम्बर २१ मा भएको नयाँ निर्वाचनमा स्वतन्त्रता पक्षधर दलहरू झिनो मतले विजयी भएसँगै क्याटालोनिया संकट बल्झिएको हो ।
धमाधम गुटा छाड्दै विद्रोही,सिरियामा सन् २०१३ यता जारी गृहयुद्धका कारण हालसम्म ३ लाख ५० हजारभन्दा बढीको ज्यान गइसकेको छ । युद्धका कारण ६३ लाख मानिसहरू शरणार्थी जीवन बिताउन बाध्य छन् ।
"रुसमा आगलागी, ४ को मृत्यु",रुसी अनुसन्धान समितिका प्रतिनिधिले आगलागीमा २६ जना घाइते भएको बताएका छन् । घाइतेहरूको अस्पतालमा उपचार भइरहेको जनाइएको छ । आगलागीको कारणबारे अनुसन्धान भइरहेको छ ।
मञ्जुललाई पुरस्कार,पुरस्कारमा ५१ हजार १ सय ११ रुपैयाँ छ । चारवटै पुरस्कार आगामी वैशाख ४ मा बिर्तामोडमा एक समारोहका बीच प्रदान गरिने बताइएको छ ।
लिली बिली मा बल्ल प्रियंका,"मेनुका पौडेल र एसडी स्वयंले स्वर गीतमा छ । फिल्मको छायांकार सुदीप बराल हुन् भने सविन श्रेष्ठ, मनीष श्रेष्ठ, धु्रव दत्त, अनुपविक्रम शाही, ऋतेश चाम्स सहितको अभिनय रहेको कार्यक्रममा बताइयो । लिली बिलीलाई गोविन्द शाही, सुदीप खडका र मिलन चाम्सले निर्माण गरेका हुन् ।"
माछीले खाने करोड क्लबमा,"युटयुबमा आफ्नो गीतलाई रुचाइएको खुसी साटासाट गर्न गायक ओलीले हालै गीतका लेखक तथा कलाकारहरूलाई जमघट गराए । उनले केक काटेर गीतको टिमसँग खुसियाली साटे । संघीय मामिला तथा सामान्य प्रशासन मन्त्रालयका सचिव दिनेश थपलियाले लेखेको उक्त गीतमा नायिका प्रियंका कार्कीसहित कार्टुन्ज क्रुजा सरोज अधिकारी र आश्मा विश्वकर्माको नृत्य छ । गीतका लेखक थपलियाले माछीले खाने खोलीको लेऊ लोकलयमा आधारित आधुनिक गीत भएको बताए । मलाई क्लासिकल गीत मन पर्छ, त्यस्तै गीत लेख्छु, उनले भने, यो गीत हिट हुनुका पछाडि गायन र संगीतसँगै नृत्यले पनि काम गरेको छ । कार्टुन्ज क्रुजा सरोज अधिकारी र आश्मा विश्वकर्माले आफूहरूले नृत्य गरेका गीतमध्ये माछीले खाने खोलीको लेऊ ले छोटो समयमै उल्लेख्य दर्शक पाएको बताए । दुवैको एउटै भनाइ थियो, धेरै उत्साह थप्ने गीत हामीले पायौं । वसन्त सापकोटाको संगीत र उदयराज पौडेलको संगीत संयोजन रहेको यो गीतको भिडियो शुभ मिडिया होमको ब्यानरमा निर्माण गरिएको छ ।"
जन्मदिनको गीत प्रतियोगिता,"कार्यक्रममा समारोहमा वरिष्ठ गायक जुजुकाजी रन्जित, निशा देसार, सतीश महर्जन, सरिता शाही, दीपा महर्जन, रत्नशोभा महर्जन, सानुबाबु महर्जन, सुरज व्यञ्जनकार, भूपेन्द्र बज्राचार्य, रोजी डंगोल श्रेष्ठ, पूर्णकाजी ज्यापु, रीता महर्जन, विरज महर्जनले गीत सुनाए । आराध्यलक्ष्मी खडगी, मिनर्वा शर्मा राजोपाध्याय, राजन शाही, रजनी खडगीले नृत्य प्रस्तुत गरे । सुरेन्द्र मानन्धर समूह, रामकृष्ण खडगी समूहले प्रहसन देखाए । रुपेन्द्र थक्वा:ले मिमिक्री प्रस्तुत गरे ।"
दिल्लीमा जयमाया,"निर्देशकसँगको साक्षात्कारमा आफ्नो नाटक नेपालमा एक महिना मञ्चन भइसकेको जानकारी दिँदा अन्य आश्चर्यमा परे । पोखरेलले थपिदिए, हो त एक महिना त आरामले चल्छ । यति भन्दै गर्दा दर्शकदीर्घाबाट लामो ताली बजेको थियो । सुनील पोखरेलले एनएसडीबाटै सन् १९८७ मा स्नातक गरेका हुन् । माघ ५ देखि भारतका १७ सहर हुँदै एनएसडीसम्म चैत २५ सम्म चल्ने थिएटर ओलम्पिकमा यतिबेला झन्डै चार सय ५० नाटक मञ्चनका लागि छनोट भएका छन् ।"
प्रेमपूर्णको जीवनी,"अधिकांश लेखहरू नेपाल भाषामा रहेको कृति जिं म्हस्यूम्ह (मैले चिनेको) ले सांस्कृतिक, भाषिक र रंगमञ्च आन्दोलनका अग्रज कर्माचार्यको योगदानलाई अभिलेख गर्न सघाउ पुगेको कार्यक्रमका वक्ताहरू शताब्दी पुरुष जोशी, कवि श्रेष्ठ, नेपालभाषाका अग्रज मल्ल के सुन्दर, नेपालभाषा परिषद्का अध्यक्ष प्रा सुवर्ण शाक्य, अनागारिका श्रद्धाचारी, समाजसेवी हितकर वीर कंसाकार, लक्ष्मण राजवंशी, सञ्चारकर्मी वसन्तप्रकाश उपाध्याय, कर्माचार्यकी पत्नी सानुमैया लगायतले बताए । त्यस क्रममा नेपालभाषा केन्द्रीय विभागका शिक्षक राश जोशी, भृगुराम श्रेष्ठ, कलाकारहरू नारायण देवी श्रेष्ठ, सौभाग्यवती रञ्जित, डा महेशमान श्रेष्ठ, गायक प्रेमध्वज प्रधान, बाल साहित्य लेखक शान्तदास मानन्धर, राजेन्द्र रञ्जितलगायतलाई कर्माचार्यकी पत्नी सानुमैयाले मायाको चिनो प्रदान गरेकी थिइन् ।"
सुवर्णलता माथि अन्तरसंवाद,"काठमाडौं (कास) मालिका केशरीको उपन्यास सुवर्णलता माथि शनिबार राजधानीमा अन्तरसंवाद गरियो । समालोचक डा रामप्रसाद ज्ञवाली, राम लोहनी, आख्यानकार अमर न्यौपाने र लेखिका स्वयंबीच उपन्यासको सम्बन्धमा अन्तरसंवाद गरिएको हो । सुर्वणलता मा ग्रामीण र सहरी परिवेश समातेर सुन्दर ढंगले कथावाचन गरिएको ज्ञवालीले बताए । अमरले चाहिँ कथाको भाव पक्ष सबल भए पनि उपन्यास लामो भएको टिप्पणी गरे । समालोचक लोहनीले सरल लेख्नु आफैंमा चुनौतीपूर्ण हुने बताउँदै लेखिकाले आफ्नो सबलता प्रस्तुत गरेको दाबी गरे ।"
सडक निर्माणमा ढिलासुस्ती,"जिल्लाको आर्थिक, समाजिक क्षेत्रमा प्रभाव पार्ने र नागरिकको आवागमनलाई बाधा पुग्ने कार्य भइरहेको भन्दै जिल्ला समन्वय समितिका प्रमुख डबल पाण्डेको संयोजकत्वमा बनेको जिल्ला संवाद समूहले सडक निर्माणमा तीव्रता ल्याउन कार्य थालेको छ । जिल्लादेखि वार्ताको माध्यामबाट समयमै सडक मर्मत सक्न सहजता गर्दै उक्त समूह भौतिक पूर्वाधार यातायात मन्त्रालयमा पुगेर ध्यानाकर्षण गराएका छन् । पछिल्लो समयमा गौरीपार्वतीले आफूले नसक्ने निर्माण कार्य छाडेपछि काम अघि बढ्ने अपेक्षा गरिएको छ । सिन्धुपाल्चोकको मुढेदेखि चरिकोटसम्मको कार्यले तत्काल गति लिने उक्त साइटका निर्माणकर्ता दीपक सापकोटाले बताए ।"
धूलोले अधिकांश गाउँले बिरामी,"धूलोबाट समस्या भएपछि स्थानीयले धेरैपटक प्रहरी र प्रशासनमा समस्याबारे पत्र बुझाइसकेका छन् । धूलोमुक्त नबनाइएको कारणले बिरामी परेकोमा सडक बन्द गर्नमै उत्रिएको स्थानीय बताउँछन् । सबैले रोकेर आन्दोलन गर्यौं, क्रसरलाई धूलो व्यवस्थापन गर्न आग्रह गर्यौं, स्थानीय सीताराम माझी भन्छन्, तर, केही सीप लागेन, समस्या झनै बल्झिरहेको छ । इन्द्रावती नदीमा सञ्चालित तीन क्रसर उद्योगबाट उत्खनन गरिएका नदीजन्य पदार्थ लिएर यही सडक हुँदै आउने ट्रिपर या अन्य सवारीले बस्तीमा धूलो उडाउने गरेको उनले बताए । स्थानीय अनिल माझीले धूलोको असरले गर्दा मान्छेसँगै पशुचौपाया समेत बिरामी पर्न थालेको बताए । साँगाचोकका वडाध्यक्ष सुशील माझीले एकैसाथ न्यूनीकरण सम्भव नभए पनि सडकको मर्मत सम्भार र स्तरोन्नति गरेपछि आफैं समस्या समाधान हुने दाबी गरे । उनले क्रसरलाई धूलो न्यून गर्न दैनिक पानी छर्न लगाउने गरेको बताए ।"
प्रदेशसभा बैठक मंगलबार,राजधानी पायक नभएको भन्दै सदस्यहरू बैठकको समयमा मात्रै हेटौंडा आउने गरेका छन् । बैठक सकिएलगत्तै उनीहरू काठमाडौं वा गृह जिल्ला जाने गर्छन् । मकवानपुरका केही बाहेक कोही पनि प्रदेशसभा सदस्य हेटौंडा बस्ने गरेका छैनन् ।
सामाजिक विकृतिविरुद्ध महिला,"कार्यक्रममा गाउँपालिका अध्यक्ष राजकुमार मल्लले जनताको माग विकासमा मात्रै भइरहेको सन्दर्भमा यस्ता सामाजिक कुरा उठ्दा जनप्रतिनिधिको हौसला बढ्ने बताए । कार्यक्रममा राक्सिराङ गाउँपालिका उपाध्यक्ष निर्मला हिम्डुङ, वडाध्यक्ष रामकुमार थिङलगायतले मन्तव्य राखेका थिए । जागरुक महिला समूहकी अध्यक्ष रुद्रकुमारी अर्यालले मादक पदार्थ सेवनका कारण गाउँमा महिला हिंसा बढेकाले यो अभियान चलाउनुपरेको बताइन् ।"
गाउँपालिकालाई ४ रोपनी जग्गा दान,"स्थानीय कँडेलगाउँमा पनि ३० रोपनी जग्गा दान प्राप्त भइसकेको छ । तल र माथि धेरै टाढा छैन, दुवैतिर शाखा कार्यालयहरू बन्छन्, अध्यक्ष मोक्तानले भने, मुख्यालय थामचौरमा राखेर विषयगत शाखा कार्यालयहरू कँडेलगाउँमा राख्न जनप्रतिनिधिहरूको सहमति छ ।"
शव फेला,सिन्धुपाल्चोक (कास) जुगल गाउँपालिकाको वडा नं २ का मीनबहादुर दोङ मृत अवस्थामा फेला परेका छन् । लिदीगाउँ जाने जंगलको बाटोमुनि फेला परेका दोङको हत्या भएको हुनसक्ने प्रारम्भिक अनुमान गरिएको प्रहरीले जनाएको छ । जिल्ला प्रहरी प्रमुख प्रहरी उपरीक्षक मोहनप्रसाद पोखरेलले घटनाबारे थप अनुसन्धान थालिएको बताए ।
प्रत्येक जिल्लामा वृद्धाश्रम बन्ने,"नुवाकोट (कास) मुख्यमन्त्री डोरमणि पौडेलले पाँच वर्षभित्र ३ नम्बर प्रदेशका हरेक जिल्लामा वृद्धाश्रम बनाउने बताएका छन् । पौडेलले आश्रम डेढसय वृद्धवृद्धा अटाउने क्षमताका निर्माण गरिने बताए । एक सयदेखि डेढसय वृद्धवृद्धालाई प्रत्येक जिल्लामा आश्रम बन्छ, उनले भने, उहाँहरूको सम्मान गर्न सकेनौं भने हाम्रो पुस्ताले सम्मान गर्दैनन् । पौडेलले पछि पछुताउनुभन्दा ज्येष्ठ नागरिक संरक्षण तथा अध्ययन प्रतिष्ठान बनाउन जरुरी भएको बताए । राज्यले छोराछोरीलाई अंश दिनुअघि बाबुआमाका लागि संरक्षण गरेर मात्र अंश दिनुपर्छ । उनले वृद्धाश्रमको नाममा व्यापार भइरहेको दाबी गर्दै त्यसलाई रोक्नुपर्ने बताए । विदुर नगरपालिका५ देवीघाटको वृद्धाश्रम तथा अध्ययन प्रतिष्ठानको आइतबार उद्घाटन गर्दै उनले जनसहभागिताबिना विकास सम्भव नभएको धारणा राखे ।"
चन्दा उठाएर गाउँमा सुपरबस,रामेछाप (कास) रामेछाप नगरपालिका ४ हिमगंगाको चिलाउनेका बासिन्दाले चन्दा उठाएर सडक निर्माण गरी गाउँमा सुपर बस सञ्चालन गरेका छन् । हिमालतराई यातायातको सुपर बस चिलाउनेको स्वामीचौरमा पुर्याएपछि स्थानीयले बसका चालकलाई सम्मान गरी खुसियाली मनाएका थिए । गाउँभन्दा धेरै टाढासम्म पैदल हिँड्नुपर्ने बाध्यताको अन्त्य भएकोमा स्थानीयले खुसीयाली समेत मनाए । नगरपालिकाले गोठालेडाँडादेखि घोप्टेखोलासम्मको सडक सुधारका लागि ४ लाख विनियोजन गरेको थियो । स्थानीयले चन्दा संकलन गरी गाउँसम्म जाने थप सडक बनाएका हुन् । नेपाल र विदेशमा विभिन्न पेसाव्यवसाय गरी बसेका स्थानीयले गाउँमा सडक पुर्याउनका लागि २ लाख २५ हजार रुपैयाँ चन्दा संकलन गरेको र थप श्रमदानसमेत गरेका स्थानीय राजकुमार थापामगरले बताए । उनका अनुसार सडक छेउमा नाला निर्माणका लागि श्रम परिचालन गर्ने योजना छ ।
मत्स्येन्द्रनाथलाई सहर घुमाइँदै,"केशर पुस्तकालयमा रहेको देशको इतिहास संग्रह भन्ने हस्तलिखित पुस्तकमा राजा यक्ष मल्लको पालामा कुमालेले माटो खन्दा निस्की सहरभित्र देवालय बनाएर स्थापना गरेका लोकेश्वर (सेतो मत्स्येन्द्र) को रथ बनाई प्रतिवर्ष मत्स्येन्द्रनाथको रथारोहण यात्रा गराए भनी लेखिएको छ । मत्स्येन्द्रनाथ (सिद्धेश्वर) लाई वैष्णवीहरूले विष्णु, शैवहरूले शिव, शाक्तहरूले शक्ति, सौरहरूले सूर्य, ब्राह्मणहरूले ब्रह्मा, मुनिहरूले मत्स्येन्द्रनाथ, वैदिकहरूले लोकेश्वर र बौद्धहरूले करुणामयका रूपमा पुज्ने गर्छन् ।"
कार्यकक्षमै इजलास,"स्थानीय सरकार सञ्चालन ऐन २०७४ मा उल्लेख भएअनुसार उपप्रमुखको काँधमा न्यायिक समितिको संयोजक भई कार्य गर्ने, प्रमुखको अनुपस्थितिमा निजको कार्यभार सम्हाल्ने, गैरसरकारी संघसंस्थाको क्रियाकलापको समन्वय गर्ने, उपभोक्ता हित संरक्षणसम्बन्धी कार्यको समन्वय गर्ने, योजना तथा कार्यक्रमको अनुगमन तथा सुपरिवेक्षण गरी सोको प्रतिवेदन बैठकमा पेस गर्ने, सभा र कार्यपालिकाद्वारा गठित समितिहरूको काममा समन्वय तथा सहजीकरण गर्नेलगायत छन् । तर, उपप्रमुखले कार्यकक्षभित्रै इजलासको काम गर्ने गरेकी छन् ।"
ठक्करले युवतीको मृत्यु,काठमाडौं (कास) सडक निर्माणको क्रममा नम्बर प्लेट नभएको ग्रेडरले ठक्कर दिँदा गुर्जुधारामा एक युवतीको मृत्यु भएको छ । बाजुरा घर भई मातातीर्थ बस्दै आएकी २५ वर्षीया जुनु मल्ल ठक्करपछि गम्भीर घाइते भएकी थिइन् । उपचारका क्रममा उनको मृत्यु भएको हो ।
नक्कली नोटसहित पक्राउ,काठमाडौं (कास) नक्कली नेपाली रुपैयाँसहित प्रहरीले शनिबार पोखराका रोहित भारतीलाई पक्राउ गरेको छ । उनलाई एक हजार दरका आठवटा नक्कली नोटसहित शनिबार पक्राउ गरिएको हो । शान्ति वाटिकास्थित फुटपाथबाट कपडा किन्दै गर्दा उनलाई पक्राउ गरिएको प्रहरीले जनाएको छ ।
जुवा खेल्ने प्रहरी नयन्त्रणमा,"काठमाडौं (कास) जुवा खेल्ने २४ जनालाई राजधानीको विभिन्न स्थानबाट प्रहरीले पक्राउ गरेको छ । शनिबार विभिन्न होटल, रेस्टुरेन्ट तथा अन्य स्थानबाट पक्राउ परेकाहरूबाट नगद रु दुई लाख ५७ हजार ६ सयभन्दा बढी बरामद भएको छ ।"
गोर्खा रूपन्देही सेमिफाइनलमा,"टाइब्रेकरमा गोर्खाका लागि निरज बस्नेत, निशान लिम्बू, दीपक राई र सुजित गुरुङले गोल गरे । रूपन्देहीका दिलीप क्षेत्री म्यान अफ द म्याच घोषित हुँदै ५ हजार रुपैयाँ प्राप्त गरे । सोमबार झापा ११ र सरस्वती क्लब, काठमाडौंबीच प्रतिस्पर्धा हुनेछ ।"
एन्फा निर्वाचन स्थगित,उच्च अदालतमा निवेदन दिएका भक्तपुरका अध्यक्ष गौतम सुजखु र मकवानपुरका मनीष श्रेष्ठ फिफाद्वारा भ्रष्टाचारको अभियोगमा प्रतिबन्धित रहेका गणेश थापाका विश्वासपात्र हुन् । श्रेष्ठ अध्यक्षका उम्मेदवार मणि कुँवरको चुनावी अभियानमा पनि सक्रिय छन् । नाताले गणेश थापाका सालो रहेका कुँवर हाल एन्फाका वरिष्ठ उपाध्यक्ष हुन् र उनलाई अहिलेका अध्यक्ष नरेन्द्रलाल श्रेष्ठको पनि समर्थन छ । यिनै कुँवर र एन्फामा शुद्धीकरण अभियान चलाएका पूर्वउपाध्यक्ष कर्माछिरिङ शेर्पाले प्यानलसहित यसपालि अध्यक्षमा उम्मेदवारी दिएका थिए ।
मैदान तयारी अन्तिम चरणमा,मैदानमा नेपालको सर्वाधिक धनराशिको डीपीएल क्रिकेट प्रतियोगिताको दोस्रो संस्करण चैत १७ गतेदेखि सुरु हँुदै छ । प्रतियोगितामा भाग लिने सबै टोलीका खेलाडीहरू लिलामी प्रक्रियाबाट छनोट भएका हुन् । यस पटकबाट एउटा टिममा दुई विदेशी खेलाडीसमेत रहने आयोजकले बताएको छ । खेलमैदान वरपर स्टेडियम र टिनको अस्थायी पर्खाल निर्माण गर्नेलगायतका कामसमेत अन्तिम चरणमा पुगिसकेको आयोजक समितिका संयोजक सुवास शाहीले बताए ।
इतिहासलाई चिन्ता वर्तमानको,"क्रिकेट टोलीका वर्तमान कप्तान पारस खड्का महासचिव, राजु बस्न्यात सचिव तथा पृथु बाँस्कोटा कोषाध्यक्ष पदमा चुनिए । सदस्यमा वसन्त शाही, दीपेन्द्र चौधरी, सुवास खकुरेल, सोमपाल कामी र करुणा भण्डारी छन् ।"
अस्ट्रेलियाली क्रिकेट समस्यामा,"चौथो दिनको सुरुआतमा क्रिकेट अस्ट्रेलियाले कप्तान स्टिभ स्मिथ र उपकप्तान डेविड वार्नरलाई जिम्मेवारीबाट मुक्त गर्दै खेलको बाँकी समय टिम पेनलाई कप्तानको भूमिकामा नियुक्त गरेको छ । आईसीसीले आइतबार विज्ञप्ति जारी गर्दै कप्तान स्मिथलाई शतप्रतिशत म्याच फी जरिवाना र एक खेल प्रतिबन्ध लगाएको छ । ब्यानक्रफ्टलाई भने ७५ प्रतिशत म्याच फी र ३ डिमेरिट पोइन्ट कारबाही लगाइएको छ । आईसीसीले विज्ञप्तिमा कप्तान स्मिथले सम्पूर्ण जिम्मेवारी लिनुपर्ने जनाएको छ । अस्ट्रेलियाको नेतृत्व तहले लिएको यस निर्णय खेलभावनाविपरीत गरिएको कार्य हो । यसले खेलको नतिजामा त असर पार्छ नै, खेलाडी र समग्र क्रिकेट खेलमाथि पनि प्रश्न उठेको छ । कप्तान स्मिथले यसको सम्पूर्ण जिम्मेवारी लिनुपर्छ र निलम्बनसम्मको सजाय भोग्नुपर्छ । विगत केही सातायता स्लेजिङ, अम्पायरप्रति निराशा जताउने, खेलमैदान छाड्न खोज्ने, बल टेम्परिङ, जस्ता घटना देख्दै आएका छौं । आईसीसीले यस्तो कार्य रोक्न र खेलभावनाअनुसार प्रदर्शन गर्न खेलाडीबाट आशा राखेको छ । सदस्य राष्ट्रहरूले मैदानभित्र उचित व्यवहार गर्नु आवश्यक छ । खेल जित्नकै लागि खेलिने हो, तर खेलभावना र दायराभित्र रहेर । क्रिकेटको परिचय भनेकै अनुशासन हो । त्यसलाई कायम राख्न हामी सबैले आफ्नोतर्फबाट सक्दो प्रयास गर्नुपर्छ विज्ञप्तिमा उल्लेख गरिएको छ ।"
एपीएफ अन्तिम आठमा,पहिलो हाफमा २१ ले पछाडि परेको झापाले दोस्रो हाफको सुरुआतमै खेल बराबरीमा ल्यायो । ५७ औं मिनेटमा खमिर गिल्सनले गोल गरेको ४ मिनेट नबित्दै नवीनले एपीएफलाई पुन: अग्रता दिलाए । लगत्तै नवीनले ह्याट्रिक पूरा गरे । सोमबार क्वाटरफाइनलमा आयोजक मदन भण्डारी स्पोटर््स एकेडेमीले त्रिभुवन आर्मी क्लबसँग खेल्नेछ ।
आर्मी अझै अपराजित,काठमाडौं (कास) त्रिभुवन आर्मी क्लबले क्वीक्स बास्केटबल लिगमा अपराजित यात्रा कायम राख्दै आइतबार साउथ साइडर्स बास्केटबल क्लबलाई ८०७२ ले पराजित गरेको छ । अर्काे खेलमा प्ले अफ पुगेको हिमालयन हाउन्ड्स कीर्तिपुर बास्केटबल टिमसँग ७३५७ ले पराजित भयो ।
नाम्चेमा भलिबल,"ओखलढुंगा (कास) सोलुखुम्बुको नाम्चेमा सर्वाधिक पुरस्कार राशिको पुरुष भलिबल प्रतियोगिता हुने भएको छ । आगामी जेठ १५ देखि सुरु हुने प्रतियोगिताको विजेताले पाँच लाख, उपविजेताले तीन लाख तथा तेस्रो स्थान हासिल गर्नेले एक लाख रुपैयाँ पाउनेछन् ।"
बैंकर्स कप हुने,काठमाडौं (कास) खुकुरी इन्टरटेनमेन्टको आयोजनामा चैत १५ देखि बैंकर्स कप क्रिकेट प्रतियोगिता हुने भएको छ । सुपर एट फम्र्याटमा हुने प्रतियोगिताका खेल त्रिवि क्रिकेट मैदानमा हुनेछन् । राउण्ड रोविन लिगका आधारमा हुने प्रतियोगितामा १० टिमले सहभागिता जनाउनेछन् ।
जनकपुर र लुम्बिनी विजयी,बुटवल (कास) जनकपुर ब्लास्टर्स र लुम्बिनी लायन्स भैरहवा तेस्रो नेपाल मारवाडी टी२० क्रिकेट प्रतियोगितामा आइतबार विजयी भएका छन् । सिद्धार्थ रंगशालामा जनकपुरले नेपालगन्ज ग्लाडियटर्सलाई ९ विकेटले पराजित गर्यो । दोस्रो खेलमा लुम्बिनीले एमवाईएम हेटौंडालाई १० विकेटले हरायो ।

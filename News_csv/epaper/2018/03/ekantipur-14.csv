शीर्षक,विवरण
थप ८ न्यायाधीशद्वारा इजलास अस्वीकार,"उनी प्रधानन्यायाधीश भएपछि तोकिएका इजलासको प्रकृति हेरे हुन्छ कस्ता मुद्दा ककसले छिनेका छन् भनेर, ती न्यायाधीशले भने, आफूले भनेका मान्ने, बहकाउमा लाग्ने रबर छाप न्यायाधीशलाई उनले प्रयोग गरे र ती न्यायाधीशले एक भ्रष्ट नेतृत्वलाई प्रयोग गरेर न्यायको किनबेच गरे । त्यही स्वार्थ समूहले अहिले उनलाई किर्ते भएको प्रमाणै देखाउँदा पनि साथ दिइरहेको छ । उनीहरूको घाँटी जोडिनुका कारणमाथि छानबिन हुनैपर्छ ।"
भण्डारी नै राष्ट्रपति,"पहिलो संविधानसभा निर्वाचनपछि ०६५ सालमा चुनिएका यादव संविधान जारी भएपछि मात्रै शीतल निवासबाट बाहिरिएका थिए । भण्डारीले यसअघि एमालेको दुई कार्यकाल उपाध्यक्ष, सांसद र मन्त्रीको जिम्मेवारी सम्हालेकी थिइन् । एमालेका तत्कालीन महासचिव स्वर्गीय मदन भण्डारीकी पत्नी भण्डारी पञ्चायतकालदेखि विद्यार्थी राजनीतिमा सक्रिय थिइन् । पतिको दासढुंगा दुर्घटनामा मृत्यु भएपछि उनी पार्टीको सक्रिय राजनीतिमा लागेकी थिइन् । ०५० सालको उपनिर्वाचनमा काठमाडौं १ बाट कांग्रेस नेता एवं पूर्वप्रधानमन्त्री कृष्णप्रसाद भट्टराईलाई पराजित गरेपछि भण्डारीको प्रभाव पार्टी र सरकार दुवैमा बढ्दै गएको हो ।"
दुई मिनेटमै सबै भयो,"२२ जनाको उपचार जारीराजधानीका ६ वटा अस्पतालमा २२ जनाको उपचार जारी छ । विमानस्थलका महाप्रबन्धक राजकुमार क्षत्रीका अनुसार सिनामंगलस्थित काठमाडौं शिक्षण अस्पतालमा प्रिन्सी धामी, समिरा व्यन्जनकार, इम्रान कबिर, कबिर हुसैन, मेहेदी हसन, सोवर्णा हसन, सरिम अहमत, एमडी साहिन व्यापारी, सेख रुबायत रसित, आल्मुन नहर एनईको उपचार भइरहेको छ । त्यस्तै ग्रान्डीमा किशोर त्रिपाठी, हरिप्रसाद सुवेदी, दयाराम ताम्राकार, विनोद पौडेलको उपचार भइरहेको छ । न्युरो अस्पतालमा दिनेश हुमागाईं, मेडिसिटीमा केशव पाण्डे, ओममा रिजवानुल हकको उपचार भइरहेको छ । त्यस्तै नर्भिकमा वसन्त बोहोरा, आशिष रन्जित, सोनाम शाक्य, याकुव अली र रिजाना अब्दुल राखिएका छन् । यीमध्ये अधिकांश खतरामुक्त रहेको विमानस्थलले जनाएको छ ।"
जो डाक्टरभन्दा बढी सेवक थिए,न्युरो सर्जनजस्तो संवेदनशील र व्यस्त पेसामा हुँदाहुँदै पनि डा थापा समाजसँग भिज्ने स्वभावका रहेको साहित्यकार डीआर पोखरेल बताउँछन् । सर्जन थापाले साहित्य सिर्जना पनि गरेका छन् । डा थापाका दुई कविता संग्रह डाक्टरी कविता र डाक्टरका कविता तथा चिरफार नामक निबन्ध संग्रह प्रकाशित छ ।
डाक्टर बन्ने सपना अधुरै,"पाटन, सुबहालकी निगा महर्जन पनि एमबीबीएसको अन्तिम परीक्षा सकेर घर फर्किंदै थिइन् । उनी अब इन्टर्न को तयारीमा थिइन् । नयाँ बानेश्वरकी अल्गिना बराल पनि एमबीबीएस पढाइ सकेर फर्कंदै थिइन् । तर, नियतिले उनीहरूलाई पनि चुँडेर लग्यो । यी चारै जना बंगलादेशको सिलेटस्थित जलालावाद रागिव राबेया मेडिकल कलेजमा अध्ययनरत थिए । शव सोमबार सिनामंगलस्थित अस्पताल पुर्याइएको थियो । त्यहाँबाट पोस्टमार्टमका लागि मंगलबार महाराजगन्जस्थित त्रिवि शिक्षण अस्पताल लगिएको छ । सञ्जयका मामा विनोदका अनुसार चिकित्सकले पोस्टमार्टम गर्न एकदुई दिन लाग्ने बताएका छन् ।"
चैतदेखि २० वर्ष पुराना गाडी हटाइने,"बीस वर्ष नाघेका गाडीको यकिन संख्या विभागसँग पनि छैन । ५५ सय रहेको अनुमान गरेका छौं, निर्देशक पौडेलले भने । प्रदूषण बढाउने, खर्चिलो हुने, दुर्घटना बढाउने भएकाले पुराना गाडी हटाउनुको विकल्प नभएको उनले बताए । उपत्यकालगायत सहरी क्षेत्रमा प्रदूषण मात्रा उच्च छ । उपत्यकामा वायु प्रदूषणको मुख्य कारक सवारीबाट निस्कने धूलो र धूवाँ रहेको वातावरण विज्ञको भनाइ छ । उनीहरूका अनुसार सवारीबाट हुने प्रदूषणमा पनि पुरानाको प्रभाव बढी छ । त्रिभुवन विश्वविद्यालय वातावरण विभागका प्राध्यापक केदार रिजालले वायु प्रदूषण कम गर्न २० पुराना गाडी हटाउने निर्णय व्यावहारिक भएको बताउँछन् । समयमै गाडी मर्मत नगर्नु, गुणस्तरीय इन्धन नहुनु, स्तरीय सडक नहुनुले गाडी चाँडो पुराना हुन्छन्, उनले भने, त्यसकारण तिनले चाँडै विषाक्त धूवाँ फाल्छन्, वायु प्रदूषण बढाउँछन् । नेपाल यातायात व्यवसायी राष्ट्रिय महासंघका महासचिव सरोज सिटौला भने पुराना गाडी हटाउने निर्णय वैज्ञानिक नभएको बताउँछन् । यातायात क्षेत्रमा अर्बौंको लगानी भइसकेको छ, निर्णयमाथि पुनर्विचार गर्नुपर्छ, उनले भने । गाडीको मापदण्ड र स्तर निर्धारण गरेर नयाँ गाडी खरिद गर्दा सरकारले भन्सार छुटको व्यवस्था गर्नुपर्ने सिटौलाको भनाइ छ । उनका अनुसार मुलुकभर गरी २० वर्ष पुराना करिब ७८ हजार गाडी सञ्चालनमा छन् ।"
डीपीआरबिनै द्रुतमार्गको काम,"हालसम्म राष्ट्रिय स्तरका आठ कम्पनीलाई ठेक्का दिई रुख कटान, माटो काट्नेसम्याउने, नाला, रिटेनिङ वाल निर्माणलगायत काम भइरहेको सेनाले जनाएको छ । यस्तैखाले कामका लागि अन्य १४ ठेकेदार कम्पनीलाई आसयपत्र बुझाइएको प्रवक्ता भण्डारीले बताए । सेनाका अनुसार मकवानपुरको बुदुने तथा लेनडाँडा इलाकामा रुख काट्ने काम तीव्र छ । मार्गमा पर्ने काठमाडौं र मकवानपुरका निजी तथा ऐलानी जग्गाको मुआब्जा र घरटहराको क्षतिपूर्ति वितरण सकिएको छ । ललितपुरको बुङमती र खोकना क्षेत्रमा भने विवाद चुलिएको छ । जनतालाई अन्याय नहुने गरी विवाद निराकरणको प्रयास भइरहेको भण्डारीले बताए ।"
पराजुलीको चारित्रिक प्रमाणपत्र फेरि गायब !,प्रमाणपत्रहरूको अभिलेखबारे जिज्ञासा राख्दा न्यायपरिषद् सचिव नृपध्वज निरौलाले भने न्यायाधीशहरूको व्यक्तिगत विवरण गोप्य राखिने भन्दै थप कुराकानी गर्न चाहेनन् । न्यायपरिषद्ले सर्वोच्च अदालतमा पठाएको अभिलेखमा समेत यो प्रमाणपत्र छैन भने गत वर्ष नै अधिवक्ता विकास गिरीले दायर गरेको मुद्दाका क्रममा पेस भएको कागजातमा समेत चारित्रिक प्रमाणपत्र थिएन ।
बारभित्रै असन्तुष्टि,"त्यसैगरी पाटन उच्च अदालत बार एसोसिएसनले समेत प्रधानन्यायाधीश पराजुलीको राजीनामा माग गरेको छ । न्यायपालिकाको स्वतन्त्रता रक्षा गर्न र गरिमालाई कायम राख्न हालको न्यायिक संकट समाधानका लागि प्रधानन्यायाधीश पराजुलीले अविलम्ब राजीनामा दिन उपयुक्त हुने, उच्च अदालत पाटन बारको विज्ञप्तिमा उल्लेख छ ।"
डा केसीद्वारा परिषद्मा पनि निवेदन,"निवेदनमा सोधिएको छ, विश्वविद्यालयमा भर्ना हुँदा र न्यायाधीशको पदमा नियुक्त हुँदा २०२६ सालमा शारदा हाईस्कुल चितवनबाट प्रवेशिका अनुत्तीर्ण भएको स्थानान्तरण प्रमाणपत्र पेस गरेको देखिन्छ । अभिलेखमा चितवनको शारदा विद्यालयबाट प्रवेशिका अनुत्तीर्ण भएकोमा किन उत्तीर्ण भनी लेखियो र झुक्याउने गरी त्यसैमा किन वीरगन्जको नेपाल राष्ट्रिय विद्यापीठको सिम्बोल नम्बर राखियो ?"
नहटाइए आइतबारदेखि अनशन,प्रधानन्यायाधीशले सिर्जना गरेको विवादका कारण बन्धक बन्न पुगेको न्यायालयले बाँकी न्यायाधीशहरूको सुझबुझ र उचित निर्णयको बलमा यो संकट पार गर्ने विश्वास उनले व्यक्त गरे ।
हाम्रो त हैसियत नै भएन,"प्रदेशको विकास गर्न ५ स स्वास्थ्य, शिक्षा, सुशासन, सिँचाइ र समृद्धिको नारा अघि सारेको उनले बताए । बजेट र जनशक्ति व्यवस्थापन गर्न चुनौती छ, उनले भने, हामी निराश भएका छैनौं । यो दीर्घकालीन समस्या पनि होइन । दुईतीन महिना मात्रै अप्ठ्यारो हो । सातै प्रदेशमा सरकार गठन भइसकेको छ । केही प्रदेशमा कानुनसमेत बनाउन सुरु भइसक्यो । तर, केन्द्रीय सरकारले प्रदेशको अधिकार के हुने भन्ने अझै टुंगो लगाइसकेको छैन । यसले पनि प्रदेश सांसदमा निराशा देखिन थालेको हो ।"
दुर्गमका घर बनाउँदै तराईका डकर्मी,"दोस्रो किस्ता लिन घरको जग बनाउनुपर्छ, भूकम्पीय आवास परियोजना एकाइ संयोजक एवं जिल्ला प्राविधिक कार्यालय प्रमुख इन्जिनियर सोमनाथ तिमिल्सिनाले भने, अधिकांशले त्यसो नगरेको भएर होला, दोस्रो किस्ता लिन आउनेको संख्या अत्यन्त न्यून छ । सरकारले यो गाँठो फुकाउने प्रयास पनि गरेको पनि देखिँदैन, जिसस अध्यक्ष रघुनाथ खुलालले भने, समस्याको समाधान सरकारले तत्काल निकालेर भूकम्पपीडितलाई राहत दिनुपर्छ ।"
वडा कार्यालय पुग्न ४ घण्टा,बर्दघाट नगरपालिका १० भुताहादेखि विनयी त्रिवेणीको दुम्किवाससम्म १४ किमि सडक निर्माण गरिएको हो । यस सडकले प्रदेश ४ र ५ लाई समेत जोडेको छ । तत्काललाई नगरपालिकाले करिब २० लाख खर्च गरी सडक फराकिलो पारेको र थप मर्मत र पक्की सडक बनाउन नगरपालिकाले प्रदेश र केन्द्रीय सरकारलाई आग्रह गरेको छ । १४ किमि सडकको संसारकोटमा भ्यु टावर निर्माण गरी आन्तरिक तथा बाहय पर्यटक भित्र्याउने र पिकनिक स्पटका रूपमा विकास गर्न लागिएको छ ।
मुद्दाको चाप बढेपछि इजलासबिनै सुनुवाइ,"कोहलपुर नगरपालिकाका उपप्रमुख तथा समिति संयोजक सञ्जु चौधरीले इजलास अभाव भए पनि मुद्दाको सुनुवाइ जारी राखेको बताइन् । उनले स्रोतसाधन अभावसँगै कानुनी जटिलताले पनि मुद्दा सुनुवाइमा समस्या भएको बताइन् । उनका अनुसार कोहलपुर नगरपालिकामा दुई दर्जन बढी मुद्दा दर्ता भएको छ । सबैभन्दा बढी सम्बन्ध विच्छेदका छन् । एक दम्पतीको मनमुटाव मुद्दा छलफलबाटै सहमति गराइएको छ । लेनदेन, जालसाजी, जग्गासम्बन्धी र घर स्वामित्वको मुद्दा कोहलपुरमा दर्ता भएको छ । स्थानीय सरकार सञ्चालन ऐन, २०७४ को दफा ४७ बमोजिम गठन भएको न्यायिक समितिले न्यायिक निरूपण थालेको हो । नयाँ संविधानले स्थानीय सरकारलाई २२ प्रकारका विशेषाधिकार दिएको छ । त्योमध्येको न्यायिक समिति पनि एक हो । स्थानीय सरकार सञ्चालन ऐन, २०७४ ले समितिलाई आलीधुर, बाँध, पैनी, कुलो वा पानीघाटको बाँडफाँट तथा उपयोग, बाली नोक्सानी गरेको, चरन, घाँस, दाउरा, ज्याला मजदुरी, घरपालुवा पशुपक्षी हराएको, ज्येष्ठ नागरिकको पालनपोषण तथा हेरचाह नगरेको, नाबालक छोराछोरी वा पतिपत्नीलाई इज्जतअनुसार खान, लाउन नदिएको विवाद हेर्न अधिकार दिएको छ । त्यस्तै, २५ लाख रुपैयाँसम्मको बिगो भएको घर बहाल, अन्य व्यक्तिको घरजग्गा वा सम्पत्ति असर पार्ने गरी रूखबिरुवा रोपेको, आफ्नो घर वा बलेसीबाट अर्काको घरजग्गा वा सार्वजनिक बाटोमा पानी झारेको लगायत विवाद न्यायिक समितिले हेर्ने अधिकार छ ।"
डीएसपीका दुई राहदानी,तर डीएसीमाथि कारबाही हुन नसक्दा पीडितले न्यायको अनुभूति गर्न पाएकी छैनन् । आफूमाथि हिंसा भइरहेको जानकारी सशस्त्र प्रहरी मुख्यालयमा दिएपछि डीएसपी बोहराको आधा तलब गीताले पाउँदै आएकी छन् । मुख्यालयमा र विभिन्न निकायमा उजुरी दिएको भन्दै उनले थप शारीरिक तथा मानसिक यातना भोगिरहेको गुनासो गरिन् । डीएसपी बोहरा हाल तेह्रथुमस्थित म्याङलुङ सशस्त्र प्रहरी गणका गणपति छन् । उनले आफूसित दुईवटा राहदानी रहेको स्विकारे । तर एउटा संयुक्त राष्ट्रसंघ मिसन र अर्को व्यक्तिगत भएको बताए । दुवै हकवाला एउटै व्यक्ति नाता पर्ने रहेको तर परराष्ट्रको कमजोरीले दिदीको नाम श्रीमती भनेर उल्लेख भएको दाबी गरे । यसअघि उनी सीमा सुरक्षा बल नेपालगन्जमा कार्यरत थिए । उनले पछिल्लो समय पत्नी गीतासँग विवाद भएपछि सम्बन्ध विच्छेद मुद्दा दर्ता गरेको दाबी गरे ।
बढी सन्तान जन्माउनेलाई प्रोत्साहन भत्ता !,"यसअघि इलाम नगरपालिकाले सुत्केरीलाई दिँदै आएको पोषण सुविधालाई परिमार्जन गर्दै बच्चा जन्माउन प्रोत्साहन गरेको हो । इलाम नगरपालिकाको कार्यपालिकाको बैठकले नगरभित्रका दोस्रो पटक बच्चा जन्माउने सुत्केरीलाई २ हजार, तेस्रो बच्चा जन्माउने सुत्केरीलाई ३ हजार, चौथो पटक बच्चा जन्माउने सुत्केरीलाई ४ हजार र पाँचौं पटक र त्यसभन्दा माथि बच्चा जन्माउने सुत्केरीलाई ५ हजार रुपैयाँ पोषण सुविधा दिने निर्णय गरेको छ ।"
तुइन विस्थापनको कुरा,"जोडतोडसाथ तुइन निकाल्ने र झोलुङ्गे पुल हाल्ने कार्य भए । वृद्धभत्ताको जश पूर्व प्रधानमन्त्री मनमोहन अधिकारीले पाएजस्तै तुइन विस्थापनको जश ओलीले लैजालान् भन्ने डरले हो वा साँच्चै बजेट अभाव भएरै हो वा पछिल्ला सरकारबाट यसको उपादेयता नठानेर हो, तुइन पीडितका रोदनको पछिल्ला चरणमा सुनुवाइ भएन । तर अहिले तीन चौथाइ बढीका समर्थन जुटाएर ओली प्रधानमन्त्रीका रूपमा दोहोरिएका छन् । अब बजेटको जोहो गरी तुइन विस्थापन गर्न उनलाई कसैले रोक्न सक्दैन । श्यामसुन्दर कुइँकेलहाँडीगाउँ, काठमाडौँ"
नयाँ सोच आवश्यक,जनताको लामो संघर्ष र बलिदानीले २०४६ सालको बृहत् आन्दोलनपश्चात पञ्चायत शासनको अन्त्य भई देशमा बहुदल आयो । जनताले सुखको सास फेर्न नपाउँदै २०५२ सालबाट देश जनयुद्धको भुमरीमा पँस्यो । भएका उद्योगहरू बन्द भए । भौतिक संरचनाहरू भत्किए । देशमा बेरोजगारी समस्या त थियो नै । युवाहरू धेरै परदेशिए भने कति युवाहरू आफ्नो अधिकार र देश परिवर्तनको सपना बोकी कापीकलमका झोला फालेर बन्दुकको गोला समाउन बाध्य भए । अब गणतन्त्र आएको पनि १० वर्ष भइसक्यो । अब हिजोकै पुरानै शैलीमा देश परिवर्तन गरेर हुँदैन । अब नयाँ सोच र नयाँ पद्धतिसाथ देशलाई समृद्धिको दिशामा उन्मुख गर्नुपर्छ । कृष्ण भुसालजापान
नयाँ सरकारले गर्नुपर्ने काम,"१ भारतले आफ्नो स्वार्थ सिद्ध गर्न पटकपटक नाकाबन्दी गरी नेपालीलाई दिनुसम्मको दु:ख दिएको छ । त्यस्तो अमानवीय काम पुन: नहोस् भन्न जति सक्दो चाँडो चीनतर्फ धेरैभन्दा धेरै फराकिला राजमार्गहरू र रेलमार्ग बनाउनुपर्छ । यो काम ५ वर्षभित्र हुनुपर्छ । २ चीनको केरुङसम्म आइपुग्ने रेलमार्गलाई अबको ५ वर्षभित्र काठमाडौं हँुदै लुम्बिनीसम्म पुर्याउनुपर्छ । ३ भारतबाट जस्तैगरी चीनबाट इन्धन ल्याउने कामलाई मूर्तरूप दिनुपर्छ । ४ तत्कालै त्रिभुवन अन्तर्राष्ट्रिय विमानस्थलमा थप एउटा नयाँ रनवे बनाउनुपर्छ । रनवे एउटामात्र हुँदा हवाइजहाजहरू आकाशमै होल्ड गर्नुपर्ने समस्या सिर्जिएको छ । ५ बुढीगण्डकी लगायत जलाशययुक्त जलविद्युत योजनाहरू निर्माणमा ध्यान दिनुपर्छ । नेपालीहरूको भाग्य बदलिने भनेकै जलविद्युत हो ।६ शिक्षा र स्वास्थ्यमा सबैको समान पहुँचको व्यवस्था गर्नुपर्छ । व्यावसायिक शिक्षामा जोड दिनुपर्छ । ७ ठेकेदारहरूले तोकिएको समयमा काम पूरा गर्ने वातावरण सिर्जना गर्नुपर्छ । तोकिएको म्यादमा काम पूरा नगर्ने ठेकदारलाई कडा कारबाहीको व्यवस्था गर्नुपर्छ । ८ भारतले आफ्नो देशको लगानी भएका जलविद्युत कम्पनीको मात्र बिजुली किन्ने भनेको छ । यसले गर्दा नेपालको जलस्रोतमा बाह्य लगानी आउन गाह्रो छ । भारतको त्यो नीति नेपाल मैत्री छैन । यसलाई बदल्न कूटनीतिक पहल गर्नुपर्छ । गोपाल देवकोटागोकर्णेश्वर८, जोरपाटी, काठमाडौं"
दु:खद दुर्घटना,"त्रिभुवन अन्तर्राष्ट्रिय विमानस्थलमा बंगला विमान दुर्घटनाले हामीलाई स्तब्ध बनाएको छ । विगतका घटनाले नेपाली आकाश असुरक्षित मान्दै आएकोमा बंगला विमान दुर्घटनाले नेपाली आकाश असुरक्षितमात्र होइन, बाहिरी मुलुकले समेत यात्रा गर्दा सोच्नुपर्ने अवस्था निम्त्याएको छ । दुर्घटनामा ५१ जनाको मृत्युले विमानस्थलको संवेदनशीलताप्रति सवाल उठेको छ । यो घटनामा पाइलटको दोष देखिए पनि विमानस्थलले ओगटेको क्षेत्र पर्याप्त नभएको बुझिन्छ । विमानस्थलको विकास र बाहिर बन्नलागेको अन्तर्राष्ट्रिय विमानस्थलको कार्यलाई तीव्रता दिनु अहिलेको सरकारको प्रमुख कार्य हुनुपर्छ । प्रमोद पौडेलश्रीपुर११, वीरगन्ज"
नेपाली राज्य को पुनरागमन,"किनकि अहिलेको शक्तिशाली संकथन नै राज्य बलियो भयो भने जनता बलिया हुन्छन् भन्नेतर्फ उन्मुख छ । जनता बलिया भए भने राज्य आफसेआफ बलियो हुन्छ भन्नेतिर छैन । संघीयतासँंगै शासकीय स्वरूप त फेरिएकै छ । तर शासकको सार त के, वामपन्थी शब्दमा भन्दा रूप पनि फेरिएको छैन । यस्तो लाग्छ राज्य भन्ने चिज बनेको नै दलहरूका लागि शासन गर्नमात्र हो । मानौं, राज्य बलियो बनाउने भनेको दलहरूका लागि शासन गर्न सजिलो बनाइदिने मात्र हो । र जनता भनेका दलहरूलाई सत्तामा पुर्याउन वैधानिकता दिन चुनावमा भोट हाल्ने पञ्चवर्षे मतदाता मात्र हुन् । नेपाली राज्यले यसरी आफ्नो पुरानो चरित्र अनुसार कमव्याक त गरिनै सकेको छ । अब हेर्नका लागि पर्खनुपर्ने भनेको केवल राज्य बलियो हुँदै जाँदा जनता अहिलेभन्दा पनि कमजोर हुनेहुन् कि बलिया भन्नेमात्र हो ।"
फेरि यस्तो नहोस्,"नेपालमा हवाई दुर्घटनाको ६ दशक लामो इतिहासमा सयौं मानिसले ज्यान गुमाइसकेका छन् । विमानस्थल, भौगोलिक अवस्थिति र मौसमी फेरबदलका कारण आन्तरिक उडान पनि जोखिमपूर्ण देखिन्छन् । अन्तर्राष्ट्रिय नागरिक उड्डयन संगठन (आईकाओ) को गम्भीर सुरक्षा चासोको सूचीबाट तीन वर्षपछि नेपाल हटेको केही महिना मात्र भएको छ । युरोपेली युनियन (ईयू) ले नेपालको आकाशलाई असुरक्षित भन्दै कालोसूचीमा चार वर्षयता राखिरहेकै छ । त्यसैले नेपाली आकाशको सुरक्षा सुनिश्चितताका लागि विशेष ध्यान दिनैपर्छ ताकि यस्तो दुर्घटना यहाँ नदोहोरियोस् ।"
दम्भको घोडामा सवार पराजुली,"आफ्नो दुनो सोझ्याउन हरेक शक्तिकेन्द्रका पछाडि जन्तीको लावालस्कर हुन्छन् । जब त्यो शक्तिकेन्द्र ढल्न पुग्छ अनि मलामी जानेको संकट पर्छ । पराजुली प्रधानन्यायाधीशको पदमा रहँदा उनीबाट शक्तिको दुरुपयोग गराई आफ्नै दुनो सोझ्याउने ठूलो समूह छ । त्यसले प्रधानन्यायाधीश पराजुलीलाई अझै दुरुपयोग गरिरहेको छ । अब ढिला नगर्नूस्, हामीजस्ता आलोचक नै तपाईंका असल मित्र हौं । एउटा मित्रले दिएको सुझावलाई मनन गरी, ढिलो नगरी राजीनामा दिनुहोस् । शक्तिका जन्ती पक्कै मलामी जाने छैनन् ।ढकाल अधिवक्ता हुन् ।"
बारको धुमिल छवि,"अन्त्यमा, बार र बेन्चको सुमधुर सम्बन्ध राख्न दुई पक्षबीच परिपुरक सम्बन्ध व्यावहारिक रूपमै हुनुपर्छ । बारले अदालतबाट हुने राम्रानराम्रा, व्यक्तिगत, व्यावहारिक विषयहरूमा विविध प्रकारले आवाज उठाई न्यायपालिकालाई जनमुखी र जनउत्तरदायी बनाउनुपर्छ । त्यसभित्र अन्तरनिहित व्यक्तिगत विषयलाई जनसमक्ष ल्याई जनताका अन्योलका विषयहरूलाई समाप्त पार्नुपर्छ । यदि बारले आफ्नो भूमिका सधंै रहस्यमय बनाइराख्ने हो भने त्यसविरुद्ध प्रत्येक कानुन व्यवसायी व्यक्तिगत रूपमै भए पनि उठ्नु जरुरी छ ।नेपाल कानुन व्यवसायी हुन् ।"
अमेरिकी दूतावासलाई प्रश्न,"हुन त गरिब देशको निरीह जनताले भोग्नुपर्ने नियति हामी नेपालीले भोग्दैछौं भन्दा फरक नपर्ला । किनभने दातृ निकायमध्ये अमेरिकी सरकार अग्रपंक्तिमा पर्ने गरेकोले पनि हाम्रा नीति निर्माताहरू लगायत विशेषगरी परराष्ट्र मन्त्रालयले पनि यस विषयमा त्यति चासो नदेखाएकोले प्रवेशाज्ञा पाउनबाट बञ्चित ९० प्रतिशत नेपालीको सुनुवाइ कहीँ कतै भएको पाइँदैन । यस्तै हाम्रा राजनीतिज्ञहरूले पनि प्रवेशाज्ञा पाउनबाट बञ्चित ९० प्रतिशत नेपालीले भोग्दै आएको नियतिलाई सामान्य रूपमा लिएको देखिन्छ । सरकारी निकाय लगायत राजनीतिज्ञले जस्तै सञ्चार माध्यमहरूले पनि यी र यस्ता विषयमा खोजमूलक सामग्री प्रचारप्रसार गर्न कञ्जुस्याइँ गर्दै आएका छन् । यस्तै दु:खजिलो गरी हुर्काएको छोराछोरीको सीप र ऊर्जा काम लाग्ने तर उनीहरूको अभिभावक काम नलाग्ने भनी बनाएको दूतावासको नीति नियमबारे हामी अभिभावकले मात्र हैन, हाम्रा नीति निर्माताले पनि प्रतिप्रश्न गर्न जरुरी छ । यस्तै अमेरिकी सरकारले पनि प्रवेशाज्ञा पाउनका लागि निश्चित मापदण्ड बनाई नीति नियमहरू समयसापेक्ष परिमार्जन गर्न जरुरी छ ।"
वायुसेवाका महामहँगा सल्लाहकार,"मुख्य प्रश्न यो छ गेबजस्ता व्यक्ति नेपाललाई चाहिने हो भने कंसाकारले बोर्डमार्फत प्रक्रिया पुर्याएरै ल्याउन किन चाहेनन् ? अझ, यति धेरै तलब खुवाउने व्यक्ति त ठूलै प्रतिस्पर्धा गराएर मन्त्रिपरिषद्ले नियुक्ति गर्नुपर्ने थियो कि ?"
कोषाध्यक्षको सम्मेलन हुने,कांग्रेसका देशभरका कोषाध्यक्षहरू सम्मेलनमा सहभागी हुन आउने र कार्यक्रमको उद्घाटन केन्द्रीय सभापति शेरबहादुर देउवाले गर्ने जिल्ला सभापति जगदीशनरसिंह केसीले बताए ।
दुर्घटनामा दुईको मृत्यु,त्यसैगरी जन्ती बोकेको ट्रयाक्टर पल्टँदा आठजना घाइते भएको चितवन प्रहरीले जानकारी दिएको छ । पूर्वपश्चिम राजमार्गको रत्ननगर सौराहा चोकमा जन्ती बोकेको ना४त ६२३६ नम्बरको ट्रयाक्टर अनियन्त्रित भएर पल्टेको थियो ।
१० दिनमा ५ जनाको हत्या,"इलाका प्रहरी कार्यालय बिर्तामोडले हत्यामा बिर्तामोड३ सैनिकमोड बस्ने २९ वर्षीय पारसकुमार देव, बिर्तामोड८ त्रिवेणी टोल बस्ने १९ वर्षीय दीपेश पौडेल र बिर्तामोड३ कै २३ वर्षीय प्रकाश भन्ने चिरञ्जीवी ओलीको संलग्नता देखिएको बतायो । मुखियालाई व्यावसायिक रिसइबीका कारण हत्या गरिएको प्रहरीको प्रारम्भिक अनुसन्धानबाट खुलेको छ । अभियुक्तलाई मानव अपहरण तथा शरीर बन्धक, खुनडाँका र संगठित अपराध मुद्दा चलाइएको प्रहरीले जनाएको छ ।"
विमानस्थलबाटै सम्पर्कविहीन,"बर्दिया (कास) तीन वर्षअघि कुवेत गएका बढैयाताल९ मुनालबस्तीका ३२ वर्षीय गणेश न्यौपाने त्रिभुवन अन्तर्राष्ट्रिय विमानस्थलबाट सम्पर्कविहीन भएका छन् । तीन साताअघि घर फर्कने क्रममा विमानस्थल आइपुगेका उनी सम्पर्कविहीन भएका थिए । उनका आफन्तले खोजी गरिदिन मानव अधिकारवादी, सञ्चारकर्मी लगायतसँग अनुरोध गरेका छन् । तीन वर्षअघि एसओएस म्यान पावर, काठमाडौंमार्फत उनी गएका थिए । दुई वर्षसम्म फोन सम्पर्क भइरहेको थियो, बहिनी दुर्गा रैलाले भनिन्, त्यसपछि फोन सम्पर्क भएन, उनले भनिन्, घर फर्कने बेला कुवेतबाट ००९६५५१०८२५६० मोबाइलबाट फोन आएको थियो । काठमाडौं ओर्लेपछि न्यौपाने सम्पर्कविहीन भएको उनले बताइन् । उनी कुवेतस्थित अल खालिदा कम्पनीमा काम गर्दै आएका थिए । श्रीमती अनिताले फागुन ७ गते श्रीमान् त्रिभुवन विमानस्थलमा ओर्लेको जानकारी पाएको बताइन् । कसैसँग दुश्मनी समेत छैन, श्रीमती अनिताले भनिन्, कसरी सम्पर्कविहीन हुनुभयो रहस्यमय छ ।"
गाँजासहित युवक पक्राउ,धादिङ (कास) गाँजा ओसारपसार गरिरहेका दुई युवक पक्राउ परेका छन् । बोरामा राखेर मोटरसाइकल मार्फत चितवनतर्फ लैजाँदै गरेको १० किलो गाँजासहित उनीहरूलाई धादिङको बेनीघाट रोराङ गाउँपालिकाको जोगीमारामा पक्राउ गरिएको इलाका प्रहरी कार्यालय गजुरीका प्रहरी निरीक्षक सञ्जय तिमल्सिनाले जानकारी दिए । पक्राउ पर्नेमा पोखरा लेखनाथ महानगरपालिका३ का सुनित शिल्पकार र सोही स्थानका पवनमणि लामिछाने रहेको प्रहरीले जनाएको छ । प्रहरीले उनीहरूले गाँजा बोक्न प्रयोग गरेको ना५४प ६४५ नं को स्कुटर र ग६प ९४३१ नं को मोटरसाइकल समेत बरामद गरेको छ ।
चट्याङले दुईको मृत्यु,सोमबार राति दुई बजेतिर हावाहुरीसहितको चट्याङले आमाछोरीको मृत्यु भएको प्रहरीले जनाएको छ ।
करेन्ट लागेर ज्यान गयो,रामेछाप (कास) रामेछापको मन्थलीमा घर वायरिङ गर्ने क्रममा विद्युत् चुहावट भई मंगलबार एक जनाको मृत्यु भएको छ । मृत्यु हुनेमा सिन्धुलीको कमलामाई नगरपालिकाका ३५ वर्षीय भूपेन्द्र थापा रहेको जिल्ला प्रहरी कार्यालय रामेछापले जनाएको छ ।
एनआईसीको धेरै ब्याज दिने योजना स्थगित,संघले भने तोकिएकै ब्याजदरभित्र रहेर काम गर्न सदस्य बैंकलाई कडाइका साथ निर्देशन र दबाब दिँदै आएको छ ।
स्प्रेडदर ५ प्रतिशतमा नराखे कारबाही,"वाणिज्य बैंकको शाखा कार्यालय नभएका स्थानीय तहबाहेकका स्थानमा शाखा विस्तार गर्न रोक लगाउने, भूकम्पपीडितलाई प्रदान गरिनेबाहेकका पुनर्कर्जा सुविधा प्रदान नगर्ने र उक्त आर्थिक वर्षको बोनस सेयरको कर प्रयोजनबाहेकका नगद लाभांश घोषणा तथा वितरणमा रोक लगाउने निर्देशनमा उल्लेख छ । यसबारे करिब एक महिनादेखि छलफल चलिरहेको थियो, राष्ट्र बैंकका प्रवक्ता नारायण पौडेलले भने, यो निर्देशन नियमित प्रक्रियाबाट आएको हो ।"
समृद्धिका लागि विश्व बैंकले सुझायो ६ प्राथमिकता क्षेत्र,कार्यक्रममा बोल्दै खोज पत्रकारिता केन्द्रकी अध्यक्ष नम्रता शर्माले निजी क्षेत्रका व्यवसायीहरू प्रतिस्पर्धाको साटो सिन्डिकेट रोज्ने गरेको आरोप लगाइन् ।
वर्ष दिनभित्रै १२३ मेगावाट विद्युत्,"छलफलमा जनप्रतिनिधिका तर्फबाट प्रदेश सांसद, जिल्ला समन्वय समितिका प्रमुख, गाउँपालिकाका अध्यक्ष, उपाध्यक्ष र वडाध्यक्ष सहभागी थिए । आयोजनाका तर्फबाट प्रमुख, जनसम्पर्क अधिकृत र साइड इन्चार्ज सहभागी भएको जिल्ला समन्वय समिति रसुवाले जनाएको छ ।"
जैविक विषादी बनाउँदै किसान,जिल्लाभर सञ्चालित यो कार्यक्रमअन्तर्गत अधिकांश कृषकले विषादी निर्माणालाई जोड दिएका हुन् । यस्तो विषादी सबै प्रकारको बालीमा प्रयोग गर्न सकिन्छ ।
मकैमा दाना लागेन,"यसरी समस्यामा परेका पर्साबाराका अधिकांश किसानले जितपुर बजारका बीउबीजन पसलबाट मकैका बीउ खरिद गरेका थिए । क्षेत्रीय कृषि अनुसन्धान केन्द्र परवानीपुरका प्रमुख तथा कृषि वैज्ञानिक तुफेल अख्तरले मकैमा दाना नलागेको सम्बन्धमा आवश्यक अनुसन्धान नगरी तत्कालै केही भन्न नसकिने बताए । तर यस वर्ष लामो समय शीतलहर चलेको र त्यति बेला शीतलहरको मारमा मकैबाली परेको हुन सक्ने उनले अनुमान गरे । बालीनालीको उत्पादनमा मौसमको पनि ठूलो प्रभाव हुन्छ, उनले भने, मकैबालीको हकमा पनि शीतलहरले नकारात्मक असर परेको हुन सक्छ ।"
उपभोक्तावादी संस्था नियन्त्रण गर्न मापदण्ड,"उपभोक्ता अधिकार अनुसन्धान मञ्चका अध्यक्ष माधव तिमिल्सिनाले निर्देशिकामार्फत उपभोक्ता सुरक्षा कोषको व्यवस्था हुनुपर्ने बताए । कोषमा जम्मा भएको रकम विभिन्न सञ्चार माध्यम र अधिकारवादी संस्थामार्फत खर्च गर्ने व्यवस्था निर्देशिकाले गर्नुपर्ने बताए । सक्रिय उपभोक्तावादी संस्थालाई एकमुष्ठ अनुदानको व्यवस्था हुनुपर्छ, उनले भने । उपभोक्ताको नाममा खुलेका संस्थामा बर्सेनि लाखौं रुपैयाँ खर्च भए पनि प्रभावकारी भने हुन सकेको छैन ।"
चैतेधान लगाउने किसान बढे,ट्रान्सफर्मरको क्षमता वृद्धिसँगै किसानले पम्पसेट र बोरिङमार्फत सिँचाइको व्यवस्था गरेर चैतेधान लगाइरहेका छन् । विद्युत् केन्द्रले पाडाजुँगी र बुलोचोकमा १६६ एमभीएका र कार्यालय परिसरमा ६८ एमभीए क्षमतको ट्रान्सफर्मर जडान गरेको छ ।
गिरोहका थप सदस्य पक्राउ,आन्तरिक राजस्व कार्यालय वीरगन्जका निमित्त प्रमुख तोयानाथ सापकोटाका अनुसार नक्कली स्टिकर प्रकरणमा पक्राउ परेका सबैसित जनही ७ करोड रुपैयाँ धरौटी माग गरिएको थियो । धरौटी दाखेल गर्न नसकेपछि गुप्ताबाहेक सबै पुर्पक्षका लागि कारागार चलान भए ।
जिप सफारीमा आकर्षण,"बिसहजारी ताल, इचर्नी टापु, खोरसोर, बाघमारा वन, दुधौरा, कछुवानी र पूर्व कुमरोजमा पनि गैंडा देख्न पाइन्छ । निकुञ्जको पूर्वी सेक्टरमा करिब ६० वटा गैंडा अभिलेख गरिएको चितवन राष्ट्रिय निकुञ्जका पूर्वी सेक्टर प्रमुख अभिनय पाठक बताउँछन् । सौराहामा आउने पर्यटक हात्ती र जिप सफारीमा बढी रमाउँछन् । सिमसार क्षेत्र, घाँसे मैदान, वन्यजन्तुका बासस्थान, नदी तटीय वन र सालका जंगल एकै साथ अवलोकन गर्न सकिने भएकाले सौराहाको जिप सफारी महत्त्वपूर्ण हुने बाघ संरक्षण उपसमिति सौराहाका अध्यक्ष जितु तामाङको भनाइ छ ।"
विद्युत्मा आन्तरिक उत्पादन थपिँदै,"विद्युत् उत्पादन बढ्दै गए पनि खपतको अवस्था भने न्यून छ । विद्युत् प्राधिकरण खाँदबारी वितरण केन्द्रका अनुसार साँझको समयमा ४ मेगावाट खपत भइरहेको छ । दिउँसो २ मेगावाट मात्र खपत हुन्छ । जिल्लामा उद्योग कलकारखना नभएकाले दिउँसो विद्युत्को प्रयोग कम भएको अधिकारीले बताए । यहाँ उत्पादित विद्युत् पिलुवा सबस्टेसनबाट धनकुटा, धरान हुँदै दुहबी केन्द्रीय प्रसारण लाइनमा जोडिन्छ ।"
म्युचुुअल फन्डको भाउ घटयो,यीबाहेक अरू सबै सामूहिक लगानी कोषको प्रतिएकाइ मूल्य अंकित मूल्यभन्दा तल पुगेको छ । धितोपत्र बोर्डमा अझै दुई सामूहिक लगानी कोषले एकाइ बिक्रीका लागि आवेदन दिएका छन् । बोर्डका अनुसार ग्लोबल आईएमई ब्यालेन्स फन्ड र एनआईबीएल सहभागिता कोषले आवेदन दिएका हुन् ।
सुजुकीको सिलेरियो एक्स बजारमा,काठमाडौं (कास) सीजी होल्डिङको अटोमोटिभ डिभिजनले स्पोर्टी र ट्रेन्डी सिलेरियो एक्स बजारमा ल्याएको छ । सिलेरियो एक्स स्पोर्टसमा एरोडाइनामिक शैली अनि अग्रभागको वरिपरि एक्स थिममा आधारित ग्राफिक्स र स्किड प्लेटमा राखिएको सुरक्षात्मक आवरणले गाडी प्रभावशाली भएको दाबी कम्पनीले गरेको छ । सिलेरियो एक्स नेपालमा डुयल एयर ब्याग र आन्टिलक ब्रेकिङ सिस्टमको साथमा उपलब्ध रहेको जारी विज्ञप्तिमा उल्लेख छ । शक्तिशाली के नेक्सट इन्जिनयुक्त यो गाडीले अत्यधिक २३१ केएमपीएलको माइलेज दिने दाबी गरिएको छ । यो गाडीको सुरुको मूल्य २६ लाख ९९ हजार निर्धारण गरिएको कम्पनीले जनाएको छ ।
एचएच बजाजको नयाँ सोरुम,"काठमाडौं (कास) एचएच बजाजले बर्दियाको गुलरियामा आफ्नो सोरुम विस्तार गरेको छ । कम्पनीले आफ्ना ग्राहकलाई गुणस्तरीय बिक्री, सर्भिस र स्पेयर सेवा प्रदान गर्ने उद्देश्यले यो सोरुम सञ्चालनमा ल्याएको जारी विज्ञप्तिमा उल्लेख छ । कम्पनीका अनुसार नयाँ सोरुम गुलरियास्थित बर्दिया अटो इन्टरनेसनलमार्फत सञ्चालनमा ल्याएको हो ।"
सगुन र एचटीबीच सम्झौता,काठमाडौं (कास) सोसल कमर्स प्लेटफर्म सगुनले भारतको एचटी ओभरसिज प्रालि (एचटी सिंगापुर) सँग ५० लाख अमेरिकी डलरको लगानी सम्झौताको घोषणा गरेको छ । सम्झौताबाट सगुनलाई ४६ करोड भारतीय इन्टरनेट प्रयोगकर्तामार्फत हिन्दुस्तान टाइम्सको विभिन्न सञ्चार माध्यममा सहज पहुँच हुने जारी विज्ञप्तिमा उल्लेख छ । सगुनले आफ्नो नवीन प्रयोगअन्तर्गत सोसल स्मार्ट कार्डको विकासलाई निरन्तरता दिँदै यो वर्षको अन्त्यसम्म यसलाई बजारमा सुरु गर्ने लक्ष्य राखेको जनाएको छ ।
कोकाकोलाद्वारा विजेता घोषणा,काठमाडौं (कास) कोकाकोला नेपालले कोक खाम् रसिया जाम् क्याम्पेनको दोस्रो साताका चारजना विजेताको नाम घोषणा गरेको छ । यस योजनाअन्तर्गत भाग्यशाली उपभोक्ताले सम्पूर्ण खर्चसहित रसियामा हुने विश्वकप २०१८ प्रत्यक्ष हेर्ने मौका पाउने कम्पनीले जनाएको छ । यसैगरी योजनामा २ विजेताले २४ इन्चको टेलिभिजन र हरेक दिन २ सयजनाले फिफा र कोकको लोगो अंकित विशेष उपहार जित्न सक्ने विज्ञप्तिमा उल्लेख छ ।
अमेरिकी विदेशमन्त्री टिलरसन बर्खास्त,यसअघि टिलरसनले राष्ट्रिय सुरक्षासम्बन्धी बैठकमा ट्रम्पलाई मूर्ख को संज्ञा दिएको टेलिभिजनले जनाएको थियो । तर टिलरसनले आफूले राष्ट्रपतिलाई कहिल्यै मूर्ख नभनेको दाबी गर्दै आएका छन् । यसअघि दुईबीच कतारमा जारी प्रतिबन्धका विषयमा समेत मतभेद भएको थियो ।
अफ्रिन क्षेत्र टर्कीको नियन्त्रण,सिरियाली राष्ट्रपति बसर अल असदले टर्कीले कारबाहीका नाममा अतिक्रमण गर्दै आइरहेको भन्दै निन्दा गर्ने गरेका छन् । उनले टर्कीले आतंकवादलाई सघाइरहेको आरोप लगाउँदै आएका छन् । त्यसको प्रतिक्रियामा टर्कीका प्रधानमन्त्री बिनाली इल्दिरिमले सीमाक्षेत्र आसपासको करिब ३० किलोमिटर वरपर शान्तिक्षेत्र स्थापित गर्ने उद्देश्य प्राप्त नभएसम्म कारबाही नरोकिने चेतावनी दिएका थिए ।
बस दुर्घटनामा ३८ को मृत्यु,"अफ्रिकाको तीव्रगतिको अर्थतन्त्र, इथियोपियाले हालैका वर्षहरूमा सडक सञ्जालको विकास गर्दै आएको छ । देशका अधिकांश मानिस यातायातका लागि सार्वजनिक बस सेवामा भर पर्छन् ।"
शाकाहारी अनुभव,"सुगरिका आफू शाकाहारी भए पनि मांसाहारीलाई भने घृणा भावले हेर्दिनन् । उनी घरमा एक्लो शाकाहारी हुन् । परिआउँदा अरूकै लागि उनी मासु पकाउँछिन् पनि । तर, कहिल्यै चाखेकी छैन । मांसाहारी खानपान गर्नेहरूलाई हरियो सागपातमा पनि जोड दिन सुझाउँछिन्, जसले खानपानलाई सन्तुलित बनाउँछ । के खाने र नखाने भन्ने कुरा मान्छेको इच्छामा भरपर्छ, उनी भन्छिन्, तर, धेरै मासु मात्रै खाने र भेजिटेबलमा कम जोड दिनेहरू अनेक रोगका सिकार हुन्छन् ।"
मलाई मन पर्छ,ग्याजेट : आइफोन सेभेन चलाई राखेको छु । सजिलो लाग्छ । लेखन कार्य चाहिँ म्याक बुक प्रोमा हुन्छ ।
च्यारिटी डिनरमा मिसेस सुन्दरी,"कार्यक्रममा एनआरएनए यूके अध्यक्ष योगकुमार फगामी, मिसेस नेपाल यूके संस्थापक मनीषा डंगोल श्रेष्ठले पनि च्यारिटीको प्रशंसा गरेका थिए । दोस्रो चरणको सांस्कृतिक कार्यक्रममा मिसेस नेपाल यूके टिमले प्रस्तुत गरेको करिब आधा घण्टाको अपांग र नारीसम्बन्धी सन्देशमूलक नाटकले सहभागी सबैको मन जित्यो । आस्था जोशी र अमृता गिरी गजुरेलले कार्यक्रमको औचित्य प्रस्ट्याए भने गीता बस्नेत पाण्डे र प्रिमा भट्टराईले मस्तिष्कपक्षाघात रोग र सहयोग प्रदान गर्न लागिएको संस्था अनि त्यहाँ आश्रित बालबालिकाको स्थितिबारे पावर प्वाइन्ट प्रिजेन्टेसन दिए । अञ्जु श्रेष्ठ, शर्मिला पछाई थापा र शंकर गजुरेलले गायन प्रस्तुत गरे । गीता बस्नेत पाण्डे र अमृता गिरी गजुरेलको रूपै मोहनी नारान बोलको गीतमा प्रस्तुत नाचले धेरैको ध्यान आकृष्ट गर्यो । उक्त अवसरमा आस्था जोशी, मञ्जु शाह, प्रिमा भट्टराई, पुनम गुरुङ, दीपक थापा मैथानेले पनि नृत्य गरे ।"
अब भेज मिट,"भेजफेस्टको अर्काे स्टलमा भटमासबाट बनेको दूध, चिया र भटमासकै दहीसमेत उपलब्ध थियो । बौद्धस्थित लभिङ हार्ट रेस्टुरेन्टले यस्तो परिकार उपलब्ध गराएको थियो । हर्माेन खुवाइएका गाईवस्तुका दूध र मासुको विकल्प यस्ता परिकार हुन सक्छन्, रेस्टुरेन्ट सञ्चालक शक्ति योञ्जनले भने, यी खानेकुरा पूर्ण सुरक्षित, पोसिला र स्वस्थ पनि छन् । लामो समयदेखि भेज अभियन्ताको रूपमा लागिपरेका वीरबल तामाङलाई सद्गुरु नामक स्टलमा भेटिए । यो स्टलमा फिस बार्बिक्यु, भेज फिस फ्राई लगायतका परिकार थिए । नाम मात्रै माछामासु हो नि, सबै भेजमिट हुन् यी, वीरबल भन्दै थिए, सबै परिकार पूर्ण शाकाहारी । मासु छाड्न चाहनेहरूले आफूले खाइरहेको स्वादको विकल्पमा यस्ता परिकार छान्न सक्छन् । उनको तर्क थियो, जति धेरै विकल्प उपलब्ध हुन्छन्, उति नै धेरै मांसाहारी शाकाहारी बन्नेछन्, । आइतबार सम्पन्न दुईदिने फेस्टिभल मुलुकमै पहिलो हो ।"
बस्नेतको सिक्रेट लभ,समालोचक पौड्यालले कलिलो उमेरमै उपन्यासजस्तो साहित्यको विधामा कलम चलाउनु प्रशंसायोग्य रहेको बताए । कलेजका अध्यक्ष शाहले युवाहरूको प्रतिभाको कदर गर्न कलेज सधैं तत्पर रहेको बताए । प्रकाशक संस्था डिकुरा पब्लिकेसनका प्रमुख पुण्यप्रसाद प्रसाईंले बस्नेत उमेरले कान्छा उपन्यासकार भए पनि उनको लेखनले आफू प्रभावित भएको बताए ।
नाटक लिएर अर्जेन्टिनाबाट,"नेपालपछि कहाँ सो गर्न जाने भन्ने कुरा उनलाई थाहा छैन । भनिन्, थाहा छैन, अब हामी कहाँ जान्छौँ । तर विश्वास छ त्यसै बस्नुपर्दर्ैन । यही सोचले नै अहिलेसम्म अगाडि बढाई पनि रहेको छ । विभिन्न देशमा घुम्दा राम्रा मान्छे भेटेको र सबै ठाउँको लोकल खाना खान पाउँदा खुसी लागेको उनले बताइन् ।"
यौन हिंसाविरुद्ध खुलौं,"इलियाना महिला पीडित हुँदाहुँदै पनि कलाकारको हकमा भने केही भाग्यमानी रहेको तर्क गर्छिन् । उनी भन्छिन्, एलिस्टका कलाकारहरू यौन हिंसाको सिकार भइहाले भने पनि कैयौं मान्छे यस घटनामा तानिन्छन् र विभिन्न तरिकाले सर्पोट गर्छन् । एलिस्टका नायिकाहरू नै सहयोगका लागि मैदानमा उत्रन्छन् । त्यसैले यस्ता देशका कलाकारहरू भाग्यमानी हुन् । नायिकाले यस्ता कलंकपूर्ण घटनाबारे कलाकार स्वयंले पनि बोल्नुपर्नेमा जोड दिँदै त्यसले गर्दा मात्रै आवाज बुलन्द हुने विश्वास व्यक्त गर्छिन् ।"
नेप्टे को ट्रेलर,"नेप्टे मा रोहितकै कथा, किरण माइकल घिमिरेको पटकथा तथा संवाद, हरि लामा घलेको छायांकन, तारा थापाको सम्पादन, कविराज गहतराजको कोरियोग्राफी, बाबु बोगटी, सन्तोष राज र रोहितको संगीत छ ।"
भदौमा मिस्टर भर्जिन,"केही समय अघि टुल्की बोलको गीत सार्वजनिक गरिसकेको फिल्मले पाँच महिनाभित्र दर्शकमाझ आउने गरी प्रचारलाई तीव्र पारेको छ । महेश दवाडीको कथा, रामेश्वर कार्कीको छायांकन, विक्रम स्वाँर र दीपक याम सिंहको कोरियोग्राफी रहेको फिल्मलाई मिलन डी काप्रीले सम्पादन गरेका हुन । फिल्ममा खिलेन्द्र तिमल्सिना, प्रजापति शिवाकोटी, मुकेश रेग्मी र विशारद स्वयंको लगानी रहेको छ ।"
प्रदेशसभा बैठक उपराष्ट्रपति निर्वाचनपछि,"सदस्यहरू हेटौंडामा नरहेकाले उनीहरूको अनुकूलतामा बैठक बस्दै आएको छ । प्रदेशसभा नियमावली पारित भएर विभिन्न संसदीय समिति गठनको बाटो खुले पनि तयारी सुरु भएको छैन । समिति गठन अघि बढे पनि सभा बैठक बस्ने थियो । फागुन १४ गतेको बैठकले नियमावली पारित गर्दै प्रदेश मामिला, अर्थ तथा विकास, सार्वजनिक लेखा, शिक्षा, स्वास्थ्य तथा कृषि र उद्योग, पर्यटन तथा वातावरण समिति गठन गर्ने निर्णय भएको थियो ।"
उपमहानगरमै छैनन् कर्मचारी,"साविकको नगरपालिकामा २ सय ८ कर्मचारीको दरबन्दी थियो । अहिले भने १ सय ५३ जनाको मात्र दरबन्दी छ । उपमहानगर महाशाखा प्रमुख १, सिभिल इन्जिनियर ३, शाखा अधिकृत ४, वरिष्ठ सहायक ३, कनिष्ठ मेकानिकल, आर्किटेक १, इलेक्ट्रिकल इन्जिनियर एकएक जनाको दरबन्दी रिक्त छ । सहायक स्तरका कर्मचारी ९, नगर प्रहरी ४, सफाइ कर्मचारी ५, कार्यालय सहयोगी ४, बारुणयन्त्र हबल्दार ३, नगर हबल्दार ३, भारी सवारी चालक २ लगायत ५५ जना कर्मचारीको दरबन्दी भने रिक्त छ । स्थानीय तहलाई कार्यपालिका, व्यवस्थापिका र न्यायपालिकाको अधिकार दिइएको छ । तर कर्मचारी सरकारले उपलब्ध नगराएकाले जनप्रतिनिधि थप समस्यामा छन् । उपमहानगरमा मात्र होइन, थाहा नगरपालिका र ८ वटा गाउँपालिकाका जनप्रतिनिधिले पनि कर्मचारी अभाव भएको गुनासो गर्दै आएका छन् । सरकारले खटाएका कर्मचारी पनि हाजिर नहुने, हाजिर भएका पनि बिदामा बस्नेलगायतका कारण स्थानीय तहको विकास निर्माण कार्यले गति लिन नसेको जनप्रतिनिधि बताउँछन् ।"
सदरमुकामवासी दूषित पानी पिउन बाध्य,गतवर्षसम्म दिसा मिसिएको भेटिए पनि यस वर्षको परीक्षणमा चरिकोट बजार खानेपानीको मुहान र ओडारे मुहानको पानी भने पिउन योग्य पाइएको छ । गतवर्षसम्म उक्त मुहानबाट दूषित पानी आएको भेटिएपछि सुधारको सुझाव दिइएको थियो । गएको भदौ महिनामा पानी परीक्षण गर्दा उक्त योजनाको मुहान सबैभन्दा बढी कोलिफर्म देखिएको थियो । शुद्धीकरणको उपाय निकालेपछि पानीमा कुनै समस्या नभएको चरिकोट खानेपानी योजनाका अध्यक्ष बद्री श्रेष्ठले दाबी गरे । उक्त योजनाले १२ सय घरमा पानी आपूर्ति गर्छ ।
"मासु, अण्डा र दूधमा आत्मनिर्भर","नुवाकोटमा ५ अर्बको मासु उत्पादनयसैगरी नुवाकोटमा पशुपन्छी व्यवसाय फस्टाएपछि जिल्लामा वार्षिक ५ अर्बको मासु उत्पादन हुन थालेको छ । हालै पशु सेवा कार्यालयले सार्वजनिक गरेको तथ्यांकमा ५ अर्ब रुपैयाँको वार्षिक मासु उत्पादन भएको जनाएको छ । ५७ वर्ष पहिला मासु यही खपत हुन्थ्यो, पशु सेवा कार्यालय प्रमुख खगेन्द्रराज भट्टले भने, अहिले वार्षिक उत्पादन राम्रो भएकाले राजधानी जान्छ । जिल्लामा १३ हजार मेट्रिक टन मासु उत्पादन हुने गरेको छ । गत आवमा ११ हजार मेट्रिक टन मासु उत्पादन भएको थियो । स्थानीय कृषकहरू बाख्रा कुखरा व्यवसायमा आकर्षित भएकाले मासु उत्पादन वृद्धि भएको हो, उनले भने । उत्पादित मासुको बजार स्थानीय बजार बट्टार, विदुर, त्रिशूली र मुख्य बजार काठमाडौं हो ।"
आलुले बनायो आत्मनिर्भर,"वर्षेबाट १६ करोड १ लाख ४ हजार र हिउँदे आलुबाट ४२ करोड ४२ लाख २४ हजार आम्दानी हुने गरेको जिल्ला कृषि विकास कार्यालयले जनाएको छ । कार्यालयका टीका काफ्ले हिउँदे र वर्षे दुवै आलुको पकेट क्षेत्र हिमाली गाउँ भएको बताउँछन् । प्राय: कृषकले आलुबाटै आर्यआर्जनको स्रोत निकालेका छन्, काफ्लेले भने, इन्द्रावतीदेखि लिसंखुपाखर, जुगल गाउँपालिकासम्मका शतप्रतिशत कृषकले आलुखेतीलाई मुख्य बनाएको पाइन्छ । बलेफी गाउँपालिकाको बलेफी, जलवीरे, फटशिला, मेलम्ची, ग्याल्थुम करिडोरदेखि लिसंखुपाखर गाउँपालिकाको मुडेक्षेत्र, जुगलको गोल्चे, गुम्बा, हेलम्बु गाउँपालिकासम्म आलुका लागि प्रख्यात मानिन्छ ।"
पुनर्निर्माणमा महिला सक्रिय,"घरधन्दा र खेतीपातीमै सीमित हुने महिलाका सक्रियता र चासोले सिंगो पुनर्निर्माणमा टेवा पुगेको छ, नीलकण्ठ नगरप्रमुख भीम ढुंगानाले बताए ।"
इँटाभट्टामा बालिका असुरक्षित,"भट्टाका कतिपय यौन दुव्र्यवहारका घटना भित्रभित्रै गुपचुप रहने गरेको उद्योगमै कार्यरत महिला बताउँछन् । पीडितलाई आफूमाथि भएको व्यवहार दुव्र्यवहार होहोइन भन्ने जानकारी नहुँदा यौन दुव्र्यवहारको सिकार भइरहेका छन्, चाँगुनारायण२ दुवाकोटस्थित एक इँटाभट्टामा कार्यरत राधिका डाँगीले भनिन्, झ्याउलीको सामूहिक बसाइका क्रममा हुने दुव्र्यवहार बढ्दो छ । भक्तपुरमा ६२ इँटाभट्टा सञ्चालित छन् । प्रति इँटाभट्टामा २ सयदेखि ४ सय मजदुर कार्यरत छन् । अधिकांश मजदुर झ्याउलीमै बस्दै आएका छन् ।"
विद्यालय सटर भाडा सस्तोमा,"विद्यालय र पसल व्यवसायीबीच भएको सम्झौताअनुसार मद्यपान वा लागूपदार्थजस्ता कानुनले निषेध गरिएका अवैध माल वस्तु राख्न, कारोबार र ओसारप्रसार गर्न मिल्दैन । यहाँ सञ्चालित कतिपय पसलमा जाँडरक्सी पनि बिक्री वितरण गरिन्छ ।"
शिशु स्याहार केन्द्रले महिलालाई सहज,"बच्चा आमाको दूधबाट वञ्चित हुन नपरोस्, महिला कर्मचारीलाई कार्यसम्पादन गर्दा बच्चाको अवस्थालाई लिएर तनाव नहोस् भनेरै केन्द्र सञ्चालन गरेका हौं, थापाले भनिन् । २०६८ वैशाखबाट सञ्चालनमा आएको यस केन्द्रमा हाल ८० बालबालिका छन् । जम्मा १४ आयामध्ये दुईलाई खाना पकाउने र सरसफाइ गर्ने जिम्मेवारी छ । अन्य १२ ले शिशुलाई समयमा खाना खुवाउने, सुताउने, उठाउने, सरसफाइ गर्ने, खेल्ने तथा संगीत सिकाउने गर्छन् । केन्द्रले खानामा लिटो, जाउलो, हलुवा, खीर, पाउरोटी, स्यार्लेक्स मिलाएर दिने गरेको छ ।"
पाँच किलो चरेस बरामद,काठमाडौं (कास) प्रहरीले पाँच किलो चरेससहित दुई जनालाई सोमबार पक्राउ गरेको छ । पक्राउ पर्नेमा रोल्पाका ३२ वर्षीय विजय घर्तीमगर र कास्कीका ३० वर्षीय सुमन रोक्का मगर छन् । लाजिम्पाटस्थित एक रेस्टुरेन्टमा झोलाभित्र पोका बनाई लुकाइराखेको अवस्थामा चरेस बरामद भएको हो ।
मेसिनमा बेरिएर मृत्यु,काठमाडौं (कास) डोरी बनाउने मेसिनमा बेरिएर एक महिलाको मंगलबार मृत्यु भएको छ । सुकेधारास्थित बल्टेक उद्योगमा कार्यरत २२ वर्षीया ओखलढुंगाकी अञ्जु कार्की उक्त दुर्घटनामा घाइते भएपछि उपचारका लागि शिक्षण अस्पताल लैजाँदै गर्दा मृत्यु भएको हो ।
लागू औषधसहित पक्राउ,"काठमाडौं (कास) झोलामा लागूऔषध ल्याइरहेको अवस्थामा नागढुंगा चेक प्वाइन्टबाट एक जनालाई पक्राउ गरिएको छ । पक्राउ पर्नेमा सप्तरी घर भएका ३२ वर्षीय अमित चौधरी छन् । उनलाई नोर्फिन, फेनारगन र डाइजेल्याबको ५१५१ एम्पुलसहित मंगलबार पक्राउ गरिएको हो ।"
कन्टेनर चालक जेल चलान,काठमाडौं (कास) पैदल यात्रुलाई कन्टेनरले ठक्कर दिएका राजन महर्जन जेल चलान भएका छन् । २०७३ जेठमा उनले तीव्रगतिमा चलाइरहेको कन्टेनरले जेब्रा क्रसिङमा भगवती ढुंगानालाई ठक्कर दिएको थियो । घाइते ढुंगानाको उपचारको क्रममा मृत्यु भएको थियो ।
मनाङ सेमिफाइनलमा,मनाङका विशाल राई म्यान अफ द म्याच घोषित भए । उनले ११ हजार १ सय ११ रुपैयाँ पुरस्कार पाए । बुधबार नेपाल पुलिस र आयोजक लाली रूपन्देही ११ बीच पहिलो सेमिफाइनल हुनेछ ।
उपाधि सामुन्ने सिटी,"सिटीको जित तयजस्तै हुँदा उसले गत वर्षको तुलनामा बढी अंक बटुलिसकेको थियो । सिटीको अहिले ८१ अंक छ । खेलपछि व्यवस्थापक पेप ग्वार्डिओलाले भने, हामी निकै नजिक पुगेका छौं उपाधिबाट । हाम्रो ८१ अंक भइसकेको छ र यो धेरै हो । मलाई थाहा छ, म्यानचेस्टर युनाइटेडमाथिको जित समर्थकका लागि धेरै अर्थ लाग्छ । तर अहिले हाम्रो ध्यान एभरटनविरुद्धको खेलमा हुनुपर्छ । द गार्डियन"
वडा १० लाई मेयर कप,हेटौंडा उपमहानगरपालिकाको आयोजना तथा जिल्ला खेलकुद विकास समिति मकवानपुरको समन्वयमा भएको प्रतियोगितामा १९ वडाको सहभागिता रहेको थियो ।
लय गुमाउँदै कीर्तिपुर,त्यसअघि शंकरदेव कलेजको कोर्टमा घरेलु टोली हिमालयन हाउन्ड्सले जेभियर कलेजलाई ८८५७ ले पराजित गर्यो । हाउन्ड्सको जितमा मनीष केसीले २० अंक जोड्दै १४ रिबाउन्ड लिए भने प्लेयर अफ द म्याच विजय बुर्जाले १३ अंक जोडे । जेभियरका अनिश मगरले २१ र अजय कुशवाहाले १६ अंक जोडे पनि जित दिलाउन सकेनन् । ७ खेल खेलेको बीएमके (१२) पाँचौं र नवौं हार बेहोरेको जेभियर सातौं स्थानमा छन् ।
नङसल र रसिला फाइनल भिड्ने,"१७ वर्षमुनि ब्वाइज एकलतर्फ आर्मीका प्रफुल्ल महर्जन, रिेजेन महर्जन, पुलिस स्कुलका एलिश थापा, कैलालीका देवराज राणा, योगेश खड्का, मोरङका उज्ज्वल पोखरेल, दार्चुलाका प्रिन्स दाहाल र प्रभात स्कुलका दिवस शाही विजयी हुँदै क्वाटरफाइनल पुगेका छन् ।"
जितेन्द्र विजयी,"एपीएफ र आर्मी विजयीसशस्त्र प्रहरी महानिरीक्षक पाँचौं राष्ट्रिय खुुला महिला भलिबलअन्तर्गत मंगलबार आयोजक एपीएफ र त्रिभुवन आर्मी क्लब विजयी भएका छन् । एपीएफले ढोरपाटन स्पोर्ट्स क्लबलाई २५८, २५५, २५९ ले र आर्मीले जावलाखेल भलिबल प्रशिक्षण केन्द्रलाई २५१०, २५१८, २५१५ ले सोझो सेटमा हराए ।"
हर्दी युवा विजयी,निजगढ (कास) चितवनको हर्दी युवा समाजले नेपाल आइस निजगढ गोल्डकप फुटबलमा मंगलबार नेपाल खेलकुद क्लब रौतहटलाई टाइब्रेकरमा ५४ ले पराजित गर्दै सेमिफाइनल सुरक्षित गरेको छ । सुरुआती अग्रता जोगाउन नसक्दा रौतहट बाहिरिनुपर्यो । खेलको २९ औं मिनेटमा रौतहटका राजु पहाडीले गोल गर्दै टोलीलाई अग्रता दिलाए । तर इन्ज्युरी समयमा चितवनका दीपक चौधरीले गोल गरेर खेल बराबरीमा ल्याएका थिए । टाइब्रेकरमा रौतहटका खेलाडीको पेनाल्टी प्रहार रोकेका चितवनका गोलरक्षक वीरेन्द्र राउत म्यान अफ द म्याच घोषित भए । बुधबार आयोजक निजगढ युवा र भद्रकाली गण पिलुवाबीच खेल हुनेछ ।
गोल्डनगेट र पेन्टागन सफल,काठमाडौं (कास) तेस्रो एक्सपर्ट कलेज प्रिमियर लिग क्रिकेटअन्तर्गत काठमाडौं क्षेत्रमा मगंलबार गोल्डनगेट र पेन्टागन कलेज विजयी भएका छन् । गोल्डनगेटले केएमसीलाई १ सय १९ रनले पराजित गर्यो । गोल्डनगेटले प्रस्तुत गरेको २ सय ४ रनको लक्ष्य पछ्याउने क्रममा केएमसीले ७ विकेट गुमाउँदै ८४ रनमात्र जोड्न सक्यो । दोस्रो खेलमा पेन्टागनले नेपाल इन्जिनियरिङलाई १२ रनले हरायो । पेन्टागनले २० ओभरमा १६२६ को स्थितिमा इनिङ्स सक्दा इन्जिनियरिङले २० ओभरमा ९ विकेट गुमाई १ सय ५० रनमात्र जोड्न सक्यो ।
कसमस सेमिफाइनलमा,५६ रन बनाएका कसमसका कमलसिंह ऐरी म्यान अफ द म्याच भए । अर्काे खेलमा टीयूले क्यारेबियन कलेजमाथि १ सय ३६ रनको जित रच्यो । इशान पाण्डेको १ सय २६ रनसँगै टीयूले २ सय ८ रनको विशाल लक्ष्य छाडेको थियो । क्यारेबियनले १९३ ओभरमा अलआउट हुनुअघि ७१ रनमात्र जोड्न सक्यो ।

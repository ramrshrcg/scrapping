शीर्षक,विवरण
ओलीको टोली,दलितबाट भने एक जना मात्र परेका छन् । कास्कीका निर्वाचित सांसद जगतबहादुर विश्वकर्मा युवा तथा खेलकुदमन्त्री बनेका छन् । खस आर्य समुदायबाट भने प्रधानमन्त्रीसहित १२ जना परेका छन् ।
कुन मन्त्री कस्ता ?,कञ्चनपुरबाट निर्वाचित सांसद मगर माओवादी अध्यक्ष दाहालकी बुहारी हुन् । जनयुद्ध का समयमा पक्राउ परेर भैरवनाथ गणमा रहँदा उनी सेनाको यातनाबाट मुस्किलले बचेकी थिइन् ।
बैंक डुबाउने १३ पक्राउ,"एनसीसी बैंकसँग मर्जरका लागि सहमतिपत्रमा हस्ताक्षर भएपछि पनि एपेक्सले मनपरी ढंगले कमसल खालका कर्जा विस्तार गरेको राष्ट्र बैंकको अध्ययनमा देखिएको छ । खासगरी दिन नहुने मान्छेलाई कर्जा दिएको, ऋणीको आम्दानीको स्रोत नखुलेको, धितोको अधिक मूल्यांकन गरी कर्जा विस्तार गरिएको देखिएको छ, स्रोतले भन्यो । सबैतिरको अध्ययनबाट एपेक्स बैंकका पूर्वसञ्चालक र केही कर्मचारी दोषी देखिएपछि करिब २ साताअघि आवश्यक कानुनी कारबाहीका लागि राष्ट्र बैंकले केन्द्रीय अनुसन्धान ब्युरो (सीआईबी) लाई आग्रह गरेको थियो ।"
३ सातामै टुक्रिए ३ मन्त्रालय,"एउटा मन्त्रालय थप्दा महिनाको ३ करोड रुपैयाँभन्दा बढी खर्च बढ्छ । तीनवटा मन्त्रालय थपिँदा मन्त्री, सचिव, तिनका निजी तथा स्वकीय सचिवालय, विभिन्न महाशाखाका लागि वर्षको कम्तीमा सवा अर्ब रुपैयाँ प्रशासनिक खर्च बढ्ने प्रधानमन्त्री कार्यालयका अधिकारीले जनाए ।"
तुम्बाहाम्फे उपसभामुख निर्वाचित,"पहिलो संविधानसभाको आखिरी समयमा पार्टीभित्र जातीयताको नारा लाग्दा तुम्बाहाम्फे पार्टी नीतिको पक्षमै उभिइन् । जतिबेला उनका साक्खै दाजु विजय सुब्बालगायतले पार्टी छाडे । म मानव अधिकारको वकालत गर्ने अभियन्ता हुँ, उनी भन्छिन्, उहाँहरूले जे ठीक देख्नुभयो, जानुभयो । मैले पार्टीभित्रै संघर्ष गर्छु भनें, गइनँ । तर, करकाप दुवैले गरेनौं । पहिलो संविधानसभामा पनि समानुपातिक सूचीमा रहेकी तुम्बाहाम्फे उबेला अटाइनन् । केपी ओलीको अघिल्लो सरकारले इजरायलका लागि राजदूत सिफारिस गरेको थियो । त्यसपछि बनेको पुष्पकमल दाहाल नेतृत्वको सरकारले फिर्ता लियो । राजनीतिशास्त्रमा विद्यावारिधि गरेकी तुम्बाहाम्फेले आफूले पाएको नयाँ जिम्मेवारी इमानदारीपूर्वक पूरा गर्ने बताइन् ।"
संघीय संसद् भवन भाडामै अर्बौं,"संसद् भवनका ८ वटा हलमध्ये सगरमाथामा प्रतिनिधिसभा, नुप्त्सेमा राष्ट्रिय सभा, लोप्सेमा दलको बैठक, शंकरमा सभामुखको कार्यकक्ष र कार्यव्यवस्था समितिको कार्यालय छ । कोसी र गण्डकी हलमा राष्ट्रिय सभाको अध्यक्ष र उपाध्यक्षको कार्यकक्ष बनाइएको छ । १ सय ५३ रोपनी क्षेत्रफल रहेको संसद् भवन वरिपरिको हरियाली कायम राख्न १८ जना कर्मचारी खटिने गरेका छन् । गार्डेन सुपरभाइजर छलराम पौड्यालका अनुसार भवन वरिपरि निम, शमी, रुद्राक्ष, आँप, चाँप, वर, पीपल, श्रीखण्ड लगायतका बिरुवा छन् । बिरुवालाई विभिन्न आकार दिएर आकर्षक बनाइएको छ । ३० भन्दा बढी जातका फूल रोपिएका छन् । बाहिरको नर्सरीबाट ल्याउनुभन्दा पनि स्थानीय जातको फूल रोपेका छौं, उनले भने ।"
शैक्षिक शुल्क निर्धारणमा अन्योल,"शिक्षा मन्त्रालयका सहसचिव डा हरिप्रसाद लम्सालले विद्यालय सञ्चालन अधिकार स्थानीय तहअन्तर्गत रहेकाले शुल्क निर्धारण उसैले गर्ने बताए । कानुनी रूपमै विद्यालय अब स्थानीय तहको क्षेत्राधिकारभित्र छन्, शुल्क निर्धारण पनि उसैले गर्ने हो, उनले भने, विद्यालय सञ्चालन अनुमति, नियमन, शुल्क निर्धारण, अनुगमनलगायत विषय स्थानीय तहले नै गर्छ । चैत २८ गतेबाट जिल्लामा विषयगत कार्यालयसमेत नरहने भएकाले मन्त्रालय जवाफदेही नहुने लम्सालले बताए ।"
छिमेकसँग विश्वासको सम्बन्ध,"यसको काम पनि उत्तिकै सक्रिय बनाएर जान सक्नुपर्छ । संयुक्त राष्ट्रसंघलगायत बहुपक्षीय संस्थाहरूसँगको सम्बन्धलाई पनि ध्यान दिएर नेपाल अघि बढ्नुपर्ने उनले बताए । ठूलो संख्यामा नेपाली युवा काम गर्ने खाडी मुलुकहरूसँगको सम्बन्धलाई सरकारले महत्त्व दिनेमा उनको जोड छ । वैदेशिक रोजगारीमा गएका युवाको कल्याण, सुरक्षा र हित पछिल्लो प्राथमिकता हुन आवश्यक छ । कूटनीतिक नियोगलाई अझ सक्षम र चुस्त बनाउनुपर्ने उनको धारणा छ ।"
मोबाइलमै अलमलिन्छन् सांसद,"संसद् बैठक बस्नुअघि माओवादी केन्द्र र एमाले सांसदलाई प्रशिक्षण दिँदै पूर्वसभामुख सुवास नेम्वाङले बैठकमा मोबाइल नचलाउन आग्रह गरेका थिए । तर, संसद्मा मोबाइल चलाउनेमा यिनै दुई पार्टीका सांसद अगाडि छन् । संसद् सचिवालयको कार्य व्यवस्थाका एक कर्मचारीले सांसदले आफैंले पारित गरेको नियम मिचेर बैठकमा आफ्नो हैसियत बैठकमा प्रस्तुत गरेको टिप्पणी गरे । के गर्ने, के नगर्ने भन्ने नियम उहाँहरूले नै पारित गर्नुभएको हो, ती कर्मचारीले भने, बैठक चलिरहँदा निदाउने, अमर्यादित व्यवहार गर्ने, मोबाइल चलाएका दृश्य टीभीमा जनताले पनि हेरिरहेका हुन्छन् । सचिवालयका अर्का कर्मचारीले भने, बैठकमा नियमविपरीत काम नगर्न हामीले भन्नुभन्दा जनताले नै उहाँहरूको मूल्यांकन गर्छन् ।"
स्थानीय तह: समन्वय जिम्मा सहसचिवलाई,"नेपालगन्ज उपमहानगरपालिकाले आगामी एक वर्षभित्र भौतिक पूर्वाधार निर्माणमा फडको मार्ने उनले बताए । पूर्वाधार निर्माण मेरो पहिलो प्राथमिकता हो, उनले भने । स्थानीय तहलाई स्वास्थ्य, शिक्षा, कृषि र पशुको अधिकार थपिएकाले काम गर्न नयाँ अनुभव भएको बताए । दिएका अधिकारहरू प्रयोग गर्न सके नमुना स्थानीय सरकार बनाउन सकिन्छ, उनले भने । उपमहानगरपालिकालाई प्राविधिकसहित थप २५ कर्मचारी आवश्यक रहेको उनले बताए ।"
नजिकिँदै देउवाविरोधी,"आगामी महासमिति बैठकमा विधान संशोधन गरेर सभापतिलाई अझै शक्तिशाली बनाउने तयारीमा देउवा छन् । १४ औं महाधिवेशनमा पनि उहाँ नै सभापतिका लागि प्रतिस्पर्धा गर्ने मुडमा हुनुहुन्छ, देउवा निकट एक केन्द्रीय सदस्यले भने, त्यसका लागि पार्टीमा आफ्नो पोजिसन बलियो बनाइराख्ने काम स्वाभाविक हो । देउवाले आफूविरुद्ध पार्टी केन्द्रीय कार्यसमितिको बैठकमा आउन सक्ने आलोचनाको प्रतिवाद गर्ने भएका छन् । त्यसको तयारीका लागि शनिबार या आइतबार आफ्नो समूहको भेला राख्ने तयारी भइरहेको ती सदस्यले जानकारी दिए ।"
थपिएला ईपीजी म्याद ?,केपी ओली प्रधानमन्त्री रहेकै समयमा ईपीजी गठन भएर पहिलो बैठक काठमाडौंमै बसेको थियो । उनैलाई उक्त प्रतिवेदन बुझाउने अवसरसमेत समूहलाई छ । ईपीजीको कामप्रति भारत सकारात्मक नरहेको भनिएका बेला समय थप गर्ने विषय उठेको हो । प्रतिवेदन सरकारले कार्यान्वयन गरे सम्बन्ध उचाइमा पुग्ने दाबीसमेत टोलीको छ । नेपाल र भारत दुवै पक्षले तयार गरेको प्रतिवेदनलाई एकै स्थानमा राखेर त्यसको मोडल तय गर्ने काम बैठकले गरेको थियो ।
परीक्षामा एकरूपता ल्याउन जोड,"विज्ञान संकायका भौतिकशास्त्र, रसायनशास्त्र, जीव विज्ञान, कम्प्युटर विज्ञान, होटल व्यवस्थापन तथा पत्रकारिता विषयका प्रयोगात्मक विषयमा कतिपय विद्यालयले शतप्रतिशत नम्बर दिने गरेको पाइएको थियो । अर्यालले भने, विद्यार्थीले आफ्नो क्षमताअनुसार नम्बर पाउनुपर्छ भन्ने परीक्षा बोर्डको ध्येय हो । आगामी परीक्षामा बाह्य सुपरिवेक्षकको समन्वयमा काम गर्नसमेत शिक्षकहरूलाई निर्देशन दिइएको छ ।"
प्रशासनमा भेटिंदैनन् उजुरीका फाइल,प्रमुख जिल्ला अधिकारी नारायणप्रसाद भट्टराईले नागरिकतासम्बन्धी ४ सय बढी उजुरी परेको बताए । छानबिन प्रक्रियाका लागि गृह मन्त्रालयमा पत्राचार भइरहेको उनको भनाइ छ । ०६३ को नागरिकता टोलीले बर्दियामा वंशजका आधारमा ३५ हजार ६ सय १५ र जन्मसिद्ध २ हजार ७ सय ९९ जनालाई नागरिकता वितरण गरेको थियो । तीमध्ये गुलरियाबाट १ हजार ७ सय ४१ जनाले जन्मसिद्धका आधारमा नागरिकता प्राप्त गरेका थिए । टोलीले नागरिकता वितरण गर्दा केही गैरनागरिकले समेत झुटो विवरण दिई नेपाली नागरिकता प्राप्त गरेका थिए ।
माइक्रोबसभित्रै युवती बलात्कृत,जिल्ला प्रहरी प्रमुख एसपी मुकेशकुमार सिंहका अनुसार दुवैजनाविरुद्ध जबर्जस्ती करणी मुद्दामा कारबाही अघि बढाइएको छ । पीडित युवतीको गजेन्द्रनारायण सिंह सगरमाथा अञ्चल अस्पताल राजविराजमा स्वास्थ्य परीक्षण गराइएको छ । युवतीलाई अहिले जिल्ला प्रहरी कार्यालय सप्तरीको सेफ हाउसमा राखिएको छ । झापा घर बताउने ती युवतीको अभिभावकसित सम्पर्क गर्ने प्रयास भइरहेको र अभिभावकलाई बोलाएर युवती जिम्मा लगाइने एसपी सिंहले जनाए । सप्तरीमा फागुन महिनामा मात्रै ९ वटा बलात्कारका घटना सार्वजनिक भएका छन् ।
बेंसीसहरचामे सडक अवरुद्ध,"सडक निर्माण थालिएपछि लगातार बजेट पाइएन, अध्यक्ष बुढाले भने, आउनुपर्ने निकायबाट बजेट नआएपछि सडक निर्माण अघि बढ्न नसकेको हो । सडक निर्माणमा हालसम्म ५४ लाख रुपैयाँ खर्च भएको छ । एकै वर्षमा निर्माण भइसक्नुपर्ने सडक एकैपटक पर्याप्त बजेट नपर्दा समस्या भएको बताइएको छ ।"
मोफसलका प्रिय डाक्टर,"उपत्यका बाहिर न्युरो सर्जन नभएको समयमा चितवन आएर सेवा गर्नु उहाँको सबैभन्दा ठूलो योगदान हो, अस्पतालका कार्यकारी निर्देशक डा विजयचन्द्र आचार्य शोक व्यक्त गर्दै भन्छन्, उहाँको निधनले अस्पताललाई अतुलनीय क्षति पुगेको छ ।"
घामछाया,"यो स्वयं सम्बोधित नाटकीय टेक्निक पनि त्यति काम नलाग्ने भएको छ । (यहीं अन्त्य) । किनभने छाया प्रधानमन्त्रीको नाम झन् बाक्लो छायामा परेको छ । मेरो विचारमा छाया प्रधानमन्त्री भएकोले वरिष्ठ कांग्रेसी नेता रामचन्द्र पौडेलले यो अवसर पाएको हुनसक्छ । तर यहाँ पनि उही प्राविधिक कठिनाइ आइपरेकोले यो सम्भव छैन । उनले सायद पहिलोपटक तनहँुबाट पराजयको तितो स्वाद चाख्नुपरेको छ । र यसको परिणामस्वरुप छाया प्रधानमन्त्री हुनबाट पनि बहुतै नमज्जासँग चुकेका छन् । त्यसउसले नेपाली कांग्रेस पार्टीका संस्थापन पक्षीय नेता सभापति शेरबहादुर देउवाले नै छाया प्रधानमन्त्रीको कुर्सी पाएकोमा कुनै शंका छैन । वस्तुत: मायाको होस् अथवा छायाको होस्, उनी प्रधानमन्त्रीको लोभलाग्दो कुर्सी छाड्ने मनुवा नै होइनन् । त्यसमाथि ज्योतिषीको घोषणा अनुसार उनी सात पटकसम्म नेपालको प्रधानमन्त्री हुनेछन् । र यो छाया प्रधानमन्त्री मिलाएर जम्माजम्मी ६ पटक हुनेछ । (र बाँकी एकको लागि देखा जायगा प्रभु ।)यही सिलसिलामा छाया प्रधानमन्त्री शेरबहादुर देउवा र उनको छाया सरकारमा पुरै समर्पित एक छायावादी कवितांशसनसनसनसन पवनहाय कांग्रेस अहो कांग्रेसअनजान नील गगनहाइ कांग्रेस हाउ कांग्रेसअन्तरमनको यो जलनहा कांग्रेस हौ कांग्रेसअनायासको तडपनअहो कांग्रेस एहोइ कांग्रेसउत्तप्त दग्ध तनमनइस् कांग्रेस उस् कांग्रेस ।"
मनोविज्ञान बुझेर उपचार,"सरकारले जिल्ला अस्पतालमा ७०, प्राथमिक स्वास्थ्य केन्द्रमा ५८ र स्वास्थ्य चौकीमा ३५ प्रकारका औषधी निशुल्क उपलव्ध गराउने घोषणा भएको छ । तर धेरैतिर बिरामीले औषधी नपाएको गुनासो गरिरहेको सुनिन्छ । स्वास्थ्य संस्थामा ज्वरो, रुघाखोकी, झाडाबान्ता जस्ता स्वास्थ्य समस्याका लागिसमेत औषधीको पर्याप्त व्यवस्था हुनसकेको पाइँदैन । अर्कातिर निजी क्षेत्रले अस्पताल खोल्ने क्रम बढिरहको छ । निजी अस्पतालहरूले पनि बिरामीलाई कसरी सस्तो दरमा गुणस्तरीय स्वास्थ्यसेवा दिन सकिन्छ भन्नेतिर लाग्नुपर्छ । सामुदायिक अस्पताल भन्ने बित्तिकै सेवामुखी र सस्तो स्वास्थ्यसेवा दिने अस्पताल भनेर चिनिन्छ । तर तिनीहरूले पनि सस्तो र सुलभ स्वास्थ्यसेवा दिनुपर्छ ।"
मुलुक निर्माणमा महिला सहभागिता,"लैङ्गिक दृष्टिबाट हेर्दा प्राय: सबैजसो समाजमा परम्परादेखि नै घर व्यवहार व्यवस्थापनका कामको विभाजन चरम विभेदकारी छ । घर व्यवहार व्यवस्थापनका सम्पूर्ण काम मुख्यतया महिलाको जिम्मेवारी तथा क्षेत्र ठानिन्छ भने घर बाहिरका राजनीतिक, आर्थिक तथा सामाजिक क्षेत्रका काम पुरुषको क्षेत्र ठानिन्छ । महिलालाई राष्ट्र निर्माण तथा मुलुकको आर्थिक, सामाजिक र राजनीतिक क्षेत्रमा समान रूपमा सहभागी गराउन राज्यले कानुन, नीति, नियम तथा योजनामा सम्पूर्ण कामलाई न्यायपूर्ण ढंगबाट पुनर्वितरण गर्नुपर्छ र सरोकार पक्षहरू सरकार, समुदाय, नागरिक समाज, परिवार सबैले सबै कामको समान जिम्मेवारी लिनुपर्छ । समग्रमा, युएनडीपीले औंल्याएका उल्लेखित तीन अवधारणालाई प्रभावकारी ढंगबाट व्यवहारमा उतारे महिला सहभागिता र सशक्तीकरणमा ठोस प्रगति हासिल गर्न सकिन्छ । भण्डारी महिला सशक्तीकरणमा विद्यावारिधि हुन् ।"
दोहोरिरहने दुर्घटना,"अहिले प्राधिकरणसँग काठमाडौंसहित देशभर २ सय ५० हाराहारी एटीसी छन् । यीमध्ये सबै प्रतिस्पर्धी छैनन् । २५ प्रतिशतजति प्रतिस्पर्धी भएनन् । बुच्चो भए, प्राधिकरणका एक वरिष्ठ एटीसीले भने, जनशक्ति छ, तर बदलिँदो सयम अनुसार स्मार्ट, परिस्थिति बुझी तत्क्षण निर्णय लिन सक्ने हुनुपर्यो । कतिपय एटीसी पनि रनवेको बिन्दु चेन्ज भएको थाहा पाउँदैनन् । केही अघि बुद्ध एयरका एक क्याप्टेनले भनेका थिए, जहाज तीनवटा फरकफरक टावरका एटीसीसँग संवाद गर्दै अवतरण गरिरहेको हुन्छ । एउटा विन्दुबाट अवतरणको अनुमति दिइएको हुन्छ । केही बेरमा अवतरणको तयारी गर्दै गर्दा अर्को विन्दुको नाम सुनिन्छ । आक्कलझुक्कल यस्तो अवस्था आइरहने भएकाले आफूले रिड ब्याकहियर ब्याक अनुशरण गर्नेगराउने गरेको उनले बताएका थिए । अहिलेको उडानलाई चुस्त बनाउन तीव्र गतिमा पूर्वाधार विकास गर्नैपर्छ । यसो गर्नसके अग्ला पहाडका खोँचमा वर्षेनि ससाना विमान दुर्घटना भइरहने भनी चिनिने मुलुकको छवि सुरक्षित गन्तव्यमा बदलिन सक्छ ।"
सम्भव छ सुरक्षित उडान,"नागरिक उड्डयन क्षेत्र भनेको एक सघन सुरक्षा प्रणालीयुक्त क्षेत्र हो । यसमा वायुसेवाहरूको आफ्नै आन्तरिक उडान सुरक्षा व्यवस्था प्रणाली हुन्छ, त्यसमाथि नियमनकारी निकायको निरन्तर सुपरीवेक्षण कायम रहेको हुन्छ, राज्यको सुपरीवेक्षण प्रणालीको प्रभावकारिताको ईकाओले सुपरीवेक्षण गर्छ भने ईयु एवं अन्य अन्तर्राष्ट्रिय उड्डयन निकायले समेत राज्यमाथि निगरानी गरिरहेका हुन्छन् । उडान सुरक्षामा विद्यमान यही प्रणाली बमोजिम निरन्तर बढ्दो हवाई ट्राफिकका बाबजुद नेपालमा पनि दैनिक रूपमा सुरक्षित हवाई उडान सञ्चालन सम्भव भइरहेको छ ।पोखरेल नेपाल नागरिक उड्डयन प्राधिकरणका उपमहानिर्देशक हुन् ।"
पुल खस्दा ६ को मृत्यु,यातायत सेवा प्रभावित नहुने गरी द्रूतरूपमा निर्माण गर्न मिल्ने अत्याधुनिक विधिबाट उक्त पुल बनाइएको थियो । अधिकारीका अनुसार पुल गतशनिबार द्रूतगतिको निर्माण प्रविधि प्रयोग गरी ८ घण्टामा निर्माण गरिएको थियो । अमेरिकाको यातायात सुरक्षासम्बन्धी निकायले घटनाबारे आफूले स्वतन्त्र अनुसन्धान थालिसकेको जनाएको छ । निर्माणमा संलग्न कम्पनी एमसीएमले उक्त अनुसन्धानमा पूर्णरूपमा सघाउने प्रतिबद्धता व्यक्त गरेको बीबीसीले जनाएको छ ।
सिरिया द्वन्द्व : गुटा र अफ्रिनमा ७७ मारिए,अंकराले इस्लामिक स्टेटविरुद्धको कारबाही अन्त्य भइरहेको दाबी गर्दै अमेरिकाले वाईपीजी लगायतसँगको साझेदारी अन्त्य गर्नुपर्ने माग गर्दै आएको छ । सिरियाली राष्ट्रपति बसर अलअसदले टर्कीले कारबाहीका नाममा अतिक्रमण गर्दै आइरहेको भन्दै निन्दा गर्ने गरेका छन् । उनले टर्कीले आतंकवादलाई सघाइरहेको आरोप लगाउँदै आएका छन् । उक्त क्षेत्रमा हाल करिब ३० हजार टर्किस सेना तथा उसको समर्थनमा हजारौं लडाकु कारबाहीमा संलग्न छन् ।
आगलागीले मृत्यु हुने २० पुगे,आगलागी फैल्याएको आशंकामा प्रहरीले एक जनालाई पक्राउ गरेको छ । घटनाबारे थप अनुसन्धान भइरहेको प्रहरीले जनाएको छ ।
उत्तर कोरियाली विदेशमन्त्री स्विडेनमा,"बीबीसीका अनुसार दुई नेताबीच दुई कोरियाबीचको सीमाक्षेत्र पन्मुन्जोम, चीन, स्वीडेन तथा अन्तर्राष्ट्रिय जलक्षेत्रमा वार्ता हुन सक्ने सम्भावना छ ।"
विदेशमा लगानी खोल्न व्यवसायीको माग,"योजना आयोगका पूर्वउपाध्यक्ष डा शंकर शर्माले समृद्धिका लागि सरकारले सिँचाइ, बढी मूल्य आउने कृषि उत्पादन, सडक पूर्वाधारमा जोड दिनुपर्ने सुझाव दिए । कार्यक्रममा बोल्दै पूर्व सचिव किशोर थापाले व्यवसाय गर्नका लागि पार गर्नुपर्ने झन्झटिलो प्रक्रियाप्रति असन्तुष्टि जनाए । काठमाडौं विश्वविद्यालयका व्यवस्थापन विभागका पूर्वडिन सुवास केसीले सामथ्र्यशाली संस्था र व्यक्तिले मात्रै मुलुकलाई समृद्धितर्फ डोर्याउन सक्ने विचार राख्दै सरकारले बलियो संस्थाको स्थापनामा जोड दिनुपर्ने बताए । अर्थविद् विश्व पौडेलले सरकारले अर्थतन्त्रको शैली बदल्नुपर्ने बताए ।"
इन्धन ढुवानी गर्ने सहमति,"महँगीअनुसार तलबभत्ताको अध्ययन गरी डेढ महिनाभित्र प्रतिवेदन तयार पार्नेछ, खनालले भने, प्रतिवेदनको सुझाव चैतबाटै लागू हुन्छ । टयांकर चालकले न्यून परिश्रमिक पाएका छन् । जसले गर्दा टयांकरबाट इन्धन चोरी हुँदै आएको गुनासो छ । चालकले प्रतिटयांकर सय लिटरसम्म इन्धन चोर्ने गरेका छन् । निगमले बुधबारदेखि इन्धन ढुवानी गर्ने टयांकरमा तेल चोर्न नमिल्ने लकिङ प्रणाली जडान गरेपछि उनीहरूले विरोध गर्दै आएका थिए । ढुवानीमा अवरोध गर्दा पूर्वको झापा, इलाम, पाँचथर र चाप्लेजुङमा आपूर्ति बिथोलिएको थियो । नेपाल यातायात टयांकर इकाई कमिटी झापाका सचिव गोपाल श्रेष्ठले लकिङ प्रणालीमा आपत्ति नभए पनि ताला लगाएपछि हुने घटबढमा निगम जिम्मेवार हुनुपर्ने बताए । निगमका प्रवक्ता मुकुन्द गोइतले ढुवानी गर्न टयांकर बिलिङ गर्न गएको बताए । उनले भने, शनिबारदेखि निर्वाध रूपमा ढुवानी हुन्छ ।"
डेटिङ ले टोबीलाई बनायो अर्बपति,"बिटाकिट अनलाइन ले क्यानाडाको टेक डार्लिङ टोबीलाई उद्धृत गर्दै लेखेको छ, पहिले आफ्नोबारे र के गर्ने चाहेको भन्ने स्पष्ट भएको अवस्थामा कुनै पनि कारोबारमा सफलता प्राप्त गर्न सकिन्छ । अनलाइनका अनुसार एउटा ग्यारेजबाट कारोबार थालेका यिनीसँग सुरुमा २० कर्मचारी मात्र थिए । यिनी आफ्नो व्यापारलाई सधै परीक्षणका रूपमा उपयोग गर्छन् । कोर टेकबाट मेजर प्रणालीमा जान यो अनुभव काम आएको यिनले एक अन्तर्वार्तामा बताएका छन् । आफ्नो व्यापारमा वास्तविक रूपमा कसरी योगदान गर्दै अगाडि बढ्न सकिने बारे यिनी सधै केन्द्रित रहे । यसका लागि यिनले एउटा प्रडक्क गाय का रूपमा आफूलाई प्रस्तुत गरे । साथै आफ्नो कारोबारलाई सफलताका शिखरमा पुर्याउनका लागि लगानीकर्तासँग व्यक्तिगत सम्बन्ध विस्तारलाई प्राथमिकतामा राखे । यिनी भन्छन्, मैले सधै सिकाइलाई खुला राखेर आउने चुनौतीहरूको सामना गर्दै अघि बढें अनि सफल भएको हुँ । यिनले सधै टिम स्प्रिड लाई महत्त्व दिए । टोबीले भनेका छन्, कुनै पनि कारोबारमा सफलताका लागि पढाइ नै महत्त्वपूर्ण हैन, कारोबारमा विविध पृष्ठभूमिका मानिसचाहिँ महत्त्वपूर्ण हुन् । सधै आशावादी रहनुपर्छ र आफ्नो कारोबारमा संलग्न भएकाहरूको सही मूल्यांकन गर्दै उचित स्थान दिन कन्जुस्याइँ भने गर्नु हुँदैन । टोबीले कुनै पनि स्टार्टअपमा सफल हुने खासै सूत्र नभएको बताउँछन् । बजारमा उपलब्ध अवसरहरूको पहिचान गर्दै कम्पनीप्रतिको जनविश्वास कायम गर्न सके जो कोही पनि सफलताको शिखरमा पुग्न सक्ने उनको भनाइ छ ।स्रोत : एजेन्सी"
सुपारी : खाइरहे हुन सक्छ क्यान्सर,"सुपारी वा सुपारी मिसिएको पदार्थ सेवन नगर्नेमा खासै यो रोग नहुने उल्लेख गर्दै डा उपाध्याय भन्छन्, सुपारी सेवन नगरे शतप्रतिशत यो रोगबाट बचाउ गर्न सकिन्छ । यो वंशानुगतसमेत होइन, हामीले आफंैले रोजेर ल्याएको समस्या हो ।"
तामाकोसीमा सेयर विवाद,आयोजनाका अनुसार प्रतिव्यक्तिले एक सयदेखि तीन सय कित्ता अर्थात १० हजारदेखि ३० हजार रुपैयाँसम्म सेयर हाल्न पाउनेछन् । ग वर्गमा परेकाले एक सय कित्ता पाउँदा ख ले एक सय ४० र क ले तीन सय कित्ता सेयर प्राप्त गर्नेगरी अनुपात मिलाइएको छ ।
पहिरो पन्छाउँदै पुनर्निर्माण,"सहरी विकास तथा भवन डिभिजन कार्यालयका सूचना अधिकारी टंक गौतम सबैतिर पुनर्निर्माणले गति लिइरहेको सुनाउँछन् । पहिरोले समस्या बनाएको पक्कै हो, उनले भने । सीमाक्षेत्रभर पहिरोको कारण समय लागे पनि पुनर्निर्माणले गति लिने उनले जनाए । भवन डिभिजनको तथ्यांकअनुसार ८३ हजार ६ सय ६३ लाभग्राहीमा ७८ हजार ५ सय ६५ सँग अनुदान सम्झौता भइसकेको छ । ५७ हजार ३३ ले घर बनाउन सुरु गरेका छन्, ११ हजार ६३ ले निर्माण सकिसकेका छन्, उनले भने ।"
साइगाउँमा सरसफाइ,सार्वजनिक शौचालय र खानेपानीका धारालाई व्यवस्थित गराइएको स्थानीय शिक्षक द्रोण थापाले बताए । उनका अनुसार सबै स्थानीयवासीलाई सरसफाइका सूचकबारे जानकारी गराई नियमित प्रयोग गर्ने व्यवस्था मिलाइएको छ ।
चार सहरलाई ९ अर्ब ऋण,इन्जिनियर भट्टले सडक निर्माण गर्दा न्यून क्षति होस् भनेर बढीमा १२ मिटर चौडाइ घटाउन सकिने प्रावधान राखेकाले त्यसमाथि केहीले अनावश्यक चलखेल गर्न खोजेको स्वीकारे ।
आधारशिविर पुगे आइसफल डाक्टर,यस वर्षका लागि सगरमाथा आरोहण गर्नेहरू पर्यटन विभागमार्फत धमाधम अनुमति लिइरहेका छन् । सगरमाथा आरोहणका लागि उपयुक्त मौसमको सुरुवात हुन लागेको छ । प्राय: सगरमाथा आरोहण अंग्रेजी महिना अप्रिलको अन्तिम र मेको पहिलो सातासम्म हुने गर्छ ।
स्थानीय तह: न्यायिक समिति अझै निष्क्रिय,"यसैगरी, जनसंख्या र भूगोलको हिसाबले ठूलो बकैया र सुदूरपूर्वमा पर्ने बाग्मती गाउँपालिका पनि अझै अलमलमै छन् । दुई गाउँपालिकाले न्यायिक समिति नै गठन गरेका छैनन् । कार्यविधि तयार पार्नेतर्फ हाम्रो ध्यान समयमा नै नपुगेकाले न्यायिक समितिको काम अलि ढिला भएको छ । बाग्मती गाउँपालिकाका प्रमुख सर्केश घलानले भने । भीमफेदी, ठिंगन र राक्सिराङ गाउँपालिकाले कार्यविधि पारित गरेको छैन । तर स्थानीय तहको अधिकार क्षेत्रमा रहेका मुद्दाको सुनुवाइ र निरूपण गर्ने कार्य भने गरिरहेका छन् । स्थानीय तहमा गठित न्यायिक समितिले १४ थरी मुद्दाको सुनुवाइ र निरूपण गर्न पाउँछन् । साँध, सिमाना, आली मिचेको, वृद्धवृद्धालाई बेवास्था गरेको, बालबालिकालाई रेखदेख नगरेको सहित १३ मुद्दा उक्त समितिले निरुपण गर्न पाउँछन् भने सम्बन्धविच्छेद, सार्वजनिक जग्गा अतिक्रमणसहित ११ प्रकारका मुद्दा मेलमिलाप गराउन सक्ने कानुनी व्यवस्था छ ।"
३ विधेयकको मस्यौदा प्रदेशसभामा,"आर्थिक कार्यविधि ऐन प्रदेशसभा बैठकबाट पारित भएपछि सरकारले नीति तथा कार्यक्रम प्रस्तुत गरेलगत्तै बजेट प्रस्तुत गर्ने तयारीमा मन्त्रालय छ । चालू आर्थिक वर्षको अन्तिम ३ महिनाको लागि बजेट बन्ने भएकोले केन्द्र सरकारको समानीकरण अनुदानकै आधारमा बजेटको आकार तय हुने मन्त्रालयका सचिव वसन्त अधिकारीले जानकारी दिए । अधिकारीका अनुसार, करका दर प्रस्ताव हुने अवस्था नभएकोले प्रदेशको आन्तरिक आय हुने छैन । अन्तिम ४ महिनाका विकास निर्माणका काम हुन सक्ने अवस्था समेत नहुने भएकाले पुँजीगत खर्च नसमेटी बजेट बनाउने मन्त्रालयको तयारी छ । चालू आर्थिक वर्ष र आगामी आर्थिक वर्षको बजेटको प्राविधिक तयारीमा मन्त्रालय जुटेको सचिव अधिकारीले जानकारी दिए ।"
ऐन बाझिँदा उपभोक्ता मारमा,"उद्योग, वाणिज्य तथा आपूर्ति मन्त्रालयका शाखा अधिकृत दिनेश त्रिपाठीले ऐनमा समानुकूल परिमार्जन आवश्यक भएको औंल्याए । उनले केन्द्रमा रहेको अधिकार प्रदेश र स्थानीय तहमा आएको भन्दै त्यसका लागि कानुनी पूर्वाधार, कर्मचारी संयन्त्र, बजेट लगायतका स्रोतको व्यवस्थापन हुनुपर्ने बताए ।"
नागरिकता वितरण सेवा बन्द,कार्यालयमा कार्यरत कम्प्युटर अप्रेटर र दुई कार्यालय सहयोगीको पनि माघ महिनादेखि म्याद सकिएको छ । कार्यालय प्रमुख नभएका कारण उनीहरूको म्याद पनि नथपिँदा कार्यालय नै बेवारिसे अवस्थामा पुगेको देखिन्छ । सरकारी लापरबाहीले दुर्गमका नागरिकलाई सेवा दिने कार्यालय बन्द गरिन लागेपछि सामान लान रोकिएको स्थानीयको भनाई छ ।
जैविक विषादी छर्न लोभिए कृषक,"रासायनिक असरले जमिनको ऊर्वरता कम गर्ने थाहा पाएपछि कृषक जागरुक भएका छन्, पन्थीले भने, कृषकले रासायनिक विषादी बन्द गर्दै जैविक विषादी सुरक्षितसाथ प्रयोग थालेका छन् ।"
संघीयता असफल बनाउने प्रयास,हेटौंडा (कास) स्थानीय तहका जनप्रतिनिधि महिलालाई संघीयतामा लैंगिक उत्तरदायी सार्वजनिक सेवा विषयक कार्यशाला गोष्ठी शुक्रबारदेखि हेटौंडामा सुरु भएको छ । मकवानपुर महिला समूहले आयोजना गरेको उक्त कार्यक्रमको प्रदेश ३ का सामाजिक विकास मन्त्री युवराज दुलालले उद्घाटन गरेका थिए । उद्घाटन गर्दै प्रदेश मन्त्री दुलालले संघीयतालाई असफल बनाउन न्यायलयदेखि लिएर सरकारी कर्मचारीले समेत हर्कत गरिरहेको आरोप लगाए ।
करेन्ट लागेर एकको मृत्यु,चितवन (कास) भरतपुर महानगरपालिका२१ रतनपुरमा करेन्ट लागेर शुक्रबार एक जनाको मृत्युुु भएको छ । जिल्ला प्रहरी कार्यालयका अनुसार घरअगाडि खेल्दै गरेका सात वर्षीय हिम तमाङको भुइँमा लत्रेको बिजुलीको नांगो तार छँुदा ज्यान गएको हो ।
आगलागीमा ४० लाख क्षति,"चितवन (कास) भरतपुर महानगरपालिका १० रिजाल चोकमा रहेको कपास उद्योगमा शुक्रबार बिहान आगलागी हुँदा ४० लाख रुपैयाँ बराबरको क्षति भएको चितवन प्रहरीले जनाएको छ । उक्त ठाउँको प्रकृति कपास उद्योगमा मेसिनको मोटरबाट आगो निस्केको थियो । महानगरको दमकलका साथै स्थानीय र नेपाली सेना, प्रहरी र सशस्त्र प्रहरीको सक्रियतामा आगो नियन्त्रणमा लिएको प्रहरीले जानकारी दिएको छ ।"
चेपाङ महिलालाई सहयोग,चितवन (कास) चेपाङ समुदायका महिलालाई आय आर्जनका कार्यक्रमहरू सञ्चालन गर्न आर्थिक सहयोग प्राप्त भएको छ । समूह बनाएका महिलाले प्रत्येक समूहमा १० हजार रुपैयाँका दरले आर्थिक सहयोग पाएका छन् । ग्रामीण आत्मनिर्भर अभियान (रुसेक) नामक भरतपुरको गैरसरकारी संस्थाले उनीहरूलाई सहयोग गरेको हो । इच्छाकामना गाउँपालिका१ का विभिन्न गाउँमा चेपाङ महिलाले निर्माण गरेका १२ वटा समूहलाई रुसेकले सहयोग गरेको हो ।
दुव्र्यवहार गर्ने पक्राउ,नुवाकोट (कास) पूर्वअर्थमन्त्री तथा कांग्रेस नेता डा रामशरण महतमाथि दुव्र्यवहार गर्ने पक्राउ परेका छन् । बिहीबार दिउँसो दुप्चेश्वर३ का ३१ वर्षीय रामहरि खड्कालाई पक्राउ गरिएको हो । उनले दुप्चेश्वर गाउँपालिका ३ रावतबेसीको कौकेश्वरी माविमा भलिबलको उद्घाटनको क्रममा महतमाथि गालीगलौज गरी बोतल प्रहार गरेका थिए । खड्कालाई सार्वजनिक अपराधअन्तर्गत मुद्दा चलाइएको प्रमुख जिल्ला अधिकारी वीरेन्द्रकुमार यादवले बताए ।
"नगर सफा, नदी फोहोर",सातौं सातापछि वडाध्यक्षको संयोजकत्वमा समिति गठन गरेर वडास्तरमै फोहोर व्यवस्थापन गर्ने उनले बताइन् । अभियानको सय सातासम्ममा हनुमन्ते करिडोर निर्माण भइसक्नेसमेत उनी बताउँछिन् । नगरबाट निस्केको फोहोर तथा ढललाई नगरभित्रै व्यवस्थापन गर्ने लक्ष्य अनुरूप नगरपालिकाले सफाइलाई जनचेतनामूलक अभियान सुरुवात गरेको पनि जनाएको छ । ढलकै कारण नदी दुर्गन्धित र फोहोर भएकाले ढल व्यवस्थापनका लागि करिडोरसँगै प्रशोधन केन्द्र निर्माण गर्ने बस्नेतले बताइन् ।
मातृभाषा पढ्नुको मज्जा,"सरकारी नीति कमजोरओखलढुंगा मानेभन्ज्याङ गाउँपालिकाकी उपाध्यक्ष सविता राई दरबारमार्गस्थित मोर्डन नेवा: इंग्लिस स्कुलको अवलोकनमा पुग्दा आश्चर्य लागेको बताइन् । बोर्डिङ स्कुलमा मातृभाषाको माध्यमबाट पठनपाठन व्यवस्था गरेको देखेर खुसी लाग्यो, जनप्रतिनिधिमा चुनिनुअघि शिक्षिकासमेत रहेकी राईले भनिन्, सरकारी विद्यालयमा नीति कमजोर छ । बालबालिकालाई मातृभाषामा पढाउँदा बढी प्रभावकारी हुने थाहा छ । तर, सरकारीमा बोर्डिङमा जस्तो बालबालिकालाई खेल्ने, सुत्ने, खाने अनि स्कुलमा आइरहन आकर्षित तुल्याउने वातावरण छैन ।"
जुझारु पुलिसविरुद्ध बलियो थ्रीस्टार,पुलिसले पहिलो खेलमा अर्को विभागीय टिम एपीएफलाई १० र सेमिफाइनलमा गोलरहित बराबरीपछि टाइब्रेकरमा आयोजक लाली रूपन्देही ११ लाई हराएर फाइनल यात्रा तय गरेको थियो । थ्रीस्टारले पहिलो खेलमा फ्रेन्ड्सलाई पराजित गर्न २२ को बराबरीपछि टाइब्रेकरको सहारा लिनुपरेको थियो । उसले चिरपरिचित प्रतिद्वन्द्वी मनाङ मस्र्याङदीलाई सेमिफाइनलमा २१ ले पन्छाउँदै पुलिससँगको उपाधि होड पक्का गरेको थियो । विजेताले ७ लाख ७७ हजार ७ सय ७७ रुपैयाँ थाप्नेछ । उपविजेताको भागमा ४ लाख ४४ हजार ४ सय ४४ रुपैयाँ पर्नेछ ।
राति खेलाइने तयारी,तेस्रो र चौथो संस्करण आयोजक समिति अध्यक्षमा उद्योगी राजेन्द्र राउत थिए । यसपालि आयोजकमा पनि विराट गोल्डकप ट्रस्टले उद्योगी रिजाललाई सर्वसम्मत् चुनेको हो । अध्यक्ष रिजालले प्रतियोगिता गर्न करिब सवा करोड रुपैयाँ खर्च हुने अनुमान गरिएको बताए । उक्त रकममध्ये ७५ प्रतिशत प्रायोजक र बाँकी रकम टिकट बिक्रीबाट संकलन हुने अपेक्षा छ ।
एपीएफ च्याम्पियन,"महिला एकलतर्फ बिहीबार राति भएको फाइनलमा रत्नजितकै दिदी नङसलदेवीले रसिला महर्जनलाई २११९, १९२१, २११९ ले हराएर उपाधि जितेकी थिइन् । नङसलले ५० हजार र रसिलाले २५ हजार पुरस्कार पाए ।"
त्रिवि र डीएभी भिड्ने,"कप्तान नरेश बुढाएर (३७) र भूपेन्द्र थापा (२७) बाहेकका ब्याट्सम्यानले दोहोरो अंक छुन सकेनन् । गोल्डेनगेटको मध्यक्रम नचल्दा टोलीले ८ विकेट गुमाई १ सय ९ रनमात्र जोड्न सक्यो । डीएभीका आदिल खानले ४ ओभरमा १५ रन खर्चेर ३ विकेट लिए भने नन्दन यादव, शंकर पौडेल र सुमित झाले ११ विकेट हात पारे । फाइनल शनिबार हुनेछ ।"
प्रणव र मायांका विजेता,सशस्त्र प्रहरी बल केन्द्रीय खेलकुद समितिका अध्यक्ष सशस्त्र प्रहरी अतिरिक्त महानिरीक्षक शैलेन्द्र खनालले राष्ट्रिय स्तरका तीनवटै प्रतियोगितामा उल्लेख्य सहभागिता रहेको बताए ।
सनी र गोविन्द सफल,"महिला खुलामा आर्मीकी मन्जु बिक , प्रदेश ३ की सुजिता राई, प्रदेश ५ की लक्ष्मी मल्ल र प्रदेश ४ की ममता राई सेमिफाइनल पुगे ।"
विवेक सम्मानित,काठमाडौं (कास) विभिन्न अन्तर्राष्ट्रिय तेक्वान्दो प्रतियोगिताका पदक विजेता विवेक श्रेष्ठ शुक्रबार सम्मानित भएका छन् । एभरग्रिन ग्रुप युकेले विवेकलाई ७२ हजार रुपैयाँसहित सम्मान गरेको हो । उनका प्रशिक्षक नेप्लिज तेक्वान्दो एकेडेमी (एनटीए) का अध्यक्ष अशोक खडालाई पनि १८ हजारसहित सम्मान गरियो ।
कर्पोरेट फुटसल शनिबार,"काठमाडौं (कास) प्रोक्सी इन्फोटेक सोलुसनको आयोजनामा फोर्ड कर्पोरेट फुटसल शनिबार हुने भएको छ । लिगकम नकआउटका आधारमा हुने प्रतियोगितामा बैंक, इन्स्योरेन्स, होटल, एयरलाइन्स र हस्पिटलका गरी २० टोलीले चार समूहमा रहेर प्रतिस्पर्धा गर्ने छन् ।"
बडी बिल्डिङमा नयाँ नेतृत्व,"काठमाडौं (कास) हिमालय किङडम नेप्लिज फेडेरेसन अफ बडी बिल्डिङ एन्ड फिटनेसको अध्यक्षमा शिव लामिछाने निर्वाचित भएका छन् । संघको पहिलो साधारणसभाले २६ सदस्यीय केन्द्रीय कार्यसमिति चयन गर्दा उपाध्यक्षमा जीवन मानन्धर, हरिकृष्ण डंगोल, दिनेश अमात्य, रवीन्द्र श्रेष्ठ, नुना गुरुङ र रनबहादुर थेबे, महासचिवमा अजय वज्राचार्य, सचिवमा रुपेन्द्र गुरुङ र राजेन्द्ररत्न तुलाधर र कोषाध्यक्षमा पवन डंगोल छन् ।"
सातौं स्थानको प्रतीक्षा,"नेदरल्यान्ड्सले च्याम्पियनसिप जित्दा केवल दुई खेल हारेको थियो । त्यसमा १ खेल नेपालसँग थियो । एमस्ट्राडाममा पारसको ८४ रनमा नेपालले दोस्रो खेलमा ९ विकेट गुमाई २ सय १७ रन बनाएको थियो । नेदरल्यान्ड्स ४९ औं ओभरमा १ सय ९८ रनमा अलआउट भएको थियो । हामी जतिसक्दो माथिल्लो स्थानमा रहेर प्रतियोगिता सिध्याउन चाहन्छौं । हामी सातौं स्थानको प्रतीक्षामा छौं, पारसले भने ।"
च्याम्पियन्स लिग क्वाटरफाइनल: यस्तो छ लेखाजोखा,लिभरपुलका प्रशिक्षक योर्गेन क्लोपले सिटीविरुद्ध रक्षात्मक खेलेर नतिजा आस गर्नुलाई चिठ्ठा जित्नुसँग दाँजेका छन् । उनको पृथक प्रस्तुतिकै कारण पेप ग्वार्डिओलाविरुद्ध सर्वाधिक सफल प्रशिक्षकका रूपमा क्लोप दरिएका छन् । दुई प्रशिक्षकबीचको १२ भिडन्तमा क्लोपले ६ जित र १ बराबरी आफ्नो पक्षमा पारेका छन् । सम्भावित जित म्यानचेस्टर सिटी
बीएमके प्लेअफ नजिक,१० खेलमा ८ जितसहित २४ अंक जोडेको बीएमके ९ खेल खेलेको अपराजित आर्मीभन्दा ३ अंकले पछाडि छ । शनिबार कीर्तिपुर बास्केटबलले आर्मी तथा गोल्डेनगेट बूढानीलकण्ठ नगरपालिकाको सामना गर्नेछन् ।
ज्ञानोदय र शिवशक्ति विजयी,"शिवशक्तिले बुद्ध क्रिकेट क्लब भैरहवालाई ३ रनले हरायो । टस जितेको शिवशक्तिले ८ विकेट गुमाई १ सय २५ रन बनायो । कृष्ण कार्कीले ४३, यम क्षेत्रीले नटआउट २४ तथा अनिल क्षेत्रीले २१ रन बनाए । बुद्धका रुपेश कुर्मीले ३ र रिजन प्रजुले २ विकेट लिए ।"
जसले ह्विलचियरबाटै चहारे ब्रह्माण्ड,"वैज्ञानिक खोज म यसलाई यौनसम्पर्कसँग तुलना त गर्दिनँ, तर यो धेरै समय रहन्छ ।"
समृद्धिको स्याल हुइँया,समृद्धि नेपाली सन्दर्भमा मृत्युशय्यामा छ । यसको मृत्युपत्रमा सहीछाप गरेर मृत्युको घोषणा गर्ने वेला भएको छ । यसको मृत्युपत्रमा सहीछाप गर्ने भनेको अबदेखि यो शब्द छापामा लेख्दा एकल उद्धरण चिन्हभित्र समृद्धि लेख्नुपर्छ । यसको मतलब समृद्धि अर्थहीन शब्द हो । समृद्धि को मृत्युको शोक सन्देश दिने यो उपयुक्त समय हो ।
छुत योनिको अछुत कथा,"१९१० को मुलुकी ऐनलाई नै संशोधन गरी बनाइएको नयाँ मुलुकी ऐन, २०२० र मुलुकी ऐनको संशोधन, २०७४ मा पनि छैन धर्माधिकारी प्रथा । पक्कै पनि धर्माधिकारी प्रथा इतिहास भइसकेको छ, तर धर्माधिकारीका नयाँनयाँ स्वरूप भने जिउँदै छन्, जन्मँदै छन् । जसले महिलाको गर्भलाई नै निरन्तर अछुत बनाउँछन्, जसले अछुतहरूलाई नै अपराधी बनाउँछन्, त्यस्ता धर्माधिकारी ले चलाउने न्यायव्यवस्था कसरी हाम्रो हुन सक्छ ?"
माइतीघर मण्डला,कस्सम !असाध्यै पीडामा छमाइतीघर मण्डला ।
चिंटी अगर हाथी होती?,"सुन्दरवनबाट फर्किंदै गर्दा लाग्यो मान्छे र प्रकृतिको सम्बन्ध अपरम्पार छ । कसले बनायो होला यति सुन्दर संसार ? कसले बनायो होला प्रकृति ? कसले बनायो होला मान्छे ? कसरी मान्छेले सुन्दरताको अनुभूति गर्ने गहिरो कला प्राप्त गर्यो ? मनको अस्तित्व कहाँ छ ? साँच्चै मन नहुँदो हो त मान्छे कस्तो हुन्थ्यो होला ? कति धेरै प्रश्नहरू । जीवनको महान् अर्थबोध हो सुन्दरवन । यात्रा कस्तो भयो ? फर्किंदै गर्दा हामीले एकअर्कालाई प्रश्न गर्यौं । सबैको एउटै जवाफ थियो, लाजवाव । त्यसो त सुरुमै हाम्रो घोषणा थियो कि हामी ती दिनहरूबारे कसैलाई बताउनेछैनौं । ती दिनहरूबारे कुरा गर्नेछैनौं । हामी त्यो यात्रालाई बिर्सिनेछौं । सपना बिर्सिएजस्तो । तर त्यो हाम्रो घमण्ड थियो । जीवनमाथिको घमण्ड । प्रिय बन्धु, सबै कुरा सजिलै बिर्सिन सकिँदैन ? बिर्सन खोज्नु र बिर्सनु अलग कुरा हुन् । म कामना गर्छु सुन्दरवनका सुन्दर अनुभूतिहरू हाम्रो जीवन रहेसम्म बाँचिरहुन् । अनि पो जिउनुको मजा आउँछ । :"
अरनिकोलाई खोजौं,"सन् १३०६ मार्च ११ मा अरनिकोको मृत्यु भएको हो भनी उनको समाधिस्थलमा लेखिएको छ । तर जन्म कुन महिना र गतेमा भएको थियो भन्ने अझै यकिनसाथ भन्ने आधारहरू छैनन् । यसले नेपाली वास्तुविद्, कलाकार र इतिहासकारहरूका सामु अरनिकोबारे थुप्रै प्रश्नको जवाफ खोज्ने दायित्व बाँकी रहेको देखाउँछ ।"
जीवनसँग गुनासो छैन,"जीवनमा कुनै कुरा गर्न छुट्ने भयो भन्ने छ कि ?आई एम सेटिस्फाइड । मैले जेजति गर्न सकेँ, योभन्दा बढ्ता गर्न सक्दिनँ । मैले जति गर्न सकेँ अथवा गरेँ, त्यो मेरो निम्ति काफी छ । योभन्दा बढी क्षमतै छैन, योग्यतै छैन भने सक्दिनँ । त्यस कारण मलाई केही पछुतो छैन । जीवनसँग मलाई कुनै गुनासो छैन । पारस नेपाल"
हुँदै नभएको साम्यवादी नजर,"यसको आशय रेग्मीको पुस्तक पूरै बेकामे छ भनियो भने त्यो अर्को अति हुनेछ । इतिहासको पहिलो पाठकहरूका लागि या पहिल्यै इतिहासको पठनमा नलागेकाहरूका निम्ति यसले आवश्यक प्राथमिक सूचनाहरू दिन्छ नै, अनेकन तथ्यहरूको तोडमोड र गल्तीका बाबजुद । यहाँ केवल पुस्तक शीर्षकमा दाबी गरिएजस्तो कति माक्र्सवादी छ भन्ने कोणको बहसमा केन्द्रित रहिएको हो । यसमा रहेका अतथ्यहरूका बारेमा महेशराज पन्तले आवश्यक टिप्पणी गरिसकेकाले थप लेख्न आवश्यक रहेन । तर जसरी भट्टराई, गौतम, पन्त र रेग्मीको पुस्तकलाई महेशराज पन्तले साम्यवादी नजर लेखिदिएको पाइयो, यसले कुनै कम्युनिस्ट पार्टीको सदस्यता लिएपछि उसले स्वत: आफूलाई कम्युनिस्ट भएको मानेजस्तै कुनै कम्युनिस्ट पार्टीमा रहेको व्यक्तिले कुनै पुस्तक लेख्नासाथ त्यो साम्यवादी नजर हुने कुरा विद्वज्जनग्राहय कसरी होला ?  :"
विपनाको बोझमा स्वप्निस्तान,"नेपाली साहित्य संग्रहालयमा डेढ सयभन्दा बढी पुस्तक आइसकेका छन् लघुकथाका । तर, अपवादबाहेक तिनले हस्यौली या गफगाफको भन्दा बढी हैसियत दिन सकेनन् । कतिपयले लघुकथालाई कथाको एउटा टुक्रा ठाने, कतिले आकारलाई मात्रै आख्यान माने । कतिले कथालाई गह्रुङ्गो बनाउने नाममा विचारको भारी नै बोकाइदिए । रबरको शरीरमा फलामको टाउको जोडिदिने दक्षप्रजापतीय प्याराडक्स अद्यापि छ । यति हुँदाहुँदै पनि लघुकथामा डार्क ह्युमर का निम्ति स्वप्निस्तान स्मरणीय हुन सक्छ ।"
सुरुआत अन्त्यको,"त्यसो त जस्तै खराब प्रदर्शन भइरहेको भए पनि क्लब व्यवस्थापनले मोउरिन्होलाई समर्थन गरिरहेको छ । अझ सके, मोउरिन्होलाई नयाँ खेलाडी किन्नमा खर्च दिन पनि तयार छ । त्यसैले त क्लबले उनीसँग सन् २०२० सम्मका लागि अनुबन्ध पनि बढाएको छ । तर यी सबै स्थितिमा पनि सायद सेभियाविरुद्धको खेल निर्णायक कारण बन्न सक्छ, परिवर्तनका लागि । सेभियाविरुद्ध म्यानचेस्टर जसरी हार्यो, त्यो हुन सक्छ, मोउरिन्होको अन्त्यको सुरुआत हुने हो कि ? :"
झापाली सान,"झापामा फुटबल क्रेज थप सशक्त बनाउने, क्लबलाई लिगमा सफल बनाउने र झापा गोल्डकपको आयोजनालाई अझै उत्कृष्ट बनाउने झापा ११ को योजना छ । गोल्डकपलाई अर्को वर्षदेखि लिगकम नकआउटको आधारमा झापाका विभिन्न स्थानमा सञ्चालन गर्ने प्रारम्भिक अघि सारेको छ । समयअनुसार नौलो प्रयोग गर्नुपर्छ, क्लबका अध्यक्ष गुरुङले भने, झापा ११ लाई नेपाली फुटबलमा नमुना क्लबको रूपमा स्थापित गर्न चाहन्छौं । अनि झापा गोल्डकपलाई पुरस्कारको होडमा होइन, व्यवस्थित र उत्कृष्ट प्रतियोगिताको रूपमा अगाडि बढाउन चाहन्छौं । फुटबलमा क्लबको सफलता र उसको इतिहासको मूल्यांकन लिगबाट हुन्छ । त्यसर्थ झापा ११ परिपक्व क्लब भने भइसकेको छैन ।"
मायाको संसार,"उनलाई अचेल लाग्छ, मृत्युले पनि उनलाई कुनै दिन माया गरेर डाक्नेछ । त्यस दिन उनी चाहन्छिन्, कुनै कर्मकाण्डी ढोङ नरचियोस् । नदेखिने भगवान्का एजेन्ट कुनै पण्डितलाई दान दक्षिणा होइन, उनको नाममा छोरीले ससाना बाबुनानीहरूलाई पढाउने अभियान थालून् । बस्, उनी चुपचाप यो लोकबाट बिदा भए पनि मायाको यो संसार मायाले नै चलिरहोस् !"
हुकको उज्यालो !,यो तत्थांकले के देखाउँछ भने मुलुकमा राजनीतिज्ञ र उच्च कर्मचारी मात्र होइन स्रोत भेटेसम्म राज्यधनको दोहन गर्न भुइँतहका मानिसहरु पनि उत्तिकै माहिर छन् ।

शीर्षक,विवरण
प्रत्येक श्वासमा जोखिम,"धुलोधूवाँका कारण निम्तने समस्याबाट बच्न कस्तो माक्स लगाउने त ? गुणस्तरीय एउटा मास्क एक दिन मात्र प्रयोग गर्नुपर्ने पौडेल सुझाउँछन् । अघिल्लो दिन प्रयोग गरेको कपडाको मास्क भोलिपल्ट पनि दोहोर्याउन राम्रोसँग निर्मलीकरण गर्नुपर्छ, उनले भने, नत्र त्यहीँ किटाणु थिग्रिएर बस्छ, उल्टै रोग बढाउँछ । मास्क लगाउँदा हाछ्युँ आएको छ भने फेरि प्रयोग गर्दा त्यही किटाणु फैलिन्छ ।"
केन्द्रीय समिति २९९ जनाको,एमाले र माओवादीले सकेसम्म चैत महिनाभित्रै एकता गर्ने तयारी गरेका छन् । प्रधानमन्त्रीको भारत भ्रमणअगावै एकता गर्ने तयारी स्वरूप काम अघि बढेको छ । तर केही ढिलाइ भए कम्युनिस्ट पार्टी स्थापना दिवस अप्रिल २२ को अवसर पारेर एकता घोषणा हुने सम्भावना छ । प्रधानमन्त्रीको भारत भ्रमण र पार्टी एकताबीच कुनै साइनो सम्बन्ध नरहेकाले एकताअघि कि पछि भन्ने कुराले खासै अर्थ नराख्ने नेताहरूको धारणा छ ।
तीन छोरा नै बाकसमा,"सन् २०१७ मा मात्रै मलेसियामा तीन सय ५४ नेपालीको मृत्यु भएको नेपाली दूतावासले जनाएको छ । मलेसियामा मृत्यु भएका कामदारको पोस्टमार्टमलाई पुन: परीक्षण गर्ने सुविधा भए पनि खर्च अभावका कारण प्राय: पहिलो पोस्टमार्टमको रिपोर्टकै आधारमा शव पठाइदिने गरिएको छ । कामदार किन सुुतेको सुत्यै हुन्छन् भन्ने तथ्यसहितको कारण हालसम्म खुलेको छैन, मलेसियाका पूर्वश्रमसहचारी सूर्य भण्डारीले भने, कामदार मृत्युको विषयमा खोजबिन नै हुन सकेन । मलेसियास्थित बार एसोसिएसनकी सुमिताह शाहादिनी कृशनाले सबैभन्दा बढी नेपालीको मृत्यु भइरहेको बताइन् । कामदारको स्वास्थ्य निकै जोखिमपूर्ण छ, नेपालीको मृत्युबारे अध्ययन हुनुपर्छ, उनले भनिन् ।"
राराबाट पहिलो सम्बोधन गर्दै प्रधानमन्त्री,"प्रधानमन्त्री ओलीले देशवासीका नाममा सम्बोधन गर्ने मिति र स्थानबारे बुधबार जानकारी दिएका हुन् । पर्यटन वर्ष २०७५ को उद्घाटन राराबाट हुन लागेकाले त्यसको शुभारम्भ गर्न आफू जाने र त्यहीँबाट देशवासीका नाममा सम्बोधन गर्ने उनले बताए । कर्णाली प्रदेशले आयोजना गर्न लागेको पयर्टन वर्ष २०७५ को पहिलो पर्यटक म नै हुन्छु, अखिल नेपाल ट्ेरड युनियन महासंघ (जिफन्ट) को महाधिवेशन उद्घाटन गर्दै प्रधानमन्त्री ओलीले भने, राराबाट यसपालि पर्यटनको बिगुल बजाइनेछ । समृद्ध नेपालको मुख्य आधार पर्यटन प्रवद्र्धनमा सबै क्षेत्र लाग्नुपर्ने उनले जोड दिए । यो सरकार भिन्न नीति र गतिमा सञ्चालन हुन्छ, उनले भने, नेपाल बनाउँछ, केही वर्षमा मानिसले नेपाललाई सिंगापुरजस्तो भन्नेछन् ।"
अस्थायी शिक्षक परीक्षा रोकिन्न,"२३ गतेको परीक्षा सक्दा १० हजारभन्दा बढी शिक्षकको दरबन्दी रिक्त हुने आयोगको तथ्यांक छ । परीक्षा सम्पन्न भए तत्कालै खुला प्रतिस्पर्धाका लागि विज्ञापन गर्ने वातावरण मिल्छ, आयोगका प्रशासकीय अधिकृत तुलसीप्रसाद थपलियाले भने । परीक्षामा फेल हुने शिक्षकको दरबन्दीमा फेरि अस्थायी शिक्षक नियुक्त हुने सम्भावना रहेकाले तत्काल खुला प्रतिस्पर्धा गरेर स्थायी शिक्षक राख्नुपर्ने उनले बताए । परीक्षा सकेर असारभित्र परीक्षाफल निकाल्छौं, उनले भने, त्यसपछि खुला प्रतिस्पर्धा गराउने बाटो खुल्छ ।"
मतदाता शिक्षाको भुक्तानी नपाएको गुनासो,"निर्वाचन आयोगका सचिव बेगेन्द्रराज शर्मा पौडेलले उपराष्ट्रपति निर्वाचन र विभिन्न गतिविधिले निर्णयमा ढिलाइ भएको स्विकारे । उनले सांस्कृतिक संस्थानको रकम पास भइसकेको र लेखामा पेन्डिङमा रहेको पनि बताए । तर, सांस्कृतिक संस्थानका महाप्रबन्धक थापा भने बुधबार पनि आयोगमा कर्मचारी पठाउँदा चेक बनेको छैन भनेर रित्तै फर्काइएको बताउँछन् ।"
प्रधानमन्त्रीको भारत भ्रमण: फकाउने रणनीतिमा नयाँदिल्ली,"तयारीस्वरूप गत सातादेखि परराष्ट्र, गृह, अर्थ, आपूर्ति तथा वाणिज्य, ऊर्जा र सचिवहरू लगातार छलफलमा छन् । विशेषगरी प्रधानमन्त्रीले विभिन्न मन्त्रालयलाई त्यसअनुरूप तयारी गर्न आग्रह गरेपछि सबै यसमा जुटेका हुन् । सबैजसो मन्त्रालयका अधिकारी फाइल बोकेर परराष्ट्र धाइरहेका छन् । कतिपय स्थानमा परराष्ट्र अधिकारी पुगेर छलफल गरेका छन् । भारतले उपलब्ध गराउने ऋण सहयोगको मोडालिटी फाइनल गर्नेदेखि लगानीको क्षेत्र पहिचानसम्म छलफल भइरहेको छ ।"
पराजुलीविरुद्ध सर्वोच्चमा रिट,न्यायपरिषद्ले गत फागुन ३० गते गरेको पत्राचारलाई समेत इजलासले जानकारीमा लिएको छ । पत्रमा २०७४ साउन २१ गते नै निवर्तमान प्रधानन्यायाधीश पराजुली अवकाश भएको बेहोरा उल्लेख छ साथै सोही पत्र पठाएको दिन पराजुलीले राष्ट्रपतिको शपथसमेत गराएका थिए । सर्वोच्चले न्यायाधीशको वैयक्तिक अभिलेख राख्ने आधिकारिक निकायबाट भएको पत्राचार र ६५ वर्षे उमेरहदको अवकाशको विषयसँग जोडिएको विषय महत्त्वपूर्ण हुने भन्दै इजलासले दर्ता गर्न अस्वीकार गर्न नहुने राय दिएको हो ।
आदेशअनुसार ऐन संशोधन गर्ने तयारी,पीडितले पनि कम्तीमा सर्वाेच्चको आदेशअनुसार ऐन संशोधन हुनुपर्ने माग राख्दै आएका छन् । दुवै आयोगलाई काम गर्न सहज हुने गरी ऐन आउने खरेलले बताए ।
सांसदलाई अब अझै खुकुलो नियम,"सरकारको उत्तरदायित्वभित्रको सार्वजनिक महत्त्वको कुनै पनि विषयमा बैठकमा प्रश्न गर्न पाइन्छ । नियमावली मस्यौदाअनुसार प्रत्येक बैठकको एक घण्टा प्रश्न सोध्न सकिने व्यवस्था राखिएको छ । प्रश्न सोध्न चाहने सांसदले मौखिक र लिखित उत्तर दिने गरी सोध्न सकिने व्यवस्था गरिनेछ । एक दिनमा मौखिक उत्तरसम्बन्धी २० वटा र लिखित उत्तरसम्बन्धी ५० वटासम्म प्रश्न गर्न सकिने व्यवस्था गर्न लागिएको हो । प्रश्नोत्तरलाई बाध्यात्मक बनाइएको छ, सभापति पोखरेलले भने, बैठकमा उठेका विषयको जवाफ अब सम्बन्धित मन्त्रीले तोकिएको दिनभित्र दिनैपर्ने हुन्छ ।प्रधानमन्त्रीसँग सम्बन्धित विषयमा महिनामा दुई पटक प्रश्नोत्तर गर्न सकिनेछ । यस्ता प्रश्न सोध्न सभामुखले प्रत्येक महिनाको पहिलो र तेस्रो साता बस्ने बैठकको पहिलो एक घण्टा समय दिनेछन् ।"
राष्ट्रिय सभाको भूमिका बढाइने,"नाममै राष्ट्रिय सभा उल्लेख भएकाले यस सभाको भूमिका पनि त्यही चरित्रलाई प्रतिनिधित्व गर्ने हुनुपर्छ भन्ने कोणबाट सैद्धान्तिक छलफल भएको छ, उनले भने, राष्ट्रियता प्रवद्र्धन, सामाजिक र भौगोलिक विविधता सम्बोधन र सन्तुलन गर्ने किसिमले काम गर्नुपर्छ भन्ने छलफलमा छौं । संविधानले दिएको भूमिका र राजनीतिक तथा संरचनात्मक परिवर्तनमा ध्यान दिएर नियमावली बनाउने छलफल भएको छ ।"
नेपालीले भत्काइदिए सीमा पुल,सातादेखि व्यास गाउँपालिकाको बुदी क्षेत्रमा रहेको सेनाले अहिले तल्लो दुम्लिङमा अस्थायी क्याम्प स्थापना गरेर उत्तरी सीमा क्षेत्रमा आफ्नो उपस्थिति जनाएको छ । त्रिदेशीय सीमा क्षेत्रमा राज्यको उपस्थिति नै नहुने र भारतीयले मनोमानी गर्ने गरेका समाचार सार्वजनिक भएपछि नेपाली सेनाले उत्तरी सीमा क्षेत्रमा चासो देखाएको हो ।
काभ्रेलाई राजधानी तोक्न प्रस्ताव,लोगो र पोसाकबारे छलफल प्रदेशसभा सदस्यको पहिचान खुल्ने लोगो र पोसाकबारे छलफल सुरु भएको छ । बुधबार भएको कार्यव्यवस्था परामर्श समितिको बैठकमा लोगो र पोसाकबारे छलफल गरिएको सभामुख श्रेष्ठले जानकारी दिए । उनका अनुसार कार्यव्यवस्था परामर्श समितिको परामर्शमा सभामुखले तय गर्नेछन् । मंगलबारको प्रदेशसभा बैठकमा सदस्यहरूले आफ्नो पहिचानका लागि लोगो र परिचयपत्र समेत नभएको भन्दै आलोचना गरेका थिए ।
यातना दिने आमा पक्राउ,एकेडेमीले बालकका बुवा विक्रमलाई घटनाबारे जानकारी दिएपछि उनले जिल्ला प्रहरीमा उजुरी दिएका हुन् । प्रहरीले सरलामाथि ज्यान मार्ने उद्योगमा मुद्दा दर्ता गरेको छ ।
दुई बालिकालाई दुव्र्यवहार,पछिल्ला दिनमा बाँकेमा महिला तथा बालिका दुव्र्यवहारका घटना बढेका छन् । चालु आर्थिक वर्षमा १९ जनामाथि बलात्कार भएको छ । ११ माथि बलात्कारको प्रयास भएको छ । यौनजन्य हिंसाका ३० घटना प्रहरीमा दर्ता भएका छन् ।
मदिरामा राजस्व छली,"नक्कली स्टिकर आपूर्ति तथा बिक्री गर्ने कार्यमा संलग्न व्यक्तिहरू बेलाबेला पक्राउ पर्ने गरेका छन् । तर त्यतिबेला अनुसन्धान फितलो बनाउन गिरोह सक्रिय हुने, उन्मुक्ति दिलाउन लबिइङ गर्ने गरेको पाइन्छ । त्यसैले प्रमाणसहित कोही पक्राउ परिहाले पनि हुनुपर्ने जति सजाय दिलाउन सकेको देखिँदैन । त्यसैले नक्कली अन्त:शुल्क स्टिकरको प्रयोग निमिट्यान्न हुन सकेको छैन । आन्तरिक राजस्व विभागले अहिले देखाएको सक्रियता सराहनीय छ । नक्कली स्टिकर र एउटै स्टिकर पटकपटक प्रयोगबाट मुलुकले करोडौं राजस्व गुमाइरहेको हुनाले सरकारले यो सक्रियतालाई निरन्तरता दिनुपर्छ । अनुसन्धान र कारबाही प्रक्रियामा सम्बन्धित सबै निकायको प्रभावकारी समन्वय र सहकार्य अत्यावश्यक छ । उपभोक्ता र राज्यलाई ठगेर आर्थिक अपराध गर्ने जो कोहीले पनि कानुनी कारबाहीबाट उन्मुक्ति पाउनु हुँदैन ।"
अन्तरप्रदेश सम्बन्धको बाटो,"प्रदेशहरू बीचको भौगोलिक अवस्थिति, ऐतिहासिक तथा सामाजिकसांस्कृतिक कारण, जनस्तरको आर्थिक सम्बन्धको कारणले पनि यसरी भावावेशमा एउटा प्रदेश अर्को प्रदेशको स्वार्थमा अतिक्रमण गर्न मिल्दैन । सहअस्तित्वका लागि सामञ्जस्य र अस्तित्वका लागि संघर्ष गर्ने हो । अहिले प्रत्येक प्रदेशले आपसी सहअस्तित्वका लागि सामञ्जस्यको गोरेटो कोर्नुपर्छ । प्रादेशिक अभ्यासले जनतामा नौलो आशा पलाएको छ । अबोला जनताको ठूलो हिस्सा आफ्ना चाहनालाई साकार भएको हेर्न चाहेको अनुमान गर्न सकिन्छ । अन्तरप्रादेशिक सम्बन्ध खोज्नु भनेको सच्चा नेपाल खोजिनु हो । एकीकृत र समृद्ध नेपाल खोजिनु हो । यो सम्बन्धको बाटोबाट नै सुन्दर शान्त नेपाल को व्यावहारिक सत्यलाई प्रादेशिक अभ्यासले स्थापित गर्न सक्छ ।"
याचकजस्ता मुख्यमन्त्री,"मुख्यमन्त्रीको हातमा प्रदेशलाई अधिकार सम्पन्न बनाउन के कस्ता कानुनको आवश्यकता पर्छ ? स्रोत केके हुन् र तथ्यमूलक आधारमा त्यसलाई खोज व्यवस्थापन र निरन्तरता दिनेबारे सल्लाह, परामर्श गर्न र विषय विज्ञता हासिल गरेका व्यक्तित्वको भेलाको आयोजना थाली सुझाव लिने कुन विधि र प्रक्रियाले सिर्जना फलाएर समृद्धि चुल्याउने हो । त्यतातिर लगनशील बनेर मूर्तरूप दिनुपर्ने ठूलठूला जिम्मेवारी छ । यथार्थमा परिआए प्रधानमन्त्रीसँग बहस र प्रश्न गर्न हिम्मतिलो व्यक्तिको खोजी भए पनि केवल सबै मुख्यमन्त्रीहरू विन्तीभाउ गर्ने र रिझाउने अभिष्टसाथ लालायित भई कमजोर रूपमा प्रस्तुत भएका संकेत देखिएकोले यो पंक्तिभित्र शासकीय अनुभव खट्किएको कुरा उहाँले जुन औँल्याउनुभएको छ, यो सत्य छ । वास्तवमा विकास आफैँ हुुँदैन, उमार्न सक्नुपर्छ र विकास उमार्ने माटो त्यही प्रदेशको हो, जो मुख्यमन्त्रीहरूको पोल्टामा छ, अहिले । जाल बुन्न सिकायो भने उसले सधैँ माछा मार्ने कलाकारितामा विकास गर्छ, तर माछा मारेर दिने बानी भयो भने कहिल्यै मानिस आत्मनिर्भर हुनसक्दैन, केवल दाँत देखाउने र हात फैलाउने बाहेक । मुख्यमन्त्रीकै क्रियाकलापले संघीयता हुर्केर मौलाउँछ वा थला बस्छ, सिधै अनुमान गर्न सकिन्छ भन्ने दाहालको दृष्टान्त साँच्चै मननीय छ । श्यामसुन्दर कुइँकेलहाँडीगाउँ, काठमाडौँ"
प्रदेश२ को ५ वर्षे कार्ययोजना,"हालै २ नम्बर प्रदेशका मुख्यमन्त्री लालबाबु राउतले ५ वर्षे कार्ययोजना सार्वजनिक गरेका छन् । यो योजनाले २ नं प्रदेशले विकासको खुड्किला चढ्ने सुनिश्चित छ । तर कार्ययोजनामा केही योजना छुटेजस्तो देखिएको छ । जस्तै १) बेटी पढाऊ, बेटी बचाऊ अभियान अन्तर्गत शिक्षा विमा राखिएको छ, यसको कुनै अर्थ देखिँदैन । छोरीलाई सामुदायिक तथा निजी विद्यालयमा नि:शुल्क पठनपाठनको व्यवस्था हुनुपर्छ र छोरी जन्मेपछि २० वर्षे १० लाखको जीवन विमा प्रदेश सरकारले गर्नुपर्छ । यसको प्रतिफल उमेर पुगेपछि उच्च शिक्षा, व्यवसाय वा विवाहमा उक्त रकम प्रयोग गर्न सक्छन् । २) प्रदेश सरकार बनिसकेपछि कुनै पनि ठाउँमा रोजगारीको लागि प्रतिस्पर्धा गर्दा मधेसी कोटालाई खारेज गर्नुपर्छ, ताकि प्रदेशमा बसोबास गर्ने सबै भाषीमा एकरुपता होस् । ३) बालबालिकालाई विद्यालय नपठाउने अभिभावकलाई कारबाही होस् । ४) बाँझो जमिन राख्न प्रतिबन्ध गरियोस् वा प्रदेश सरकारले नै बाँझो जमिनलाई उब्जाउ जमिनमा परिवर्तन गराओस् । ५) सिर्सिया नदी तथा वातावरणलाई स्वच्छ राख्न पानी शुद्धीकरण गर्ने प्लान्ट उद्योगमा अनिवार्य राख्न निर्देशन होस् । ६) आफ्नो घर वा पसल अगाडिको फोहोरलाई आफैले सफा गर्ने वातावरण मैत्री बनाउन निर्देशन होस् । यस्तो योजना कार्ययोजनामा थपिने हो भने २ नं प्रदेश आफै समृद्धितर्फ उन्मुख हुनसक्छ । यसका लागि मुख्यमन्त्रीले सल्लाहकार लोकसेवा आयोगबाट छानिएका व्यक्तिलाई नियुक्ति गर्नुपर्छ, ताकि सही सल्लाह दिन सकोस् । प्रमोद पौडेलश्रीपुर११, वीरगन्ज"
प्रधानमन्त्रीलाई सुझाव,"प्रधानमन्त्री केपी शर्माज्यू, यदि साँच्चै तपाई देश विकास गर्न आत्मादेखि नै चाहनुहुन्छ भने पहिलो सम्पूर्ण सार्वजनिक संस्थान, संवैधानिक आयोग, विश्वविद्यालय लगायत सबै सरकारी निकायमा आजसम्म जति पनि राजनीतिक आस्थाका आधारमा नियुक्ति भएका छन्, ती सबैलाई बर्खास्त गरी त्यहीँ भएका मध्येबाट क्षमतावान, योग्य, इमानदार, नैतिकवान र पारदर्शी व्यक्तिलाई प्रमुख बनाउने अथवा स्वतन्त्र विज्ञ सम्मिलित आयोग बनाउने र तिनले सिफारिस गरेका व्यक्ति नियुक्त गर्न अग्रसर हुनुहोस् । दोस्रो समयमा नआउने वा कार्यालय समयसम्म नबस्ने, विभिन्न बहानामा जनताको काममा ढिलाइ गर्ने, सरकारले खटाएको ठाउँमा जान नमान्ने, भ्रष्ट, कानुनसम्मत काम नगर्ने कर्मचारी वा मन्त्री जोसुकै होउन्, विना चेतावनी तुरुन्त बर्खास्त गरी कानुनसम्मत नयाँ व्यक्ति नियुक्त गर्न पहल गर्नुहोस् । तेस्रो यहाँले भनेझैँ यदि अबको निकास आर्थिक विकास, सुशासन र समृद्वि हो भने आफैले गरेको निर्णय विपरीत अवैज्ञानिक ढङ्गले मन्त्रालयको सङ्ख्या किन बढाइयो ? आवश्यक नै नभई संसदीय समितिको सङ्ख्या किन थपिँंदैछ ? राज्यकोषमा ठूलो आर्थिक भार पर्ने यस्ता कार्य तत्काल बन्द गर्नुहोस् । तोकिएको समयमा काम नसक्ने सम्पूर्ण निर्माण व्यवसायी र ठेकेदारहरूलाई भविष्यमा कुनै पनि विकास निर्माणको काम गर्न अयोग्य घोषणा गरी तत्काल कालो सूचीमा राख्नुहोस् । जनताको स्वास्थ्यसँग खेलवाड गरी अखाद्य वस्तु मिसाइ विभिन्न खाद्यवस्तु उत्पादन गर्ने उद्योगधन्दालाई आगामी दिनमा कुनै पनि उद्योग खोल्न नपाउनेगरी बन्द गराउनुहोस् । हाम्रालाई होइन, राम्रालाई प्राथमिकता दिनुहोस् । र अन्त्यमा हिजोका गल्तीबाट शिक्षा लिँदै अबको सम्पूर्ण समय देश र जनताको हितमा लगाउनु होला, जसले गर्दा सबै जनताले यहाँलाई एक नैतिकवान, निष्ठावान र विकासप्रेमी प्रधानमन्त्रीको रूपमा सधैँभरि मन र मस्तिष्कमा सजाउन सकुन् । अर्जुन गिरीसिफल, काठमाडौँ"
ईयूको प्रतिवेदनले सिकाएको पाठ,"फोरम निकट उपेन्द्र यादव लगायतकाले ईयुको प्रतिवेदनलाई समर्थन गर्नुको सामान्य कारण छ । सरकार विस्तारको क्रममा चाहिएको स्थान पाउन नसक्नु नै हो । यसलाई राजनीतिक स्वार्थमा मात्र मधेसवादी नेता लम्केका छन् । ईयूले संसारकै अद्वितीय र प्रगतिशील संविधानलाई गलत मनसायले हेरेको छ । यसप्रति सबैले सजग हुनु आवश्यक छ । समयमै ध्यान नपुगे राष्ट्रलाई ठूलो क्षति हुनसक्छ । ऋतिक यादवसिम्रौनगढ१०, बारा"
स्वास्थ्य उपचारमा ठगी,"अचेल एम्बुलेन्स वा ट्याक्सी लगायत केही प्रतिशतलाई छोडेर सबैजसो चिकित्सकले स्वास्थ्यसेवाको सट्टा स्वास्थ्य उद्योगसरह कमिसनकै चक्करमा आवश्यकअनावश्यक सबै परीक्षण गर्नलगाई बिरामीका खल्ती रित्तिएपछि फार्मेसीमा समेत कमिसन आउने कम्पनीका औषधीमात्र सिफारिस गर्ने परिपाटी व्याप्त छ । यसरी सरासर बिरामीलाई ठगी गर्ने चिकित्सकलाई ठाउँमा ल्याउन कडा उपभोक्ता मञ्च, नागरिक समाज सरकारी समन्वयसहकार्य भएमा मात्र केही हुन सक्ला कि ? गंगाराज अर्यालपाणिनी ८, पाली, अर्घाखाँची"
शिक्षा मन्त्रालय कता ?,"फेरि पनि अस्थायी शिक्षकको परीक्षा नहुने संकेत बढेर गएको छ । निहित राजनीतिक स्वार्थ र अभिष्टले शिक्षकका हक, अधिकारमाथि तुषारापात हुँदै गएको अर्को घटनाको रूपमा यसलाई लिइएको छ । लामो समय शिक्षण पेसामा संलग्नहरूलाई अवसरको रूपमा शिक्षक सेवा आयोगले विज्ञापन प्रक्रिया अगाडि बढाएको भए पनि पटकपटकको विरोध र शिक्षा ऐन संशोधन गर्दै चैत २३ गतेको लागि परीक्षा तालिका सार्वजनिक गरेको थियो । कतिपय अस्थायी शिक्षक पूरै भाग खान खोज्दा पाएको पनि गुमाउने अवस्थामा पुगेका छन् । विभिन्न विद्यार्थी संगठनहरूले शिक्षक छनोट गर्दा आरक्षण र भागबन्डामा भन्दा पनि क्षमतामा ध्यान दिनुपर्ने कुरा गर्दै आमरण अनशनको आन्दोलन अगाडि बढाएको अवस्था छ भने स्वयम् असन्तुष्ट अस्थायी शिक्षकहरू शतप्रतिशतले सामान्य प्रक्रियाबाट लिइने परीक्षामा सहभागी भई स्थायी हुनुपर्ने माग गर्दै आइरहेका छन् । साँच्चै भन्दा अस्थायी शिक्षकजस्तै नियुक्ति प्रक्रिया पूरा गरेका विद्यालयमा कार्यरत राहत, करार र निजी स्रोत शिक्षकका लागि सरकार र सम्बद्ध मन्त्रालयले ध्यान नदिनु नै दु:खद हो । सबैभन्दा महत्त्वपूर्ण कुरा सम्पूर्ण शिक्षा व्यवस्थाको ठेकेदारको भूमिकामा रहेको शिक्षा मन्त्रालयको मौनता आफैंमा त्रुटिपूर्ण छ । युग परिवर्तनको कामनासँगै देशमा परिवर्तनको चाहना गर्ने अन्य श्रमजीवी वर्गका शिक्षकको पेसागत हक र हितलाई ओझेलमा पार्ने प्रवृत्तिको अन्त्य गर्न पनि मन्त्रालयको गम्भीर ध्यानाकर्षण हुनुपर्छ । गोविन्द रिमालगैंडाकोट नगरपालिका५, नवलपरासी"
सवारी साधनको दुरुपयोग,"यातायात व्यवस्था कार्यालयमा विधिवत् दर्ता भई काठमाडौंका सडकमा गुड्ने सवारी साधन सही प्रयोजनमा प्रयोग भइरहेका छन् वा छैनन् भन्ने कुराको यकिन गर्ने काम ट्राफिक प्रहरीको हो । सवारी साधन इजाजतअनुसार सही प्रयोजनमा मात्र प्रयोग गर्ने हो भने विद्यमान यातायातमा देखिने सिन्डिकेट र कार्टेलिङको स्वत: अन्त्य हुन्छ । यातायात व्यवस्थाका नियमावली बताइरहन जरुरी छैन । तथापि नियमहरू लागू गराउने मामलामा ट्राफिक प्रहरीको भूमिका मुख्य रहन्छ । ट्राफिक प्रहरीले जरिवाना गर्नसक्ने कसुरमा कुनै एक प्रयोजनको निम्ति दर्ता भएको सवारी अर्कै प्रयोजनमा प्रयोग गरेमा ५०० देखि २००० रुपैयाँसम्म जरिवानाको व्यवस्था छ । यद्यपि सडकमा सार्वजनिक रुटमा चल्ने सवारी साधन प्रयोजन विपरीत स्कुल तथा कलेजका विद्यार्थीहरू बोकेर निर्वाध रूपमा गुड्ने गर्छन्, तर ट्राफिक प्रहरीहरू कानमा तेल हालेर बसेका छन् । यस्ता गाडी नियमन गर्नसके सार्वजनिक यातायातमा स्वस्थ प्रतिस्पर्धा भई आम नागरिकले सहज यात्रा गर्न पाउनेछन् । भुवन सिंह पाण्डेबूढानीलकण्ठ८, हात्तीगौंडा, काठमाडौं"
सार्कमै उच्च व्यक्तिगत आयकर,वर्तमान भूमण्डलीकृत संसारमा करको भारलाई तुलनात्मक रूपमा हेरिनुपर्छ र आर्थिक विकासको दृष्टिकोणले खासगरी छिमेकी तथा प्रतिस्पर्धी मुलुकको तुलनामा करको भार बढी हुनुहँुंदैन । नेपालको व्यक्तिगत आयकरको भार सार्कका अन्य सबै मुलुकको तुलनामा हरेक तहको आयमा निकै उच्च छ । यो आर्थिक विकासको दृष्टिकोणले उचित होइन । यसैले करको दरको संरचनालाई पुनरावलोकन गरेर नेपालमा करको भार खासगरी छिमेकी तथा प्रतिस्पर्धीको तुलनामा बढी नहुने गरेर कायम गरिनुपर्छ र करको आधार विस्तार गरेर तथा कर कार्यान्वयनलाई प्रभावकारी बनाई राजस्व परिचालन बढाउने नीति अपनाइनुपर्छ ।
गणतन्त्र रक्षाको प्रश्न,"कतिपयको बुझाइ छ, निर्वाचन उपयोग नै गर्ने हो भने माओवादी पुनर्गठन किन ? २०७४ साउनमा सम्पन्न नेकपा (माओवादी केन्द्र) को राजनीतिक प्रतिवेदनले पनि प्रस्ट गर्छ कि माओवादी केन्द्र संविधानका उपलब्धिको रक्षा तथा कमजोरी सच्याउन संसदको उपयोग गर्छ । १३ बुँदे आधारपत्रको बल प्रयोगको सिद्धान्त र निर्वाचन उपयोगबीच समायोजन नीति माओवादी वर्गसंघर्षको मूल रणनीति हो । प्रचण्ड वा कोही बाहिरिए भन्दैमा माओवादी केन्द्रले आफ्नो रणनीति बदल्ने कुरा आउँदैन । यसको विचार, भावना र इतिहासको निरन्तरता नै नेपाली कम्युनिष्ट आन्दोलनको माग हो भन्नेमा पुनर्गठन पक्षमा कुनै द्विविधा छैन ।"
हस्तक्षेपविरूद्ध प्रतिकार,"हाम्रो संस्कृतिमा कतिपय कुरा नराम्रा, काम नलाग्ने पनि छन् । त्यसलाई आधार बनाएर नराम्रा मानव विरोधी कुराहरू फैलिएका छन् । अथवा सुनियोजित तरिकाले फैलाइएको छ । यी कुरालाई निकालेर फाल्नु आवश्यक छ । नेपालीमा रहेको सहिष्णुताको पर्खाल ढल्नु भनेको आफ्नो मौलिक पहिचान गुमाउँदै जानु हो । अहिले नेपालमा भाषिक, धार्मिक, जातीय रूपमा विस्तारै द्वन्द्व निम्त्याउने खेल भइरहेको छ । यो बाहिरी देशको हस्तक्षेप हाम्रा संस्कृति, मौलिक पहिचानमा हुनुहँुदैन । नेपाली कसैले पनि यो हस्तक्षेप सहनु भनेको आफैले आफैलाई बिर्सनु हो । किनभने आफ्नो पहिचानलाई बिर्सेर कोही मान्छे बाँचेको मज्जा हुँदैन । उसको अन्तरात्माले उसलाई धिकारिरहेको हुन्छ । त्यसैले सबै स्वाभिमानी नेपाली सबै खालका विदेशी हस्तक्षेपको प्रतिकार गरेर बाँचौं ।"
चलचित्र एकेडेमीको खाँचो,"कुनै पनि कला तथा संस्कृतिको विकासका लागि नागरिक तथा कलाकारले देखेको जायज सपना पुरा गर्ने दायित्व आखिरमा राज्यकै हुन आउँछ । तर अफसोच, चलचित्रको विकासका लागि सर्जकहरूले देख्ने सपना र धरातलीय यथार्थमा आकाशजमिनको भिन्नता छ । विकास बोर्डलाई देखावटी स्वायत्तता दिलाएर अन्ततोगत्वा निजी स्वार्थपूर्ति गर्ने माध्यमको रूपमा अलपत्र छोडेर राज्य आफ्नो सांस्कृतिक जिम्मेवारीबाट च्युत हुँदै गएको देखिन्छ । लामो समयदेखि चलचित्र नीतिको कार्यान्वयन हुन सकिरहेको छैन । नेपाली नागरिकलाई संविधानले दिएको अभिव्यक्तिको स्वतन्त्रतासँग बाझिनेगरी कसले चलचित्र निर्देशन गर्न पाइन्छ र कसले पाइँदैन भन्ने अर्थहीन बहसमै विकास बोर्ड रुमल्लिरहेको छ ।"
विभिन्न दुर्घटनामा ७ जनाको मृत्यु,काठमाडौंबाट महादेवबेंसीतर्फ जाँदै गरेको बा४च ४०९३ नम्बरको एम्बुलेन्सले बा४७प ९५१८ नम्बरको मोटरसाइकललाई ठक्कर दिँदा मोटरसाइकल चालक इन्जिनियर सविन घिमिरे र मोटरसाइकलको पछाडि बसेका दिवाकर रायमाझी घाइते भएका छन् ।
बिरामीबाट लिने शुल्क निर्धारण गर्न आलटाल,"उपभोक्ता हित संरक्षण मञ्चका महासचिव एवं मूल्य निर्धारण कार्यदल सदस्य बाबुराम हुमागाईले पनि बैठक नै बस्न नसकेको बताए । उनका अनुसार पहिलो बैठकले निजी अस्पताललाई एक साताभित्र शुल्कको आधारहरू बुझाउन भनिएको थियो । अस्पतालहरूले आलटाल गर्दै आएका उनले बताए । पहिलो बैठकले बिरामीबाट लिइने शुल्क एक साताभित्र पेस गर्न भनिएको थियो । अहिलेसम्म पेस गरेका छैनन्, उनले भने, सोमबार बैठक बस्ने भनिए पनि कोरम नै पुगेन । अस्पतालहरूले मूल्य निर्धारण विवरण पेस नगर्दा बैठक अनिश्चत भएको छ । कहिले बस्ने केही टुंगो छैन । विवरण तयार भएपश्चात् खबर गर्ने जानकारी गराएका छन्, संयोजक श्रेष्ठले भने ।"
असारसम्ममा सबै स्थानीय तहमा बैंक,स्थानीय निकायमा अस्वस्थ्य प्रतिस्पर्धा नहोस् भन्ने उद्देश्यले पहिलो शाखा खुलेपछि ३ वर्षसम्म अर्को बैंकले शाखा खोल्न नपाउने व्यवस्था गरिएको राष्ट्र बैंकले गरेको छ ।
निक्षेपको वृद्धिदर घटयो,"करिब साढे २ वर्षअघि राष्ट्र बैंकले चुक्ता पुँजी वृद्धिको निर्देशन दिएपछि बैंक तथा वित्तीय संस्थाहरू कर्जा विस्तारको दबाबमा छन् । यसकारण आक्रमक रूपमा कर्जा विस्तार भएको छ । तर, कर्जाको वृद्धिअनुसार निक्षेप बढ्न नसकेपछि वित्तीय असन्तुलन डरलाग्दो बनेको थियो । तर, पछिल्ला साताहरूमा उक्त अवस्थामा बिस्तारै सुधार हुँदै गएको विज्ञहरू बताउँछन् ।"
अर्थतन्त्र जटिल अवस्थामा,"उनले पर्यटन, कृषि र उत्पादनमूलक उद्योगको विकासतर्फ केन्द्रित रहने बताए । कर्णाली प्रदेशले २०७५ लाई पर्यटन वर्ष घोषणा गरेको छ । त्यहाँको पहिलो पर्यटक बन्न चैत २९ गते रारा जाँदै छु, उनले भने, त्यहाँबाट पर्यटन उद्योगको विकासका बिगुल फुक्छु ।"
विमानस्थलले ४० करोड बक्यौता उठाउन सकेन,"एयर एसियाले त्रिभुवन अन्तर्राष्ट्रिय विमानस्थललाई कम्तीमा २७ करोड रुपैयाँ बराबरको बक्यौता तिर्न बाँकी छ । यो रकम उक्त एयरलाइन्सले अवतरण (ल्यान्डिङ), पार्किङ (बिसौनी), एयर नेभिगेसन (सञ्चार तथा उड्डयन सहायक सेवा), विमानस्थल विकास शुल्क, कोठा भाडालगायत सेवा लिएबापतको बुझाउनुपर्ने बक्यौता हो । यो रकममा १३ करोड रुपैयाँ विलम्ब शुल्कसमेत छ । यी दुवै शीर्षकको कुल हिसाब ४० करोड रुपैयाँ नाघ्छ । एयर एसियाका सीईओ बेन्यामिन स्मेइलको इमेलपछि दुईजना अधिकारी मलेसियाबाट काठमाडौं आएका थिए । उनीहरूले आफ्नो मुलुकबाट लेखा अधिकृत पठाई एक साताभित्रै बक्यौता रकमको हिसाब पुन मिलान गर्ने भनेका थिए ।"
भारतबाट आयात गर्ने बिजुली महँगिने,"प्राधिकरणले व्यापारिक सम्झौता, विद्युत् आदानप्रदान सम्झौता (पावर एक्सेन्ज) र महाकाली सन्धिअन्तर्गतको बिजुली भारतबाट ल्याइरहेको छ । व्यापारिक सम्झौताअनुसार ढल्केबरमुजफ्फरपुर क्रसबोर्डर प्रसारण लाइनमार्फत र अन्य स्थानबाट पावर एक्सेन्जअन्तर्गत भारतबाट बिजुली ल्याइरहेको छ । दुई मुलुकबीचको पावर एक्सचेन्च कमिटी (पीईसी) ले तय गरेको मूल्यका आधारमा प्राधिकरणले बिहार, उत्तरप्रदेश र उत्तराखण्डबाट विद्युत् आयात गर्छ ।"
जनता आवास कार्यक्रम अलपत्र,विभागका अनुसार कार्यक्रम घोषणा भएदेखि हालसम्म १२ हजार ५ सयभन्दा बढी जनता आवास इकाई बनेका छन् । सबै घर बनाउन १२ अर्ब रुपैयाँ लागत लाग्नेछ । सरकारले उक्त कार्यक्रमका लागि चालु आवमा २ अर्बभन्दा बढी निकासा गरेको छ । गत आवमा मात्रा १ अर्ब ८१ करोड रुपैयाँ जनता आवास बनाउन रकम विनियोजन गरेको थियो । यी दुवै आवमा घोषणा गरेका आवास बनाउन २१ हजारमध्ये बाँकी र चालु आवका २५ हजार घर निर्माण गर्नुपर्ने बाध्यता रहेको महानिर्देशक शर्माले बताए ।
प्रदूषणले तरकारी उत्पादनमा कमी,"इँटा उद्योगले घटायो तरकारीको परिमाणतरकारी फल्ने जग्गामा इँटा उद्योग सञ्चालनमा आएपछि काठमाडौं र पोखराकालगायतका सहरहरूमा जाने तरकारीको परिमाण पनि घटेको छ । अघिल्लो वर्षहरूमा दैनिक ४० खेपसम्म तरकारी काठमाडौंका बजारमा जान्थ्यो, अहिले १० खेप पनि पुग्न मुस्किल छ, धार्केस्थित तरकारी संकलन केन्द्रका बाबुकृष्ण गजुरेल भने । किसानले धान मकैको सट्टा हरेक वर्ष एउटै जग्गामा फरकफरक किसिमका तरकारी खेती गर्दै आएका थिए । इँटा उद्योगहरूकै कारण जिल्ला कृषि विकास कार्यालय, जिल्ला विकास समिति, तत्कालीन गाविसहरूले सञ्चालनमा ल्याएका साना सिँचाइ योजनाहरू लथालिंग भएका छन् । सिँचाइ योजनाको पानी पनि किसानहरूको साटो इँटा उद्योगहरूले नै माटो मुछ्ने कार्यमा प्रयोग गरेका छन् । स्थानीय किसान कान्छी कँडेलले भनिन्, अहिले वर्षमा २० हजारमा चित्त बुझाउनुपरेको छ, त्यही पनि धूवाँधूलाले बिरामी पर्दा औषधि गर्न पनि पुग्दैन । त्यस क्षेत्रमा विशेषगरी काउली, बन्दा, गोलभेडा, खुर्सानीलगायत नगदे तरकारी बाली खेती हुँदै आएको थियो ।"
बृज सिमेन्टको शिक्षा स्वास्थ्यमा सहयोग,यस कार्यका लागि बृज सिमेन्ट एवं पुष्पतारा केडिया फाउन्डेसनबाट ५ लाख रुपैयाँको सहयोग गरिएको र ३ वर्षसम्म निरन्तर रहने विज्ञप्तिमा छ ।
जगदम्बामा भीआरएम प्रविधि,यो प्रविधिपश्चात् कम्पनीको उत्पादन प्रतिदिन ८० हजार बोरा हुने जनाइएको छ ।
चिउरी बन्यो आम्दानीको स्रोत,"बलिथुम क्षेत्रमा जीविकोपार्जन तथा संरक्षण कार्यक्रम सञ्चालन गरिरहेको बीसीएनका वरिष्ठ कार्यक्रम अधिकृत मित्र पाण्डेले चिउरी आम्दानीको राम्रो स्रोत बन्न सक्ने अहिलेसम्मको सिकाइले पुष्टि गरेको बताए । स्थानीयको लगाव अत्यधिक देखिएकाले चिउरी आम्दानीको स्रोत बन्नेमा हामी ढुक्क छौं, पाण्डेले भने ।"
नाम चलेका क्याम्पसका परीक्षा अमर्यादित,"परीक्षा मर्यादित बनाउन बाहिरबाट पर्यवेक्षक खटाए पनि प्रभावकारी हुन नसकेको सिंहले बताए । प्रदेश २ का त्रिविका चार आंगिक क्याम्पसको परीक्षाको अवस्था बिग्रेको पाइएको छ, उनले भने, चारवटै क्याम्पसमा पढाइ नहुने र परीक्षामा चोरी हुने समस्या देखिएको छ ।"
म्यान्मारको नयाँ राष्ट्रपतिमा विन मिन,गत साता राष्ट्रपति टिन च्वले स्वास्थ्यको कारण देखाउँदै राजीनामा दिएपछि नयाँ राष्ट्रपति छान्न बुधबार निर्वाचन भएको हो । निर्वाचनमा तीन उपराष्ट्रपतिहरू प्रतिस्पर्धामा थिए । संसद्को ६ सय ३६ मतमध्ये मिनले ४ सय ३ मत प्राप्त गरेका थिए भने सेना समर्थित उम्मेदवार मिन स्वेले २ सय ११ मत पाएका थिए । नवनिर्वाचित राष्ट्रपति मिन २०१२ देखि म्यान्मारको तल्लो संसद्का सभामुख थिए ।
श्रीलंकामा प्रधानमन्त्रीको अधिकार कटौती,केन्द्रीय बैंकको नियन्त्रण प्रधानमन्त्रीबाट किन खोसियो भन्नेबारेमा सरकारले कुनै पनि औपचारिक जानकारी दिएको छैन । सन् २०१५ मा प्रधानमन्त्री विक्रमासिंघले केन्द्रीय बैंकमा नियुक्त गरेका गभर्नर अर्जुन महेन्द्रन अनियमिततामा मुछिएका थिए । यसै विषयमा छानबिन गर्न राष्ट्रपतिले गठन गरेको विशेष समितिले विक्रमासिंघलाई सफाइ दिए पनि महेन्द्रनले आफ्ना ज्वाइँलाई संवेदनशील सूचना चुहाएकोमा दोषी ठहर गरिएका थिए ।
परमाणु नि:शस्त्रीकरण गर्ने किमको प्रतिबद्धता,"उनले भनेका छन्, किमले आफ्ना जनता र मानवताका लागि सही कार्य गर्नेछन् । ट्रम्पले पनि उत्तर कोरियासँग वार्ता गर्नुअघि चीन र जापानसँग पनि छलफल गर्ने बताएका थिए । आगामी वार्ताहरूमा बेइजिङको भूमिकाको खोजी भइरहेका बेला चीनको निम्तोमा किमको भ्रमण भएको हो । यसैगरी दक्षिण कोरियाले पनि किमको चीन भ्रमणको स्वागत गरेको छ ।"
अमेरिका र मेक्सिकोबीच सुरक्षासम्बन्धी सम्झौता हुने,मेक्सिकोका राष्ट्रपति नियटोले अमेरिकामा आफ्ना नागरिकको सुरक्षाका विषयमा चासो राखेका थिए । दुई देशबीच सीमाको विषयलाई लिएर धेरै समस्या हुने गरेको छ । अमेरिकाले आफ्नो देशमा हुने आतंकवादी क्रियाकलापका लागि मेक्सिकोको सीमा क्षेत्रबाट घूसपैठ हुने गरेको आरोप लगाउने गरेको छ । तर मेक्सिकोले भने त्यसको विरोध गर्ने गरेको छ । सोही कारण पनि अमेरिकी राष्ट्रपति डोनाल्ड ट्रम्पले निर्वाचन अभियानका क्रममा मेक्सिकोतर्फ पर्खाल लगाउने बताएका थिए ।
सडक दुर्घटनामा ४ सय २८ को मृत्यु,"विभागले सार्वजनिक गरेको वार्षिक प्रतिवेदनअनुसार मृत्यु भएका ४ सय २८ जनामध्ये १ सय ७७ जना कुवेती नागरिक रहेका छन् । त्यसैगरी २१ जना बेडोइन्स्, १६ जना गल्फ कर्पोरेसन काउन्सिल र अरू २१४ जना अन्य विभिन्न देशका नागरिक रहेको विभागले जनाएको छ । सबैभन्दा धेरै दुर्घटना हवालीमा भएको छ । त्यहाँ १९ हजार ६ सय ९७ वटा दुर्घटना भएका छन् । त्यसैगरी राजधानीमा १७ हजार ८ सय ५१ दुर्घटना भएको विभागले जनाएको छ । सडक दुर्घटनाको मुख्य कारण ट्राफिक नियमको उल्लंघन नै भएको विभागले जनाएको छ । रातो बत्तीको संकेतको बेवास्ता गर्ने, अत्यधिक गतिमा सवारी साधन चलाउने, हेलचेक्रयाइँ र मोबाइल फोनको प्रयोग लगायतका कमजोरी बढी देखिएको पाइएको छ ।"
कंगोमा १० मारिए,कंगो (सिन्हवा) कंगोमा विद्रोही समूह एलिड डेमोक्रयाटिक फोर्स (एडीएफ) को आक्रमणमा परी १० जनाको मृत्यु भएको छ । देशको उत्तर किभु प्रान्तमा पर्ने बेनी भन्ने ठाउँमा मंगलबार राति भएको आक्रमणमा परी उनीहरूको मृत्यु भएको अधिकारीहरूले बताएका छन् । आक्रमणमा परी मारिएका सबै जना निर्दोष आमनागरिक भएको सरकारी सेनाका प्रवक्ताले बताए । सेनाले सुरक्षा कारबाही सुरु गरेको केही घण्टापछि आक्रमणकारीहरू त्यहाँबाट भागेका थिए ।
गुटाबाट १ लाख २८ हजार विस्थापित,दमासकस (सिन्हवा) सिरियाको विद्रोही नियन्त्रित गुटाबाट एक लाख २८ हजार जना विस्थापित भएका छन् । सुरक्षाकर्मीहरूले विद्रोहीविरुद्ध कारबाही पनि जारी राखेका छन् । पछिल्लो विवरणअनुसार मंगलबार मात्रै झन्डै ५ सय सर्वसाधारण विस्थापित भएका छन् । उनीहरू गुटाबाट भागेर सरकारको नियन्त्रणमा रहेको वाफिडिन क्षेत्रमा पुगेका हुन् । वाफिडिन क्षेत्र राजधानी दमास्कसदेखि उत्तरपूर्वी क्षेत्रमा पर्छ ।
मनोजको ट्रम्प सफलता,"अहिले मनोजलाई ट्रम्प बन्न आग्रह गर्ने धेरै भइसके । उनी चाँडै कतार र जापानमा ट्रम्प बनेर पुग्दै छन् । अरबका शेखदेखि चिनियाँहरूको भेषमा दर्शक हसाइसकेका उनी अझै माथि उठ्न चाहन्छन् । ट्रम्प बन्नु त्यही चाहनाको एउटा परिणाम थियो, उनले भने, अन्तर्राष्ट्रिय दर्शकलाई छुने खालका वा बृहत् विषयका थप काम गर्ने रहर छ ।"
यस्ता पनि बानी,अमेरिकी गायिका जेसिका सिम्पसन दाँत माझ्न झर्को मान्छिन् । माउथ फ्रेसनरले काम चलाए पनि उनी नजिक आउँदा दुर्गन्ध फैलिन्छ । अभिनेता जोनी डेप एउटै लुगामा घुमिरहन्छन् । उनलाई लुगा फेर्ने बानी छैन । गायिका क्रिस्टिना एगुलेरा शौचपछि हात धुन्नन् । उनको स्वरको प्रशंसा गर्नेहरू पनि हातदेखि घिनाउँछन् ।एजेन्सी
लाल मस्तिष्क जाजरकोटमा,"नायिका रेखा थापाको मुख्य भूमिका रहने फिल्ममा जाजरकोटकै १५ वर्षीया किशोरी कमला ओली पनि रहनेछिन् । छोरीको निम्ति स्वर्णिम नेपाल महाअभियान की अभियन्ता रेखा थापा र वरिष्ठ जीवन प्रशिक्षक नरबहादुर कार्कीले फिल्मको कथा लेखेका र निर्माण गर्न लागेका हुन् । आगामी कात्तिक २१ गते प्रदर्शनको लक्ष्य गरिएको फिल्मको निर्देशन सम्झना उप्रेती रौनियारले गर्नेछिन् । संगीत सुरेश अधिकारी, छायांकन रामशरण उप्रेती, द्वन्द्व निर्देशन राजकुमार उप्रेतीले गर्नेछन् ।"
सुनकोसी र इन्द्रावतीमा चरम दोहन,"इन्द्रावती क्षेत्रमा एक दर्जन क्रसरले ५० भन्दा बढी एक्जाभेटरमार्फत नदीको धार नै बिगारेर उत्खनन् गरिरहेका छन् । मेलम्ची नगरपालिकाले सूर्योदयदेखि नअस्ताएसम्म एउटा एक्जाभेटरको अधिकार दिएपछि झनै उत्खनन् बढदो छ । क्रसरले नगरको नियमलाई सहारा बनाएर मापदण्डको धज्जी उडाएका छन्, एक स्थानीयले भने, प्रहरी र प्रशासनलाई मूकदर्शक बनाएर उनीहरूको कार्य भइरहेको छ ।"
विषयगत समितिमा सर्वसम्मत नेतृत्व,"कांग्रेस प्रमुख सचेतकमा घलेनेपाली कांग्रेस प्रदेश ३ संसदीय दलको प्रमुख सचेतकमा राधा घले चयन भएकी छन् । हेटौंडास्थित पार्टी कार्यालयमा बसेको दलको बैठकले सचेतकमा छिरिङ दोर्जे लामा, सदस्यसचिवमा निमा लामा तथा अनुशासन समितिको संयोजकमा बिजुला बर्मालाई चयन गरेको हो । बैठकले प्रदेशसभाका ५ विषयगत समितिमध्ये सार्वजनिक लेखा समितिको सभापतिमा न्हुच्छेनारायण श्रेष्ठलाई उठाउने निर्णय गर्दै अरूमा दाबी नगर्ने निर्णय गरेको सदस्यसचिव निमा लामाले जानकारी दिए । बैठकले यूएस बंगला एयरलाइन्सको विमान दुर्घटनामा २२ नेपाली सहित ४९ जनाको मृत्यु भएकोमा दु:ख व्यक्त गर्दै घाईतेको उपचार र मृतकलाई तत्काल क्षतिपूर्ति उपलब्ध गराउन मागसमेत गरेको छ ।"
कर वृद्धिविरुद्ध ज्ञापनपत्र,"पत्रकारहरूमाथि महानगरका कर्मचारी र अध्यक्षले गरेको व्यवहारको नेपाल पत्रकार महासंघ चितवन शाखा, नेपाल प्रेस युनियन लगायतले विरोध गरेका छन् । सार्वजनिक चासोका विषयमा सार्वजनिक रुपमा सुचना लिन पुग्दा पत्रकारमाथि दुब्र्यबहार हुनु र समाचार संकलनमा रोक लगाइनु प्रेस स्वतन्त्रताको उल्लंघन हो पत्रकार महासंघ चितवनले जारी गरेको विज्ञप्तीमा उल्लेख छ ।"
क्षमताभन्दा तेब्बर कैदीबन्दी,वर्षाता बेला पालैपालो सुत्नुपर्ने बाध्यता रहेको उनीहरूले बताए । कारागार ८ वर्षअघि विदुर नगरपालिका २ पुरानो सदरमुकाम नुवाकोट डाँडाबाट तल सरेको हो । उक्त पुरानो कारागार काठमाडौ डिल्लीबजारको जस्तै भए पनि कैदीबन्दी क्षमता बढेपछि नयाँ भवन बनाएर विदुर नगरपालिका १ मा सारिएको हो । नेपाल एकीकरणपछि राजा पृथ्वीनारायण शाहले १८१७१९ सालमा नुवाकोटको दरबार बनाएपछि जघन्य अपराधीलाई आफ्नै दरबारको छैटांै तल्लामा राख्ने गरेका थिए । पछि मात्र कैदीबन्दीलाई छुट्टै भवनमा सारिएको विदुर २ भुटोलका अनुपराजसिंह खड्काले बताए ।
३५ महिनादेखि भूकम्पपीडित टहरामै,"रकम वितरणका लागि प्रयास जारी रहेको वडा कार्यालयले जनाएको छ । वडाध्यक्ष नरहरि पाण्डेले करिब ६ पटक जिल्ला समन्वय समिति र राष्ट्रिय पुनर्निर्माण प्राधिरकण जिल्ला समन्वय समितिलाई निवेदन दिएको बताए । अरूले किस्ता लिई घर बनाइसके, पाण्डेले भने, मोहियानी हक लालपुर्जा राखेर लाभग्राहीमा संलग्न गराई दिनुुस् भन्दा कुनै निकायले स्पष्ट जवाफ दिएनन् । जिल्लामा ६५ हजार २ सय ५९ भूकम्पपीडित छन् । तीमध्ये ४१ हजार धुरीले जग हाली दोस्रो किस्ता लिएका छन् । तेस्रो किस्ता लिने ६ हजार पुगेको सचिवालयका निमित्त प्रमुख वेदप्रसाद गौडेलले बताए ।"
तीन दशकको दौडधुपपछि नयाँ विद्यालय भवन,समुदायमा हस्तान्तरण भएपछि अभिभावकहरूले भवनका सुरक्षित र व्यवस्थित कोठाहरू निरीक्षण गरेका थिए । स्थानीय अगुवा तथा अभिभावक नेत्रबहादुर बस्नेतले सुन्दर र व्यवस्थित कक्षा कोठाहरू पाएपछि विद्यार्थी संख्या बढ्ने बताए । अभिभावकको मागअनुसार कम्प्युटर सामग्री र गुणस्तरी शिक्षाका लागि जनशक्ति सघाउनेबारे छलफल भइरहेको डनबस्को सोसाइटीका कुलिगल अगस्टीले बताए ।
प्रदर्शनकारीमाथि दमन,यस्तै गरेर पूर्वाधार विकासका क्रममा स्थानीयका घरजग्गामा क्षति पुग्ने र आफूहरू विस्थापित हुने भन्दै न्यायोचित विकास गर्न प्रदर्शनको कार्यक्रम राखेका थिए । पीडित र प्रभावितसँग मञ्जुरी नलिइकन सडक विकास र विकासको नाममा नागरिकलाई दीर्घकालीन प्रभाव पार्ने कुनै काम गर्न नपाइने उनीहरूको भनाइ छ ।
डाउन सिन्ड्रोम प्रभावित आत्मनिर्भरतातर्फ,"विश्व स्वास्थ्य संगठनका अनुसार विश्वभर आठ सयमध्ये एक जनामा डाउन सिन्ड्रोम देखिन्छ । संगठनका अनुसार जन्मजात विभिन्न खाले अपांगता लिएर जन्मने ४५ हजार शिशुमध्ये १५ सयमा यस्तो समस्या देखिने गरेको छ । नेपालमा भने डाउन सिन्ड्रोमबारे यकिन तथ्यांक छैन । वैज्ञानिक अध्ययनअनुसार केही हदसम्म यो वंशाणुगत समस्या हो भने, ३५ वर्षभन्दा माथि उमेरका व्यक्तिबाट जन्मने शिशुमा डाउन सिन्ड्रोम हुने सम्भावना उच्च हुन्छ । समयमै पहिचान गरेर उपचार थाल्ने हो भने उनीहरूको सुधार हुने र गुणस्तरीय जीवनयापन गराउन सकिन्छ ।"
६० वर्षअघिको काठमाडौं भक्तपुरमा,सन् ५० को दशकमा हागनले कैद गरेका थुप्रै संरचनाहरू आधुनिकतासँगै मासिइसकेका छन् । हागनकी छोरी डा क्याट्रिनले ६० वर्षअघिको नेपाल र अहिलेको नेपालमा धेरै फरक भएको बताउँदै बाँकी रहेको संरचनालाई जगेर्ना गर्न सुझाव दिएकी छन् ।
विवाद गर्दै मेयर र उपमेयर,माघ ५ पछि कार्यपालिकाको बैठकसमेत नबसेको उनी बताउँछन् । उपमेयर मधिकर्मीको आरोप खण्डन गर्दै मेयर श्रेष्ठले भने बैठक राखेर स्थापना दिवस मनाउने तयारीबारे छलफल गर्दा उनीहरू नआएको बताएका छन् । स्थापना दिवस अवसरमा आयोजित कार्यक्रममा उनले नगरलाई प्लास्टिकको झोला उत्पादन र प्रयोग निषेध क्षेत्र बनाउन नगरपालिकाले पहल गर्ने प्रतिबद्धता व्यक्त गरे ।
पीठ निर्माण गर्न सहयोग जुट्दै,तान्त्रिक बन्धुदत्त आचाजुले तान्त्रिक विधिले आराधना गरेर कलश स्थापना गरेको बुङमतीविद् तुलाधरको भनाइ छ । वैशाखको मातृऔंसी पारुको दिनमा रातो मत्स्येन्द्रनाथको रथारोहण गर्न कटुवाल दहमा देवता लिन जाने प्रचलन छ । भदौमा पनि दिलाद्योको नाममा रातो मत्स्येन्द्रनाथ दहमा लिन जार्ने परम्परा यथावत् छ । कटुवाल दह ललितपुर महानगर पालिकाबाट १५ किमि दक्षिणपश्चिम दुर्गम पहाडी भेगमा पर्छ ।
थ्रीस्टार सेमिफाइनलमा,बिहीबार नेपाल पुलिस र मनाङ मस्र्याङ्दीबीच अन्तिम क्वाटरफाइनलमा प्रतिस्पर्धा हुनेछ ।
गोल्डेनगेट र आर्मी भिड्ने,"प्ले फर डिप्राइभ्ड चिल्ड्रेन नेपालको आयोजनामा जारी प्रतियोगिताको फाइनल र तेस्रो स्थानको खेल शनिबार हुनेछ । दशरथ रंगशालामा हुने फाइनल विजेताले २ लाख रुपैयाँ जित्नेछ । उपविजेताले १ लाख र तेस्रोले ५० हजारमा चित्त बुझाउने छन् । उत्कृष्ट खेलाडी, सर्वाधिक स्कोरर, डिफेन्स, उदीयमान खेलाडी र प्रशिक्षकले १०१० हजारबराबरको उपहार प्राप्त गर्नेछन् ।"
विराजको कोसेढुंगा,"आगामी दिनमा पनि बिराज यसलाई निरन्तरता दिने सुरमा छन् । जतिसम्म मेरो तनमनले साथ दिन्छ, त्यसबेलासम्म म निरन्तर राष्ट्रको सेवामा समर्पित छु । म अझै पनि खेल्न सक्ने क्षमता राख्छु र राष्ट्रिय टोलीको सफलतामा योगदान दिन सकेसम्म मैदानमा डटिरहने छु, उनले टुंग्याए ।"
बढ्यो सन्दीपको व्यस्तता,"सन्दीपले भने आईपीएल र आफूले पाएको अवसरबारे खासै प्रतिक्रिया जनाएनन् । यसलाई सामान्य रूपमा लिएको छु, कुनै दबाब छैन, उनले भने । दिल्ली डेयरडेभिल्सले किंग्स इलेभन पन्जाबविरुद्ध उसैको गृहमैदान मोहालीमा ८ अप्रिलमा खेल्नेछ । दिल्ली अप्रिल ६ मा मोहाली जाने कार्यक्रम छ ।"
झापा फाइनलमा,म्यान अफ द म्याच झापाका विकास थुलुङ भए । उनलाई समाजसेवी चन्द्रबहादुर तामाङले ५ हजार रुपैयाँ प्रदान गरे । बिहीबार गोर्खा ब्वाइज रूपन्देही र संकटा क्लबबीच प्रतिस्पर्धा हुनेछ । विजेताले चैत १७ मा झापासँग ५ लाखसहित उपाधिका लागि प्रतिस्पर्धा गर्नेछ ।
अर्जेन्टिना र जर्मनी पराजित,अर्को खेलमा इंग्ल्यान्ड र इटाली ११ को बराबरीमा रोकिए । जेमी भार्डीले २६ औं मिनेटमा घरेलु टोलीलाई अग्रता दिलाए । तीन मिनेट बाँकी रहँदा इटालीले पेनाल्टी पायो । लोरेन्जो इन्सिन्याले पेनाल्टी सदुपयोग गर्दै खेल बराबरीमा ल्याए । अन्य खेलमा बेल्जियमले साउदी अरेबियालाई ४० ले र फ्रान्सले रसियालाई ३१ ले हराए । अस्ट्रेलिया र कोलम्बियाबीचको खेल गोलरहित बराबरीमा टुंगियो ।
सुदूरपश्चिम उपाधि नजिक,मुम्बईको स्काई क्रेस्ट ब्वाइजलाई हराएर ब्वाइज युनियन सेमिफाइनल पुगेको थियो । सुदूरपश्चिमले जावलाखेल युथ क्लबलाई रोकेको थियो ।सुदूरपश्चिमका विनोद केसी म्यान अफ द म्याच घोषित भए । बिहीबार दोस्रो सेमिफाइनलमा त्रिभुवन आर्मी र सरस्वती युवा क्लबको प्रतिस्पर्धा हुनेछ ।
एकवर्षे प्रतिबन्धमा स्मिथ र वार्नर,आईपीएलका अध्यक्ष राजीव शुक्लाले बुधबार दुवै खेलाडीले आईपीएल नखेल्ने स्पष्ट पारेका छन् । आईसीसीले नियमअनुसार स्मिथलाई एक खेल प्रतिबन्ध तथा शतप्रतिशत जरिवाना लगाएको थियो । वार्नर भने आईसीसीको कारबाहीमा परेनन् ।
स्तर सुधार्ने मौका,"सामुदायिक विद्यालयले लगानीको प्रतिफल प्राप्त गर्न सकेको छैन । निजी विद्यालयमा अभिभावकले लगानीअनुसार जुन प्रतिफल पाइरहेका छन्, सामुदायिकले पनि निजीको सफल अभ्यासलाई पछ्याउन हिचकिचाउनु हँुदैन । निजी विद्यालयमा शिक्षक र लगानीकर्ताले जसरी मिहिनेत गर्छन्, सामुदायिक विद्यालयमा पनि लगानीको अनुभूति हुने गरी व्यवस्थापन समितिको भूमिका आवश्यक छ । यसमा स्थानीय तहको भूमिका अहम् हुन्छ । विद्यालय शिक्षामा अतिरिक्त (ऐच्छिक) विषयलाई अनिवार्य बनाउनु जरुरी छ । परीक्षामुखीभन्दा पनि परिणाममुखी शिक्षा बनाउन जोड दिनुपर्छ । निजी विद्यालयलाई यसअघिका केन्द्रीय सरकारले जसरी छाडा छाडेका थिए अब नियमन गर्दै उसको लगानी पनि सुरक्षित गर्ने नीति अवलम्बन गर्न जरुरी छ ।"
प्रिस्कुल किन ?,"शिक्षाविद् मनप्रसाद वाग्ले व्यावसायिक मुनाफाका लागि बाल विकास केन्द्र खोल्ने र सञ्चालन गर्ने प्रचलन बढ्दै गएको बताउँछन् । उनका अनुसार विशेषगरी निजी विद्यालयमा शारीरिक र मानसिक रूपमा परिपक्क नभएका बालबालिकालाई जबरजस्ती पढाइलेखाइ सिकाउने गरिएको छ । उमेरै नपुगेका बालबालिकालाई जबरजस्ती पढाउन खोजेर अन्याय गरिएको छ, उनले भने, सुरुमै इच्छाविपरीत गरे उत्तर बाल्यावस्थामा उनीहरूको सिकाइ कमजोर हुँदै जान्छ । सामुदायिक र संस्थागत प्रिस्कुलमा पढाउने शिक्षक योग्य नभएका समेत उनले बताए । बालमनोविज्ञान बुझ्ने शिक्षकले सहजीकरण गर्नुपर्नेमा कम पढेका शिक्षकलाई सहजकर्ता राखिएको छ, उनले भने । निजी विद्यालयले सञ्चालन गरेका यस्ता स्कुलहरू निम्नवर्गीय परिवारका बालबच्चाका लागि निकै महँगो छ । मासिक चर्को शुल्क उठाउने गरिएको अभिभावकले बताए । अभिभावकलाई बच्चाले अंग्रेजी जान्यो भनेर देखाउन, बालकक्षामा शिक्षक लठ्ठी लिएर जान्छन, प्रिस्कुलहरू सरकारको नीति, निर्देशिका नियमबिनै चलेका छन्, वाग्लेले भने ।"
प्रतिस्पर्धामा सामुदायिक,"काठमाडौंकै बौद्ध महांकालस्थित जनकल्याण मावि एक्काइसौं शताब्दीअनुकूल अब्बल सामुदायिक विद्यालय बनाउन प्रयास जारी राखेको प्रधानाध्यापक कुमारीकमला राई बताउँछिन् । आईसीटीको माध्यमबाट कक्षा सञ्चालन, मन्टेसोरीमा आधारित खेलकुदका सामग्रीसहित शिशु र केजी, बालमैत्री कक्षा व्यवस्थापन, आधुनिक फर्निचर निर्माण, सुविधायुक्त पुस्तकालय र कम्प्युटर ल्याबको व्यवस्थामा जोड दिइएको छ । कक्षा १ देखि ८ सम्म अंग्रेजी माध्यमबाट पढाइ, आधुनिक विज्ञान प्रयोगशाला, ड्रिल तथा पिटी, स्काउटको व्यवस्थालाई महत्त्व दिइएको छ ।शिक्षाविद् प्राध्यापक विद्यानाथ कोइराला विद्यालय शिक्षा अब नयाँ आयामबाट अघि बढेको छ । हरेक स्थानीय निकायले योजनाका खाका निर्माण गरेर विद्यालय शिक्षा सुधारमा लागिपरेका छन् । सातै प्रदेशका प्रदेश र स्थानीय जनप्रतिनिधिसहित शैक्षिक सुधारमा विषयमा बहस भएको छ । स्थानीय सरकारका मान्छे तातेका छन् तर उसको अधिकार सुनिश्चित हुन सकेको छैन ।"
कसरी सुधार्ने शिक्षाको स्तर ?,"शिक्षाको गुणस्तर सुधार्न गर्न लब्धांकपत्रभन्दा माथि मानिसको सीप र व्यवहारसँग शिक्षालाई जोड्न आवश्यक छ । शिक्षालाई नीतिनियमले संरक्षण गर्ने, यथार्थपरक, विद्यार्थीमुखी हुनुपर्छ । गुणस्तरमा सम्झौता नगरी शिक्षकलाई आवश्यक शैक्षिक तालिम र सुविधा प्रदान गर्नुपर्छ । विद्यालयको भौतिक पूर्वाधारसम्पन्न हुनुपर्छ । विद्यालयलाई शान्ति क्षेत्र घोषणा गरिएकाले कुनै पनि पक्षले कुनै बहाना बनाएर पठनपाठन बाधा अड्चन गर्न हुन्न र गर्नेलाई कडा कारबाही हुनुपर्छ । शिक्षकले विद्यार्थीलाई पाठ्यक्रमअनुसार ज्ञान, सीप दिनुपर्छ, जसले विद्यार्थीको जीविकोपार्जनमा मद्दत गरोस् । विश्वमा प्रचलनमा आएका नयाँ प्रविधिबारे विद्यार्थीलाई ज्ञान प्रदान गरिनुपर्छ । विश्वसँग प्रतिस्पर्धा गर्न सक्षम बनाउँछ । साथै शिक्षा संस्कारयुक्त हुनुपर्छ, जसले आफ्नो देशको माटोलाई माया गर्ने प्रेरणा दिन्छ ।प्रस्तुति : लीला श्रेष्ठ"
कस्तो हुनुपर्छ पूर्वाधार ?,"आधारभूत तहमा कम्तीमा कक्षाकोठा प्रतिविद्यार्थी एक वर्गमिटर र माथिल्लो कक्षामा प्रतिविद्यार्थी १२ वर्गमिटर हुनुपर्ने मापदण्ड पनि धेरै स्कुलले पूरा गरेका छ्रैनन् । कतिपय राम्रै भनिएका स्कुलले पनि कक्षा ६ भन्दा माथि अध्ययन गर्ने छात्राका लागि स्यानेटरीसहित चेन्ज रुम को व्यवस्था गर्नपर्ने दायित्व पूरा गरेका छैनन् । अझ बढीमा ५० विद्यार्थी बराबर एक शौचालय र युरिनल दुवैको व्यवस्था हुनुपर्ने र एउटा कोठामा २२ भन्दा बढी विद्यार्थी राख्न नपाइने नियम पनि धेरैले पालना गरेका छैनन् । यति हुँदाहुँदै पनि निजी स्कुलले पूर्वाधारमा लगानी नगरेको भन्न मिल्दैन, उमेश भन्छन्, हो, सबैको अवस्था चित्तबुझ्दो छैन किनभने पसल थाप्ने मानसकिताबाट सबै जना मुक्त भइसकेका छैनन् । तर पनि दक्ष जनशक्ति उत्पादन गर्ने काममा निजी स्कुलको लगानीलाई नजरअन्दाज गर्न मिल्दैन ।"
सामुदायिक र निजीको खाडल पुर्छु,"स्थानीय तहले विद्यालय शिक्षाको भार थेग्न सक्छ कि सक्दैन ? हामीले संविधान बनाउँदा विद्यालय शिक्षा स्थानीय तहलाई दिने व्यवस्था गर्यौं । तर, स्थानीय तहहरू संस्थागत भइसकेका छैनन् । आर्थिक रूपमा पनि आत्मनिर्भर भएका छैनन् । त्यसैले कम्तीमा दुई कार्यकाल अर्थात् १० वर्ष शिक्षामा स्थानीय सरकारलाई संघीय सरकारले पूरै सहयोग एवं भरथेग गर्नैपर्ने हुन्छ । शिक्षाजस्तो विषयलाई स्थानीय तहलाई दिएका छौं भनेर चटक्कै छोड्न मिल्दैन ।"
यसरी सुधारौं शिक्षाको स्तर,विगतमा राज्यले शिक्षाको समुचित सम्बोधन गर्न नसकेको अवस्थाले सार्वजनिक शिक्षा कमजोर भएको हो । व्यावसायिक एवं प्राविधिक शिक्षालाई प्राथमिकतामा राखेको यो सरकारले शिक्षामा २० प्रतिशतसम्म बजेट विनियोजन गर्न सकेमा आगामी १० देखि १५ वर्षमा नेपालको शिक्षामा कायापलट गर्न सकिन्छ । यसले मुलुकको समृद्धिका लागि चाहिने दक्ष जनशक्ति उत्पादन गरी हामी नेपाली शिक्षामा पूर्ण रूपमा आत्मनिर्भर हुन सक्ने निश्चित छ । (शर्मा हिसानका वरिष्ठ उपाध्यक्ष हुन्)
शिक्षामा निजी क्षेत्र,निजी क्षेत्रको लगानी५ खर्बका पूर्वाधार१ खर्ब वार्षिक कारोबार२ लाखलाई रोजगारी१८ लाख विद्यार्थी अध्ययनरत२ अर्ब ७० करोड ५३ लाख ऋण७२३ प्रतिशत जीडीपीमा योगदान

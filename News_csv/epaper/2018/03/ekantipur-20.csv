शीर्षक,विवरण
न्यायाधीशका सम्पत्ति सार्वजनिक गर्न कानुन ल्याइने,"भ्रष्टाचार निवारण ऐनअनुसार प्रधानमन्त्री, मन्त्री, न्यायाधीशसहित सार्वजनिक पदमा रहेका कर्मचारीले पदमा बहाल गरेको ६० दिनभित्र र प्रत्येक आर्थिक वर्ष सकिएको ६० दिनभित्र सम्पत्ति विवरण बुझाउनुपर्छ । यो ऐनअनुसार सम्पत्ति विवरणमा शंका लागे अख्तियार दुरुपयोग अनुसन्धान आयोगले छानबिन गर्न सक्छ । न्यायाधीशहरूको हकमा न्यायपरिषद्ले हेर्न सक्छ । तर अहिले न्यायपरिषद्बाट यस्तो अभ्यास भएको छैन ।मन्त्री तामाङको सम्पत्ति कानुनमन्त्री तामाङले पत्रकार सम्मेलनमा सार्वजनिक गरेको विवरणअनुसार उनको नाममा सिन्धुपाल्चोकमा पुख्र्यौली जग्गा, काठमाडौंको गोकर्णेश्वरमा तीन आना जग्गामा बनेको घर, ३० तोला सुन, पुरानोबानेश्वरमा करिब साढे ६ आना जग्गा, गाडी, मोटरसाइकल र ल्यापटप एकएक थान र दुइटा मोबाइल छन् । त्यस्तै उनकी पत्नी प्रदेशसभा सांसद उषाकला राईका नाममा मोरङको दुलारी र बेलबारीमा गरी ३ बिघा जग्गा रहेको विवरणमा उल्लेख छ । विभिन्न कम्पनीमा १५ लाखको सेयर र कृषि विकास बैंकमा ४० लाख ऋण तथा व्यक्तिगत ऋण थप ३० लाख रहेको उनको सम्पत्ति विवरणमा उल्लेख छ ।"
अलमलमा प्रदेश सरकार,"प्रधानमन्त्रीले बोलाए मुख्यमन्त्री र प्रदेश सचिवको बैठकप्रदेश सरकार सञ्चालनमा व्यापक अन्योल भएपछि त्यसबारे छलफल गर्न प्रधानमन्त्री केपी ओलीले सातै प्रदेशका मुख्यमन्त्री र सचिवलाई बोलाएका छन् । बुधबार बैठक गर्ने गरी उनीहरूलाई प्रधानमन्त्रीले राजधानी बोलाएका हुन् । प्रदेश सरकारले काम गर्न नसकेको गुनासो सबैतिरबाट आएपछि मुख्यमन्त्रीहरूको बैठक बोलाइएको हो । बैठकमा कुन निकाय कसरी प्रदेश र केन्द्र मातहतमा राख्ने, तत्काल सञ्चालन गर्ने कानुनहरू कसरी व्यवस्थापन गर्नेलगायत विषयमा छलफल हुनेछ ।"
हेड इन्जुरी कम गर्न दुवैलाई हेल्मेट,"वास्तविक तथ्यांक उपलब्ध नभए पनि त्यतिबेला पछाडि बस्नेले पनि हेल्मेट लगाउनुपर्ने नियम ५६ महिना लागू गर्दा हेड इन्जुरीमा करिब ५० प्रतिशत कमी आएको अनुभव डा झाले सुनाए । शाही शासनविरुद्धको आन्दोलन सफल भएपछि पछाडि बस्नेले पनि हेल्मेट लगाउनुपर्ने नियम हटेको थियो । त्यतिखेर सबैले खुलापन महसुस गरे । हेल्मेटको अनिवार्यतालाई राज्यले वा प्रहरीले लादेको अनुभव गर्दै पालना गर्न छोडियो, डीआईजी केसीले भने । गुणस्तरीय हेल्मेटले कुनै पनि दुर्घटनामा टाउकामा लाग्ने चोटपटक ७० प्रतिशत कम गर्न सक्ने तथा ज्यान बाँच्ने सम्भावना ५० प्रतिशत हुने डाक्टरहरू बताउँछन् ।"
६ नेपाली टोगोमा अलपत्र,"अलपत्र पर्नेमध्ये सिन्धुपाल्चोक, बाह्रबिसेका सोनाम छिरी शेर्पाकी श्रीमती केसाङका अनुसार उनका श्रीमान् सोनाम ७ महिनाअघि अमेरिका जान भनी घरबाट निस्किएका हुन् । दलाललाई ३५ लाख रुपैयाँ बुझाएको भन्ने मलाई थाहा छ, उनले भनिन्, दलालको बोलीमा भर परेर विदेश नजानु भनेकै हुँ, अहिले अलपत्र परेका रहेछन् भन्ने सुनेकी छु । अलपत्र नेपालीका साथमा पासपोर्ट, अन्य कागजात छैन । उनीहरू बेखर्ची छन् । घरफिर्ती टिकटका लागि टोगोस्थित एनआरएन समन्वयमा सहयोग जुटाएर घर फिर्न चाहन्छन् । पीडितका अनुसार उनीहरूलाई हाल पोखरा बस्ने जिसन श्रीश (राजु), थाइल्यान्ड बस्ने गोविन्दराज भारती र हाल काठमाडौं बस्ने पर्साका मोहन श्रेष्ठ (सुरैन) ले अमेरिका लैजाने भनेर अलपत्र बनाएका हुन् । पीडितलाई घर फर्काउन एनआरएन काठमाडौं मुख्यालयले कानुनी परामर्शदातासहित आवश्यक सहयोग उपलब्ध गराउने भएको छ ।"
मुलुक विकासको नयाँ सिरामा : प्रधानमन्त्री,"कार्यक्रममा सशस्त्र प्रहरी महानिरीक्षक सिंहबहादुर श्रेष्ठले उक्त प्रतिष्ठान निर्माणमा सहयोग गर्नेलाई धन्यवाद दिएका थिए । ३ सय १८ रोपनी क्षेत्रफलमा फैलिएको सशस्त्र प्रहरी बल प्रशिक्षण प्रतिष्ठान केन्द्रअन्तर्गत पाँचतले प्रशासनिक भवन, चारतले चारवटा ब्यारेक भवन, दुईतले मेस भवन, एउटा क्वार्टर गार्ड, कभर्ड हल, फाइरिङ रेन्ज, अन्तर्राष्ट्रियस्तरको स्विमिङ पुल, रंगशाला र दुई सय चार सिट क्षमताको सभाहललगायत पूर्वाधार छन् ।"
प्रेसमाथि सेन्सरसिप अमान्य,"कान्तिपुर दैनिकका सहायक सम्पादक श्रीश भण्डारीले मुलुक संघीय संरचनामा गइसकेको अवस्थामा समाचारका कन्टेन्टलाई स्थानीय र क्षेत्रीय तहअनुरूप बनाउनुपर्ने बताए । लक्षित समूहका लागि लक्षित क्षेत्रकै व्यक्तिलाई समाचार कक्षमा समावेश गरी अघि बढ्दा समाचारका कन्टेन्ट थप व्यावहारिक हुन सक्छ, उनले भने, यसका लागि सञ्चार संस्थामा समावेशीकरण अपरिहार्य विषय हुन सक्छ । महासंघका अध्यक्ष गोविन्द आचार्यले मिडिया कन्टेन्टका विषयमा महासंघ समिति बनाएर अघि बढिरहेको बताए । उनले भने, महासंघ छिट्टै संघीय संरचनामा मिडियाको ढाँचा प्रस्तुत गर्ने तयारीमा छ ।"
नेपालइजरायल सहकार्यको समीक्षा,"कामदार पठाउने, दुईपक्षीय चासो सम्बोधन गर्ने र एकले अर्काे मुलुकको विकासमा सहयोग गर्नेबारे बैठकमा छलफल भएको परराष्ट्र मन्त्रालयले जनाएको छ । अहिलेसम्म भएका दुईपक्षीय सहकार्य र सहमतिका विषयमा पनि छलफल भएको मन्त्रालयले जनाएको छ । आर्थिक, प्राविधिक र सांस्कृतिक सहकार्यबारे पनि छलफल भएको छ ।"
आयुर्वेद विभागको प्रस्ताव: विशेषज्ञसहितको अस्पताल सातै प्रदेशमा,"अहिले आयुर्वेद औषधि बनाउन प्रयोग हुने जडिबुटी खेर गइरहेका छन् । भारततिर पठाइने त्यस्ता जडिबुटी पछि आवश्यक पर्दा नेपालतिर निकासी हुने गरेको छ । त्यही भएर जडिबुटीको सदुपयोग, संरक्षण र प्रवद्र्धन गर्न आवश्यक छ, थापाले भने । विभागका अनुसार देशभर आयुर्वेदका १ हजार ९ सय २५ जना कर्मचारी छन् ।"
बिदाका दिन सरकारी गाडी चलाए कारबाही,काठमाडौं (कास) गृह मन्त्रालयले सरकारी निकायका गाडी दुरुपयोग रोक्न पहल थालेको छ । गृहले सूचना जारी गर्दै सरकारी गाडीलाई रातो नम्बर प्लेट बनाएर प्रयोग गर्ने वा बिदाका दिन र कार्यालय प्रयोजनबाहेकका काममा प्रयोग गर्ने प्रवृत्तिमाथि आफ्नो ध्यानाकर्षण भएको जनाएको छ । सरकारी गाडी दुरुपयोगविरुद्ध मन्त्रालय कडाइसाथ प्रस्तुत हुने बताउँदै गृह प्रवक्ता रामकृष्ण सुवेदीले कारणसहितको सरकारी पास लिएर मात्र बिदाको दिन सरकारी गाडी चलाउन सूचना जारी गरेका छन् । गृहले सरकारी गाडी दुरुपयोग भएको देखे सूचना दिन पनि सबैमा अपिल गरेको छ ।
नियमावलीलगत्तै आयोगलाई पूर्णता,"काठमाडौं (कास) सरकारले संसद्बाट नियमावली बनेलगत्तै विभिन्न संवैधानिक आयोग गठन तथा यसअघि गठित आयोगलाई पूर्णता दिने जनाएको छ । सरकारले भर्खरै पूर्णता पाएको छ, प्रधानमन्त्रीका प्रमुख सल्लाहकार विष्णु रिमालले भने, अब संसद्ले नियमावली बनाएलगत्तै नयाँ आयोग गठनका निम्ति सुनुवाइ प्रक्रिया अघि बढ्छ । अन्य आयोगले पनि पूर्णता पाउनेछन् । संविधानअनुकूल डेढ वर्षअघि गठन भएको भाषा आयोगमा अहिलेसम्म अध्यक्ष मात्र छन् । रिमालले भने, भाषा आयोगलाई पूर्णता दिन संसद्मा सुनुवाइ आवश्यक पर्दैन तर अब नियमावली बनेपछि मात्रै प्रमुख आयोगहरूको गठन र पूर्णता दिने काम हुनेछ । राष्ट्रिय योजना आयोग, अख्तियार दुरुपयोग अनुसन्धान आयोग, महिला आयोगलगायत संवैधानिक आयोगहरूमा पदाधिकारी नियुक्ति सरकारको प्रमुख एजेन्डामा रहेको रिमालले जनाए ।"
राजदूत पुरीले भेटे परराष्ट्रमन्त्री,"काठमाडौं (कास) भारतिय राजदूत मञ्जिभसिंह पुरीले परराष्ट्रमन्त्री प्रदीप ज्ञवालीलाई भेटेर समकक्षीको बधाई तथा शुभकामना हस्तान्तरण गरेका छन् । भेटमा नेपाल र भारतबीचका दुईपक्षीय विभिन्न विषय, आगामी भ्रमण, क्षेत्रीय संगठनलगायत विषयमा छलफल भएको अधिकारीले बताए । पुरीले भारतीय विदेशमन्त्री सुष्मा स्वराजको बधाई तथा शुभकामना हस्तान्तरण गर्दै ज्ञवालीलाई कार्यकाल सफलताको कामना गरेका थिए । उनको कार्यकालमा दुई देशबीचको सम्बन्ध थप उचाइमा पुग्ने विश्वास पनि राजदूत पुरीले व्यक्त गरेका थिए ।"
अधिकारी राष्ट्रपतिका प्रमुख स्वकीय सचिव,काठमाडौं (कास) राष्ट्रपति विद्यादेवी भण्डारीले आफ्नो प्रमुख स्वकीय सचिवमा भेषराज अधिकारीलाई नियुक्त गरेकी छन् । झापाका अधिकारी यसअघि पनि राष्ट्रपतिको स्वकीय सचिव थिए ।
स्टेडियम निर्माणबारे कतारको निर्णय: कामदारको लागत फिर्ता हुने,"अन्तर्राष्ट्रिय ट्ेरड युनियन महासंघले कतारको यो निर्णयलाई स्वागत गर्दै कामदारको पक्षमा चालेको सुधारका पाइला भएको जनाएको छ । अधिकांश देशका कामदारका लागि सेवा शुल्क बुझाउनुपर्ने मुख्य समस्या हो । विश्वव्यापी रूपमा गैरकानुनी सेवा शुल्क हटाउन चुनौती छ, आईटीयूसीका महासचिव शरुण वरोले भनिन्, सबै देशहरूले कामदारले तिर्नुपर्ने लागत खर्चमाथि प्रतिबन्ध लगाउनुपर्छ ।"
कर्मचारी समायोजन दरबन्दी तोक्न समिति,स्वैच्छिक अवकाशमा जान चाहने कर्मचारीको फारम रुजु भइरहेको स्वैच्छिक अवकाश एकाइका उपसचिव धर्मराज रोकायले बताए । उनका अनुसार देशभरका ९ हजार ६ सय ५६ कर्मचारीले स्वैच्छिक अवकाशका लागि फारम भरेका छन् ।
चौधरीलाई नछाड : पीडित,चौधरीलाई मुद्दा प्रक्रियामा नलगी माफी दिने काम भएमा आफूहरूलाई मान्य नहुने भन्दै पीडितले त्यसविरुद्ध आफूहरू संघर्षमा उत्रने चेतावनी पनि दिएका छन् ।
"प्रहरी हुँ भन्दै, ठग्दै",प्रहरीको बर्दीसहितको फोटो देखाउँदै ठगी गर्ने दीपेन्द्रले आफू प्रहरीको केरकार शाखामा काम गर्ने र सजिलै ग्यास उपलब्ध गराइदिने भन्दै सल्लाघारीकी एक महिलासँग ५० हजार ठगेर बेपत्ता भएका थिए ।
नृत्यमा एमए अध्यापन सुरु,"मानविकीतर्फ स्नातकमा नेपाली, अंग्रेजी, हिन्दी, संस्कृत, नेपालभाषा, समाजशास्त्र, ग्रामीण विकास, गृहविज्ञान, बौद्ध अध्ययन, संस्कृति, जनसंख्या, राजनीतिशास्त्र, पत्रकारिता, वाद्यवादन, संगीत, नृत्य, मनोविज्ञान, अर्थशास्त्रलगायत विषय पठनपाठन हुँदै आएको छ । त्यस्तै स्नातकोत्तरमा नृत्यसहित दस विषय पुगेको छ । व्यवस्थापनतर्फ स्नातकमा बीबीएस, बीबीए, बीबीएम पढाइन्छ भने स्नातकोत्तरमा एमबीए पठनपाठन हुन्छ । विज्ञानतर्फ बीएस्सी, माइक्रोबायोलोजी, वातावरण विज्ञान पठनपाठन हुँदै आएको छ । सहायक क्याम्पस प्रमुख केशवराज सापकोटाका अनुसार अलोकप्रिय विषयलाई पुन:संरचना गर्ने तयारी भइरहेको छ । पद्मकन्या क्याम्पसमा ३ सय २२ शिक्षक र ९९ कर्मचारीको दरबन्दी छ, जसमा २ सय ८० शिक्षक र ८७ कर्मचारी कार्यरत रहेको क्याम्पस प्रमुख जोशीले जनाइन् ।"
टुंगिएन केन्द्र विवाद,"नगरपालिकाको १, २, ३ र ४ वडाका नागरिकहरू केन्द्र सारेको विरोधमा छन् । उनीहरू जसरी पनि केन्द्र फिर्ता गराउने योजनामा छन् । जुफाल पक्षधरले पनि केही गरी केन्द्र दुनै फर्काइए नाकाबन्दीसमेतको आन्दोलन गर्ने चेतावनी दिएका छन् । दुनैका सुमन थापाले नगरपालिकाको केन्द्र विवादले दुई गाउँबीच सहिष्णुता खलबलिएको बताए ।"
दलको नेतामा शर्मा,"अन्य दलले टुंगो लगाए पनि धेरै आकांक्षी भएपछि कांग्रेसले सहमति जुटाउन सकेको थिएन । नेता छान्न प्रदेशसभाका सदस्य मनोनयनपछि ५ पटक बैठक बसेको थियो । बैठकबाट सहमति नजुटेपछि गत फागुन ६ गते निर्वाचनमा जाने गरी मनोनयन दर्ता गरिएको थियो । संसदीय दलको नेता बन्न पोखरेलसँगै पाल्पा सभापति तथा सांसद वीरबहादुर राना, कपिलवस्तुका नेता वीरेन्द्र कनोडीया, रूपन्देहीका युवा सांसद फकरुद्धिन खाँ र दाङका डिल्ली चौधरीले उम्मेदवारी दर्ता गराएका थिए । यसबीच सहमतिका लागि केन्द्रीय नेताले पहल गरिरहेका थिए । उम्मेदवारी फिर्ता गराउन पटकपटक भएका छलफल अनिर्णित भए । फागुन १२ गते गर्ने भनिएको चुनाव मिति ५ पटक सारेर सोमबार तय भएको हो । कांग्रेस नेता बालकृष्ण खाँडको अगुवाइमा लामो छलफलपछि नेता छनोट प्रक्रिया सहमतिमा टुंगिएको थियो । पार्टीमा योगदान र क्षेत्रका हिसाबले नेता बन्न लबिङ गरेका बेला ज्येष्ठ सदस्यका हैसियतले शर्मालाई रोजिएको हो ।"
मेयरविरुद्ध उपमेयर अनशनमा,"मेयरजस्तै उपमेयरलाई जनताले नै मत दिएर जिताएको हो, उपमेयर झाले भनिन्, उपमेयरलाई माटोको मूर्ति बनाउन मात्र खोजियो । नगरको नीतिकार्यक्रम र बजेटमा समेत रायसल्लाह गरिएन ।"
३ दशकपछि अशोक स्तम्भ संरक्षण,सुरुमा सन् १९८९ मा पहिलोपटक कोषका पुरातत्त्वविद् वसन्त बिडारीले निग्लिहवाको अशोक स्तम्भको संरक्षण गरेका थिए । त्यसपछिबाट अहिले संरक्षण भयो । निगालीसागर पोखरीमा लडेर अलपत्र परेको अशोक स्तम्भलाई क्रेन लगाएर उठाई अहिले रहेको ठाउँमा संरक्षण गरिएको हो । कनकमुनि गौतम बुद्धभन्दा पहिलेका आदि बुद्ध मानिन्छन् । निग्लिहवा कनकमुनि बुद्धको जन्म तथा नेटल टाउनका रूपमा इतिहास रहेको छ ।
सहमतिमै तोडियो सिन्डिकेट,"यातायात क्षेत्रमा गैरकानुनी रूपमा चलेको सिन्डिकेट हटाउन सर्वोच्च अदालतले झन्डै ७ वर्षअघि (२०६७ फागुनमा) परमादेश जारी गरेको थियो । त्यसलाई कार्यान्वयन गर्ने क्रममा सरकारले सम्बन्धित जिल्ला प्रशासन कार्यालयमा सबैखाले सिन्डिकेट हटाउन पत्राचार गरेको थियो । सरकारले सिन्डिकेट हटाउन नमान्ने समितिको दर्ता खारेजीसम्मको अधिकार प्रशासनलाई दिएको छ । प्रजिअ हरिप्रसाद मैनालीले अब यात्रुवाहक बसलाई निगरानी गरी नियम मिच्नेलाई कारबाही प्रक्रियामा लैजाने बताए । सवारीमा भएको एकाधिकार र दुर्घटना निम्त्याउने तत्त्वलाई अनुगमन गरी कारबाही प्रक्रियामा लगिनेछ, उनले भने ।"
बलेवा विमानस्थलमा परीक्षण उडान,लामो समयदेखि जहाज नचल्दा विमानस्थलको मैदान गौचरनमा परिणत भएको थियो । गत वर्षको बजेटमा १ करोड रुपैयाँ लगानी गरेर विमानस्थलमा घेरबार गर्ने काम भइसकेको छ । हाल बागलुङ बजारदेखि बलेवासम्म कच्ची सडक छ । उक्त सडकको पनि स्तरोन्नति गरिने योजना रहेको नगरप्रमुख पौडेलले बताए ।
अस्पताल हस्तान्तरणमा विवाद,"पत्रकार महासंघका पूर्वजिल्ला अध्यक्ष सुदीप गौतमले सहज रूपमा अस्पताल हस्तान्तरण हुने व्यवस्था मिलाइनुपर्ने बताए । केही न केही समस्या भएर नै हस्तान्तरणमा जटिलता आएको होला, उनले भने, त्यसको खोजी गरी समाधानतर्फ लाग्नुपर्छ । प्रतिष्ठान सबैका लागि आवश्यक छ । यसलाई संरक्षण गर्नु हाम्रो दायित्व हो ।"
बलात्कृत महिलाको हत्या प्रयास,"प्रहरीले प्रतिष्ठानमा नि:शुल्क उपचार व्यवस्था मिलाइदिए पनि औषधिबापतको १९ हजार रुपैयाँ तिर्न नसकेको पीडितका पिताले बताए । हामी जस्ता अर्काको घरमा काम गरेर जीविका चलाउनेलाई १९ हजार तिर्न गाह्रो भयो, उनले भने, हत्या गर्न खोजिएकी छोरी त बाँचिन् तर बलात्कारी अझै फरार छन् । उनले छोरी बलात्कृत भएको कुरा डेढ महिनाअघि मात्र थाहा पाएको बताए । तर, न्यायका लागि कहाँ जाने, कहाँ उजुरी दिने भन्ने नै थाहा भएन, उनले भने, उल्टै छोरीलाई नै मार्न खोजे ।"
औचित्यहीन स्वैच्छिक अवकाश,"संघीय सरकार र संसद् दुवैले संवेदनशील हुँदै अनुभवी कर्मचारीलाई स्वैच्छिक अवकाशमा जान नदिने व्यवस्था गर्नुपर्छ । प्रधानमन्त्री र मन्त्रीले अवकाशमा जान नदिने भाषण गर्ने मात्र होइन, तत्काल कानुन संशोधन गरी बन्देजको प्रावधान ल्याउनुपर्छ ।"
देउकलियाका व्याधा र सिंहदरबारका प्यादा,"पुराणमा वर्णित कथाअनुसार द्वापर युगमा व्याधाको वाणबाट कृष्णको मृत्यु भएको थियो । देउकलियाका व्याधाहरूले चलाएको वाणबाट फेरि एकपटक मानवता घायल भएको छ । मर्यादा हायलकायल भएको छ । ज्ञान विरोधी, विज्ञान विरोधी, नारीको मान विरोधी र मनुष्य जातिको स्वाभिमान विरोधी देउकलियाका व्याधाहरू दण्डित नहुने हो भने अनेकौं राधाहरू लाञ्छित भइरहन्छन्, अनेकौं सीताहरू अपमानित भइरहनेछन् । अस्पतालको शैयामा राधा एक्लै बर्बराउँछिन् । राधाको शरीरमा भन्दा आत्मामा लागेको चोट गहिरो छ । चोट राधाको शरीर र आत्मामा मात्र होइन, स्वतन्त्रता र करुणाको पक्षधर लाखौँकरोडौँको आत्मामा लागेको छ । तर पनि कतिपय हामी मौन छांै । के हाम्रो स्वाभिमान मरिसक्यो ? के हाम्रो विवेक मरिसक्यो ? होइन भने किन दोहोरिन्छन्, यस्ता घटनाहरू ? किन दण्डित हुँदैनन्, देउकलियाका व्याधाहरू ? बेला छँदै किन जाग्दैनन्, सिंहदरबारका प्यादाहरू ?"
कांग्रेस नेतालाई प्रश्न,"आवश्यकताको कसीबाट हेर्दा अर्जुननरसिंह केसीजस्ता राजनीतिक सुझबुझ, साख र लोकप्रियता भएका नेताहरूले वाम गठबन्धन र कम्युनिस्ट पार्टीको सरकारतिर बढी चिन्ता लिनुभन्दा आफ्नै पार्टीभित्रको भताभुङ्ग अवस्था र लथालिङ्गे चालातिर खबरदारी बढाउने बेला आएको छ । गत चुनावमा कांग्रेसलाई जनताले हराएका होइनन्, पार्टी नेतृत्वले नै हराएको हो । यसमा पार्टी सभापति देउवा मुख्य दोषी छन् । महामन्त्री शशांक कोइराला बीपीले गरिदिएको योगदान भजाएर र बीपीको नामको ब्याज खाएर मात्र महामन्त्री भएको देखिँदैछन् । उनका वर्तमान क्रियाकलाप पार्टी सभापति देउवाले गरेका कर्महरूको साक्षी बस्ने र रबर स्टाम्प बनिदिनेभन्दा माथि हुन नसक्नु खेदजनक कुरा हो । देशविदेश, इतिहास र वर्तमानले चिनेको मुलुकको सबभन्दा पुरानो जनसंस्थाका रूपमा स्थापित एउटा पार्टी हेर्दाहेर्दै थला पर्दैछ र यस्तै हो भने उठ्नै नसक्नेगरी थन्किएला भन्ने चिन्ता गर्ने धेरै छन् । यस्तो कटु यथार्थको परिप्रेक्ष्यमा अब कांग्रेसका विचारवान नेता र कार्यकर्ताहरूले आफ्नो गुमेको शक्ति फर्काउन र आन्तरिक लोकतन्त्र सुदृढ बनाउन आफैँतिर फर्किनुपर्छ । गोपालकृष्ण पुडासैनीमूलपानी, काठमाडौं"
ओलीलाई मौका,"१० वर्षे माओवादी युद्धमा भएगरेका जति पनि मुद्दा छन्, ती हाम्रै बुँतामा सत्यनिरुपण तथा मेलमिलाप आयोगलाई स्वत्रन्त्रतापूर्वक गर्न दिने हो भने कुनै पनि अन्तर्राष्ट्रिय समुदायले हाम्रो रौँ पनि बाङ्गो पार्न सक्तैनन् । अहिले चीनले विशेष महत्त्व नेपाललाई दिएको हुनाले र जनमत भारतविरोधी देखिएकोले भारतले नीति नै फेर्यो । अमेरिका, बेलायत, स्क्यान्डिनेभियन मुलुक पनि आफ्ना पुराना अडानलाई फेर्न बाध्य हुनेछन् । यी सबै मुद्दालाई नेपालको नेतृत्वले आफ्नो र अर्को नभनी विधि अन्तर्गत सम्बोधन गर्न सक्यो र तपाईंहरू जस्ता विवेकशीलबाट पनि सहयोग हुने हो भने अहिलेको नेपालको सामरिक महत्त्वको चासोलाई देश हितमा उतार्न सहज हुनेछ । केदारनाथ त्रिपाठी बुढानीलकण्ठ, काठमाडौं"
ओलीको बोली,"हुन त विभागै नभएका ४४ जना मन्त्री पालेका हामी नेपाली जनता २२ जना मन्त्री पाल्न नसक्ने त होइनौं । तर प्रस्ट वक्ताका रूपमा चिनिनुभएका र देशलाई समृद्धिको मार्ग देखाउने वाचा गर्नुभएका प्रधानमन्त्री ओलीले आफ्नो भाषा बोल्न सुरु गर्नुभएको छ । १८ जना मन्त्री भनेर चर्चा कमाएका प्रधानमन्त्री ओलीले १८ बाट २२ हुँदै संविधानले दिएको सीमा पार गर्ने सम्भावना पनि देखिन्छ । प्रधानमन्त्रीको पहिलो काम मन्त्रिपरिषद् विस्तार नै हो । आफूले बोलेको बोली आफ्नो पहिलो काममा नै पूरा गर्न नसक्ने ओलीबाट अरू बोली पूरा होलान् त ? जनकप्रसाद भण्डारी दोहा, कतार"
शौचालयविहीन देवालय,"चैत ५ गते प्रकाशित डा अरूणा उप्रेतीको शौचालयविहीन देवालयले एउटा फरक तथा महत्त्वपूर्ण विचारलाई समेटेको छ । उहांँले यसमा मठमन्दिरमा शौचालय व्यस्था गर्नुपर्ने उल्लेख गर्नुभएको छ । साँच्चै हाम्रा धार्मिक स्थलहरूमा शौचालय छैनन् । हामी मन्दिरमा घन्टौं लाइनमा बस्नुपर्ने हुन्छ । शौचालय नभएर सबैलाई कुनै न कुनै दिन गाह्रो महसुस पक्कै भएको हुनुपर्छ, मठमन्दिरमा । शौचालय एक अपरिहार्य आवश्यकता हो, हामी मानवका लागि । शौच हामी रोक्न सक्दैनौं र रोक्नु पनि शरीरमा रोगलाई निम्ता दिनु सरह हो । शौचालयको समस्याले गर्दा वरपरको वातावरण पनि प्रत्यक्ष, अप्रत्यक्ष रूपमा दुर्गन्धित हुन्छ । अत: वातारण दूषित भएमा असर पुर्याउने हामी सबैलाई हो । यसका लागि हामी सचेत हुनुपर्छ । अत: मन्दिरमा केही बनाएर सहयोग गर्न चाहने महानुभावहरूलाई पनि शौचालयका लागि अनुरोध गर्न सकिन्छ । यसका साथै दानपेटिकाको केही अंश छुट्याएर पनि यस कार्यलाई अघि बढाउन सकिन्छ । अब हामी मन्दिर बनाउनेमा भन्दा पनि संरक्षण गर्ने र मन्दिरमा व्यवस्थित शौचालय निर्माण गर्न तथा पानीको उचित व्यवस्थापनतर्फ लाग्ने कि ? रीता पराजुली काठमाडौं"
विभेदमाथिको विभेद,"चैत ५ गते प्रकाशित केशरबहादुर भण्डारीको सेनालाई पेन्सनमा विभेद किन ? भन्ने लेखमा केही थप्न मन लाग्यो । सर्वप्रथमत: सेनाबाट अवकाश हुने सकल दर्जाको वास्तविकता नेपाल सरकार तथा सम्बन्धित निकायमा ध्यानाकर्षण गर्न प्रयास गर्नुभएकोमा धन्यवाद । लेखकले उल्लेख गरे अनुसार नियमित अवस्थामा अवकाश हुने सैनिकहरूलाई समेत अन्य निजामती कर्मचारी, सशस्त्र तथा नेपाल प्रहरीको दाँजोमा अन्यायमा परिरहेको सत्य हो, किनकि सशस्त्र तथा नेपाल प्रहरीमा समेत ३० वर्षे हदमा अवकाश हुनेलाई समेत ५८ वर्षसम्मको नोकरी अवधि जोडेर पेन्सन दिइन्छ । तर नेपाली सेनाभित्रै एउटा अधिकृत वर्ग फाष्ट ट्रयाकको नाममा विशेषगरी २६ बेसिकको अधिकृत क्याडरभन्दा पछाडिका बेसिकका अधिकृत क्याडरमा अधिकृत भई स्टाफ कलेज तालिम गरी माथिल्लो दर्जामा पदोन्नतिका लागि पर्खी बसेका अधिकृतहरू केहीलाई प्रमुख सेनानी त केहीलाई घर जाने बेलाको महासेनानी (घमसे) दिएर घरमा पठाइएको छ । अहिले २९ बेसिकका अधिकृत क्याडरहरू त्यसरी घरमा जान थालेका छन् वा जाने तरखरमा छन्, जुन दर्जामा पेन्सन गए पनि यसरी २५२६ वर्षको नोकरी अवधिमा ४३४४ वर्षको उमेरमा केवल २०२१ हजार पेन्सनमा बस्नु परिरहेको छ, जुन पेन्सन ५० वर्षको उमेरमा अवकाश हुने सुबेदारको भन्दा पनि कम र निजामतीतर्फ त कार्यालय सहायक (पियन) भन्दा पनि कम हो । यो पीडा, यो अपमानको विषयमा पनि लेखकले उल्लेख गरिदिइएको भए पीडित भएका र पीडित हुने अधिकृतहरूलाई केही राहत हुने थियो कि ? आरसी बोगटी गोरखा"
यातायात जामले सिर्जित समस्या,"हाम्रो देश कति राम्रो छ, जहाँ रोजगारीका लागि जुलुस हुन्छ । अन्तत: अरूको दिनचर्यामा बाधाअड्चन गरेर अनि हामी अरूलाई गहकिला स्वरमा भन्छौं, हामीलाई हाम्रो सभ्यता प्यारो छ । अर्को पीडा त कहाँ भुल्न सक्छु म, नेताको विदेश भ्रमण अनि हाम्रो सार्वजनिक यातायातको दुई घन्टा अगाडिदेखिको रोकाइ, के यो औपचारिक हो ? देश चलाउने दायित्व लिएर बसेका मानिसले आम नागकिलाई गाह्रो हुनेगरी हिँड्नु के यो नैतिकता हो ? दिउँसो ३०० बजे कलेज बिदा हुने छोरी घरमा ५०० बजे आइपुक्दा किन ढिलो आएको भनी सोधिन्छ । सधंै के जवाफ दिनु ? दिकदार त मलाई नि लाग्छ । गाढीमा भिडभाड, बाटोमा जाम । पदमा आसिनहरूको गैरजिम्मेवारीपनले हामी आम विद्यार्थी लगायत जनताको दिनचर्यामा खलबल हुन्छ । आखिर किन ? संजुला कार्की नेसनल ल कलेज, बीएएलएलबी तेस्रो वर्ष"
मध्यमार्गी राजनीतिको मियो,"त्यसैगरी बेलायतको लेबर पार्टीमा जेरोमी कोर्बिनको उदय र उक्त दललाई पुन: समाजवादी ट्रयाकमा फर्काउन सम्भव भएको हो । आन्तरिक सुधार सम्भावना केवल मध्यमार्गी राजनीतिक दलमा हुन्छ । हामीले भोगिसकेका छांै, आफू हावी नहुन्जेलसम्म देशीविदेशीहरूको चलखेल भइरहने र हावी हुनपाउना साथै सबै ठिकठाक हुने व्यवहार । यस अर्थमा कुनै दिन कांग्रेस सुध्रिन सक्छ, विद्यमान नेतृत्व पंक्ति परिवर्तन हुनसक्छ । यो आशा मनको लड्डु घिउसँग खानु हँुदै होइन । त्यही शुभबिहानको आशाका कारणले गर्दा कांग्रेसले ठूलो संख्यामा समर्थक मतदाताहरू पाउँदै गरेको र पाउने नै छ ।"
संघीयता कार्यान्वयनका प्रारम्भिक लक्षण,"हामीले सधैंजसो व्यवस्था बदल्न आन्दोलन गर्दा नचाहेरै पनि नेपाल विदेशीहरूको क्रीडास्थल र प्रयोगशालामा रूपान्तरण भएकै हो । अब त्यसलाई रोक्न हामीले विकास अनि समृद्धिका पाइलाहरू कति बलियोगरी चाल्नेछौं, धेरै कुरा त्यसैमा निर्भर हुनेछ ।"
मुखको क्यान्सरबाट कसरी बच्ने ?,"डा पौडेल धुलिखेल अस्पताल, ओरल प्याथोलोजी विभागकी उपप्राध्यापक हुन् ।"
भाषा पहिचान र विकासमा बंगलादेशी अनुभव,वास्तवमा भाषा एक किसिमको महत्त्वपूर्ण सामाजिक र सांस्कृतिक संशाधन हो । भौतिक संसाधनजस्तै यसको पनि सामाजिक संसाधनको विश्लेषण र त्यससँंग सम्बन्धित मुद्दाहरूको पहिचान गरी योजना तर्जुमा गरेर त्यसको संरक्षण र सम्बद्र्धन गर्नुपर्छ । र सामाजिक विकासमा उपयोग गर्नुपर्छ । युनेस्कोद्वारा प्रतिपादित दिगो विकास लक्ष्य ४ ले समावेशी र समतामूलक गुणस्तरीय शिक्षा सुनिश्चित गर्न मातृभाषामा आधारित बहुभाषिक शिक्षा प्रयोजनको सिफारिस गरेको छ ।
भूकम्पपीडितले निब्र्याजी ऋण पाएनन्,"यस व्यवस्थाअन्तर्गत प्रवाहित कर्जा बैंक तथा वित्तीय संस्थाले विपन्न वर्गमा गणना गर्न पाउँछन् । सोही कारण बैंक तथा वित्तीय संस्थाले सरल, सहज र छरितो ढंगले यस्तो कर्जा प्रवाह गर्ने व्यवस्था मिलाउनुपर्नेछ । कार्यविधिले सामूहिक जमानीमा निब्र्याजी ऋण उपलब्ध गराउने कार्यको समन्वय तथा अनुगमन गर्न राष्ट्र बैंकका डेपुटी गर्भनरको संयोजकत्वमा सम्बन्धित क्षेत्रका प्रतिनिधि सम्मिलित अनुगमन समिति गठन गरिने व्यवस्था छ । तर, अर्थमन्त्रालय, पुनर्निर्माण प्राधिकरण, राष्ट्र बैंक र बैंक सबै जिम्मेवार र उत्तरदायी बन्न नसक्दा पीडितले सुविधा नपाएको जानकारहरू बताउँछन् ।"
योजना आयोग गठन आदेश पारित,निकै लामो समयदेखि आयोग पुन:संरचनाको बहस सुरु भएको हो । पुन:संरचनाका लागि पटकपटक विभिन्न कार्यदलहरूसमेत गठन भएका थिए । दुई कार्यकाल अघि योजना आयोगका तत्कालीन सदस्य गोविन्द नेपालको संयोजकत्वमा पुन:संरचना कार्यदल गठन भएको थियो ।
मोबाइल खर्च ५३ अर्बभन्दा बढी,दूरसञ्चार प्राधिकरणको तथ्यांकअनुसार नेपाल टेलिकम बजारको ९६ प्रतिशत हिस्सा मोबाइल प्रयोगकर्ताले ओगटेका छन् । साथै नेपाल टेलिकम र एनसेलको कुल बजार हिस्सा ९३ प्रतिशत छ । नेपालमा मोबाइल र इन्टरनेट प्रयोगकर्ता बढ्दो अवस्थामा रहेको प्राधिकरणको तथ्यांक छ ।
नेप्से वर्षकै न्यून विन्दुमा,"सेयर बजारको आकार (कुल बजार पुँजीकरण) पनि खुम्चिएर १४ खर्ब ८७ अर्ब रुपैयाँमा सीमित भयो । बैंक तथा वित्तीय संस्थामा तरलता समस्या समाधान हुन नसकेको, यही कारण ब्याजदर घट्न नसकेको, रेमिटयान्स आप्रवाह घटेकोलगायत असर सेयर बजारमा पनि परेकाले नेप्से बढ्न नसकेको विज्ञहरूले बताउँदै आएका छन् ।"
तामाकोसीको सेयरमा किचलो,नीतिअनुसार स्थानीयबासीको सेयर संकलन नभएसम्म सार्वसाधारणको सेयर संकलन गर्न पाइँदैन । चर्किएको आन्दोलनका कारण २०७४ चैत महिनादेखि स्थानीयवासीसँग संकलन गर्न लागिएको सेयर प्रक्रियासमेत अवरुद्ध भएको छ ।
खिम्तीको उत्पादन घटयो,हिउँदमा खिम्तीको उत्पादन क्षमता केही वर्षयता लगातार ओरालो लागिरहेको छ । जलवायु परिवर्तनका कारण स्रोत सुक्न थालेपछि खिम्ती खोलामा पानीको बहाव हरेक वर्ष घटिरहेको हो । आयोजनाले ०५२ देखि व्यावसायिक उत्पादन दिन थालेको हो ।
विकासोन्मुख नहुने प्रस्ताव यूएनद्वारा स्वीकार,"प्रधानमन्त्री केपी शर्मा ओली, अर्थमन्त्री युवराज खतिवडा, परराष्ट्रमन्त्री प्रदीप ज्ञवाली र योजना आयोगका सचिव विष्णुप्रसाद लम्सालबीच छुट्टाछुट्टै भेटवार्ता भएको हो । भेटमा नेपालले सफलतापूर्वक राजनीतिक संक्रमणकाल र भूकम्प एवं बाढीजस्ता प्राकृतिक विपत्तिको सफल एवं उदाहरणीय व्यवस्थापन गर्न सफल भएको भन्दै प्रशंसा गरिन् । भेटमा नेपालको आर्थिक अवस्था, अतिकम विकसित राष्ट्रबाट विकासोन्मुख राष्ट्रमा स्तरोन्नति, सन् २०३० सम्मका लागि निर्धारण गरिएका दिगो विकासका लक्ष्य, राष्ट्रसंघले स्थापना गरेको प्रविधि बैंकलगायत विषयमा चर्चा भएको थियो । नेपालका उच्च अधिकारीहरूले वर्तमान आर्थिक अवस्थाबारे जानकारी गराएका थिए ।"
मरिच तस्करी बढयो,"अर्थमन्त्री युवराज खतिवडाले व्यापारिक मालवस्तुको पैठारीको बिलमा उल्लेखितभन्दा सन्दर्भ मूल्य सूचीमा मूल्यांकन बढी रहेछ भने मूल्यसूचीअनुसार भन्सार महसुल तिराउन निर्देशन दिएका छन् । सन्दर्भ मूल्यसूचीमा मरिचको मूल्यांकन प्रतिटन ७ हजार डलर छ । तर, व्यवसायीको अनुरोधपछि भन्सार विभागले सन्दर्भ मूल्य सूचीमा संशोधन गरी ४ हजार डलर बनाएको छ । आयातकर्ताले १० कन्टेनर मरिच सीमावर्ती भारतीय भूमिमै रोकेर राखेका थिए । तर, भन्सार विभागले ४ हजार डलरभन्दा कममा नछाड्ने जनाउ दिएपछि कारोबारीले मरिच भित्र्याउन थालेका छन् ।"
आयात १५ प्रतिशत उच्च,"भारतले आफ्ना मुलुकका किसानको उत्पादनलाई प्रोत्साहन दिन यस्ता मसला तेस्रो मुलुकबाट आयातमा कडाइ गरेको छ । तर, खुला सीमाको कारण नेपालबाट भारत तस्करी गरी लग्न सहज भएकाले कारोबारीले यसो गरेको हुन सक्ने आशंका छ ।"
चल्ला तस्करी बढ्दो,बुधबार मात्रै भारतीय सीमावर्ती क्षेत्रबाट अवैध रूपमा नेपाल भित्र्याइएका करिब २ हजार ५ सय गोटा चल्ला सशस्त्र प्रहरीले बरामद गर्यो । गुठीप्रसौनीमा क्वारेन्टाइन र भन्सार नगरी नेपाल भित्र्याइएको करिब २ लाख बराबरको मूल्य पर्ने चल्ला सुरक्षाकर्मीले नष्ट गर्यो ।
सुनमा कालोबजारी,"यहाँ हालसम्म सुन बजारको अनुगमन नभएको निमित्त प्रमुख जिल्ला अधिकारी कुमार खड्काले बताए । सुनको विषयमा जानकार कर्मचारी नभएकाले गुणस्तको विषयमा अनुगमन नभएको हो, प्रमुख जिल्ला अधिकारी खड्काले भने, सुनको मूल्यमा भएको उत्तरचढाव, कालोबजारी, ठगी कुनै पनि विषयमा अनुगमन भएको छैन । कर्मचारी अभावले पनि प्रभावकारी बजार अनुगमन हुन नसकेको उनले बताए ।"
फोर्ड एमेजिङ मोटर र्याली हुने,काठमाडौं (कास) नेपालमा फोर्ड एमेजिङ मोटर र्याली २०१८ को आयोजना हुने भएको छ । चैत १० गते शनिबार हुने उक्त र्याली राजधानीको दरबारमार्गस्थित होटल अनुपूर्णबाट सुरु भई पोखराको बिरौटास्थित पोखरा ग्रान्डमा समापन हुने जारी विज्ञप्तिमा उल्लेख छ । राउन्ड टेबल नेपालसँगको सहकार्य र रेडबुल एन्ड जिओमेटको सहयोगमा हुने मेराकी इभेन्टको उद्देश्य आन्तरिक पर्यटनलाई प्रवर्धन गर्ने रहेको आयोजकले जनाएको छ । हरेक वर्ष हुने यो इभेन्टको लक्ष्य तालहरूको सहर पोखरालाई राजधानीसँग जोड्ने रहेको विज्ञप्तिमा उल्लेख छ । यसमा सहभागी हुनेहरूले ट्राफिक नियम र गति सीमाको पालना गर्दै निश्चित अवधिमा र्याली पूरा गरे विजेतासमेत घोषित गरिने जनाइएको छ ।
सार्कसीसीआई र ग्लोकलबीच सम्झौता,"काठमाडौं (कास) सार्क वाणिज्य र उद्योग च्याम्बरद्वारा आयोजित सार्क बिजनेस लिडर कनक्लेभ २०१८ मा सार्कसीसीआई र ग्लोकलले युवाहरूलाई उद्यमशीलता र शिक्षामा अवसर प्रदान गर्न तथा साझा सहयोग पुर्याउने उद्देश्यले एमओयूमा हस्ताक्षर गरेका छन् । उक्त एमओयू सार्कसीसीआईका अध्यक्ष सुरज वैद्य र ग्लोकल प्राइभेट लिमिटेडका कार्यकारी निदेशक आशिष ठाकुरले हस्ताक्षर गरेको जारी विज्ञप्तिमा उल्लेख छ । सम्झौताअनुसार दुवै पक्षले सार्क देशहरूमा रहेका किशोरकिशोरीलाई ग्लोकल टिन हिरो प्लेटफर्म प्रदान गर्नेछ । १३१९ वर्षका किशोरकिशोरीका लागि ग्लोकल टिन हिरो एउटा प्लेटफर्म हो, जसले उनीहरूको सुरुवात, सिर्जना र उत्साहलाई पहिचान गरेर सम्मान गर्छ, विज्ञप्तिमा छ ।"
आगो लगाएर हत्या,घटनास्थलको मुचुल्का गरी दुवै नाबालकको शव पोस्टमार्टमका लागि जिल्ला सदरमुकाम ल्याइएको छ । पति दिलबहादुरले सौता ल्याएपछि आफूसँग नबसेको आवेगमा पत्नीले बालबच्चालाई आगो लगाएको खुलेको प्रहरीले जनाएको छ ।
प्रदेशलाई लगानीमैत्री बनाइने,"सर्वोच्च शिखर सगरमाथादेखि होचो केचनाकबलसम्म रहेको यो प्रदेशले ५ वर्षमा २५ लाख पर्यटक भित्र्याउन सक्छ, उनले भने । झापामा सेज, इनरुवादेखि भारतको पूर्णियासम्म ट्रान्समिसन लाइन, विराटनगर मोनोरेल, खाँदबारीकिमाथांका ट्रान्समिसन लाइन, शैक्षिक र स्वास्थ केन्द्र, फाइभ स्टार होटललगायतको सम्भावना पनि उनले औंल्याए ।"
अस्ट्रेलियामा नयाँ भिसा प्रक्रिया,अध्यागमन क्षेत्रमा काम गरिरहेका विज्ञका अनुसार यो भिसा प्रक्रियाले सबैभन्दा कठिनाइ विद्यार्थीलाई हुनेछ । यस पहिलेको ४५७ भिसामा अध्ययन सकेपछि प्रक्रियामा जान सहज हुने भए पनि नयाँ भिसामा भने विद्यार्थीलाई भिसाका सर्त पूरा गर्न कठिन बनाइएको छ । विदेशबाट आउन चाहनेहरूले कम्तीमा सम्बन्धित क्षेत्रमा दुई वर्ष काम गरेको हुनुपर्ने र अनुभव र अध्ययनको समेत सम्बन्धित निकायबाट जाँच हुनेछ । अस्ट्रेलियाले पछिल्लो समयमा आफ्नो अध्यागमन नीतिमा फेरबदल गरिरहेको छ । वर्तमान सरकारले विदेशी नागरिकलाई अस्ट्रेलियाको नागरिकता दिने नीतिमा समेत व्यापक परिवर्तन गर्ने कोसिस गरेको भए पनि अहिले उक्त अध्यादेशले संसद्बाट अनुमति पाउन सकेको छैन ।
पुटिन फेरि राष्ट्रपतिमा विजयी,युरोपेली युनियन (ईयू) का विदेश नीति प्रमुख फेडेरिका मोग्हेरिनीले रूसी जासुसमाथिको आक्रमण भत्र्सना गर्दै पूर्णत: अस्वीकार्य भएको बताइन् ।
क्यानभासमा पिंक वल्र्ड,प्रदर्शनीमा राखिएका अधिकांश चित्र नारी संवेदनासँग गाँसिएका छन् । प्रदर्शनी एक महिनासम्म चल्नेछ ।
लाग्यो गर्मी,"सनस्क्रिन क्रिम लगाउने भएकाले गर्मीमा घामबाट बच्नकै लागि भनेर पहिरनमा कन्सस नहुने नीतिले सुनाइन् । उनलाई गर्मीमा लाइट र भाइब्रेन्ट कलरका पहिरन मन पर्छन् । यस वर्ष उनले समरका ड्ेरसहरू किनिसकेकी छैनन् । भनिन्, प्लान गर्दै छु ।"
मिहिनेत गर्दै गएपछि सिकिन्छ,नेपाल आइडलको टप ५ मा परेकाहरूका गीतबुद्ध लामा तिमी साथनिशान भट्टराई कोरेर मीठाप्रताप दास प्रेमको बिन्तीसुजाता पाण्डे कोही भन्छसागर आले पल्लाघरकी
साहित्यिक पत्रकारिता व्यावसायिक बनेन,"राजधानीमा सीमित हुने साहित्यिक कार्यक्रमलाई साहित्यिक भूमिको रूपमा परिचित ओखलढुंगामा आयोजना गरिएको काउन्सिलले जनाएको छ । युगकवि मात्र नभएर ज्ञानदिल दास, मेलवा देवी, व्याकुल माइला र राल्फा आन्दोलनको भूमिमा टेक्न पाएकोमा सबैले प्रशंसा गरे ।"
आध्यात्मिक प्रेम,"त्यसैले उनका अनुसार, शारीरिक सम्बन्धलाई प्रेम ठान्नेहरू गलत हुन्छन् । माया यस्तो अनुभूति हो जसले मान्छेको पूरै जीवन सुगन्धित बनाउँछ, उनले भनेकी छन्, यद्यपि त्यो व्यक्ति तपार्इंको छेउछाउ होस् या नहोस्, फरक पर्दैन ।"
मोफसलमै रमाएका स्टार,"जोशी साहित्यकार पनि हुन् । अचेल वरिष्ठ लोकगायक भनेर उनको खोजी हुन्छ । जोशीले २०२४ मा नेपालमै पहिलो पटक मुनामदन गीति नाटक दमकमा मञ्चन गराएका थिए । त्यही नाटक पछि २०२८ मा राष्ट्रिय नाचघरमा र २०३२ सालमा प्रज्ञा भवन, कमलादीमा देखाइएको थियो । उनी अहिलेसम्म स्वास्थ्य छन् । कुनै रोगले दु:ख दिएको छैन । पूर्वका विभिन्न जिल्लामा हप्तैपिच्छे भइरहने सांगीतिक कार्यक्रमहरूमा उनको उपस्थितिमा कुनै कमी छैन । माया गरेर बोलाउँछन् । कसकोमा जानु, कसकोमा नजानु, जोशीले भने, स्वास्थ्यले दु:ख नदिएकोले भरसक सबैको मन राख्न भए पनि कार्यक्रमहरूमा पुग्ने गरेको छु ।"
न्याय सम्पादन विधि सिक्दै उपप्रमुखहरू,"कक्षामा जिल्ला न्यायाधीश, स्रेस्तेदार, बार एसोसिएन र केन्द्रका उद्धवप्रसाद अधिकारीले सहजीकरण गर्नेछन् । कक्षामा उपप्रमुखले कानुनी, सैद्धान्तिक, व्यावहारिक र प्रयोगात्मक ढंगले न्याय सम्पादनबारे जानकारी लिनेछन् । उनीहरूलाई मेलमिलाकर्ताको तालिम प्राप्त प्रमाणपत्र उपलब्ध गराइनेछ ।"
त्रिशूली सफाइ अभियान,दुई साताअघि जिल्ला नदीजन्य पदार्थ अनुगमन तथा समन्वय समितिले मापदण्ड मिचेर सञ्चालित ६३ वटा बालुवा धुने उद्योग (फिरफिरे) र २९ क्रसर (गिट्टी कुट्ने) उद्योगको विद्युत्काटेको थियो ।
धादिङ उद्योग वाणिज्य संघमा विवाद,सदरमुकाममा हरेक वर्ष हँुदै आएको धादिङ महोत्सव विवाद छताछुल्ल भएपछि हालसम्म हुन सकेको छैन । गत पुस महिनाको १६ गतेबाट महोत्सव सञ्चालन गर्ने भन्दै आवश्यक तयारीका लागि स्टल निर्माण गर्न ठेक्कासमेत दिएको थियो । विवादले महोत्सव रद्द गरेपछि ठेकेदारलाई अनाहक १२ लाख रुपैयाँ दिएर पठाउनुपरेको संघकी महिला सदस्य चिना श्रेष्ठले बताइन् । कांग्रेसका व्यापारीसँगको सहकार्य तोड्न नदिए वा अध्यक्षबाट राजीनामा दिन अध्यक्ष दवाडीलाई दबाब परेपछि धादिङ महोत्सव मात्रै हैन २४ औं साधारणसभा समेत बिथोलिएको हो । वाणिज्य संघले हरेक वर्ष आयोजना गर्ने मेला महोत्सवबाट ४० देखि ५० लाख आम्दानी गर्दै आएको थियो । महोत्सवको आयोजना घोषणा गर्नु अगावै मंसिरमा २४ औं साधारणसभा गर्न जिल्ला कार्य समितिको बैठक बोलाइएको थियो । । उक्त जिल्ला कार्यसमिति बैठकमा कांग्रेस समर्थक पदाधिकारीहरूले जिल्लामा पनि केन्द्रीय विधानजस्तै वरिष्ठ उपाध्यक्ष स्वत: अध्यक्ष हुने संशोधन प्रस्ताव राखेका थिए ।
नगर क्षेत्रको सडकयात्रा जोखिममा,नगरपालिकाभित्र कठजोर खोलादेखि मन्थली हुँदै सेलेघाटसम्मको करिब २० किलोमिटर र मच्छेडाँडी खण्डको २ किलोमिटर गरी २२ किलोमिटर सडक मात्र कालोपत्रे छ । नगरमा झन्डै ९ सय किलोमिटर सडक सञ्चालनमा रहेका छन । पुनर्निर्माणका लागि टोलटोलमा निर्माण भएका सडक असंख्य छन् ।
इलाका प्रशासन ६ महिनादेखि बन्द,"स्थानीयले इलाका प्रशासन लाप्चानेमा हुँदा कागजात बनाउनका लागि दोहोरो हिँड्नु नपर्ने कुरामा जोड दिँदै आएका छन् । वडाबाट सिफारिस लिएर जिल्ला सदरमुकाममा पुग्दा कहिलेकाहीँ कागज मिल्दैन वा पुग्दैन, गाउँपालिका उपाध्यक्ष उर्मिला कार्की भनिन् । अधिकृत नभए पनि कार्यालय खोलिदिएको मात्र भए कागजातको यकिन गर्न सकिन्थ्यो । सरकारले अधिकृत पठाउन नसक्ने हो भने गाउँपालिकाका प्रमुख प्रशासकीय अधिकृतलाई अधिकार प्रत्यायोजन गरेर भए पनि काम सञ्चालन गर्नुपर्नेमा उनले जोड दिइन् ।"
स्थानीय तहलाई सहकारी हस्तान्तरण,"धादिङ (कास) डिभिजन सहकारी कार्यालय, धादिङले जिल्लाका ३ सय १९ प्रारम्भिक सहकारी संस्था १३ स्थानीय तहलाई हस्तान्तरण गरेको छ । गत शनिबार र आइतबार स्थानीय तहका पदाधिकारी, प्रमुख प्रशासकीय अधिकृत र सहकारी शाखाका अधिकृतका लागि अभिमुखीकरण कार्यक्रम सञ्चालन गरी सहकारी संस्था नियमन, दर्ता तथा आवश्यक कामकाज गर्ने जिम्मेवारी स्थानीय सरकारलाई हस्तान्तरण गरेको हो । जिल्ला समन्वय समिति प्रमुख जगन्नाथ नेपालको अध्यक्षतामा भएको अभिमुखीकरणमा राष्ट्रिय सहकारी संघका वरिष्ठ उपाध्यक्ष मीनराज कँडेल, सहकारी तथा गरिबी निवारण मन्त्रालयका सहसचिव रघुनाथ विष्ट, सहकारी विभागका रजिस्टार नारायण अर्याल र जिल्ला सहकारी संघका अध्यक्ष नेत्रराज पौडेलसहित विषयगत संघका अध्यक्षको उपस्थिति रहेको थियो । धादिङमा २०७४ असार मसान्तसम्म ४ सय १५ सहकारी संस्थामा ८५ हजार ४ सय ४० महिला ५४ हजार ७ सय ६१ पुरुष गरी १ लाख ४० हजार २ सय १ जना सहकारीमा आबद्ध छन् ।"
धादिङ सञ्चार सहकारी अधिकारी,"धादिङ (कास) धादिङ सञ्चार सहकारी संस्थाको अध्यक्षमा पोषनाथ अधिकारी सर्वसम्मत चयन भएका छन् । धादिङ सञ्चार सहकारी संस्थाको सातौं साधारणसभा तथा तेस्रो अधिवेशनले अधिकारीलाई अध्यक्षमा चयन गरेको हो । धादिङ जिल्लामा क्रियाशील पत्रकारहरूको मात्र आबद्धता रहेको यस संस्थाको उपाध्यक्षमा मुरारी अधिकारी र सानुबाबु तिमल्सिना, महासचिवमा केशव अधिकारी, सचिवमा मनीष दुवाडी र कोषाध्यक्षमा बद्री अधिकारी चयन भएका छन् । यसैगरी, सदस्यहरूमा कृष्णप्रसाद ढकाल, रामबहादुर ठकुरी, गीता अधिकारी, निरमाया गुरुङ र सिर्जना खनाल चयन भएका छन् ।"
बारुद सेकाउँदा प्रहरीको खोरमा,रामेछाप (कास) रामेछापको लिखु गाउँपालिकामा भरुवा बन्दुकमा भरेको बारुद सेकाउने क्रममा बन्दुक पड्कँदा बन्दुकधनी प्रहरी खोरमा पुगेका छन् । प्रहरीले आइतबार अवैध बन्दुक राख्ने लिखु ६ खिम्तीका जितबहादुर श्रेष्ठलाई पक्राउ गरी आवश्यक कारबाही अघि बढाएको छ । छोराको विवाहमा पड्काउन बारुद भरेको तर नपड्केपछि अँगेनामा बारुद सेकाउने क्रममा एक्कासि बन्दुक पड्कँदा स्थानीय पुतलीमाया श्रेष्ठ घाइते भएकी थिइन् । बन्दुक पड्कँदा पुतलीमाया छेउमा रोटी पकाउँदै थिइन् । घटनामा घाइते भएकी श्रेष्ठलाई सामान्य उपचारपछि घर फर्काइएको छ ।
भण्डारीले ल्याए मातृधारा,"सिन्धुपाल्चोक (कास) बाह्रबिसे नगरपालिकाका मानेश्वाँराका १८ वर्षका राजन भण्डारीले मातृधारा कविता संग्रह बजारमा ल्याएका छन् । आमा पवित्रादेवीको प्रेरणामा लिखित भण्डारीको मातृधारा बाह्रबिसे नगरकी उपप्रमुख सुशीला पाख्रिनले विमोचन गरेकी हुन् । देश र मातृप्रेममा डुबेर केतु बोर्डिङ स्कुलको कक्षा १० मा अध्ययनरत भण्डारीले कविता लेखेको सुनाए । सिन्धु साहित्यमा नाम राख्ने सानो प्रयास गरेको छु, उनले भने ।"
फुटपाथमै पार्किङ,"काठमाडौंका धेरै स्थानमा बिजुलीको पोल, सौर्यबत्तीदेखि व्यक्तिका घर पनि फुटपाटकै क्षेत्रभित्र पर्छन् । यसमा सडकको चौडाइअनुसारको सीमांकन र सडकसीमाभित्र परेका संरचना भत्काउन नसक्नु मुख्य कमजोरी रहेको विभागका कर्मचारी बताउँछन् । ट्राफिक प्रहरीले केही दिनअघि लाइनमा बसेर गाडी चढ्ने नियम बनाए पनि पालना भएको छैन । यसले पनि फुटपाथ अस्तव्यस्त बनेका छन् । ट्राफिक प्रहरी प्रवक्ता उमेश रञ्जितकार एनएसी र भृकुटीमण्डमा लाइन व्यवस्थित गर्न ट्राफिक र नेपाल प्रहरी खटाइने गरेको दाबी गर्छन् । बिहान १०१२ अनि अपराह्न ५७ बजे ती स्थानमा व्यापारीका साथै गाडी चढ्न पनि मान्छे जम्मा हुन्छन् । त्यसलाई व्यवस्थापन गर्न थप प्रहरी खटाउने गरेका छौं, रञ्जितकारले थपे, फुटपाथ व्यापारी ट्राफिक प्रहरीदेखि डराउँदैनन् किनकि उनीहरूलाई हटाउने अधिकार हामीलाई छैन ।"
व्यवसायीले कर तिरेनन्,महानगरपालिकामा ८ लाख घरधुरी छन् । महानपाका अधिकारीका अनुसार तीमध्ये मुस्किलले दुई लाखले मात्र घरजग्गा कर तिरेका छन् । यी सबै निकाससँग कडाइका साथ कर उठाउने हो भने लक्ष्यअनुरूप ११ अर्ब २५ करोड राजस्व उठाउन सकिने महानपाका अधिकारी बताउँछन् । कर छलीका कारण महानपालाई बर्सेनि अर्बौं रुपैयाँ राजस्व घाटा भइरहेको छ । महानगरमा अधिकांश घर बहालमा लगाइएको छ । व्यावसायिक प्रयोजनका लागि घर भाडामा दिने व्यक्तिले पनि वास्तविकभन्दा निकै कममा बहाल सम्झौता भएको देखाएर कर छल्ने गरेका छन् । स्थानीय स्वायत्त शासन नियमावलीअनुसार सरकारी तथा निजी स्वामित्वमा रहेका कुनै पनि संघ संस्थाले आफ्नो भवन व्यावसायिक प्रयोजनका रूपमा प्रयोग गरेमा कर तिर्नुपर्ने कानुनी प्रावधान छ ।
बालाखुमा नवदुर्गा नाच,यसअघि नवदुर्गा मन्दिर दर्शनका लागि आएका राष्ट्र प्रमुखहरूले पनि आश्वासन मात्र बाँडेर गएको उनको गुनासो छ । कोजाग्रत पूर्णिमामा राष्ट्रप्रमुखहरूले नवदुर्गाको दर्शन तथा पूजाआजा गर्ने र नवदुर्गा देवगणबाट प्रसाद ग्रहण गर्ने चलन छ । आर्थिक समस्या समाधानका लागि नगरपालिकामा समेत ज्ञापनपत्र दिएको वनमालाले बताए ।
चितुवाको छालासहित पक्राउ,काठमाडौं (कास) बिक्री गर्ने उद्देश्यले ल्याइएको चितुवाको छालासहित आइतबार दुई जना पक्राउ परेका छन् । केन्द्रीय अनुसन्धान ब्युरोको टोलीले लाजिम्पाटबाट धादिङका २८ वर्षीय सबीनकुमार श्रेष्ठ र सिन्धुलीका २३ वर्षीय डोरप्रसाद फुयाँललाई पक्राउ गरेको हो ।
बार्सिलोना ११ अंक अगाडि,बायर्नको पराजयबर्लिन सब्स्टिच्युट टिमो वार्नरले दोस्रो हाफमा निर्णायक गोल गरेपछि लाइप्जिगले आइतबार बुन्डेसलिगामा शीर्षस्थानको बायर्न म्युनिखलाई २१ ले स्तब्ध बनाएको छ । नोभेम्बरयता पहिलो खेल हारेको बायर्न सबै किसमका प्रतियोगिताका १९ खेलमा अपराजित थियो । लिगमा बायर्न १७ अंकले अगाडि छ ।
युनाइटेडविरुद्ध स्पर्स,जेमी भार्डीले ७५ औं मिनेटमा बराबरी गर्दै क्वाटरफाइनल अतिरिक्त समयमा पुर्याए । तर स्पेनी विंगर पेड्रोले १ सय पाँचौं मिनेटमा निर्णायक गोल गर्दै चेल्सीलाई अन्तिम चारमा पुर्याएका हुन् । सेमिफाइनल अप्रिल २१२२ मा हुनेछ ।
कटारी गोल्डकप चैत १० देखि,कटारीको खेलकुद मैदानमा हुने प्रतियोगिताका लागि १ हजार २ सय दर्शक क्षमताका लागि बाँसको प्यारापिट निर्माण गरिने र बाहिरी भागमा बस्न मिल्ने गरी व्यवस्था मिलाउने समितिका कोषध्यक्ष रोहित लामाले बताए । कटारी नगरपालिका र साथी समूहको संयोजनमा हुने चौथो गोल्डकपमा करिब ३२ लाख खर्च हुने अनुमान गरिएको पत्रकार सम्मेलनमा जानकारी गराइयो ।
अबको लक्ष्य विश्वकप,"नेपाली टोलीको स्वागतमा बाक्लो संख्यामा दर्शक विमानस्थल पुगेका थिए । उनीहरू पनि मैदानभित्रको ठूलो सफलताका बाबजुद मैदानबाहिरको नेपाली क्रिकेटको संकटबारे राम्रो जानकार थिए । उनीहरूको आवाज निरन्तर त्यही संकट चिर्न यी नारामा गुन्जिरह्यो : क्यानको विवाद छिटो समाधान गर्, समाधान गर् ओडीआई मान्यता पाइयो, स्टेडियम चाहियो टुँडिखेलमा खेलेर विश्वकप खेल्न सकिन्न, सकिन्न क्यानको राजनीति बन्द गर्, बन्द गर् अघि बढ क्रिकेटर, नेपाली जनता साथमा छन्"
आर्मी अपराजित,कीर्तिपुरको जितमा अभिषेक सिंहले १७ तथा अनिल शाहिले ११ अंक जोडे । जितसँगै कीर्तिपुरले १० खेलबाट १५ अंक जोड्दै प्लेअफमा पुग्ने सम्भावना जीवितै राखेको छ । विशाल मिलन केन्द्रले ११ खेलबाट २४ अंक जोडेको छ ।
खुकुरी र होराइजन विजयी,दोस्रो खेलमा होराइजनले वेस्टर्न क्रिकेट क्लब बुटवललाई ८ रनले पराजित गरेको छ । टस हारेर ब्याटिङ गरेको होराइजनले ९ विकेट गुमाई १ सय १३ रन बनाएको हो । मंगलबार ज्ञानोदय क्रिकेट क्लब करहिया र देवदह क्रिकेट युनिट देवदह तथा न्यु होराइजन र साई ग्लोबल क्रिकेट क्लबबीच प्रतिस्पर्धा हुने छन् ।

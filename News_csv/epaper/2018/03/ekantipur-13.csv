शीर्षक,विवरण
न्यायाधीशबाटै पराजुली पदमुक्त,"काठमाडौं सर्वाेच्च अदालतका न्यायाधीश चोलेन्द्रशमशेर जबराले योग्यता र उमेर विवादमा मुछिएका प्रधानन्यायाधीश गोपाल पराजुली कानुनत: गत साउनमै पदमुक्त भइसकेको घोषणा गरेका छन् । पराजुलीले आफ्नो उमेर छल्न किर्ते काम गरेको भन्दै उनको इजलासमा बस्न नसक्नेनमिल्ने पनि बताएका छन् ।जबराले तथ्यसहित त्यस्तो खुलासा गरेपछि सर्वाेच्चका अन्य न्यायाधीशले पनि पराजुलीलाई राजीनामा दिन सल्लाह दिँदै अब इजलास नतोक्न भनेका छन्् । कान्तिपुर र डा गोविन्द केसीविरुद्ध चलाइएको अवहेलना मुद्दाका सन्दर्भमा जबराले यस्तो असामान्य घोषणा गरेका हुन् । उक्त अवहेलना मुद्दा हेर्न पराजुलीद्वारा गठित सात सदस्यीय इजलास यससँगै स्वत: भंग भएको छ ।कान्तिपुर र डा केसीविरुद्ध चलेको अवहेलना मुद्दाको संयुक्त सुनुवाइ सुन्न सोमबार सर्वाेच्चको बृहत् प्ूर्ण इजलासमा खचाखच भीड थियो । मध्याह्न १२ बजेसम्म कुरेर बसिरहँदा भित्र च्याम्बरमा भने पराजुली र इजलासका अन्य पाँच न्यायाधीशहरू जबरालाई पर्खेर बसिरहेका थिए । इजलासमा जान ढिलो भएको भन्दै पराजुलीले जबरालाई तारन्तार फोन गरिरहेका थिए । घरमा प्ूजा भएकाले आफ्ू केही ढिलो भएको भन्दै उनी आफ््नो निवास सुकेधाराबाट निस्के । सर्वाेच्च पुगेपछि मैले इजलासमा बस्न ठीक परिरहेका प्रधानन्यायाधीशलाई भेटेँ र राजीनामा गर्न भनेँ, यसका लागि त्यहाँ उपस्थित पाँच न्यायाधीशलाई पनि कुरा अघि बढाउन आग्रह गरेँ, जबराले भने, तर न पराजुलीजी राजीनामा दिन तयार हुनुभयो, न बाँकी साथीहरूले कुनै आवाज उठाए ।जबरासँग केही भनाभन भएपछि पराजुलीले यस्तो अवस्थामा अब इजलास के बस्नु भनेर कान्तिपुरविरुद्धको सुनुवाइ स्थगित गर्न खोजेका थिए । त्यो हुनुअघि नै म त्यहाँबाट निक्लेँ र इजलासमा पसेर आफ््नो राय सुनाएँ, जबराले कान्तिपुरसँग भने, कानुनअनुसार उनी साउन २१ मै अवकाश भइसकेका मानिस हुन्् । यसको अर्थ अहिले उनी प्रधानन्यायाधीश होइनन्् । जो पदमै छैन, उसैले तोकेको पेसी कानुनत: हेर्न मिल्दैनथ्यो, मैले हेरिनँ ।जबराका अनुसार आइतबारको बृहत् प्ूर्ण इजलासमा टिफिन ब्रेक भएपछि पराजुलीले आफ््नो जन्ममितिका सम्बन्धमा भ्रममा नपर्न भन्दै सम्बन्धित कागजात देखाउने क्रममा चितवनको शारदा माविबाट जारी भएको एसएलसीको चारित्रिक प्रमाणपत्र पनि झिकेका थिए, जसमा उनको जन्ममिति २०११ वैशाख १३ उल्लेख छ । उहाँले २०३० साउन २१ मा लिएको पहिलो नागरिकतामा चाहिँ जन्ममिति २००९ साउन २१ छ, त्यसपछि संशोधन गरेर कतै २०१० वैशाख १६ र कतै २०१० वैशाख १३ बनाउनुभएको छ, जबराले भने ।न्यायपरिषद् ऐनअनुसार यसरी विभिन्न जन्ममिति हुँदा एक वर्षको अन्तर पर्न गयो भने सबभन्दा पहिले लिएकोले मान्यता पाउँछ । त्यसअनुसार उहाँको अवकाश गएको साउन २१ मै भइसकेको रहेछ, तर बढी अवधिसम्म बस्नका लागि उहाँले २०११ सालको जन्ममिति लुकाउँदै आउनुभएको रहेछ, उनले भने ।यो तथ्य खुल्नासाथ जबराले पराजुलीलाई तुरुन्त राजीनामा गर्न आइतबारै सल्लाह दिएका थिए । तर पराजुलीले केही दिन पख्नुस्, यो मुद्दा छिनेर दिन्छु भन्दै इजलासमा पसेका थिए । मलाई त्यसपछि नै अवकाश भइसकेको मानिसले तोकेको इजलासमा बस्दा ग्लानि भइरहेको थियो, त्यहाँबाट निक्लेपछि पनि मैले राजीनामा गर्न सुझाएँ, तर मलाई मनाउन उहाँ साँझ मेरो घरमै आउनुभयो, न्यायाधीश जबराले भने, न्यायालयलाई चरम बेथितिसँग चलाएर उहाँले रसातलमा पुर्याउनुभएको थियो, जो टुलुटुलु हेरेर म बस्न सक्दिनँ थिएँ, त्यसैले अरूले नबोले पनि मैले भने भोलिपल्टै गएर सत्यको खुलासा गर्ने निर्णय गरेर सुतेँ, आज (सोमबार) तदनुसारै गरेँ पनि ।आदेशको व्यहोरा घरमै लेखेर निक्लेका जबरा सवा १२ बजे एक्लै १ नम्बर इजलासमा पस्दा झन्डै डेढ घण्टादेखि न्यायाधीशहरूलाई पर्खेर बसेका कानुन व्यवसायी र सञ्चारकर्मीहरू केहीबेर अलमलमा परे । उनी भने सरासर भित्र छिरे, कुर्सीमा बसे र खल्तीबाट एउटा कागज झिकेर पढ््न थाले, जसको पुछारमा लेखिएको छ, उपर्युक्त व्यवस्थाहरूसमेतबाट सम्माननीय प्रधानन्यायाधीश श्री गोपाल पराजुलीज्य्ू उक्त मिति २०७४।४।२१ मा नै अवकाश प्राप्त भइसकेको अवस्था रहेकाले उहाँले तोक्नुभएको कजलिस्टबमोजिमको आज मिति २०७४।११।२८ गते सुनुवाइका लागि तोकिएका प्रस्तुत मुद्दा नैतिक र कानुनी दृष्टिले हेर्न मिलेन । नियमानुसार गरी पेस गर्नु ।आफ््नो आदेश जारी गरेर जबरा तुरन्तै घर फर्किए । यता केही बेरसम्म अवहेलनाको मुद्दामा सुनुवाइ गर्न तम्तयार बसेका पराजुली तुरुन्तै रक्षात्मक अवस्थामा पुगे । आफ््नो मुद्दामा आफैं सुनुवाइ गर्न उनले गठन गरेको बृहत् प्ूर्ण इजलास स्वत: भंग हुन पुग्यो । अप्रत्याशित परिस्थिति निम्तिएपछि पराजुली दिनभरि नै आफ््ना भित्रियाहरूसँग छलफलमा जुटिरहे । नेपाल बारका पदाधिकारीलाई बोलाएर पनि राय लिए । आफ्ूनिकट एक अधिवक्तालाई बोलाएर उनले चोलेन्द्रशमशेरविरुद्ध अवहेलनाको मुद्दा दर्ता गराउन निर्देशन पनि दिए, सर्वाेच्चका एक उच्च अधिकारीले सुनाए, उनी साँझ अबेरसम्म पनि त्यहीँ कुरेर बसिरहेका थिए । आफ््नै इजलासबाट अदालतको अवहेलना गरेको भनेर चोलेन्द्रलाई कारबाही गर्ने तयारी उनले अझै गरिरहेका छन्् ।जबराले भने आफ््नो कदम न्यायपालिकाको रक्षाका लागि बाध्यात्मक परिस्थितिमा उत्पन्न भएको अवस्थाका रूपमा व्याख्या गरेका छन् । मेरा पितापुर्खा (राणा) ले निरंकुश भएर मुलुक चलाएको भन्दै नागरिकले आन्दोलन गरेर प्रजातन्त्र ल्याए, जसलाई मैले पनि समर्थन र स्वीकार गर्दै आएको छु, आदेश जारी गरेर निवास फर्केपछि शान्त मुडमा देखिएका भावी प्रधानन्यायाधीश जबराले कान्तिपुरसँग भने, तर पराजुलीले न्यायालयलाई निरंकुश पारामा चलाउन खोज्नुभयो, आफ्ू नै संस्था हुँ र नियम कानुनभन्दा म माथि छु जस्तो गरी व्यवहार गर्नुभयो, यसको प्रतिवाद गर्न म उपयुक्त समयको पर्खाइमा थिएँ, जो आज मिल्न गयो ।तत्कालीन प्रधानन्यायाधीश सुशीला कार्कीविरुद्ध महाअभियोग प्रस्ताव दर्ता भएपछि त्यसविरुद्ध आदेश गरेर कार्कीलाई सर्वाेच्चमै फर्काउने बाटो खोलिदिएपछि पराजुली जबरादेखि चिढिँदै आएका थिए । उहाँले मलाई आफ्ू संलग्न इजलासमा पेसी नै तोक्नुभएन लामो समयसम्म, जबराले भने, अवहेलनाको मुद्दामा भने के लागेर हो, मलाई पनि सामेल गराउनुभयो । उहाँको स्वेच्छाचारिताको विरोध उहाँकै इजलासमा बसेर गरुँला भन्ने लामो समयदेखिको मेरो इरादा उहाँले नै पूरा गरिदिनुभयो । आफ््नो लुकाएर राखेको उमेरसम्बन्धी कागजात उहाँ आफैंले देखाएपछि त मलाई एक क्षण पनि उहाँको नेतृत्वमा बस्न मन लागेन, किनभने यो जानाजानी किर्ते काम भएको थियो, त्यसलाई मैले साथ दिइरहन सकिनँ, दिन्नँ पनि ।न्यायाधीश जबराले सोमबार इजलासबाट घोषणा गरेका थिए, कानुनभन्दा माथि कोही हुन्न र न्यायिक स्वतन्त्रतामा न्यायमूर्तिले कहिल्यै सम्झौता गर्नु हुँदैन भन्ने मान्य सिद्धान्तलाई पालना गर्ने, गर्नुपर्ने र गराउनुपर्ने न्यायमूर्तिहरूसमेतको दायित्वलाई टुलुटुलु हेर्न र अवज्ञा गर्न सकिने अवस्था रहन्न ।इजलासमा संलग्न अन्य न्यायाधीशहरूले प्रधानन्यायाधीशको किर्ते कामलाई चुपचाप समर्थन गरेकामा जबराको मन दुखेको छ । सर्वाेच्चका न्यायाधीश भनेको निडर हुनुपर्छ, कसैको लाहाछाप हुने होइन, उनले भने, अरूले जे गरून््, मलाई चासो छैन, म भने न्यायका पक्षमा एक्लै भए पनि सधैं नै उभिएको छु र उभिइरहनेछु पनि ।प्ूर्वप्रधानन्यायाधीश सुशीला कार्कीले जबराको कदमको सराहना गर्दै अदालत यो अवस्थामा आइपुग्नु नेतृत्वको असफलता भएको टिप्पणी गरिन् । आफ््नो योग्यतासम्बन्धी प्रश्न उठेपछि त्यो पुष्टि गर्नुपर्नेमा उहाँ (पराजुली) कानुनका सर्वमान्य सिद्धान्तै तोडेर प्रश्न गर्नेहरू सबलाई मुद्दा चलाउनतिर लाग्नुभयो, जसले गर्दा न्यायालयको गरिमा ध्वस्त हुन पुग्यो, कार्कीले भनिन््, चोलेन्द्रले ममाथि महाअभियोग प्रस्ताव दर्ता हुँदा पुग्न गएको न्यायालयको क्षति पनि रोकेका थिए, आज पनि केही गम्भीर समस्या देखेकै हुनाले यो आदेश गरेका होलान् ।"
तपाईं हट्नुस्,"केहीबाहेक हामी धेरैजसोले अब तपाईं न्यायपालिकाबाट अलग हुनु राम्रो हुन्छ भनेर स्पष्ट शब्दमा भनिसक्यौं । योभन्दा बढी के भन्नु ?काठमाडौं सर्वोच्च अदालतका अधिकांश न्यायाधीशले जन्ममिति विवादमा मुछिएका प्रधानन्यायाधीश गोपाल पराजुलीलाई बहिर्गमन को बाटो रोज्न सुझाव दिएका छन् । कान्तिपुर दैनिक र डा गोविन्द केसीविरुद्धको अवहेलना मुद्दामा न्यायाधीश चोलेन्द्रशमशेर राणाले दिएको आदेशपछि सर्वोच्चमा बसेको अनौपचारिक फुलकोर्ट बैठकमा न्यायाधीशहरूले पराजुलीलाई तत्काल न्यायालयबाट अलग हुन सुझाव दिएका हुन् । आफू अल्पमतमा पर्ने डरले उहाँले फुलकोर्ट बोलाउनुभएको थिएन, हाम्रै आफ्नै अग्रसरतामा उहाँलाई भेटेका थियौं, सर्वोच्चका एक न्यायाधीशले कान्तिपुरसित भने, केहीबाहेक हामी धेरैजसोले अब तपाईं न्यायपालिकाबाट अलग हुनु राम्रो हुन्छ भनेर स्पष्ट शब्दमा भनिसक्यौं । योभन्दा बढी के भन्नु ?बैठकमा सहभागी अर्का न्यायाधीशका अनुसार आफ्नो भनाइको शैली फरक भए पनि अधिकांशले तपाईं अब पदमा नबस्नु नै उत्तम हुने सुझाव दिएका थिए । न्यायपालिकाको यो कुर्सी तपाईंभन्दा निकै ठूलो र आदरयोग्य हो, एक न्यायाधीशको भनाइ उद्धृत गर्दै स्रोतले भन्यो, तपाईंले शृंखलाबद्ध रूपमा गर्नै नहुने काम र गल्ती दोहोर्याउनुभयो । अब पेसी सूची बनाउनेदेखि न्यायसम्पादन र न्यायप्रशासनका सबै कामबाट तत्काल पराजुली अलग हुनुपर्छ भन्ने हाम्रो मत हो । हालसम्म मुख नखोलेका न्यायाधीश केदार चालिसेले समेत तपाईंले अब निकास दिनु राम्रो हुन्छ भनेर सुझाव दिएको स्रोतले बतायो । सर्वाेच्चका न्यायाधीशहरूले न्यायालय असहज अवस्था उन्मुख भएको तथ्यसहित प्रधानन्यायाधीश पराजुलीलाई मार्गप्रशस्त गर्न आग्रह गरेका हुन् । न्यायाधीश चोलेन्द्रशमशेर राणाको आदेशपछि दिउँसो प्रधानन्यायाधीशसँगको अनौपचारिक बैठकमा न्यायाधीशहरूले तत्काल निष्कर्षसहितको समाधान दिनुपर्ने धारणा राखेका थिए । अनौपचारिक बैठक सवा घण्टा जति चलेको थियो । बैठकमा राणाबाहेक धेरैजसो न्यायाधीश उपस्थित थिए । टी ब्रेक पछि कुनै इजलाससमेत बस्न सकेन । सबै न्यायाधीशहरू निकै गम्भीर मुद्रामा प्रस्तुत भएका थिए । पराजुलीको कामकारबाहीको समर्थन गर्दै आएका केही सीमित न्यायाधीशसमेतले उनको पक्षमा मुख नखोलेको स्रोतले बतायो । एक न्यायाधीशले मात्र घुमाउरो शैलीमा पराजुलीको पक्षमा धारणा राखेको स्रोतले उल्लेख गरेको छ, स्रोतले उनको नाम भने उल्लेख गरेन । प्रधानन्यायाधीश पराजुलीले भने न्यायाधीश राणाको कार्यशैली गलत रहेको भन्दै आफ्नो प्रतिरक्षा गर्न खोजेका थिए । न्यायाधीशहरूका अनुसार यथास्थितिमा अब इजलास बस्न कठिन हुने भएको छ । तपाईंले भोलिदेखि कजलिस्ट तोक्नुभयो भने पनि बेन्च बस्न सक्दैन र पर्सिदेखि त कजलिस्ट तोक्न पनि कठिन हुनसक्छ, एक न्यायाधीशले भने । बुद्धिमत्ता देखाएर बहिर्गमन हुनु राम्रो हुन्छ । समयमै मार्गप्रशस्त नहुने हो भने अझ विकराल अवस्था आउन सक्छ । जतिजति यस्तो स्थिति रहिरहन्छ, त्यति नै बढी न्यायालयलाई क्षति पुग्छ । न्यायालय संक्रमण र अस्थिरतातिर जान्छ । सुरक्षित अवतरण खोज्नु तपाईं र न्यायालयकै हितमा रहन्छ, उनले भने ।अदालत जनआस्थामा चल्ने संस्था भएको उल्लेख गर्दै उनीहरूले जनआस्थामा ह्रास आउनुमा न्यायालयको नेतृत्वकर्ताको कार्यशैली जिम्मेवार रहेको धारणा राखेका थिए । अर्का एक न्यायाधीशले भने, वस्तुस्थिति चर्काएर लैजानु न्यायालयको हितमा छैन । बैठकमा पराजुलीले धेरै बोलेनन् । उनको भनाइ थियो, म अदालतमा रहने अब थोरै समय मात्र हो । म आत्मसम्मान साथ बहिर्गमन हुन चाहन्छु । त्यस निम्ति तपाईंहरूले वातावरण निर्माण गरिदिनुपर्यो । एक जनाबाहेक अरू कुनै पनि न्यायाधीश पराजुलीको प्रतिरक्षामा उत्रिएनन् । कसैले पनि न्यायाधीश राणाको आदेशविरुद्ध एक शब्द पनि बोलेनन् ।केही दिनदेखि सर्वोच्चका न्यायाधीशहरूले प्रधानन्यायाधीशको कार्यशैलीप्रति विरोध जनाउँदै आएका थिए । पटकपटकको आग्रह नसुनेपछि उनीहरूले केही सांकेतिक विरोधसमेत गरेका थिए । गत शनिबार पराजुलीले आयोजना गरेको वनभोजमा ९ जना न्यायाधीश अनुपस्थित थिए । न्यायाधीशहरू चोलेन्द्रशमशेर राणा, दीपक कार्की, हरिकृष्ण कार्की, विश्वम्भर श्रेष्ठ, ईश्वर खतिवडा, आनन्दमोहन भट्टराई, प्रकाशमानसिंह राउत र पुरुषोत्तम भण्डारी योजनाबद्ध रूपमै अनुपस्थित भएका थिए । एक न्यायाधीशले कान्तिपुरसित भने, तपाईंका गलत क्रियाकलापमा हामी साक्षी बस्न सक्दैनौं भनेर हामीले स्पष्ट सन्देश दिन खोजेका थियौं । केही साताअघिको फुलकोर्टमा समेत न्यायाधीशहरूले नेतृत्वको उन्मादीले न्यायपालिकाको साख गिरेको भन्दै संयम अपनाउन सुझाव दिएका थिए ।"
राष्ट्रिय सभा अध्यक्षमा तिम्सिना निर्विरोध,"काठमाडौं राष्ट्रिय सभाको अध्यक्षमा एमाले सांसद गणेश तिम्सिना निर्विरोध भएका छन् । सोमबार निर्धारित समयभित्र वाम गठबन्धन तिम्सिनाको मात्र उम्मेदवारी परेकाले उनी निर्विरोध भएका हुन् । उनलाई बुधबार बस्ने राष्ट्रिय सभाको बैठकले औपचारिक रूपमा सभाको अध्यक्ष निर्वाचित भएको घोषणा गर्नेछ । गठबन्धन दलबीच प्रतिनिधिसभाको सभामुख माओवादी, राष्ट्रिय सभाको अध्यक्ष एमालेबाट बनाउने समझदारी भएको थियो । राष्ट्रिय सभाको अध्यक्ष प्रतिनिधिसभाका सभामुखकै समान मर्यादाको पद हो । सभामुखमा माओवादीका कृष्णबहादुर महरा निर्वाचित भइसकेका छन् । तिम्सिनाका प्रस्तावक खिमलाल भट्टराई तथा समर्थक दीनानाथ शर्मा र सुमन प्याकुरेल छन् । एमाले पोलिटब्युरो सदस्य रहेका पर्वतका तिम्सिना हाल प्रदेश ४ का सहसंयोजक पनि हुन् । २०५४ को स्थानीय निर्वाचनमा उनी पर्वत जिल्ला सभापति निर्वाचित भएका थिए । त्यसपछि उनी पार्टीभित्रको आन्तरिक राजनीतिमा सक्रिय रहे । पहिलो पटक राष्ट्रिय सभा सांसद बनेका उनले २०३६ सालको विद्यार्थी आन्दोलनबाट कम्युनिस्ट राजनीति सुरु गरेका थिए ।राष्ट्रिय सभाको अध्यक्ष बनाउने विषयमा एमालेभित्र केपी ओली समूह र माधव नेपाल समूहबीच विवाद भएको थियो । नेपाल समूहले सांसदको अनुभव लिइसकेका नेता परशुराम मेघी गुरुङलाई अध्यक्ष बनाउन चाहेको थियो । प्रमुख पदमा समावेशी देखाउन पनि गुरुङलाई अघि सार्नुपर्न तर्क नेपाल समूहको थियो । तर ओली समूहले तिम्सिनालाई नै अघि बढाउनुपर्ने भनी प्रधानमन्त्रीलाई दबाब दियो । सोमबार बिहान १० बजेसम्म दुवै समूहका नेताबीच रस्साकसी चलेको थियो । अध्यक्ष ओलीले तिम्सिनालाई नै अघि सार्ने चाहना राखेपछि उनकै पक्षमा निर्णय भयो । गुरुङलाई राष्ट्रिय सभामा सत्तापक्षीय दलका नेताका रूपमा जिम्मेवारी दिने समझदारी भएको छ । अध्यक्ष नपाएपछि नेपाल समूहका निकट नेताहरू तिम्सिनाको उम्मेदवारी दर्तामा देखिएनन् । ओली समूहका नेताहरू मात्र संसद् भवनमा उम्मेदवारी दर्ता गराउन पुगेका थिए । उम्मेदवारी दर्ता गरेपछि तिम्सिनाले राष्ट्रिय सभालाई प्रभावकारी सदनका रूपमा चलाउन आफूले भूमिका खेल्ने बताए । परिपक्व सदनका रूपमा रहने राष्ट्रिय सभालाई सबैको साझा थलो बनाउने प्रतिबद्धतासमेत उनले गरे ।"
तेस्रो राष्ट्रपति आज चुनिँदै,"काठमाडौं मुलुकले संघीय गणतन्त्रात्मक शासन प्रणाली अपनाएयता तेस्रो राष्ट्रपति चयनका लागि मंगलबार निर्वाचन हुँदै छ । निर्वाचन आयोगले राष्ट्रपति निर्वाचनको सम्पूर्ण तयारी पूरा भइसकेको जनाएको छ । आगामी राष्ट्रपतिका लागि वर्तमान राष्ट्रपति विद्यादेवी भण्डारी तथा कुमारी लक्ष्मी राई चुनावी मैदानमा उत्रिएका छन् । भण्डारीलाई सत्तारूढ वाम गठबन्धन तथा राईलाई विपक्षी नेपाली कांग्रेसको समर्थन छ । राष्ट्रपति र उपराष्ट्रपतिको निर्वाचन संघीय संसद् तथा प्रदेशसभाका सदस्य मतदाता रहेको निर्वाचक मण्डलबाट हुन्छ । कानुनले संघीय संसद् सदस्यको मतभार ७९ र प्रदेशसभा सदस्यको मतभार ४८ तोकेको छ । प्रतिनिधिसभाका २ सय ७५ र राष्ट्रिय सभाका ५९ गरी संघीय संसद्का ३ सय ३४ र सातवटै प्रदेशसभाका ५ सय ५० सदस्य मतदाता हुने व्यवस्था छ । आयोगले संघीय संसद्का ३ सय ३१ र प्रदेशसभाका ५ सय ४९ जनाको अन्तिम नामावली प्रकाशित गरेको छ जसमा नामावली प्रकाशनपछि मात्रै शपथग्रहण गर्न पाएका राष्ट्रिय सभामा सरकारको सिफारिसमा राष्ट्रपतिबाट मनोनीत ३ सदस्यले मतदान गर्न पाउनेछैनन् । प्रदेशसभामा मनाङबाट निर्वाचित राजीव गुरुङ (दीपक मनाङे) को नाम पनि अन्तिम नामावलीमा छैन । अदालतबाट दोषी प्रमाणित भई सजाय सुनाइएका मनाङे फरार छन् ।राष्ट्रपति निर्वाचन एकै स्थानमा काठमाडौंमा मात्रै हुनेछ । संसद् भवन रहेको अन्तर्राष्ट्रिय सम्मेलन केन्द्र परिसरमै मतदान केन्द्र तोकिएको छ । आयोगका प्रवक्ता सहसचिव नवराज ढकालले बिहान १० देखि अपराह्न ३ बजेसम्मका लागि मतदान गर्ने समय तोकिएको बताए । मतदाताको मतभार फरकफरक रहेकाले त्यसैअनुसार मतपत्रसमेत दुई थरीको बनाइएको छ । संघीय संसद्का सदस्यहरूले सेतो कागजमा हरियो रङले छापिएको र प्रदेशसभाका सदस्यले सेतो कागजमा रातो रङले छापिएको मतपत्र पाउनेछन् । मतपत्रमा दुई उम्मेदवारको नाम उल्लेख रहने र मतदाताले नामको अगाडि स्वस्तिक चिह्न लगाएर मतदान गर्नुपर्ने आयोगले जनाएको छ । कानुनअनुसार कुल मतदाताको ५० प्रतिशत बढी मत ल्याउने उम्मेदवार विजयी हुनेछन् । संघीय संसदका ३ सय ३४ जनाको मतभार २६ हजार ३ सय ८६ तथा प्रदेशसभाका ५ सय ५० जनाको कुल मतभार २६ हजार ४ सय हो । तर, आयोगले मतदाता नामावलीमा ८ सय ८० जनाको नाम मात्रै प्रकाशित गरेकाले उनीहरूको कुल मतभार ५२ हजार ५ सय १ हुन्छ । त्यसअनुसार राष्ट्रपति निर्वाचित हुने व्यक्तिले २६ हजार २ सय ५१ मत ल्याउनुपर्छ । एमाले र माओवादीसहितको वाम गठबन्धनकै मतदाताबाट उक्त मत पुग्ने देखिन्छ । अझ राष्ट्रिय जनता पार्टी र संघीय समाजवादी फोरमको समेत समर्थन वाम गठबन्धनलाई रहेकाले भण्डारीले सहजै चुनाव जित्ने सम्भावना कायम छ । २०७२ असोज ३ गते संविधान जारी भएपछि भएको निर्वाचनबाट चुनिएकी भण्डारीले पहिलो कार्यकाल २ वर्षभन्दा थोरै बढी पूरा गरेकी छन् । आगामी कार्यकाल पाँच वर्षको हुनेछ । यसअघि पहिलो संविधानसभा निर्वाचनपछि नेपाली कांग्रेसका नेता रामवरण यादव राष्ट्रपतिमा निर्वाचित भएका थिए । उनी संविधानसभाले संविधान जारी गरेपछि मात्रै बिदा भएका थिए । यादव ७ वर्ष बढी राष्ट्रपतिको पदमा बहाल रहेका थिए ।"
नगरप्रमुख चौधरीमाथि गोली प्रहार,"धनगढी कैलालीको घोडाघोडी नगरपालिकाका प्रमुख ममताप्रसाद चौधरी अज्ञात समूहको आक्रमणमा परी गम्भीर घाइते भएका छन् । उनको टाउकामा खुकुरी प्रहार गरिएको छ भने कम्मरमुनि गोली लागेको छ ।कैलालीका प्रमुख जिल्ला अधिकारी गोविन्द रिजालका अनुसार चौधरीको घोडाघोडी नगरपालिका १ स्थित घरमा करिब २० जनाको समूहले सोमबार बेलुका करिब ८ बजे आक्रमण गरेको हो । उनका अनुसार चौधरीको टाउकामा खुकुरी प्रहार गरिएको छ भने कम्मरमुनि गोली लागेको छ । प्रजिअ रिजालले भने, अत्यधिक रक्तस्रावका कारण स्थिति गम्भीर भएको जानकारी आएको छ । घटनालगत्तै घोडाघोडी अस्पताल पुर्याइएका चौधरीलाई थप उपचारका लागि नेपालगन्ज मेडिकल कलेज रिफर गरिएको छ । घटनामा कसको संलग्नता छ भन्ने खुल्न सकेको छैन । घटनालगत्तै प्रजिअसहितको टोली घटनास्थलतर्फ गएको छ । घटनास्थल कैलाली सदरमुकामदेखि झन्डै ६० किलोमिटर दूरीमा छ ।"
अमेरिकाको लोभ देखाएर लेबनान,"नेपाली युवतीलाई चरम यातनाअवैध कामदार फर्कनै कठिनमानव तस्करलाई कारबाही नहुन्जेल समस्या : दूतावास काठमाडौं आकर्षक पारिश्रमिक र अमेरिका जान पाउने लोभ देखाएर पछिल्लो समय नेपाली महिलालाई लेबनान पुर्याउने क्रम बढेको छ । जबकि लेबनानमा कार्यरत महिला भने अध्यागमनमा जरिवाना तिरेर भए पनि स्वदेश फर्कन खोजिरहेका छन् । लेबनान पुग्ने नेपाली महिला कामदारले भनेजस्तो सजिलो काम नपाउने मात्र होइन, चरम यातनासमेत भोग्ने गरेको बताइन्छ । लेबनानसमेत हेर्ने इजिप्टस्थित नेपाली दूतावासका अनुसार अवैध रूपमा त्यहाँ पुग्ने नेपाली कामदारलाई स्वदेश फर्कन पनि सजिलो छैन । अध्यागमन शुल्क बुझाएर मात्र पनि फर्किन सकिँदैन, लामो कागजी झन्झट पूरा गरेर चर्को शुल्क बुझाउनुपर्छ । नेपाली महिलाका लागि लेबनान न काम गर्न सहज छ न फर्किन नै, दूतावासका एक अधिकारीले भने । लेबनान, युद्धग्रस्त सिरियासहित अन्य अफ्रिकी मुलुकमा पछिल्लो समय नेपाली महिला घरेलु कामदार अलपत्र पर्ने क्रम बढेको छ, इजिप्टका लागि नेपाली राजदूत झविन्द्र अर्यालले भने, हामी लगातार उद्धारमा लागिरहेका छौं । यता पठाउनेहरूलाई पत्ता लगाएर कारबाही नगरेसम्म त्यो शृंखला रोकिँदैन । दूतावासले फिर्ता पठाएका पीडितको बयान र उजुरीका आधारमा मानव तस्करीमा संलग्नलाई तत्काल कारबाही गर्न र जनचेतना फैलाउनसमेत उनले सरकारलाई सुझाएका छन् । जनचेतनाको कमीले पनि यस्ताको लोभमा नेपाली महिला पर्ने गरेको उनको भनाइ छ । लेबनान अमेरिकी प्रभाव रहेको मुलुक भएको र त्यहाँ नेपाली शान्ति सेना खटिएको भन्दै मानव तस्करले कामदार लैजाने गरेका छन् । शान्ति सेना भएका कारण समस्या नपर्ने र पछि अमेरिका जानसमेत सहज हुने झूटो आश्वासन दिएर घरेलु कामदारका रूपमा नेपाली महिला त्यहाँ पुर्याउने गरिएको छ । कतिपयलाई युरोप लैजाने भनेर पनि त्यहाँ पुर्याइएको जानकारी आएको पनि दूतावासले उल्लेख गरेको छ ।राजदूत अर्यालका अनुसार लेबनानबाट पछिल्लो तीन महिनामा दुई पटक गरी १७ नेपाली महिलाको उद्धार गरिसकिएको छ । काठमाडौं विमानस्थलबाट अर्कै मुलुक पुर्याई त्यहाँबाट लेबनान लैजाने काम भइरहेको जानकारी दूतावासले परराष्ट्र मन्त्रालयलाई पठाएको छ । लेबनानमा ८ सय ७२ नेपाली सैनिक शान्ति मिसनमा छन् । लामो समयदेखि लेबनानमा अवैध रूपमा बस्दै आएका ६ नेपाली महिलालाई आइतबार काठमाडौं पठाइएको पनि दूतावासले जनाएको छ ।"
बिकेन विश्वभाषा क्याम्पसको शिक्षा,"काठमाडौं विश्वमा बोलिने लोकप्रिय भाषाहरू पठनपाठन हुने देशको एक मात्र विश्वभाषा क्याम्पस परम्परा मात्र धानिरहेको छ । पाठ्यक्रम समयानुकूल परिमार्जन हुन नसक्दा क्याम्पसको यो अवस्था आएको हो । यहाँ अंग्रेजी, चिनियाँ, जापानी, कोरियन, फ्रेन्च, स्पेनिस, अरबी, इटालियन, जर्मन र डच भाषामा पढाइ हुन्छ । तीमध्ये सबैभन्दा बढी अंग्रेजीका विद्यार्थी हुन्छन् । यसको आधारभूत र लेखन गरी दुई तह पढाइन्छ । त्यसपछि चिनियाँ बढी पढिन्छ । अहिले करिब ५ सयले यो भाषा पढदै छन् । नेपालस्थित चिनियाँ दूतावासले चार शिक्षक खटाएको छ । केही वर्षयता अरबी पढ्नेको संख्या भने बढेको छ । तर कोरियन भाषा सिकेर अहिलेसम्म हजारौं नेपाली ईपीएसमा कोरिया गए पनि कसैले पनि विश्वभाषामा कोरियन पढेनन् । कोरिया गएर प्रशस्त पैसा कमाइ हुने भएपछि हजारौं युवाले कोरियन भाषा सिकिरहेका छन् । कोरियन भाषा सिकाउने निजी संस्थाहरू छन् । निश्चित अवधिका लागि एक युवाले कम्तीमा १२ हजार रुपैयाँ शुल्क बुझाउँछन् । तथ्यांकअनुसार सन् २००८ देखि २०१७ सम्ममा ईपीएस पास गरेर ४८ हजार ८ सय १९ जना नेपाली युवा दक्षिण कोरिया गएका छन् । तर तीमध्ये कसैले पनि विश्वभाषामा कोरियन सिकेनन् । ईपीएस कोर्स र हाम्रो (विश्वभाषाको) कोर्स मिल्दैन, क्याम्पस प्रमुख भीमनाथ रेग्मी भन्छन्, हाम्रो कोर्स बढी एकेडेमिक र व्याकरणमा केन्द्रित छ । ईपीएसमा त्यस्तो छैन । विश्वभाषा क्याम्पसमा पढाइने प्राज्ञिक पाठ्यक्रम (एकेडेमिक कोर्स) होइन । नन एकेडेमिक कोर्स का रूपमा भाषा सिकाउने मात्रै हो । खासगरी दैनिकी चलाउन सिकाइन्छ । भाषा बोलचाल र सम्बन्धित क्षेत्रको संस्कृति जान्न पनि सिकिन्छ । यस्तै, पुसबाट सुरु भएको सेसनमा डच भाषा पढ्न कुनै विद्यार्थी आएनन् । विदेशीलाई नेपाली, संस्कृत र नेपाल भाषा (नेवारी) पढाइन्छ । यो वर्षबाट पालि भाषा (बुद्ध वचन संगृहीत भाषा) पढाउने तरखर भइरहेको क्याम्पस प्रमुख रेग्मी बताउँछन् । ५ विदेशी पालि भाषा सिक्दै छन् । पढाइ सुचारु भए पनि त्रिवि डिन कार्यालयले स्वीकृति भने दिइसकेको छैन । त्रिवि रेक्टर प्रा सुधा त्रिपाठी समयानुकूल पाठ्यक्रम परिमार्जन गर्न नसक्नु कमजोरी रहेको बताउँछिन् । इन्स्टिच्युटले कुनै एउटा भाषा पढाउँछन्, विश्वभाषामा धेरै भाषा पढाउँदा व्यवस्थापनमा चुकेको हो, उनले भनिन् ।"
पदावधि बढाउन पराजुलीले लुकाए चारित्रिक प्रमाणपत्र,"काठमाडौं प्रधानन्यायाधीश गोपाल पराजुलीले आफ्नो पदावधि करिब ९ महिना बढाउन एउटा शैक्षिक प्रमाणपत्र लुकाएको खुलेको छ । सुरुमा लिएको नागरिकताको प्रमाणपत्रका आधारमा कायम जन्ममितिलाई शैक्षिक प्रमाणपत्रको जन्ममितिले विस्थापन गर्ने क्रममा विवरण लुकाएको भेटिएको हो । सुविधा बढाउन विवरण लुकाउनु र झूटो विवरण पेस गर्नुलाई भ्रष्टाचार निवारण ऐनले दण्डनीय मानेको छ । पराजुलीबारे फरकफरक निकायबाट प्राप्त कागजात हेर्दा उनको प्रवेशिका परीक्षाको चारित्रिक प्रमाणपत्रमा उल्लिखित २०११ वैशाख १३ को जन्ममिति लुकाएको देखिन्छ । २०७१ पुस १ गते न्यायपरिषदका सचिव कृष्ण गिरीले प्रधानन्यायाधीश पराजुलीको जन्ममिति पहिलो नागरिकताको प्रमाणपत्र लिएको मितिका आधारमा २००९ साउन २१ गते हुने भनी निर्णय गरेका थिए । पछि २०७३ पुस १ मा तत्कालीन प्रधानन्यायाधीश सुशीला कार्कीको आदेशबाट समेत पराजुलीको जन्ममिति २००९ साउन २१ कायम भएको थियो । आफू आएपछि उल्टियोतत्कालीन प्रधानन्यायाधीश कार्कीले अवकाश पाउनासाथ पराजुलीको जन्ममिति उल्टिने आदेशको सुरुवात भयो । त्यस क्रममा २०७४ जेठ २५ मा अधिवक्ता विकास गिरीले दायर गरेको रिट निवेदन खारेजका क्रममा दुइटा जन्ममितिलाई आधार लिइएको थियो । एक त नागरिकताको प्रमाणपत्रका आधारमा २०३० सालमा प्रमाणपत्र लिएकाले २००९ साउन २१ कायम हुने देखियो भने अर्कोतर्फ शैक्षिक प्रमाणपत्र तथा वैयक्तिक विवरणमा जन्ममिति २०१० वैशाख १६ उल्लेख भएको भनी आदेश भएको थियो । यो मुद्दाको सुनुवाइका क्रममा २०११ वैशाख १३ को जन्ममिति उल्लेख भएको प्रवेशिकाको चारित्रिक प्रमाणपत्र पेस भएको थिएन ।पुनरावेदन अदालतका तत्कालीन मुख्य न्यायाधीश सुरेन्द्रवीर बस्नेतको मुद्दामा सर्वोच्च अदालतले उनको जन्ममितिबारे नागरिकताभन्दा पनि शैक्षिक प्रमाणपत्रलाई आधार मान्यो जसअनुसार नागरिकताबाट कायम भएको २०१० फागुन १८ गते जन्ममिति कायम भए पनि मुख्य न्यायाधीश बस्न्यातको शैक्षिक प्रमाणपत्रमा २०११ असार १९ गते उल्लेख भएकाले त्यसकै आधारमा उनको जन्ममिति कायम गर्ने आदेश भयो । यही आदेशलाई टेकेर न्यायपरिषदले पराजुलीको जन्ममितिसमेत उल्ट्यायो ।कामु प्रधानन्यायाधीश पराजुली स्वयं संलग्न २०७४ जेठ ३० मा बसेको न्यायपरिषदको निर्णयमा भनिएको छ, पराजुलीको नागरिकताको प्रमाणपत्रमा जन्ममिति उल्लेख नभई वर्ष मात्र उल्लेख भएको र शैक्षिक प्रमाणपत्रमा उल्लेख भएको पूरा जन्ममिति खुलेकाले २०१० वैशाख १६ गते कायम गरी सोको जानकारी संवैधानिक परिषदमा पठाइदिने । यो निर्णयले उनको नागरिकतामा आधारित २००९ साउन २१ गतेको जन्ममितिलाई स्विकारेको छ, त्यसलाई शैक्षिक प्रमाणपत्रको जन्ममितिले विस्थापन गरेको भन्दै नयाँ जन्ममितिबारे निर्णय गरेको छ । ऐनमा भएको व्यवस्था न्यायपरिषद् ऐनको दफा ३१ मा न्यायाधीशहरूको उमेरसम्बन्धी विवरण फरक भएमा कुन कायम गर्ने भन्नेबारे व्यवस्था छ । उपदफा ६ मा न्यायाधीशले पेस गरेको कुनै प्रमाणपत्रमा वर्ष मात्र उल्लेख भएको र अर्को प्रमाणपत्रमा पूरा जन्ममिति खुलेको भएमा र सो प्रमाणपत्रमा उल्लिखित जन्ममितिका बीचमा एक वर्षसम्मको अन्तर देखिएमा पूरा जन्ममिति खुलेकालाई आधार लिइनेछ उल्लेख छ । यही व्यवस्थाअनुसार २००९ साउन २१ गते कायम भएपछि नागरिकताको प्रमाणपत्रमा उमेर मात्रै उल्लेख भएको आधार देखाई प्रधानन्यायाधीश पराजुलीको जन्ममिति शैक्षिक प्रमाणपत्रअनुसार २०१० वैशाख १६ गते कायम भएको थियो । तर ऐनकै उपदफा ७ मा छुट्टाछुट्टै प्रमाणपत्रमा उल्लेख भएको जन्ममितिको अन्तर एक वर्षभन्दा बढी देखिएमा वर्ष मात्र उल्लेख भएको प्रमाणपत्रका आधारमा जुन उमेरबाट निज पहिले अवकाश हुन्छ, सोही आधारमा उमेर गणना गरी निजको उमेर अद्यावधिक गराई राख्नुपर्नेछ भन्ने व्यवस्था छ । पराजुलीका सबै शैक्षिक प्रमाणपत्र न्यायपरिषदमा पेस भएको भए यही व्यवस्थाअनुसार उनले २०७४ साउन २१ मा ६५ वर्षे उमेरहदका कारण अवकाश पाउने थिए तर उनले प्रवेशिकाको चारित्रिक प्रमाणपत्र पेस नगरी २०१० वैशाख १६ गते जन्ममिति उल्लेख भएको कागजात मात्रै पेस गरे । चारित्रिक प्रमाणपत्र पेस गरेको भए त्यसमा उल्लिखित जन्ममिति र सुरुमा लिएको नागरिकतामा उल्लिखित जन्ममितिको अन्तर करिब २२ महिना हुन्थ्यो । त्यसका आधारमा उनले गत साउनमै अवकाश पाउँथे । पराजुलीले आफ्नो सुविधा बढाउन न्यायपरिषदलगायत निकायमा चारित्रिक प्रमाणपत्र पेस नगरेको भेटिएको छ । अधिवक्ता विकास गिरीले दायर गरेको मुद्दाका क्रममा पेस गरेको कागजातमा चारित्रिक प्रमाणपत्र पेस भएको छैन । अर्कोतर्फ डा गोविन्द केसीलाई लगाइएको अवहेलना मुद्दाका क्रममा न्यायपरिषदबाट पेस भएको कागजातमा समेत प्रवेशिकाको चारित्रिक प्रमाणपत्र पेस भएको छैन । त्यसैगरी कान्तिपुर दैनिकले न्यायपरिषदमा यसबारेमा सूचना माग गरेकामा सूचना अधिकारी निर्मला पौडेलले चारित्रिक प्रमाणपत्र अभिलेखमा रहेनरहेको भन्नेबारे सूचना दिन नमिल्ने लिखित सूचना दिएकी थिइन् तर परिषद् स्रोतका अनुसार सोमबार दिउँसोसम्म पनि परिषदको अभिलेखमा पराजुलीको प्रवेशिकाको चारित्रिक प्रमाणपत्र पेस भएको थिएन । भ्रष्टाचार निवारण ऐनको दफा १६ मा झूटा विवरण दिनेलाई सजाय हुने उल्लेख छ । उक्त व्यवस्थामा भनिएको छ, कुनै व्यक्तिले राष्ट्रसेवकको ओहोदा पाउने वा सो ओहोदामा बहाल रहने वा कुनै हैसियत, लाभ वा सुविधा पाउने उद्देश्यले शैक्षिक योग्यता, नाम, तीनपुस्ते, उमेर, जात, थर, ठेगाना, नागरिकता वा योग्यता वा अन्य कुनै कुराको झूटा विवरण दिएमा वा त्यससम्बन्धी झूटा प्रमाणपत्र पेस गरेमा कसुरको मात्राअनुसार छ महिनादेखि एक वर्षसम्म कैद र दस हजारदेखि बीस हजार रुपैयाँसम्म जरिवाना हुनेछ ।अधिवक्ता लेखनाथ भट्टराईका अनुसार आफूलाई फाइदा हुने विवरण मात्रै पेस गरी यथार्थ विवरण लुकाई पदावधिको लाभ लिने काम गर्दा भ्रष्टाचार निवारण ऐनकै क्षेत्राधिकार आकर्षित हुन्छ । न्यायसम्पादनका क्रममा गल्ती, त्रुटि भएमा न्यायपरिषदले छानबिन गर्ने हो, अधिवक्ता भट्टराईले कान्तिपुरसित भने, सार्वजनिक ओहोदा नै मानिने न्यायाधीश हुन र यथार्थ विवरण पेस नगरी अवधि बढाएर फाइदा लिन खोजेमा भ्रष्टाचार नियन्त्रणसम्बन्धी कानुन आकर्षित हुन्छ । यो र गैरकानुनी सम्पत्ति आर्जनको विवादमा अख्तियारले अवकाशपछि समेत अनुसन्धान गरी कारबाही अघि बढाउन सक्छ ।"
कानुनभन्दा माथि कोही हुन्न,"यसमा प्रस्तुत मुद्दा मिति २०७४।११।२७।१ मा पेसी चढी इजलास बस्ने सिलसिलामा हामी सबै तोकिएका न्यायमूर्तिहरू सम्माननीय प्रधानन्यायाधीशज्यूको कार्यकक्षमा उपस्थित भएका थियौं । सोही समयमा सम्माननीय प्रधानन्यायाधीश श्री गोपाल पराजुलीज्यूले आफ्नो उमेर सम्बन्धमा भ्रममा नपर्न भनी उमेरसँग सम्बन्धित सबै प्रमाणपत्र देखाई भन्नुभएबमोजिम उहाँको मिति २०३०।४।२१ गते नागरिकता लिँदा नागरिकताको प्रमाणपत्रमा २१ वर्ष पुगेको भन्ने उल्लेख भएको, शारदा माध्यमिक विद्यालयबाट प्राप्त रहेको टेस्ट परीक्षाको चारित्रिक प्रमाणपत्रमा मिति २०१०।१।१६ जन्ममिति जनिएको, पछि नागरिकताको प्रतिलिपि लिँदा २०१०।१।१६ नै जन्ममिति खोलिएको, कानुन अध्ययन संस्थानबाट प्राप्त गरिएका सबै प्रमाणपत्रमा पनि २०१०।१।१६ नै जन्ममिति उल्लेख भएको साथै कर्मचारी सञ्चय कोषको परिचयपत्रमा जन्ममिति २०१०।१।१३ उल्लेख भएको र एसएलसी पास गर्दाको चारित्रिक प्रमाणपत्र जुन नेपाल राष्ट्रिय विद्यापीठबाट उत्तीर्ण भई परीक्षा नियन्त्रण कार्यालयबाट जारी भएकोमा जन्ममिति २०११।१।१३ भएको भन्ने कुरा स्वीकार गर्नुभयो । यस्तो अवस्थाले सम्माननीय प्रधानन्यायाधीश श्री गोपाल पराजुलीज्यूको उमेर फरक फरक भई सुरु नागरिकताबाट उहाँको जन्ममिति २००९।४।२१ र एसएलसी पास गर्दा प्राप्त गरेको चारित्रिक प्रमाणपत्रबाट जन्ममिति २०११।१।१३ रहेको भए पछि एक वर्षभन्दा बढीको फरक अवधि रहेको अवस्थामा न्यायपरिषद् ऐन, २०७३ को दफा ३१ को उपदफा (७) मा रहेको उपदफा (६) बमोजिम छुट्टाछुट्टै प्रमाणपत्रमा उल्लेख भएको जन्ममितिको अन्तर एक वर्षभन्दा बढी देखिएमा वर्ष मात्र उल्लेख भएको प्रमाणपत्रका आधारमा उपदफा (३) बमोजिम जन्ममिति कायम गरिनेछ भन्ने उल्लेख भएको कानुनी प्रावधानले सम्माननीय प्रधानन्यायाधीश श्री गोपाल पराजुलीज्यूले न्यायपरिषद् ऐन, २०७३ को दफा ३१ को उपदफा (६) को न्यायाधीशले पेस गरेको कुनै प्रमाणपत्रमा वर्ष मात्र उल्लेख भएको र अर्को प्रमाणपत्रमा पूरा जन्ममिति खुलेको भएमा र सो प्रमाणपत्रमा उल्लेखित जन्ममितिहरूको बीचमा एक वर्षसम्मको अन्तर देखिएमा पूरा जन्ममिति खुलेकोलाई आधार लिइनेछ भन्ने व्यवस्थाको सुविधा प्राप्त गर्ने नभई ऐ ऐनको दफा ३१ को उपदफा (७) बमोजिम उहाँको जन्ममिति २००९।४।२१ नै कायम हुने अवस्था रह्यो । सम्माननीय प्रधानन्यायाधीशज्यूले उक्त कानुनमा रहेको व्यवस्थाभन्दा फरक अवस्थामा आफूले धारण गरेको एसएलसीको चारित्रिक प्रमाणपत्रमा उल्लेख भएको जन्ममितिलाई नै स्वीकार गर्नुपर्नेमा नगरी न्यायपरिषद्बाट उहाँको सम्बन्धमा भएको भनिएको उमेरसम्बन्धी निर्णयको आधारले मात्र पदमा बहाल रहेको भनी पदीय जिम्मेवारी बहन गर्नु प्रधानन्यायाधीशको पदको गरिमामा आँच पुर्याउनु हो । कानुनभन्दा माथि कोही हुन्न र न्यायिक स्वतन्त्रतामा न्यायमूर्तिले कहिल्यै सम्झौता गर्न हुँदैन भन्ने मान्य सिद्धान्तलाई पालना गर्ने, गर्नुपर्ने र गराउनुपर्ने न्यायमूर्तिहरूसमेतको दायित्वलाई टुलुटुलु हेर्न र अवज्ञा गर्न सकिने अवस्था रहन्न । अत: न्यायालयको साख र न्यायिक स्वतन्त्रता बचाउनसमेत सर्वोच्च अदालतले यस्तै अवस्थाका कर्मचारीहरूका सम्बन्धमा प्रतिपादन गरेका नजिर सिद्धान्तहरूसमेतबाट र न्यायपरिषद् ऐन, २०७३ को उपरोक्त व्यवस्थाहरूसमेतबाट सम्माननीय प्रधानन्यायाधीश श्री गोपाल पराजुलीज्यू उक्त मिति २०७४।४।२१ मा अवकाश प्राप्त भइसकेको अवस्था रहेकाले उहाँले तोक्नुभएको कजलिस्टबमोजिमको आज मिति २०७४।११।२८ गते सुनुवाइका लागि तोकिएका प्रस्तुत मुद्दाहरू नैतिक र कानुनी दृष्टिले हेर्न मिलेन । नियमानुसार गरी पेस गर्नू । चोलेन्द्र शम्शेर जबरान्यायाधीशइति सम्बत् २०७४ साल फाल्गुण २८ गते रोज २ शुभम्  ।"
कोको थिए विमानमा ?,"नेपाली यात्रुशिला बजगार्इं, अल्गिना बराल, चारु बराल, सोविन्द्रसिंह बोहोरा, वसन्त बोहोरा, समिरा व्याञ्जनकार, प्रवीण चित्रकार, सजना देवकोटा, प्रिन्सी धामी,ज्ञानीकुमारी गुरुङ, दिनेश हुमागाईं, श्रेया झा, पूर्णिमा लोहनी, मिली महर्जन, निगा महर्जन, सञ्जय महर्जन, केशव पाण्डे, प्रसन्न पाण्डे, विनोदराज पौडेल, हरिशंकर पौडेल, सञ्जय पौडेल, आशिष रञ्जित, कृष्णकुमार सहनी, अस्ना शाक्य, सनम शाक्य, अञ्जिला श्रेष्ठ, सरुना श्रेष्ठ, हरिप्रसाद सुवेदी, दयाराम ताम्राकार, बालकृष्ण थापा, श्वेता थापा, किशोर त्रिपाठी र अवधेशकुमार यादव बंगलादेशीफैजल महम्मद, शहरिन अहमद, इकुव अली, फुज्जमान अली, अल्मुन नहर एन्नी, बिल्किस एरा, बेगम हुरुन नहर, बिल्क्विस बानु, अख्तरा बेगम, शाहिन बेपारी, नाजिया अफ्रिन चौधरी, रिज्वनुल हक, रोकिबुल हसन, मेहदी हसन, एमराना कबिर हास्मी, कबिर हुसेन, सञ्जिदा हुक, हसन इमाम, मोहम्मद नसरुल इस्लाम, अखी मोनी, मिनाज बिन नासिर, एफएच प्रिओक तमर्रा प्रिओनमोइ, मोदुर रहमान, महमुदुर रहमान, ताहिरा तन्विन शाशी रेजा, पियास रोय, शेख रसिद रुवायत, युमी सलिमा, सैयादा कम्रुनहार शवार्ना, अनिरुद्द जमान, नुरुज जमान र रफिक्ज जमानचिनियाँम्याङ मिङमाल्दिभ्सरिजाना अब्दुल्लाचालक दलअविद सुल्तान (पाइलट), पृथुला रसिद (कोपाइलट), ख्वाजा हुसेन, केएचएम साफी"
झयाल फोडेर बाँचें,"मसहित विभिन्न ट्राभल एजेन्सीका १६ जना यूएस बंगला विमानले गरेको एउटा कार्यक्रममा सहभागी हुन बंगलादेश पुगेका थियौं । खासमा हामी हिजो (आइतबार) नै आउनुपर्ने थियो । तर फ्लाइट क्यान्सिल भएपछि आज (सोमबार) उड्यौं । काठमाडौंमा ल्यान्ड गर्ने बेलामा विमान जोडले हल्लियो । के भयो, केही पत्तो भएन । म विमानको झ्याल छेउमा थिएँ । एक्कासि ड्याम्म आवाज आयो । त्यसपछि केके भयो, पत्तो नै पाइएन । म झ्याल फोडेर बाहिर निस्कें । कसले हो मलाई सिनामंगलको अस्पताल पुर्यायो । त्यहाँबाट साथीहरूले नर्भिक अस्पताल पुर्याए । घुँडा र टाउकामा चोट छ । भाग्यले बाँचेँ ।वसन्त बोहोरा, विराटनगर रस्विता इन्टरनेसनल ट्राभल्स एन्ड टुर्सका कर्मचारी"
प्रधानमन्त्री घटनास्थलमा,काठमाडौं प्रधानमन्त्री केपी ओलीले बंगलादेशको राजधानी ढाकाबाट काठमाडौं आएको यूएस बंगलाको बम्बार्डियर जहाज दुर्घटना भएलगत्तै घटनास्थल पुगेर आवश्यक उद्धार र उपचारका लागि निर्देशन दिएका थिए । घटनास्थलपछि प्रधानमन्त्री ओलीले घाइतेको उपचार भइरहेको सिनामंगलस्थित केएमसी अस्पताल पुगेर उपचार व्यवस्थाबारे जानकारी लिएका थिए ।उनले घटनाबाट आफू स्तब्ध भएको बताएका छन् । प्रधानमन्त्रीले विज्ञप्ति जारी गर्दै दुर्घटनामा परी मृत्यु भएकाका परिवारमा समवेदना प्रकट गर्नुका साथै घाइतेको शीघ्र स्वास्थ्यलाभको कामना गरेका छन् । दुर्घटनाको कारण पत्ता लगाउन मन्त्रिपरिषद् बैठकले जाँचबुझ आयोग गठन गरेको बताउँदै यस्ता घटना दोहोरिन नदिने उपाय खोजिने प्रतिबद्धता पनि उनले व्यक्त गरेका छन् । प्रधानमन्त्री ओलीले बंगलादेशी समकक्षी शेख हसिना वाजेदलाई पनि टेलिफोनबाट दु:ख व्यक्त गरेका छन् ।गहिरो छानबिन होस् : कांग्रेसयसैबिच कांग्रसले विमान दुर्घटनाको गहिरो छानबिन गर्न सरकारसँग माग गरेको छ । सभापति शेरबहादुर देउवाद्वारा जारी विज्ञप्तिमा घटनाप्रति दु:ख प्रकट गर्दै व्यवस्थित उद्धारमा तीव्रता दिन र सम्पूर्ण घाइतेको नि:शुल्क उपचार गर्न माग गरिएको छ । उनले मृत्यु भएकाप्रति श्रद्धाञ्जली व्यक्त गर्दै शोकसन्तप्त परिवारमा समवेदना प्रकट गरेका छन् ।
५ मिटर भासियो आग्रा खोला,"आग्रा खोला (धादिङ) थाक्रे गाउँपालिकाको आग्रा खोलाबाट २०३० सालदेखि लगातार ढुंगागिट्टी र बालुवा दोहन भइरहेको छ । ४४ वर्षसम्म एउटै खोला लगातार दोहन गरिँदा त्यसको सतह करिब ५ मिटर भासिएको छ । पृथ्वीराजमार्ग कालोपत्रेको जिम्मा लिएको तत्कालीन चिनियाँ कम्पनीले यहाँको कालो ढुंगाको गिट्टीलाई गुणस्तरीय भएको प्रमाणित गरेपछि दोहनको शृंखला सुरु भएको थियो । अहिले पनि रोकिनुको साटो झनै बढेको छ ।राजमार्ग कालोपत्रे गर्न २०२९ मा यहाँ आएका २८ जिल्लाका मजदुरमध्ये अधिकांशले ३ पुस्ता यतै गुजारे, स्थानीय रामचन्द्र रूपाखेतीले भने । त्यतिबेला गिट्टी कुटने स्वचालित विद्युतीय उपकरण थिएनन् । मजदुरका परिवार हातैले कुट्थे । ठेकेदारले संकलन गरी राजधानी निर्यात गर्थे । यो चलन अझै पनि छ, दैनिक ५ हजार मजदुर ढुंगा संकलन गरी ट्याक्टरलाई बेच्ने र गिट्टी कुट्ने काममा संलग्न छन्, रूपाखेतीले भने ।जुँगे खोलास्थित क्रसर व्यवसायी हरि काप्रीका अनुसार राजमार्ग कालोपत्रे सकिए पनि आग्रा खोलाको कालो गिट्टीले राजधानीसम्म चर्चा पायो । गजुरी बेल्खुको बालुवा र आग्रा खोलाको कालो गिट्टीको माग हात्तै बढेपछि मजदुरहरूले पनि आग्रा खोला छोड्न सकेनन् । राजधानीमा घर निर्माण गर्न गिट्टीको माग बढेपछि तत्कालीन जिल्ला विकास समितिले २०५० सालमै वातावरण प्रभाव मूल्यांकन गराई दैनिक २ सय ५० घनमिटर (करिब ६३ ट्याक्टर) मात्रै ढुंगागिट्टी र बालुवा निकासी गर्न अनुमति दिएको थियो । तर उक्त मापदण्डको अवज्ञा गर्दै दैनिक ३ सय ट्याक्टरले कम्तीमा ४ हजार ८ सय घनमिटर ढुंगा, गिट्टी निकालेर क्रसरलाई बेच्ने गरेका छन् । यसै खोलाको ढुंगाले मात्रै पृथ्वी राजमार्ग वरपरका २३ वटा क्रसर सञ्चालनमा छन्, जिल्ला समन्वय समितिका राजस्व फाँटमा कार्यरत तुफेल अहमदले भने । यो खोलाको कालो ढुंगले महादेवबेंसी, एक्लेफाँट, ७ किलो, नौ किलो, थाक्रे र जुंगे खोलासम्मका क्रसरलाई ढुंगा आपूर्ति गर्ने गरिएको छ ।दैनिक ६ देखि १२ सय खेप ढुंगा खोतल्दा खोलाको सतह ३ देखि ५ मिटर तल भासिएको छ । खोलाको सतह झर्दै गएपछि खोला किनारका खेतमा पनि सिँचाइ हुन छाडेको छ । हरेक वर्ष कुलो मर्मत र मुहानका लागि झगडा हुन्छ । यसपालि बनाएको कुलो र मुहानको बाँध अर्को वर्ष निशानै रहन्न, एक किसानले भने ।खोलामा ट्याक्टर र मजदुरहरूले सिन्डिकेट नै लगाएका छन् । यो खोलामा ट्रिपरले ढुंगा ओसार्न पाउँदैन । जेभीसी र एस्काभेटर लगाएर खोला खोतल्न पाइँदैन । मकवानपुरसँग सिमाना जोडिएको महाभारत शृंखलाबाट उत्तरतर्फ बग्ने आग्रा खोलाको करिब १६ किलोमिटरसम्म मजदुरहरूले ढुंगा निकाल्ने गरेका छन् । यसै खोलामा ३ वटा अवैध क्रसर पनि सञ्चालनमा रहेकाले जिल्ला अनुगमन समितिले हालै विद्युत् लाइन कटौती गरेको छ । राजमार्ग वरपरका निजी बैंकहरूबाट कृषि प्रयोजनका लागि भन्सार छुटमा निकालिएका ट्याक्टरले ढुंगा ओर्साछन् । ट्याक्टर राजमार्गमै गुड्न थालेपछि जिल्ला ट्राफिक प्रहरी कार्यालयले रोक लगाएको थियो । अधिकांश ट्याक्टर चालक उमेर नपुगेका र इजाजतपत्रसमेत नलिएका थिए । ट्याक्टरले राजमार्गमा ढुंगा, गिट्टी ढुवानी गर्न नपाइने मापदण्ड भए पनि राजनीतिक दबाबले हालसम्म त्यस्तो काम चलिरहेकै छ ।तीन सयवटा ट्याक्टर कम्तीमा ४ पटक खोलामै गुड्ने भएपछि निस्केको कालो हिलो महेश खोला हुँदै त्रिशूलीसम्म पुग्ने गरेको छ । यसै खोलाबाट निकासी हुने ढुंगाबाट थाक्रे गाउँपालिकाले वार्षिक करोडौं कर असुली गर्छ । आग्रा खोला मात्रै हैन नुवाकोटको सिमानाको कोल्फु खोलाबाट पनि बालुवा, गिट्टीको अवैध दोहन भइरहेको छ ।"
सनम हत्या घटनाको छानबिन माग,"३२ किलो सुन प्रकरणमा मुछिएका सनमलाई उनकै सहकर्मीले अपहरणपछि यातना दिई हत्या गरेका थिएदमक मोरङ उर्लाबारीका सनम शाक्य हत्या घटनाको छानबिन माग गर्दै उनका आफन्त र स्थानीय बासिन्दाले संघर्ष समिति गठन गरेका छन् । शाक्य बौद्ध समाज सेवा उर्लाबारीको पहलमा जनप्रतिनिधिसहितको भेलाले समिति गठन गरेको हो । स्थानीय कृष्ण प्रधानको नेतृत्वमा ५१ सदस्यीय संघर्ष समिति गठन गरिएको छ । अवैध रूपमा भित्र्याएको ३२ केजी सुन हराएको विषयको विवादका कारण सनमको हत्या भएको हुन सक्ने मोरङ प्रहरीले जनाएको छ । उक्त सुनको विषयमा कुरा गर्नु छ, भन्दै उनका साथीहरूले सनमलाई फागुन १७ गतेदेखि बेपत्ता बनाएका थिए ।गाडीमा राखेर सिरहाको लहानसम्म पुर्याई त्यहाँ यातना दिएपछि फर्काएर उर्लाबारीमै ल्याई सनमको हत्या गरेको प्रहरीको प्रारम्भिक अनुसन्धानबाट खुलेको छ । मोरङका प्रहरी उपरीक्षक अरुणकुमार बीसीका अनुसार सनमको उर्लाबारीस्थित सोल्टी खोला किनारको जंगलमा हत्या गरिएको थियो । हत्यापछि उनको शवलाई बा१२च ५९६३ नम्बर स्कारपियो गाडीमा राखेर नहरको बाटो हुँदै विराटनगर पुर्याइएको थियो । २ वटा गाडी भारतीय सीमा क्षेत्रतर्फ जाँदै गरेको अवस्थामा महानगरीय प्रहरी अपराध महाशाखा टेकु काठमाडौं र जिल्ला प्रहरी कार्यालय मोरङको संयुक्त प्रहरी टोलीले फागुन १९ गते नियन्त्रणमा लिएको थियो । प्रहरीले नियन्त्रणमा लिएका बा१च ५९६३ र मेच ५३९५ नम्बरका गाडीमध्ये एउटा गाडीभित्र सनमको शव फेला परेको थियो । शवसहित दुइटा गाडीमा रहेका तीजनालाई प्रहरीले नियन्त्रणमा लिई अनुसन्धान सुरु गरेको थियो ।प्रहरीले उर्लाबारी ७ का कृष्ण भनिने नरेन्द्र कार्की, उर्लाबारी ४ का मने भनिने मोहन काफ्ले र काभ्रे मण्डन देउपुर गाउँपालिका १२ का टेकराज मल्ल ठकुरीलाई संगठित अपराध तथा कर्तव्य ज्यान मुद्दामा जिल्ला अदालतमा म्याद थप गरी अनुसन्धान गरिरहेको जनाएको छ । उक्त घटनाको विषयमा जोडिएको भन्दै प्रहरीले झापा चारआलीका लाक्पा शेर्पालाई पनि नियन्त्रणमा लिएर अनुसन्धान गरिरहेको जनाएको छ । आफन्त र स्थानीय बासिन्दाले भने घटनाका मुख्य नाइके फरार रहेको र उनलाई पक्राउ गर्न प्रहरीले पहल नगरेको आरोप लगाएका छन् । उनीहरूले भेलामार्फत संघर्ष समिति नै गठन गरेर सत्यतथ्य पत्ता लगाई दोषमाथि कारबाहीको माग गरेका छन् । भेलामा उर्लाबारीका मेयर खड्ग फागोले घटनाको निष्पक्ष छानबिन हुनुपर्ने माग गरे । उनले सत्यतथ्य छानबिन गरी दोषीलाई कारबाहीको दायरामा ल्याउन प्रहरी प्रशासनले कुनै कसर बाँकी राख्न नहुने धारणा राखे । यो जघन्य घटनाको सूक्ष्म छानबिन हुनुपर्छ । घटनामा जो दोषी ठहरिन्छन् उनीहरू कारबाहीको भागीदार बन्नैपर्छ । यसका लागि प्रहरी प्रशासनले गम्भीर भएर घटनाको छानबिन गरोस्, उनले भने । भेलामा वडा ३ का वडाध्यक्ष गञ्जबहादुर कार्की, ५ का वडाध्यक्ष भानु पराजुली र ७ का वडाध्यक्ष वीरबल थापाले पनि घटनामा संलग्न मुख्य अभियुक्तको तत्काल पहिचान गरी कारबाहीको दायरामा ल्याउनुपर्ने माग गरे ।"
पुनर्निर्माण भएनन् विद्यालय,"सिन्धुपाल्चोक बलेफी गाउँपालिका धुस्कोटमा रहेको भीमसेन माविमा अझै काठको टहरामा अध्यापन भइरहेको छ । भवनको समस्याले सबै कक्षा एकै कोठामा चलिरहेका छन् । भूकम्प गएको ३४ महिना भइसक्दासमेत यहाँका बालबालिकाले पक्की भवनमा पढ्न पाएका छैनन् ।बलेफी गाउँपालिका फुल्पिङडाँडास्थित बलेफी माविको भवन पटकपटक मर्मत गर्नुपर्छ । भवन जीर्ण भएकाले बाह्रैमास मर्मत गर्नुपर्ने भएकाले झझन्ट भइरहेको छ । भूकम्पको पराकम्प आइरहने भएकाले जीर्ण भवनको डरले गर्दा अध्ययनमा बाधा पुग्ने गरेको बालबालिका सुनाउँछन् । जुगल गाउँपालिकाअन्तर्गतको गुम्बामा रहेको तेम्बाथान आधारभूत विद्यालयले अझै भवन नपुग हुँदा समस्या झेलिरहेको छ । यी जिल्लाका विद्यालयमा भौतिक संरचनामा भएका प्रतिनिधि समस्या हुन् । अहिलेसम्म जिल्लाका सामुदायिक विद्यालयमा भौतिक सुधारका लागि सरकारले ५ करोड खर्च गरिसकेको छ । केन्द्रीय कार्ययोजना इकाइका अनुसार भवन निर्माणकै लागि भनेर कुल ६४ करोड ७३ लाख २५ हजार रुपैयाँ छुट्याइएको छ ।भूकम्पपछि जिल्लाभरका ५ सय ३० विद्यालय पूर्ण ध्वस्त भए । जिल्ला शिक्षा कार्यालयले पुनर्निर्माणअन्तर्गत झन्डै १ सय ४ विद्यालयका लागि समानुपातिक हिसाबले बाडँफाँट गर्यो । तर, पनि जिल्लाका विद्यालयका भौतिक संरचनामा अझै अभाव खड्किएको छ । शैक्षिक विकासका लागि राज्यले करोडौं खर्चिरहँदासमेत भौतिक सुधार अपेक्षाकृत हुन सकेको छैन ।जिल्लाभरका प्राय: सरकारी विद्यालयमा खानेपानी छैन । कतै विद्यालयको भवन छैन । कतै शौचालय छैन । विशेषगरी सदरमुकामबाट टाढा रहेका दुर्गम गाउँका विद्यालयमा यस्तो समस्या देखिएको छ । एउटै कक्षाकोठामा २ वा सो भन्दा बढी कक्षा सञ्चालन भइरहेका पनि छन् भने कतैकतै कक्षाकोठालाई बाँसले बारेर अर्को कोठा बनाइएको छ । लिसंखुपाखर गाउँपालिकाअन्तर्गतको अत्तरपुरस्थित शान्ति उदय माविले शिक्षा कार्यालयमा पठपाठन गर्न कक्षा अपुग भएकाले भवन जरुरी भएको भन्दै निवेदन दिएको छ । यस्तै भवन निर्माणकै गुनासो लिएर ३५ निवेदन आएका छन्, केन्द्रीय कार्ययोजना इकाइका प्रमुख गोकर्णध्वज कार्कीले भने, शौचालय र भवनभन्दा खानेपानीको अभाव भएको निवेदन सबै विद्यालयको छ ।भौतिक संरचना निर्माण तथा मर्मतका लागि धेरै फाराम आएका छन्, कार्कीले भने, ३ सय ५० विद्यालयले खानेपानीको समस्या निवेदनमा राखेका छन् । उनले अहिलेसम्म ९४ वटा विद्यालय निर्माण भइसकेको र ३ सय ६ वटा निर्माणाधीन रहेको सुनाए । १ सय ३० विद्यालयमा हालै पनि विभिन्न समस्याले अझै पुनर्निर्माण थालिएको छैन ।"
डोजर पुगेपछि अबिर जात्रा,"कालिकोट कर्णाली करिडोर हुँदै नेपाली सेनाले सडक नानीकोटको घाटपारी चौरसम्म पुर्याएपछि पलाता गाउँपालिकाले गाउँमा सडक खन्न कर्णाली नदी तारेर डोजर थिर्पु पुर्याएको छ । डोजर गाउँ पुगेपछि स्थानीयले अबिर जात्रा गरेर खुसियाली मनाएका छन् ।गाउँमा पहिलोपटक डोजर पुगेपछि खुसी हँुदै स्थानीय कमला बमले पलातावासीको सडक सपना पूरा हुन थालेको बताइन् । गाडी देख्न दुई दिन हिंडेर जिते पुग्नुपथ्र्यो । बमले भनिन्, अचेल आधा घण्टामै घाटपारी चौरबाट जिप चढ्न पाइन्छ । उनले गाउँमै डोजर आएपछि थिर्पुबाट धौलागोह र खिन पुग्ने सडक खन्न पनि सहज हुने बताइन् । गाउँपालिकाले सर्वे गरेको सडक (मुनाल मार्ग) निर्माण सुरु गरेपछि थिर्पु गाउँ सडकसँग जोडिएको वडा नं ९ का वडाध्यक्ष टक्कबहादुर बमले बताए । उनले गाउँमा डोजर पुगेको खुसियालीमा रातभर गाउँलेले नाचगान गरेको सुनाए ।पलाताको सुरु विन्दुमा डोजर पुगेर काम सुरु गरेको बताउँदै गाउँपालिका अध्यक्ष लक्ष्मणबहादुर बमले आगामी २ वर्षभित्र सबै वडामा सडक पुर्याउने प्रतिबद्धता गरे । गाउँपालिकाको पहिलो प्राथमिकता सडक भएकाले चालु आवमा ४ करोड ५० लाख रकम सडक निर्माणमा विनियोजन गरिएको उनले जानकारी दिए । सडक निर्माण भएपछि सदरमुकामदेखि तीन दिन पिठ्युँमा भारी भोकेर पेट भर्ने समस्याको अन्त्य हुने धौलागोहका युवा सुमन बमले बताए । गाउँपालिकाले वडा नं ६ को ओदी, जाफे, छलाहा सडक खण्ड, वडा नं ९ को अशोक र मुनाल मार्गको निर्माण एकैसाथ सुरु गरेको गाउँपालिकाले जनाएको छ । स्थानीय कार्यदलबाट पर्खाल लगाउने, ट्याग बनाउने काम भइरहे पनि डोजरले छिटो काम हुने भएकाले गाउँमा डोजर पुर्याइएको प्राविधिक हस्तबहादुर शाहीले बताए । यहाँका कालिका, पचालझरना, रास्कोट, सान्नीत्रिवेणी, खाडाचक्र, महाबै, तिलागुफा र नरहरिनाथसहितका सबै पालिकाले सडक निर्माणलाई पहिलो प्राथमिकता राख्दै काम थालेका जिल्ला समन्वय समितिका इन्जिनियर चक्रबहादुर शाहीले जानकारी दिए ।"
शक्तिशाली सरकारको निहितार्थ,"मुलुकले पहिलोपटक तीन चौथाइ समर्थनको शक्तिशाली सरकार पाएको छ । प्रधानमन्त्री केपी शर्मा ओलीलाई अधिकांश दलले विश्वासको मत दिँदा प्रतिपक्षमा नेपाली कांग्रेस एक्लै परेको छ । पछिल्लो समय विकसित राजनीतिक समीकरणले प्रतिपक्षी दलले महाअभियोग, अविश्वासलगायतका विशेष प्रस्ताव राख्नै नसक्ने गरी सरकारलाई शक्तिशाली बनाएको हो । धेरै दलको समर्थनसहित सरकार शक्तिशाली बन्दा आम नागरिकमा सुशासन, विकास र समृद्धिका आकांक्षा पनि स्वाभाविक रूपमा बढेका छन् । तीन चौथाइ समर्थनले सरकारको कार्यसम्पादनलाई जति सहज बनाइदिएको छ, बढेर गएका अपेक्षा पूरा गर्ने चुनौती पनि उति नै थपिदिएको छ । सँगै, कमजोर प्रतिपक्ष रहेको मौकामा सरकार स्वेच्छाचारी बन्ने त होइन भन्ने संशय पनि प्रकट हुन थालेको छ । सुविधाजनक बहुमतमा रहेको वाम गठबन्धन सरकारको नेतृत्व गरेका ओलीलाई संविधान निर्माणका बखत एमालेसँग तिक्त सम्बन्धमा देखिएका संघीय समाजवादी फोरम र राष्ट्रिय जनता पार्टीले पनि समर्थन गरेपछि तीन चौथाइ मत सम्भव भएको हो । प्रधानमन्त्री बनेको एक महिनाभित्र विश्वासको मत लिनुपर्ने संवैधानिक प्रावधानअनुसार आइतबार प्रतिनिधिसभामा भएको मतदानमा पक्षमा २ सय ८ र विपक्षमा ६० मत परेको थियो । प्रधानमन्त्री ओलीलाई संसद्मा स्वतन्त्र हैसियतमा रहेका राप्रपा र राष्ट्रिय जनमोर्चाका सांसदले पनि विश्वासको मत दिएका छन् । सरकारमा अहिले वाम गठबन्धनका दुई दल एमाले र माओवादी केन्द्र मात्र सहभागी छन् । फोरम र राजपाको विश्वासको मत एवं सरकारमा समेत सहभागी हुने सम्भावनाले दुई वर्षभन्दा लामो समयदेखि अल्झिएको संविधान संशोधनको आकांक्षा पनि सम्बन्धित समुदायमा ब्युँताएको छ । यो आकांक्षा सम्बोधन गर्नु सरकारलाई थपिएको नयाँ चुनौती र अवसर हो । पार्टी एकता उन्मुख वाम गठबन्धनसँग सहज बहुमत हुँदाहुँदै अरू दल समेटेर दुई तिहाइ जुटाएपछि सरकार स्वेच्छाचारी बन्ने त होइन भन्ने संशय खास गरी प्रतिपक्षी दल नेपाली कांग्रेसमा बढेको छ । प्रतिपक्षी कांग्रेसलाई साथमै लिएर अगाडि बढ्नुपर्ने अर्को चुनौती सरकारसामु छ । प्रधानमन्त्री ओली स्वयंले संसद्मा विश्वासको मत लिने क्रममा बोल्दै आफू दमनकारी शासक हुन नखोजेको प्रस्टोक्ति दिएका छन् । आफूले पाएको बहुमत मुलुक एकजुट भएर अघि बढ्न लागेको सकारात्मक सन्देशका लागि रहेको उनको दाबी छ । उनले सरकार विकासको अग्रणी, भ्रष्टाचारविरोधी र सदाचारको अभियन्ता हुने प्रतिबद्धता पनि व्यक्त गरेका छन् । यी दाबी र प्रतिबद्धताको परीक्षा सुरु भइसकेको छ । उनले आफ्ना प्रतिबद्धतालाई व्यवहारमा कति उतार्न सक्छन्, त्यसले प्रधानमन्त्री ओलीको मात्र नभएर उनको पार्टीको राजनीतिक भविष्यसमेत निक्र्योल गर्न सक्नेछ । यति बेला केन्द्र सरकार तथा छवटा प्रदेश सरकारलाई दुई तिहाइ बहुमत र अधिकांश स्थानीय सरकारमा पकड रहेको अद्वितीय अवसर नेपालमा कम्युनिस्ट पार्टीलाई प्राप्त भएको छ । यो भनेको विगतमा नागरिकमाझ देखाइएका सपनालाई यथार्थमा बदल्ने उपयुक्त समय हो । यो सरकारसँग जटिल राजनीतिक मुद्दा वा अन्य कुनै कारण देखाएर बहानाबाजी गर्ने ठाउँसमेत छैन । दुई तिहाइ बहुमत हुनु भनेको सरकारलाई स्वतन्त्र र निर्भीक रूपमा काम गर्ने हैसियत प्राप्त हुनु हो । त्यो हैसियत प्राप्ति संवैधानिक र नैतिक मूल्यमान्यताभन्दा बाहिर गएर स्वेच्छाचारिता अभ्यास गर्नलाई होइन । त्यसैले सरकारमा निहित दुई तिहाइ बहुमतको शक्ति दुरुपयोग नहोस् भन्नका लागि प्रधानमन्त्री ओली विशेष सतर्क रहनुपर्छ । विकास, सुशासन र समृद्धिको जनआकांक्षा सम्बोधन गर्दै संघीय लोकतान्त्रिक गणतन्त्र संस्थागत गर्ने अर्जुनदृष्टिका साथ सरकार अघि बढ्नुपर्छ । संघीयता कार्यान्वयनको यो चुनौतीपूर्ण समयमा मन्त्रिपरिषद् विस्तारमा भइरहेको अलमलबाट सकारात्मक सन्देश प्रवाह भएको छैन । प्रधानमन्त्री ओलीले मन्त्रिपरिषद्लाई पनि जतिसक्दो छिटो पूर्णता दिन आवश्यक छ । र, जेजस्ता प्रतिबद्धता उनले जाहेर गरेका छन्, त्यसको प्राप्तितर्फ अगाडि बढ्नुपर्छ ।"
नयाँ डम्फु : २१औं शताब्दीको समाजवाद,"अप्रस्ट अभीष्टनेपालका राजनीतिक नेताहरूले बारम्बार अलापिरहेको समाजवाद सनातन परिभाषाको, उत्पादनवितरणउपभोगको सिङ्गो चक्र र तिनका साधनमाथि राज्यको स्वामित्व र नियन्त्रण नै हो र अहिले बजाइएको एक्काइसौं शताब्दीको समाजवाद वा साम्यवाद नामक डम्फुको मूल अभिष्ट पनि त्यही हो भने प्रस्टै छ, वामपन्थी सरकारको नेतृत्वमा मुलुक अन्धकार उन्मुख छ । यसबाट सिङ्गो सरकारी ढुकुटी केही हजार संस्थानका कर्मचारी पाल्दैमा खाली हुनेछ । संघीयता कार्यान्वयन गर्न प्रशासनिक र सेवाप्रदायक संरचना बनाउन अहिले नै रकम अभाव छ । यस्ता अदूरदर्शी निर्णयले संकट बल्झाउनेछ । त्योभन्दा ठूलो खतरा, राज्य केन्द्रीकरणका यस्ता निर्णयहरूले संघीयतालाई नै छिट्टै पङ्गु बनाउनेछन् । केन्द्रीय सरकारले व्यापार व्यवसाय सञ्चालन गरेपछि प्रदेश र स्थानीय सरकारहरूलाई त्यसै गर्न किन नदिने ? सबैलाई त्यही गर्न दिइयो भने विभिन्न तहका सरकारहरू नै बजार प्रतिस्पर्धी र वस्तु एवं सेवाको मूल्य निर्धारक हुनेछन् । हामीले अपनाएको संघीयताको उद्देश्य यही हो त ?नेपाली समाजवादको परिभाषा कुनै न कुनै क्षेत्रमा त राज्यको भूमिका बाँकी राख्नुपर्छ भन्ने तहमा मात्रै सीमित गर्न खोजिएको हो भने यस्तो खोज युगसापेक्ष हुनुपर्छ । संसार पाँचांै औद्योगिक क्रान्तिमा पदापर्ण गरिरहँदा बहुसंख्यक नेपालीले पहिलो औद्योगिक क्रान्ति सरहको लाभ उपभोग गर्न पाएका छैनन् । सूचना प्रविधिको जीवन उपयोगी प्रयोग, आर्टिफिसियल इन्टेलिजेन्स र थ्री डी प्रविधिबारे अध्यापन गराउने शिक्षा, जलवायु परिवर्तनको जोखिम न्युनीकरणदेखि ठूला पूर्वाधारहरू निर्माण र प्राकृतिक स्रोतहरूको सम्भाव्यता नक्साङ्कनसम्मका काममा सरकारको भूमिकाको आवश्यकतालाई कसैले नकारेको छैन । तर यी कामचाहिँ गर्न नसक्ने र नाङ्ले पसल थाप्न भने हत्तपत्त उद्यत हुने प्रवृत्तिलाई ट्वान्टी फस्र्ट सेन्चुरी सोसलिजमको आयातित तर च्यातिएको जामा पहिर्याउनुको कुनै तुक र उपलब्धि छैन ।ट्विटर :"
अपांगता परिचयपत्र किन ?,"राष्ट्र जहिले पनि जनताको लागि कल्याणकारी हुनुपर्छ भन्ने हामी सोच्छौं । हाम्रो पक्षमा राष्ट्रमार्फत कुनै न कुनै राम्रो काम बनोस् भन्ने आशा पनि गर्छौं । आफ्ना नागरिकप्रति संवेदनशील तथा जिम्मेवार राष्ट्रहरू नै बलियो तथा सफल राष्ट्रका रूपमा रहन्छन् । विकासक्रममा विविध कारणले पछि परेका आफ्ना नागरिकलाई सबल, सक्षम तथा मानवोचित जीवन बाँच्न सक्ने बनाउन राज्यमार्फत सामाजिक सुरक्षाका कार्यक्रम सञ्चालन गरिएका हुन्छन् । विकसित भनिएका देशहरूमा यो निकै प्रभावकारी देखिन्छ भने हामीजस्ता विकासोन्मुख देशहरूमा यो भर्खर सुरु हुँदैछ । सामाजिक सुरक्षा कार्यक्रमबाट लाभ लिन सबैभन्दा पहिला त्यस्ता सिमान्तकृत व्यक्ति तथा परिवारको परिचयपत्र हुन जरुरी छ । लक्षित समूह केन्द्रित सामाजिक सुरक्षाका बिभिन्न कार्यक्रम नेपालमा लागु भएका पाइन्छन् । तर तिनीहरूका बीचमा समन्वय भएको देखिँदैन । गरिबीको रेखामुनि रहेका परिवारको पहिचान, एकल महिला, ज्येष्ठ नागरिक, दलित, लोपोन्मुख जाति तथा अपांगता भएका व्यक्तिहरू लगायतका लक्षित समूहलाई पहिचान गरी परिचयपत्र प्रदान गर्ने र बिभिन्न प्रकारका सहयोगी कार्यक्रममार्फत जीवनस्तर उकास्ने लक्ष्य सरकारको छ । यस लेखमा अपांगता भएका व्यक्तिहरूले पाउने परिचयपत्र र परिचयपत्र प्राप्तिपछिका सेवा सुविधाबारे चर्चा गरिनेछ । हाम्रो समाजको सबैभन्दा सिमान्तकृत क्षेत्रमध्ये अपांगता पर्छ । अपांगता भएका व्यक्तिको हकहितलाई ध्यानमा राखेर अपांगता अधिकार ऐन २०७४ लागु गरिएको छ । जसले अपांगता अधिकार ऐन २०७४ ले नेपालमा अपांगतालाई दस प्रकारमा विभाजन गरेको छ । तर गम्भीरताको आधारमा यी सबै प्रकारका अपांगता चार समूहमा विभक्त गरिएका छन् र परिचयपत्र पाएपछि अपांगता भएका व्यक्तिहरूले विभिन्न सेवासुविधाको अवसर प्राप्त गर्न सक्छन् ।अपांगता भएका व्यक्तिहरूलाई अशक्तताको गम्भीरताका आधारमा क ख ग घ जुन वर्गमा पर्छन्, त्यही अनुसार अपांगता परिचयपत्र प्राप्त गर्न सक्छन् । अरूले सहारा दिँदा पनि आफ्ना दैनिक क्रियाकलाप पुरा गर्न कठिन पर्ने व्यक्तिहरू पूर्ण अशक्त अपांगता अर्थात क वर्गका व्यक्ति हुन् । उनीहरूले रातो परिचयपत्र पाउने अधिकार छ । त्यस्तै दैनिक तथा सामाजिक क्रियाकलाप सम्पादन गर्न अरूको सहारा चाहिने व्यक्तिहरू अति अशक्त अपांगता ख वर्गमा पर्छन् । यो वर्गमा पर्नेहरूले निलो परिचयपत्र पाउँछन् । सहायक सामग्रीको प्रयोग गरेर वा नगरिकन भौतिक सुविधा छ र वातावरणीय अवरोध छैन भने शिक्षा वा तालिम पाएर आत्मनिर्भर भई दैनिक कार्य गर्नसक्ने व्यक्तिहरू ग वर्गमा पर्छन् । पहेँलो परिचयपत्र यो वर्गका व्यक्तिहरूको पहिचान हो । सामाजिक तथा वातावरणीय अवरोध नभएको खण्डमा दैनिक कार्यहरू गर्न अथवा सामाजिक क्रियाकलापमा सहभागी हुनसक्ने व्यक्तिहरू घ वर्गको अपांगतामा पर्छन् । सेतो परिचयपत्र प्राप्त गर्ने अपांगता भएका व्यक्तिहरू यो वर्गमा पर्छन् । रातो र निलो परिचयपत्र प्राप्त गरेका व्यक्तिहरूले क्रमश: मासिक दुई हजार र छ सय सामाजिक सुरक्षा भत्ता आफू बसिरहेको गाउँ तथा नगरपालिकामार्फत पाउने व्यवस्था छ । पहेँलो र सेतो परिचयपत्र भएका व्यक्तिहरूले सामाजिक सुरक्षा भत्ता नपाए पनि शिक्षा, स्वास्थ्य, यातायात, रोजगारीको क्षेत्रमा सुविधा उपभोग गर्न पाउँछन् । अपांगता परिचयपत्र भएका विद्यार्थीले छात्रवृत्ति, नि:शुल्क शिक्षा, परीक्षामा थप समय, लोकसेवा आयोगमा छुट्टै कोटाको व्यवस्था छ । अपांगता रोकथाम र पुन:स्थापनाका प्रभावकारी अभियानहरू चलेको ठाउँमा अपांगता सम्बन्धी सचेतनाका साथै परिचयपत्र बनाउन तथा अन्य पुन:स्थापनाका कार्य गर्न सजिलो भए पनि यस्ता अभियानबाट बञ्चित नेपालमा धेरै ठाउँ छन् । अपांगता परिचयपत्र बनाउन चाहने तथा त्यसबारे उचित जानकारीको अभावमा अलमलिइरहेका नागरिकका लागि अपांगता परिचयपत्र बनाउन चाहिने कागजातको विवरण निम्न अनुसारको छ । अपांगता परिचय बनाउन गाउँपालिका अथवा नगरपालिकाको वडा कार्यालयको सिफारिस चाहिन्छ । सिफारिसमा व्यक्तिमा कुन अपांगता छ, खुलाइएको हुन्छ । यस्तै कुनै पनि व्यक्तिमा कुन खालको अपांगता छ भनेर चिकित्सकले प्रमाणित गरेको पुर्जी अपांगता परिचयपत्र बनाउन अनिवार्य छ । अपांगता भएको व्यक्तिको पासपोर्ट साइजको फोटो चार प्रति, देखिने खालको अपांगता छ भने अपांगता झल्किने फोटो एक प्रति, नाबालकको हकमा जन्मदर्ता प्रमाणपत्र र अभिभावकको नागरिकताको प्रतिलिपि, अठार वर्ष काटिसकेपछि नागरिकताको प्रतिलिपि, अपांगता परिचयपत्र बनाउनका लागि आवेदन चाहिन्छ ।अपांगता भएका व्यक्तिहरूलाई समाजमा पुन:स्थापित गर्न परिचयपत्रले महत्त्वपूर्ण भूमिका निर्वाह गर्छ । कुनै पनि नीति नियम तथा कार्यक्रम तर्जुमा गर्न तथ्यांक तथा तिनीहरूको अवस्थाबारे जानकारी लिनु अनिवार्य हुन्छ । त्यसैले माथि उल्लेखित कागजात जुटाएर अपांगता भएका व्यक्तिका अभिभावक तथा छरछिमेकीले यी व्यक्तिहरूको परिचयपत्र निर्माण गर्नलाई प्रभावकारी भूमिका निर्वाह गरिदिनुुपर्छ ।"
कानुनी कारबाही होस्,"सरकार कार्टेलिङमुक्त होस् संविधानमा रहेको धेरै समानुपातिकको प्रावधानका कारण कुनै दललाई स्पष्ट बहुमत नआई मुलुक अस्थिरतातिर जानसक्ने चर्चा चलेका बेला जनताले वामपन्थीहरूलाई वडादेखि केन्द्रसम्मको सबै सत्ता सुम्पेर यसपटक राम्रो काम गर्ने दुर्लभ अवसर दिएका छन् । प्रथम पटक विहारको मुख्यमन्त्रीको पद बहाली गर्दा सरकारका प्राथमिकताबारे पत्रकारहरूका प्रश्नको जवाफमा नितिश कुमारले आफ्नो सरकारको पहिलो प्राथमिकता सुशासन, दोस्रो प्राथमिकता पनि सुशासन र तेस्रो पनि सुशासन रहने बताएका थिए । नभन्दै विहारको विकासले ठूलो फड्को मार्यो । सुशासन कायम गर्न नितिश कुमारले भ्रष्टाचारको जरा उखेल्नेदेखि डनहरू उन्मूलन गर्ने तथा जताततै मदिरा हटाउनेसम्मका काम गरे । हेलो सरकार उनैले सुरुवात गरेको अभियान हो । नेपालमा संगठित रूपमा कुशासन बढाउन युनियनवाद र डनवाद प्रमुख कारक बनेका छन् । धम्कीको सहारामा नेतृत्वलाई निरीह बनाएर संगठित रूपमा सरुवा, बढुवा र भ्रष्टाचार गरिरहेको युनियनवादको चङ्गुलमा मुलुक पँसेको छ । नेतृत्व तहलाई साँच्चिकै नेतृत्व सुम्पेर सक्षम, जिम्मेवार र उत्तरदायी नगराउँदासम्म सुशासन आउँदैन । विगतमा मन्त्री र सचिवले एउटा पियनसम्म पनि सरुवा गर्न नसकेको अभिव्यक्ति दिँदै आएका छन् । युनियनहरूले मन्त्री तथा सचिवको टेबुलमा गएर धम्काउने र मातहतकाहरूलाई अनुचित रूपमा संरक्षित गर्ने गरेका छन् । चुनावताकाको महत्त्वाकांक्षी घोषणापत्र कार्यान्वयन गर्ने हो भने मुलुकलाई पद्धतिमा हिँडाउनुपर्छ । हरेक क्षेत्रमा युनियनको खेती गर्नेहरूले आफ्नो पेसाको काम गर्नुभन्दा पनि राजनीति र भाषण गर्दै मुलुकलाई अति राजनीतिको सिकार बनाउँदै आएका छन् । सरकारले गुट, उपगुट र कार्टेलिङबाट आफू मुक्त बन्दै मुलुक र जनतालाई हरेक क्षेत्रको युनियनवाद र कार्टेलिङको निरङ्कुश पञ्जाबाट मुक्ति दिलाउन तत्कालै लागिपर्नु पर्ने देखिन्छ । श्रुति अर्यालगुल्मीवीरमा जँचाउन जाँदाम पेट दुखेर उपचार गराउन सिभिल अस्पताल गएको थिएँ । त्यहाँं सीटीआईभीईयुको यन्त्र बिग्रेकोले म ट्रमा सेन्टरमा गएर जाँंच गराउनुपर्यो । रिपोर्टमा मेरा दुबै मिर्गौलामा ५ देखि ११ मिमिका ५ वटा पत्थरी रहेको र त्यसको अप्रेसन सिभिलमा नहुने भएकाले वीर अस्पताल जाने सल्लाह दिइयो । वीर अस्पतालको युरो विभागमा देखाउँदा अप्रेसनको लागि भनी रगत, पिसाब, एक्सरे, ईसीजी लगायत सबैको प्रयोगशाला परीक्षण गर्न लगाइयो । र त्यो रिपोर्ट हेरिसकेपछि मलाई बेहोश बनाउने डाक्टरलाई देखाउन भनियो । अप्रेसन गर्न सकिने भनेपछि मलाई पालो लेखाउने डाक्टरकहांँ पठाइयो । त्यहाँं जांँदा मेरो पालो ७ महिनापछि आउने र आउँदा अहिले गराएका सबै प्रयोगशाला परीक्षण फेरि गराएर आउनु भनियो । पहिले नै अप्रेसन गर्न सकिने मिति हेरिएको भए मलाई एउटै टेष्ट गर्न दोहोरो खर्च लाग्ने थिएन । यसो गर्दा हामीजस्ता गरिब बिरामीलाई ठूलो मर्का पर्छ । आखिर किन गर्छ, मुलुककै ठूलो सरकारी अस्पतालले यस्तो हेलचेक्र्याइँ ? हेमराज अर्यालनलाङ३, धादिङ"
ओली सरकारले ध्यान दिनुपर्ने कुरा,"देशले तीन वर्षका लागि कडा आर्थिक अनुशासनको माग गरेको छ । प्रधानमन्त्री ओलीले दृढ इच्छासाथ यति गर्न सक्नुभयो भने लोकतन्त्र, संघीयता सुदृढ हुन्छ ।एमाले अध्यक्ष केपी शर्मा ओली नेतृत्वमा माओवादी केन्द्र सम्मिलित बहुमतको सरकार निर्माण भएको छ । ६ वटा प्रदेशमा वाम गठबन्धनको बहुमतको र अधिकांश गाउँपालिका र नगरपालिकामाा पनि वाम गठबन्धनको बहुमत आजको राजनीतिक स्थिति हो । यो नेपालको वाम आन्दोलनको मात्र होइन, आधुनिक नेपालको महत्त्वपूर्ण राजनीतिक घटना हो । आज देश पुरा वाममय भएको छ । वाम गठबन्धनको लागि देशभित्र र बाहिर अनुकूल स्थिति छ । देशभित्र जनता शान्ति, सुशासन र छिटो आर्थिक विकास खोजिरहेका छन् । विदेशमा हाम्रा दुई छिमेकीहरू सहयोगको हात बढाइरहेका छन् । देश विकास गर्ने यस्तो अनुकूल अवस्था पहिले कहिल्यै थिएन । अर्कोतर्फ गठबन्धन सरकारको सामुन्ने चुनौती पनि गम्भीर छन् । शान्ति, समृद्धि र सुशासनको नयाँ इतिहास निर्माण गर्न सकिन्छ । यसका लागि ओली सरकारले निम्न कुरामा ध्यान दिनु पर्नेछ । ओली सरकारको पहिलो काम संविधान कार्यान्वयन नै हो । अहिले ३ तहको सरकार आइसकेको छ । संघीयताको ढाँचा आएको छ । ३ तहबीच सौहार्दपूर्ण सम्बन्ध कायम गर्ने, स्थानीय सरकार जसलाई हामी घरदैलोको सरकार भन्छौं, यसलाई साधनस्रोत उपलब्ध गराउँदै जनताको काम र स्थानीय विकासमा लाग्न प्रोत्साहित गर्नुपर्छ । यिनले राम्रो काम गरी जनताको मन जितेमा लोकतान्त्रिक गणतन्त्र सुरक्षित हुन्छ । प्रदेश भनेको त हाम्रो लागि पूर्णतया नौलो कुरा हो । प्रदेशमा अहिले जननिर्वाचित व्यवस्थापिका र निर्वाचित सरकार छ । अरू केही छैन । प्रदेशलाई केन्द्रीय सरकार सञ्चालन र आफ्नो प्रदेशमा विकास निर्माणको कामलाई अगाडि बढाउन प्रोत्साहित गर्नुपर्छ । सुरुसुरुको बेला हो, अहिलेदेखि राम्रो गरे राम्रो हुँदै जान्छ, तर मतभेद भएमा यसले पछि ठूलो समस्या बनाउन सक्छ । संघीयतालाई सफल बनाउन यसतर्फ विशेष ध्यान दिन जरुरी छ ।हाम्रो देशमा राणाशासन र शाही शासनको लामो कालमा सत्ताधारीले जहिले पनि विभेदको राजनीति गरे । जातिहरूबीच विभेद, महिलापुरुषबीच विभेद, पूर्वपश्चिमबीच विभेद, साना किसान, कमैया, सुकम्बासी, हलीप्रति विभेद, दलितमाथि विभेद, पहाडे र मधेसीबीच विभेद गरी समाजलाई विभाजित गरी आफ्नो हैकम चलाए । यी विभेदलाई अन्त्य गर्दै जाने कामको सुरुवात प्रजातन्त्रको पुनर्बहाली भएदेखि नै भइरहेकै छ । खासगरी अहिलेको नयाँ संविधानले विभेदलाई अन्त्य गर्ने दह्रो आधार बनाएको छ । प्रधानमन्त्री र केन्द्रका मन्त्रीहरू, सातै प्रदेशका मुख्यमन्त्रीहरू, महिला, देशका प्रमुख जातिहरू, दलित, पछाडि परेका क्षेत्र र समुदाय, बुद्धिजीवीहरूको राम्रो प्रतिनिधित्व हुनेगरी राष्ट्रपतिको अध्यक्षतामा राष्ट्रिय एकता काउन्सिल बनाउनुपर्छ । यस काउन्सिलले देशमा समानता ल्याउन आजसम्म के काम भयो, त्यसको मूल्यांकन गर्दै आगामी वर्ष के गर्ने भन्ने सुझाव दिने व्यवस्था हुनुपर्छ । जसबाट १० देखि १५ वर्षको बीचमा मानव निर्मित विभेदको पूर्ण अन्त्य गरी नेपालीनेपालीबीच पूर्ण समानता स्थापित हुन सकोस् । वाम गठबन्धनका नेताहरूले ध्यान दिनुपर्ने कुरा के पनि छ भने देशमा यति ठूलो वाम लहर आएको बखत २ नम्बर प्रदेशमा यसको कुनै खास प्रभाव देखिएन । किन यस्तो भयो ? यसको कारण के हो भने २ नम्बर प्रदेशका मधेसी दाजुभाइ, दिदीबहिनीहरूलाई पहाडेले हामीलाई शोषण गर्छ, विभेद गर्छ भन्ने परेको छ । वाम गठबन्धनको सरकारले अबको नीति तथा कार्यक्रम र बजेटमा २ नम्बर प्रदेशका जनताको मन जित्नेगरी विशेष आर्थिक कार्यक्रम ल्याउनुपर्छ ।ध्यान दिनुपर्ने अर्को अहिले माथिदेखि तलसम्म भ्रष्टाचार र कमिसनखोरले देश आक्रान्त छ । जहाँ कोट्यायो, त्यहीं गन्हाउँछ । भ्रष्टाचारले आक्रान्त देशमा जति खन्याए पनि त्यो दुरुपयोग भएर जान्छ । भ्रष्टाचारप्रति शून्य सहनशीलता अपनाउने, सुशासन, विधिको शासन र पारदर्शितालाई दृढतापूर्वक कार्यान्वयन गर्नुपर्छ । भ्रष्टाचार नियन्त्रणको सवालमा हामीले चीनको राष्ट्रप्रति सी जिनपिङको कामबाट पनि सिक्न सक्छौं । चीनको कम्युनिष्ट पार्टीको माथिल्लो तहका नेता कुनै समय सेनाको प्रमुख भइसकेका लगायत अढाई लाखभन्दा बढी पार्टीका सदस्यहरूलाई कारबाही गरिसकिएको छ । यो अभियान जारी छ । हामीले पनि यस्तै दृढतासाथ भ्रष्टाचार, कमिसनखोरी विरुद्ध अभियान चलाउनुपर्छ । प्रधानमन्त्री ओलीले समृद्धिको नारासाथ कामको नयाँ संस्कृति ल्याउनुपरेको छ । प्रधानमन्त्रीले मन्त्रीसँग परफरमेन्स कन्ट्याक्ट गर्ने, मन्त्रीले सचिवसँग, सचिवले परियोजना प्रमुखसँग कन्ट्याक्ट गर्ने व्यवस्था हुनुपर्छ । समयमा काम पुरा गर्नेलाई पुरस्कृत गर्ने, समयावधिमा काम सम्पन्न गर्न नसक्नेलाई हटाएर अर्कोलाई परियोजना प्रमुख बनाउने थिति बसाल्नुपर्छ । अहिले अराजकता र दण्डहीनताको पराकाष्ठा छ । जसले जे गरे पनि भइरहेकै छ । सरकारको अनुभूति नै छैन । यसको अन्त्य गर्नुपर्छ । सरकारको उपस्थिति देखिनैपर्छ । सबै नियम कानुन बमोजिम चल्ने उल्लंघन गर्नेलाई कारबाही गर्ने कठोर व्यवस्था हुनुपर्छ । महिला, ज्येष्ठ नागरिक, बालबालिका, अपांग, बेरोजगार युवा, पछाडि परेका समुदाय लगायतलाई सम्बोधन हुनेगरी हाम्रो संविधानले मौलिक अधिकारको व्यवस्था गरेको छ । यी कुरा त हाम्रा कतिपय छिमेकी देशमा छैन । यी कुरा पुरा गर्नसके नेपाल लोककल्याणकारी राज्यको नमुना बन्न सक्छ । देशमा आर्थिक समृद्धिको आवाज सबैले उठाइरहेका छन् । वास्तवमा आजको मुख्य काम भनेको छिटोभन्दा छिटो आर्थिक समृद्धिलाई अघि बढाउने हो । यो गर्नलाई संविधानको निर्देशक सिद्धान्तमा आर्थिक समृद्धिको बाटो भनेर मार्गदर्शन गरिएको छ । राज्य, निजी क्षेत्र र सहकारीको प्रभावकारी र समन्वयकारी भूमिकाद्वारा आर्थिक समृद्धि गर्ने बाटो देखाइएको छ । राज्यले शान्ति सुरक्षा, लोककल्याणकारी कामको साथै पूर्वाधारको विकास, निजी क्षेत्र र सहकारीलाई प्रोत्साहन गर्ने, नियमन गर्ने काम गर्नुपर्छ । निजी क्षेत्र आर्थिक विकासको अत्यन्त महत्त्वपूर्ण क्षेत्र हो । यसले उद्योग, बन्दव्यापार, पूर्वाधारको विकासमा महत्त्वपूर्ण भूमिका खेल्नुपर्छ । विदेशी पुँजीलाई नेपालमा भित्र्याउन प्रभावकारी आवश्यक सुधार गर्नुपर्छ । नेपालमा ६० लाखभन्दा बढी सचेत मानिस सहकारीमा आबद्ध छन् । यसमा महिलाको संख्या उच्च छ । यसले खर्बौंको रकम सञ्चालन गर्छ । यसको देशभर नेटवर्क छ । यो क्षेत्रलाई अब कृषि र कृषिजन्य वस्तुको उत्पादन, साना घरेलु उद्योगको विकासमा लगाउनुपर्छ । उत्पादन र रोजगारी वृद्धि गर्न तीनै तहको सरकारले सहकारीलाई भरपुर प्रोत्साहित गर्नुपर्छ । अहिले हाम्रो अर्थतन्त्र साहै अप्ठ्यारो अवस्थाबाट गुज्रिरहेको छ । उत्पादन छैन, रोजगारी छैन, दैनिक उपभोगका लागि पनि हामीले विदेशीको मुख ताक्नुपरेको छ । आयात बढेको बढ्यै छ, निर्यात छैन, व्यापार घाटा डरलाग्दो गरी बढेको छ । राजस्व उठ्ती पनि घट्न थालेको छ । रेमिटेन्सको आय पनि घट्दो छ । यस्तो बखत आर्थिक विकासमा अगाडि बढ्ने कदम चाल्दा उत्पादन र रोजगारी बढाउने काममा बढी ध्यान दिनुपर्छ । कृषि, कृषिजन्य वस्तुको उत्पादन बढाउन, साना घरेलु उद्योगहरूको उत्पादन बढाउन विशेष जोड दिनुपर्छ । अहिलेसम्म सरकार र राष्ट्र बंैकको नीति कृषि उत्पादन बढाउनेतर्फ लक्षित देखिँदैन । कृषिमा अहिले पनि धेरै राम्रा काम छन्, तर ती वास्तविक किसानकहाँ पुग्दैन, बिचौलियाले खान्छन् । कृषि उत्पादन बढाउनेतर्फ हामी प्रभावकारी ढंगले लाग्न सक्यौं भने ६ महिनाभित्र उत्पादन बढाउने, रोजगारी बढाउने परिणाम दिन सक्छ । साना घरेलु उद्योग महासंघका पदाधिकारी बोलाएर उत्पादन बढाउन र रोजगारी बढाउन के गर्नुपर्छ भनी सुझाव माग्ने, सरकारको केही नीतिगत र सानो सहयोगबाट छिटो उत्पादन बढाउने र रोजगारी बढाउने थलो भनेको साना घरेलु उद्योग पनि हो । उत्पादनमूलक उद्योगहरू हामीकहाँ हराइरहेको छ । हिजोको औद्योगिक घरानाहरू, व्यापारी घरानामा परिणत भएका छन् । उद्योगतर्फका जिम्मेवार पदाधिकारीलाई बोलाएर उनको सुझाव लिएर देशभित्र उत्पादन उद्योग बढाउन जरुरी छ । घट्दो रेमिटेन्सको तत्काल समाधान गर्नाका लागि हुन्डी प्रथालाई अन्त्य गर्न दह्रो कदम चाल्नुपर्छ । एक वर्षमा कति, पाँच वर्षभित्र कति विद्युत उत्पादन गर्न सक्ने प्रस्ट लक्ष्यसाथ काम अघि बढाउनुपर्छ । पर्यटन क्षेत्र ठूलो सम्भावना बोकेको क्षेत्र हो । यसलाई अघि बढाउन यसतर्फका जिम्मेवार पदाधिकारीहरूको सल्लाह अनुसार पर्यटन क्षेत्रको विस्तारतर्फ सरकारले ध्यान दिन जरुरी छ । भारत सरकारले जयनगरजनकपुर बर्दिबासको रेल लाइन बिछ्याइरहेको छ । यसलाई काठमाडांैसम्म पुर्याउन हामीले भारतसँग अनुरोध गर्नुपर्छ । भारतलाई हुलाकी मार्ग पुरा गर्न अनुरोध गर्नुपर्छ । धेरै समयदेखि रोकिएको पञ्चेश्वरलाई अघि बढाउने र भारतले प्रतिबद्धता गरेका विकासका काम समयभित्र पुरा गर्न भारतलाई भन्नुपर्छ । चीनसँग हामीले बीआरआईमा हस्ताक्षर गरिसकेका छौं । बीआरआई अन्तर्गत केरुङकाठमाडौं, पोखरालुम्बिनी रेलवे लाइन बिछ्याउने, उत्तरदक्षिण तीनवटा सडक निर्माणमा चीनसँग सहयोग माग्ने, जलविद्युत परियोजना र नेपालमा जलविद्युत क्षमताको वैज्ञानिक अध्ययन, पानीको व्यवस्थापन र नेपालमा कृषिको लागि सिंचाइको स्थायी व्यवस्था गर्न चीन सरकारसंँग अनुरोध गर्नुपर्छ ।संघीयता कार्यान्वयन गर्न देशको राजस्वले मात्र पुग्नेवाला छैन । यसको लागि हामीले विश्व बैंक, अन्तर्राष्ट्रिय मुद्राकोष, भारत, चीन, अमेरिका, युरोपियन युनियन, जापान र रूससँग तीनदेखि पाँच वर्षको लागि आर्थिक सहयोग अनुरोध गर्नुपर्छ । सरकारले तीन वर्षलाई मितब्ययिताको वर्ष बनाउनुपर्छ । पुँजीगत खर्च, जनताका आवश्यक कुरा र सरकार सञ्चालनका लागि चाहिने आवश्यक कुरा बाहेक सबै कुरा रोकिनुपर्छ । विदेश भ्रमण, नयाँ भवन बनाउने, नयाँ गाडी किन्ने स्थगित गर्न सकिने खर्चलाई पनि हात फुक्का गरी खर्च गरिने परिपाटीलाई अन्त्य गर्नुपर्छ । पुँजीगत खर्च बढाउने र साधारण खर्च घटाउने आभियान चलाउनुपर्छ । आज देशले तीन वर्षको लागि कडा आर्थिक अनुशासनको माग गरेको छ । प्रधानमन्त्री ओलीले दृढ इच्छासाथ यति गर्न सक्नुभयो भने लोकतन्त्र, संघीयता सुदृढ हुन्छ ।"
नेपाली फिल्म उद्योगलाई भुटानी पाठ,"राष्ट्रिय फिल्म नीति बनेको ३ वर्ष बितिसक्दा पनि अहिलेसम्म कार्यान्वयनमा आउन नसक्नु दु:खको कुरा हो ।३ वर्षअघि भारतको नयाँदिल्लीमा भुटानी सञ्चारकर्मीहरूसँग १५ दिन सँगै अध्ययन गर्ने अवसर मिलेको थियो । मिडिया सम्बन्धी जामिया मिलिया युनिभर्सिटीको सानो कोर्सका क्रममा नेपाली र भुटानी सञ्चारकर्मीमाझ फिल्मबारे पनि कुराकानी चल्यो । भुटान सरकारले आफ्नो राष्ट्रिय पहिचान प्रबद्र्धनका लागि फिल्मलाई गतिलो सांस्कृतिक उत्पादनका रूपमा गरिरहेको प्रयोग र विकासको कथा सुन्दा हामी छक्क परेका थियौं र नेपाली फिल्म उद्योगसित तुलना गरेर मनमनै लज्जित भएका थियौं । केही दिन अघिमात्रै भुटानी नायिका उगेन छोदेनसित भेट भयो काठमाडौंकै एउटा फिल्म फेस्टिभलमा । उनी आफैले लगानी र अभिनय गरेको फिल्म दाङ्फु दिङ्फु (उहिलेउहिले) लिएर आएकी थिइन् । उनीसितको कुराकानीपछि फेरि दुई देशको फिल्म उद्योगको अवस्थिति, बजार अनि नीतिगत र व्यावहारिक दृष्टिकोण जस्ता विषयमा तुलना गर्न मन लाग्यो । खासमा भुटान, नेपाली फिल्म उद्योगको लागि गतिलो पाठ बन्न सक्छ । हाम्रोमा नेपाली भाषाको फिल्म बन्न थालेको साढे पाँच दशक नाघिसक्यो । बल्ल फिल्म सम्बन्धी राष्ट्रिय नीति बनाएका छौं र त्यो पनि राजनीतिक खिचातानी र अदृश्य चलखेलका कारण चलचित्र विकास बोर्डको कुनै कुनामा थन्किरहेको छ । भुटानले आफ्नै जोङ्खा भाषाको फिल्म बनाउन थालेको सन् १९९० पछि मात्रै हो । यतिबेला उसले आफ्नो फिल्ममा मौलिक अनुहार उतार्नमात्र हैन, राष्ट्रिय पहिचानका नाममा भुटानी संस्थापनलाई प्रबद्र्धन गर्ने सशक्त सांस्कृतिक माध्यमको रूपमा सफलता हासिल गर्दै गइरहेको छ । भुटानमा सरकारले फिल्म हल बनाउँछ र त्यहाँ आफ्नो भाषाको मात्रै फिल्म लाउँछ । उगेनका अनुसार १९९० पछि बनेका फिल्महरू भुटानी कथावस्तु, भाषा, संस्कृति र जीवन दर्शनमा आधारित छन् । यस्तै फिल्मलाई सरकारले प्राथमिकतामा राखेको छ । त्यस अघि भुटानका नेसनल थिएटरहरूमा हलिउडबलिउड फिल्म प्रदर्शन हुन्थ्यो । फिल्मले यति धेरै प्रभाव पार्यो कि भुटानी जनताको भाषा, जीवनशैली, संस्कृतिदेखि भेषभूषासम्म परिवर्तन हुन थाल्यो । त्यसपछि सरकारले थिएटरहरूमा भुटानी फिल्ममात्रै लाउने नीति अवलम्बन गर्यो, हलिउडबलिउड हेर्न चाहनेले बजारबाट किनेर घरमा हेर्नसक्ने व्यवस्थासहित । नागरिक स्वतन्त्रतालाई हनन नगरी कसरी राष्ट्रिय स्वार्थलाई सफ्ट पावर (सांस्कृतिक उत्पादन) मार्फत जगेर्ना गर्न सकिन्छ भन्ने यो अब्बल उदाहरण हो । अहिले राजधानी थिम्पुजस्तो सानो सहरमा ८ वटा ठूला फिल्म हल छन् । सरकारले हरेक जिल्लामा फिल्म हलहरू बनाइदिएको छ र अहिले संख्या बढाउने क्रम जारी छ । एउटा फिल्म कम्तीमा पनि ३ महिनासम्म हलमा प्रदर्शन हुन्छ । सरकारले फिल्म निर्माणका लागि सहुलियत ऋण व्यवस्था गरेको छ । बैंकले पनि धितोको रूपमा फिल्म प्रोजेक्ट नै लिएर लगानी उपलब्ध गराउँछ । यस बाहेक हरेक वर्ष राष्ट्रिय फिल्म प्रतियोगिता गरी ३ वटा उत्कृष्ट फिल्मलाई १६१६ लाख रुपैयाँ प्रदान गर्छ । वर्षमा ३५४० वटा फिल्म निर्माण हुनु भनेको ७ लाखमात्रै जनसंख्या भएको भुटानका लागि निकै ठूलो उपलब्धि हो । नेपालमा वर्षेनि हलिउड र बलिउड फिल्मले करोडौं रुपैयाँ कमाएर बाहिर लान्छन् र नेपाली फिल्महरूले हलिउड र बलिउडपछि मात्रै बचेखुचेका थिएटरमा पालो पाउँछन् भन्ने सुन्दा उगेन तीनछक परिन् । एक सातामा हलिउड बलिउड गरी एकएकवटा र दुई नेपाली गरी ४ वटा फिल्म रिलिज हुने र नेपाली फिल्मचाहिँ केही दिनमै हलबाट बाहिरिने दु:खदायी किस्सा त छँदैछ । हाम्रो फिल्म उद्योगको राष्ट्रिय चिनारी के हो ? प्रश्न उठ्छ । २०२० सालमा आमाबाट आफ्नै फिल्म उद्योग सुरु गरेको नेपालले लामो समय फिल्मलाई केवल मनोरञ्जनको साधन ठानिरह्यो । विशेषत: पञ्चायत कालमा व्यवस्थालाई प्रबद्र्धन गर्ने र नागरिकलाई भुलाउने माध्यमका रूपमा यसको प्रयोग गरियो । २०४६ पछिको खुला बजारमा नेपाली फिल्मले अलिकति उठ्ने कोसिस त गर्यो, तर उपयुक्त नीतिको अभावले यो थला पर्यो । बाहिरबाट ठूला र शक्तिशाली उत्पादनहरू निर्वाध भित्रिए, सांस्कृतिक नीति विनाको बबुरो देशमा भर्खरै हिँड्न थालेको हाम्रो फिल्मले प्रतिस्पर्धा गर्नै सकेन । यही बेला द्वन्द्वलाई पनि कारण मानियो । तर रोचक के भने हिन्दी र अंग्रेजी फिल्मका लागि द्वन्द्वले केही पनि फरक पारेन । त्यो ब्ल्याक एन्ड ह्वाइट समयमा सहरका हलहरू रंगीन नै बनिरहे । खासमा फिल्मको सन्दर्भमा राज्यले कहिल्यै पनि वैज्ञानिक धारणा बनाउन सकेन । हिन्दी फिल्मको प्रभाव रोक्न र नेपाली फिल्मलाई उद्योगको मान्यता दिलाउन भन्दै नागरिक स्तरमा केही अभियान भए । तर राज्यले कहिल्यै पनि समाज परिवर्तनमा सांस्कृतिक उत्पादन र वितरणले ठूलो प्रभाव र अर्थ राख्छ भन्ने बुझ्नै सकेन । केही सचेत फिल्मकर्मीको पहलस्वरूप राष्ट्रिय फिल्म नीति २०७१ बन्यो । सरकारले पारित पनि गर्यो । यो नीतिले फिल्मलाई सिर्जनशील, सांस्कृतिक र मनोरञ्जन उद्योगको रूपमा व्याख्या गर्दै नेपाली फिल्म उद्योगको आफ्नै मौलिक अनुहार बनाउनुपर्ने औंल्यायो । तर नीति बनेको ३ वर्ष बितिसक्दा पनि अहिलेसम्म कार्यान्वयनमा आउन नसक्नु निकै ठूलो दु:खको कुरा हो । राष्ट्रिय फिल्म नीति लागु नहुनुका पछाडि धेरै दृश्यअदृश्य कारण छन् । प्रमुख कारण फिल्म सम्बन्धी सरकारी निकायहरूमा राजनीतिक नियुक्ति हुँदै आएको छ, जसकारण ती थलोहरूमा बौद्धिक र विज्ञहरूको भन्दा पनि भर्तिवालेहरूको रजगज चल्दै आएको छ । उनीहरू फिल्म नीति नै बुझ्न सक्ने अवस्थामा छैनन् । फिल्म नीतिका प्रमुख मस्यौदाकार यादव खरेलले केही अघि सार्वजनिक रूपमै भने, नेपाली फिल्म क्षेत्र सम्बद्ध संघसंस्थामा लाग्नेहरूको बौद्धिक क्षमता निकै टिठलाग्दो छ । यस्तो अवस्थामा फिल्मलाई सांस्कृतिक उत्पादनको रूपमा बुझ्ने र यसले कल्चरल कमोडिटीको रूपमा नेपाली राष्ट्रिय पहिचानलाई विश्वभर प्रबद्र्धन र व्यापार गर्न सक्छ भन्ने दूरदृष्टिको निर्माण कसरी हुनसक्छ ?राष्ट्रिय फिल्म नीतिमा सकारात्मक विभेदको व्यवस्था छ । मातृभाषी फिल्मका लागि पनि हलको सुनिश्चिताको प्रावधान छ । लगानीकर्ताहरूका लागि बक्स अफिसको बस्दोबस्ती छ । विदेशी फिल्मको प्रभाव रोक्दै नेपाली फिल्म प्रबद्र्धनका योजना छन् । स्पष्ट छ राष्ट्रिय फिल्म नीति लागु भयो भने हलिउडबलिउडको व्यापार घट्नेछ । कुनै पनि नीतिगत व्यवधानविना नेपाली दर्शकमाथि नग्न ब्रह्मलुट मच्चाउँदै आएको गिरोहहरूको दृश्यअदृश्य चलखेलले पनि फिल्म नीति कार्यान्वयनमा असर पारेको छ । भुटान सन् १९९० अघि जुन अवस्थामा थियो, आज हामी त्यही अवस्थामा छौं । हाम्रो भावी पुस्ता कस्तो खालको सांस्कृतिक प्रभाव र मनोविज्ञानसाथ हुर्किरहेको छ ? यो निकै जटिल प्रश्न हो । विश्वव्यापीकरणको यो समय हामीले सुझबुझपूर्ण तरिकाले फिल्मजस्ता सांस्कृतिक उत्पादनहरू दिन सक्यौं भने ग्लोबल मार्केट हामीलाई पर्खिबसेको छ । आयातभन्दा निर्यातमुखी सांस्कृतिक उत्पादनले नै राष्ट्रिय पहिचानलाई सबल बनाउँछ । राष्ट्रिय फिल्म नीति२०७१ ले स्पष्टसित यही बोलेको छ । राष्ट्रिय पहिचान प्रबद्र्धन गर्ने फिल्मलाई विशेष सहुलियत दिने व्यवस्थादेखि लोकतान्त्रिक संस्कृतिको विकास र प्रबद्र्धनमा फिल्मले योगदान दिनुपर्ने, सीमान्तकृतलाई मूल प्रवाहीकरणमा सघाउनुपर्ने, फिल्म लगानी कोष बनाउने जस्ता महत्त्वपूर्ण परिकल्पना छन् । रक्षा र विदेश मन्त्रालय भारतले चलाउने भुटानजस्तो देशले त फिल्ममा आफ्नो राष्ट्रिय पहिचान निर्माण गर्दैछ भने हामी के गरिरहेका छौं ?"
नेपाल विकासको मार्गमा,"भर्खरै प्रदेश नं १ का मुख्यमन्त्री बनेका शेरधन राईले आफ्नो प्रदेशलाई साँच्चै समृद्ध बनाउने उद्घोष गरेका छन् । उनले भनेका छन्, जलविद्युतको क्षेत्रमा हाम्रो प्रदेश निकै धनी छ । त्यसतर्फ प्रदेशको ध्यान जानुपर्छ । उनले भनेजस्तै प्रदेश नं १ मा जलको सम्भाव्यता निकै छ । आवश्यकता छ त स्थानीय पुँजीको उचित लगानी । स्थानीय लगानीकर्ताहरूले पनि यो सोच्नुपर्यो कि सधैं अर्काको ठाउँमा लगानी गरेर आफ्नो ठाउँको विकास हुनसक्दैन । संघीय संरचनाको सिर्जना त्यसै गरिएको होइन । सबै ठाउँमा समान रूपले विकास निर्माण हुनुपर्छ भन्ने धारणाले गरिएको हो । सबै तहतप्काका जनताले सहज रूपमा राज्यका सुविधा कुनै झन्झटविना प्राप्त गर्न सकुन् भन्ने उद्देश्यको साथमा सिर्जना गरिएको हो ।हाम्रा प्रदेशका मुख्यमन्त्रीको दिमागमा थुप्रै कुराहरू खेलिरहेका होलान् । यो प्रदेशलाई कसरी आत्मनिर्भर बनाउनबारे पनि उनको भिन्न सोच होला । तर यो प्रदेशको आफ्नै भौगोलिक विशिष्टता छ । सांस्कृतिक रूपमा, भाषिक रूपमा पनि यसको आफ्नै विशिष्टता छ । यहाँ हिमाल छ, पहाड छ, तराई पनि छ । एक हिसाबले भन्ने हो भने साह्रै सुन्दर प्रदेश छ । तराईमा हरिया खेतका फाँटमा धान फुलेर झुल्ने, पहाडमा विभिन्न खालका फलफूलहरू फल्ने, अनि हिमालमा विभिन्न अनमोल जडीबुटी मात्र पाइने होइन, पर्यटनको विकासको निकै सम्भावना छ । हाम्रा नेपाली युवा जनशक्तिलाई यहीं रोजगारको सिर्जना गर्न सक्ने हो भने यो देशको मुहार फेरिन लामो समय लाग्दैन । हाम्रा खोलानालाबाट बिजुली पर्याप्त निकाल्न सकिन्छ भने पाखापखेराबाट आन्तरिक पर्यटनको प्रबद्र्धन गर्न सकिन्छ । तिनको सौन्दर्यताबाट व्यवस्थित रूपमा व्यवस्थापन गर्नसक्ने हो भने, यसको प्रमुख पर्यटकीय स्थलहरूको प्रचारप्रसार गर्नसक्ने हो भने पर्यटन व्यवसायबाट पनि यस प्रदेशले निकै फाइदा लिन सक्छ । यस प्रदेशमा विभिन्न कृषि उत्पादनहरू हुन्छन् । यो प्रदेशका मान्छेहरू खाद्यान्नमा विस्तारै आत्मनिर्भर बन्दै जाने सम्भावना पनि छ । खाँचो छ त देशलाई समृद्ध बनाउने इच्छाशक्ति र युवाशक्तिको ।युवा जनशक्ति विना यो प्रदेशमा मात्र होइन, देशै बन्दैन । अर्काको देशमा बगाउने रगतपसिना यहीं बगाउने वातावरणको सिर्जना गर्न सक्नुपर्छ । यो प्रत्येक प्रदेशका सरकारहरूले गम्भीरतापूर्वक सोच्नुपर्छ । हाम्रा प्रादेशिक सरकारहरूको मुख्य उद्देश्य भनेको वर्षौं विदेशिले लाखौं युवा जनशक्तिलाई यहीं देशमा रोकेर तिनलाई यही आफ्नो श्रम र शक्तिको प्रयोग गर्न लगाउनु हो । जब देशलाई माया गर्छौं भने आफ्नो श्रम, शक्तिको यही धर्तीमा खर्चिनुपर्छ । रगतपसिना यहीं बगाउनुपर्छ । हाम्रा राजनीतिक नेताहरूले स्वीटजरल्यान्ड बनाउने सपना देखेर मात्र हँुदैन । भाषणमा फलाकेर मात्र हुँदैन । त्यसका लागि हाम्रो देशको भौगोलिक संरचना कस्तो छ ? कुन ठाउँमा के गर्दा राम्रो हुन्छ ? यसको स्पष्ट खाका कोरेर त्यसमा लाग्नुपर्यो । अनि मात्र स्वीटजरल्यान्डभन्दा राम्रो देश बन्छ, नेपाल । त्यसैले नेपालका राजनीतिज्ञहरूको दिमागमा अहिले के कुरा खेलिरहेको छ, कुन्नि । तर यिनको दिमागले अब राष्ट्रिय समृद्धिको पक्षमा सोचोस् । राष्ट्र कसरी उन्नति प्रगतिको बाटोमा अगाडि बढ्छ भन्ने पक्षमा सोचोस्, कसरी समृद्ध राष्ट्र बनाउने सन्दर्भमा सोचोस् । स्थानीय तहका सरकारहरूले पनि कहाँ के गर्दा उचित हुन्छ, त्यसको पहिचान गरुन् । राष्ट्र भनेको एकैचोटी ठूलो कुरा गरेर बन्ने होइन, सानासाना कुराबाटै ठूलो कुरा बन्ने हो । अर्थात् स्थानीय नागरिकहरूको साथ र सहयोगबिना कसैले समृद्धिको सपना देख्दै नदेखे पनि हुन्छ । त्यसैले विकास निर्माणका अभियानमा कसरी जनसहभागिता जुट्न सक्छ भन्नेतर्फ पनि हाम्रा राजनीतिकर्मीहरूले सोच्न आवश्यक छ । हाम्रा प्रदेश नं १ का माननीय मुख्यमन्त्री राईले यसतर्फ सोचेका छन् कि छैनन् ? जुन उद्घोष गरेका छन्, त्यो अब विस्तारै कार्यान्वयनतर्फ लैजालान् भन्ने आस छ । यो जनताको आसलाई पुरा गरेनन् भने उनको छविमा दाग लाग्नेमात्र होइन, संघीयतामाथि नै प्रश्नचिन्ह लाग्नेछ । त्यसैले हाम्रा सबै प्रदेश सरकारका प्रमुखहरूले आफ्ना प्रदेशहरूलाई कसरी आत्मनिर्भर बनाउनेतर्फ सोचुन् र त्यसतर्फ तीव्र गतिमा काम गरुन् । यस विषयमा केन्द्र सरकारको पनि अनावश्यक हस्तक्षेप नहोस्, साथ र सहयोगले नेपाल विकासको मार्गमा हिँड्न सकोस् ।"
विनाशतिर जाने विकासमार्ग,"खोकनावासीको प्रश्न छ, जीवित सम्पदा नष्ट गर्दै सडक बनाउनु कसरी राष्ट्रिय र गौरवशाली विकास हुन सक्छ ?खाने तेल उत्पादनका लागि प्रख्यात ख्वना (खोकना) आजभोलि अशान्त छ । एकातिर नेपाली सेना एक्स्काभेटरसहित तैनाथ छ । अर्काेतिर ख्वनामि (खोकनावासी) ब्यानर र प्लेकार्डसहित धर्नामा खटिएका छन् । एकातिर छ राष्ट्रिय सेना, अर्काेतिर छन् स्थानीय जनता । एकडेढ सातादेखि दुवै आम्नेसाम्ने छन्, एकअर्कासँग निरन्तर वादविवादसँगै तनावमा छन् । सायद दुवैको रातको निद र दिनको चैन हराम छ । फागुन १९ शनिबारदेखि भिन्न खालको द्वन्द्व जारी छ, विकासका नाममा । हतियार भिर्ने नेपाली सेनाले लिएर गएको एक्स्काभेटर अचेल विकासको प्रतीक भएको छ । काठमाडौं र तराई जोड्ने फास्टट्रयाकजस्तो राष्ट्रिय गौरवको विकासे काम गर्ने योजनासहित जुटेको सेनाले स्थानीय जनताको विरोध सामना गर्नु परिरहेको छ । उनीहरूको वादविवाद सुन्दा झट्ट लाग्न सक्छ, राष्ट्रिय गौरवको विकास निर्माणमा बाधा पुर्याएर स्थानीय जनताले विकासविरोधी काम गर्दैछन् कि के हो ? खोकना राष्ट्रिय धरोहर होइन ?यही राष्ट्रका नागरिक ख्वनामिहरू विकासविरोधी होइनन् । उनीहरूले फास्टट्रयाकको ठेक्का दिइएको सेनासँग वादविवादको क्रममा राष्ट्रिय गौरवको विकास र त्यसको प्रक्रियामाथि जायज सवाल उठाएको देखिन्छ । उनीहरूको प्रश्न छ गाउँको किनारमा सैनिक क्याम्प गाड्नुअघि सेनालाई फास्टट्रयाकका लागि चाहिने स्थानीय जनताका खेत र जग्गा अधिग्रहण गर्न र तिनको मुआब्जासमेत दिन बाँकी रहेको तथ्य थाहा थिएन ? यस्तो योजनाले तहसनहस पार्ने नेपालको सांस्कृतिक र पुरातात्त्विक सम्पदाबारे, खोकनाका स्थानीय जनताका बसोबास, जीविका र संस्कृति सम्बन्धी अधिकार हननबारे, विशेषत: नेवार समुदायलाई थातथलोबाटै विस्थापित गर्ने समस्याबारे अनभिज्ञ हुनु वा त्यसलाई बेवास्ता गर्नु उचित छ ? आफ्नो जमिनमा धर्नामा बसेका खोकनाबासीको प्रश्न छ, राष्ट्रिय गौरवका विकासनिर्माण आयोजनाका नाममा हाम्रा जीवित सम्पदा नष्ट गर्दै सडक बनाउनु कसरी राष्ट्रिय र गौरवशाली विकास हुनसक्छ ? वातावरणविद् भूषण तुलाधरले प्रश्न उठाएझैं ती विकास निर्माणका आयोजनाभन्दा अत्यन्त पुरानो बस्ती खोकनाको अति सम्पन्न सभ्यता नै वास्तविक राष्ट्रिय गौरव होइन र ? ती जीवित सभ्यता र अमूल्य सम्पदा विनाश हुने सर्तमा बनाइने चौडा र छरिता सडक एवं अन्य भौतिक संरचनाले देशको कस्तो विकासे मूल्य, कस्तो सांस्कृतिक मान्यता र कस्तो राष्ट्रिय गौरव बोध गराउनेछ ? एकातिर सांस्कृतिक धरोहरको रक्षा, पर्यटनको विकास, सबै जातजातिका बासस्थान र ज्ञान संरक्षणको भाषण गर्ने, अर्काेतिर ती सबैको सत्यानाशको सर्तमा पनि जथाभावी सडक निर्माण र विस्तारको योजना लागु गर्ने यसमा देखिएका अन्तरविरोधले विकास र समृद्धिको सपनामा वैचारिक र व्यावहारिक भ्वाङ पारेका छैनन् र ? विकास भनेकै कसका लागि हो ?भूकम्प पीडित खोकनाबासीसँग तनावमा फँसिरहेको सेनाको तर्कअनुसार विकासको बाटो त गुगल म्यापको आधारमा कम्प्युटरले तय गर्ने हो, विवादको छिनोफानो गर्ने निकाय पनि भद्रकालीमा रहेको सेनाको मुख्यालय हो । लाग्छ, एसियाली विकास बैंक र भारतीय कम्पनीले बनाएको डीपीआरको आधारमा बन्ने फास्टट्रयाकले द्रुतगतिमा देशको चामत्कारिक आर्थिक विकास गर्नेछ । यति सुन्दर लोभलाग्दो राष्ट्रिय विकासको भव्य सपनासामु सानो गाउँठाउँको सांस्कृतिक सभ्यताको सुरक्षा, स्थानीय पुरातात्त्विक सम्पदाको संरक्षण, स्थानीय जनताको जीविकाको प्रत्याभूति, नीतिनिर्णयमा जनसहभागिताको अधिकार तथा थातथलोबाट विस्थापन हुने नेवारत्रासको कुनै मूल्य र महत्त्व छैन । सहरी विकास र प्रादेशिक योजनाका विज्ञ डा पीताम्बर शर्माले साढे तीन दशकअघि नै अनेक सरकारी आवधिक विकास योजनामाथि प्रश्न उठाउँदै सोधेका थिए, विकास भनेकै के हो, कहाँ र कसका लागि हो ? सडकको निर्माण र स्कुलको स्थापनामात्रै विकास होइन । विकास त्यसबेला सार्थक हुन्छ, जब सडकको निर्माणले आर्थिक, सामाजिक र राजनीतिक लेनदेनलाई खँदिलो तुल्याउँछ वा एउटा गरिब गाउँमा स्कुलमात्रै होइन, नानीहरूलाई स्कुल पठाउने स्थितिसमेत सिर्जना गरिदिन्छ । विकास वाञ्छनीय भए पनि हाम्रो मुख्य चासो सामाजिक, आर्थिक र राजनीतिक यथास्थिति (स्टाटसको) कायम राख्नु नै हो जस्तो लाग्छ । आर्थिक र सामाजिक ढाँचा (स्ट्रक्चर), उत्पादन सम्बन्ध र केन्द्रीकृत निर्णय प्रक्रियालाई जस्ताको तस्तै राखेर गरिने विकासले विरोधाभास मात्रै बढाउने डा शर्माको ठहरमा अहिले पनि संशोधन जरुरी छैन । किनभने गरिब देश सुहाउँदो हुनेगरी र बहुसंख्यक गरिब जनताको पक्षमा हुनेगरी, मानवीय र प्राकृतिक पर्यावरणको रक्षासँगै विभिन्न समुदायका सांस्कृतिक अधिकार सुरक्षा गर्नेगरी सर्वांगिण जनपक्षीय विकासको खाका कोर्नमा समाजवाद उन्मुख देशका दल, नेता र विज्ञहरू पनि चुकेका छन्, पञ्चायत कालका मण्डलेहरूजस्तै । विकासे सपनाले गर्ने विनाशडोजरे विकासको डिस्कोर्समा रमाएका दल, नेता, विज्ञ र जनताको मनमा गढेको सडकसपनाको गफ सुन्दा भयावह लाग्छ । यस्तो सपना कहिले फास्टट्रयाक र मोनो रेलको रूपमा त कहिले उत्तरीदक्षिणी सीमा जोड्ने सडक र लुम्बिनीसम्म चिनियाँ रेल विस्तारको रूपमा देखाइँदैछ । निजी गाडी र व्यापारका लागि उपयुक्त लामा, चौडा, फराकिला अनेक लेनका सडकको सपना नवउदारवादको मुकुन्डो लगाएको पुँजीवादका लागि प्रितीकर र सुन्दर लाग्न सक्छ, तर यसले गर्ने मानवीय, सांस्कृतिक र प्राकृतिक विनाश भने पटक्कै सुखद र प्रिय छैन । आफूलाई माक्र्सवादी र साम्यवादी भन्न रुचाउनेहरू पनि अनेक लेनका सडक भएका सिंगापुर र अमेरिकाको विकासनिर्माण देखेर मोहित हुने गरेको तथ्य काठमाडौं उपत्यकामा जथाभावी रूपमा गरिएका सडक विस्तारमा छर्लंगै देख्न पाइन्छ । एक जमानामा डा बाबुराम भट्टराईले दुई अंकको आर्थिक वृद्धि गर्ने आतुरीले सहरका टोलछिमेक वा त्यहाँका बासिन्दाको स्वास्थ्य र सम्बन्धसूत्रको रत्तिभर विचार नगरी व्यापारको सजिलोका लागि सडक र सहर व्यवस्थित गर्ने निर्णय गरेका थिए । उनको निर्णयबारे नेपाल सम्बन्धी जानकार मानवशास्त्री मेरी डेसेनले राखेको मत यहाँ उल्लेखनीय छ, काठमाडौँमा प्रगतिशील र विचारपूर्ण सहरी योजनाको त कुरै नगरौँ, तपाईं त मूलधारका सहरी योजनालाई समेत माथ गर्दै सहरलाई अलगअलग उपक्षेत्रमा चिरा पार्ने एक्सप्रेस मार्ग बनाउनतिर लाग्नुभयो । यस प्रकारको सडक निर्माणबाट उत्पन्न हुने दीर्घकालीन नकारात्मक परिणाम दशकौँसम्म बढिरहनेछन्, जुन कुरा युरोप, संयुक्त राज्य अमेरिका र दक्षिण अमेरिकामा गरिएका अनेक अध्ययनमा छर्लंगै देखिएको छ । शक्ति संघर्ष र औपनिवेशीकरणखड्गप्रसाद शर्मा ओलीले सडक र रेलबाट विकास र समृद्धि सहितको समाजवाद आउने सपनाको पुडिया राष्ट्रवादी बजारमा बेच्नमा भव्य सफलता प्राप्त गरेका छन् । उनले निर्वाचनमा विजयी हुनासाथ हेलिकप्टरमा दलबलसहित विनाकारण रसुवागढी नाका यात्रा गरेका होइनन्, नत सोचविचार विना रंगीन सपना देखाएका हुन् । भट्टराईदेखि प्रचण्ड र ओलीसम्मले देखाएको सडक एवं रेलको विस्तार तथा समृद्धिको सपनामा देश, जनता र समाजवाद केन्द्रमा छन् कि छैनन्, मानवीय र प्राकृतिक पर्यावरणको चिन्तासहित पीताम्बर शर्मादेखि मेरी डेसेनसम्मले उठाएको मुख्य प्रश्न यही हो । लेटर फर बाबुराममा डेसेनले हेक्का दिलाएकी छन्, नेपालमा उत्तरदक्षिण करिडोर सडकहरूको निर्माण चीन र भारतबीच अर्थात् विश्वका दुई विशाल अर्थतन्त्र बीचको गतिशील पुलको परिकल्पना कार्यान्वयन गरिए यसले नेपाललाई पुल होइन, बरु मरुभूमिकृत जमिनको एक टुक्रा वा सायद चीन र भारतबीच सैन्यकृत दसगजामा परिणत गर्नेछ । यसबाट नेपाल समृद्ध, स्वाधीन र सार्वभौमसत्ता सम्पन्न देश बन्ने कुरै छैन । सडकहरू कुनै पनि देशमाथि प्रशासनिक प्रभुत्व कायम गरी स्रोतसाधन, उत्पादित वस्तु र श्रम बाहिर लैजाने माध्यमका रूपमा औपनिवेशीकरणका अभिन्न अङ्ग हुन् । प्रत्यक्ष औपनिवेशीकरण नै औपनिवेशीकरणको एकमात्र रूप होइन । अर्को कुरा, नेपालमा उत्तरदक्षिण जोड्ने सडकहरू सजिलै दुईवटा क्षेत्रीय प्रभुत्ववादी शक्ति बीचको संघर्षका माध्यम बन्न सक्छन् ।त्यसको मतलब सडक बनाउँदै नबनाउने, बाटो विस्तार पनि गर्दै नगर्ने भनेको पक्कै होइन । जथाभावी, व्यापक र चौतर्फी सडक निर्माण गर्दा त्यसको अवश्यम्भावी परिणामको रूपमा देखिने स्थानीय सांस्कृतिकआर्थिक प्रणालीको विनाशलाई रोक्ने कसरी ? रेल र सडक निर्माणको नाममा निम्छरा मानवीय र पर्यावरणीय प्रणाली तहसनहस हुने समस्यालाई ध्यान दिने कसरी ? विकास र समृद्धिको लोभ्याउने नाराले छोपेर पुराना थातथलोबाट स्थानीय जनताको विस्थापन र आदिवासी जनजातिको परोक्ष जातीय संहार (एथ्निक क्लिनसिङ) हुने खतरालाई टाल्ने कसरी ? राज्य र त्यसका संयन्त्रले खोकनाजस्तो सानो गाउँमा सडक निर्माणमा देखिएको अधिग्रहण, न्यायोचित मुआब्जा, सांस्कृतिक सभ्यता, पुरातात्त्विक सम्पदा र जीवित संस्कृतिको रक्षासँग जोडिएका समस्या त सहजै समाधान गर्न सक्दैनन् भने बृहत् स्तरमा सडक र रेल निर्माणसँग जोडिने मानवीय प्रणाली, पर्यावरणीय प्रणाली र राष्ट्रिय सार्वभौमिकता सम्बन्धी सरोकारलाई कसरी सम्बोधन गर्न सक्लान् ? जे होस्, हामीलाई चाहिएको छ विनाश नगर्ने विकास, विनाशको विकास नगर्ने समृद्धि अनि गरिब देश र गरिब जनतालाई केन्द्रमा राख्ने विकास र समृद्धि । अविकास र विनाशको विकास गर्ने सडक र रेल चाहिएको छैन । गाउँसहरबस्ती र त्यहाँका बासिन्दालाई नै उजाड्ने द्रुतमार्ग एवं रेलमार्गको सपनाका राजनीतिक व्यापारी पनि चाहिएको छैन । ट्विटर :"
बलात्कारीलाई ६ वर्ष कैद,हेटौंडा मकवानपुर जिल्ला अदालतले बालिकालाई बलात्कार गरेको ठहर गर्दै एक युवकलाई ६ वर्ष कैद सजाय तोकेको छ । जिल्ला न्यायाधीश स्वीकृत पराजुलीको सोमबार बसेको इजलासले काठमाडौं साँगा घर भएका २६ वर्षीय दिनेश अधिकारीलाई १५ वर्षीया बालिकालाई बलात्कार गरेको ठहर गर्दै १५ हजार रुपैयाँ क्षतिपूर्ति भराउनेसमेत आदेश दिएको छ । अभियुक्तले बालिकालाई ०७३ मंसिर २४ गते हेटौंडास्थित एक होटलमा बलात्कार गरेका थिए । यस्तै बालिकालाई बलात्कार गरेको आरोपमा जिल्ला अदालत मकवानपुरले एक वृद्धलाई पुर्पक्षका लागि थुनामा राख्ने आदेश दिएको छ । जिल्ला न्यायाधीश ध्रुवकुमार पियाको सोमबार बसेको इजलासले थाहा नगरपालिका१ का ६२ वर्षीय नन्दलाल गोपालीलाई १५ वर्षीया बालिकालाई बलात्कार गरेको आरोपमा पुर्पक्षका लागि थुनामा राख्ने आदेश दिएको हो । आरोपीले बालिकालाई प्रलोभनमा पारेर विगत ७ महिनादेखि बलात्कार गर्दै आएको र पछिल्लोपटक फागुन १ गते घरमै ल्याएर बलात्कार गरेको प्रहरीको भनाइ छ ।
१० हजार हेक्टर जमिन सुक्खा,"धनगढी ३० वर्षअघि खुटिया सिँचाइ योजना निर्माण हुँदा धनगढी उपमहानगरपालिका७ कैलाली गाउँका देवबहादुर चौधरीमा खुसीको सीमै थिएन । त्यो खुसी धेरै दिनसम्म टिकेन । सुक्खा जमिन सिञ्चित हुने आशामा उनले वर्षांै बिताए । न त नहर सञ्चालनमा आयो । न उनको सुक्खा खेतले पानी नै पायो ।उनको खेतमा ४० बोरा धान फल्थ्यो । सिँचाइ भएमा सय बोरा धान फलाउने सपना थियो । वर्षांै बित्दासमेत नहर सञ्चालनमा नआउँदा उनले जग्गालाई घडेरी बनाएर बिक्री गरे । कुनै बेला चौधरीसँग १० बिघा जग्गा थियो । अहिले दस कट्ठा मात्रै बाँकी छ । नहरको पानीले खेत सिञ्चित गर्ने सपना कहिल्यै पूरा नहुने जस्तो भयो, ७८ वर्षीय चौधरीले भने, प्लटिङ गरेर घडेरीमा बिक्री गर्नुको विकल्प रहेन ।साबिका श्रीपुर, गेटा गाउँविकास समिति र धनगढी नगरपालिकाका केही वडाको १ हजार ५ सय हेक्टर जमिनमा सिँचाइ गर्ने उद्देश्यले खुटिया सिँचाइ योजनाको निर्माण भएको थियो । इन्टेक निर्माण सम्पन्न भएको पहिलो वर्षमै बाढीले भत्कायो । त्यसपछि योजना नै अलपत्र पर्यो । इन्टेक भत्किएपछि नहर प्रणाली नै सञ्चालनमा आउन सकेन । ७ करोडमा नहर निर्माण गरिएको थियो । ठूलो बजेट खर्च गरिए पनि त्यसको उपयोग नै हुन नसकेको कैलाली सिँचाइ डिभिजन कार्यालयका इन्जिनियर यादव मैनालीले बताए । इन्जिनियर मैनालीका अनुसार अब खुटिया सिँचाइ योजना पुन: सञ्चालनको सम्भावना छैन । यो नहरको पानीको स्रोत खुटिया नदी नै हो । पछिल्ला वर्षमा पानीको सतह घट्दै गएको छ । नदीको सतह सिञ्चित जमिनभन्दा गहिरिएको छ, उनले भने, धनगढीको सिञ्चित हुने जमिन पनि प्लटिङ भइसकेकाले यसको कमान्ड एरिया खुम्चिएको छ । यस्तोमा सरकारले फेरि नहरमा लगानी गर्नुको कुनै अर्थ छैन । सिँचाइ कार्यालयका अधिकृत नारायण सत्यालले त्यतिबेला ७ करोड लागतमा निर्माण भएको त्यो योजना यो क्षेत्रकै ठूलो भएको बताए । सरकारी रकम त्यत्तकै खेर गयो, उनले भने, जिल्लाका अरू योजनाको अवस्था पनि त्यस्तै छ । ३० वर्षअघिका ५ ठूला नहरमा पानी सञ्चालन हुँदैन । १० हजार हेक्टर भूमि सुक्खा छ । धनगढी नगरपालिकाको जाइजेली सिँचाइ योजना भने फेरि सञ्चालनमा ल्याउन सकिने इन्जिनियर मैनालीले बताए । यसबारे अध्ययन भइरहेको छ, उनले भने, नहर पुन: सञ्चालनमा ल्याउन सकिए, यो क्षेत्रलाई तरकारी उत्पादनको पकेट क्षेत्रका रूपमा विकास गर्न सकिन्छ । उनले जाइजेली योजनाको कमान्ड एरिया नखुम्चिएकोले सञ्चालनको सम्भावना रहेको बताए । गुर्गी सिँचाइ योजना पनि अलपत्र छ । ३ करोडको लागतमा निर्माण भएको योजनाको सिञ्चित क्षेत्रफल लगभग २ हजार हेक्टर क्षेत्रफल हो । जिल्लाको मध्यभागमा पर्ने रतनपुर, पवेरा र हसुलियाका उर्वरभूमि सिँचाइ गर्ने लक्ष्यका साथ योजना सुरु भएको थियो । योजना निर्माण सम्पन्न भएपछि बाढीले ३ किलोमिटर नहर बगायो, इन्जिनियर मैनालीले भने, पुनर्निर्माणका लागि बजेट विनियोजन नहुँदा नहर सञ्चालनमै आउन सकेन । उनले गुर्गी सिँचाइ योजनालाई पुन: सञ्चालनमा ल्याउन प्राविधिक अध्ययन भइरहेको जानकारी दिए ।यस्तै २०६८ मा बाढीले बगाएको खुरखुरिया सिँचाइ योजनाको इन्टेकको पुनर्निर्माण भएको छैन । उक्त योजनाले साबिकको चौमाला गाविसको २ हजार बढी हेक्टर जमिन सिञ्चित हुन्थ्यो । पुन: सञ्चालनका लागि अध्ययन भइरहेको क्षेत्रीय सिँचाइ निर्देशनालयका निर्देशक महेन्द्रप्रसाद बडुले बताए । कैलालीमा विभिन्न समयमा बाढीले इन्टेक र मूलनहर बगाएर अलपत्र परेका पुराना सिँचाइ योजनाको पुन:अध्ययन भइरहेको क्षेत्रीय निर्देशक बडुको भनाइ छ ।पानीको स्रोत र सिञ्चित हुने क्षेत्रको अध्ययन गरी सरकारले पुन: लगानी गर्ने सोच बनाएको छ, उनले भने, पानीको स्रोत र सिञ्चित जमिन नै नभएको खुटिया जस्ता पुराना योजना भने फेरि सञ्चालनमा आउने सम्भावना छैन ।कैलालीको पहाडी गाविसमा पर्ने पेट्रेनी कुलो पनि थोरै लगानीमा फेरि सञ्चालन हुन सक्ने अवस्थामा छ । साबिकको मोहन्याल गाविसको २४ हेक्टर जमिन सिञ्चित गर्ने यो कुलोमा पानी सञ्चालनका लागि १० लाख जति बजेट आवश्यक पर्ने सिँचाइ डिभिजनको प्राविधिक अध्ययन प्रतिवेदनमा उल्लेख छ । यो योजना ०५६ मा १२ लाखमा सम्पन्न भएको थियो । जिल्लाको पहाडी क्षेत्रको उर्वरभूमि सिँचाइ गर्ने कुलो पुन: सञ्चालनका लागि स्थानीयले माग राख्दै आएका छन् । मोहना सिँचाइ योजनाको इन्टेक निर्माणको काम भने यसै वर्षदेखि सुरु भएको छ । क्षेत्रीय सिँचाइ निर्देशनालयका अनुसार २५ करोड ७६ लाखको बजेटमा योजनाको इन्टेक र बाँध निर्माणको ठेक्का भई काम सुरु भएको हो ।९ करोडको लागतमा ०४४ मा निर्माण सम्पन्न भएको मोहना सिँचाइ योजनाको इन्टेक बाँध ०५१ र ०५८ मा दुईपटक मछली खोलाले बगाएको थियो । तेस्रोपटक इन्टेक निर्माण हुन लागेको छ । यो योजनाले कैलालीको गोदावरी, मालाखेती र कञ्चनपुरको कृष्णपुरका बासिन्दाको २ हजार ५ सय हेक्टर भूमिमा सिँचाइ गर्न सकिन्छ ।"
अर्थसँग सवा तीन खर्ब थप बजेट माग,"मन्त्रालयहरूले आयोजनाहरू प्राथमिकीकरण गरी बजेट तर्जुमा गर्नुपूर्व नै माग नगर्ने, बजेटको रकम खर्च नगरेर होल्ड गरी वर्षको अन्तिममा जथाभावी खर्च गर्ने, अरूलाई रिझाउन वर्षको बीचमा नयाँ कार्यक्रमका लागि बजेट माग गर्ने वित्तीय अनुशासन बाहिरको काम हो : पूर्व अर्थ सचिव काठमाडौं स्रोत व्यवस्थापनमा समस्या खेपिरहेको अर्थ मन्त्रालयसँग अन्य सरकारी निकायहरूले सवा ३ खर्ब रुपैयाँ बजेट बाहिर (गैरबजेटरी) को रकम माग गरेका छन् ।पहिलेको संरचनाअनुसार २९ मन्त्रालय र अन्य पाँच निकायहरूले अर्थसँग ३ खर्ब २४ अर्ब ७ करोड ६६ लाख ७७ हजार रुपैयाँ थप बजेट माग गरेका हुन् । मन्त्रालयबाहेक राष्ट्रिय पुनर्निर्माण प्राधिकरण, सर्वोच्च अदालत, राष्ट्रिय योजना आयोग, लोकसेवा आयोग, मानव अधिकार आयोग र निर्वाचन आयोगले पनि अतिरिक्त बजेट माग गरेका हुन् । चालु वर्षका लागि सरकारले ल्याएको बजेटभन्दा बाहिरको कार्यक्रम सञ्चालनका लागि उक्त सरकारी निकायहरूले अतिरिक्त बजेटको माग गरेका हुन् । चालु आर्थिक वर्षको बजेटमा समावेश नभएका कार्यक्रमहरूका लागि उक्त रकम माग गरिएको हो ।बजेटमा छुटयाइएको रकम भने उल्लेख्य खर्च गर्न सकेका छैनन् । १८ मन्त्रालयको पुँजीगत खर्च १५ प्रतिशतभन्दा कम छ । यता गैरबजेटरी रकम माग भने अत्यधिक देखिएको हो । मन्त्रालयहरूले वित्तीय अनुशासनभन्दा बाहिर काम गरेको टिप्पणी पूर्व अर्थ सचिव शान्तराज सुवेदीले गरे । यो पुरानै रोग हो । यसलाई नियन्त्रण गर्नुपर्छ, उनले भने । उनका अनुसार मन्त्रालयहरूले आयोजनाहरू प्राथमिकीकरण गरी बजेट तर्जुमा गर्नुपूर्व नै माग नगर्ने, बजेटको रकम खर्च नगरेर होल्ड गरी वर्षको अन्तिममा जथाभावी खर्च गर्ने, अरूलाई रिझाउन वर्षको बीचमा नयाँ कार्यक्रमका लागि बजेट माग गर्ने प्रवृत्ति विगतदेखि नै रहेको छ । बाढी पहिरो तथा भूकम्पजस्ता प्रकृतिक प्रकोप अथवा विशेष प्रकृतिका कार्यक्रमका लागि मात्रै वर्षको बीचमा थप बजेट माग गर्ने हो, उनले भने, यसबाहेक आवश्यक जति भए पनि वित्तीय अनुशासनभन्दा बाहिर गएर बजेट माग गर्ने र निकासा दिने काम गर्नु हँुदैन । यसलाई नियन्त्रण गर्नुपर्छ । जथाभावी माग बजेट माग गरिएका कार्यक्रमले जनतालाई प्रत्यक्ष फाइदा नपुर्याउने उनले बताए ।बजेट निर्माणमा प्रत्यक्ष संलग्न हुने र वित्तीय अनुशासन सिकाउने योजना अयोगले समेत बीचमा बजेट माग गरेको छ । अर्थका अनुसार आयोगले ४१ करोड ७५ लाख ७२ हजार रुपैयाँ गैरबजेटरी रकम माग गरेको हो । केही मन्त्रालयहरूले उक्त रकम निकासा दिन अर्थलाई दबाब दिइरहेका छन् । सरकारी निकायहरूले माग गरेको अतिरिक्त रकम दिन सक्ने अवस्था नरहेको अर्थ मन्त्रालयका प्रवक्ता अर्जुनप्रसाद पोखरेलले बताए । वार्षिक बजेट १२ खर्ब रहेको अवस्थामा बीचमा ३ खर्ब अतिरिक्त रकम कहाँबाट निकाल्न सक्नु, उनले भने, त्यसमाथि संघीय प्रणालीमा जाने क्रममा स्रोतको भार बाढिरहेको छ । बहुवर्षीय ठेक्का भइसकेका, आगामी वर्ष बजेट हाल्नुपर्ने अवस्थाका, राष्ट्रिय गौरवका आयोजना र संघीयता कार्यान्वयनका कार्यक्रमहरूका लागि माग भई आएका कार्यक्रममा भने थप रकम निकासा दिन सकिने उनले बताए । त्यस्ता केही आयोजनाहरूका लागि थप रकम अर्थले दिइसकेको छ । राष्ट्रिय गौरवको आयोजना भेरी बबईडाइभर्सन आयोजनाका लागि थप ३ अर्ब रुपैयाँ माग भएको थियो, उनले भने, बजेटमा छैन, हुँदैन भनेर भएन । यस्ता कार्यक्रमलाई बजेट अभाव हुन दिनु भएन । यसका लागि २ अर्ब रुपैयाँ दिइसक्यांै । यस्ता केही आयोजनाभन्दा बाहेकमा माग भएबमोजिम रकम निकासा हुन नसक्ने उनले बताए ।निकासा दिनैपर्ने कार्यक्रम र बजेटमै उल्लेख भएअनुसारका आवश्यक कार्यक्रमहरूका लागि स्रोतको व्यवस्था गर्न अर्थले मितव्ययी कार्यक्रम सार्वजनिक गर्ने तयारी गरिरहेको छ । इन्धन, मर्मत, कार्यालय समग्री खरिद, परामर्श, भ्रमणलगायत चालु खर्चहरूमा नियन्त्रण, खर्च हुन नसकेका कार्यक्रमहरूको बजेट सरेन्डर गर्ने, सरकारका विभिन्न खातामा रहेको तर प्रयोग नभएको रकम राजस्व खातामा दाखिला गर्ने लगायतका कार्यक्रमहरू सार्वजनिक गर्ने तयारी अर्थले गरेको हो । आगामी सातासम्म मितव्ययितासम्बन्धी कार्यक्रम सार्वजनिक हुनेछ, अर्थका प्रवक्ता पोखरेलले भने । गैरबजेटरी रकम माग बढी हुन थालेपछि अर्थले नयाँ आयोजना तथा कार्यक्रमहरूका लागि थप रकम निकासा माग नगर्न सबै निकायहरूलाई पत्राचारसमेत गर्ने भएको छ ।अर्थ मन्त्रालयका अनुसार सबैभन्दा बढी बजेट माग गर्ने मन्त्रालय संघीय मामिला तथा स्थानीय विकास मन्त्रालय हो । उसले करिब ७० अर्ब रुपैयाँ अतिरिक्त बजेट माग गरेको छ । यसमध्ये करिब ४ अर्ब रुपैयाँ बजेटमा छुटेको तर कार्यक्रम सञ्चालन गरी दायित्व सिर्जना भइसके अन्तर्गतको रकम रहेको स्थानीय विकास मन्त्रालयका सचिव दिनेश थपलियाले बताए । बाँकी रकम निवेदन माग गरिएअन्तर्गतको हो, उनले भने, तपाईं अर्थ मन्त्रालयलाई सिफारिस गरिदिनु, बजेट निकासा हामी गर्छौं भन्दै निवेदन आउँछ । कतिपय निवेदन सांसदहरू नै लिएर आउनुहुन्छ । स्थानीयस्तरका कार्यक्रमहरूका लागि अवश्यक बजेट स्थानीय तहका लागि निकासा भइसकेको छ । अब स्थानीयस्तरका कार्यक्रमहरू सञ्चालनका लागि स्थानीय र प्रदेशस्तरीय कार्यक्रम प्रदेशले बजेट विनियोजन गरी खर्च गर्नुपर्ने हुन्छ । यो प्रक्रिया नबुझेर अझै बजेट मात्रका लागि मन्त्रालय धाउने प्रवृत्ति भने अन्त्य भएको छैन ।अन्य मन्त्रालयहरूमा समेत बजेट माग गर्दै निवेदन पर्ने र त्यो निवेदन अर्थ मन्त्रालयलाई सिफारिस गरिँदा गैरबजेटरी माग अधिक देखिन गएको छ । मन्त्रालयमा आउने निवेदन जस्ताको तस्तै अर्थमा सिफारिस गरेको देखिन्छ, अर्थका एक अधिकारी भन्छन्, तपाईंले बजेट पाउनुहुन्न, हँुदैन भन्दैनन् । यता सिफारिस गरिदिन्छन् । राजनीतिक दबाबमा कतिपय कार्यक्रमका लागि अर्थले समेत निकासा दिने गरेको छ । यो वर्ष सबैभन्दा बढी अतिरिक्त बजेट माग गर्नेमा सिँचाइ, पुनर्निर्माण प्राधिकरण, भौतिक पूर्वाधार तथा यातायात मन्त्रालय, रक्षा, ऊर्जा, गृह, सहरी विकास, स्वास्थ्य, सामान्य प्रशासनलगायत छन् । यी मन्त्रालयहरूले १० अर्ब रुपैयाँभन्दा बढी अतिरिक्त रकम माग गरेका हुन् । यो प्रवृत्ति संघीय प्रणालीमा आगामी वर्षबाट नियन्त्रण गर्नुपर्ने पूर्व अर्थ सचिव सुवेदी बताउँछन् । अहिलेसम्म यस्तो अनुशासनहीनता बढ्दो क्रममा छ, उनले भने, संघीय संरचना आगामी वर्षबाट पूर्ण रूपमा कार्यान्वयनमा आउँदै छ । सुधार शून्यबाटै गर्नुपर्छ ।"
अवैध मोबाइल बन्द गर्न विनियमावली बन्दै,"विनियमावली बनाएर ईआईआरको कार्यान्वयन गर्न उपकरण किनिने प्राधिकरणले जनाएको छ । विनियमावली बनेपछि प्राधिकरणको सञ्चालक समितिले पास गर्नेछ र यसलाई कार्यान्वयन गर्न उपकरण खरिद गर्नेछौं, प्राधिकरणका प्रवक्ता अर्यालले भने, हामी चाँडै यसलाई कार्यान्वयन गर्नेछौं ।ईआईआरले वैध र अवैध मोबाइलको सूची बनाउने र अवैध मोबाइललाई नेटवर्क अपरेटरमार्फत बन्द गर्न सहयोग गर्नेछ ।नेपालमा सक्रिय दुई ठूला फोन सेवा प्रदायक नेपाल टेलिकम र एनसेल दुवैका ग्राहक डेढ करोडभन्दा बढी छन् । प्राधिकरणले सार्वजनिक गरेको मंसिर महिनासम्मको तथ्यांकअनुसार नेपाल टेलिकमका मोबाइल प्रयोगकर्ता १ करोड ६२ लाखभन्दा बढी र एनसेलका मोबाइल प्रयोगकर्ता १ करोड ६४ लाखभन्दा बढी छन् ।मोबाइल प्रयोगकर्ताको संख्या उल्लेख्य भएसँगै नेपालमा मोबाइल हराउने वा चोरी हुने घटनामा पनि वृद्धि भइरहेको छ । आव २०७२७३ मात्रै ८ हजार ६ सय १६ मोबाइल हराएको महानगरीय प्रहरी परिसर टेकुले जनाएको छ । यस्तै आव २०७३७४ मा १२ हजार ४ सयभन्दा बढी मोबाइल हराएको उजुरी परेको प्रहरी तथ्यांक छ ।"
भन्सार एजेन्टको लाइसेन्स रद्द गरिने,"मोरङ (कास) विराटनगर भन्सार कार्यालयमा राजस्व अपचलन गर्ने दुई एजेन्टको लाइसेन्स रद्द गरिने भएको छ । सुरेश क्लियरिङ एन्ड फरवार्डिङ सर्भिस विराटनगरका प्रोपराइटर सुरेश बोहोरा र उनका प्रतिनिधि भन्सार एजेन्ट ललित बोहोराको लाइसेन्स रद्द गर्ने प्रक्रिया अन्तिम चरणमा पुगेको भन्सार कार्यालयले जनाएको छ । भन्सार कार्यालय प्रमुख मिमांश अधिकारीले रद्द गर्ने प्रक्रिया अन्तिम चरणमा पुगेको बताए । उनले भने, भन्सार ऐनअनुसार स्पष्टीकरण सोधिएको र त्यसको जवाफ नआएकाले प्रक्रिया पुर्याएर २३ दिनमै दुवैको लाइसेन्स रद्द गरिनेछ ।उनीहरूले नबुझाएको भन्सार राजस्व राष्ट्रिय वाणिज्य बैंक शाखा सुक्खा बन्दरगाह रानी विराटनगरले भन्सार कार्यालयको नाममा साताअघि दाखिला गरिसकेको उनले बताए । बैंक कर्मचारीको मिलेमतोमा बैंकको भन्सार काउन्टरमा सुरेश क्लियरिङ एन्ड फरवार्डिङ सर्भिस विराटनगरले प्रज्ञापनपत्रबापतको भन्सार राजस्व बैंकमा दाखिला नगरी अपचलन गरेको थियो ।"
कुमारीमा सफ्टवेयर फिनाकल,"काठमाडौं कुमारी बैंकले हाल सञ्चालनमा रहेको कोर बैंकिङ सिस्टमलाई परिवर्तन गरी अत्याधुनिक सफ्टवेयर फिनाकल १०२१९ प्रयोगमा ल्याएको छ । ग्राहकलाई आधुनिक, गुणस्तरीय तथा सुरक्षित सेवा दिने उद्देश्यले यो प्रविधि भित्र्याएको जारी विज्ञप्तिमा उल्लेख छ । फिनाकल प्रविधि संसारभरि चलन चल्तीमा रहेको उच्चस्तरीय बैंकिङ सफ्टवेयरमध्ये एक हो ।"
नेपाल इन्भेस्टमेन्ट बैंक र ई नाइन पेबीच सम्झौता,काठमाडौं नेपाल इन्भेस्टमेन्ट बैंक (पृथ्वी रेमिट) र दक्षिण कोरियास्थित ई नाइन पे कम्पनीबीच विप्रेषण कारोबार गर्ने सम्झौता भएको छ । सम्झौतापछि दक्षिण कोरियामा रहेका नेपालीले त्यहाँस्थित कुनै पनि बैंकमा रहेको आफ्नो खातामा ई नाइन पेको मोबाइल एप्प प्रयोग गरी नेपालमा रकम पठाउन सक्ने जारी विज्ञप्तिमा उल्लेख छ । ई नाइन पे मार्फत पृथ्वी रेमिटमा पठाएको रकम नेपालस्थित नेपाल इन्भेस्टमेन्ट बैंकको खातामा तुरुन्तै जम्मा हुने जनाएको छ ।
सामसङका नयाँ फोन,"काठमाडौं सामसङले नेपाली बजारमा आफ्ना स्मार्टफोन ग्यालेक्सी एस नाइन तथा एस नाइन प्लस बजारमा ल्याउँदै छ । यी दुई सेटमा इमेज, भिडियो तथा इमोजीहरू सेयर गर्न सामसङले विशेष प्रविधिको प्रयोग गरेको जारी विज्ञप्तिमा छ । यसमा संशोधित गरिएको डयुएल अपरेचर लेन्स, लो लाइट क्यामेरा, सुपर स्लोमो भिडियो खिच्न सकिने सुविधा तथा पर्सनलाइज्ड एआर इमोजिस एवं डल्बी एटमोसको साथ एकेजीद्वारा सुसज्जित गरिएको स्टेरियो स्पिकर रहेको कम्पनीले जनाएको छ ।"
बैंकहरूको विस्तार,"काठमाडौं (कास) एभरेस्ट बैंकले काभ्रेको बनेपामा आफ्नो शाखाको औपचारिक समुदघाटन गरेको छ । एभरेस्ट बैंकले हाल आफ्ना ७० वटा शाखाहरू, ७ एक्सटेन्सन काउन्टर, २८ राजस्व संकलन काउन्टर र ९७ एटीएमबाट सेवा प्रदान गर्दै आएको छ । यसैगरी लक्ष्मी बैंकले पाल्पाको तिनाउ गाउँपालिकामा नयाँ शाखा सञ्चालनमा ल्याएको छ । यो जिल्लामा बैंकको दोस्रोशाखा हो । त्यस्तै कैलाश विकास बैंकले मोरङको विराटनगरमा आफ्नो ४४ औं शाखा विस्तार गरेको छ ।"
सेन्चुरी र गुराँसबीच सम्झौता,"काठमाडौं सेन्चुरी कमर्सियल बैंक र गुराँस लाइफ इन्स्योरेन्सबीच बैंकास्योरेन्सको सम्झौता भएको छ । सम्झौताअनुसार ग्राहकहरूले सेञ्चुरीबाट उक्त कम्पनीको बिमा लेख प्राप्त गर्न, प्रिमियम भुक्तानी गर्न, दाबी भुक्तानीलगायत सम्पूर्ण बिमा सेवा प्राप्त गर्न सक्ने जारी विज्ञप्तिमा उल्लेख छ ।"
हुलासको सोरुम विस्तार,काठमाडौं हंसराज हुलासचन्द एन्ड कम्पनीले कैलालीको लम्कीमा सोरुम सञ्चालनमा ल्याएको छ । नयाँ सोरुमले ग्राहकलाई बाइकको स्पेयर पार्टस तथा एसेसरिज खरिदका लागि सहज बनाउने दाबी कम्पनीको छ ।
डाइनाप्याकको नयाँ संस्करण,काठमाडौं नेपाल कन्स्ट्रक्सन एन्ड इन्जिनियरिङ कर्पोरेसनले डाइनाप्याक ब्रान्डका परिमार्जित उपकरण नेपाली बजारमा भित्र्याएको छ । सडक निर्माण उपकरण उत्पादक डयानप्याकले क्षेत्रीय बिक्रेता र सेवा केन्द्र तथा वितरकसँगको साझेदारीमार्फत विश्वभरमा आफ्ना उत्पादन बिक्री वितरण गर्दै आएको जारी विज्ञप्तिमा छ ।
सायरबीच जुगलबन्दी,"काठमाडौं गजल पारखीहरूमाझ सोमबार राजधानीको कुञ्ज थिएटरमा तीन सायर प्रस्तुत भए । लेखन कुञ्जले जालेको गीत, गजल र शीतल शृंखलाको पहिलो संस्करणमा सायरहरू शीतल कादम्बिनी, साकिब हारुनी र इम्तियाज वफा प्रस्तुत भएका हुन् । उनीहरूका हर प्रस्तुतिमा दर्शकले वाह वाह भन्दै तालीमार्फत साथ दिएका थिए । उर्दु एकेडेमीका पूर्व अध्यक्षसमेत रहेका साकिबले नसिली सुर्ख आँखे है गजलबाट शृंखलालाई बाँधेका थिए । त्यसपछि उनले तुम भिना चञ्चल, जब कोई दिलमे समा, ख्वाव मैने देखा है, तुम विन रैना र मेरे जज वात मे तुम गजल गाए । त्यस्तै उर्दु एकेडेमीका अध्यक्ष वफाले गजल कहेङ्गे जरा ठेहेरो, चराग सा लगाया था कुछ हवा उसे बुझा गई, समा गई हो, रात आपकी यादेँ हैँ, ना दोस्ती किसिसे र हस्ने रोनेका डर लगायतका सिर्जना सुनाए । शीतल कादम्बिनीले भरी महफिल मै हमे आवरु बनाया आपने लगायत आफ्ना चर्चित गजलका सेर वाचन गरिन् । कार्यक्रमको बीचमा शीतल र इम्तियाजबीच गजलमै प्रश्न र उत्तर गर्दै जुगलबन्दीसमेत गरिएको थियो । प्राय: गजल माया प्रेम र विछोडमा केन्द्रित थिए भने केही गजलले समाजको यथार्थ र पीडा उजागर गरेका थिए । साहित्यलाई उद्यमशीलताको रूपमा विकास गर्नुपर्ने धारणा साथ कार्यक्रम थालिएको लेखन कुञ्जका संयोजक कमल ढकालले बताए ।"
शत्रुगते प्रवद्र्धनमा महजोडी,"बिर्तामोड मदनकृष्ण श्रेष्ठ र हरिवंश आचार्यले करिब १७ वर्षपछि शत्रुगते मार्फत नेपाली फिल्ममा पुनरागमन गरेका छन् । महजोडीकै महसञ्चारले १७ वर्षअघि तँँ त साहै्र ब्रिग्रिस् नि बद्री बनाएको थियो । त्यो बेला राम्रो बजार थियो, शत्रुगते को प्रवद्र्धनका लागि आएका आचार्यले पत्रकार भेटमा भने, पछि द्वन्द्वले ध्वस्त बन्यो, हामीले फिल्म निर्माणलाई निरन्तरता दिन सकेनौँ । उनले अब नेपाली फिल्मी बजार फेरिएको र दर्शकको स्वाद पनि परिवर्तन भएकाले दर्शकको स्वादलाई बुझेर फिल्म निर्माण गरिएको बताए । प्रदीप भट्टराईले निर्देशन गरेको शत्रुगते बाटै अभिनेता किरण केसीले पनि निर्माताको रूपमा कमब्याक गरेका छन् । चैत ९ गते देशभर प्रदर्शन हुने शत्रुगते को टिम देश दौडाहाका क्रममा सोमबार झापा आएको हो । प्रदेश १ का केही जिल्लाको दौहाडापछि टोली काठमाडांै फर्कने योजनामा रहेको निर्माता केसीले जनाए ।अभिनेत्री आँचल शर्माले फिल्म हास्यप्रधान र पारिवारिक रहेको बताइन् । फिल्मका संगीतकार टंक बुढाथोकीले रूपै मोहनी र पिरतीको बर्को बोलको गीत श्रोतामाझ लोकप्रिय बनेको बताए ।"
तिमीसँग को ट्रेलर,"काठमाडौं फिल्म तिमीसँग आइतबार राजधानीमा एक पत्रकार सम्मेलन गरी अफिसियल ट्रेलर सार्वजनिक गरिएको छ । चैत्र २३ गतेदेखि देशव्यापी प्रदर्शन थाल्ने तयारीमा रहेको उक्त फिल्मलाई शिशिर राणाले निर्देशन गरेका हुन् । यसै फिल्मबाट निर्देशन थालेका राणाले तिमीसँग को निर्माणसँगै पटकथा लेखन पनि आफैंले गरेका हुन् । नमन प्रोडसनको ब्यानरमा निर्माण गरिएको फिल्ममा साम्राज्ञी राज्यलक्ष्मी शाह, आकाश श्रेष्ठ, नाजिर हुसेन, सुनील बिकेको मुख्य भूमिका रहेको छ ।काठमाडौं, पोखरा, घोरेपानी, काडापानी, घान्द्रुक, देउराली, पुनहिल, अन्नपूर्ण बेसक्याम्प, नवलपरासी लगायतका क्षेत्रमा छायांकन गरिएको फिल्मलाई सुशील क्षेत्रीले खिचेका हुन् । त्रिकोणत्मक सांगीतिक प्रेमकथा बोकेको भनिएको फिल्ममा संवाद सुमन उप्रेतीले लेखेका हुन् ।"
मुम्बईमा किसानको प्रदर्शन,"मुम्बई भारतको महाराष्ट्रमा विभिन्न माग राख्दै हजारौं किसानले नाशिकबाट सुरु गरेको विरोध प्रदर्शन मुम्बई पुगेको छ । ३५ हजार किसानले मार्च ६ मा नाशिकबाट सुरु गरेको पैदल मार्च १ सय ६७ किलोमिटर यात्रा सम्पन्न गर्दै सोमबार बिहान राजधानीस्थित आजाद मैदानमा पुगेको हो । पैदल मार्चमा संलग्न कतिपय महिला तथा बालबालिका रहेको बीबीसीले जनाएको छ । किसानहरूले २००६ को वन अधिकार कानुन, स्वामीनाथन आयोगको सिफारिस , कृषि उपजको उचित मूल्य तथा किसानको ऋण माफी दिने सरकारी घोषणा पूर्णरूपमा लागू गर्नुपर्ने लगायतका माग राख्दै विरोधमा उत्रिएका हुन् । जंगलमा खेतीपाती गर्दै आएका आदिवासीलाई जमिनको व्यवस्था गर्नुपर्नेसमेत माग उनीहरूको छ । प्रदर्शनकारीले सरकारले आफ्ना मागहरू सम्बोधन नगरेसम्म आजाद मैदान नछाड्ने चेतावनी दिएका छन् । किसान नेता विजय जभन्दियाले देशमा कृषि क्षेत्रको आम्दानी हालैका वर्षहरूमा निकै घटेको बताए । लामो समयदेखि किसानका मुद्दाहरूमा कमल चलाउँदै आएका वरिष्ठ पत्रकार पी सैनाथले सरकारले उनीहरूको मागको सुनुवाइ नगर्नुको विकल्प नरहेको बताए । महाराष्ट्र सरकारले भने किसानहरूका उचित माग सम्बोधन गर्न आफू तयार रहेको प्रतिक्रिया दिएको छ । तर किसानहरूले राष्ट्रले पछिल्ला वर्षहरूमा उल्लेख्य विकास गरे पनि आफ्नो दिनचर्या उस्तै रहेको भन्दै सरकारसँग असन्तुष्टि पोख्दै आएका छन् । उक्त विरोध प्रदर्शनको भारतीय कम्युनिस्ट पार्टी सम्बद्ध राष्ट्रिय किसान संगठनले आयोजना गरेको हो । भारतीय जनता पार्टीको सत्तासहयात्री शिव सेनालगायत विपक्षी दलहरूले किसानको आन्दोलनको समर्थन जनाएका छन् । राज्य सरकारले यसअघि गरेका प्रतिबद्धताअनुसार आफ्ना माग पूरा नगरेको जनाउँदै उनीहरूले विधान भवन अगाडि प्रदर्शन गरेका हुन् ।"
हेलिकप्टर दुर्घटनामा ५ को मृत्यु,"न्युयोर्क (सिन्ह्वा) अमेरिकाको न्युयोर्कको पूर्वी क्षेत्रमा आइतबार भएको हेलिकप्टर दुर्घटनामा पर्दा त्यसमा सवार दुई जनाको ज्यान गएको समाचार छ । दुर्घटनामा परी दुई जनाको घटनास्थलमै र ३ जनाको उपचारका क्रममा मृत्यु भएको हो । न्युयोर्क प्रहरी प्रवक्ताले भने, घटनामा पाँच जनाको मृत्युको पुष्टि भएको छ । हेलिकप्टरका पाइलट भने सामान्य मात्र घाइते भएको अन्तर्राष्ट्रिय सञ्चारमाध्यमले जनाएका छन् । हेलिकप्टरमा पाइलटसहित ६ जना सवार थिए । फोटो खिच्ने प्रयोजनका लागि भाडामा लिएर उडाएको हेलिकप्टर म्यानहयाटनको पूर्वतर्फको नदीमा खसेको प्रहरीले जनाएको छ । घटनाबारे प्रहरीले थप अनुसन्धान गरिरहेको जनाएको छ ।"
द्वन्द्वको जोखिम बालबालिकामा,बेरुत सिरियाली द्वन्द्वका क्रममा हजारौं बालबालिका जोखिममा परेको राष्ट्रसंघले सोमबार जनाएको छ । द्वन्द्व सुरु भएको ८ वर्ष भइसक्दा पनि समाधानको ठोस पहल नभएको भन्दै राष्ट्रसंघले चिन्ता व्यक्त गरेको छ । राष्ट्रसंघको बालबालिका सम्बन्धी निकाय (युनिसेफ) ले दिएको पछिल्लो तथ्यांकअनुसार सिरिया द्वन्द्वका कारण बालबालिका मृत्यु दर हालैका वर्षहरूमा बढेको छ । तथ्यांक अनुसार सन् २०१६ को तुलनामा द्वन्द्वका कारण मृत्यु हुने बालबालिकाको संख्या दोब्बर भएको छ । सन् २०१७ मा अतिवादी तथा अविवेकी हिंसात्मक घटनाका कारण सन् २०१६ मा ५० प्रतिशत बढी बालबालिकाको मृत्यु हुन पुगेको छ । युनिसेफले भनेको छ । सन् २०१८ को सुरुवातसँगै यो क्रममा थप डरलाग्दो स्थिति देखिएको युनिसेफले जनाएको छ । सिरियाको विद्रोहीको आधार क्षेत्र पूर्वी गुटामा सिरियाली सरकार तथा यसका सहयोगी शक्तिले गरेको स्थल तथा हवाई आक्रमणमा परी यही वर्षको फेब्रुअरीदेखि अहिलेसम्म २ सय भन्दा बढी बालबालिकाको मृत्यु भएको सिरियाली मानव अधिकारवादी संस्थाको दाबी छ ।
४३ करोड लागत बढ्ने,"चितवन मुग्लिननारायणगढ सडक विस्तारमा थप समय मात्र होइन लागत पनि बढ्ने भएको छ । सम्झौताअनुसार गत वर्षको वैशाखमा सकिनुपर्ने सडक निर्माणको काम अझै २० प्रतिशतभन्दा बढी बाँकी नै छ । सडक निर्माणको लागत पनि सुरुको अनुमानभन्दा झन्डै ४३ करोड रुपैयाँ बढ्ने सम्भावना रहेको नारायणगढ मुग्लिन सडक आयोजनाका अधिकारीले बताएका छन् ।अहिले नै सुरुको लागतभन्दा ३२ करोड रुपैयाँ बढी लाग्ने पक्कापक्कीजस्तै भयो । अन्तिमसम्म यो रकम ४३ करोड रुपैयाँसम्म पुग्ने सम्भावना छ, आयोजनाका सूचना अधिकारी शिव खनालले बताए । सडकलाई एसियाली मापदण्डअनुरूप दुई लेनको बनाइँदै छ । यसको लागत २ अर्ब ८८ करोड ७० लाख १४ हजार २ सय १० रुपैयाँ ३६ पैसा हो ।दुई वर्षमा काम सक्ने भन्दै सन् २०१५ को अप्रिलमा सडक विस्तारको सम्झौता भएको थियो । तर काम नसकिएपछि अहिलेसम्म ३ पटक म्याद थप भइसकेको छ । तेस्रो पटक थपेको म्याद फागुनको पहिलो सातामा सकिइसकेको छ । अहिले जेठसम्म काम सक्ने गरी चौथो पटक म्याद थपको प्रक्रिया सुरु भएको छ । सडक विस्तारको हालसम्म ७९ प्रतिशत काम सकिएको आयोजनाले जनाएको छ ।सुरुको लागतको आधारमा ७९ प्रतिशत काम सकियो । लागत बढेमा यो प्रगति केही घट्न पनि सक्छ, खनालले बताए । पहिरो लगायतका कारणले सुरुको भन्दा लागत बढेको उनको भनाइ छ । पहिरोका कारण दुई हजार घन मिटर मात्रै माटो ढुंगा पन्साउनुपर्ला भन्ने सुरुको अनुमानविपरित लाखौं घन मिटर माटो पन्सयाउनुपरेको छ । यसले पनि लागत बढायो, खनालले भने । पहिरो गएपछि चार किलो मिटरभन्दा बढी पर्खाल लगाउनुपरेका कारण पनि लागत बढ्न गएको उनले बताए । यो बाहेक सडक ९ देखि ११ मिटर चौडा हुने भनिएको छ । ११ मिटर चौडा भएको ठाउँमा पहिला नौ मिटर मात्रै कालोपत्रे गर्ने भन्ने थियो । पछि सबै कालोपत्रे गर्ने भनियो । यसका कारण पनि लागत बढ्ने भएको हो, खनालले भने ।गोरखा नारायणगढ सडकका रूपमा चीन सरकारको सहयोगमा विसं २०३६ सालमा यो सडक बनेको हो । मुग्लिनमा यो सडकले पृथ्वी राजमार्गलाई छोएको छ । जसका कारण यो सडक राजधानी काठमाडौंलाई देशको पूर्व र पश्चिम भागसँग जोड्ने मुख्य मार्ग हो । नारायणगढदेखि मुग्लिनसम्म यो सडकको दूरी ३६ किलो मिटर छ । साढे पाँच मिटर मात्रै चौडा सडकलाई फराकिलो बनाउन विश्व बैंकको ऋण सहयोगमा विस्तारको काम सुरु भएको हो । चितवनको आँपटारीदेखि १६ किलो मिटरसम्म सडकको चौडाइ ११ मिटर हुने छ । त्यसपछि मुग्लिनसम्म नौ मिटर चौडा बनाइन लागेको हो । अहिले धमाधम कालोपत्रेको काम हुँदै गरेको छ । कुल बजेटको लगभग ६० प्रतिशत रकम कालोपत्रेमा नै खर्च हुने इन्जिनियर खनालले बताए ।"
एकै वर्षमा बने ९ झोलुंगे पुल,"खोला तर्ने क्रममा बर्सेनि २ देखि ५ जनाको बगाएर मृत्यु हुने गरेको थियो हेटौंडा मकवानपुरमा एकै वर्षमा ९ झोलुंगे पुल निर्माण भएका छन । निर्माण भएका झोलुंगे पुलमध्ये ३ वटाले तुइन विस्थापित गरेका छन् । मकवानपुर गढी गाउँँपालिका अन्तर्गत पर्ने सामरी खोलामा निर्माण गरेको पुलले तुइन विस्थपित गरेको छ भने भीमफेदी गाउँँपालिकाअन्तर्गत त्रिखण्डे मन्दिरनजिक निर्माण भएको झोलुंगे पुल निर्माण भएपछि स्थानीयलाई तुइनको सहारामा खोला पार गर्नुपर्ने बाध्यता अन्त्य भएको छ । जिल्लामा गत आर्थिक वर्षमा ९ झोलुंगे पुल निर्माण भए पनि ३ वटामात्रा तुइन विस्थापित भएका छन्, जिल्ला प्राविधिक कार्यालयका प्रमुख इन्जिनियर सोमनाथ तिम्लसेनाले भने, जिल्लामा अन्य झोलुंगे पुल निर्माण गरी पूर्णरूपमा तुइन विस्थापित गर्ने कार्य बाँकी नै छ । मकवानपुरमा क्षेत्रगत कार्यक्रम अन्तर्गत स्विस सरकारको सहयोगमा जिल्लाको ग्रामीण भेगमा आर्थिक वर्ष ०७३०७४ मा ७ झोलुंगे पुल निर्माण भइसकेका छन् भने केन्द्रीय बजेटमा तुइन विस्थापित गर्न २ झोलुंगे पुल निर्माण भएका छन् । बेतेघारी र गोपीराङ बस्तीको बीचमा पर्ने मनहरी खोलामा पुल निर्माण भएपछि विद्यार्थीहरू नियमित पढन आउने गरेका छन्, बेतेघारीस्थित देवी प्राथमिक विद्यालयका शिक्षक कर्ण चेपाङले भने, झोलुंगे पुलको निर्माणले गर्दा गोपीराङका विद्यार्थीलाई स्कुल आउन सहज भएको छ । गोपीराङमा चेपाङ समुदायको मात्र बसोबास छ । पुलको अभावले गर्दा वर्षायाममा मनहरी खोला तर्ने क्रममा बर्सेनि गोपीराङका २ देखि ५ जनाको खोलाले बगाएर मृत्यु हुने गरेको थियो । यसैगरी, कैलाश गाउँँपालिकाको च्याखेटारमा पनि ३२ लाखमा पुल निर्माण भएको छ । पुलबाट एक सय ८० घरधुरी लाभान्वित भएका छन । अर्को पनि कैलाश गाउँपालिकाअन्तर्गत साविकको नामटार गाविस गर्दोवामा निर्माण गरिएको छ । पुलबाट ३ सय ५० घरधुरी लाभान्वित भएका छन् । राक्सिराङ गाउँपालिकाअन्तर्गत पर्ने साविकको खैराङ गाविसमा २ वटा पुल निर्माण भएका छन् । यसैगरी थाहा नगरपालिकाअन्तर्गत पर्ने साविकको आग्रा गाविसको घट्टेखोलामा ३२ लाखको लागतमा झोलुंगे पुल निर्माण गरिएको छ । तोकिएको समयमानै पुलहरू निर्माण गरियो, राडो नेपालका इन्जिनियर चन्द्र योञ्जनले भने, पुल निर्माण गर्न स्थानीयबासीहरूले मन खोलेर सहयोग गरेकाले समयमा नै पुलको काम सम्पन्न भएको हो । करिब ६ करोडको लागतमा निर्माण गरिएका ९ वटा झोलुंगे पुलबाट करिब २ हजार १ सय ३० घरधुरी लाभान्वित भएका छन् । जोखिम मोलेर तुइनबाट ओहोरदोहोर गर्ने ३ सय २० घरधुरीका बासिन्दाले पनि झोलुंगे पुलबाट ओहोरदोहोर गर्न थालेका छन् । मकवानपुरका विभिन्न खोलामा रहेका १० वटा तुइनमध्ये गत आवमा ३ वटा विस्थापित भएका छन् । अझै ७ वटा तुइन विस्थापित गर्न बाँकी रहेको जिल्ला समन्वय समिति मकवानपुरले जनाएको छ । मकवानपुरको पूर्वी क्षेत्रमा पर्ने बागमतीमा ३ वटा तुइन छन् । आमभञ्ज्याङ, निवुवाटार, कुलेखानी र भार्तामा गरी ७ वटा तुइनमार्फत १५ हजार मानिसहरु जोखिमयुक्त यात्रा गर्न बाध्य थिए । जिल्लामा हालसम्म ७५ वटा झोलुंगेपुल निर्माण भइसकेका छन् । झोलुंगे पुल २०१९ सालमा अमेरिकी सरकारको सहयोगमा निर्माण गरिएको हो ।"
अधिकांश स्थानीय तह भाडाका घरमा,"भीमफेदी मकवानपुरका अधिकांश गाउँपालिका र वडा कार्यालय विद्यालय, सामुदायिक भवन र भाडाका घरमा सञ्चालन भइरहेका छन् । जिल्लामा रहेका ८ गाउँपालिकामध्ये ५ वटाको आफ्नो भवन छैनन् । त्यस्ता गाउँपालिकाले भाडाका घर, विद्यालय वा सामुदायिक भवनमा कार्यालय सञ्चालन गरिरहेका छन् । मकवानपुरको सुदूरपूर्वमा पर्ने बागमती गाउँपालिकाको केन्द्र झुरझुरेमा राखिएको छ । झुरेझुरेमा घर भाडामा लिएर कार्यालय सञ्चालन गरिरहेका छौँ, गाउँपालिका अध्यक्ष सर्केश घलानले भने, गाउँपालिकाको कार्यालय भवन निर्माण गर्ने तयारीमा जुटिरहेको छौँ, भवनको अभावमा व्यवस्थित कार्यालय सञ्चालन गर्न सकिएको छैन । मकवानपुरको दुर्गम कैलाश गाउँपालिकामा साविकको गाविसको भवन पनि थिएन । सुरुमा भूकम्पले चिरैचिरा बनाएको कृषि विकास कार्यालय सेवा केन्द्रको भवनमा गाउँपालिकाको कार्यालय राखिएको थियो । उक्त भवन अत्यन्त सानो भएकाले गाउँपालिकाका प्रमुख र उपप्रमुख बस्ने कार्यकक्षको अभाव रहेको थियो । केही समयपछि कालिकाटारमा नेपाली सेनाले सामुदायिक भवन निर्माण गरेको थियो । त्यही भवनमा प्रमुख र उपप्रमुखको कार्यकक्ष राखिएको छ । कार्यकक्ष अस्तव्यस्त छ । गर्मीमा छाना तातेर भित्र बस्न सकिन्न । भाडामा लिएर गाउँपालिकाको कार्यालय सञ्चालन गर्न घर नै छैन । कैलाश मात्र होइन, राक्सिराङ गाउँपालिकाको हालत पनि त्यस्तै छ । राक्सिराङको चैनपुरमा राखिएको केन्द्र विद्यालयको छात्रावासमा छ । छात्रावासको निर्माण गरेर गाउँपालिकाको कार्यालय उक्त भवनमा राखेका छाँै, गापाको अध्यक्ष राजकुमार मल्लले भने, गाउँपालिकाको भवन निर्माण गर्न बजेट छुट्याएका थियाँै, प्राविधिकको अभावले भवन निर्माण गर्न सकिएन । यसैगरी, भीमफेदी गाउँपालिकाले पनि घर भाडामा लिएर कार्यालय सञ्चालन गरिरहेको छ । गाउँपालिकाले भवन निर्माण नगरिसकेकाले घर भाडामा लिएर कार्यालय सञ्चालन गरिरहेका छौँ, गापा अध्यक्ष हिदम लामाले भने । सुगम क्षेत्रमा रहेको मनहरी गाउँपालिकाले पनि रजैयामा घर भाडामा लिएर कार्यालय सञ्चालन गरिरहेको छ । इन्द्रसरोवर, मकवानपुर गढी र बकैया गाउँपालिकाले साविकको गाविसको जीर्ण र सानो भवनबाट कार्यालय सञ्चालन गरिरहेका छन् । साविकको गाविस कार्यालय भवन सानो र जीर्ण छन्, मकवानपुर गढी गाउँपालिका अध्यक्ष विदुर हुमागाईँले भने, गढीको साविकको गाविस भवनबाट जेनतेन गरेर कार्यालयको काम गरिरहेका छाँै, आफ्नै भवन आवश्यक छ । मकवानपुरका ८ गाउँपालिकामा ७१ वडा छन् । तीमध्ये ५० वडाको आफ्नो भवन छैन । सबैभन्दा सानो र थोरै वडा भएको इन्द्रसरोवर गाउँपालिकाको एउटा मात्र वडाको आफ्नो भवन छैन । उक्त वडाको कार्यालय सामुदायिक भवनमा राखेर सञ्चालन गरिएको छ । जिल्लाकै जनसंख्या र भूगोलको हिसाबले सबैभन्दा ठूलो बकैया गाउँपालिकामा १२ वडा छनन् । विगतमा गाविस कार्यालयको भवन सशस्त्र द्वन्द्वको अवस्थामा क्षतिग्रस्त बनाएकाले अहिले अधिकांश वडा कार्यालय भाडामा घर लिएर सञ्चालन गर्नुपरेको हो । वडा कार्यालय निर्माण गर्न एक करोड रुपैयाँ बजेट विनियोजन गरिएको गाउँपालिका अध्यक्ष दामोदर खनालले बताए । भौतिक पूर्वाधारको अभावले गर्दा दैनिक काम गर्न नै समस्या भएको राक्सिराङ गाउँपालिका प्रमुख र मल्लले भने, केन्द्रमा कार्यालय सञ्चालन गर्न भवनको नै अभाव छ । पूर्वाधारहरूको अभावले गर्दा मकवानपुरका १० वटा स्थानीय तहमध्ये सबैभन्दा समस्या जिल्लाको दुर्गम क्षेत्रका कैलाश र राक्सिराङ गाउँपालिकामा रहेको छ । निर्वाचित जनप्रतिनिधिलाई मात्र होइन, केन्द्रका कर्मचारीहरूलाई पनि समस्या भएको छ । केन्द्रको आफ्नो भवन छैन । गाउँमा कार्यालय सञ्चालन गर्न हुने भवन पनि भेटिँदैन । बस्नका लागि भाडामा घर पनि पाइँदैन । टाढा टाढाबाट गाउँपालिकाको केन्द्रमा सेवा लिन आएका सेवाग्राहीहरूलाई खान र बस्न पनि समस्या छ ।"
घडियाल बचाउन स्थानीयको साथ,"चितवन (कास) प्रजनन् केन्द्रमा हुर्केका घडियाल गोहीलाई चितवन राष्ट्रिय निकुञ्जले प्राकृतिक बासस्थल नदी र खोलामा छाड्न लागेको ३७ वर्ष भयो । तर यो पटक खोलामा निकुञ्ज प्रशासनले एउटा नयाँ प्रयोग गर्यो । घडियाल जस्तै नदी र खोलासँग निकट सम्बन्ध भएका बोटे माझीकै हातबाट निकुञ्ज प्रशासनले गोहीलाई खोलामा छाडेको छ । बिहीबार चितवन निकुञ्जको मुख्यालय नजिक कसरा राप्ती नदी किनारमा घडियाल छाडिएको हो । पहिले पहिले यस्तो कामका लागि निकुञ्ज अधिकारी, सेना र सरकारी कार्यालयका प्रमुख वा प्रतिनिधि भेला हुन्थे । स्थानीय बासिन्दाको प्रतिनधिका रूपमा गोही छाडा मध्यवर्तीका पदाधिकारी पनि आएकै हुन्थे ।प्रजनन् केन्द्रमा हुर्केका गोहीलाई नदी वा खोलामा छाड्नुअघि नम्बर लगाउने गरिन्छ । कसराबाट राप्ती नदीमा छाड्ने ४९६ नम्बरको गोही राखेको बाकस भुँइमा झारेपछि स्थानीय सुमित्रा र सुकमायाले गोहीलाई खोलाको पानीमा छाडे । त्यसलगत्तै अन्य स्थानीयले पनि गोही खोलामा छाडेका थिए । चितवन राष्ट्रिय निकुञ्जको घडियाल गोही प्रजनन् केन्द्रका प्रमुख वेदबहादुर खडकाका अनुसार स्थानीयले १० वटा गोही पानीमा छाडेका छन् । गोही नदीमा बस्ने र बोटे माझी समुदाय पनि नदी र खोलामा आश्रित भएकाले उनीहरूलाई गोहीको महत्त्व बुझाएर संरक्षणमा सहयोग गर्नका लागि यसो गरेका हौं, सहायक संरक्षण अधिकृत खड्काले भने । बोटे माझीले माछा मार्नुका साथै नदीमा प्रदूषण निकै बढेका कारणले पनि माछा कम हुँदै गएका छन् । नदी सफा राख्न छुट्टै अभियान चलाउनुपर्छ । तर कम भएको माछा जथाभावी मार्दा पनि गोहीलाई असर गर्छ भन्ने जानकारी उनीहरूलाई दियौं, खड्काले भने । अघिल्लो वर्ष जालमा बेरिएका कारण एउटा भाले घडियाल गोही मरेपछि बर्दियाबाट ल्याउनुपरेको थियो । यस्ता सामान्य कुरामा सावधानी अपनाए गोहीलाई राम्रो हुने कुरा उनीहरूलाई भनेको खड्काले बताए । उनीहरूको भाषामा सम्झाउन बोटे समुदायका एकजना व्यक्तिलाई नै ल्याएका थियौं, खड्काले भने । प्राकृतिक बासस्थलमा गोहीले अण्डा कोरल्न र बच्चा हुर्काउन गाह्रो हुँदै गएपछि सन् १९७८ मा प्रजनन् केन्द्र खुलेको हो । नदी र खोलाबाट गोहीको अण्डा संकलन गरेर प्रजनन् केन्द्रमा राख्ने गरिन्छ । सन् १९८१ बाट प्रजनन् केन्द्रमा हुर्केका गोहीहरू नदीहरूमा लगेर छाड्न सुरु भएको हो । गत वर्षसम्म एक हजार २ सय ४६ वटा घडियाल गोही नदी र खोलामा छाडिएको छ । तर दुई वर्षअघि सन् २०१६ मा गणना गर्दा चितवनको नारायणी, राप्ती र अन्य खोलामा १ सय ६६ वटा र बर्दियाको बबई र कर्णाली नदीमा ३२ वटा गरेर १सय९८ वटा घडियाल गोही भेटिएका थिए ।"
पानी किनेर पुनर्निर्माण,"सिन्धुपाल्चोक चौतारा साँगाचोकगढी नगरपालिकाअन्तर्गतको साँगाचोक माख्लोटोल भञ्ज्याङका सोमबहादुर तामाङले पानी किनेर घर र्निमाण थालेका छन् । झयालसम्मको संरचना बनाइसकेका साँगाचोकभर पानी नपाएपछि टयांकरको पानी किनेर पुनर्निर्माण थालेका हुन् । पानी किनेर झन्डै ३० हजार सकँे । के गर्नु ? ऋणको घर अडाउने कुरा आएन, घरको डीपीसी देखाएर उनले पीडा पोखे, बेलैमा नसके किस्ता नपाउने डर, पानीको समस्याले पिरल्यो । डेढ घण्टा भञ्ज्याङ पँधेराको पानी लिन घण्टौँ कुर्नुपर्ने भएपछि पानी किनेर घर बनाउने निर्णयमा पुगेको बताए । भञ्ज्याङकै जितबहादुर तामाङले आवास संरचना डीपीसीमा हाल्न एक लिटरको दुई रुपैयाँ तिरे । बल्ल स्थानीय सहकारीबाट जग्गा धितोबाट ऋणमा सुरु भएको घर पानीसमेत किन्नुपर्ने भएपछि तामाङ निराश छन् । नगरबासी भन्नु मात्रै हो, पानीको समस्या कति झेल्नु, उनले दिक्क मान्दै भने, चाँडै घर नबनाएको भनेर सुझाव सुन्न पाइन्छ, वास्तविकता देख्दैनन् । उनले चार घण्टा पानीमै कुर्नुपर्ने कारणले पानी किन्न बाध्य भएको बताए । साँगाचोकभर झन्डै २ हजार परिवारको बसोबास छ । अहिलेसम्म बजार आसपासका केही घर बने पनि गाउँमा पानीको समस्याले एउटै घर पूर्ण हुन सकेका छैनन् । पानीको अभाव झेलिरहनुपरेकाले सबै निर्माण सामग्री भएर पनि पुनर्निर्माण अगाडि बढ्न नसकेको हो । भूकम्पपछि साँगाचोकका गाउँमा सबैतिर पानीको मूल सुकेपछि हाहाकार मच्चिएको छ । विकटोल, भन्ज्याङ, कोटथोकदेखि साँगाचोकभरका स्थानीय यस्तै समस्या भोगिरहेका छन् । हालै राष्ट्रिय योजनाभित्रको ३३ करोड यसै क्षेत्रको खानेपानीको लागि छुट्याएर स्थानीय रूपमा पहलकदमी लिएको साँगाचोकका वडाध्यक्ष ध्रुवराज गिरी बताउँछन् । पुनर्निर्माणको यो समस्यलाई राम्ररी बुझेर समाधातिर लागेका छाँै, गिरीले भने, जाँडेखोलाबाट हर्रेमा, वडागत रूपमा बोरिङ र घोरखोरिया खानेपानी योजनाको प्रक्रिया गरिरहेका छौँ । उनले दोस्रो योजनामा ३१ लाख बराबरको बोरिङ योजनाबाट तयारी गरेर मेसिनबाट पानी तान्ने प्रयास भइरहेको बताए । हालै तेस्रो घोरखोरिया खानेपानी योजनाभित्र २५ लाखको लागतमा सबै सामग्री पुगिसकेको छ । तर, वडाबाट पर्याप्त बजेट नपुगेकाले फनबोर्ड नामक संस्थाको सहयोग कुरिरहेको उनको भनाइ छ ।"
बसको ठक्करले पैदल यात्रुको मृत्यु,"धादिङ पृथ्वीराजमार्गस्थित थाक्रे १, ढाँडेमा यात्रुवाहक बसले ठक्कर दिँदा एक पैदल यात्रुको घटनास्थलमै मृत्यु भएको छ । दुर्घटनामा गल्छी १, जुम्रेडाँडा निवासी ४५ वर्षीय नारायण खतिवडाको मृत्यु भएको सिम्ले प्रहरीले जनाएको छ ।घटनास्थल नजिकैको नमस्ते नेपाल होटलमा काम गर्ने छोरालाई भेटेर घर फर्कन खतिवडा सडक छेउमै उभिएका थिए । खतिवडालाई ठक्कर दिने काठमाडौंबाट पोखरा जाँदै गरेको ना ६ ख ३१७७ नं को बस र चालक चितवन निवासी मनबहादुर गुरुङलाई सिम्लेस्थित प्रहरीले नियन्त्रणमा लिएको छ ।"
घाइते बोकेको जिप दुर्घटना,सिन्धुली  घाइते लिएर उपचारका लागि राजधानीतर्फ जाँदै गरेको बा १४ च १५३८ नं को डबल क्याप बोलेरो बीपी राजमार्गअन्तर्गत कमलामाई नगरपालिका २ को सिन्धुलीगढी नजिक सोमबार दुर्घटना हुँदा ६ जना गम्भीर घाइते भएका छन् । प्रहरीका अनुसार घाइतेहरूलाई एम्बुलेन्सबाट काठमाडौं लगिएको छ । बोलेरो अनियन्त्रित भई सडकबाट करिब ३० मिटर तल खसेको थियो । मरिण गाउँपालिका ३ को नक्कलीबाट सुनसरी बेहुली लिन हिँडेको जन्ती बस सोही गाउँपालिका ६ को कपिलाकोटमा बिहान ५ बजे दुर्घटना हुँदा १५ जना घाइते भएका थिए ।
महिलालाई हाते ट्रयाक्टर,हेटौंडा मकवानपुरको मार्खु र फाखेलका कृषक समूहलाई ७ वटा हाते ट्रयाक्टर वितरण गरिएको छ । महिलाहरू कृषिमै आत्मनिर्भर भएको हुनाले उनीहरूलाई उत्प्रेरित गर्ने उद्देश्यले कृषक समूहलाई महिला मैत्री हाते ट्रयाक्टर वितरण गरिएको हो । मार्खुमा ३ र फाखेलमा ४ वटा ट्रयाक्टर इन्द्रसरोवर कृषि सहकारी संस्था र कृषक समूहलाई वितरण गरेको हो । नारी सीप सृजना केन्द्र मकवानपुरले अक्सफाम नेपालसँगको साझेदारीमा सञ्चालित मकवानपुर जीविकोपार्जन पुनर्उत्थान परियोजनाअन्तर्गत ट्रयाक्टर वितरण गरेको थियो । इन्द्रसरोवर गाउँपालिका १ का वडाध्यक्ष जमानसिंह वाइबा र ४ का वडाध्यक्ष धनवीर स्याङ्तानले एक समारोहबीच हाते ट्रयाक्टर वितरण गरेका थिए ।
महोत्सवमा ५ करोड कारोबार,"धादिङ समृद्ध धादिङको कामना : एक घर एक व्यवसाय हाम्रो चाहना भन्ने नाराको साथ आयोजना गरिएको धादिङ महोत्सव आइतबार सकिएको छ । फागुन १६ देखि १२ दिन चलेको महोत्सवमा करिब ५ करोडको कारोबार भएको आयोजकले बताएको छ । साना तथा मझौला व्यवसायी महासंघ नेपाल, जिल्ला शाखाले आयोजना गरेको धादिङ महोत्सव स्टलहरूमा ग्राहकका लागि सस्तो मूल्यका घरायसी प्रयोगका सामग्री, स्थानीय मौलिक खाना, सल्यानटारमा उत्पादित मासको दाल र गेडागुडी, विभिन्न प्रकारका अचार, हस्तकलाका सामग्री बिक्री भए ।"
क्यान्सरपीडितलाई सहयोग,"हेटौंडा कोरियामा कार्यरत मकवानपुरका युवाहरूको संस्था मकवानपुर कोरिया मञ्चले हेटौंडाका एक ब्लड क्यान्सरपीडितलाई १ लाख ३६ हजार ५ सय रुपैयाँ सहयोग गरेको छ । ब्लड क्यान्सरसँग जुधिरहेका हेटांैडा५ सानोपोखरा निवासी निरज श्रेष्ठको उपचारका लागि रकम सहयोग गरिएको मकवानपुर कोरिया मञ्चका अध्यक्ष सुरेश भोलनले जानकारी दिए । कोरियामा कार्यरत राजेश श्रेष्ठको विशेष सक्रियतामा संकलित रकम मञ्चका अध्यक्ष भोलनसहित पूर्वअध्यक्षहरू शम्भु पुडासैनी, दुर्गाप्रसाद दाहाल र संस्थापक सचिव हीरा स्याङ्तानले बिरामीका बुवा दामोदर श्रेष्ठलाई हेटाँैडामा हस्तान्तरण गरेका हुन् ।"
फेसनमै सीमित महोत्सव,"नुवाकोट जिल्लामा हुने गरेका फेसन महोत्सव फेसनमा मात्र सीमित भएको अवलोकनकर्ताले बताएका छन् । जिल्लामा गरिने महोत्सवले मौलिक कला, संस्कृतिको संरक्षण र सम्वद्र्धन गर्नुपर्नेमा त्यसो नभएको अवलोकनमा आएका दर्शकले बताए । महोत्सव फेसनमा मात्र र सीमित व्यक्तिको मेला भएको छ, सूर्यगढी गाउँपालिका ५ का अच्युत ढकालले भने, जिल्लाको पहिचान गर्ने खालको केही काम भएन् । उवा संघले पाँचांै नुवाकोट महोत्सव आयोजना गरेको थियो । यही फागुन १६ देखि २६ गतेसम्म भनिए पनि एक दिन थपेर महोत्सव सकियो । गतवर्ष माघ दोस्रो साता बट्टारमा सञ्चालन गरिएको थियो । त्यतिबेला पनि उल्लेख्य महोत्सव थिएन, विनपा १० का सन्त तामाङले भने, महोत्सवको नाममा स्वार्थ लुट्ने काम भएको छ ।"
दोष एकअर्कालाई,"काठमाडौं राजधानीका सडक विस्तार तथा निर्माण आयोजनाहरूको प्रगति सुस्त भइरहेका बेला सम्बन्धित निकाय एक अर्कालाई दोष दिएका छन् । प्रदूषणको मुख्य कारण सडक विस्तार र निर्माणका क्रममा धुलो उड्नु रहेकोले त्यसलाई घटाउनेबारे सोमबार प्रधानमन्त्री तथा मन्त्रिपरिषद् कार्यालयमा छलफल भएको हो । प्रदूषण घटाउने विषयको बैठकमा काठमाडौं उपत्यका सडक विस्तार आयोजना र नेपाल विद्युत् प्राधिकरणले एकअर्कालाई सडक निर्माणको बाधक बताएका छन् । आयोजनाका प्रमुख दीपक केसीले विद्युत्का पोल नसरेकाले सडक निर्माणमा ढिलाइ भइरहेको गुनासो गरे । उनले भने, सडक निर्माण नहुनुमा विद्युत्का पोल पनि एक हो । पोल नसारिँदा हामीले धेरै सडक निर्माण गर्न सकेका छैनौं । कतै पोल नहटा सडक सीमाभित्रै पर्ने गरी फुटपाथ र सडक निर्माण गरिएको छ । आयोजनाको ९० किलोमिटर सडक निर्माण हुनुपर्नेमा ४० किलोमिटर मात्र सम्पन्न भएको छ । आयोजना प्रमुख केसीका अनुसार कलंकी नागढुङ्गा सडकखण्डमा विद्युत् प्राधिकरणका ५ सय १२ पोलमध्ये जम्मा २ सयवटा सारिएको छ । २७ ट्रान्सफर्मर र १ सय ७२ टेलिफोनका तार सार्न बाँकी छ । त्यस्तै चाबहिल जोरपाटी सडकखण्डको निर्माण ढिलाइको कारण पनि पोल नहट्नु नै रहेको केसीको भनाइ छ । त्यहाँ ४ सय ८६ नेपाल विद्युत् प्राधिकरणको पोल हटाउन सकिएको छैन । ८६ ट्रान्सफर्मर र २ सय ६ नेपाल टेलिकमको पोल हटाउन बाँकी छ । प्राधिकरणका कार्यकारी निर्देशक कुलमान घिसिङले प्राधिकरणलाई दोष देखाई आयोजना उम्किन नहुने धारणा राखे । छलफलमा उनले आफूहरूले आन्तरिक स्रोतबाटै विद्युत्का पोल हटाउने कार्य भइरहेको बताए । सडकसीमा निर्धारण नगरी कुन ठाउँमा हटाउने पोल ? प्राधिकरण आफैं घाटामा छ, उनले प्रश्न गरे, सहरी क्षेत्रमा पोल गाड्नुभन्दा दोब्बर खर्च सार्दा लाग्छ । त्यसको बजेटको समस्या त छँदैछ, सडकले साइड नै नदिई कता सार्ने पोल ? उनले आयोजना जिम्मेवारीबाट पन्छिएको र प्राधिकरणमाथि गलत जानकारी दिने गरेको आरोप लगाए । आफूहरूले तार हटाउने टेन्डर गरिसकेको तर सारेर कहाँ राख्ने त्यसको जानकारी आयोजनाले दिन नसकेको बताए । पोलमा विद्युत्को भन्दा बढी तार दूरसञ्चार र धेरैवटा इन्टरनेट सेवाप्रदायक संस्थाको रहेकोले तार काट्न नसकिएको बताए । कुनै स्थानविशेषको तारपोल सार्नुपर्दा दिनभरि बिजुली काट्नुपर्ने स्थिति आउने भएकाले उक्त कार्य सोचेजति सहज नभएको उनको भनाइ थियो । अब विद्युत्का पोल अन्डरग्राउन्ड गर्नुको विकल्प नरहेको उनको भनाइ थियो । कतिपय सडक निर्माणमा मुआब्जा विवाद भएकोप्रति लक्षित गर्दै अर्थ सचिव शंकरप्रसाद अधिकारीले बजेट अभावको बहानामा विकास निर्माणका काम रोकिन नहुने धारणा राखे । वार्षिक बजेट अपुग भए हामी थपिदिन सक्छौं, उनले भने, कतिपय ठाउँमा प्रचलितभन्दा बढी मुआब्जा माग भएको पनि देखियो । चीन सरकारले निर्माण गरिरहेको चक्रपथको १२ किमि खण्डमा फ्लाइओभर राख्ने विषयमा छलफल गरिरहेको ललितपुर महानगरपालिकाका मेयर चिरीबाबु महर्जनले बताए ।"
नगरपालिका निरीह,"काठमाडौं तारकेश्वर नगरपालिकामा जनप्रतिनिधि र खानी तथा खनिज पदार्थको अनुमति, सञ्चालन र अनुगमन टोली जाँदा सबै सामान्यझैं थियो । सार्वजनिक र निजी यातायातका साधन चल्दै थिए । दिनहुँ दर्जनौं टिपर र स्काभेटर चल्ने ठाउँमा यस्तो शान्त वातावरण स्थानीयका निम्ति भने नौलो थियो । शुक्रबार जिल्ला समन्वय समिति, सुरक्षा निकायसहितको टोली काभ्रेस्थली पुग्दा स्थानीय कानेखुसी गर्दै थिए । ए अनुगमन आउने भएर पो बिहानै सबै लगेका रछन्, कति बाठा, एक महिला भन्दै थिइन् । अर्का एक जना आश्चर्यमिश्रित भावमा भन्दै थिए, पचासौं टिपर हुन्थे, अहिले त एउटै छैन । कसरी थाहा पाएर लुकाएछन् । उनले नाम उल्लेख नगर्ने सर्तमा पहिले त्यो स्थानमा जग्गा सम्याउने भनेर आएकाले अहिले त्यो ठाउँ नै भताभुङ्ग बनाएको प्रतिक्रिया दिए । त्यहाँका ससाना खोला तथा शेषमती खोलामा ढल, फोहोरका साथै माटो र हिलो पनि बग्छ । बालुवा झिक्दा प्रशोधनका क्रममा माटो नदीमै फाल्ने भएपछि नदीमा हिलो बग्ने गरेको स्थानीय बासिन्दाले बताए । चर्न गएका वस्तुभाउ हिलोमा फस्ने गरेका छन् भने केही त दलदलमा फसेर मरिसकेका छन् । नगरपालिका यी उत्खननबारे जानकार भए पनि समय समयमा उनीहरूलाई प्रक्रियामा आउन चेतावनी दिँदै पत्र लेख्ने भूमिकामा सीमित छ । नगरपालिका प्रवेश गर्नेबित्तिकै माथिका सडक र घर भएका डाँडामुन्तिर डोजर र टिपर देख्न सकिन्छ । कोतरिएको डाँडा जताततै छ, नुवाकोट र बस्नेतटार जाने सडकमुन्तिरको ठाउँठाउँमा गरी ३० रोपनी जति जग्गाको माटो उत्खनन गरिएको नगरपालिका कार्यालयबाटै प्रस्ट देखिन्छ । यसले माथिका सडक र घर पनि भत्किने खतरा छ । नगरपालिकाका कर्मचारी केही गर्न नसकेको बताउँछन् । प्रहरीले रोक्न जाँदा जनप्रतिनिधिले मौखिक अनुमति दिएको प्रतिक्रिया दिने सुरक्षा निकायका अधिकारीले बताए । नगरपालिकाका वातावरण शाखा प्रमुख शशि गुरुङ निजी जग्गा सम्याउने र घडेरी खार्ने अनुमति लिई माटो निकाली प्रशोधनबाट बालुवा बेचबिखनको काम भइरहेको बताउँछन् । वडा नं २, ३, ५ र ६ मा त्यस्ता अनधिकृत उत्खनन तथा बालुवा प्रशोधन भइरहेको छ । नगरका तीनवटा वासिङले मात्र अनुमति लिएका छन् । तिनले प्रशोधनको अनुमति लिए पनि खानी उत्खननो स्वीकृति कसैले पनि लिएको छैन । अवैध उत्खनन भइरहँदा यसले प्राकृतिक प्रकोप निम्त्याउने पक्का छ । त्यसबेला नगरवासी स्थानीय निकाय नै गुहार्न आउने थाहा हुँदाहुँदै नगरपालिका मौन छ । विकट क्षेत्र, जनशक्ति अभाव र प्रक्रियाबारे अनभिज्ञताको बहानामा बालुवा उत्खनन गर्नेहरूको अगाडि नगरपालिका निरीह देखिएको छ । नगरमा खोलाबाट बालुवा निकाल्ने फिरफिरे दर्जनभन्दा बढी सञ्चालित छन् । नगरपालिका अनुगमन जाँदा सबै छेउ लाग्छन्, भोलिपल्टदेखि फेरि अवस्था जस्ताको तस्तै हुन्छ । रातारात डाँडासम्म र नांगो बनाइने गरेको जनप्रतिनिधि स्विकार्छन् । टोलीका प्रहरीले माटो उत्खननको सञ्चालकको बारेमा बुझ्न खोज्दा स्थानीय बिच्किए । आफूहरूले कसैसँग दुस्मनी लिन नचाहेको प्रतिक्रिया दिँदै खुल्न मानेनन् । नाम उल्लेख नगर्ने सर्तमा एक स्थानीयले काभ्रेस्थलीको माटो उत्खनन गर्नेमा वडा नं २ की सचिव पद्मा गजुरेलकै आफन्तको रहेको बताए । उनले भने, यो जग्गा तलकै ४५ जनाको हो, हाम्रो वडासचिवका घरका हुन् । माथि र वरपरको सबै सामुदायिक वनको जग्गा हो । त्यसले नजिकैको विद्यालयलाई वर्षातमा निकै खतरा हुने निश्चित छ । त्यहीँ विद्यालयको झ्यालबाट पछाडिको दंगालखोलामा लहरै तीनवटा फिरफिरे सञ्चालनमा छन् । गजुरेललाई उनकै वडामा भइरहेको उत्खनन तथा बालुवा प्रशोधनबारे सोध्दा उनले ती जग्गाधनी घर बनाउने अनुमति लिन आएको बताइन् । घडेरी खार्ने प्रयोजनका लागि सिफारिस गरी वडा मार्फत अनुमति लिन नगरपालिकालाई पत्र पठाइसकिएको बताइन् । तलको जग्गा हाम्रै हो, छेउको माइलो ससुराको हो, गजुरेलले भनिन्, बालुवा बिक्री गरिएको होइन । वासिङले लिएर गएका हुन् । वातावरण शाखा प्रमुख गुरुङले उक्त क्षेत्रको भौगोलिक विकटताका कारण अनुगमन र कारबाही हुन नसकेको बताए । उनले भने, खोलाको मुहान थुनेर बालुवा निकालिरहेका छन् । हाम्रो गाडी पनि त्यहाँ जान सक्दैन, हामी गए ज्यानको सुरक्षा गर्नसमेत कठिनाइ छ । माटो बालुवा उत्खननमा पहुँचवालाहरूको संलग्नता रहेकोले स्थानीय पनि नपामा उजुरी दिन आउँदैनन् । यद्यपि मौखिक उजुरी आउने गरेको नपाका कर्मचारीको भनाइ छ । उपमेयर तथा कार्यबाहक मेयर भवानी डोटेल धितालले रोक्न जाँदा रोजीरोटी खोस्न आएको भनी प्रतिक्रिया दिने बताउँछिन् । समन्वय समितिकी उपप्रमुख सरिता दाहालले भनिन्, यसरी डाँडाकाँडा नांगिँदै, वनजंगल मासिएपछि कुरूप देखिएको छ । यहाँको माटो वर्षातमा बगेर तलसम्म गएपछि त्यसले निम्त्याउने प्राकृतिक प्रकोप त छँदै छन् । भूमाफियाको चलखेल निकै भएको देखिन्छ ।"
संरक्षण समाजमा नयाँ कार्यसमिति,"काठमाडौं बौद्धिक सम्पत्ति संरक्षण समाजको सोमबार बसेको विशेष साधारणसभाले कृष्ण ज्ञवालीको अध्यक्षतामा नयाँ कार्यसमिति चयन गरेको छ । समाजमा अञ्जु उप्रेती ढकाल उपाध्यक्ष, मधुसूदन पौडेल महासचिव, अम्बरबहादुर थापा कोषाध्यक्ष र रामचन्द्र गौतम सचिव छन् । बौद्धिक सम्पत्तिसम्बन्धी अधिकार संरक्षण तथा संवद्र्धन गर्न अनिवार्य रहेकोले समाज गठन गरिएको हो । समाजका अनुसार देशमा उद्योग विकासका लागि लगानी प्रवद्र्धन, वैदेशिक व्यापार विस्तार, स्वस्थ एवं गुणात्मक प्रतिस्पर्धालाई प्रोत्साहन तथा मौलिक सिर्जना र प्रतिभाको सम्मान गरेर आर्थिक समृद्धि प्राप्त गर्न बौद्धिक सम्पत्तिसम्बन्धी अधिकार संरक्षण तथा संवद्र्धन गर्न यो आवश्यक हुन्छ ।"
अवैध कारोबारको आरोपमा पक्राउ,काठमाडौं सुनचाँदीको अवैध कारोबार गरेको आरोपमा दुई जना पक्राउ परेका छन् । पक्राउ पर्नेमा सीतापाइला बस्ने वीरगन्जका ४० वर्षीय सुरेश सर्राफ र सोही ठाउँका ३० वर्षीय कृष्ण सेराज छन् । चाँदीका गरगहना १६ किलो २ सय ५० ग्राम र नगद ९८ हजार ५ सयसहित उनलाई आइतबार पक्राउ गरिएको हो । झोंसेमा सुनचाँदीको अवैध कारोबार हुने गरेको सूचनाको आधारमा प्रहरीले उनीहरूलाई पक्राउ गरेको हो ।
आर्मीलाई सातौं उपाधि,"२०७४ सालमा आर्मीको उपाधिविकास मेमोरियल गोल्डकप, वीरगन्जसताक्षी गोल्डकप, झापाकाँकडभिट्टा गोल्डकप, झापाखप्तड गोल्डकप, धनगढीसिमरा गोल्डकप, बाराहेटौंडा गोल्डकप, मकवानपुरझापा गोल्डकप, बिर्तामोड"
बीएमके र गोल्डेनगेट विजयी,काठमाडौं (कास) घरेलु टोलीद्वय विशाल मिलन केन्द्र (बीएमके) र गोल्डेनगेट कलेजले क्वीक्स बास्केटबल लिगअन्तर्गत सोमबार जित दर्ता गरेका छन् । बीएमकेले बूढानीलकण्ठ नगरपालिकालाई ८०६५ स्कोरले हराउँदा गोल्डेनगेटले साउथ साइडर्समाथि ८०६६ को अन्तरमा विजय पायो ।स्थानीय खेलाडी विवेक श्रेष्ठको उत्कृष्ट प्रदर्शनमा बीएमकेले पहिलो क्वाटरमा बलियो सुरुआत पायो । १९३ को अग्रता बनाएको बीएमके दोस्रो क्वाटरमा २११७ ले पछाडि रहे पनि तेस्रो क्वाटरमा भने अग्रता १७ अंकमा पुर्यायो । अन्तिम क्वाटरमा सम्हलिएको प्रदर्शन गर्दै बूढानीलकण्ठले जित हात पार्यो । विवेकले २६ अंक जोड्दै १६ रिबाउन्ड तथा विकास गुरुङले १९ अंक र १० रिबाउन्ड लिए । दोस्रो खेलमा गोल्डेनगेटले सातौं जित दर्ता गर्ने क्रममा सुरुदेखि दबाब बनाउँदै साउथ साइडर्सलाई खेलमा पछाडि पार्यो । पहिलो क्वाटरमा १६११ ले अगाडि रहेको गोल्डेनगेटले दोस्रो क्वाटरमा २४ अंक जोड्दै अग्रता १० अंकमा पुर्यायो ।अन्तिम दुई क्वाटरमा लयलाई कायम राख्दै गोल्डेनगेटले शीर्षस्थानमा आर्मीसँगको दूरी ३ अंकमा झार्यो । लिगमा अपराजित आर्मीले ८ खेलमा २४ अंक जोडेको छ । मंगलबार हिमालयन हाउन्ड्सले जेभियर कलेज तथा बीएमकेले कीर्तिपुर बास्केटबल टिमसँग खेल्नेछन् ।
युभेन्ट्सलाई दोहोरो खुसी,मिलान (एएफपी) इटालियन सिरी ए अन्तर्गत आइतबार युभेन्ट्सलाई दोहोरो खुसी मिलेको छ । इन्टर मिलानसँग गोलरहित बराबरी खेलेपछि नेपोलीले शीर्षस्थानको युभेन्ट्सलाई दबाब दिन कठिन हुने भएको हो । सँगै युभेन्ट्सले पाब्लो डिबालाको दुई गोल मदतले युडिनेसीलाई २० ले हरायो । युभेन्ट्ससँग २७ खेलमा ७१ तथा नेपोलीसँग २८ खेलमा ७० अंक छ । लिगका अन्य खेलमा एसी मिलानले जेनोआलाई १० र फिओरेन्टिनाले बेनेभेन्टोलाई सोही स्कोरले हराए । लाजियो र काग्लियारी २२ को बराबरीमा रोकिँदा क्रोटोनेले साम्पडोरियामाथि ४१ को जित पायो ।
टोटेनहमको जित,लन्डन इंग्लिस प्रिमियर लिगमा आइतबार टोटेनहम हट्स्परले बर्नमाउथलाई ४१ ले पराजित गरेको छ । बर्नमाउथले घरेलु मैदानमा खेलको सातौं मिनेटमा जुनियर स्टानिस्लासको गोलमा अग्रता लियो । ह्यारी केन पहिलो हाफको मध्यतिर चोट बोक्दै निस्केपछि टोटेनहम थप समस्यामा परेको थियो । डेले अलीको ३५ औं मिनेटको गोलमा खेल बराबरीमा आयो । दोस्रो हाफमा ह्युङ मिन सनले दुई तथा सर्ज औरियरले १ गोल गरेपछि टोटेनहम विजयी रह्यो । अंकतालिकामा लिभरपुललाई पछि पार्दै स्पर्स तेस्रो स्थानमा उक्लिएको छ ।
सुरेन्द्र र कुसुम छनोट,काठमाडौं झापाका सुरेन्द्र राई र नक्सालकी कुसुम तामाङ एएसबीसी युथ एसियन कन्फेडेरेसन बक्सिङ च्याम्पियनसिपका छनोट भएका छन् । सोमबार ५६ केजी तौलमा झापाका सुरेन्द्रले मकवानपुरका सन्दीप खतिवडालाई ५० ले अंकका आधारमा हराए । महिला ५७ केजीमा नक्सालकी कुसुम स्वत: छनोटमा भएकी हुन् । प्रतियोगिता अप्रिल १९ देखि २८ सम्म थाइल्यान्डको राजधानी बैंककमा हुनेछ । स्पर्धामा १८ वर्षमुनिका खेलाडीले मात्र भाग लिन पाउने जनाइएको छ ।
दुवैमा मल्पी विजेता,काठमाडौं आयोजक मल्पीले सोमबार थ्री बाइ थ्री दोस्रो मल्पी कप अन्तर ए लेभल बास्केटबलमा दोहोरो उपाधि जितेको छ । घरेलु कोर्टमा भएको ब्वाइज फाइनलमा मल्पी ए ले काष्ठमण्डपलाई २११६ स्कोरले हरायो । मल्पीका प्रसंगध्वज मास्केले १२ र आकाश कर्मा सोनमले ६ स्कोर जोडे । गल्र्सको राउन्ड रोबिन लिगमा मल्पीले ब्रिटिसलाई १२४ र एसलाई ८६ ले हराएर उपाधि जितेको हो । ब्वाइजमा प्रसंगध्वज मास्के र गल्र्समा कर्मा शेर्पा मोस्ट भ्यालुएबल प्लेयर घोषित भए ।
वानडे अन्तर्राष्ट्रिय सम्भावना कायमै,"काठमाडौं रोहितकुमार पौडेल र सोमपाल कामीको सानदार ब्याटिङमा नेपालले विश्वकप छनोट क्रिकेटमा सोमबार हङकङमाथि ५ विकेटको जित रच्दै वानडे अन्तर्राष्ट्रिय मान्यता पाउने सम्भावना कायमै राखेको छ । जिम्बावेमा भइरहेको छनोट प्रतियोगितामा नेपालको यो पहिलो जित हो । टस जितेको हङकङलाई नेपालले बुलाबायोस्थित बुलाबायो एथलेटिक क्लबमा ४८२ ओभरमा १ सय ५३ रनमा अलआउट गर्यो । रोहित र सोमपालले २१ ओभरभित्र ८९ रनको अविजित साझेदारी गरेपछि नेपालले ४०४ ओभरमा लक्ष्य पूरा गरेको हो । रोहितले ४८ र सोमपालले ३७ रनको नटआउट इनिङ्स खेले । रोहितको यो व्यक्तिगत उच्च स्कोर हो । म्यान अफ द म्याच उनले ८६ बल खेल्दै ५ चौका प्रहार गरे । रोहितले एहसान खानलाई विजयी चौका प्रहार गरेपछि नेपालले १ सय ५५ रन बनाउँदै विजयी भएको हो । त्यसअघिको ओभरमा उनले एजाज खानलाई लगातार २ चौका प्रहार गरेका थिए । ४० बल खेलेका सोमपालले ५ चौका प्रहार गरे । हङकङबाट एहसान र एजाज खानले २२ विकेट लिए । हङकङले जितेको भए नेपाल रेलिगेसनमा पर्ने थियो र वानडे अन्तर्राष्ट्रिय मान्यता पाउने सम्भावना समाप्त हुन्थ्यो । नेपालको जितले अफगानिस्तान तेस्रो टोलीको रूपमा सुपर सिक्समा पुगेको छ । समूह बी मा अफगानिस्तान, नेपाल र हङकङले ४ खेलमा १ मात्र जित हात पार्न सके । तर अफगानिस्तान अन्य दुई टोलीभन्दा रनरेटमा अगाडि रह्यो । पहिलो तीन खेल हारेको अफगानिस्तानले अघिल्लो खेलमा नेपाललाई हराएको हो । बलिङ गर्दै सन्दीप लामिछाने । तस्बिर सौजन्य : रमन सिवाकोटीनेपालले पनि पहिलो तीन खेल हारेको थियो । हङकङले दोस्रो खेलमा अफगानिस्तानलाई ३० रनले पराजित गर्यो, जुन अन्तमा टोलीको एकमात्र जितका रूपमा रह्यो । समूह बी मा चौथो भएको नेपालले अब समूह ए को पाँचौं स्थानमा रहेको पपुवा न्युगिनीसँग प्लेअफमा खेल्नेछ । समूह ए मा चौथो भएको नेदरल्यान्ड्सले समूह बी को पाँचौं टोली हङकङसँग खेल्नेछ । नेपालले वानडे अन्तर्राष्ट्रिय मान्यता पाउन पपुवा न्युगिनी र हङकङभन्दा माथि रहनुपर्नेछ । नेपालले पपुवा न्युगिनीलाई जित्दा र नेदरल्यान्ड्सले हङकङलाई पराजित गरेमा नेपालको वानडे अन्तर्राष्ट्रिय मान्यता निश्चित हुनेछ । नेपाल र हङकङ दुवैले जितेमा सातौं स्थानको प्लेअफमा खेल्नुपर्नेछ र त्यो जित्ने टोलीले वानडे अन्तर्राष्ट्रिय मान्यता पाउनेछ । प्रतियोगिताको सुपर सिक्समा पुग्दै स्कटल्यान्ड र यूएईले वानडे अन्तर्राष्ट्रिय मान्यता कायमै राखेका छन् । प्रतियोगितामा पहिलो जित हात पार्नेक्रममा नेपाल बलरहरू हाबी भएका थिए । सातौ ओभरमा क्रिस्टोफर कार्टरलाई ९ रनमा आउट गरी वसन्त रेग्मीले नेपाललाई पहिलो सफलता दिलाए, जतिखेर हङकङसँग २४ रन थियो । प्रमुख ब्याट्सम्यान एवं कप्तान बाबर हायातले क्रिजमा आउनेबित्तिकै करण केसीमाथि चौका र छक्का प्रहार गर्न सुरु गरे । सोमपालले १६ बलमा २० रन बनाएका उनलाई कट एन्ड बोल्ड गरी नेपाललाई महत्त्वपूर्ण विकेट दिलाए । अर्को ठूलो सफलता नेपालले अर्को ओभर अर्थात् १३ औं ओभरमा पायो । जब सन्दीप लामिछानेले राम्रो फर्ममा रहेका उपकप्तान अंशुमन रथलाई १ रनमा अनिल शाहबाट स्टम्पआउट गराए । सन्दीपले साहिद वासिफलाई १ रनमै एलबीडब्लू आउट गरे । मन्दीप सिंह ३ रनमा रनआउट भएपछि खेलमा नेपाल हाबी भएको थियो । निजाकत खानको ४७ रनमा हङकङको स्कोर हेर्न लायक बन्यो । ८४ बल खेलेका उनले ४ चौका र १ छक्का प्रहार गरे । उनलाई ललितनारायण राजवंशीले आउट गरे । वसन्तले तानवीर अफजललाई १० र सन्दीपले एजाजलाई ३ रनमा आउट गरे । अन्तिम दुई विकेट करण केसीले लिए । सन्दीपले १० ओभरमा ४ मेडन राख्दै १७ रन खर्चेर ३ विकेट लिए । वसन्तले १० ओभरमा ४ मेडन राख्दै २० र करणले ८२ ओभरमा १ मेडन राख्दै ३५ रन खर्चेर २२ विकेट लिए । नेपालले ब्याटिङमा प्रतियोगिताकै उत्कृष्ट सुरुआत गर्यो । अनिल र उपकप्तान ज्ञानेन्द्र मल्लले १० ओभरभित्र ४१ रन जोडे । अनिल ३६ बल खेली ५ चौका प्रहार गरी २६ रनमा आउट भए । पहिलो ओभरमा छक्का प्रहार गरेका ज्ञानेन्द्रलगत्तै १२ रनमा आउट भए । कप्तान पारस खड्का ११ रनमा आउट भएपछि नेपाल दबाबमा परेको थियो । आरिफ शेख २ र दीपेन्द्रसिंह ऐरी १२ रनमा आउट भएपछि नेपाल ६६५ को स्थितिमा पुग्यो । त्यसलाई रोहित र सोमपालले उकासेका थिए । समूह बी मै जिम्बावे र स्कटल्यान्डबीचको खेल टाइ भएको छ । जिम्बावेले २ सय १० रन बनाएको थियो । जवाफमा आएको स्कटल्यान्ड ५ बलअगाडि त्यही स्कोरमा आउट भयो । जिम्बावे र स्कटल्यान्ड ३३ अंकसाथ सुपर सिक्समा पुगेका छन् । सुपर सिक्समा अफगानिस्तानको कुनै अंक हुने छैन । समूह ए बाट वेस्ट इन्डिज ४ र आयरल्यान्ड २ अंकसाथ सुपर सिक्समा पुगेका छन् । यूएईको अर्को चरणमा कुनै अंक हुने छैन । सोमबारकै अर्को खेलमा वेस्ट इन्डिजले नेदरल्यान्ड्सलाई डकवर्थ लुइसका आधारमा ५४ रनले र आयरल्यान्डले यूएईलाई २ सय २६ रनले हराएका थिए ।"
मायांका र माहिका सेमिफाइनलमा,"काठमाडौं दसौं सहवीर स्मृति खुला लनटेनिस प्रतियोगिताको महिला एकलतर्फ पुलिस क्लबकी दिदीबहिनी मायांका र माहिका राणा, आर्मीकी इरा रावत र पोखराकी गंगा शर्मा सेमिफाइनल पुगेका छन् । सोमबार मायांकाले एपीएफकी एनी माथेमालाई ६१, ६१ ले, माहिकाले ललितपुरकी अभिलाषा विष्टलाई ६१, ६२ ले, आर्मीकी इराले एपीएफकी भगवती बिकलाई ६२, ६० ले र गंगाले एपीएफकी इन्द्रकला श्रेष्ठलाई ६१, ६० को सोझो सेटमा हराएका थिए ।पुरुष एकलतर्फ ललितपुरका जितेन्द्र परियारले ललितपुरकै अभिषेक विष्टलाई ६०, ६० ले, पुलिसका कमल भण्डारीले काठमाडौंका सुब्रत बस्नेतलाई ६२, ६० ले, बुटवलका विकास खड्काले काठमाडौंका विवेक श्रेष्ठलाई ६१, ६० ले र मानबहादुर कटुवालले ललितपुरका निशान श्रेष्ठलाई ६३, ६४ ले पराजित गरी सेमिफाइनल पक्का गरेका छन् । पुरुष युगलको क्वाटरफाइनलमा पुलिसका प्रणव खनाल र कमल भण्डारीको जोडीले पोखराका नवीन मगर र अञ्जन थिङलाई ६२, ६१ ले, काठमाडौंका मानबहादुर कटुवाल र जीवन घिमिरेले काठमाडौंका शिवमविक्रम थापा र सरोज तामाङलाई ६०, ६२ ले, ललितपुरका जितेन्द्र परियार र सन्तोष खत्रीले काठमाडौंका छेवाङ लामा र विवेकशंकर श्रेष्ठलाई ६१, ६० ले तथा पोखराका प्रदीप खड्का र अनिल शाहीको जोडीले बुटवलका विकास खड्का र गोपाल ज्ञवालीको जोडीलाई ६२, ६४ ले पराजित गरेका छन् । ब्याडमिन्टनचौधौं राष्ट्रव्यापी कृष्णमोहन स्मृति खुुला ब्याडमिन्टनको पुरुष एकलतर्फ आर्मीका रत्नजित तामाङले कैलालीका देवराज रानालाई २११२, २११२ ले, प्रज्वल महर्जनले एपीएफका सुदीप सेढाईंलाई २१११, २११९ ले, भोजपुरका विकास श्रेष्ठले एपीएफका गौतम कठायतलाई २११९, २११९ ले, एपीएफका साजनकृष्ण ताम्राकारले एपीएफकै इन्द्रबहादुर महतालाई २११४, २११० ले, दार्चुलाका प्रिन्स दाहालले पुलिसका दीपक बोहोरालाई २१७, २११७ ले र आर्मीका नवीन श्रेष्ठले पुलिसका जीवन आचार्यलाई २११२, २११६ ले पराजित गर्दै क्वाटरफाइनल सुरक्षित गरेका छन् । महिला युगलतर्फ झापाका सानुमाया मुखिया र जेसिका गुरुङले एपीएफका शोभा गौचन र कास्कीका पुनम गुरुङलाई २११४, २११२ ले, आर्मीका अमिता गिरी र रसिला महर्जनले मोरङकी नीता लम्साल र भोजपुरकी सीता राईलाई २११४, २२२० ले तथा एपीएफका पूजा श्रेष्ठ र शिक्षा श्रेष्ठले जेष्ठ व्याडमिन्टन एकेडेमीका ज्योति लिम्बू र डिना पुनलाई २१११, २२२० ले हराएका थिए । भेट्रान ४५ वर्षमाथि भेन्ट्रान्स युगलमा जेष्ठ व्याडमिन्टनका प्रेम घले र उमेश केसी तथा काठमाडौंका राजु महर्जन र सुनील बज्राचार्यको जोडी विजयी भए ।भलिबलसशस्त्र प्रहरी महानिरीक्षक पाँचौं राष्ट्रिय खुुला महिला भलिबलमा नेपाल एपीएफ क्लबले नेपाल पुलिस क्लबलाई २५२१, २५१४, २५१८ ले तथा शिवम् न्यु डायमन्ड एकेडेमीले त्रिभुवन आर्मी क्लबलाई २५१७, २५१२ , २५१५ को सोझो सेटमा हराएका छन् ।"
थ्रीस्टारको टाइब्रेकर जित,"बुटवल रुस्लान थ्रीस्टार क्लबले सोमबार फ्रेन्ड्स क्लबलाई टाइब्रेकरमा ४३ ले पराजित गर्दै २० औं तिलोत्तमा गोल्डकप फुटबलको सेमिफाइनल प्रवेश गरेको छ । निर्धारित समयमा दुवैबाट २२ गोल भएपछि पेनाल्टी सुटआउटबाट विजेता टुंगो लगाइएको थियो । टाइब्रेकरमा थ्रीस्टारका विजय धिमाल, नीरज बस्नेत, नीराजन खड्का र बुद्ध चेम्जोङले गोल गरे । सुरुमा थ्रीस्टारका रेजिन धिमालको प्रहार फ्रेन्ड्सका गोलरक्षक राजनबाबा थापाले रोकेका थिए । फ्रेन्ड्सको तर्फबाट कुलदीप कार्की, जाङ्बु शेर्पा र बर्सात गुरुङले गोल गरे । सरोज योञ्जनको प्रहार पोस्टभन्दा बाहिर पुगेको थियो । फ्रेन्ड्सका विदेशी खेलाडी साइलाको प्रहार थ्रीस्टारका गोलरक्षक एलन न्यौपानेले बचाएका थिए । निर्धारित खेलमा फ्रेन्ड्सका विदेशी खेलाडी जोनल ग्लोरीले गोल गर्दै टोलीलाई अग्रता दिलाए । उनले पाँचौं मिनेटमा सरोज योञ्जनको पासमा गोल गरे । थ्रीस्टारले २१ औं मिनेटमा बराबरी गोल फर्कायो । टोलीका विदेशी खेलाडी अजायी मार्टिनले गोल गरेर खेल बराबरीमा ल्याए । उनले प्राप्त फ्रिकिक सदुपयोग गर्दै मार्टिनले गोल गरेका थिए । पहिलो हाफ ११ ले टुंगियो । खेलको ४८ औं मिनेटमा थ्रीस्टारका सुजन श्रेष्ठले गोल गरेर २१ ले टोलीलाई अगाडि बढाए । उनले रेजिन धिमालको पासमा गोल गरेका हुन् । बल बचाउने गोलरक्षक राजनबाबाको प्रयास सफल भएन । त्यसपछि खेल निकै आक्रामक भयो । खेलको ८५ औं मिनेटमा फ्रेन्ड्सका साइलाले गोल गरेर पुन: खेल बराबरीमा ल्याएका थिए । फ्रेन्ड्सका खेलाडीको धेरै प्रयाससामु गोलरक्षक एलन बाधक बने । थ्रीस्टारका प्रशिक्षक मेघराज केसीले खेलाडीले अपेक्षाअनुसार नखेले पनि जित्न सफल भएको बताए । उनले निरन्तरको खेल हुनु र पाएका अवसर पनि सदुपयोग गर्न नसक्दा जित कठिन भएका बताए । केसीले आगामी खेलमा त्यसलाई सुधार्ने बताए । फ्रेन्ड्सका प्रशिक्षक रमेश महर्जनले खेलाडीहरूले राम्रो तालमेलमा खेले पनि पेनाल्टीका कारण अवसर गुमेको बताए । खेलमा हारजित जे भए पनि खेलाडीको प्रदर्शन उत्साहजनक रहेको उनको प्रतिक्रिया थियो । खेलमा थ्रीस्टारका गोलरक्षक एलन न्यौपाने म्याच अफ द म्यान घोषित भए । उनले ११ हजार रुपैयाँ पुरस्कार पाए ।आजको खेल त्रिभुवन आर्मीविरुद्ध मनाङ मस्र्याङ्दी"
अफ्रिकी जितमा रबाडा नायक,पोर्ट एलिजाबेथ कागिसो रबाडाले मैदानबाहिरको अनुशासनसम्बन्धी कारबाहीलाई बेवास्ता गर्दै उत्कृष्ट प्रदर्शन गरेपछि दोस्रो टेस्टको चौथो दिन दक्षिण अफ्रिकाले ६ विकेटको जितसँगै शृंखला बराबरी गरेको छ । सोमबार रबाडाको बलिङ चलेपछि अस्ट्रेलियाले छाडेको १ सय १ रनको सामान्य लक्ष्य दक्षिण अफ्रिकाले ४ विकेट गुमाई पूरा गर्यो ।आगामी दुई टेस्ट प्रतिबन्धमा रहने तीव्र गतिका बलर रबाडाले ५४ रन खर्चंदै ६ विकेट लिएपछि अस्ट्रेलिया २ सय ३९ रनमा समेटियो । दक्षिण अफ्रिकाका थेउनिस डी बु्रएनले विजयी रन प्रहार गर्नुअघि टोलीले ४ विकेट गुमायो । पहिलो इनिङ्समा नटआउट १ सय २६ रन जोडेका एबी डी भिलियर्सले २६ बलमा २८ रन जोडै जिततर्फ उन्मुख गराए । त्यसअघि रबाडाले अस्ट्रेलियाको शीर्ष ५ मध्ये तीन विकेट लिएपछि पाहुना टोलीले अघिल्लो दिनको स्कोरमा ५९ रनमात्र थप्न सक्यो । रबाडाले खेलमा कुल ११ विकेट लिए । उनले खेलेका २८ टेस्टमा १० विकेटभन्दा बढी लिएको यो चौथोपल्ट हो । आइतबार राति म्याच रेफ्री जेफ क्रोसँग अनुशासनसम्बन्धी कारबाहीका लागि रबाडा सुनुवाइमा सम्मिलित थिए । खेल सकिएलगत्तै रबाडाले आगामी दुई टेस्ट गुमाउने पक्का भएको हो । उनले जरिवानास्वरुप म्याच फीको ५० प्रतिशत रकम पनि तिर्नुपर्नेछ ।
गोल्डेनगेट विजयी,काठमाडौं (कास) कप्तान नरेश बुढाएरले नटआउट ९६ रन बनाएपछि गोल्डेनगेट कलेजले युनिभर्सिटी क्रिकेट कपमा सोमबार सेन्ट जेभियर्स कलेजलाई १ सय २४ अन्तरले पराजित गरेको छ । पहिलो ब्याटिङ गरेको गोल्डेनगेटले २० ओभरमा १ सय ९८ रन जोड्यो । जवाफमा रविकुमार साहले ४ विकेट लिएपछि सेन्ट जेभियर्स १८ ओभरमा ७४ रन जोड्दै अलआउट भयो ।दोस्रो खेलमा त्रिभुवन विश्वविद्यालय (टीयू) ले ट्रिटन कलेजलाई २४ रनले हरायो । पहिलो ब्याटिङ गरेको टीयूले इशान पाण्डेको ५५ र पृथु बाँस्कोटाको ३८ रन मदतले ६ विकेट गुमाई १ सय ६६ रन जोडेको थियो । ट्रिटनका भीम सार्कीले नटआउट ५१ रन जोडे पनि अन्य ब्याट्सम्यान नचल्दा टोलीले ७ विकेट गुमाउँदै १ सय ४२ रनमात्र जोड्न सक्यो । मंगलबार क्वाटरफाइनल सुरु हुनेछ ।

शीर्षक,विवरण
४ हजार वडा कार्यालयविहीन,देशभरका २ सय ७६ नगरपालिकामध्ये १ सय १९ कार्यालय भवन निर्माणको चरणमा छन् । नगरपालिकाका भवन बनाउन २ अर्ब ९७ करोड थप रकम आवश्यक छ । गाउँपालिका र वडा कार्यालयहरूको भवन निर्माण गर्न जिल्ला समन्वय समितिमार्फत संकलन गरिएको तथ्यांकअनुसार त्यसका लागि ७१ अर्ब ६४ करोड आवश्यक रहेको अनुमान छ ।
वाम एकता वैशाख १० गते,"केन्द्रमा पार्टी एकतापछि संगठन, प्रदेश, जिल्ला हँदै तल्लो तहका संरचना पनि एकीकरण गर्दै लैजाने तयारी छ । केन्द्रकै एकता विधिअनुसार अन्य कमिटी एकीकृत गर्न सजिलो हुने दुवै दलको बुझाइ छ । दुई दलबीच गत असोजमा वाम गठबन्धन बनाएर चुनाव लड्ने सहमति भएको थियो । उक्त सहमति र फागुन ७ मा भएको एकतासम्बन्धी सातबुँदे सम्झौतालाई मूल आधार बनाएर एकता प्रक्रिया अघि बढाइएको छ । सहमतिअनुसार दुवै दलले माक्र्सवाद र लेलिनवादलाई पार्टीको मूल सिद्धान्तका रूपमा अवलम्बन गर्नेछन् । हाल एमालेले अपनाउँदै आएको जनताको बहुदलीय जनवाद र माओवादीले भन्दै आएको माओवादबारे एकता महाधिवेशनसम्म छलफल गर्दै लैजाने सम्झौतामा उल्लेख छ । दुवैले शान्तिपूर्ण लोकतान्त्रिक प्रतिस्पर्धालाई मूल राजनीतिक लाइन बनाउने समझदारी पनि गरेका छन् ।"
दुवै पक्षका आआफ्नै रणनीति,"पदाधिकारी विवादपार्टीमा विधान संशोधन गर्दा पदाधिकारी संख्या बढाउने या नबढाउने भन्ने बहस पनि सुरु भएको छ । यसमा पनि संस्थापन र पौडेल पक्षका फरकफरक स्वार्थ छन् । संस्थापन पक्ष महासमिति बैठकबाट सभापतिको अधिकार र पदाधिकारीको संख्यासमेत बढाउनुपर्ने पक्षमा छ । सभापतिले स्वतन्त्र रूपमा पदाधिकारी मनोनयन गर्न पाउने गरी विधानमा संशोधन हुनुपर्नेमा उसको जोड छ । अहिले सभापतिले निर्वाचित सदस्यमध्येबाट उपसभापति, महामन्त्री र सहमहामन्त्री मनोनयन गर्ने व्यवस्था भए पनि निर्वाचित केन्द्रीय कार्यसमितिले अनुमोदन गर्नुपर्ने बाध्यात्मक व्यवस्था छ । संस्थापन पक्ष पार्टी विलय गरी आएका विजयकुमार गच्छदारसहित केही नेताको व्यवस्थापनका लागि पनि पदाधिकारी संख्या बढाउन चाहन्छ । गच्छदारलाई कांग्रेस प्रवेश गराउँदा उपसभापति दिने सहमति गरिएको थियो । १४ औं महाधिवेशनमा कार्यान्वयनमा आउने गरी केही संख्या बढाउन सकारात्मक भए पनि त्यसअघि नै बढाउने गरी विधान संशोधन गर्न भने अर्को पक्ष तयार देखिँदैन । जबर्जस्ती गर्न खोजे एक चौथाइ प्रतिनिधिको हस्ताक्षरबाट महाधिवेशन बोलाउने वैकल्पिक बाटोमा जानेछौं, केसीले भने, हाम्रो त सबै पदाधिकारीमा निर्वाचन हुनुपर्छ भन्ने अडान हुनेछ ।"
लुसुलुसु भेट्छन् राजदूत,"राजदूतहरूले परराष्ट्रको महाशाखामार्फत डिल गर्नुपर्नेमा सीधै पहुँच राखेकोमा परराष्ट्र अधिकारी असन्तुष्ट छन् । नयाँ प्रोटोकलबारेको छलफलमा एक अधिकारीले भने, प्रधानमन्त्री कार्यालय, मन्त्रालयहरू, सेना, प्रहरी र अन्य सबै निकायले आफ्नै ढंगले राजदूत भेट्ने हो भने परराष्ट्र मन्त्रालयको औचित्य के ? प्रदेश राजधानी पुगेरै राजदूतहरूले मुख्यमन्त्रीसँग शिष्टाचार भेट गरेको विषयमा सुरुमा जानकारी नभएर भनियो, तर अहिले पनि त्यस्ता भेटघाट रोकिएका छैनन् ।"
पक्राउ परेका ५ जनाको म्याद थप,"प्रधानाध्यापक थप ७ दिन हिरासतमायस्तै, सातदोबाटोस्थित ज्ञानकुञ्ज माध्यमिक विद्यालयकी एक छात्रामाथि यौन दुव्र्यवहार गरेको आरोपमा पक्राउ परेका सोही विद्यालयका प्रधानाध्यापक शिव कार्कीलाई पनि प्रहरीले सात दिनको म्याद थप गरेर अनुसन्धान थालेको छ । सातदोबाटो प्रहरीले कार्कीलाई म्याद थप गरेको यो दोस्रोपटक हो । यसअघि तीन दिनको म्याद थपिसकेको छ । पछिल्लो पटक थपेको म्याद बुधबार सकिनेछ । महानगरीय प्रहरी परिसर सातदोबाटोका डीएसपी विनोद सिलवालले कार्कीको मेडिकल रिपोर्ट आइसकेको बताए । किशोरीको आउन बाँकी छ, उनले भने । आरोपित कार्की निजी विद्यालयको छाता संगठन (प्याब्सन) का ललितपुर जिल्ला अध्यक्ष हुन् ।"
कोही न्यायबाट वञ्चित हुँदैन : महान्यायाधिवक्ता,"उनले न्यायमा पहुँच नपुगेका सर्वसाधारणलाई न्याय दिलाउन निर्देशन दिँदै उनले भने, कानुन व्यवसायीहरूको अन्तिम लक्ष्य भनेको न्याय दिलाउने रहेकाले त्यसैअनुसार काम गर्नुपर्छ । उद्घाटन कार्यक्रममा नेपाल बार एसोसिएसनका अध्यक्ष शेरबहादुर केसी, उच्च अदालत बार एसोसिएसन नेपालगन्जका अध्यक्ष बलबहादुर चन्दलगायत सहभागी थिए । नेपालगन्जस्थित उच्च सरकारी वकिल कार्यालय करिब ६ करोड लागतमा निर्माण भएको हो । महान्यायाधिवक्ता खरेलले बिहीबार नै बाँकेको नौबस्तामा निर्माण गर्ने भनिएको खुला कारागार स्थलको अवलोकन गरे ।"
पराजुलीविरुद्धको निवेदन : कैफियत प्रतिवेदन झिकाउन आदेश,प्रधानन्यायाधीशले नै मुद्दाको पक्षलाई धम्क्याएर न्याय सम्पादनमा अवरोध गर्न खोजेको भन्दै अधिकारीले सर्वोच्चमा निवेदन दर्ता गर्न खोजेका थिए ।
बार राष्ट्रिय सम्मेलन आजदेखि,"सम्मेलनको मुख्य नारा स्वतन्त्र, निष्पक्ष, सक्षम न्यायपालिकाप्रति प्रतिबद्धता : कानुन व्यवसायीको पेसागत दक्षता एवं सुनिश्चितता तय गरिएको छ । तीनदिने सम्मेलनमा १० वटा विषयमा प्यानल बनाएर छलफल गरी नेपालगन्ज घोषणापत्र जारी गरिनेछ । कानुन व्यवसायलाई आत्मनिर्भर, व्यावसायिक, दक्ष र मर्यादित एवं विश्वसनीय कसरी बनाउने, स्वतन्त्र न्यायपालिकाभित्र र बाहिर संवैधानिक संस्थाले गर्ने आक्रमणबाट न्यायपालिकालाई कसरी जोगाउनेलगायत विषयमा छलफल हुनेछ । केन्द्रीय उपाध्यक्ष शालिकराम सापकोटाले न्यायालयमा चट्याङ परेको अवस्थाझैं भएको बताए । न्यायालयमाथि गम्भीर प्रश्न तेर्सिएको छ । स्वतन्त्रतामा पनि आँच पुगेको छ, उनले भने, त्यसैले न्यायालयको सर्वोच्चता कायम गर्न बार खरो रूपमा उत्रिनुपर्ने अवस्था आएको छ । सम्मेलनको उद्घाटन राष्ट्रपति विद्यादेवी भण्डारीले गर्ने कार्यक्रम छ । कामु प्रधानन्यायाधीश दीपकराज जोशी, कानुनमन्त्री शेरबहादुर तामाङ, महान्यायाधिवक्ता अग्निप्रसाद खरेल तथा विदेशी कानुन व्यवसायीको सहभागिता रहनेछ ।"
गुटउपगुट अन्त्य होस्,"चुनाव हार्नुका ६ कारण१ दुई ठूला वामपन्थीबीचको गठबन्धन२ भारतले लगाएको अघोषित नाकाबन्दीविरुद्ध पार्टी मौन बस्नु३ आन्तरिक व्यवस्थापन प्रभावकारी नहुनु४ उम्मेदवारी चयनमा पक्षपात गरिनु५ निर्वाचनमा सिंगो पार्टीपंक्तिलाई परिचालन गर्न नसक्नु, अन्तर्घात हुनु ६ संविधान निर्माण र तीन तहको चुनावको जस लिन सक्ने गरी जनताका माझमा लैजान नसक्नु"
मस्यौदा समितिमा पोखरेल,"काठमाडौं (कास) प्रतिनिधिसभाको नियमावली मस्यौदा समितिको सभापतिमा कृष्णभक्त पोखरेल चयन भएका छन् । समितिको बिहीबार बसेको बैठकले एमालेका पोखरेललाई सर्वसम्मत सभापति चयन गरेको हो । प्रतिनिधिसभा बैठकले १३ सदस्यीय समिति गठन गरेको थियो । त्यसमा कृष्णभक्त पोखरेल, जुलीकुमारी महतो, दिलेन्द्रप्रसाद बडू, देवप्रसाद गुरुङ, प्रेम सुवाल, बृजेशकुमार गुप्ता, मीनबहादुर विक, मीनेन्द्र रिजाल, रवीन्द्र अधिकारी, रेखा शर्मा, लक्ष्मणलाल कर्ण, विन्दा पाण्डे र विमल श्रीवास्तव सदस्य छन् । अधिकारी पर्यटनमन्त्री नियुक्त भएका कारण सोमबार बस्ने प्रतिनिधिसभा बैठकले उनको ठाउँमा नयाँ सदस्य तोक्नेछ । नियमावली बनाउन समितिलाई एक महिनाको अवधि दिइएको छ । यसअनुसार वैशाख ५ भित्र नियमावली बनाइसक्नुपर्ने हुन्छ । समितिको बैठकले संयोजक तोके पनि नियमावलीको विषयमाथि अझै प्रवेश गरिसकेको छैन ।"
कानुन निर्माणमा विलम्ब,संविधान कार्यान्वयन गर्न बनाउनुपर्ने अपरिहार्य कानुनमध्ये अधिकांश मौलिक हकसँग सम्बन्धित छन् । संविधानको धारा ४७ अनुसार मौलिक हक कार्यान्वयनका लागि संविधान प्रारम्भ भएको तीन वर्षभित्र कानुनी व्यवस्था गरिसक्नुपर्छ । संविधान जारी भएको साढे दुई वर्ष बितिसकेकाले अब छ महिनाभित्र कानुन बनाइसक्नुपर्नेछ । संविधानमा मौलिक हकका सन्दर्भमा ३० वटा धाराको व्यवस्था छ । मौलिकमा उल्लिखित संवैधानिक अधिकार कार्यरूपमा लैजान कानुन चाहिन्छ । कानुन निर्माणको जिम्मेवारी सरकार र संसद्को हो । समयमै कानुन बन्न सकेन भने त्यस विषयमा अदालतमा रिटको लहर लाग्न सक्छ । समय घर्किन लाग्दा हतारहतार कानुन बनाउने र कार्यान्वयन गर्ने बेला उल्झन आउने समस्या रोक्न पनि बेलैमा पर्याप्त गृहकार्य गरेर नयाँ कानुन बनाउने थिति बसाउनुपर्छ । त्यसअतिरिक्त मौलिक हक कार्यान्वयनमा राज्यले ठूलो परिणाममा आर्थिक दायित्व बहन गर्नुपर्ने हुन्छ । मुलुकको साधारण खर्च अत्यधिक बढिरहेको पृष्ठभूमिमा कानुन निर्माण गर्दाका बखत आर्थिक स्रोत व्यवस्थापनलाई पनि उत्तिकै ख्याल गर्न जरुरी छ । आमनागरिकलाई राज्यले प्रत्याभूत गराउन नसक्ने हो भने कानुन निर्माण गर्नुको कुनै औचित्य हुँदैन ।
संघीयताविरोधी मानसिकता,"निश्चय नै लोकतन्त्रमा शासकहरूको नियत खराबै भए पनि त्यहाँ अर्को सशक्त पक्ष हुन्छ, प्रतिपक्ष । यहाँ भने प्रतिपक्ष आवाज बुलन्द गर्ने त परै उसले बोलेको समेत नसुनिने अवस्थामा पुगेको छ । त्यसैले प्रणालीका रूपमा संघीयता त आएको छ, प्रदेशहरूमा संस्थाहरू गठन भएका छन्, तर तिनमा गत्यात्मकता आउन भने निकै उकालो पर्ने देखिएको छ, आलंकारिक भएर रहने सम्भावना प्रबल छ । स्थानीयलाई प्रदेश अन्तर्गतका एकाइकै रूपमा नराखेसम्म प्रदेशहरू, आलंकारिक नै रहन्छन्, शक्तिसम्पन्न हुनै सक्दैनन् । हुन त विद्वत्, प्राज्ञिक वर्गले पनि यसका उज्याला पक्षहरूलाई संवादका विविध माध्यमबाट जनस्तरमा पुर्याउन सक्छन् । तर के भन्नु, भनिसाध्यै छैन, यही वर्गमा समेत यसलाई हुर्काऔं, बढाऔं, संस्थागत गरौं, प्रदेशहरू शक्तिशाली हुँदा देश सबल बन्छ भन्ने भाव नभएर संघीयता घाँडो हो भन्नेहरूकै बोलबाला छ ।"
शिक्षामा भद्रगोल कहिलेसम्म ?,"प्राथमिक दरबन्दीकालाई माध्यमिक प्रधानाध्यापकको जिम्मेवारी दिएर अव्यवस्था निम्ताउने को ? विषय शिक्षकको अभावमा नेपाली विषय पढाउने शिक्षकले अंग्रेजी र गणितसमेत पढाउनुपर्ने बाध्यता सिर्जना गर्ने को ? विद्यालयमा गरिनुपर्ने लगानी गएको ८ वर्षमा आधामा झार्ने को ? उचित भौतिक विकास हुन नसक्दा घरबाट बोरा ल्याएर पढ्नुपर्ने बाध्यतामा साना विद्यार्थीलाई धकेल्ने को ? आफ्ना आसेपासे कार्यकर्तालाई सुटुक्क राहत र अस्थायीमा छिराएर शिक्षक बनाउने को ? अनि अहिले आएर शिक्षकले राजनीति गरे कारबाही गर्छु भन्ने को ? हो, शिक्षकले पढाउनुपर्छ, राजनीति गर्नु हुँदैन । तर राजनीति गरेरै खान बाध्य पार्ने काम पनि त गर्नुभएन नि र सार्वजनिक शिक्षा ध्वस्त हुँदै गएको छ । गाभिने र बन्द हुने क्रम बढ्दो छ । यसरी लाखौं विद्यार्थीको भविष्यमाथि खेलवाड गर्दै प्रत्येक वर्ष कमजोर विद्यार्थी उत्पादन गर्ने शिक्षा मन्त्रालयका पदाधिकारी र त्यस मन्त्रालय हाँक्ने शिक्षामन्त्री चाहिँं कारबाहीको भागी बन्नु नपर्ने ? यस्तो भद्रगोल कहिलेसम्म मन्त्रीज्यू ? के शिक्षकको छाला काढेर यो समस्याको समाधान हुन्छ ? अब प्रधानमन्त्री कार्यालयले सबै मन्त्रीको लागि समयसीमा तोकेर निश्चित काममा लगाउनुपर्छ र त्यति गर्न नसक्ने मन्त्रीमाथि कारबाही गर्नुपर्छ । मन्त्री सर्वज्ञ हैनन् । मै मात्र जान्ने मैले भनेपछि जे पनि हुन्छ भन्ने दम्भ मन्त्रीले त्याग्न नसके नेपालको संघीयता धरापमा पर्नेछ । डा मनप्रसाद वाग्ले मीनभवन, काठमाडौँ"
सरकारलाई सेयर बजारले पत्याएन,"अहिले देशको जुन क्षेत्र हेरे पनि निराशाजनक छ । भारतसंँग व्यापार घाटा ५ खर्ब नाघेको छ भने देशको शोधनान्तर स्थिति पनि श्रृणात्मक अवस्थामा छ । रेमिटेन्स घटेको छ भने सेयर बजार र घरजग्गा ओरालो यात्रामा अर्थात् बुलिस रहेको छ । भूकम्प पीडितहरूको घर लक्ष्य अनुरुप बन्नसकेको छैन भने बैंकहरूको ब्याजदर बढ्दा उद्योग कलकारखाना, व्यापार, सेयर बजार र घरजग्गा सबैमा नकारात्मक अवस्था सिर्जेको छ । नयाँ अर्थमन्त्री युवराज खतिवडाले पद बहाली गरेको दिनदेखि घट्न थालेको सेयर बजार विगत १ महिनामा मात्रै १५० अंकले घटिसकेको छ । देशको अर्थव्यवस्थाको मापन गर्ने भनेको पुँजी बजार अर्थात् सेयरले नै हो । जुन अहिले घाइते अवस्थामा पुगेको छ । नेप्से दिनहुँ झर्दाझर्दै सूचांक १८८१ बाट १२२० अंकमुनि आइपुगेको छ । यो भनेको लाखांै लगानीकर्ताको अर्बमा होइन, खर्बमा रकम गुमाएको अवस्था हो । वर्षदिन अघि १९ खर्ब नाघेको नेपाली पुँजी बजार अहिले १४ खर्बमुनि आइपुगेको छ । बुधबार मात्र नेप्से २४ अंकले गिर्दा लगानीकर्ताहरूको एकैदिनमा २७ अर्ब पुँजी गुम्न पुग्यो । यो अवधिमा सेयरमा खेल्ने १६ लाख खेलाडीको १ वर्षमा ५ खर्ब गुमाएको अवस्था हो । यदि यस्तै तालमा ओरालो लाग्ने क्रम नरोकिए साना लगानीकर्ताहरू पुरै सडकमा आइपुग्नेछन् । यसर्थ यो अवस्थाबाट बचाउन तत्कालै सरकार र सम्बद्ध निकायहरूको सुधारात्मक सम्बोधन आउनुपर्यो । गोपाल देवकोटागोकर्णेश्वर८, जोरपाटी, काठमाडौँ"
संवेदनशीलका सवाल,"अर्को पक्ष भनेको अपराधीलाई छुटाउन प्रहरी प्रशासनमा नेता तथा कार्यकर्ताको धम्कीपूर्ण फोन वा दबाबको कारणले गर्दा प्रहरी प्रशासन निरीह हुने गरेको छ भने अपराधी समाजकै अगाडि छाती फुलाएर हिँड्ने गरेका कारण अपराधीको मनोबल बढ्दै गइरहेको छ । त्यसकारण सरकारले बलात्कारको घटनामा कडा कानुन ल्याउनुपर्छ । प्रहरी प्रशासन कुनै पनि नेता वा कार्यकर्ताको दबाबमा पीडकलाई छोड्ने वा मिलापत्र गराउने क्रियाकलापबाट टाढै बस्न सक्नुपर्छ । बलात्कारको घटना संवेदनशील भएको हुनाले पीडकलाई बचाउनु भनेको भोलिका दिनमा देश अराजकतातर्फ धकेलिनु हो । त्यसकारण दलका नेता वा कार्यकर्ताले बेलैमा सजग हुनु आवश्यक छ । प्रमोद पौडेलश्रीपुर११, वीरगन्ज"
हेलमेट अनिवार्य गर्न आवश्यक,वाइकमा सवार हुने दुई जनाले नै हेलमेट लगाउन अनिवार्य देखिन्छ । अगाडि बसेर वाइक हाँक्नेभन्दा पछाडि बस्नेको ज्यान बढी जोखिममा रहेको तथ्य जगजाहेर छ । अर्को सन्दर्भमा भन्ने हो भने आफन्तका मृत्युको पीडामा रहेर सेतो पहिरनमा हुनेहरूका लागि सेतै हेलमेटको व्यवस्था गर्न सान्दर्भिक होला । हेलमेट व्यापारी वा उद्योगले कमाउने दाउ गरेभन्दा पनि यात्रुको जीवन सुरक्षाको पाटो महत्त्वपूर्ण हो । एकै वाइकमा सवार हुँदा एक जनाको टाउकाका लागि हेलमेट अनिवार्य गरिनु तर अर्का एक जनाका लागि आवश्यक नठानिनु हास्यास्पद छ । यो सवालमा सरोकारवालाहरूको तत्काल ध्यान जानु आवश्यक देखिन्छ । कृष्ण कुम्पुरेधादिङ
यातायातमा ब्रह्मलुट,"सेती अञ्चल यातायात कार्यालय धनगढी, कैलालीमा भइरहेको ब्रह्मलुटको समाचारले आगामी दिनमा यातायात कार्यालय कैलालीमा केही हदसम्म भए पनि भ्रष्टाचार नियन्त्रणमा सहयोग पुग्ला भन्न सकिन्छ । सेती अञ्चल यातायात कार्यालयमा वर्षौंदेखि भ्रष्टाचार भइरहेको आम जनमानसलाई थाहा छ । ४० किलोमिटर पश्चिममा अख्तियारको छेत्रीय कार्यालय रहे तापनि अख्तियार मूकदर्शक बनेको छ । यातायात कार्यालयमा यस्तो छ कि दलाललाई प्रयोग नगरी पेस गरिएका निवेदनउपर कर्मचारीले कारबाही प्रक्रिया नै अगाडि बढाउँदैनन् । सवारी साधनको नवीकरण, लाइसेन्स नवीकरणमा समेत घुसपैठ भइरहेको छ । यस सम्बन्धमा बुझ्दा यातायातमा भइरहेको भ्रष्टाचार रकमको केही हिस्सा जिल्ला प्रशासन, ट्राफिक प्रहरी कार्यालय र अख्तियारमा समेत पुग्ने सम्बन्धित दलालहरू खुल्लमखुल्ला बताउँछन् । महेन्द्रनगरस्थित अख्तियार कार्यालयमा उजुरी गरे पनि कारबाही प्रक्रिया अगाडि बढ्दैन । सेती अञ्चल यातायात कार्यालयमा भइरहेको भ्रष्टाचार सम्बन्धमा नेपाल सरकारको ध्यान जाओस् । एसपी बडुकृष्णपुर६, कञ्चनपुर"
सिमानामा बाँध बनाउन रोक,"खुला सिमानामा धेरै किसिमबाट नेपाललाई दु:ख दिने कार्य भारतबाट भइरहेको छ । कहीँ सीमा मिचिएका छन्, कहीँ सीमामा बाँध बनाएर नेपालका सिमानाका गाउँहरू नै डुबानमा परिरहेका छन् । अहिले भर्खर सुस्ता क्षेत्रको नेपालको जमिन डुबानमा पर्नेगरी भारतीयहरूले नारायणी नदीमा बाँध बनाइरहेको खबरले स्थानीय जनता आक्रोशित भएका छन् । तर अहिलेसम्म नेपाल सरकारबाट कुनै विरोध भएको सुनिएको छैन । बारम्बार सिमानामा भारतीय अधिकारीहरूले सडक बनाउँंदा, बाँध बनाउँंदा, सीमा स्तम्भहरू नेपालतर्फ सारिँदा जनतालाई मात्र दुख्ने स्थानीय प्रसासनलाई किन नदुख्ने ? यदि स्थानीय प्रशासनले आफ्नोतर्फबाट भारतीय प्रशासकसँंग समयमै बलियो रूपमा छलफल गर्नसकेमा भारतीयहरू पनि यस्ता कार्य गर्न केही हच्किने थिए । तर हाम्रा कर्मचारीको कमजोर आत्मविश्वास र बेलामौकामा दुई देशका अधिकृतबीच हुने बैठकमा उनीहरूको अगाडि सशक्त र तार्किक ढंगसंँग कुरा राख्न नसक्ता जहिले पनि हामी चुकिरहेका छौं ।अहिलेको दुई तिहाइ सहितको बलियो नेपाल सरकारले नेपालभारत सीमाका यस्ता समस्या सधैंका लागि निमिट्यान्न पार्नैपर्छ । परराष्ट्रमन्त्रीज्यू, तपाईहरूले नबुझेको कुरा केही छैन । पहिला सिमानामा भएको भारतीय बलमिच्याइँ गर्दै सुस्ता क्षेत्र डुबान हुनेगरी बनाउन थालेका बाँधको निर्माण शीघ्र रोक्न पहल गर्नुहोस् । अहिलेसम्म नेपालको स्वीकृतिबिना जबर्जस्ती सिमानामा बनाइएका बाँध, सडकलाई हटाउने या केही तल भारततर्फ सार्ने हिम्मतिलो प्रस्ताव गर्नुहोस् । गृह मन्त्रालयले स्थानीय प्रशासनलाई राष्ट्रको सिमानाको दसगजा छेउछाउको जमिनमा भएका गतिविधि राम्रोसँंग रेखदेख गर्ने र परेको बेला अन्तर्राष्ट्रिय सीमा सम्बन्धी कानुनका आधारमा छिमेकी देशका सम्बन्धित अधिकृतसँंग हिम्मतसाथ बोल्न निर्देशन दिनुपर्छ । साथै सिमानामा रहेका नेपालका सीमा सुरक्षामा खटिएका सशस्त्र प्रहरीलाई पनि बढी प्रभावकारी बनाउनुपर्छ, जसरी भारतीय एसएसबीले उनीहरूको देशको हितका लागि कार्य गरिरहेका छन् । पूर्ण ओलीक्विन्सल्यान्ड, अष्ट्रेलिया"
समाजवादको खोल ओढ्नेहरूका नाममा,"चैत ७ गते प्रकाशित प्रा कृष्ण पोखरेलको समाजवादको बाटो पढेर केही सोध्न मन लागेको छ । संविधानले हामीलाई समाजवादी बनाएको छ, पञ्चायतले सबै नेपालीलाई पञ्च बनाए जस्तै । त्यसबेला बहुदलवादी असंवैधानिक र अराष्ट्रिय तत्त्व भएझैं नयाँ नेपालमा समाजवाद नमान्नेहरू अवैध भएका छन् । यसका ज्ञाताले सरल भाषामा हामी अज्ञानीलाई समाजवाद बुझाए साह्रै कृतज्ञ हुने थिएँ । विश्वका कुन देश घोषित समाजवादी भएर, कस्तो समृद्धि हासिल गरे ? योभन्दा मानववाद किन खराब हो ? व्यक्तिभन्दा किन समाज प्राथमिक छ ? व्यक्तिको बेवास्तामा समाज कसरी उकासिन्छ ? यसो गर्दा त वनभित्र छिरेर रुख देखिएन भनेसरह भएन र ? यस्ता प्रश्नका केही उत्तर पाउने आशामा छु । शुक्रराज आचार्य नयाँबजार, कीर्तिपुर"
इन्स्पेक्टरलाई कारबाही नहोस्,रक्सी पिएर होहल्ला गरेको र छाडा बोलेको आरोपमा पक्राउ परेका युवकमध्ये एक एआईजीका छोरा पर्दैमा इन्स्पेक्टरलाई प्रहरी प्रधान कार्यालयको उजुरी छानबिन शाखाले बयानका लागि बोलाउनु भनेको राजतन्त्रभन्दा पनि एक सिँढी माथिको कुरा भयो । हरेक दिन त्यस्तै वा त्योभन्दा कम अपराधमा पनि सयौं मान्छेलाई थुनेर एकरात राखेर छोड्ने प्रहरीले गर्दै आएको छ । यदि प्रहरीको त्यस्तो क्रियाकलाप गैरकानुनी हो भने कसैलाई पनि गर्न नपाउनुपर्ने हो र यदि त्यो प्रहरीको कार्यक्षेत्रभित्रै परेको हो भने एआईजी त के प्रधानमन्त्रीकै छोरा भए पनि प्रहरीले कारबाही गरेको उचित नै मान्नुपर्छ । यदि यस्तो होइन भने कुनकुन पदमा पुगेको मान्छेको छोरालाई राति सडकमा रक्सी पिएर अश्लील होहल्ला गर्दै हिँड्ने छुट नेपालको कानुनले दिएको छ ? त्यो जानकारी पाउन पाए सबैले त्यो छुट पाउने हो कि होइन भनी जाँच गर्न सक्थे । रक्सी पिएर होहल्ला गर्ने व्यक्तिलाई पक्राउ गर्दा त्यो व्यक्ति एआईजीको छोरा भएकै कारण इन्स्पेक्टरलाई बयानको लागि बोलाउनु आपत्तिजनक छ । नवीन रायमाझीसंयुक्त राज्य अमेरिका
प्रदेशका अन्योल,"प्रादेशिक सरकार चलाउनका लागि नत कानुन छ, न कर्मचारी छन्, नत वैधानिक बजेट छ, प्रदेशसँग । प्रदेश बनाएर भागबन्डाका कुर्सीहरूको जोहो संयमित तवरले बाँडफाँड गरेको देखिए, तर सातै प्रदेशका मुख्यमन्त्री र सचिवहरूसँग ७ घन्टा बैठक चलाइए पनि निचोडको विषय त्यही कानुन, कर्मचारी र अर्थात बजेटको जोहोमै केन्द्रित रहेको देखियो । प्रदेशका निम्ति आवश्यकीय कानुन पहिले नै बनाइएका भए त्यही कानुन अन्तरिमका रूपमा एक वर्ष चल्न सक्थे । तर तत्कालीन परिस्थितिमा यसलाई महत्त्व दिइएन । चुनाव हुन नसक्ने आँकलनमा कानुन पनि बनाइएन र कर्मचारीहरूलाई पनि तालिम प्राप्त बनाउन ध्यान दिइएन । अहिले प्रदेश सरकारका रूपमा मुख्यमन्त्रीहरू चयन भई कामको थालनी भइसकेको अवस्था छ । तर अहिलेसम्म कानुनको खाका कोर्न सक्ने र त्यसलाई प्रदेशले कानुनका रूपमा ग्रहण गर्ने त परै जाओस्, त्यस्ता कानुन नमुना कानुनको रूपमा केन्द्रले तयार पारेर पठाउनुपर्ने अवस्था सिर्जना भएको छ । आआफ्ना प्रदेशमा संसद र संसदीय सिद्धान्त बुझेका संघीय मामिलाबारे जानकार र त्यस सम्बन्धी अध्ययन गरेका कर्मचारीको व्यवस्थापन गरी जुटाउन नसकेपछि सभामुखले प्रधानमन्त्रीकै तहबाट केही कर्मचारीहरू खटाएर प्रदेशप्रदेशमा पठाइदिन तोकआदेश माग गरी अनुरोधसाथ पत्राचार गर्न लगाउनुपर्ने प्रशासनिक अवस्थाबाट हामी गुज्रिरहेका रहेछौँ । श्यामसुन्दर कुइँकेलहाँडीगाउँ, काठमाडौँ"
गाडीको विस्थापन सकारात्मक,"चैत २ मा प्रकाशित कार्यालयसँंग छैन रेकर्ड शीर्षकको पाठक पत्रमा सरकारले २० वर्षे पुराना गाडी विस्थापन गर्ने निर्णय गरे पनि यातायात कार्यालयसँंग पुराना गाडीको अभिलेख नभएको उल्लेख गरिएको छ । त्यस्तै कार्यालयले नै च्यासिस र इञ्जिन नम्बर उल्लेख भएको ब्लुबुक माग किन गरेको भनी सरकारलाई नै दोष दिएको पाइयो । तर यसरी दोषमात्र थोपर्नुभन्दा एकपटक राम्ररी विचार गर्नु मनासिव होला । पुराना गाडीले फ्याँक्ने कार्बन लगायतका धुवाँले मानव स्वास्थ्यमा पार्ने प्रत्यक्ष र परोक्ष असरबारे यहा बयान गर्न सम्भव छैन । त्यस अतिरिक्त त्यस्ता सवारी साधनबाट निम्तन सक्ने दुर्घटनासमेत मनन गरी ढिलै भए पनि यातायात निकायले अग्रिम सूचना जारी गरेर २० वर्ष चलिसकेका पुराना गाडीलाई विस्थापन गर्न चालेको कदमलाई सराहना गर्नुपर्छ । गंगाराज अर्यालपाणिनी८, अर्घाखाँची"
कांग्रेस नवजीवनको मार्गचित्र,राजनीतिक नियुक्ति र संवैधानिक नियुक्तिमा राजनीतीकरण र पार्टीकरणको विरोध गर्नुपर्छ र सम्बन्धित विज्ञलाई प्राथमिकता दिन दबाब दिनुपर्छ । आफूभित्र मात्र तानतुन र जोडघटाउको नेतृत्वबाट यस्ता चुनौतीको सामना सम्भव छैन । यसका लागि स्वच्छ र उच्च नैतिक नेतृत्वको खाँचो पर्छ । उच्च मनोबलविना कम्युनिष्ट शक्तिलाई कडा चुनौती दिन सकिन्न । कांग्रेसजनले बेलैमा यो कुरा बुझ्नु जरुरी छ । पौडेल नेपाली कांग्रेसका वरिष्ठ नेता हुन् ।
बच्चालाई अनुशासित कसरी बनाउने ?,"अनुशासन सिकाउँदै गर्दा बच्चाको उमेर र उसको क्षमता सधंै मनन गर्नुपर्छ । बच्चालाई कुनै सीप सिक्न समय लाग्छ र तपाईंको अलिकति मिहिनेत पनि । जथाभावी दिसापिसाब गर्यो भनेर रिसाउनु वा गाली गर्नुभन्दा उसलाई सही समयमा सही तरिकाले ट्वाइलेट जान अभ्यस्त गराउनुपर्छ । तपाईंले बच्चाले भनेको मानेन भन्ने सोचेको कुरा कतै उसले सिकेकै पो छैन कि ? अनुशासन भनेको बच्चालाई नियन्त्रणमा राख्नु हैन, बरु बच्चाले आफैलाई नियन्त्रणमा राख्न सिक्नु हो । फेरि बच्चाको समय र हाम्रो समय एउटै हैन । उसले सोच्ने तरिका र हामीले सोच्ने तरिका पनि एउटै नहुन सक्छ । उसलाई समय दिनुपर्छ, माया गरेर ढाडस दिँदै सिकाउनुपर्छ र जिद्दी गर्दैमा सबै कुरा पाइन्छ भन्ने सोचाइ आउनबाट पनि बचाउनुपर्छ ।"
महिलाको मानवीय गरिमा,कुनै घटना सम्बन्धमा न्याय स्थापित गर्न र पीडकलाई दण्डित गर्न सडकदेखि सदनसम्म नारा लाग्नुपर्ने अवस्था किन भइरहेछ ? तिनै स्वरलाई मत्थर पार्ने मनसायले अपराधीमाथि कडा कारबाही हुन्छ भनेर अमूर्त मौखिक आश्वासन कार्यकारी तहले किन बारम्बार दोहोर्याउँछ ? न्यायकै सुनिश्चितता नभएसम्म बलात्कारपछि हत्या गरिएकी आफ्नी छोरीको लास नउठाउने कठोर निर्णय लिन एउटी आमा किन विवश छिन् ? मुलुकमा आधा हिस्सा ओगटेका महिलाको यस्तो दुर्दान्त स्थिति कायम राखेर के मुलुकले अर्थपूर्ण समृद्धि हासिल गर्न सक्ला ? यी सबैको उत्तर कार्यान्वयनकै कसीमा सरकारले दिन सक्नुपर्छ ।
ईपीएसको पैसा बुझाउनै सास्ती,"छिटोछरितो र सहज रूपमा पैसा भुक्तानीको व्यवस्था मिलाउन छुट्टै डेक्स स्थापना गरी सेवा दिइएको ग्लोबल आईएमई बैंकका प्रमुख कार्यकारी अधिकृत जनक शर्मा पौडेलले बताए । आवश्यकताअनुसार काउन्टर स्थापना गरी पैसा संकलन गरिरहेका छौं, उनले भने ।"
उपभोक्तालाई फाइदा किसानलाई मर्का,"वार्षिक खपत २ लाख ४० हजार टन छ । संघका अनुसार व्यापारीहरूले करिब ८० हजार टन आयात गरिसकेका छन् । हाल नेपालमा भएको चिनीले करिब एक वर्ष धान्न सक्ने संघले जनाएको छ । साल्ट ट्रेडिङ कर्पोरेसन्सले पनि अब आयात हुने चिनीको मूल्य घट्ने जनाएको छ । सबैभन्दा बढी भारत र बाज्रिलमा उत्पादन हुन्छ । भारतको कर हटाउने निर्णयले अन्तर्राष्ट्रिय बजारमा नै असर पर्छ, साल्ट ट्रेडिङ कर्पोरेसन्सका सहमहाप्रबन्धक कुमार राजभण्डारीले भने, अब आयात हुने चिनीको मूल्य स्वाभाविक रूपमा घट्छ । हाल कर्पोरेसनले चिनी प्रतिकिलो ७८५० रुपैयाँमा बेच्दै आएको जनाएको छ । साल्टसँग १६ हजार टन चिनी मौज्दात छ ।"
अमेरिकाले चीनमाथि व्यापार प्रतिबन्ध लगाउने,"वाल स्ट्रिट जर्नलका अनुसार राष्ट्रपति ट्रम्पको समर्थनमा लगाइने भन्सार शुल्क वृद्धि फिर्ता हुन सक्ने अपेक्षा चीनको थियो । तर, त्यसको छाँट नदेखिएपछि उसले कृषि क्षेत्रमा आधारित राज्यहरूबाट अमेरिकी कृषिजन्य निर्यातलाई लक्षित गरी लेभीहरूसमेत लगाउन सकिने जनाएको छ ।"
फेरि बन्द भयो विराटनगर जुट मिल,"सञ्चालक समितिले मिलको सेयर बिक्री गरेर करिब ६ करोड सञ्चालन पुँजी जम्मा गरेर मिल सञ्चालन गर्ने रणनीति अपनाएको थियो । तर, सरकारी स्वामित्वको सेयर सर्वसाधारणलाई बेच्न सम्भव नभएपछि सञ्चालक समिति विवादमा परेको थियो । मिलको ९३ हजार ७ सय ५० कित्ता सेयरमध्ये सरकारका नाममा ३१ हजार २३ कित्ता र सर्वसाधारणको नाममा ६२ हजार ७ सय २७ कित्ता सेयर छ ।"
नेप्सेमा गिरावट जारी,"परिसूचक घटे पनि कारोबार रकममा केही सुधार भएको छ । उक्त दिन ४४ करोड १६ लाख रुपैयाँ बराबरको सेयर कारोबार भएको छ । अघिल्लो दिनको तुलनामा यो करिब ६ करोड रुपैयाँले बढी हो । क वर्गका कम्पनीको कारोबार मापक सेन्सेटिभ परिसूचक ०७६ प्रतिशतले घटेर २ सय ६० दशमलव ४१ अंकमा ओर्लेको छ । बिहीबार होटल समूहको परिसूचक सबैभन्दा बढी ३२८ प्रतिशतले घटयो । बिमा समूहको परिसूचक २०८ प्रतिशत, जलविद्युत्को १७२ प्रतिशत, उत्पादन तथा प्रशोधनको १४९ प्रतिशत, लघुवित्तका १४ प्रतिशतले घटे ।"
एडीबीले सहायता नरोक्ने,२०२१ सालमा स्थापित यो विमानस्थल सुरुमा ७९ बिघामा फैलिएको थियो । अन्तर्राष्ट्रिय विमानस्थल बन्दा यसको जग्गा ७ सय ८७ बिघा भएको छ ।
चैतेधान रोपाइँको चटारो,वर्षे धान एक हेक्टरमा तीन टनको हाराहारीमा उत्पादन हुन्छ । चैतेधान एक हेक्टरमा ४५ टन उत्पादन हुन्छ । साना कृषि सहकारी संस्था बछौलीका सदस्य रामहरि दाहाल उत्पादन पर्याप्त हुने भएपछि चैतेधानतर्फ किसानको आर्कषण बढेको बताउँछन् । जिल्लामा २९ हजार २ सय हेक्टरमा वर्षे धान लगाइन्छ । गत वर्ष ९७ हजार ५ सय टन वर्षे धान उत्पादन भएको थियो । वर्षे धान लगाउने क्षेत्र बढाउन नसकिने भए पनि सिाचाइको सुविधा पुर्याउन सकेमा चैतेधान रोप्ने क्षेत्र बढाउन सकिने विज्ञहरू बताउँछन् ।
अरुण निर्माणमा सडक समस्या,"कांग्रेस सभापति दीपनकुमार श्रेष्ठले काम नगर्ने ठेकेदारलाई कारबाही प्रक्रियामा लगेर भए पनि अरुणको काम समयमै सम्पन्न गर्नुपर्ने बताए । ठेकेदारका कारण आयोजना निर्माण ढिलाइ हुनु हुँदैन, उनले भने, काम नगर्नेलाई कालोसूचीमा राखेर कारबाही प्रक्रिया अघि बढाउनुपर्छ । प्रमुख जिल्ला अधिकारी शिवराज जोशीले छयाङकुटीपुखुवा सडकको ७८ रोपनी जमिनका लागि मन्त्रिपरिषदमा निर्णय भइसकेको बताए । उनले त्यसका लागि ८ करोड सरकारले छुटयाइसकेको पनि बताए । मुआब्जाका विषयमा दर्ता भएका निवेदनबारे स्थलगत अनुगमन गर्ने बताए ।तेस्रो परियोजनाका लागि जिल्ला प्रशासन कार्यालयले २ सय ५८ परिवारलाई मुआब्जा वितरण गरेको छ । उनीहरूलाई १ अर्ब ९५ करोड २५ लाख ३७ हजार १ सय ५ रुपैयाँ वितरण गरिसकेको जोशीले बताए । प्रभावित क्षेत्रका २ सय ५८ परिवारलाई बैंकमार्फत मुआब्जा बितरण गरिसक्यौं, उनले भने, ११ परिवारलाई ४ करोड ८५ लाख वितरण गर्न बाँकी छ । ११ परिवार मुआब्जा लिन आएका छैनन्, उनीहरू प्रक्रियामा छन् । विदेशिएका, जग्गा रोक्का भएका र जग्गा दर्ता नगरेका कारण उनीहरूले मुआब्जा नपाएको उनले बताए ।"
पाल्पामा छुर्पी बनाउन सुरु,"रामपुरमा सञ्चालित अमृत दुग्ध भण्डार र रामपुर डेरी उद्योगले छुर्पीको उत्पादन सुरु गरेका हुन् । यहाँ उत्पादन भएको छुर्पी स्थानीय बजार तथा चितवनसम्म खपत हुने गरेको अमृत दुग्ध भण्डारका सञ्चालक गणेश आचार्यले बताए । जिल्ला बाहिरबाट पनि माग आउन थालेको छ, उनले भने । छुर्पी प्रतिकिलो ९ सय ५० रुपैयाँमा बिक्री भइरहेको छ । रामपुरमा छुर्पी उत्पादन हुन थालेपछि कृषकको दूध सहजै बिक्री हुन थालेको छ । छुर्पी बनाउनका लागि निकालिएको क्रिमबाट घिउ पनि उत्पादन गर्न सकिने हुँदा व्यवसायीले मनग्ये आम्दानी गर्न थालेका रामपुर डेरी उद्योगका सञ्चालक धनञ्जय ढुंगाना बताउँछन् । दुग्ध व्यवसायीले छुर्पी उत्पादन सुरु गरेपछि रामपुर बजारमा दूध बिक्रीको समस्या हटेको छ, उनले भने ।"
सामसङले ल्यायो फ्लेक्स वास वासिङ मेसिन,"काठमाडौं (कास) सामसङ इलेक्ट्रोनिक्सले नेपाली बजारमा विशेष एवं विभिन्न सुविधाहरू भएको फ्लेक्स वास वासिङ मेसिन भित्र्याएको छ । सामसङले राजधानीमा जारी सामसङ फोरममार्फत यो वासिङ मेसिन बजारमा ल्याएको जारी विज्ञप्तिमा छ । यसको मूल्य २ लाख ६९ हजार ९ सय ९९ तोकिएको छ, जसमा एयर प्युरिफायर पनि बन्डलिङको साथ प्रदान गरिने कम्पनीले जनाएको छ । यो फ्लेक्स वास वासिङ मेसिनमा वासर तथा डायर, ३ केजी टपलोड, एड वास, एयर वास, भीआरटी, स्मार्ट कन्ट्रोल, एयर वास, स्मार्ट चेक, इको ड्रम क्लिनजस्ता विशेषताहरूको साथ कम भाइब्रेट गर्ने खालको प्रविधि यस मेसिनमा उपलब्ध हुने कम्पनीको दाबी छ ।"
एनआईसीको समुन्नति बचत खाता,काठमाडौं (कास) एनआईसी एसिया बैंकले ग्राहकका लागि प्रिमियम समुन्नति बचत खाता सञ्चालनमा ल्याएको छ । मुलुकभरिका कुनै पनि बैंकको कुनै पनि एटीएमबाट जतिपटक पैसा निकाले पनि कुनै शुल्क नलाग्ने सुविधा यस खातामा राखिएको जारी विज्ञप्तिमा उल्लेख छ । त्यसैगरी यो खातामा नि:शुल्क भिसा डेबिट कार्डक्रेडिट कार्डमोबाइल बैंकिङ सेवाडिम्याट खाताको साथै वार्षिक लकर शुल्कमा ५० प्रतिशत छुट प्रदान गरिने जनाएको छ ।
वल्र्डलिंकको नयाँ अफर,"काठमाडौं (कास) वल्र्डलिंक कम्युनिकेसन्सले नयाँ वर्ष ०७५ को अवसरमा बीस तीस पचास, अफर झक्कास नामक योजना ल्याएको छ । यो अफरमा ग्राहकले डबल ब्यान्ड विड्थका साथमा ४४ प्रतिशत छुट र १२ महिनासम्म नि:शुल्क आईपी टीभी (नेट टीभी) सेवा पाउन सक्ने जारी विज्ञप्तिमा उल्लेख छ । ग्राहकले बीस, तीस र पचास एमबीपीएस गतिको अनलिमिटेड इन्टरनेट वार्षिक १२ हजार, १४ हजार र १६ हजार रुपैयाँमा पाउने कम्पनीले जनाएको छ । साथै एक वर्षसम्म नि:शुल्क नेट टीभीसमेत प्रयोग गर्न पाउनेछन् । यस्तो गतिको सुविधा ३ महिना र १ महिनाको सेवा लिन चाहनेहरूले पनि पाउन सक्ने वल्र्डलिंकले जनाएको छ ।"
लक्ष्मीको लक्षित मुद्दतीमा १० प्रतिशत ब्याज,काठमाडौं (कास) लक्ष्मी बैंकले लक्षित मुद्दतीरिकरिङ बचत मा १० प्रतिशत ब्याज प्रदान गर्ने जनाएको छ । यो लक्षित मुद्दती रिकरिङ डिपोजिटमा ग्राहकले न्यूनतम ५ सयदेखि जम्मा गर्न सक्ने जारी विज्ञप्तिमा उल्लेख छ । ग्राहकले जम्मा गर्ने रकम सुनिश्चित गरेपछि हरेक महिना स्वत: लक्षित मुद्दती खातामा जम्मा हुने जनाएको छ । बैंकका अनुसार १ देखि ५ वर्षसम्मको समयावधि निर्धारण गरी खाता खोल्न सकिनेछ ।
सेञ्चुरीको ३६५ दिने नगद कारोबार,"काठमाडौं (कास) सेञ्चुरी कमर्सियल बैंकले चैत १० देखि ३६५ दिने नगद कारोबार तथा ९ वटा कार्यालयबाट ३६५ दिने नगद कारोबार र लकरको सुविधासमेत गराउने भएको छ । बैंकको काउन्टर सञ्चालन हुने शाखाहरूमा क्रमश: पुतलीसडक, बिर्तामोड, बुटवल, धुलिखेल, टीकापुर, जनकपुर, भैरहवा, न्युरोड, विराटनगर, वीरगन्ज, पोखरा, मानभवन, इटहरी, हेटौंडा, नेपालगन्ज, सामाखुसी, धरान, नारायणगढ, धनगढी, कोटेश्वर रहेको विज्ञप्तिमा उल्लेख छ ।"
यामाहाको क्यास ब्याक अफर,"काठमाडौं (कास) यामाहाले नयाँ वर्षका अवसरमा ल्याएको आमन्त्रण योजनाको विजेता घोषणा गरेको छ । कम्पनीका अनुसार जलेश्वरका रतिशकुमार झा पछिल्लो योजनाअन्तर्गत ५० प्रतिशत क्यास ब्याक जितेका हुन् । योजनामा अझ धेरै उपहार र फुल क्यास ब्याक भएको यामाहाले जनाएको छ । योजनामा ग्राहकले माउन्टेन फ्लाइट, पफ्र्युम, टिसर्ट, बेबी हेल्मेट, वाटर बोटल, फ्री सर्भिसिङ र अन्य उपहार पाउने जारी विज्ञप्तिमा उल्लेख छ ।"
एचआर मिट सम्पन्न,"काठमाडौं (कास) संस्थागत लक्ष्य प्राप्तिका लागि मानव संसाधन विकासलाई प्राथमिकता दिनुपर्ने निष्कर्ष निकाल्दै एचआर मिट २०१८ सम्पन्न भएको छ । एचआर क्यान चेन्ज, एचआर क्यान ड्राइभ नारा दिइएको उक्त सम्मेलनमा एसियन पेन्ट्सका पूर्वएचआर प्रमुख एनएस अयर र एचआरका प्रबन्ध निर्देशक तणय मिश्रालगायतका पेसागत मानवसंसाधन प्रतिनिधिहरूको सहभागिता रहेको जारी विज्ञप्तिमा उल्लेख छ । सहभागीहरूले हरेक संस्थाले एचआरलाई मान्यता दिँदै संगठनमा उनीहरूको भूमिका र निर्णय महत्त्वपूर्ण हुने बताएका थिए । सम्मेलनको निम्बल इन्फोसिस शीर्ष प्रायोजक र वोस्टन इन्टरनेसनल कलेज सहायक पार्टनर रहेको थियो । कार्यक्रमलाई सीई कन्स्ट्रक्सन, घोराही सिमेन्ट, गुडविल फाइनान्स, युनाइटेड सिमेन्ट र नेपाल एयरलाइन्स करर्पोरेसनको सहयोग रहेको थियो ।"
बालाजु अटो वक्र्सद्वारा प्रतियोगिता,काठमाडौं (कास) बालाजु अटो वक्र्सले उत्कृष्ट प्राविधिक प्रतिपयोगिता सम्पन्न गरेको छ । अटो वक्र्सले महिन्द्रा एन्ड महिन्द्रा इन्टरनेसनलसँगको सहकार्यमा यो प्रतियोगिता आयोजना गरेको जनाएको छ । प्रतियोगितामा नेपालस्थित महिन्द्राका डिलरहरूबाट सहभागी भएका थिए ।
जुकरबर्गले माफी मागे,कारबाही यसअघि क्याम्ब्रिज एनालिटिकाले राजनीतिक लाभका लागि फेसबुक विवरण दुरुपयोग गरेको आरोप लागेका आफ्ना प्रमुख कार्यकारी एलेक्जेन्डर निक्सलाई निलम्बन गरेको जनाएको छ । बेलायतको एक टेलिभिजनले कसरी क्याम्ब्रिज एनालिटिकाले राजनीतिज्ञको पक्ष वा विपक्षमा कसरी फेसबुकलाई प्रयोग गर्न सक्छन् भन्नेबारे रिपोर्ट प्रकाशन गरेको थियो ।
सिरिया युद्ध : पूर्वी गुटा छाड्दै विद्रोही,"साथै उनले त्यसविरुद्ध सुरक्षा परिषद् सदस्य राष्ट्रलाई एकताबद्ध हुन आग्रह गरेको अन्तर्राष्ट्रिय सञ्चारमाध्यमले जनाएका छन् । सिरिया युद्धमा प्रयोग भएका घातक रासायनिक हतियार सम्बन्धमा छानबिन गर्नुपर्ने माग भइरहेका बेला गुटरेजको प्रतिक्रिया सार्वजनिक भएको हो । महासचिव गुटरेजले भने, रासायनिक तथा घातक हतियारको प्रयोग मानव जातिमाथिकै जघन्य अपराध हो, त्यसैले यस्ता कार्यमा संलग्नलाई कारबाही गर्न एकताबद्ध हुन जरुरी छ ।"
आरोपले जीवन नर्क : सार्कोजी,रोयटर्सले यसबारे प्रतिक्रिया लिन सार्कोजीका वकिलसँग गरेको प्रयास सफल हुन नसकेको उल्लेख गरेको छ । सन् २००७ मा उनको चुनावी अभियानमा लिबियाबाट रकम आएको आरोपको अनुसन्धान भइरहेको छ ।
माल्दिभ्समा संकटकाल हटयो,"संकटकाल घोषणा भएपछि संवैधानिक सरकारविरुद्ध षड्यन्त्र गरेको आरोपमा प्रधानन्यायाधीश, एक न्यायाधीश तथा पूर्वराष्ट्रपति मौमुन अब्दुल गयुमलाई पक्राउ गरिएको थियो ।"
आयोगद्वारा ईयूको प्रतिवेदन अस्वीकार,"संघीय लोकतान्त्रिक गणतन्त्रात्मक सरकार र जिम्मेवार केही राजनीतिक दलहरूद्वारा प्रतिवेदनमाथि आपत्ति जनाइएको प्रति महासंघको गम्भीर ध्यानाकर्षण भएको छ, महासंघ अध्यक्ष जगतबहादुर बरामले विज्ञप्तिमा भनेका छन्, प्रतिवेदनको सुन्दर पक्ष अवमूल्यन गर्दै उत्तेजनामा आएर गलत रहेको टिप्पणी गरिनु र एकल नश्लीय तथा जातीय चिन्तनले ग्रसित भएर अन्तर्राष्ट्रिय जगत्मै नेपालको छवि गिराउने गरी विज्ञप्ति जारी गरिएकोमा महासंघ दु:ख व्यक्त गर्दछ । उक्त अभिव्यक्ति सच्याउन महासंघले माग गरेको छ । ईयूले प्रतिवेदन सार्वजनिक गर्दै निर्वाचनमा खस आर्यलाई दिइएको आरक्षण हटाउनुपर्ने सुझाव दिएको थियो । त्यसको प्रतिक्रियामा परराष्ट्र मन्त्रालयले बिहीबार नेपालको आन्तरिक मामिलामा प्रवेश गरेको भन्दै संविधानले गरेको व्यवस्था बुझेर मात्र मुख खोल्न ईयू मिसनलाई चेतावनी दिएको थियो ।"
हुलाकी सडकमा ठेकेदार नेता कै छलछाम,"स्थानीयको अवरोधले निर्माण कार्य अगाडि बढाउन नसकिएको गुनासो गरेपछि जनप्रतिनिधिको उपस्थितिमा समस्या समाधान गरिए पनि निर्माण कार्य ठप्प छ । हुलाकी राजमार्ग योजना कार्यालयका डीई कर्णले अवरोध नरहेको ठाउँमा सडक निर्माण गर्न आग्रह गरेको बताए । हुलाकी सडकमा पर्ने देउरी, परवाहा, कपटौल र औरहीमा सडक छेउमा निर्माण गरिएको घरटहरा हटाउन नमानेको ठेकेदारले बताए ।"
नारायणगढमुग्लिन सडक: काम सकिने बेला म्याद थप,दैनिक १० हजार गाडी ओहोरदोहर गर्ने सडक राजधानी काठमाडौं र पर्यटकीय सहर पोखरालाई देशको पूर्वी र पश्चिम भागसँग जोड्ने मुख्य मार्ग पनि हो । सडकलाई राजधानीको जीवनरेखा अर्थात् लाइफलाइन भन्ने गरिन्छ । साढे पाँच मिटर चौडाइको सडकलाई एसियाली मापदण्डअनुरूपको दुई लेनको बनाइँदै छ ।
तोकिएकै समयमा द्रुतमार्ग,अवलोकनकै क्रममा निजगढ नगरपालिका प्रमुख सुरेशकुमार खनालले द्रुतमार्ग निर्माणबाट निजगढलाई दीर्घकालीन रूपमा पर्न सक्ने असरलाई ध्यानमा राखी आवश्यक समाधानतर्फ मन्त्री पोखरेलको ध्यानाकर्षण गराए ।
शल्यक्रिया गर्दा मृत्यु: पीडित परिवारलाई ५ लाख क्षतिपूर्ति,"उनले रञ्जिताको परिवारलाई १ लाख रुपैयाँ मात्रै किरिया खर्च दिएको दाबी गरे । चिकित्सकको लापरबाहीले मृत्यु भएको भन्दै गल्ती स्वीकार गरेर किरिया खर्च दिइएको होइन, उनले भने, मृतकको परिवारजनले अस्पतालमा आएर होहल्ला गरे । स्थानीय प्रशासनले पनि वास्ता नगरेकाले रकम दिन बाध्य भयौं । धनुषाको ढल्केबरमा गत २८ गते भएको कार दुर्घटनाका घाइते रञ्जितालाई उपचारका लागि न्युरोमा ल्याइएको थियो । बायाँ खुट्टा फ्याक्चर भएको रञ्जिताको २८ गते अस्पतालले शल्यक्रिया गरिदिएन, पति वीरेन्द्रले भने, २९ गते बिहान डा नवीन कर्णले शल्यक्रिया गर्ने भन्दै अस्पताल प्रशासनले हाम्रो सहीछाप लगायो ।"
थाङ्ला बाट उघारियो घुम्टो,महोत्सवमा मञ्चन गरिने नाटक हेर्न विद्यार्थीका लागि एक सय र सर्वसाधारणका लागि तीन सय र पाँच सय रुपैयाँ टिकट दर तोकिएको छ । महोत्सवको समापनपछि महोत्सवको समीक्षासमेत हुने बताइएको छ । महोत्सवले पोखराको नाटय क्षेत्र थप गतिशील बन्ने अपेक्षासमेत गरिएको छ ।
अपांग रहरले हुने होइन,"अमृता भविष्यमा आफू जस्ता अपांगहरूको हितका लागि केही गर्ने सोचमा छिन् । अपांग रहरले हुने होइन, उनी भावुक भइन्, परिस्थितिले त्यस्तो भएपछि समाज र परिवारले सम्मान दिए हामी हरेक क्षेत्रमा सशक्त रूपमा अगाडि बढ्न सक्छौँ । छिट्टै गीत रेकर्ड गर्ने योजनामा छिन् अमृता । समयले साथ दिए स्काई ड्राइभिङ गर्ने पनि उनको सपना छ ।"
डराउन आउँदै सुनकेसरी,फिल्मको ब्याकग्राउन्ड म्युजिक बनाइरहेका इमानविक्रम शाहले काम च्यालेन्जिङ रहेको बताए । दुई करोड लगानीमा बनेको भनिएको फिल्म जेठ ११ मा प्रदर्शन हुँदै छ । यसको निर्देशनसँगै कथा र पटकथा लेखन पनि अर्पणले नै गरेका हुन् । यसअघि उनले आधा लभ र मुखौटा निर्देशन गरेका थिए ।
फूलचोकीमा साहित्य उत्सव,"काठमाठौं उपत्यका र आसपासका पहाडी भूभागलाई समेटेर नेपाल मण्डल पर्यटन नगरीका रूपमा पर्यटन प्रवद्र्धन गर्न सकिने सांस्कृतिक अभियन्ता कृष्ण केसीले बताए । उत्सवमा ज्ञानु पाण्डे, श्रवण मुकारुङ, मातृका पोखरेल, तुलसी दिवस, विमल निभा, शशी लुमुम्बू, ज्ञानुवाकर पौडेल, मित्रलाल पंज्ञानी, राम निय, रामबहादुर पहाडी, वियोगी बुढाथोकी, पुरुषोत्तम सुवेदी, राजव, हेमनाथ पौडेल, लक्ष्मी माली, गोपाल अश्क, जगत् उपाध्याय प्रेक्षित, महेश प्रसाईं, विप्लव ढकाल, केशव सिलवाल, गीतका त्रिपाठी, जयन्ती स्पन्दन, प्रकाश गुरागार्इं, बिन्दु शर्मा, त्रिभुवनचन्द्र वाग्ले, मणिराज सिंह, बलराम तिमिल्सिना, केवल विनावी, सोझो गाउँले, बम बानियाँ, बैरागी जेठा, सरल सहयात्री, टीका चामिलङ, सुनीता खनाल, अमृता स्मृति, बिकु लामा, देवकी अभिलासी, मुकुन्द खलपात्र, जितेन्द्र रसिक, शुक्र राई, चन्द्र रानाहाछा, रविराज अर्याल, सन्ध्या पहाडी, कृष्ण केसी, देवकी तिमिल्सिना लगायतले कविता सुनाए ।"
अमरावतीदेखि ऐरावतीसम्म,"कार्यक्रममा म्यान्मारका लागि नेपाली राजदूत भीम उदास, दीपकराज निरौला, म्यान्मारका वरिष्ठ नेपाली साहित्यकार ठाकुरप्रसाद गुरागाईं, वरिष्ठ गजलकार टेकनारायण रिमाल, कविहरू विष्णु पन्थी, लक्ष्मण नेउपाने, मोहनराज खनाल, खिम कौशिक, राम रिजाल, जन विनोद, हीरा गुरुङ, जय आसामी, प्रवीणहरि प्रधानसँगै म्यान्माभाषी कवयित्री, गायिका र गायकहरूले आआफ्नो प्रस्तुति दिएका थिए । अखिल म्यान्मार देशीय गोर्खा हिन्दु धार्मिक संघका अध्यक्ष सागर घिमिरे, सांस्कृतिक प्रमुख एवं गायक नारायण पाण्डे, विनेसास म्यामारथाइल्यान्ड समन्वय शाखाका अध्यक्ष रामानुज र महासचिव मोहनराजले यस्ता कार्यक्रमले नेपाली भाषासाहित्यको प्रवद्र्धनमा सघाउने दाबी गरे ।"
हुलाकी सडक विस्तार: स्थानीय आन्दोलित,"केन्द्रबाट दायाँबायाँ २५२५ मिटर सडकले लिने र थप ६ मिटर जग्गा धनीले खाली ठाउँ राख्ने भन्ने विषय चितवनमा कार्यन्वयनमा नआउला । अहिले हामी धेरै ठाउँमा १५१५ मिटर कायम गरेर काम गर्दै अगाडी बढेका छौं आयोजना प्रमुख खरेलले भने । तर वर्ष र महिनै पिच्छे नयाँनयाँ मापदण्ड आउने गरेको हुँदा यस्तो विषयमा कसैको मौखिक जानकारी मात्रैले नहुने समितिका संयोजक विष्ट बताउँछन् । सरकारको नीति ३१ मिटर छाड्नुपर्ने छ भने अरुले मौखिक जानकारी गराएर मात्रै हुँदैन । यो विषयमा राज्यले नै नयाँ नीति बनाउनुपर्छ । तब मात्रै हामी घर बनाएर ढुक्कसँग बस्न सक्ने छौं, विष्टले भने । चैत ३ गते भेला राख्दा ८ सयजना जम्मा भएका थिए ।"
मापदण्डविपरीत सञ्चालित क्रसर बन्द,"नियम नमानेका बालुवा प्रशोधन गर्ने फिरफिरे र क्रसर उद्योगले घरेलु विकास शाखाबाट काटेको पत्रसमेत बुझ्न मानेन् । उनीहरूले कतिपय कामदारलाई पत्र लिइएको पाइयो । बालुवा खानीमा पनि दलका कार्यकर्ताका नाममा दर्ता छन् । मापदण्ड मिचेको पाएपछि सकारले ०७२ असार मसान्तदेखि क्रसर उद्योगको नवीकरण रोकेको छ । क्रसर उद्योगले बर्सेनि करोडौं रकमको कारोबार गरे पनि राजस्व तिरेका छैनन् । सञ्चालकले सरोकारवाला निकायसम्म सेटिङ मिलाएर नदीजन्य पदार्थको तस्करीको जालो फैलाइरहेका छन् । क्रसर र फिरफिरे उद्योगबारे स्पष्ट नीति लागू नगर्दा व्यवसायीले मनोमानी ढंगले काम गरेको प्रजिअ यादवले बताए । नवीकरण नगरेका उद्योगलाई न मन्त्रालयले फुकुवा दिएको पत्र छ न त व्यवसायी आफैंले बन्द गरेका नै छन् । उनीहरूले नियमकानुनको सर्त पूरा गरेर चलाए कुनै आपत्ति छैन, उद्योग विकास शाखा प्रमुख विजयनाथ भट्टराईले भने, उद्योग चल्नुपर्छ । ऐन नियमअनुसार चल्नु त पर्यो नि । भूकम्पपीडितले पुनर्निर्माण तीव्रता दिएकाले क्रसर र फिरफिरे चल्नुपर्ने माग व्यवसायीको छ । यत्रो भूकम्पपीडितले घर बनाउने लागेका छन् । ढुंगा, गिटी र बालुवा बन्द गरेर भूकम्पपीडितलाई मारमा पार्न खोज्ने ? एक क्रसर व्यवसायीले अनुगमनमा क्रममा भने । प्राकृतिक स्रोत र साधनको नियमन र दर्ता माथिल्लो तह हुँदै स्थानीय तहबाट केही होस् भन्ने चाहना स्थानीय प्रशासनको रहेको जनाएको छ ।"
गौरीटार खेलकुद प्रतिष्ठान निर्माणमा प्रदेश सरकारको चासो,स्थानीय क्लबसँग जग्गा विवाद हुँदा प्रतिष्ठानको काम करिब एक वर्ष रोकिएको थियो । खेलकुद क्षेत्रलाई सरकारले बेवास्ता गरेको गुनासो सरोकारवालाले उठाइरहेका बेला शिलान्यास गरिएको एकेडेमी देशको सबै बढी लगानी रहेको खेलकुद योजना हो । उक्त गौरीटार रंगशाला हेटौंडा बजारबाट ६ किलोमिटर पूर्व पर्छ ।
मुख्य न्यायाधिवक्ता न्यौपानेद्वारा शपथ,"हेटौंडा (कास) मुख्य न्यायाधिवक्ता सूर्यचन्द्र उपाध्याय न्यौपानेले बिहीबार पद तथा गोपनीयताको शपथ लिएका छन् । प्रदेश प्रमुखको कार्यालय हेटौंडामा आयोजित एक समारोहमा न्यौपानेलाई प्रदेश ३ को उच्च अदालतका मुख्य न्यायाधीश प्रकाशकुमार ढुंगानाले शपथ खुवाएका हुन् । न्यौपानेले नेपालको संविधानको धारा १ सय ६० को उपधारा २ बमोजिम शपथ लिएका हुन् । शपथ ग्रहण कार्यक्रममा प्रदेश प्रमुख अनुराधा कोइराला, मुख्यमन्त्री डोरमणि पौडेल, सभामुख सानुकुमार श्रेष्ठ, मन्त्रीहरू कैलाश ढुंगेल, अरुण नेपाल, युवराज दुलाल, प्रदेश प्रमुख सचिव रेश्मीराज पाण्डे तथा प्रदेश सांसदहरू सहभागी थिए । प्रदेश प्रमुख अनुराधा कोइरालाले मुख्यमन्त्रीको सिफारिसमा न्यौपानेलाई मुख्य न्यायाधिवक्तामा नियुक्त गरेकी थिइन् ।"
एसईईमा १५६ अनुपस्थित,हेटौंडा (कास) मकवानपुर जिल्लामा माध्यमिक शिक्षा परीक्षा (एसईई) मर्यादित तथा शान्तिपूर्ण रूपमा सञ्चालन भएको छ । पहिलो दिन भएको अंग्रेजी विषयको परीक्षामा १ सय ५६ परीक्षार्थी अनुपस्थित भएका छन् । ६ हजार १ सय ७२ विद्यार्थी परीक्षाका लागि योग्य थिए । जसमध्ये ६ हजार १६ विद्यार्थीले पहिलो दिनको परीक्षा दिएका छन् । जिल्लामा रहेका २४ वटा परीक्षा केन्द्रमध्ये सबै केन्द्रमा अनुशासित तथा मर्यादित परीक्षा सञ्चालन भएको छ । जिल्ला शिक्षा कार्यालय मकवानपुरका परीक्षा शाखा प्रमुख कुसुम मगरका अनुसार कुल ६ हजार १ सय ७२ विद्यार्थीमध्ये नियमित विद्यार्थी ५ हजार ९ सय ७६ जना परीक्षार्थी छन् । जसमध्ये २ हजार ७ सय ७९ छात्र र ३ हजार १ सय ९७ छात्रा रहेका थिए । नियमिततर्फ २२ जना छात्र र ४९ जना छात्रा परीक्षामा उपस्थित नभएको जिल्ला शिक्षा कार्यालय मकवानपुरले जानकारी दिएको छ । त्यस्तै ग्रेड वृद्धि परीक्षार्थी (एक्जामटेड) कुल १ सय २४ मध्ये ८२ जना परीक्षार्थी मात्रै उपस्थित भएका थिए । अनुपस्थित हुनेमा २३ जना केटा र १९ जना केटी रहेका थिए । जिल्ला शिक्षा अधिकारी बद्रीप्रसाद भट्टराईले विगतमा जस्तै यस वर्ष पनि व्यवस्थित र मर्यादित भएको बताए हो । क्षेत्रीय कारागार भीमफेदीबाट ८ बन्दीले एसईई परीक्षा दिइरहेका छन् ।
भिलेज प्रोफाइल तयार पार्दै गाउँपालिका,"हेटौंडा (कास) गाउँपालिकाको अल्पकालीन तथा दीर्घकालीन योजना सञ्चालन गर्न मकवानपुरका २ गाउँपालिकाले भिलेज प्रोफाइल (पाश्र्वचित्र) बनाउने काम सुरु गरेका छन् । इन्द्रसरोवर र मनहरी गाउँपालिकाले भिलेज प्रोफाइल बनाउने कार्य अन्तिम चरणमा पुर्याएको छ । गाउँपालिकाको यथार्थ वस्तुस्थिति थाहा पाउन तथा योजना तर्जुमा गर्न र विकास निर्माणका योजनालाई प्राथमीकरण दिन प्रोफाइल बनाउन लागेको इन्द्रसरोवर गाउँपालिकाका अध्यक्ष जीवन लामाले बताए । गाउँपालिकाले बालमैत्री र स्थानीय शासन कार्यविधि बनाएर प्रोफाइलको काम गरिरहेको गाउँपालिका अध्यक्ष लामाले बताए । गणकहरू गाउँपालिकाका प्रत्येक घरमा पुगेर आर्थिक अवस्था, परिवार संख्या, उमेर, शिक्षा, स्वास्थ्य र रोजगारीलगायतका ३ सय प्रश्नका आधारमा तथ्यांक संकलन गरिरहेको लामाले बताए । भिलेज प्रोफाइलको आधारमा योजना तथा विकास निर्माणको प्राथमिकीकरण गर्न सहज हुने उनको भनाइ छ । प्लान नेपाल इन्टरनेसनलको सहयोगमा गाउँपालिकाले तथ्यांक संकलनको काम गरिरहेको हो ।"
अस्पतालजन्य हिंसा: उजुरी नै पर्दैनन्,"अचेल अयोग्य, नक्कली चिकित्सकले उपचार गर्ने, जथाभावी एन्टियोबायोटिक औषधि लेख्ने घटना बढी भएका छन् । यस्ता घटनाको अनुसन्धान गर्न पूर्वाधार आवश्यक भएको पौडेल बताउँछन् । सरकारले बजेट र जनशक्तिको व्यवस्था गरे हामी यसमा केन्द्रित भएर काम गर्ने थियौं, उनले भने ।"
पुन:सर्वेक्षणको सुनुवाइ भएन,ईएचआरपी भक्तपुरले लाभग्राहीको सुविधाका लागि बुधबारबाट वेब एप्लिकेसन सेवा सञ्चालन गरेको जनाएको छ । वेब एप्लिकेसन मार्फत लाभग्राहीले आफ्नो अनुदान प्रक्रियासम्बन्धी सूचना सहज रूपमा अवलोकन गर्नसक्ने भट्टले बताए । एप्लिकेसनले अनुदान प्रक्रियालाई सहज र पारदर्शी बनाई सेवाग्राही कार्यालय धाउनुपर्ने बाध्यता नरहने उनले बताए ।
दुर्घटनामा तीनको मृत्यु,काठमाडौं (कास) राजधानीमा बुधबार र बिहीबार भएका छुट्टाछुट्टै सवारी दुर्घटनामा तीनजनाको मृत्यु भएको छ । बिहीबार बालाजु चोकमा बा७९प ७८११ नम्बरको मोटरसाइकल अनियन्त्रित भई पोलमा ठोक्किएर घाइते भएका नुवाकोटका २२ वर्षीय सुनील पुडासैनीको उपचारका क्रममा मृत्यु भएको हो । पछाडि बसेका नवराज मुडभरीको घाइते अवस्थामा उपचार भइरहेको प्रहरीले जनाएको छ । बुधबार खसीबजारमा उखु बोक्ने ना७ख ३२० नम्बरको गाडीले ठक्कर दिँदा बर्दियाका ४० वर्षीय मोतीलाल पुनमगरको मृत्यु भएको छ । चालक फरार रहेको प्रहरीले जनाएको छ । यसैगरी तिलिङ्गाटारमा बा१ज ८५२७ नम्बरको माइक्रोबसले बा६६प ८५७४ नम्बरको स्कुटरलाई बुधबार ठक्कर दिएको थियो । उक्त दुर्घटनामा स्कुटर चालक गोरखा घर भएका २३ वर्षीय दिवस रायमाझीको मृत्यु भएको छ । माइक्रो चालक प्रहरी नियन्त्रणमा छन् ।
लागूऔषधसहित पक्राउ,"काठमाडौं (कास) प्रहरीले बिहीबार नागढुंगाबाट एकजनालाई लागूऔषधसहित पक्राउ गरेको छ । विराटनगरबाट काठमाडौं आउँदै गरेको ना७ख ६३४२ नम्बर बस नागढुंगामा चेकजाँच गर्नेक्रममा मोरङका २५ वर्षीय अमितकुमार शाह पक्राउ परेका हुन् । उनको साथबाट नुफिन, एम्पुल, फेनेरागन, नाइट्राजेपाम बरामद भएको प्रहरीले जनाएको छ ।"
झुन्डिएको अवस्थामा फेला,काठमाडौ (कास) दोलखाका एक किशोर बिहीबार झुन्डिएको अवस्थामा फेला परेका छन् । चन्द्रागिरीमा बस्दै आएका १५ वर्षीय श्रीकृष्ण भुजेल झुन्डिएको अवस्थामा फेला परेको प्रहरीले जनाएको छ । भुजेल आफू बस्ने कोठामा फलामको डन्डीमा प्लास्टिकको डोरीले घाँटीमा पासो लगाएको अवस्थामा फेला परेका थिए । उनको शव पोस्टमार्टमका लागि शिक्षण अस्पताल पठाइएको प्रहरीले बतायो ।
हत्या आरोपमा ४ समातिए,"काठमाडौं (कास) प्रहरीले बानेश्वरस्थित देवीनगर बस्ने सर्लाहीका २१ वर्षीय पुरुषोत्तम सेढाईंलाई धारिलो हतियार प्रहार गरेर हत्या गरेको आरोपमा चार जनालाई पक्राउ गरेको छ । पक्राउ पर्नेमा झापाका गोपाल लिम्बू, रोहित चौधरी, अशोक लिम्बू र सञ्जीव राई छन् । उक्त समूहको आक्रमणका घाइते भएका सेढार्इंको मंगलबार शिक्षण अस्पतालमा मृत्यु भएको थियो ।"
मोटरसाइकल चोरी,काठमाडौं (कास) प्रहरीले महाराजगन्जबाट मोटरसाइकल चोरी गर्ने दुईजनालाई चोरीको मोटरसाइकल र लागूऔषधसहित पक्राउ गरेको छ । पक्राउ पर्नेमा काभ्रे घर भई महाराजगन्ज बस्ने डेन्डुप लामा र सविन श्रेष्ठ छन् । उनीहरूले काभ्रेका जितबहादुर वाइवाको बा६०प ४०३० नम्बरको रातो युनिकर्न मोटरसाइकल चोरी गरेका थिए ।
एन्फा चुनाव अन्योलमा,"दुवै निवेदक फिफाद्वारा भ्रष्टाचारको अभियोगमा प्रतिबिन्धित गणेश थापाका विश्वासपात्र हुन् । मनीष मकवानपुर जिल्ला फुटबल संघको अघिल्लो कार्यसमितिका उपाध्यक्ष हुन् । यसपालि हुने अधिवेशनका लागि भक्तपुर र मकवानपुरबाहेक ७५ मतदाताको नामावली निर्वाचन समितिले प्रकासित गरिसकेको छ । एक अध्यक्ष, चार उपाध्यक्ष र १२ सदस्यका लागि हुने निर्वाचनमा उम्मेद्वारको पनि अन्तिम टुंगो लागिसकेको छ । गणेश थापासमर्थित वरिष्ठ उपाध्यक्ष मणि कुँवर र शुद्धीकरण अभियान चलाएका पूर्वउपाध्यक्ष कर्माछिरिङ शेर्पाको प्यानल प्रतिस्पर्धामा छन् ।"
नेपालले मलेसियासँग खेल्ने,काठमाडौं (कास) नेपाली राष्ट्रिय फुटबल टोलीले मलेसियाविरुद्ध मैत्रीपूर्ण खेलमा प्रतिस्पर्धा गर्ने भएको छ । एसियन कप २०१९ छनोटको अन्तिम खेलमा नेपालले दोहामा मार्च २७ मा यमनको सामना गर्दै छ । त्यसपछि नेपालले अप्रिल १ मा मलेसियाविरुद्ध उसैको मैदानमा खेल्ने एन्फाले बिहीबार जनाएको छ ।
टासीको अग्रता,काठमाडौं (कास) डिफेन्डिङ च्याम्पियन टासी छिरिङ उत्कृष्ट प्रदर्शन गर्दै ९ अन्डर ६३ को कार्ड बनाएर आठौं नेपाल एमेच्योर ओपन गल्फ च्याम्पियनसिपमा दोस्रो दिन बिहीबार शीर्षस्थानमा उक्लिएका छन् । गोकर्ण गल्फ क्लबमा ६ अन्डर १ सय ३८ स्कोरसहित टंकबहादुर कार्की दोस्रो र दुई अन्डर ७० खेलेका शुक्रबहादुर राई तेस्रोमा छन् ।
आयोजक र सुदूरपश्चिम भिड्दै,बुटवल (कास) तेस्रो मदन भण्डारी गोल्डकप फुटबलको शुक्रबार हुने उद्घाटन खेलमा आयोजक मदन भण्डारी स्पोर्ट्स एकेडेमी काठमाडौंले सुदूरपश्चिम ११ सँग प्रतिस्पर्धा गर्ने भएको छ । खेल रामनगरस्थित मानव ज्ञान माविको मैदान हुनेछ । विजेताले १५ लाख रुपैयाँ जित्नेछ ।
प्राइभेसी प्लिज,"प्रयोगकर्तालाई आफ्नो प्लेटफर्ममा राख्न संघर्ष गरिरहेको फेसबुक वास्तवमै संकटमा परेको छ । उसलाई आफ्नै प्रयोगकर्ताको तथ्यांक दुरुपयोग गरेको थाहा पाएर पनि नगरेको आरोप लागेको छ । यो घटनाले सचेत प्रयोगकर्तामाझ फेसबुकप्रतिको शंका झनै बढाएको छ, जसलाई नघटाए फेसबुकको भविष्यका लागि पनि यो नराम्रो घटना सावित हुन सक्छ । एजेन्सीहरूबाट"
बिटल्स र स्टोन्सको प्रतिस्पर्धा,:
बिर्तामोडमा कफीको स्वाद,"यस कफी हाउसमा आयात गरिएका कफी मात्र होइन, आफ्नै देशको उत्पादन पनि पाइन्छन् । स्याङ््जा, गुल्मी, अर्घाखाँचीमा उत्पादित कफी पनि बिक्री गरिन्छ । नेपाली कफीको स्वाद चाख्न रैथाने ग्राहक त छँदैछन्, विदेशी पनि बेलाबेला खोज्ने गर्छन् । रामका अनुसार नेपाली कफी विश्वमै स्वादिलो मानिन्छ । तर, निर्यात गरिने कफी आफ्नै देशमा भने निकै कम खपत हुन्छ । नेपाली कफीको उत्पादनलाई थप प्रवद्र्धन गर्दा देशलाई नै फाइदा हुन्छ, रामले भने, नेपालमा ९० प्रतिशत बढी चियाका पारखी छन् । चियासँगै कफी पिउने चलन पनि बढिरहेको छ । पर्वत"
चाहे गर्न सकिन्छ,"३८ वर्षीय महानिर्देशक गेहेन्द्र ढुक्क भएर भन्छन्, अहिले विदेशमा अलपत्र कोही व्यक्तिको उद्धार अथवा शव फिर्ता ल्याउने कुरामा प्रधानमन्त्री, परराष्ट्रमन्त्री, सचिव वा नेताज्यूहरूबाट दबाबसिफारिस आउन छाडेको छ । किनभने यहाँबाट जेजति प्रक्रिया चाल्न सकिने हो, त्यो भइरहेको छ । देवेन्द्र"
इन्स्टाग्राममा नयाँ फिचर,"जानकारहरूका अनुसार यो फिचर ट्वीटरको कोट रिट्वीटको जस्तो हुनेछ, जसमा अरूको पोस्टलाई प्रयोगकर्ताले आफ्नो विचारसहित रिट्वीट गर्न पाउनेछन् । स्टोरिज फिचरमा अपलोड भएका पोस्टहरू २४ घण्टापछि स्वत: डिलिट हुने भएकाले प्रयोगकर्तामाझ यो चर्चित छ । पोस्टलाई स्टोरिजमा राख्न पाउने सुविधाले महत्त्वपूर्ण पोस्टहरूको बढीभन्दा बढी प्रयोगकर्तामाझ पुग्ने इन्स्टाग्रामको विश्वास छ ।"
इन्स्टल नगरी गेम खेल्न सकिने,यस्तो फिचरले प्रयोगकर्ताले ठूलो साइजको गेम डाउनलोड नगरी यसलाई प्रयोग गरी मन परेमा मात्रै डाउनलोड गर्न सक्छन् । डाउनलोड अघि ट्राई नाउ फिचर प्रयोग गर्न राम्रो इन्टरनेट स्पिड भने आवश्यक हुनेछ ।

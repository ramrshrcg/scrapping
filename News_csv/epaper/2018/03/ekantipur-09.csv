शीर्षक,विवरण
सभामुखमा महरालाई अघि सार्ने तयारी,"काठमाडौं (कास) वाम गठबन्धनले प्रतिनिधिसभाको सभामुखमा माओवादी केन्द्रका कृष्णबहादुर महरालाई अघि सार्ने तयारी गरेको छ । सभामुख चयनका लागि शुक्रबार सूचना दर्ता र शनिबार प्रतिनिधिसभा बैठकमा निर्वाचन गर्ने कार्यक्रम छ ।सभामुखमा एमालेका तर्फबाट पूर्वसभामुख सुवास नेम्वाङले पनि दाबी गरिरहेका छन् । दुइटा संविधानसभाको अध्यक्षका रूपमा नेतृत्व गरेको र अन्तरिम संसद्को सभामुखको समेत अनुभव भएकाले प्रतिनिधिसभालाई प्रभावकारी बनाउन नेम्वाङको भूमिका बलियो हुने दाबी एमालेका नेताहरूको छ । तर दुई दलबीच एकता प्रक्रियाकै क्रममा मुख्य पदहरू बाँडफाँट गर्दा सभामुख आफूले पाउनुपर्ने माओवादीको अडान थियो । त्यही बमोजिम उसले राष्ट्रपतिको दाबी छाडेर एमालेको सिफारिसअनुसार विद्यादेवी भण्डारीलाई समर्थन गरेको छ । राष्ट्रपति र प्रधानमन्त्री एमालेको भागमा परेपछि उपराष्ट्रपति र सभामुखमा माओवादी दाबी छ । कसलाई कसरी अघि सार्ने भन्ने अन्तिम टुंगो भएको छैन, उम्मेदवारी दिने बेलासम्म दुवै अध्यक्षले टुंगो गर्नुहुन्छ, एमाले उपमहासचिव विष्णु पौडेलले भने । सभामुख पदका लागि माओवादीभित्र महराबाहेक गिरिराजमणि पोखरेल, देव गुरुङ, पूर्वसभामुख ओनसरी घर्तीलगायतले पनि दौडधुप गरेका छन् । तर, अध्यक्ष पुष्पकमल दाहालले समेत रुचाएका कारण महरा नै निश्चितजस्तो भएको माओवादीका एक नेताले जानकारी दिए । हाम्रो दलबाटै सभामुख नै नहुने अवस्था बन्यो भने मात्रै हो, नभए महरा निश्चितजस्तै हो, ती नेताले भने ।"
मुख्यमन्त्री पौडेलले भनेप्रधानन्यायाधीशप्रति वितृष्णा बढ्यो,"हेटौंडा प्रदेश ३ का मुख्यमन्त्री डोरमणि पौडेलले प्रधानन्यायाधीश गोपालप्रसाद पराजुलीप्रति सर्वसाधारणमा वितृष्णा पैदा भएको बताएका छन् । पराजुलीले न्यायसम्पादनका क्रममा गलत गरिरहेको भन्दै पौडेलले त्यसले उनीप्रति जनमानसमा वितृष्णा बढेको बताए ।हुन त मैले न्यायाधीशबारे बोल्न नहुने हो, तर प्रधानन्यायाधीशको नाम लिन कोही चाहँदैनन्, सुन्न पनि चाहँदैनन्, जिल्ला समन्वय समिति, मकवानपुरद्वारा स्थानीय तहका न्यायिक समितिका पदाधिकारीका लागि आयोजित तालिम बिहीबार उद्घाटन गर्दै मुख्यमन्त्री पौडेलले प्रश्न गरे, यो अवस्थामा हामी किन पुग्यांै ? न्यायिक भूमिकामा रहेका जनप्रतिनिधिलाई प्रधानन्यायाधीश पराजुलीजस्तो नबन्न पनि उनले सुझाव दिए । उहाँ (पराजुली) को न्यायसम्पादन ठीक भएन । उहाँले गलत काम गर्नुभएको छ, बेठीक काम गर्नुभएको छ, राज्यलाई डुबाउने काम गरिरहनुभएको छ, पौडेलले भने, त्यो प्रवृत्ति दोहोर्याएर आफ्नो र अर्काको कुरा गर्न थाल्यौं, तलमाथि गर्यौं भने जनताको विश्वास टुट्नेछ । न्याय दिने बेला को कालो, को गोरो, को राम्रो, को नराम्रो, को मेरो को तेरो भन्यो भने न्याय सम्पादन गर्न नसकिने उल्लेख गर्दै मुख्यमन्त्रीले भने, जनताको विश्वास टुट्न जान्छ र आफैंविरुद्ध नारा लाग्न थाल्छ । ठीक जजमेन्ट गर्नुभयो भने स्थापित हुनुहुन्छ, सबैको सम्मान र आस्था बढ्छ । संस्था स्थापित हुन्छ ।तालिमका प्रशिक्षक पूर्वन्यायाधीश फोरम नेपालका महासचिव शम्भुबहादुर खड्काले कानुन नपढेका जनप्रतिनिधिका कारण केही समस्या आएको बताए । स्थानीय तहमा दर्ता भएका विवाद गम्भीर प्रकृतिका छन्, धेरै अनुभव भएका प्रतिनिधिले अध्ययन गरेर मात्रै फैसला गर्ने खालका छन्, उनले भने, कानुन नपढेका कारण केही समस्या छ, त्यसका लागि तालिम आवश्यक छ । प्रत्येक स्थानीय तहबाट ३०३० हजार रुपैयाँ संकलन गरी जिल्ला समन्वय समितिले तीनदिने आवासीय तालिम आयोजना गरेको हो । संविधानले देवानी प्रकृतिका मुद्दाको फैसलासहित न्याय निरूपण गर्ने जिम्मा ३ सदस्यीय न्यायिक समितिलाई दिएको छ । साँधसँधियार, सामान्य झैंझगडा, घरेलु हिंसालगायत मुद्दा हेर्ने जिम्मेवारी पनि समितिलाई नै तोकिएको छ । स्थानीय तहका उपप्रमुखउपाध्यक्ष स्थानीय न्यायिक समितिको संयोजक भएपछि उनीहरूको व्यस्तता पनि बढेको छ । राक्सिराङ गाउँपालिकाकी उपाध्यक्ष निर्मला ब्लोन अचेल गाउँपालिकामा आउने विभिन्न निवेदन अध्ययन गरेर न्यायसम्पादन गर्न व्यस्त छिन् । सुरुसुरुमा केही अप्ठ्यारो नै छ, सिक्दै काम गर्दै आएकी छु, साधारण लेखपढ मात्र गर्न सक्ने उनले भनिन्, सामाजिक क्षेत्रका अनुभवका आधारमा काम गरिरहेकी छु । हर्कमाया रुम्बा गढी गाउँपालिकाकी उपाध्यक्ष हुन् । न्यायिक समितिको संयोजकसमेत भएपछि उनले त्यसलाई निष्पक्ष बनाउने कोसिस गरिरहेकी छन् । पार्टीले दबाब दिएको छैन, उनले भनिन्, आयो भने पनि पार्टीगत आधारमा काम गर्ने कुरा हँुदैन । थाहा नगरपालिकाका उपप्रमुख खड्गबहादु्र गोपालीले समितिमा सबै पार्टीको प्रतिनिधित्व गराएका छन् । समितिमा मभन्दा फरकफरक दुई पार्टीको सदस्य राखेको छु, गोपालीले भने, पार्टी प्रभाव पर्न दिँदैनौं, इमानसँग काम गर्दा कुनै समस्या पर्दैन ।"
पराजुलीविरुद्धै अवहेलना मुद्दा,"काठमाडौं जन्ममिति, शैक्षिक प्रमाणपत्र तथा न्यायसम्पादनका क्रममा देखिएका आफ्ना अयोग्यताका सम्बन्धमा प्रश्न उठाउनेहरूविरुद्धको अवहेलना मुद्दामा आवेशप्रेरित आदेश गरेको भन्दै आलोचित हुन पुगेका प्रधानन्यायाधीश गोपालप्रसाद पराजुलीविरुद्ध अवहेलना मुद्दा परेको छ । काठमाडौंको पेप्सीकोला बस्ने ४८ वर्षीय मनोजकुमार अधिकारीले पराजुलीको स्वेच्छाचारी चरित्र न्यायालयमा जताततै हाबी भएको र त्यसविरुद्ध उभिने अधिवक्ता डा सुरेन्द्र भण्डारीलाई ज्यान मार्ने धम्कीसमेत दिएकाले उनीबाट अदालतको अवहेलना भएको भन्दै हदैसम्मको कारबाही गरिपाऊँ भनी सर्वाेच्च अदालतमा निवेदन दिएका हुन् । प्रधानन्यायाधीश पराजुलीले अधिवक्ता भण्डारीलाई सुरुमा मुद्दा मिलाउन आग्रह गरेको र नमानेपछि साँझ आफैंले फोन गरेर धम्क्याएको सम्बन्धमा समाचारहरू प्रकाशित भएको भन्दै त्यसैलाई आधार बनाएर निवेदकले पराजुलीबाट अदालतको अवहेलना भएको जिकिर गरेका हुन् । सर्वोच्च अदालतको सम्पूर्ण मुद्दा विपक्षी प्रधानन्यायाधीशले जिम्मा लिई मुद्दामा प्रतिवादीले कस्तो बयान गर्नुपर्ने, बेन्चले कस्तो आदेश गर्नुपर्ने, मुद्दा फिर्ता लिने वा नलिने सम्पूर्ण जिम्मा विपक्षी (प्रधानन्यायाधीश) को जिम्मामा हुने रहेछ, निवेदनमा भनिएको छ, र, कुनै पक्षको कानुन व्यवसायी भएर बहस गरेका कारणले विपक्षी प्रधानन्यायाधीशले कानुन व्यवसायीलाई फोन गरेर दबाब दिँदारहेछन् । सर्वोच्च अदालतको कुनै पनि इजलासले स्वतन्त्र रूपले काम गर्न नसकी विपक्षीको निर्देशनमा न्यायसम्पादन गर्दारहेछन् । सर्वोच्च अदालतका इजलासहरूले स्वतन्त्र रूपले न्यायसम्पादन गर्दारहेनछन्, अदालत स्वतन्त्र नभई विपक्षी प्रधानन्यायाधीशबाट निर्देशित भएर इजलासले फैसला, आदेश गर्ने रहेछ र निज विपक्षी प्रधानन्यायाधीशले भनेबमोजिम कानुन व्यवसायीले बहस नगरे कानुन व्यवसायीलाई फोन गरेर दबाब दिनेरहेछन् भनी दैनिक पत्रिकामा प्रकाशित समाचारले विपक्षीले अदालतको अवहेलनाजनक काम गरेकाले विपक्षीलाई अदालतको अवहेलनामा कारबाही गरिपाऊँ ।उक्त अवहेलनाको निवेदन २०७४ फागुन ९ गते सर्वाेच्चका सहरजिस्ट्रारले कुन कारणबाट प्रधानन्यायाधीशले अदालतको अवहेलना गरेको भन्ने नखुलेको भन्दै दरपीठ गरिदिएका थिए । पत्रिकामा छापिएका भरमा मात्रै निवेदन ल्याएको र त्यसको कुनै अन्य प्रमाण पेस गर्न नसकेकाले पनि निवेदन दरपीठ हुने निर्णय सहरजिस्ट्रारले गरेका थिए । दरपीठको आदेश चित्त नबुझे त्यसउपर सोझै इजलासमा उजुरी गर्न पाइने कानुनी व्यवस्था छ । त्यही व्यवस्थाको उपयोग गर्दै अधिकारीले पराजुलीविरुद्धको अवहेलना दरपीठविरुद्ध बुधबार निवेदन दर्ता गराएका हुन् ।अदालतको अवहेलनाको उजुरी दर्ता गर्नेनगर्ने वा विपक्षीलाई सो सम्बन्धमा बयान गर्न बोलाउनेनबोलाउने सम्बन्धमा निवेदन दर्ता गर्नेनगर्ने सम्बन्धमा आदेश गर्ने अधिकार सहरजिस्ट्रारलाई छैन, दरपीठविरुद्धको निवेदनमा भनिएको छ, न्याय प्रशासन ऐन, २०७३ को दफा १७ ले न्यायसम्पादन कार्यमा कसैले अवरोध गरे वा आदेश वा फैसलाको अवज्ञा गरे सर्वोच्च अदालतले अदालतको अवहेलनामा कारबाही चलाउन सक्नेछ भन्ने उल्लेख भएबाट अदालतको अवहेलनामा पर्न आएको निवेदन इजलाससमक्ष मात्र अदालत प्रशासनले पेस गर्नपर्नेमा दरपीठ गर्ने गरेको आदेश न्याय प्रशासन ऐन, २०७३ को दफा १७ को विपरीत छ ।अदालतमा दर्ता गर्न ल्याइएको निवेदन दरपीठ गर्ने अख्तियार सर्वोच्च अदालत नियमावली, २०७४ को नियम १० बमोजिम मुख्य रजिस्ट्रार वा रजिस्ट्रारलाई मात्र भएकोमा सहरजिस्ट्रारले निवेदन दरपीठ गर्ने आदेश गरेकाले पनि उक्त निर्णय नियमविपरीत हुन गएको भन्दै निवेदनमा त्यो स्वत: बदरभागी हुनुपर्ने र आफ्नो निवेदन दर्ता हुनुपर्ने जिकिर गरिएको छ । सहरजिस्ट्रारज्यूले निवेदन दरपीठ गर्ने आदेश गर्दा सम्माननीय प्रधानन्यायाधीशले के, कुन कार्यले अदालतको अवहेलना भयो सोको पुष्टि हुने प्रमाण नभएको भनी आदेशमा उल्लेख छ, निवेदनमा भनिएको छ, अदालतको अवहेलना पुष्टि हुनेनहुने भन्ने सम्बन्धमा प्रमाणको मूल्यांकन गर्ने अधिकार सहरजिस्ट्रारलाई छैन । सो कुरा इजलासले हेर्ने हो । आफूलाई नभएको अधिकार प्रयोग गरी निवेदन दरपीठ गर्ने आदेश अधिकार क्षेत्रको त्रुटि भई बेरीतको भई बदरभागी छ ।"
७ वर्षपछि फिरिन् शान्ता,"काठमाडौं साउदी अरबमा ७ वर्षदेखि बेपत्ता गोरखा, पालुङटार९ की शान्ता परियार बिहीबार काठमाडौं आइपुगेकी छन् । १५ वर्षको उमेरमा भारतीय बाटो हुँदै २०१० डिसेम्बरमा साउदी पुगेकी परियारलाई साउदीस्थित नेपाली दूतावासले उद्धार गरेको हो । वैदेशिक रोजगारीमा जान उनले राहदानीमा उमेर बढाएकी थिइन् । साउदी पुगेको दुई वर्षमै परिवारसँग उनको सम्पर्क टुटेको थियो । आस मारिसकेकी छोरी फर्केर आउँदा परिवारको खुसीको सीमा छैन । हामीले त आसै मारेका थियौं, आमा सावित्रीले भनिन्, छोरीलाई सकुशल पाउँदा एकदमै खुसी छौं । दूतावासले खबर गरेपछि परिवारलाई उनी जीवितै रहेको एक साताअघि मात्रै थाहा भएको थियो । हस्तलिखित राहदानीबाट साउदी पुगेकी परियारको भिसा दुई वर्षमै सकियो । उनका साहु एमआरपी बनाइदिन नेपाली दूतावास पुगेपछि मात्र शान्ताका बारेमा थाहा पाएको दूतावासका सचिव विजयकान्त राउतले बताए । उनका साहु एक वर्षअघि नै एमआरपी बनाउन आएका थिए, हामीले त्यसै बेला साउदीमा राख्न मिल्दैन, बाँकी तलब दिएर नेपाल पठाइदिनु भनेका थियौं, उनले भने । दूतावासले हस्तलिखित राहदानी बोकेका हाउसमेड को एमआरपी नबनाई नेपाल पठाउने नीति लिएको थियो । तर, साउदीको अल अहासा बस्दै आएकी शान्तालाई साहुले नेपाल पठाइदिएनन् । एक वर्षपछि उनी पुन: राहदानी लिन भन्दै दूतावास पुगे । अझै किन नेपाल नपठाएको भन्दै साहुसँग केरकार गरेपछि मात्र उनले परियारलाई दूतावासमा ल्याए । उनले परियारले पाउन बाँकी तलब १३ हजार ५ सय रियाल (३ लाख ७८ हजार रुपैयाँ) पनि दूतावासमै बुझाए । मार्च १ मा टिकट खर्च, एक्जिट पत्र, बाँकी तलब र लगेजसमेत पाएपछि शान्ता नेपाल फर्किन तयार भएकी हुन् । रोजगारीका लागि कुवेत पुगेका शान्ताका पिता छोरी बेपत्ता भएको थाहा पाएपछि खोजी गर्नकै लागि जागिर छाडेर फर्किएका थिए ।"
प्रदेश ७ मा शिशु मृत्युदर बढी,"काठमाडौं नवजात शिशु मृत्युदर मुलुकमा सबैभन्दा बढी प्रदेश ७ मा रहेको एक सर्वेक्षणले देखाएको छ । स्वास्थ्य तथा जनसंख्या मन्त्रालयको नेतृत्वमा न्यु एराले गरेको जनसांख्यिक तथा स्वास्थ्य सर्वेक्षण २०१६ मा यस्तो देखिएको हो । उक्त प्रदेशमा जन्मिएको २८ दिनभित्र मृत्यु हुने शिशुको संख्या प्रतिएक हजारमा ४१ छ भने जन्मेको एक वर्षभित्र मृत्यु हुने शिशु प्रतिहजारमा ५८ छ । पाँच वर्ष नपुग्दै हुने मृत्युदर अझ बढी अर्थात् ६९ छ । प्रदेश ७ मा दार्चुला, बझाङ, बाजुरा, बैतडी, कैलाली, कञ्चनपुर, डडेलधुरा, अछाम र डोटी छन् । प्रदेश ७ मा भौगोलिक विकटता छ, स्वाथ्य सेवा विभागका वरिष्ठ डेमोग्राफर डाशरद शर्माले भने, स्वास्थ्यकर्मी पनि कम हुन्छन् ।सर्वेक्षणअनुसार सबभन्दा कम शिशु मृत्युदर प्रदेश ४ मा छ । यहाँ प्रति हजारमा १५ नवजात शिशुको मृत्यु हुने गरेको छ । १ वर्षभित्रका शिशु मृत्युदर २३ र पाँच वर्ष नपुग्दै हुने बाल मृत्युदर २७ छ । प्रदेश २ र ५ मा पनि शिशु मृत्युदर उस्तै छ । जहाँ प्रतिहजारमा ३०३० नवजात शिशुको मृत्यु हुने गरेको पाइएको छ । त्यस्तै ५ वर्ष नपुग्दै हुने बाल मृत्युदर प्रदेश ६ मा ५८ र २ मा ५२ छ । २ नम्बर प्रदेशमा जनशक्ति भएर पनि सुविधा कम छ, शर्माले भने, जनचेतनाको कमी भएजस्तो देखिएको छ । उनका अनुसार यो प्रदेशमा स्वास्थ्य क्षेत्रमा लगानी बढी भए पनि उपलब्धि कम छ । हरेक पाँच वर्षमा यो सर्वेक्षण हुने गरेको छ । आमाको शिक्षा र परिवारको आर्थिक अवस्थाको पनि ५ वर्षमुनिका बच्चाहरूको मृत्युदरमा प्रभाव देखिएको छ । एसईई (एसएलसी) वा योभन्दा माथिको शिक्षा हासिल गरेका आमाबाट जन्मेका बच्चाहरू प्रतिहजारमा २१ जनाको मृत्यु हुने गरेको सर्वेक्षणले देखाएको छ । शिक्षा नपाएका आमाबाट जन्मिएका बच्चाहरूको मृत्युदर भने बढी देखिएको छ । सर्वेक्षणअनुसार अशिक्षित महिलाबाट जन्मिएका बच्चामा प्रतिहजारमा ६० को मृत्यु हुने गरेको पाइएको छ । सबभन्दा गरिब परिवारका ५ वर्षमुनिका बच्चाको मृत्युदर प्रति १ हजारमा ६२ छ । सम्पन्न परिवारमा भने प्रतिहजार २१ को मृत्यु हुने गरेको छ । तथ्यांकगत रूपमा बाल मृत्युदरमा ७ नम्बर प्रदेश अघि होला, स्वाथ्य तथा जनसंख्या मन्त्रालयका प्रवक्ता डाश्रीकृष्ण गिरीले भने, तर समग्र विकासको इन्डिकेटरमा हेर्ने हो भने २ र ६ प्रदेश कमजोर छन् । उनले २ र ६ मा खानेपानीको व्यवस्था राम्रो नभएको, गरिबी र अशिक्षाले तल परेको बताए । समग्रमा ६ भन्दा प्रदेश ७ राम्रो छ, गिरीले भने । प्रदेश २ कर्णालीकै हाराहारीमा छ, प्रवक्ता गिरीले भने, जहाँ स्वाथ्यसँग सम्बन्धित जनचेतनाको अझै कमी छ । स्वास्थ्य क्षेत्रमा लगानी बढी छ । तर पनि सुधार सोचेभन्दा कम हुने गरेको पाइएको छ । यसअघि सन् २०११ मा यस्तो सर्वेक्षण गरिएको थियो । त्यसबेलाभन्दा अहिले बाल मृत्युदरमा सुधार भएको मन्त्रालयले जनाएको छ ।प्रदेश ७ मा बाल मृत्यु बढी हुनुका कारणबारे अध्ययन नभएको र समग्रमा छाउपडीलगायतका प्रथाको पनि प्रभाव हुन सक्ने शर्माको बुझाइ छ । स्वास्थ्य सेवा विभागकी स्त्री तथा प्रसूति रोग विशेषज्ञ डापुण्या पौडेल भौगोलिक बनावटले गर्दा ७ नम्बर प्रदेशमा समस्या भएको बताउँछिन् । सुदूरपश्चिममा सेवा दुरुस्त छैन, जनचेतनाको पनि कमी छ, उनले भनिन्, त्यही भएर अपेक्षाअनुसार बाल मृत्युदर घट्न सकेको छैन । उनले स्वास्थ्य सेवालाई गुणस्तरीय बनाउने, जनचेतना फैलाउने र मानव संसाधन व्यवस्थित गर्न सकिए उक्त क्षेत्रको स्वास्थ्यमा सुधार आउने दाबी गरिन् ।"
आवाजविहीनलाई मात्रै आरक्षण चाहिन्छ,"नेपाली समाजमा के कुराले महिलाका हकमा न्यायिक अधिकार दिने र समस्या सम्बोधन गर्ने विषयमा उल्झन छ भन्ने लाग्छ ?एउटै कुरा छ, हाम्रो प्रणाली । उदाहरण दिएर भनौं, अस्ति मेरो अफिसमा एउटा मधेसतिरको बलात्कार केस आइपुग्यो । एउटा ठूलो राजनीतिक दलका नेताको छोरासम्बद्ध केस थियो, त्यो । फेरि लगत्तै त्यही दलको काठमाडौं केन्द्रबाट झन्डै धम्कीको स्वरमा मलाई फोन आयो, त्यो केस बाहिर नल्याउनू । यस कारण सिस्टम कहाँ छ त ? हाम्रो सामाजिक, राजनीतिक, प्रशासनिक प्रणालीको प्रावधान हेर्दा एकदमै सही लाग्छ, तर, कार्यान्वयन भने एकदमै निराशाजनक छ ।"
खुम्चँदै शिक्षाका संरचना,"काठमाडौं केन्द्रका अधिकार स्थानीय तहहरूलाई दिइएपछि शिक्षा मन्त्रालयअन्तर्गतका केन्द्रीय निकायको संरचना खुम्चने भएको छ । सरकारको निर्णयमा ३ मन्त्रालय गाभेर शिक्षा, विज्ञान प्रविधि र युवा तथा खेलकुद मन्त्रालय बनाइए पनि संरचना भने चुस्त बनाउने तयारी छ । मन्त्रालयका सचिव मधुप्रसाद रेग्मीका अनुसार ३ मन्त्रालयको समान महाशाखा रहेको प्रशासन, अनुगमन तथा मूल्यांकन र योजनालाई एउटै बनाउन लागिएको छ । विज्ञान तथा प्रविधि मन्त्रालयले गर्दै आएका काम हेर्न एउटा महाशाखा र युवा तथा खेलकुद मन्त्रालयका काम हेर्न खेलकुद महाशाखा हुनेछन् । महाशाखालाई पनि सानो आकारको बनाउनेबारे छलफल चलिरहेको उनले बताए । मन्त्रालय गाभिएर ठूलो बनाइए पनि संरचनाहरू खारेज गरी सानो बनाइने मन्त्रालयले जनाएको छ । चुस्त र छिटोछरितो काम हुने गरी प्रस्ताव पेस गरेका छौं, सचिव रेग्मीले भने । पाँचवटा महाशाखा रहेको शिक्षामा अन्य मन्त्रालय समायोजनपछि पनि बढीमा ६७ वटा मात्रै महाशाखा राख्ने तयारी गरिएको उनले बताए । सबै मन्त्रालयको संरचना कस्तो बनाउने भनेर छलफल चलिरहेको छ, रेग्मीले भने, हाम्रो मन्त्रालयमा पनि पहिलेजस्तो धेरै महाशाखा नरहने प्रस्ताव पेस गरेका छौं । मुख्य सचिव र अन्य अर्थलगायत अरू सम्बन्धित मन्त्रालयको सहभागितामा प्रधानमन्त्री कार्यालयमा छलफल अघि बढेको हो । मन्त्रालयको अधिकार स्थानीय तहमा प्रत्यायोजन गरेपछि विभागसहितका शिक्षा मातहतका केही ठूला संरचना पनि खारेज गर्ने तयारी थालिएको छ । शिक्षा विभाग, परीक्षा नियन्त्रण कार्यालय, शैक्षिक जनशक्ति विकास केन्द्र, अनौपचारिक शिक्षा केन्द्रलगायत निकाय खारेज गरेर शैक्षिक विकास केन्द्र नामकरण गर्न लागिएको रेग्मीले जानकारी दिए । विज्ञान प्रविधि र युवा तथा खेलकुद मन्त्रालय शिक्षा मन्त्रालयसँग समायोजन गर्ने निर्णय गरे पनि पुरानै मन्त्रालयहरूबाट काम भइरहेको छ । मन्त्रालयको संरचनाको टुंगो लागेपछि मातहतका अन्य निकायबारे निर्णय हुने मन्त्रालयका प्रवक्ता डा हरि लम्सालले बताए । सचिवस्तरीय छलफल चलिरहेको छ, उनले भने, पहिलेभन्दा छरितो मन्त्रालय बन्छ, कर्मचारी संख्यादेखि कामको बाँडफाँटको काम भइरहेको छ ।केन्द्रदेखि जिल्लास्तरसम्मका केही निकाय खारेज हुने सचिव रेग्मीले बताए । शिक्षा कार्यालय खारेज गरेर २३ वटा जिल्ला मिलाएर डिभिजनजस्तो संरचना बनाउन लागिएको उनले जनाए । शिक्षा कार्यालयका धेरै काम कटौती भए पनि खारेज नै गर्न मिल्दैन, उनले भने, प्रदेशभित्रका जिल्लाहरू मिलाएर जिम्मेवारी दिन्छौं । २३ वटा जिल्लामा रहेको कार्यालयमा उपसचिवको दरबन्दी राख्ने तयारी छ । उक्त कार्यालयको कार्यक्षेत्रमा पर्ने जिल्लाहरूमा अधिकृतस्तरको कर्मचारी खटाउन सकिने उनले बताए । एसईई परीक्षा लगायतका काम गर्नुपर्ने हुन्छ, उनले भने, शिक्षकको कार्यसम्पादन मूल्यांकन गर्ने, विद्यार्थी परीक्षाको लगत राख्ने कामहरू गर्ने जिम्मेवारी छ । शिक्षा कार्यालय खारेज हुने भएपछि स्थानीय तहले भवन माग गर्दै मन्त्रालयमा निवेदनसमेत दिएका छन् । काठमाडौं, पोखरा महानगरपालिकासहितका स्थानीय तहले शिक्षा कार्यालयको भवन माग गरेका हुन् । शिक्षा कार्यालयकै भवनमा स्थानीय तह मातहतको शिक्षाको निकाय सञ्चालन गर्ने भन्दै निवेदन आउन थालेको मन्त्रालयका एक कर्मचारीले बताए ।"
गिनिज रेकर्ड राख्न रक्तदान र र्याली,"काठमाडौं गिनिज बुकमा नेपालको नाम लेखाउन बुधबार राजधानीमा निर्धारित ८ घण्टाभित्र एक हजार ५ सय ५० जनाले रक्तदान गरेका छन् । लायन्स क्लब, काठमाडौं र लायन्स क्लब काठमाडौं हिमचुलीको संयुक्त आयोजनामा टुँडिखेलमा बिहीबार रक्तदान गरिएको हो । गिनिज बुकले निर्धारण गरेको बिहान ९:३० देखि साँझ ५:३० (८ घण्टा) को समयावधिमा रक्तदान गरिएको कार्यक्रमका प्रेस संयोजक सुदीपचन्द्र बख्रेलले जानकारी दिए ।गिनिज बुकको रेकर्डमा कीर्तिमान कायम गर्न पहिले नै योजना बनाएर रक्तदान गरिएको हो, उनले भने, ८ घण्टामा एकै ठाउँमा सबभन्दा बढी व्यक्तिले रक्तदान गरेको भनेर नेपालको नाम गिनिज बुकमा रेकर्ड भएको छ । गिनिज बुकका प्रतिनिधिको उपस्थितिमा कार्यक्रम गरिएको उनले जनाए । रेकर्ड कायम गर्न रक्तदान गर्न इच्छुकको नाम पहिल्यै फारम भराएर संकलन गरिएको थियो । गिनिज बुकले तोकेको स्थान र समयमा एक हजारभन्दा बढीको रक्त संकलन गर्न सफल भए रेकर्ड कायम हुन्छ भनेको थियो, उनले भने, हामीले १५५० जनाको रगत लिएर कीर्तिमान कायम गर्यौं । गिनिज बुकबाट आधिकारिक रूपमा नयाँ रेकर्ड कायम गरेको मान्यता पाउन भने केही दिन लाग्नेछ । कार्यक्रमबारेको सम्पूर्ण विवरण गिनिज बुकको इमेलमा पठाएपछि आधिकारिक मान्यता प्राप्त हुने बख्रेलले बताए ।क्लबले ४ हजार बढी रक्तदान गर्न इच्छुकलाई फारम वितरण गरेको थियो । एकपटकमा ५० जनाले रक्तदान गरेका थिए । समयसमयमा हरेक व्यक्तिले रगत दान गर्नुपर्छ भन्ने चेतना फैलाउनसमेत यस्तो कार्यक्रम गरिएको आयोजकले जनाएको छ । संकलन भएको रगत रक्तसञ्चार केन्द्र र ठूला अस्पतालहरूलाई वितरण गरिनेछ । रक्तदान गर्नुपर्छ भन्ने चेतना फैलाउन पनि कार्यक्रमले सहयोग गरेको छ, उनले भने, पहिलोपटक ब्लड दिनेको संख्या बढी छ । रगत दिन चाहनेको संख्या अझै धेरै रहेको तर तोकिएको समयभित्र नभ्याइएको उनले बताए । नाम दर्ता गराएकाहरूका लागि पुन: रक्तदान कार्यक्रम आयोजना गर्छौं, उनले भने ।क्लबका अनुसार रक्तदान गर्नेको संख्या बढाउनु कार्यक्रमको अर्को उद्देश्य हो । स्वास्थ्य संस्थाहरूमा हुने रगत अभाव घटाउन ठूला खाले रक्तदान कार्यक्रमले मद्दत गर्ने बख्रेलले बताए । गिनिज बुकमा नाम पनि रेकर्ड गरायौं, उनले भने, केही समयका लागि भए पनि रगतको अभाव अन्त्य भयो, यस्तै खाले धेरै जनाको संख्यामा रक्तदान गर्ने कार्यक्रम आवश्यक छ । साना प्रकृतिका मात्रै रक्तदान कार्यक्रम हुँदा रक्तसञ्चार केन्द्रमा रगत अभाव हुने र अस्पतालमा उपचार गराइराखेका बिरामीले समयमा रगत नपाउने समस्या छ ।"
"सटरभाडा करोड, संरचना भने जर्जर","काठमाडौं दरबारमार्गस्थित तीनधारा पाकशाला (संस्कृत छात्रावास) को सटर भाडाबाट मात्र वार्षिक १ करोड २७ लाख रुपैयाँ उठ्छ । तर ऐतिहासिक महत्त्व बोकेको यसको भित्री अवस्था भने दयनीय छ । विद्यार्थी बस्ने कोठा कामचलाउ छन् भने पुस्तकालय भवन चुहिने बनेको छ । छात्रावासभन्दा पूर्वतर्फ पुराना नुहाउने कोठा छन् । शौचालयहरू कोठाभन्दा टाढा रहेकाले विद्यार्थीले समस्या भोगेका छन् । न यहाँ विद्यार्थीका लागि अतिरिक्त क्रियाकलाप नै छ । सटर भाडाबाट वार्षिक एक करोडभन्दा बढी उठे पनि यहाँभित्रको भौतिक संरचना निर्माणका लागि बजेट अभाव भएको बताउने गरिन्छ । वाल्मीकि विद्यापीठका उपप्राध्यापकसमेत रहेका वार्डेन अर्जुनबाबु दाहाल भन्छन्, पुस्तकालय भवन चुहिने भएपछि बजेट अभावमा पुनर्निर्माण हुन सकेको छैन । पुस्तकालयमा करिब ५ हजार पुस्तक छन् । क्याम्पस प्रशासनले छात्रावासका विद्यार्थीलाई अतिरिक्त क्रियाकलाप, सिर्जनात्मक कार्यक्रम केही पनि गराएको छैन । त्यस्ता सिर्जनात्मक क्रियाकलापको कुनै तालिका छैन, दाहालले भने । सटर भाडाको रकम विश्वविद्यालयको खातामा जान्छ, वाल्मीकि क्याम्पसका प्रमुख गणेशप्रसाद घिमिरेले भने, क्याम्पस र छात्रावास मर्मतसुधार र पुनर्निर्माण केही पनि भएको छैन । अहिले राष्ट्रिय पुनर्निर्माण प्राधिकरण र दाताको सहयोगमा केही सुधार गर्ने कदम अघि बढेको उनले जनाए । यसबारेमा नेपाल संस्कृत विश्वविद्यालयका उपकुलपति कुलप्रसाद कोइरालाले बोल्न चाहेनन् । टेलिफोनमा उनले भने, क्याम्पस प्रमुखसँग सोध्नुहोस् । साढे सात रोपनी क्षेत्रफलमा रहेको छात्रावासका ४ भवन छन् । तिनका २४ वटा सटर भाडामा दिइएका हुन् । छात्रावासको सुधार होला भन्ने अपेक्षा भए पनि यत्तिमै चित्त बुझाउनुपरेको विद्यार्थीको भनाइ छ । सेवा सुविधा हुने ठाउँ हो, तर सम्बन्धित निकायले ध्यान दिन नसक्दा यतिमै चित्त बुझाएका छौं, आचार्य प्रथम वर्षका राजेश घिमिरे भन्छन्, संस्कृत शिक्षालाई राज्यले व्यवस्थापन गर्न सकेको भए हामीजस्ता युवाको भविष्य अन्योलमा पर्ने थिएन । यहाँ रानीपोखरीस्थित संस्कृत माध्यमिक विद्यालयका ८, ९ र १० कक्षाका ३५ र वाल्मीकि विद्यापीठका ३१ छात्र बस्छन् । छात्रावासमा छात्राका लागि १६ सिट भए पनि अहिले बस्दैनन् । बोलपत्र आह्वानबाट वार्षिक १ सय ११ जना विद्यार्थीका निम्ति खाद्यान्न व्यवस्थापन गरिने र त्यसका लागि वार्षिक ५८ लाख रुपैयाँ खर्च हुने गरेको छात्रावास प्रशासनको भनाइ छ । छात्रावास रेखदेख तथा व्यवस्थापनका निम्ति २७ कर्मचारीको दरबन्दी छ । हाल २२ जना कार्यरत छन् । जसमा वार्डेन, प्रशासक, चौकीदार, धोबी, कुचिकारलगायत छन् ।"
कसरी बचाउने मिर्गौला ?,"काठमाडौं मिर्गौला फेल भएर सहिद धर्मभक्त मानव अंग प्रत्यारोपण केन्द्रमा प्रत्यारोपण गराउन आएका मध्ये झन्डै एक तिहाइमा क्रोनिक ग्लोमेरुलोनेफ्राइटिस (पिसाबमा प्रोटिन चुहिने रोग) भएको पाइएको छ । यतिका नेपालीमा यस्तो समस्या देखिनुको कारण भने अहिलेसम्म पत्ता लाग्न सकेको छैन ।केन्द्रका निर्देशक डा पुकारचन्द्र श्रेष्ठका अनुसार मिर्गौला प्रत्यारोपण गराउने कुल रोगीको तथ्यांक विश्लेषण गर्दा एक तिहाइ व्यक्तिको मिर्गौला क्रोनिक ग्लोमेरुलोनेफ्राइटिसका कारण फेल भएको देखिन्छ । यसबारे आधिकारिक अध्ययन नभएकाले ग्लोमेरुलोनेफ्राइटिस हुने वास्तविक कारण भने थाहा हुन सकेको छैन, उनले भने । केन्द्रले निकट भविष्यमै यो विषयमा विस्तृत अध्ययन गर्ने तयारी गरेको जनाएको छ । ग्लोमेरुनेफ्राइटिस एक प्रकारको मिर्गौला रोग हो जसले रगतबाट फोहर र तरल पदार्थ छान्न सहयोग गर्ने मिर्गौलाको भागमा क्षति पुर्याउँछ । मिर्गौलाको छान्ने (फिल्टर) एकाइलाई ग्लोमेरुल्स भनिन्छ । एउटा मिर्गौलामा हजारौं ग्लोमेरुल्स हुन्छन् । यसले शरीरलाई हानिकारक पदार्थबाट बचाउँछ । ग्लोमेरुलमा क्षति पुग्दा पिसाबबाट रगत र प्रोटिन बाहिर निस्किने समस्या हुन्छ । यो अवस्था तीव्र गतिले विकास हुँदा मिर्गौला केही साता वा महिनामै काम नलाग्ने हुन सक्छ । डा श्रेष्ठ भन्छन्, क्रोनिक ग्लोमेरुलोनेफ्राइटिस भएका केही व्यक्तिमा मिर्गौला रोगसम्बन्धी कुनै इतिहास हुँदैन ।विशेषज्ञका अनुसार क्रोनिक ग्लोमेरुलोनेफ्राइटिस लगायत अन्य मिर्गौला रोगबारे थाहा पाउन कम्तीमा वर्षको एकपटक पिसाब र रगत परीक्षण गराउनुपर्छ । मुलुकमा करिब ३० लाख व्यक्ति मिर्गौला रोगको जोखिममा छन् । यसमध्ये ३० हजार हाराहारीको मिर्गौला नराम्ररी बिग्रने गरेको छ ।मिर्गौला स्वस्थ राख्न के गर्ने ? फिट र ऊर्जावान रहनुस् । दिनहुँ गरिने व्यायामलगायतका गतिविधिले रक्तचापका साथै रगतमा चिनीको मात्रा नियन्त्रित राख्छ । मधुमेह नियन्त्रित राख्नुस् । मधुमेहले मिर्गौला बिगार्छ । उच्च रक्तचाप नियन्त्रणमा राख्नुस् । उच्च रक्तचाप क्रोनिक मिर्गौला रोगका लागि मधुमेहपछिको दोस्रो शत्रु हो । सन्तुलित आहार र नियमित व्यायामबाट तौल नियन्त्रित राख्नुस्् । नियमित रूपमा मिर्गौला परीक्षण गराउनुस् । धूमपान, तमाखु, रक्सी सेवन नगर्नुस्् । यसले एथेरोस्कलेरोसिस नामक विशेष प्रकारको रोगले रगतको नसामा बहाव मत्थर बनाउँछ । मिर्गौलामा रगत कम जाँदा यसको कार्यक्षमता घट्छ । नुनको मात्रा घटाउनुस् । तारेको खानेकुरा कम खानुस् ।"
महन्त र क्याम्पसबीच जग्गा विवाद,"जनकपुर जनक हजारी विद्यापीठको अढाई बिघा जमिन रत्नसागर मन्दिरका महन्त वैकुण्ठदास वैष्णवले फर्जी कागज बनाएर हडप्न खोजेको क्याम्पस प्रशासनले आरोप लगाएको छ ।विद्यापीठका प्राचार्य विजय चौधरीले बिहीबार पत्रकार सम्मेलन गरी २०५० देखि क्याम्पसको भोगचलनमा रहेको जनकपुर ८ स्थित सिट नम्बर १३५४१४ को कित्ता नम्बर ६२ को २ कठ्ठा ११ धुर र सिट नम्बर १३५४१५ को कित्ता नम्बर १, २, २८ तथा ४९ को २ बिघा ८ कठ्ठा १४ धुर जग्गा महन्त दासले फर्जी कागज बनाएर बिक्री गर्न खोजेको आरोप लगाए । विद्यापीठ नेपाल संस्कृत विश्वविद्यालयको आंगिक क्याम्पस हो ।साबिक नापीमा गुठी संस्थान अधीनस्त बराही कुटीका नाममा रहेको जमिनसँगै सडक पश्चिमको समेत ६ बिघा ३ कठ्ठा ५ धुर जमिन २०५० जेठ १३ को मन्त्रिपरिषद्को निर्णयअनुसार केन्द्रीय गुठी संस्थानले विद्यापीठलाई भोगचलन गर्न दिएको थियो । संस्थानले विद्यापीठलाई उपलब्ध गराएको सडक पूर्वको अढाई बिघालाई व्यवस्थापनले तारबार गर्नुका साथै सडक छेउको दक्षिणतर्फ भौतिक संरचना पनि निर्माण गरेको छ । उच्च अदालत जनकपुरले निर्माण रोक्न आदेश दिएपछि कलेज प्रशासन हच्किएको थियो । प्राचार्य चौधरीले भने, उच्च अदालतको आदेशपछि बल्ल हामी वास्तविकताको खोजी गर्न थाल्यौं । खोज्दै जाँदा रत्नसागरका महन्तले फर्जी कागजका आधारमा जग्गा आफ्नो नाममा गर्न लगाएका छन्, अनि नक्कली मोही पनि खडा गरेको थाहा पाएँ । जनकपुर उपमहानगरपालिका ८ को दुवैतर्फ पक्की सडक रहेको यो जमिन धुरको १० लाख रुपैयाँमा बिक्री हुन्छ ।विद्यापीठको भोगचलनमा रहेको सडक पूर्वको अढाई बिघाको विवाद भने नयाँ होइन । २०६८ सालमा पनि दासले गुठी कार्यालयका तत्कालीन प्रमुख राजाबाबु पाण्डे तथा मालपोत कार्यालयको मिलिमतोमा उक्त जमिन आफ्नो नाममा गराएका थिए । चौधरीका अनुसार त्यतिबेला विद्यापीठ प्रशासन तथा नागरिक समाजको पहलमा फर्जी लालपुर्जा बदर गराइएको थियो । मालपोत कार्यालय धनुषाले २०६९ असोज २४ गते टिप्पणी आदेशमार्फत रत्नसागर मठका नाममा जारी गरेको लालपुर्जा खारेज गरेको थियो । आदेशमा गुठी तैनाथीमा बराहीकुटी नामबाट स्रेस्ता पुर्जा तयार गरी दर्ता नवीकरणसमेत गरिदिने उल्लेख छ । ०४२४३ को सहरी नापीमा गुठी संस्थान बराही कुटीका नाममा दर्ता रहेको त्यो जमिनलाई मालपोत कार्यालय धनुषाले फर्जी स्रेस्ता खडा गरी २०६८ मा मठका नाममा अर्को जग्गाधनी दर्ता स्रेस्ता बनाएको थियो । जसको संरक्षकमा महन्त दासको नाम उल्लेख थियो । दासले पछिल्लो समय जग्गाधनी महलमा रत्नसागर गुठीको नाम तथा मोही महलमा आफ्नै मठका पुजारी अशोक शर्माको नाम उल्लेख गरी अर्को लालपुर्जा बनाएका छन् । गुठी कार्यालय जनकपुरका प्रमुख मनोज शर्मा त्यो जग्गा गुठी संस्थानको भएको बताउँछन् । शर्माले जग्गामा कसैको मोही कायम नरहेको समेत जनाए ।"
भारतीय सुरक्षाकर्मीबाट सधैंको त्रास,"कञ्चनपुर सीमा क्षेत्रमा पर्ने कञ्चनपुरको महाकाली नगरपालिका१० कुतियाकभरका पुरन सुनारले दुई वर्षअघि आफ्नो घरको आँगनमा आँपको बिरुवा रोपे । उक्त बिरुवा दशगजामा रोपेको भन्दे भारतीय सुरक्षाकर्मी घरमै पुगेर पुरनलाई धम्काउन थाले । दिनहुँको धम्की र त्रासपछि स्थानीयले छलफल गरी बिरुवा हटाउने सहमति भयो । तर पुरनलाई भने सीमा क्षेत्रमा आउजाउ गर्न समस्या हुन थाल्यो । उनले २३ महिना सीमावर्ती बजार जानै बन्द गरे । गत वर्ष सोही ठाउँमा एक युवतीमाथि हातपात गर्ने भारतीय नागरिकलाई स्थानीयले निण्न्त्रणमा लिएर प्रहरीलाई बुझाए । त्यतिबेला पनि भारतीय गुण्डाहरूको समूह आएर कुतियाकभरवासीलाई कुटपिट गर्यो । २३ जना घाइते पनि भए । खाद्यान्नदेखि औषधि उपचार सबैका लागि सीमावर्ती बजारमा निर्भर यहाँका बासिन्दालाई एसएसबीले समेत आउजाउमा कडाइ गरे । उक्त घटना पनि दुवै पक्ष बसेर मिलाए । दोधारा चाँदनी (महाकाली नगरपालिका) क्षेत्रको समेत टापुका रूपमा रहेको कुतियाकभरमा यस्ता घटना भई नै रहन्छन् । हतियारसहित भारतीय सुरक्षाकर्मी बस्तीमै पस्ने गरेको स्थानीय बताउँछन् । सीमामा सधैं त्रास नै छ, पुरनले भने, हामीलाई अनेक बहानामा धम्काउने काम भइरहन्छ । भारतीय सुरक्षाकर्मी दशगजाभन्दा ५ सय मिटरभित्र रहेको जोगबुढा नदीसम्मै हतियारसहित पुग्ने गरेको पुरनको गुनासो छ । यहाँका स्थानीयले अस्थायी प्रहरीचौकी माग गर्दै आएका छन् । तर, उक्त माग अझै पूरा हुन सकेको छैन । यहाँ मदिरा सेवन गर्न आउने भारतीयले महिलामाथि दुव्र्यवहार गर्ने भएकाले त्यसका लागिसमेत सुरक्षा आवश्यक रहेको स्थानीय बताउँछन् । सीमामा सामान्य घटना भए हामीलाई रातदिन त्रास हुन्छ, खडक बुढाले कान्तिपुरसित भने, दिनहुँजसो एसएसबी आएर अनेक बहानामा दु:ख दिन्छन् । उनले भारतीय पक्षले जतिसुकै दु:ख दिए पनि विरोध गर्न सक्ने अवस्था नरहेको बताए । विरोध गरेमा सीमामा आउजाउ गर्नै समस्या हुने गर्छ । नुनतेलदेखि खाद्यान्न र औषधि सबै उतैको भर पर्नुपर्छ, बुढा भन्छन्, पारि (भारत) जान नपाए हाम्रो बिजोग हुन्छ । कुतियाकभर छेउमै भारत उत्तरप्रदेशको पिलिभित जिल्लाको नौजलिया गाउँ पर्छ । यहाँ बंगालीहरूको बस्ती छ । उनीहरूले समेत बस्तीमा आएर धम्काउने गरेको स्थानीय बताउँछन् । जोगबुढापारि रहेको नेपाली बस्ती बडुवाल टोल, कञ्जभोज, सुन्दरनगर र कुतियाकभरमा भारतीय सुरक्षाकर्मी हतियारसहित आफ्ना सवारीसाधनमा आउने गरेको स्थानीय बताउँछन् । आफ्नै भूभागमा गस्तीमा जानसमेत नेपाली भूभाग प्रयोग गर्ने गरेका छन् । यस विषयमा स्थानीय प्रहरीदेखि प्रशासन सबैलाई जानकारी गराए पनि रोक्न कुनै पहल नभएको उनीहरूको गुनासो छ । आधारभूत सेवा नै छैन ३३ घरपरिवारको बसोबास रहेको कुतियाकभरका बासिन्दा स्वास्थ्य सेवालगायत आधारभूत सुविधाबाट समेत वञ्चित छन् । यहाँका बालबालिका अहिले पनि वर्षायाममा ३ महिना स्कुल जान पाउँदैनन् । गाउँमा विद्युत् सेवा विस्तारका लागि १ वर्षअघि नै पोल गाडिए पनि लाइन भने जडान भएको छैन । टाउको वा पेट दुखेमा पनि पारि नै जानुपर्छ, नदी तटीय क्षेत्रका महिलाको समस्याका विषयमा निड्स नेपाल नामक गैरसरकारी संस्थाले यसै साता जनप्रतिनिधिसहित आयोजना गरेको अन्तक्र्रियामा स्थानीय रीतु सिजापतिले भनिन्, यहाँका महिलाले कहिल्यै नियमित गर्भ जाँच गर्न पाउँदैनन्, सुत्केरी पनि घरमै हुन्छन् । उनले कुतियाकभरमा बाटोघाटो नहुँदा सुत्केरी व्यथा लागेका महिलालाई भारतसमेत लैजान नसकिने बताइन् । स्थानीयले घुम्तीकै रूपमा भए पनि स्वास्थ्य सेवा उपलब्ध गराउन माग गरेका छन् ।"
भोट मागेपछि फर्केनन्,"जिल्ला र गाउँस्तरका नेताहरू कुतियाकभरमा विरलै पुग्ने गर्छन् । तर यस वर्षको सुरुवातदेखि नै मत माग्दै सबै दलका नेताहरू यहाँ पुगे । तीनै तहको निर्वाचन सकिएपछि फेरि यहाँको अवस्था विगत जस्तै बनेको छ । भोट माग्ने बेला गरेको वाचा सबै बिर्सिए, महाकाली नगरपालिका उपप्रमुख चिनी गिरीलाई सुनाउँदै स्थानीय महिला मायादेवी सुनारले भनिन्, न त भनेको काम गरे, न त आफू आए । दलित समुदायको बसोबास रहेको यस क्षेत्रमा चुनावका बेला उम्मेदवारहरूले विभिन्न आश्वासन बाँडे । तर विद्युत् लाइन विस्तारका लागि डेढ वर्षअघि जडान भएका पोल अहिले पनि त्यस्तै छन् । महाकाली नगरपालिकामै पनि ठाउँठाउँमा बाटोघाटो खुलिरहेको छ तर यहाँ पैदल हिँड्ने बाटोसमेत बनेको छैन । यसैगरी सीमा क्षेत्रमा जडान गर्न आएका सोलार बत्तीसमेत नगरपालिकामै थन्किएको स्थानीयले बताए । महाकाली नगरपालिकाकी उपप्रमुख गिरीले कुतियाकभरमा स्वास्थ्य सेवा उपलब्ध गराउनेदेखि यहाँका महिलालाई विभिन्न किसिमका सीपमूलक तालिममा सहभागी गराउने प्रतिबद्धता जनाइन् । उनले विकास निर्माणका कामका लागि हरेक वडालाई दामासाही तरिकाले बजेट बाँडफाँट गरिएको र यसपटक वडाले कुतियाकभरमा बाटो नखोले आगामी वर्षको बजेटबाट जसरी भए पनि काम गर्ने प्रतिबद्धता जनाइन् ।"
कर्णाली प्रदेशसभाको लोगो तयार,"सुर्खेत कर्णाली प्रदेशसभा नियमावली मस्यौदा समितिले प्रदेशको नक्सालाई महिला(पुरुष दुवैका हातले उचालेको र सिरानमा राष्ट्रिय झन्डा र तल कर्णाली प्रदेशसभा लेखिएको प्रस्ताव गरेको छ । प्रस्ताव पारित भएपछि लोगो तयार हुनेछ । समितिले सांसदले लगाउने पोसाकका लागि सुझाव दिएको छ । सांसदको पोसाकका लागि कार्यव्यवस्था परामर्श समितिसँग परामर्श लिएर सभामुखले पोसाक निर्धारण गर्न सुझाव दिइएको छ । पोसाक कस्तो हुने भन्ने विषयमा प्रदेशसभाको कार्यव्यवस्था परामर्शको परामर्शमा सभामुखले निर्णय गर्नेछन् ।यसका साथै नियमावली मस्यौदा समितिले प्रदेशसभाअन्तर्गत चार समिति रहने प्रस्ताव गरेको छ । सांसद सीता नेपाली संयोजकत्वमा रहेको मस्यौदा समितिले बुधबार प्रदेशसभा सचिवालयमा सभामुखलाई उक्त प्रतिवेदन बुझाएको हो । प्रदेशसभाको फागुन ५ गते बसेको बैठकले सदनको काम कारबाही नियमित, व्यवस्थित र छिटो छरितो गर्न आवश्यक नियमावली मस्यौदा समिति गठन गरेको थियो । यसलाई आगामी प्रदेशसभा बैठकमा स्वीकृतिका लागि पेस गरिनेछ । सभाबाट पारित भएलगत्तै प्रदेशसभा सञ्चालनसम्बन्धी अन्तरिम कार्यविधि विस्थापन हुनेछ । सदनका सम्पूर्ण काम कारबाही, गतिविधि यसै नियमावलीअनुसार सञ्चालन हुनेछन् ।नियमावलीको परिच्छेद(१९ मा प्रदेशसभामा विधायन तथा प्रदेश मामिला, सार्वजनिक लेखा, अर्थ तथा प्राकृतिक स्रोत र सामाजिक विकास समिति र तिनको कार्यक्षेत्र प्रस्ताव गरिएको छ । विधायन तथा प्रदेश मामिला समितिले प्रदेश मन्त्रिपरिषदको कार्यालय, आन्तरिक मामिला तथा कानुन, प्रदेश लोकसेवा आयोग र सरकारका काम कारबाहीको अनुगमन गर्नेछ । सार्वजनिक लेखा समितिले प्रदेश लोकसेवा आयोग र मानव अधिकार आयोगबाहेक संवैधानिक आयोगका प्रतिवेदनहरू, सार्वजनिक लेखा र प्रदेश लेखापरीक्षक कार्यालयको प्रतिवेदन र बेरुजु फछ्र्योटसम्बन्धी, अर्थ तथा प्राकृतिक स्रोत समितिले आर्थिक मामिला तथा योजना मन्त्रालय, भौतिक पूर्वाधार, उद्योग, पर्यटन, वन तथा वातावरण मन्त्रालय र सामाजिक विकास समितिले सामाजिक विकास मन्त्रालय, भूमि व्यवस्था, कृषि, सहकारी मन्त्रालय, श्रम, सामाजिक न्याय र मानव अधिकारसम्बन्धी विषय हेर्नेछ ।"
राईले पढाएको स्कुलमा शोक,"इलाम वरिष्ठ साहित्यकार इन्द्रबहादुर राईको निधनमा सूर्योदय नगरपालिकास्थित करफोक विद्या मन्दिर शोकमग्न छ । स्वर्गीय राईले २०१० देखि २०१२ सम्म यस विद्यालयमा अध्यापन गराएका थिए । अढाई वर्ष करफोक बस्दा एक वर्ष उनले प्रधानाध्यापकका रूपमा विद्यालयको नेतृत्व सम्हालेका थिए । पूर्वप्रधानाध्यापकको राईको निधनपछि विद्यालयले भिन्न शैलीमा शोक व्यक्त गर्यो । विद्यालय बिदा दिनको सट्टा विद्यालय सञ्चालन गर्यो । अनि स्वर्गीय राईप्रति मौनधारण गर्दै राईको आत्माको चिरशान्तिको कामना गर्ने भिन्न शैली अपनायो । राईको विषयमा बेखवर विद्यार्थीका लागि उनको साहित्यिक र शैक्षिक पाटोको जानकारी गराइयो । सम्पूर्ण विद्यार्थीलाई राईको परिवारप्रति शोक सन्देश लेख्न लगाइयो । लेखहरू संकलन भएपछि हस्तलिखित पुस्तिका बोकेर स्वर्गीय राईको परिवारमा समवेदना बोकर विद्यार्थी र शिक्षकको टोली दार्जिलिङ पुग्नेछ । बिदा गर्दा विद्यार्थी घर जाने र दिवंगतका विषयमा खासै जानकारी पनि नपाउने भएकाले नयाँ ढंगले मृतकप्रति शोक व्यक्त गर्ने शैली अपनाउन खोजिएको हो, प्रधानाध्यापक दिनराज निरौलाले भने, प्रेयर लाइनमा नै मौनधारण गरिएपछि दिनभर उहाँको योगदान र जीवनीमाथि विद्यार्थीलाई प्रकाश पार्ने काम भयो । विद्यालयले समवेदना लेख्ने शैली सिकाउँदै पूर्वविद्यार्थी र शुभेच्छुकबाट पनि यस्ता रचना मगाएको छ । राईले उति बेला पढाएका धेरै विद्यार्थी विभिन्न क्षेत्रमा सफल छन् । पढाएमध्येका सूर्योदय नगरपालिका माघेका नरहरि शर्मा अधिकारी राईले उति बेला गरेका क्रियाकलाप झलझली सम्झिएको बताउँछन् । करिब २४२५ वर्षको उमेरमा उनी यहाँ पढाउन आएका हुन्, उनले भने, अंग्रेजी र इतिहास पढाउने राई प्रधानाध्यापक भएपछि विद्यालयको शैक्षिकस्तर सुधार्दै अनुशासन र सरसफाइजस्ता विषयमा व्यापक सुधार ल्याए । तर तत्कालीन समाजलाई त्यो नपचेपछि उनी प्रधान अध्यापकबाट हटेर अरू डेढ वर्ष सेवा गरे । उती बेला राईले साहित्यिक किताब ननिकालेको भए पनि फुटकर सिर्जनाहरू रचना गरेर साहित्यप्रेमी, विद्यार्थी र शिक्षकमाझ सुनाउने गरेको अधिकारी सम्झन्छन् । विद्यालयले २०५४ सालमा उनको योगदानको कदर गर्दै अभिनन्दन गरेको थियो । राजधानीमा भएको लिलालेखनसम्बन्धी कार्यक्रममा पनि समावेश हुने अवसर जुटेको थियो, उनले भने । तेस्रो आयम र लिला लेखनजस्ता साहित्यिक अभियानका अगुवा राईको ९० वर्षको उमेरमा मंगलबार दार्जिलिङमा निधन भएको हो । शिक्षणसँगै इलामसँग साहित्यिकसहित विविध सम्बन्धमा बाँधिएका राईको निधनले जिल्लाका साहित्यानुरागीलाई पनि दु:खी बनाएको छ ।"
आचार्य मुख्य न्यायाधिवक्ता,विराटनगर (कास) मुख्यमन्त्री शेरधन राईले प्रदेश १ को मुख्य न्यायाधिवक्तामा वरिष्ठ अधिवक्ता चूडामणि आचार्यलाई नियुक्तिका लागि सिफारिस गरेका छन् । आचार्य एमालेनिकट कानुन व्यवसायी हुन् ।मुख्यमन्त्री राईले संविधानको धारा १६० को उपधारा २ बमोजिम आचार्यलाई मुख्य न्यायाधिवक्ता नियुक्तिका लागि सिफारिस गरेका हुन् । मुख्यमन्त्रीको सिफारिसमा प्रदेश प्रमुखले मुख्य न्यायाधिवक्ता नियुक्त गर्ने संवैधानिक व्यवस्था छ ।बिहीबार सार्वजनिक बिदा परेकाले प्रदेश प्रमुख गोविन्दबहादुर तुम्बाहाङले आचार्यलाई मुख्य न्यायाधिवक्तामा शुक्रबार नियुक्त गर्ने सम्भावना छ । मुख्य न्यायाधिवक्ताले उच्च अदालतका न्यायाधीशसरह मर्यादा र सुविधा पाउने छन् । आचार्य २०७४ मा वरिष्ठ अधिवक्ता भएका हुन् । २०४४ सालदेखि जनता ल क्याम्पसमा प्राध्यापन गर्दै आएका आचार्य २०४६ मा अधिवक्ता बनेका थिए । २०५७ मा नेपाल बार एसोसिएसनको केन्द्रीय उपाध्यक्ष र मोरङ बारका अध्यक्ष बनेका थिए ।
कारोबारीसँग मिलेर जग्गा कित्ताकाट,"रंगेली (मोरङ) सरकारले जग्गा प्लटिङ र कित्ताकाटमा रोक लगाए पनि मोरङको रंगेलीस्थित मालपोत कार्यालयका कर्मचारीले जग्गा कारोबारीसँग मिलेर जग्गा कित्ताकाट गरिरहेका छन् । खरिद बिक्रीमा सघाएर उनीहरूले लाखौं राजस्व ठगी गर्दै आएको पाइएको हो ।एक आर्थिक वर्षमा एउटा जग्गाको कित्ताकाट एकपटकमात्र गर्न पाइने र एकै वर्ष एउटा जग्गा दुई व्यक्तिलाई पास गर्न नपाइने प्रावधान छ । मालपोतका कर्मचारीले भने कारोबारीसँगको साँठगाँठमा एउटै जमिनलाई एकै वर्षमा पटकपटक कित्ताकाट गरेर तेस्रो व्यक्तिसम्मलाई पास गरेर आर्थिक लाभ लिने गरेको स्रोतले जनाएको छ ।कर्मचारीले जग्गाको न्यून मूल्यांकन गरी कारोबारीले तिर्नुपर्ने लाभकर राज्यकोषमा नदेखाई भागबण्डा गर्ने, सडकले नछोएको जमिनलाई सडकले छोएको र छोएकोलाई नछोएको उल्लेख गरेर राज्यलाई आउने राजस्व ठगी गर्ने गरेको पाइएको छ । सिजुवा र दर्वेशाको जग्गाको न्यून मूल्यांकन गरेर कारोबारीले तिर्नुपर्ने लाभकर राज्यकोषमा नदेखाई भागबण्डा गरेको आरोपमा अख्तियार दुरुपयोग अनुसन्धान आयोगले अनुसन्धानका लागि मालपोतका खातापाता लगेको स्रोतले बतायो ।कर्मचारीले उक्त जग्गाको न्यून मूल्यांकन गरेर राज्यकोषमा जम्मा हुने लाखौं राजस्व ठगी गरेको स्रोतको दाबी छ । कारोबारीले ३० लाखभन्दा बढीको जग्गा बिक्री गर्दा ५ प्रतिशत लाभकर राज्यलाई तिर्नुपर्छ । एक वर्षमा एउटा जमिनको कित्ताकाट एकपटकमात्र गर्न पाइने प्रावधान छ । तर कर्मचारीले कारोबारीसँग मिलेर एउटै जमिनको पटकपटक कित्ताकाट गरेर बिक्री गर्न सहयोग गरेर व्यक्तिगत लाभ लिने गरेको स्रोतको दाबी छ । सरस्वती श्रेष्ठ र हिमाल श्रेष्ठको नाममा रहेको रंगेली बसपार्कको ८ कट्ठा जमिन दुई साताअघि कर्मचारी र कारोबारीको मिलेमतोमा एकै दिन दुईपटक कित्ताकाट गरेर एकबाट अर्को व्यक्तिको नाममा पास गरिएको छ । १ करोड ६८ लाखमा खरिद बिक्री भएको एकै कित्ताको उक्त जमिन सुनीलकुमार अग्रवालको नाममा पास गरेकै दिन कित्ताकाट गरेर फेरि देवी मैनालीको नाममा डेरी फर्मलाई बिक्री गरेको पाइएको छ । एउटा जमिन एकै दिन दोस्रो र तेस्रो व्यक्तिलाई पास गर्न नपाइने प्रावधान छ । मालपोत स्रोतले भन्यो, तर रंगेली मालपोत कार्यालयमा यो प्रावधान लागू भएको छैन । अघिल्लो दिन पास भएको जमिन भोलिपल्ट ससिम बिक्री गर्न पाइन्छ, स्रोतले भन्यो, एकैदिन एकबाट अर्कोको नाममा पास गर्न नपाइने प्रावधान छ ।उक्त जमिनको ६३ लाख सरकारी मूल्यांकन हुनुपर्ने हो । कर्मचारीले भने ४० लाख मात्र मूल्यांकन गरेर पास गर्ने तयारी गरेका थिए । मालपोत स्रोतले भन्यो, बाँकी २३ लाखको लाभकरमा भागबण्डा नमिलेपछि कर्मचारीमा आन्तरिक विवाद भएपछि पुन: २३ लाख मूल्यांकन थप गरियो ।कुनै पनि कारोबारीले एक आर्थिक वर्षमा ३० लाखभन्दा बढीको कारोबार गर्दा राज्यलाई ५ प्रतिशत लाभकर तिर्नुपर्ने हुन्छ । कर्मचारीले १० लाखको मात्र लाभकर राज्यकोषमा देखाएर २३ लाखको राज्यकोषमा आउने लाभकर भागबण्डा गर्ने तयारी गरेका थिए । स्रोतले भन्यो, त्यही रकमको भागबण्डामा विवाद भएपछि मूल्यांकन थप गरिएको हो । कार्यालय प्रमुख अम्बिका नेपाल प्रदेश १ का प्रदेश प्रमुखको कार्यालयमा काज सरुवा भएपछि नायब सुब्बाद्वय उत्तम श्रेष्ठ र देवी लुइँटेलले कार्यालयको जिम्मेवरी सम्हाल्दै आएका छन् । स्रोतका अनुसार अधिकांश जग्गा बिक्री गर्दा उनीहरूले न्यून मूल्यांकन गरेर राज्यकोषमा जम्मा हुने लाभकरमा तलमाथि गर्दै आएका छन् ।यस्तै उनीहरूले डोरको रसिद पनि काटैनन् । डोरको रसिद काट्दा नगर क्षेत्रको ७ हजार र गाउँपालिकाको डोरमा ३ हजार ५ सय राजस्व असुली हुन्छ । स्रोतले भन्यो, उक्त राजस्व पनि रसिद नकाटी कर्मचारीले भागबण्डा गर्छन् ।कार्यालयको रजिस्ट्रेसन फाँटका नायब सुब्बा लुइँटेलले सरकारले कित्ताकाटमा रोक लगाएपछि आफूहरूले कित्ताकाट गरेर जग्गा पास नगरेको दाबी गरे । साथीभाइको दबाबले एकदुईवटा जग्गा कित्ताकाट गरेर पास गरेको भने स्वीकारे । कुनै पनि जमिनको खरिद बिक्रीमा राज्यकोषमा जम्मा हुने लाभकर ठगी गरेको छैन, उनले दाबी गरे ।"
साहित्यकार राईको अन्त्येष्टि,"दार्जिलिङ नेपाली भाषा साहित्यका मूर्धन्य व्यक्तित्व साहित्यकार इन्द्रबहादुर राईको बिहीबार मुक्तिधाममा अन्त्येष्टि गरिएको छ । उनको दार्जिलिङ, लोचननगरस्थित निवासमा ९० वर्षको उमेरमा मंगलबार निधन भएको थियो ।अन्त्येष्टिअघि निवासबाट शवयात्रा निकालिएको थियो । शवयात्रामा साहित्यकार, राजनीतिकर्मी तथा सर्वसाधारणको उल्लेख्य उपस्थिति थियो । नेपाल र भारतका विभिन्न स्थानबाट आएका प्रतिनिधि शवयात्रामा सहभागी भए । राईका एक छोरा र दुई छोरी छन् । छोरा देशपथले दागबत्ती दिए । राईको निधनपछि दार्जिलिङ शोकमग्न बनेको छ । राईको निधनमा पश्चिम बंगालकी मुख्यमन्त्री ममता बेनर्जीले शोक सन्देश पठाउँदै उनको मृत्युले नेपाली साहित्यमा अपूरणीय क्षति पुगेको बताएकी छन् । गोर्खाल्यान्ड टेरेटोरियल एडमनिस्ट्रेसन (जीटीए) का प्रमुख विनय तामाङले बुधबार निवासमै पुगेर राईको पार्थिव शरीरमा श्रद्धाञ्जली अर्पण गरे । उनले राईको निधनबाट दार्जिलिङ मात्रै नभएर सिंगो भारत वर्ष र नेपालमा समेत अपूरणीय क्षति पुगेको बताए । आइबी सर जस्ता व्यक्तित्व अब दार्जिलिङमा जन्मिने हुन् या होइनन्, उनले भने । तामाङले दार्जिलिङमा चाँडै साहित्यकार राईको सालिक निर्माण गरिने जानकारी दिए । जीटीए बोर्डले राईको निधनको शोकमा बिहीबार दार्जिलिङ क्षेत्रका सम्पूर्ण सरकारी कार्यालय र स्कुलहरूमा बिदाको घोषणा गरेको थियो । राईका समकालीन अर्थात् ३० को दशकमा प्रतिवादन भएको तेस्रो आयाम का अगुवा वैरागी काइँला पनि राईलाई अन्तिम श्रद्धाञ्जली अर्पण गर्न दार्जिलिङ पुगेका थिए ।भावविह्वल बनेका काइँलाले राईको निधनपछि आफू एक्लो बनेको प्रतिक्रिया दिए । ईश्वर बल्लभको निधनपछि हामी दुई थियौं, उनी भावुक भए, अब एक्लै भएँ । उनले नेपाली साहित्यमा राईको अभाव निरन्तर खड्किरहने बताए । साहित्यकार विन्ध्या सुब्बाले राई नेपाली भाषा र साहित्यको धरोहर रहेको टिप्पणी गर्दै उनको निधनले नेपाली जातिकै गजूर ढलेको बताइन् । राईको अन्त्येष्टिपछि सुब्बाले भनिन्, हामीले एउटा व्यक्ति मात्रै गुमाएनौं, विचार नै गुमायौं । उत्तर बंगाल विश्वविद्यालयको नेपाली विभागका प्रमुख मोहन पी दाहालले राईको निधनले नेपाली जातिलाई ठूलो घाटा भएको बताए । अब उप्रान्त भारत वर्षमा इन्द्रबहादुर जस्तै अग्लो प्रतिभा जन्मन सक्दैन, उनले भने । उत्तर बंगाल विश्वविद्यालयका प्राध्यापक घनश्याम नेपालले राईको निधनले नेपाली भाषा, साहित्य मात्रै होइन, नेपाली जातिसामु नै संकट आइलागेको बताए । उनले नेपाली भाषा साहित्यमा ठूलो क्षति पुगेको बताए ।"
बनिनसक्दै भत्कियो सडक,"खोटाङ निर्माणाधीन हलेसीदिक्तेल सडक बनिनसक्दै भत्किन थालेको छ । हलेसीतुवाचुङ नगरपालिका क्षेत्रमा कालोपत्रे उप्किसकेको छ । तीन प्याकेजमा काम भइरहेको सडकको एक नम्बर प्याकेजअन्तर्गतको सडक गुणस्तरहीन पाइएको मेयर इवन राईले बताए । कामै नसकी कालोपत्रे भत्किएको छ, उनले भने, यसप्रति सम्बन्धित निकायलाई पटकपटक ध्यानाकर्षण गराउँदासमेत टेरेनन् । सडक विभागमार्फत एसियाली विकास बैंकको लगानीमा निर्माणाधीन ४२ किमि सडकका तीन प्याकेजमध्ये १ नम्बर प्याकेज (हलेसीबिजुले १२ किमि) लुम्बीनीकन्काईसूर्य कन्ट्रक्सन जेभीले बनाएको हो । त्यसैगरी २ नम्बर (बिजुलेनुनथला १२ किमि) लामानागार्जुन र ३ नम्बर प्याकेज (नुनथलादिक्तेल साढे ११ किमि) लामानागार्जुनत्रिशूली कम्पनीले निर्माण गरेका हुन् । मध्यपहाडी लोकमार्गअन्तर्गत गौरवको आयोजनामा पारिएको सडकको निर्माण अवधि अघिल्लो चैतमा सकिए पनि ठेकेदार कम्पनीले ढिलासुस्ती गर्दै आएका छन् ।हलेसीतुवाचुङमा सडकको नाली, टेवापर्खाल र ग्राभेलमा प्रयोग गरिएको सामग्रीसमेत गुणस्तरहीन भएको स्थानीयको भनाइ छ । दुई र तीन नम्बर प्याकेजमा पनि कमसल काम भएको दिक्तेलरूपाकोटमझुवागढी नगरपालिकाका मेयर दीपनारायण रिजालले बताए । उनका अनुसार बिजुलेनुनथलादिक्तेलसम्मको सडकमा समस्या देखिएको छ । ठाउँठाउँमा टेवा पर्खाल र ड्रेन भत्किएको छ, रिजालले भने, कमसल गिट्टी प्रयोग भएकाले सडक पूरै गुणस्तरहीन बनिरहेको छ । उनले पनि यसबारे सम्बन्धित पक्षलाई ताकेता गर्दा बेवास्ता गरिएको आरोप लगाए । निर्माणाधीन सडक गुणस्तरहीन भएको गुनासोपछि स्थानीय राजनीतिक दलका प्रतिनिधि, जिल्ला प्राविधिक कार्यालयका इन्जिनियर, उद्योगी, व्यवसायीलगायतले अनुगमन गरेका थिए । केही ठाउँमा माटोमाथि सिमेन्ट प्रयोग गरिएको, टेवापर्खाल बाङगिएकोभत्किएको, ड्ेरनकल्भर्ट भत्किएको पाइएको टोलीमा सहभागी खोटाङ उद्योग वाणिज्य संघका अध्यक्ष राजु लयालुले जनाए । पुल नजोडिनु, गिट्टी अभाव, भूकम्प, नाकाबन्दी, चुनावलगायत कारणले काममा ढिलाइ भएको नागार्जुन कम्पनीका विष्णु फुयालले बताए । पुल नजोडिनु, बेसका गिट्टी अभाव, भूकम्प, नाकाबन्दी, चुनाव विभिन्न कारणले ढिला भयो, उनले भने, तर, अब आगामी असारसम्ममा सक्ने गरी काम भइरहेको छ । सडक गुणस्तरहीन बनेको आरोप उनले अस्वीकार गरे । फिल्डमै प्राविधिक राखेर काम गरिएकाले गुणस्तरीय छ, फुयालले भने । सडक बनिनसक्दा जिल्लाको विकासमै असर पुगेको छ । यो सडकले जिल्लालाई सहरसँग जोड्छ, प्रनिनिधिसभा सदस्य विशाल भट्टराईले भने, तर, बेलैमा नबन्दा विकासले गति लिन सकेको छैन ।"
विकासमा प्रवासीको सहयोग,"बागलुङ (कास) गाउँ छाडेर परदेशिएकाहरूले शिक्षा, स्वास्थ्य र पूर्वाधार निर्माणमा सहयोग गरेका छन् । काठेखोला ४ तंग्रामबाट विदेशिएका युवाले स्वास्थ्यचौकी भवन निर्माणका लागि जग्गा खरिद, वडा कार्यालयको भवन निर्माणका लागि आवश्यक जग्गा र विद्यालयमा कम्प्युटर शिक्षा लागू गर्न रकम पठाएका हुन् । यो अभियानमा बेल्जियमलगायतका युरोपमा बस्ने युवा र भारतीय सेनाका सेवा निवृत्तले बढी सहयोग गरेका छन् ।स्वास्थ्यचौकी भवन निर्माणका लागि ६ रोपनी जमिन आवश्यक भएपछि अमेरिका बसेका युवाले दिएको सहयोगबाटै खरिद गरिएको वडाध्यक्ष केशरबहादुर थापाले बताए । युवाको सहयोगमै थप ७ रोपनी जमिन एउटै ठाउँमा खरिद गरेर वडा कार्यालय र विषयगत कार्यालयसमेत बनाउने तयारी भएको हो ।वडाभित्रका २ मावि र ६ वटा आधारभूत विद्यालयमा दरबन्दी थप गर्ने, कम्प्युटर शिक्षा र अन्य पूर्वाधार बनाउनका लागि विदेशमा बस्नेले साथ दिएका हुन् । विदेशमा बसेका युवाको अगुवाइ र सहयोगबाटै हामीले धेरै काम गर्न सकेका छौं, वडाध्यक्ष थापाले भने, यो अभियानमा गाउँमा बस्नेको पनि सहयोग छ । राज्यकोषबाट आउने रकमको दोब्बर बढी गाउँलेको लगानी भइरहेको उनले बताए ।गाउँको सडक गुरुयोजना बनाएर ५ वर्षभित्र सबै सडक ग्राभेल गर्ने अभियानका लागि पनि उनीहरूले सहयोग गरेका हुन् । गाउँपालिकाले काठेखोलादेखि लामबगर, पनलाघाटदेखि डुँडिया, ठूलोगाउँ, देउरालीदेखि धम्जा सडक स्तरोन्नतिका लागि ४१ लाख रुपैयाँ विनियोजन गरेको छ । उक्त रकममा गाउँलेले नगदै लगानी र श्रमदान समेत गर्ने योजना बनाएका हुन् । तीनवटा सडकमा पर्ने खोलामा पक्की पुल निर्माणलाई पनि प्राथमिकतामा राखिएको छ । आगामी ५ वर्षमा वडाभित्रको ३९ किमि सडक ग्राभेल गर्ने लक्ष्य राखेर काम थालिएको छ ।"
डोट्याली भाषामा नाम राख्न होड,"धनगढी इजा धेरैका लागि नौलो र उत्सुकता जगाउने शब्द हुन सक्छ । प्रदेश ७ मा भने जन्म दिने आमालाई इजा भनेर सम्बोधन गरिन्छ । त्यसैले यहाँका एक युवा उद्यमीले आफ्नो उत्पादनको नाम नै इजा राखेका छन ।पछिल्ला दिनमा यहाँका उद्यमीले आफ्नो उद्योगबाट उत्पादित वस्तुको नाम स्थानीय भाषामै राख्न थालेका हुन् । स्थानीयस्तरमा पहिचानसँगै बजार प्रवद्र्धनमा सजिलो होस् भनेर डोट्याली भाषा रोज्न थालेको उनीहरूले बताए । उद्यमीका बीचमा आमबोलीचालीका शब्द प्रयोग गरी ब्रान्डको नामकरण गर्ने होडबाजी नै चलेको छ ।आमाको हातले बनाएको खानेकुरा जति मीठो लाग्छ, त्यति अरूले बनाएको लाग्दैन, सञ्जीवनी हर्बल्स एण्ड एग्रो प्रालिका सञ्चालक दिनेश भण्डारीले भने, नेपालीहरूको भान्सा अझै पनि आमाहरूकै कब्जामा छ । बजारको प्रतिस्पर्धा जित्न आमाहरूलाई सम्बोधन हुने गरी मसलाको ब्रान्डको नाम नै इजा राखेका छौं ।उद्यमी भण्डारीले धनगढी उपमहानगर३ बडहेरामा ५ करोड लागतमा मसला उद्योग स्थापना गरेका छन् । उद्योगले स्थानीयस्तरमा उपलब्ध कच्चा पदार्थबाट विभिन्न प्रकारका मसला उत्पादन गर्दैै आएको छ । इजा मसलाकै एउटा ब्रान्ड हो । इजा शब्दले डोटेली भाषा र संस्कृतिलाईसमेत प्रवद्र्धन गरेको भण्डारीको दाबी छ । नेपालमै पहिलोपटक लेदो मसलासमेत उत्पादन भइरहेको छ । उद्योगमा २५ जना स्थानीयले प्रत्यक्ष रोजगारी पाएका छन् । स्थानीय उत्पादनलाई आफ्नोपन दिँदा बजारको प्रतिस्पर्धा जित्न सजिलो हुन्छ, सुदूर फुड इन्डस्ट्रिज प्रालिका कविश अग्रवालले भने, यसले ठाउँको परिचय पनि दिन्छ । अग्रवालले धनगढीको गेटामा १० करोड लागतमा सुदूर फुड इन्डस्ट्रिज सञ्चालन गरेका छन् । सयभन्दा बढी युवाले प्रत्यक्ष रोजगारी पाएको उक्त उद्योगमा उत्पादित बिस्कुटको नाम नै सदूर राखिएको छ ।विश्वास प्याकेजिङ प्रालिले पनि हात पुछ्ने नेप्किन पेपरको नाम निको राखेको छ । डोटेली भाषामा निकोको अर्थ अति राम्रो भन्ने बुझिन्छ । खप्तड दुग्ध इन्डस्ट्रिजले उत्पादन गर्ने दूध, दही, आइसक्रिम र पनिरलगायत दुग्धजन्य पदार्थबाट बनेका परिकारको नामसमेत निको नै राखेको छ । उद्यमी उत्तम कठायतले यी दुवै उद्योग सञ्चालनमा ल्याएका हुन् ।उद्योगको नामले पर्यटकीय स्थलको परिचय दिएको छ । निको ब्रान्डको दूध र नेप्किन पेपरले भाषाको प्रवद्र्धन गर्छ, उनले भने । खप्तड र निको शब्दले स्थानीय भाषा र ठाउँको परिचय र आफ्नोपन झल्काएको अनुभूति हुने गरेको उनको भनाइ छ ।यस्तै चौधरी बुक डिपोले आफ्नो उद्योगमा उत्पादित कपीको कभरमा सुदूरपश्चिमका सुन्दर पर्यटकीय स्थलका तस्बिर राख्ने गरेको छ । १० करोडभन्दा बढीको लगानीमा स्थापना भएको तारे होटल रुवस को नामकरण डोटेली शब्दकोशबाटै गरिएको छ । सञ्चालक प्रकाश भट्टले भने, धेरैले देशीविदेशी नाम सुझाए । अन्त्यमा आफ्नै बोलीभाकाको शब्द मन पर्यो । सुदूरपश्चिममा सुन्दर व्यक्तिलाई रुबस भन्ने चलन छ । पछिल्लो समय प्रदेश ७ को अस्थायी राजधानी धनगढीमा साना तथा मझौला उद्योग स्थापना हुने क्रम बढेको छ । यस्ता उद्योगले स्थानीय बजार प्रवद्र्धन गर्नका लागि आफ्ना उत्पादित वस्तुको नाम राख्दा डोट्याली भाषाका मौलिक शब्द चयन गर्न थालेका छन् । यस्ता रचनात्मक काममा युवा उद्यमी बढी अग्रसर छन् ।अर्का युवा उद्यमी मुरारी भट्टले २ करोडको लागतमा सञ्चालन गरेको बैजनाथ खाद्य उद्योगले पनि स्थानीय नाम दिएर दालमोठ, चिप्स र नमकिनलगायत उत्पादन बजारमा ल्याएको छ ।व्यवसायी कर्णबहादुर कुँवरले विदेशमा समेत निर्यात गर्ने गरी ७ करोडभन्दा बढीको लगानीमा दाल प्रशोधन उद्योग सञ्चालनमा ल्याउँदै छन् । कैलाली र कञ्चनपुरलगायत पहाडी जिल्लामा समेत उत्पादन हुने मसुरोको दालको प्रशोधन गरेर निर्यात गर्ने उद्योगको लक्ष्य रहेको छ । दालको ब्रान्डको नाम स्थानीय भाषामै राख्न गृहकार्य थालेको कँुवरले बताए । धनगढीका स्थानीय गणेशप्रसाद जोशीले यसरी आफ्ना ब्रान्डको नाम राख्दा आफ्नो भाषा र संस्कृतिको प्रर्वद्धन तथा पहिचान झल्काउने बताए ।"
पाकिस्तानको कूटनीतिक सक्रियता,"आफूलाई क्षेत्रीय खेलाडीका रूपमा उभ्याउने प्रयासमा छ, पाकिस्तान । उसले यो क्षेत्रमा सक्रिय कूटनीति अवलम्बन गर्ने धारणा सार्वजनिक गरिसकेको छ । अस्थिर राजनीति र आतंकवाद एवं उग्रवाद को चपेटामा गुज्रिरहेको मुलुक भए पनि त्यसलाई चिर्दै ऊ यतिबेला सक्रिय बन्न प्रयासरत छ । छिमेकी चीनसँग निकै घनिष्ट सम्बन्ध राखेर अघि बढेको पाकिस्तानले चीनकै अर्को छिमेकमा कम्युनिस्ट गठबन्धनको सरकार बनेपछि बधाई दिने निहँुमा नेपालबाट यो क्षेत्रको यात्रा थालेको देखिन्छ ।पाकिस्तानी प्रधानमन्त्री शाहिद खकान अब्बासीले १९ घण्टा काठमाडौंमा रहँदा आफ्नो मुलुकको चासो र सन्देश स्पष्टमात्र पारेनन्, क्षेत्रीय सन्तुलनको खाकासमेत प्रस्तुत गरे । चीनसँग पाकिस्तानले बढाएको सहकार्य र त्यसका प्रतिफलबारे लामो समय खर्चेर चर्चा गरे । पाकिस्तानले चीनसँगको आफ्नो सडक सञ्जाललाई नेपालसँग उत्तरी भेगबाट जोड्ने चाहना देखाएको स्पष्ट छ । यो क्षेत्रमा छुट्टै प्रकारको राजनीतिक तरंग ल्याउनेछ । उनले चीनसँगको सहकार्यले आफ्नो मुलुकको विकास प्रक्रिया निर्धक्क अघि बढेको बताउँदै चीनले प्रस्तुत गरेको बेल्ट एन्ड रोड इनिसिएटिभ (बीआरआई) बाट फाइदा लिन चुक्न नहुने सुझाए । बीआरआईसँगै चीनपाकिस्तान आर्थिक करिडोर (सिपेक) को निर्माणबारे सुनाउँदै चीनसँगको सहकार्यले मुलुकको बेहित नहुने बताउन भ्याए । यसको सन्देश हो यो क्षेत्रमा पाकिस्तान सक्रिय छ, साथमा चीन पनि । हामीले यी दुवै छिमेकीसँग राम्रो सम्बन्ध राख्नुपर्छ तर छुट्टाछुट्टै रूपमा । यी दुईलाई एकै डालोमा राखेर संयुक्त सम्बन्ध विकसित गर्न या एक किसिमको क्षेत्रीय गठबन्धन बनाउन खोज्नु भनेको अर्को किसिमको क्षेत्रीय असन्तुलन निम्त्याउनु हुनेछ । नेपालको हित छरछिमेकमा सबैसँग राम्रो सम्बन्ध कायम गर्नुमा हुनेछ, अनावश्यक असमझदारी सिर्जना गर्नुमा होइन । तीनै तहको निर्वाचनपछि बनेको सरकारको पहिलो पाहुना बनेका हुन्, पाकिस्तानी प्रधानमन्त्री । संयोग मान्नुपर्छ, पाकिस्तानी सेनाको विशेष विमान काठमाडौं ओर्लिंदा प्रतिनिधिसभाको पहिलो बैठक संसद् भवनमा चलिरहेको थियो । राजनीतिक अस्थिरताको चंगुलमा परेको र आतंकवाद सँग जुधिरहेको मुलुकको कार्यकारी प्रमुखले नेपालको साथ खोज्नुभन्दा पनि यहाँको राजनीतिक संक्रमण अन्त्यबारे बुझ्न खोज्नु हाम्रा लागि सुखद् हो । भूराजनीति र बदलावलाई हामीले ख्याल गर्नैपर्छ । नेपालभारत, नेपालचीन, भारतपाकिस्तान, चीनपाकिस्तान र भारतचीन सम्बन्धलाई स्वतन्त्र र फरकफरक रूपमै राखेर हेर्नु हाम्रो हितमा छ । भ्रमण हुनु र त्यसले दीर्घकालमा पार्ने असर फरक विषय हुन् । पाहुना स्वागत गर्न कसैको स्वीकृति आवश्यक पर्दैन, तर दूरगामी असर पार्ने र अन्तर्राष्ट्रिय राजनीतिमा भने हामीले ख्याल कत्तिको गर्यौं त्यसको विश्लेषण हुन जरुरी छ ।यो क्षेत्रमा नयाँ प्रधानमन्त्रीलाई शुभकामना दिन समकक्षी आवतजावतको प्रचलन खासै छैन । भारतीय प्रधानमन्त्री नरेन्द्र मोदीले आफ्नो शपथ ग्रहणमा यो क्षेत्रका सरकार प्रमुखहरूलाई निम्त्याएका थिए । त्यसलाई अरूले खासै पछ्याएका छैनन् । यतिखेर पाकिस्तानबाट त्यही प्रकृतिको सन्देश दिने गरी भ्रमण भएको हो । तीन महिनामा पाकिस्तानमा हुन गइरहेको निर्वाचनका लागि यो आन्तरिक खपत हो । २४ वर्षपछि नेपालमा पाकिस्तानको तर्फबाट दुईपक्षीय भ्रमण भएकैले यसलाई सद्भावना भ्रमणभन्दा माथिल्लो भनिएको छ । सार्क सम्बन्धी भ्रमण भने पाकिस्तानबाट भएका थिए ।पाकिस्तानी सञ्चारमाध्यम नियाल्दा प्रधानमन्त्री अब्बासीले काश्मीरको विषय यहाँ उठाउनुले नेपालबाट पाकिस्तानले चाहेको साथ र विषय स्पष्ट छ । काश्मीर समस्या समाधानमा राष्ट्रसंघले दिएको समाधानलाई नेपाललगायतका मुलुकबाट बलियो समर्थन पाकिस्तानले खोज्दै हिँड्ने चरणमा नेपाल पहिलो सूचीमा परेको देखिन्छ, जुन विषयले भारत र पाकिस्तानको सम्बन्ध शत्रुवत् अवस्थामै छ । यसलाई नेपालले कसरी थेग्न सक्छ भन्ने अर्को प्रश्न त्यतिकै टड्कारो छ । कम्युनिस्ट गठबन्धन सरकार बन्ने निश्चित भएपछि भारतका प्रधानमन्त्री नरेन्द्र मोदीले आफ्ना विदेशमन्त्री सुष्मा स्वराजलाई नेपाल पठाएर दिएको सन्देशको अर्को पाटोका रूपमा अब्बासीको भ्रमणलाई हेर्न सकिन्छ भने यो क्षेत्रीय राजनीतिको परिवर्तन पनि हो । यसमा नेपालले आफूलाई सक्रिय बनाउन सक्नुपर्छ । ५७ वर्षअघि कूटनीतिक सम्बन्ध कायम गरेको मुलुक पाकिस्तानले देखाएको सक्रियतामा साथ दिनेभन्दा पनि आफ्नो सक्रियता र भूराजनीतिक महत्त्व र प्राथमिकता तय गरेर अघि बढ्न सक्नुपर्ने चुनौती नेपालसामु छ ।"
लोकतन्त्रभित्रको प्रेततन्त्र,"भारतको बाध्यता र रणनीतिलाई ओली सरकारले गम्भीरतापूर्वक बुझ्न सकेन र सन्तुलनसाथ अघि बढ्न सकेन भने नेपालको लोकतन्त्रमा समेत प्रेततन्त्रलाई जगाउने उपद्रवी प्रयास हुन सक्छ । नयाँ वर्ष २०१८ मा पहिलो ट्विट गर्दै अमेरिकी राष्ट्रपति डोनाल्ड ट्रम्पले भने, अमेरिकाले गत १५ वर्षमा मूर्खतापूर्वक पाकिस्तानलाई ३३ अर्ब डलरभन्दा बढी सहयोग दिएको छ । तर तिनीहरूले हामीलाई झूट र छलबाहेक केही दिएका छैनन् र सोच्छन् कि हाम्रा नेताहरू मूर्ख छन् । सन् ६० को प्रारम्भमा पाकिस्तान अमेरिकी गठबन्धनको हिस्सा थियो त भारत सोभियत धुरीमा ढल्किएको थियो । ट्रम्पको स्पष्ट आरोप छ, अमेरिका विरोधी आतंकवादीहरूलाई पाकिस्तानले सुरक्षित स्वर्गको रूपमा आश्रय प्रदान गर्दै आएको छ । अमेरिकी राष्ट्रपतिको यो अभिव्यक्तिले पाकिस्तानसँग मोहभंग हुँदै गएको दर्साउँछ । केही वर्षअघि चीनपाकिस्तान आर्थिक करिडोर सम्बन्धी सम्झौता भएको थियो, जुन अहिले ६२ अर्ब डलरको भएको बताइन्छ । यसरी चीनको महत्त्वाकांक्षी बेल्ट एन्ड रोड इनिसिएटिभ जस्ता आर्थिक तथा सामरिक एजेन्डासहितको रणनीतिको पाकिस्तान महत्त्वपूर्ण साझेदार भएपछि पाकिस्तान चिनियाँ धुरीमा बढी नै ढल्किएको देखिन्छ भने भारतअमेरिकाबीच सम्बन्धको नयाँ आयाम स्वत: बुझ्न सकिन्छ । यसै पनि पाकिस्तानको अमेरिकासँगको सम्बन्ध पुरानो मितसँग अघाएको र नयाँ मितसँग रमाएको जस्तो देखिन्छ ।ब्रिटिस उपनिवेशबाट मुक्तिसँगै भारत विभाजित भएको थियो । १९४७ अगस्ट १४ मा पाकिस्तान र १५ अगस्टमा भारत स्वतन्त्र भएका थिए । विचित्रको संयोग भन्नुपर्छ, भारतका राष्ट्रपिता मोहनदास करमचन्द गान्धीको जन्मथलो भारतको गुजरात राज्यको काठियावाडसँग पाकिस्तानका राष्ट्रपिता जिन्नाको परिवारको जड पनि जोडिएको थियो । भारतपाकिस्तान स्वतन्त्रताबारे लेखिएको प्रसिद्ध पुस्तक फ्रिडम एट मिड नाइटमा उल्लेख भए अनुसार यदि कुनै कारणवश जिन्नाका पिताले इस्लाम धर्म स्वीकार नगरेको भए महात्मा गान्धी र मोहम्मद अलि जिन्ना दुवैको जन्म एकै जातिमा भएको हुन्थ्यो । व्यापारको सिलसिलामा जिन्नाका पिता पुन्जाभाइ ठक्कर बम्बईबाट कराँची बसाइँ सरेपछि जिन्नाको जन्म कराँचीमा भएको थियो । भारतपाकिस्तान विभाजनको कार्यसूचीलाई अन्तिम रूप दिएका तत्कालीन भायसराय लर्ड माउन्टवेटनले भनेका थिए, यो दुईमुखे पाकिस्तान २५ वर्ष पनि टिक्दैन । नभन्दै स्वतन्त्रताको २४ औ) वर्ष अर्थात सन् १९७१ मा एउटा मुख अर्थात् पूर्वी पाकिस्तान बंगलादेशको रूपमा उदायो र पश्चिम पाकिस्तान वर्तमान पाकिस्तानको रूपमा रह्यो । भारतपाकिस्तान विभाजन हुने भएपछि सिरिल रेडक्लिफ, ब्रिटिस विधि वेत्तालाई सीमा निर्धारण आयोगको नेतृत्वको जिम्मेवारी दिइएको थियो । यस क्रममा स्थल सीमान्त क्षेत्रका कुनै परिवारको सदस्यको घर भारत त कुनैको पाकिस्तानमा पर्न गयो । विभाजन लगत्तै कहीँ कत्लेआम भयो त कहीँ विस्थापन । त्यसको १ वर्ष नबित्दै काश्मीरलाई लिएर दुई देशबीच पहिलो युद्ध भयो । सन् १९६५ र सन् १९७१ मा गरी दुई देशबीच ३ पटक प्रत्यक्ष युद्ध भइसकेको छ र अहिले पनि सीमान्त क्षेत्रमा गोलाबारी सामान्यजस्तो देखिन्छ । कहिले युद्धको स्वरूप बदलिएको देखिन्छ त कहिले मोडिएको । सन् २०१६ को उरी आक्रमणपछि उत्तर सीमान्त क्षेत्रका कतिपय बस्ती खाली गरिए । सर्जिकल स्ट्राइक जस्ता शब्दावलीहरू सुनिन थाले । एक पटक विभाजनको पीडा भोगेको भारत अर्को विभाजनलाई (मूलत: काश्मीर सन्दर्भ) रोक्न जुनसुकै हदसम्म उत्रने मानसिकतामा देखिन्छ । यसैगरी भारतसँग पटकपटकको युद्धमा पराजित हुँदा र त्यसमाथि पनि बंगलादेश विभाजनको पीडाले रन्थनिएको पाकिस्तान भारतसँग बदला लिन जुनसुकै हद पनि नाघ्ने मानसिकतामा देखिन्छ । दुई देशबीच तनावको मूल कारण यही हो, जसले दक्षिण एसियाको शान्ति धरापमा पारेको छ । स्वतन्त्रतापछिको ७० वर्षमा पाकिस्तानले ३ पटक गरी ३१ वर्ष सैनिक शासनको तितो अनुभव भोगेको छ । समग्रमा हेर्दा पाकिस्तान आधा दर्जनभन्दा बढी दुर्भाग्यको सिकार हुँदै आएको छ । पहिलो सैनिकीकरण, ३१ वर्षको सैनिक तानाशाही बाहेकको अतिरिक्त अवधिमा पनि सत्ता र राजनीतिमा सेनाको डरलाग्दो हस्तक्षेप छ । त्यसैका कारण पाकिस्तान बेलाबखत गाइडेड अर्थात् निर्देशित लोकतन्त्रको विकृत नमुना बन्ने गरेको छ । भनिन्छ, पाकिस्तानी राजनीतिक प्रणालीको शरीर लोकतन्त्रको छ, आत्मा सैनिक तन्त्रको वा भनांै त्यो लोकतान्त्रिक शरीरमा सैनिक तन्त्रको प्रेत प्रवेश गरेर बेलाबेला उधुम मच्चाउने गर्छ ।दोस्रो, राजनीतिक हत्याको सिलसिला पाकिस्तानमा निरन्तर छ । प्रथम प्रधानमन्त्री लियाकत अलि खानको हत्या भएको थियो भने पूर्वप्रधानमन्त्री जुल्फिकर अली भुट्टोलाई अदालतकै निर्णयलाई माध्यम बनाएर १९७९ मा फाँसीमा झुन्ड्याइएको थियो । १९८८ मा सन्दिग्ध हवाई दुर्घटनामा कुख्यात सैनिक तानाशाह जियाउल हकको मृत्यु, पूर्वप्रधानमन्त्री बेनजिर भुट्टो र उनका भाइ मुर्तजा भुट्टोको फरक समयमा भएको हत्या केही उदाहरण हुन् । भनिन्छ कि पाकिस्तानमा थुप्रै नेता छन्, तर राजनेता छैनन् । पूर्वको छोरीको रूपमा प्रसिद्धिको चाहना राख्ने अति महत्त्वाकांक्षी बेनजिर भुट्टोबाट धेरैले गहकिलो योगदानको अपेक्षा गरेका थिए । १९९१ को एक दिवसीय क्रिकेट विश्वकप विजेता पाकिस्तानी टोलीका कप्तान इमरान खानले राजनीतिमा प्रवेश गरेपछि एकपटक तत्कालीन प्रधानमन्त्री वेनजिर भुट्टोबारे भनेका थिए, भुट्टो आत्मविश्वासका साथ झुठो बोल्छिन् । सायद त्यो सत्ताको भाषा थियो ।तेस्रो, पाकिस्तान आफैँ पनि आतंकवादबाट पीडित छ भने आतंकवादलाई बढावा र आतंकवादीलाई आश्रय दिएको बलियो आरोप पाकिस्तानमाथि छ । चिरपरिचित प्रतिद्वन्द्वी भारतले मात्र होइन, अमेरिकी राष्ट्रपतिको पछिल्लो अभिव्यक्ति त्यसैको उदाहरण हो । पाकिस्तानको अब्बोटावादस्थित सैनिक छाउनी नजिकै लुकेर बसेका आतंकवादी अल कायदाका संस्थापक विन लादेनलाई अमेरिकी नेवी सिल कमाण्डोले अप्रेसन गरी अपहरण गरेर लगेपछि (मृत शरीर भनिएको) पाकिस्तानको नियतमाथि शेष विश्वले नै सन्देह व्यक्त गर्दै आएको छ । यसै पनि पाकिस्तान अधिकृत काश्मीरमा पाकिस्तानले दर्जनौं आतंककारी क्याम्प सञ्चालन गरेको आरोप भारतले निरन्तर लगाउँदै आएको छ ।चौथो, पाकिस्तानको सत्तामा आम मान्छेको होइन, सैनिक वा जमिनदारी एवं व्यापारिक पृष्ठभूमिबाट आएका धनाढ्य नेताहरूकै वर्चस्व छ । जुनेजो, नवाज सरिफ, जरदारी वा प्रधानमन्त्री अब्बासी सबै धनाढ्य व्यापारिक पृष्ठभूमिबाट राजनीतिमा उदाएका हुन् । पाँचौं, धार्मिक कट्टरपन्थको दबदबा पाकिस्तानमा तीव्र छ, जसको सामाजिक सत्तामा बलियो पकड छ र राजनीतिलाई प्रभावित गर्छ । छैटौं, भारत विरोध र घृणाको राष्ट्रवाद जसले पाकिस्तानको लोकतन्त्रलाई सदैव अस्थिर बनाउँदै आएको छ । पाकिस्तानको विदेश नीति मूल्यमा भन्दा भारत विपरीत उभिने मनोदशाले ग्रस्त देखिन्छ । सन् २००५ मा नेपालमा भएको शाही कूको विरुद्ध भारत बलियोसँग उभिएको बेला पाकिस्तान भने तत्कालीन राजा ज्ञानेन्द्रलाई समर्थन गर्न पुगेको थियो । यद्यपि अनेकौं चुनौती र जटिलताका बाबजुद पाकिस्तानको लोकतन्त्र जीवित छ र लोकतान्त्रिक मार्गबाट पाकिस्तान विचलित हुनुहुँदैन भन्ने मान्यता पाकिस्तानभित्रै प्रबल हुँदै गएको छ, जुन खुसीको कुरा हो । तर रात रहे अग्राख पलाउँछ भन्ने आशंका आज पनि पाकिस्तानको राजनीतिमा व्याप्त छ । सेनालाई रिझाउने कलामा पोख्त भएन भने पाकिस्तानी सरकारको कार्यकाल अधुरै रहन्छ । पछिल्लो पटक अदालतको निर्णयका कारण नवाज सरिफ पदच्युत भएपछि आफ्ना भाइलाई प्रधानमन्त्री बनाउन चाहे पनि अब्बासी उदाउनुको कारण सेनासँगको सुमधुर सम्बन्ध नै हो भनिन्छ । बदलिँंदो विश्व परिवेशमा पाकिस्तानको भूमिका थप महत्त्वपूर्ण हुँदै गएको छ । मानवता र स्वतन्त्रताका पक्षमा दह्रोसँग पाकिस्तान उभिँदा त्यसले अन्तर्राष्ट्रिय मञ्चहरूमा महत्त्वपूर्ण प्रभाव पार्छ । भारत र पाकिस्तान दुवै आणविक अस्त्रले लेस मुलुक हुन् । आणविक अस्त्र ध्वंस र विनाशको पर्याय हो, तसर्थ त्यो विनाशकारी हतियारको दम्भलाई त्यागेर शान्तिका खातिर गहकिलो योगदानको अपेक्षा भारतपाकिस्तान दुवैबाट शान्तिकामी नागरिकले गरेका छन् । तर दुवै देश पर्दा पछाडिबाट अनेकौं अपराधमा सामेल हुनथालेको देखिएको छ ।इरानमा व्यवसाय गरी बस्ने भारतीय नागरिक कुलभूषण जाधवलाई सन् २०१६ मा जैस उल अदल नामक आतंकी संगठनले इरानबाट अपहरण गरी पाकिस्तानी सेनालाई सुम्पेको आरोप भारतले लगाउँदै आएको छ, जबकि जाधवलाई पाकिस्तानी सिमान्त क्षेत्रमा पक्राउ गरिएको पाकिस्तानको भनाइ छ । जाधवलाई भारतीय गुप्तचर संस्थासँग पाकिस्तानले जोडेको छ भने जाधव भारतीय नौ सेनाको पूर्व अधिकारीमात्र भएको भारतको भनाइ छ । २०१७ अप्रिलमा पाकिस्तानको सैन्य अदालतले जाधवलाई मृत्युदण्डको सजाय सुनाएको तर अन्तर्राष्ट्रिय अदालतको हस्तक्षेपका कारण उक्त सजाय कार्यान्वयन भएको छैन । यसैगरी पाकिस्तानी सेनाका पूर्व लेफ्टिनेन्ट कर्णेल मोहम्मद हविव जाहिरलाई नेपालको लुम्बिनीबाट भारतीय गुप्तचर संस्था रले २०१७ अप्रिल पहिलो साता अपहरण गरेको आरोप पाकिस्तानको छ । जाहिर कुनै एक कम्पनीको जागिरका लागि अन्तर्वार्ता दिन भनी नेपाल आएको भनिए तापनि किन लुम्बिनी पुगे भन्ने प्रश्न अनुत्तरित नै छ र निजको अवस्था अहिले अज्ञात छ । भनिन्छ कि जाधव र जाहिरको अपहरण सन्दर्भ अन्तरसम्बन्धित छ र एकअर्कोलाई छुटाउने रणनीति अन्तर्गत सौदाबाजी भइरहेको हुनसक्छ । कुनै बेला नेपालमा माओवादी हिंसा तीव्र भएका बेला मानव बन्धक प्रक्रियालाई माओवादीले सौदाबाजीको विषय बनाएको थियो । तर अधिकारकर्मीहरूको आग्रहमा निजहरूकै रोहवरमा छाडेको प्रचार हुने गथ्र्यो । पाकिस्तान र भारतले पनि इरान र नेपालजस्ता तेस्रो मुलुकमा पूर्व सुरक्षाकर्मीहरूलाई अपहरण गरेको हो र सौदाबाजीको विषय बनाउन खोजेको हो भने त्यसले डरलाग्दो प्रवृत्तिको संकेत गर्छ । फरक पृष्ठभूमि र सन्दर्भमा पाकिस्तानका प्रधानमन्त्री शाहिद अब्बासीको दुई दिवसीय नेपाल भ्रमण मार्चको पहिलो साता सम्पन्न भएको छ । विगतमा नेपालको राजतन्त्रको पाकिस्तानी सैनिक तानाशाहहरूसँग घनिष्ठ सम्बन्ध थियो, जसले तत्कालीन राजाहरूको निमन्त्रणामा पटकपटक नेपाल भ्रमण गरेका थिए । तथापि पाकिस्तानका लोकतान्त्रिक सरकार प्रमुखहरूले पनि बेलाबेलामा नेपाल भ्रमण गरेका छन् । स्मरणीय छ, नेपालमा जनस्तरमा पाकिस्तानप्रति पनि सद्भाव रहँदै आएको छ । तर पाकिस्तानको भारत विरोधी अभियानमा नेपाली जनता किमार्थ सहमत छैनन् । जनस्तरको त्यो चाहना भनेको दक्षिण एसियालाई शान्त र समृद्ध बनाउन भारतपाकिस्तान बीचको दूरी घट्नुपर्छ र मित्रताको सेतु बलियो बन्नुपर्छ भन्ने हो । २०७४ मंसिरमा प्रतिनिधिप्रदेशसभाको निर्वाचन सम्पन्न भएपछि भारतीय विदेशमन्त्री सुष्मा स्वराजले आतुरतासाथ गरेको नेपाल भ्रमण र केपी शर्मा ओलीलाई भावी प्रधानमन्त्रीका रूपमा दिएको बधाई र केही हदसम्मको प्रसस्ति कति स्वाभाविक वा कृत्रिम थियो भन्ने तथ्य भविष्यले बताउँला । तर निकट अतितमा नाकाबन्दीको खेती गरेको भारतको अहिलेको बाध्यता पछाडिको अन्तर्य र रणनीतिलाई ओली सरकारले गम्भीरतापूर्वक बुझ्न सकेन र सन्तुलनसाथ अघि बढ्न सकेन भने नेपालको लोकतन्त्रमा समेत प्रेततन्त्रलाई जगाउने वा प्रवेश गराउन खोज्ने उपद्रवी प्रयास हुनसक्छ । तसर्थ सचेत हुनु आवश्यक छ । दक्षिण एसियाको तरल एवं संवेदशनशील राजनीतिक पृष्ठभूमिमा भारतले विदेशमन्त्री पठाएर नेपालमा सरकार बन्नुअघि नै बधाई दिने नयाँ परम्परा थालनी गर्दा प्रधानमन्त्री नै गएर नयाँ सरकारलाई बधाई दिने पाकिस्तानी कूटनीति सतहमा देखिन्छ । पाकिस्तानमा हुने भनिएको तर २०१६ देखि स्थगित सार्क शिखर सम्मेलन सुचारु गर्न गरिने पहल सकारात्मक छ । तर यसका लागि आयोजक स्वयं नकारात्मक अभियानबाट मुक्त हुन त्यत्तिकै आवश्यक छ । विगतका भ्रमणमा स्वराजले थोरै बोलेर धेरै सन्देश दिन खोजिन्, जबकि अब्बासीले केही सूत्र घोकेर शंकाका बादलहरू छाडेर गए । शंकाको अग्लो सिरानीमा सुत्ने बानी परेको र छिद्रान्वेसी विश्लेषकहरूबाट प्रभावित भारतीय सत्ता यो भ्रमणबाट पक्कै पनि खुसी हुने छैन र त्यसको प्रतिक्रिया कुन स्वरुपमा पोखिने हो, सजग हुनु आवश्यक छ । यसै पनि चीनले बीआरआई रणनीति अन्तर्गत अघि सारेको ६ वटा करिडोरमध्ये एकमा पाकिस्तानको साझेदारी भइसकेको पृष्ठभूमिमा नेपाललाई अर्को अर्थात सातौं करिडोरको रूपमा हिस्सेदार बन्न दूतको रूपमा अब्बासीको सन्देश वा उपदेशलाई ग्रहण गर्नसक्ने सामरिक अवस्थामा नेपाल छछैन भन्ने कुरा अब्बासीलाई भन्दा चीनलाई राम्रोसँग थाहा छ । नेपाल कुनै पनि धुरीको ध्वजा बन्नु हुँदैन, अपितु भारत र पाकिस्तान एवं भारत र चीनलाई जोड्ने कार्यमा नै नेपालले सक्दो योगदान गर्नुपर्छ ।"
नारीवाद माथिको भ्रम र यथार्थ,"सन् १९११ देखि श्रमिक नारी दिवसको नामबाट मनाउन सुरु गरिएको व्यवस्थाले ८ मार्च अरू महत्त्वपूर्ण बनेको मान्न सकिन्छ । नारी दिवसकै सन्दर्भमा बिहीबार प्रकाशित महिलाको होस्टे, पुरुषको हैंसे र ८ मार्च नमनाउनेलाई आलेखहरू महिलापुरुष सबैलाई प्रेरणादायी बन्नसक्ने देखिन्छ । यद्यपि नेपालको सन्दर्भमा महिला उत्थानका लागि अनगिन्ती समस्या, बाधा, अडचन नभएको चाहिंँ होइन । वास्तवमा आलेखमा उल्लेख भएझैं एकातिर महिलालाई अघि बढाउन पुरुषसँगको सहकार्य जरुरी देखिन्छ भने अर्कोतिर गृहकार्यमा मात्र सीमित महिलाको बहुआयमिक क्षमता अभिवृद्धि गर्नु पनि उत्तिकै जरुरी देखिन्छ । तथापि महिला अधिकारवादी र नेतृत्वले अहिलेसम्म गरेको प्रयास आलोचनाबाट बाहिर निस्कनसकेको छैन ।पूर्वीय दर्शन, संस्कारमाथि नजरअन्दाज गर्दै पश्चिमी शैलीबाट उत्प्रेरित भई ८ मार्चका दिन सहरबजारमा महिला अधिकारको नारा लगाएर उफ्रँदैमा महिलाको मुक्ति हुनसक्दैन । युरोप, अमेरिका, अफ्रिकाजस्ता महादेशमा महिला स्वतन्त्रताको नाममा स्वच्छन्दता हावी हुँदा पुरुषको तुलनामा दसौं गुणा बढी महिला मदिरा, लागूपदार्थको सिकार भएको, यौनजन्य गतिविधि र उच्छृङखलताले सीमापार गरेपछि सामाजिक, पारिवारिक जीवन तहसनहस बन्दै गएको सन्दर्भले हामीमाझ अनगिन्ती प्रश्न खडा गरेको छ । यता पहिलो र दोस्रो संविधानसभा निर्वाचनमार्फत महिलाको एक तिहाइ प्रतिनिधित्व रहे पनि झन्डै १० वर्षसम्म राजनीतिमा असक्षम, गृहस्थी चलाउन जागिर खाएझैं गर्ने महिलाबाट सामाजिक, आर्थिक विकासको निम्ति माखो मारेकोसम्म देख्न पाइएन । यद्यपि पुरुषको दुश्चक्रबाट वाक्क बनेका अधिकांश जनता सक्षम महिला नेतृत्वको आसमा बाँचेका पनि छन् । स्वभावैले हत्या, हिंसा, लुटपाटबाट अलग रहने शिक्षित, प्रतिस्पर्धी र सक्षम महिला नेतृत्वबाट मुलुकको आर्थिक, सामाजिक उन्नतिले गति लिनसक्ने चाहिँं निश्चित छ । डा भुवनेश्वर शर्माचन्द्रागिरि२, काठमाडौंनारी समाजका गहना हुन् । उनीहरूले समाजलाई सुन्दर शान्त बनाइराख्छन् । भनिन्छ घरमा एकजना महिला शिक्षित भइन् भने सम्पूर्ण परिवार नै शिक्षित हुन्छ । मार्च ८ मा विश्व नारी दिवस नेपालमा पनि मनाउने गरिन्छ । एकदिन सरकारले सार्वजनिक बिदा दिन्छ । संघसंस्था बन्द गरिन्छ । ठूलठूला होटलमा कार्यक्रम गरिन्छ । तर हाम्रो देश रुढीवादी परम्पराबाट ग्रसित रहेको छ । एक्काइसौं शताब्दीमा प्रवेश गरे पनि समाजमा नारी र पुरुषबीच हेर्ने दृष्टिकोणमा परिवर्तन हुनसकेको छैन । नारी र पुरुषबीच गरिने असमान व्यवहार र सोचाइमा फरकपन आएको देखिँदैन । नारीले सामाजिक हिंसाको चपेटामा रुमलिनु परिरहेको छ । समाजमा दाइजो प्रथा, बालविवाह, बलात्कार जस्ता जघन्य समस्यबाट नारीले अझैसम्म मुक्ति पाउन सकिरहेका छैनन् । एउटी महिलालाई बोक्सीको आरोप लगाउँदै समाजबाट तिरस्कार गर्दै लखेटिन्छ । थोरै दाइजो ल्याएको निहँुमा जिउँदै आगो लगाइन्छ । छोरी जन्माएको भन्दै परिवारबाट कुटपिट गरिन्छ । नारी चुलोचौको र घरपरिवार चलाउनका लागिमात्र जन्मिएका हुन् भन्ने सोचले समाजमा जरो गाडेर बसिरहेको छ । आखिर कहिलेसम्म यस्तो हिंसा सहनुपर्ने ? महिला हिंसा विरुद्ध देशमा थुप्रै कानुन निर्माण भएका छन् । तर त्यस्ता कानुन कागजमा मात्र सीमित रहेका छन् । महेश भण्डारीठूलापोखरा९, अर्घाखाँचीयत्र नार्यस्तु पूज्यन्ते रमन्ते तत्र देवता अर्थात् जहाँ नारी पुजिन्छिन्, त्यहाँ देवता रम्छन् । तर यो भनाइको कुनै अर्थ देखिँदैन । २१ औं शताब्दीको आधुनिक युगमा पनि महिलामाथि कुनै न कुनै बहानामा हिंसा भइरहेको छ । कतै बोक्सीको आरोपमा मलमूत्र कोच्याइन्छ, कतै दाइजोको निहुँ पारी जिउँदै जलाइन्छ । कतै छाउगोठमा अकालमा मृत्यु भएका छन् कतै अबोध बालिका बलात्कृत भइरहेका छन् । नारीमाथि असभ्य व्यवहार हुनु वा हिंसा हुनु सिंगो मानव समाज विरुद्धको अन्याय हो । नारीको अस्मितामाथिको सवालमात्रै नभएर सभ्य पुरुषका लागि पनि गम्भीर चुनौती हो । राजनीतिक पृष्ठभूमिमा महिलाको अग्रता बढ्दै जानु महिला सशक्तीकरणको सफल अवतरण नै मान्नुपर्छ । तर कुनै पनि दलको अध्यक्ष वा प्रधानमन्त्री हुन नसक्नुको कारण खोज्नु आवश्यक छ । यहाँ महिलाको सशक्तीकरणको आवाज दबिएको छ । पुरुष बाहुल्यता भएको ठाउँमा लैंगिक विभेदको पाठ सिकाइन्छ । महिला हिंसाको सवालमा जबसम्म हाम्रो सोचमा परिवर्तन आउँदैन र राज्य व्यवस्थाले दरिलो कानुन बनाउँदैन, तबसम्म महिलाहरू उत्पीडनमा परिरहन्छन् । यसका लागि दलका प्रतिनिधिले बोक्सी प्रथा, दाइजो प्रथा, बालविवाह तथा छाउ प्रथालाई जरैबाट उखल्ने प्रतिबद्धता गर्दै महिला प्रतिनिधिलाई अघि सार्नु आवश्यक छ । महिलाको पीडा, दु:खलाई नजिकबाट बुझ्ने महिला नै भएको हुनाले महिलाको सक्रियता सफल मानिन्छ । एकातिर नारी दिवस मनाइरहने अर्कोतर्फ महिला हिंसा भइरह्यो भने दिवस मनाउनुको कुनै अर्थ देखिँदैन । प्रमोद पौडेलश्रीपुर११, वीरगन्ज"
बेमौसमको बाज,"ओली सरकारमा संघीय समाजवादी फोरम र राजपालाई समावेश गर्ने सर्तमा पुन: एकपटक नेपालको संविधान २०७२ को संशोधनको कुरा उठेको छ । फोरम र राजपा दुबैले संविधान संशोधन गर्न सत्तापक्षले लिखित सहमति नगरेसम्म सरकारमा नजाने अडान राखेका छन् रे । ओली र प्रचण्ड पनि लिखित सहमति गर्न तयार भएको कुरा सुन्नमा आएको छ । संविधानको कुनकुन धाराले कसलाई के अप्ठ्यारो पार्यो ? र कुनकुन धारामा के संशोधन गर्न माग गरिएको हो ? आम जनतालाई कुनै पत्तो छैन । जनता सार्वभौम हुन् भने संशोधनपूर्व ती कुरा सार्वजनिक बहसमा ल्याउनुपर्छ । ओली, प्रचण्ड, उपेन्द्र यादव र महन्थ ठाकुरले सत्ता चलाउने बहानामा अँध्यारो कोठामा बसी संविधान संशोधनको लिखित सहमति गरे त्यो आम जनतालाई मान्य हुनसक्दैन । संविधान भनेको देशको मूल कानुन हो । ४ जना नेता बसेर आफ्नो सत्ता स्वार्थका लागि संविधान संशोधन गर्छौं भन्नु त्यो देशप्रति गद्दारी हुनेछ । संविधानको कुनै पनि धाराले देशको विकास गर्न छेकेको छैन । हालैको निर्वाचनमा आम जनताले वाम गठबन्धनलाई संविधान संशोधन गर्न भनेर होइन, देशको विकास र समृद्धि गर्न भनेर भोट दिएका हुन् । अब पनि देशको विकास गर्नपट्टि नलागी उही पुरानै राजनीतिक दाउपेचमा लागिरहने, संविधान संशोधनजस्तो अमूर्त कुरा गरिरहने हो भने जनतालाई सह्य हुने छैन । सत्ता टिकाउने बहानामा संविधान संशोधन गर्नलागेको हो भने त्यो भविष्यमा ओली सरकारलाई नै प्रत्युत्पादक हुनेछ । गोपाल देवकोटागोकर्णेश्वर८, जोरपाटी, काठमाडौं"
सर्वोच्चको आदेश र आर्थिक नोक्सानी,"फागुन २२ गते प्रकाशित अन्तरिम आदेशबाट ६१ अर्ब प्रभावित समाचार पढ्दा अचम्मका साथै उदेकसमेत लागेर यो लेखनी अगाडि सारेको छु । सर्वप्रथम गोपाल पराजुलीका प्रमाणपत्रहरूका फरकफरक जन्ममिति तथा उपयुक्त शीर्षकको स्पष्ट विवरण प्रकाशित गर्ने कान्तिपुरलाई साधुवाद । किनभने सर्वोच्च अदालतमा गोपाल पराजुली प्रधानन्यायाधीश पदमा बहाली भएदेखि नै विभिन्न अन्तरिम आदेशबाट देशको आर्थिक मामिलामा डामाडोलको स्थिति सिर्जना भएको देखिन्छ । उदाहरणका लागि विभिन्न कम्पनी तथा व्यक्तिले लाभांशबाट कर चुक्ता गरेर बाँकी रकममात्र छोड्ने, कडाइसाथ कर असुल गर्ने आदेशको सट्टा उल्टै लाभांश विदेश लैजान नरोक्नु, कर संकलन नै नगर्नुनगराउनु, कर निर्धारण नै नगर्नु, बक्यौता असुल नगर्नु, अन्त:शुल्क नक्कली स्टिकर टाँसे बापत पक्राउ परेकालाई रिहा गर्नु भन्ने आदेशसहित रु ६१ अर्बभन्दा बढी रकम देशको ढुकुटीमा जम्मा हुन नदिएको, २५ अर्ब ७१ करोड रुपैयाँ फुकुवा गराएको आदेश कस्तो न्याय सम्पादन हो ? र यसअघि आन्तरिक राजस्व विभागका निर्देशक चूडामणि शर्माको भ्रष्टाचार मुद्दामा ४ करोड २९ लाख रुपैयाँको मागदाबी भएकोमा केवल ४५ लाख धरौटीमा सामान्य तारिखमा रिहा गरी करिब ८७ अर्ब ७९ करोड २९ लाख घोटाला गरी राज्यलाई हानिनोक्सानी गर्न सघाउ पुर्याएको भन्न मिल्ने कि नमिल्ने श्रीमान ? गंंगाराज अर्यालपाणिनी८, पाली, अर्घाखाँची"
अब्बासीको भ्रमणले उब्जाएको प्रश्न,"नेपालका प्रधानमन्त्री केपी शर्मा ओलीलाई बधाई दिन आएका पाकिस्तानी प्रधानमन्त्री शाहिद अब्बासी २ दिने औपचारिक भ्रमण पूरा गरी फर्किसकेका छन् । उनको भ्रमण बाहिर भनिए जस्तो केवल केपी शर्मा ओलीलाई बधाई दिन नभई भारतलाई राम्रैसँग चुनौती दिने उद्देश्यले भएको आकलन पनि गर्न थालिएको छ । केही समय अघिसम्म अमेरिकी संस्थापन पक्षसँग नजिक रहेको पाकिस्तानी सरकार पछिल्लो समय चीनसँग नजिकिएको सन्दर्भमा चीनसँग नजिक मानिएको केपी ओलीको सरकार नेपालमा बने लगत्तै अप्रत्यासित रूपमा बधाई दिन आउनुको पछाडि भारतीय पक्षलाई देखाउनकै लागि हो भनेर पनि बुझ्न सकिन्छ । भारत र पाकिस्तानबीच लामो समयदेखि सीमा लगायतका विषयमा तिक्ततापूर्ण सम्बन्ध रहेको र भारतप्रति अनुदार रहेका केपी ओलीको नेतृत्वमा करिब दुई तिहाइको सरकार बनिरहेको अवस्थामा सरकार प्रमुखजस्तो व्यक्ति केवल बधाई दिनका लागि आउनुलाई अर्थपूर्ण रूपमा लिन सकिन्छ । यस अघि प्रधानमन्त्री बन्दाखेरि नै ओलीले चीनतर्फ झुकाव राखेर भारतप्रतिको परनिर्भरतालाई अन्त्य गर्ने विचार राखेकै आधारमा राष्ट्रवादी छवि बनाएका थिए । यिनै प्रधानमन्त्री भएको बेला दक्षिण एसियाका चीन, पाकिस्तान, नेपाल लगायतका देशबीचको सम्बन्ध सुदृढ गरेर भारतलाई पाठ पढाउने एवं एक्ल्याउने रणनीतिको सुरुवातस्वरूप भ्रमण भएको आशङ्का गर्नेहरू पनि भेटिन्छन् । प्रत्येक देशका आआफ्ना खालका रणनीति हुन सक्छन् । तर यदि आशङ्का गरिए जस्तै हो भने यस्ता क्रियाकलापले नेपालको दीर्घकालीन राष्ट्रिय जीवनमा आँच आउन सक्ने भएकाले सरकारले यस्ता कुरामा समदूरीको सम्बन्ध राखेर रणनीतिक रूपमा अगाडि बढ्नु नै उपयुक्त हुन्छ । भुवन त्रिपाठीकोटेश्वर, काठमाडौँ"
फेरि संकटको संकेत,"क्रान्तिकारीको चन्दा आतंक अत्यन्त रोचक लाग्यो । आखिर मुलुक अझै पनि क्रान्ति र चन्दा आतंककै वरिपरि चक्कर मारिरहेको छ । यसले के प्रमाणित हुन्छ भन्ने मुलुकमा आएको परिवर्तन सुहाउँदो छैन । यहाँ अझै थुप्रै व्यवधान छन् । गरिब र धनी बीचको खाडल अझै गहिरिएको छ । अहिलेको परिवर्तनमा पनि हुनेखाने सुकुलामुकुलाहरूकै रजाइँ छ । गरिब दीनहीनहरूको राज्य बनिसकेको छैन । सत्ता र शक्तिका पुजारीहरू अझै पनि जनताको शोषणमा लिप्त छन् । यसले मुलुकमा फेरि पनि संकट पैदा गर्दै जाने संकेत गरेको छ । यो क्रियाकलापले एकथरी वर्ग खुसी छन् भन्ने अर्काथरी दु:खी छन् । यस बीचबाट मुलुक कसरी अगाडि बढ्ला ? राज्यले बेलैमा निकास खोज्नुपर्छ । गणतन्त्र, संघीयता र समावेशितामाथि यो ठूलो चुनौती हो । अहिलेको सरकारले मुलुकको समृद्धिको कुरालाई महत्त्वसाथ अगाडि बढाउने सपना साँचेको छ । तर त्यो सपना सकार हुने कुरामा संकोच छ । भोलि यो विषय नै बहाना बन्ने निश्चित छ । एकातिर सरकारको निर्माणको सपना अर्कोतिर क्रान्तिकारीहरूको त्यसलाई ध्वस्त पार्ने सपना बराबर देखिन्छ । यसले मुलुक सही ठाउँमा पुग्दैन । यी दुबै अतिवादलाई जनताले परास्त गर्नै पर्नेछ । राजेश विद्रोही लहान, सिरहा"
अस्पताल हडतालको असर,"गर्भमा रहेको बच्चाले दुई दिनदेखि चाल नगरेको, पत्थरीको दुखाइ, रुखबाट लडेर खुट्टा भाँचिएको आदि शारीरिक कष्टबाट छट्पटिएर औषधिउपचारका लागि जिल्लाका टाढाटाढा दुर्गम ठाउँबाट सदरमुकाम सिलगढी आइपुगेका बिमारीहरूले डोटी जिल्ला अस्पतालमा आइपुग्दा चिकित्सकहरूको हडतालको कारण चिकित्सा सेवा पाउन नसकेको समाचार दु:खलाग्दो छ । फागुन ६ गते जिल्ला अस्पताल डोटीमा कार्यरत डा जितेन्द्र सिंहमाथि भएको कुटपिटको विरोधमा डाक्टरहरूले गरेको हडतालको कारण उत्पन्न परिस्थितिले सर्वसाधारणले दु:ख पाउनुपर्यो । सर्वसाधारणलाई आफ्नो सेवा प्रदान गर्ने मनसायले दुर्गम ठाउँमा खटिआएका चिकित्सकमाथि हातपात र कुटपिट हुनु कदापि राम्रो होइन । सम्बन्धित निकायले न्यायपूर्ण निकास दिनुका साथै चिकित्साजस्तो अति आवश्यक सेवालाई निरन्तर प्रवाहित गराउनतर्फ समेत सरकारको ध्यान पुग्नु जरुरी छ । महेन्द्रसिंह बमटीकापुर१, कैलाली"
ओलीका चुनौती,"ओलीका सामु रहेको प्रमुख चुनौती वास्तवमा लोकतन्त्र र कम्युनिस्ट कसरी सँगै जान सक्छन् भनी देखाउन सक्नु हो ।राज्यको संरचना फेरिएको छ । शासनमा पुग्नेहरूमध्ये नयाँ र पुराना दुवै अनुहार मिसिएका छन् । कतिपय भोगिएकै मानिस छन्, निश्चय नै केहीको प्रतिस्थापन भएको छ । तर शरीर फेरिए पनि प्रवृत्तिगत हिसाबले उल्लेख्य अन्तर छैन । तथापि संरचना फेरिएपछि पात्रहरूले आफ्नो कार्यशैली बदल्नैपर्छ । नबदल्दा कि संरचना निरर्थक हुन्छ, कि पात्र प्रवृत्ति नै प्रतिस्थापित हुनुपर्छ । निश्चय नै प्रधानमन्त्री केपी शर्मा ओलीले राजस्व अनुसन्धान र सम्पत्ति शुद्धीकरण विभाग तथा राष्ट्रिय अनुसन्धान विभागलाई प्रधानमन्त्री कार्यालयमातहत ल्याएर कार्यालय अब कर्मकाण्डी रहँदैन, सक्रिय हुनेछ भन्ने सन्देश दिन कोसिस गरेका छन् । त्यस्तै अर्थमन्त्रीमा आर्थिक विषयका विज्ञ युवराज खतिवडालाई ल्याएर सकारात्मक प्रारम्भ गरेका छन् । सुरुवात प्रशंसनीय छ । तर यही नै पर्याप्त भने होइन । पर्याप्त छैन, किनभने नेपाल पछि पर्नुको कारण राजनीतिक अकुशलता मात्र होइन, प्रशासनिक दुरुहता, जवाफदेहिता र भ्रष्टाचारप्रति हदैसम्मको सहनशीलता बरु बढी हो । राजनीति जतिसुकै सक्रिय भए पनि शासनतन्त्रका विभिन्न अवयव निष्क्रियप्राय: छन् । शासनतन्त्रलाई सक्रिय र गतिशील बनाउन कार्यशैलीमा परिवर्तन र प्रशस्तै संख्यामा पात्र प्रतिस्थापनको आवश्यकता छ । तर पात्र प्रतिस्थापन भनेजस्तै सजिलो हुँदैन, जहाँ अर्थात् जुन प्रणालीमा पाइलापाइलामा सम्झौता गर्नुपर्छ, त्यहाँ अनुकूलताभन्दा बढी प्रतिकूलताकै सामना गर्नुपर्ने हुन्छ । सम्झौतैसम्झौताबीच मार्गप्रशस्त गर्नुपर्ने हुन्छ । सम्झौतासम्म भए त ठिकै, त्यसभन्दा बढेर तुष्टीकरण चल्ने गर्छ । जनादेशका हिसाबले राजनीतिक स्थायित्व निश्चित देखिन्छ । तर स्थायित्व कुनै अमूर्त प्रयोजनका लागि र प्रतिनिधिहरूको सुविधाका लागि होइन, लोकमुखी शासन र जनताका आकांक्षाको आपूर्तिका लागि हो । त्यस्तो हुन सक्ला त ? सक्छ, तर धेरै कठिन छ । किनभने हुनलाई एमालेमाओवादी केन्द्र गठबन्धन दुई तिहाइ नजिक भए पनि ओलीका हातहरू अन्यत्रबाट देखेजस्तै स्वतन्त्र छैनन् । दलभित्रै, गठबन्धनमा तथा बाहिर पनि उनका हातहरू बाँधिएका छन् ।फेरि एमालेभित्रै एकै धार छैन । माधवकुमार नेपाल, झलनाथ खनाल, वामदेव गौतमलाई पछ्याउने समूहहरूलाई बाहेक गरेर ओलीले एकलौटी शासन चलाउन खोजे भने उनले पार्टीलाई एकैसाथ राखिरहन सक्ने छैनन् । त्यसमाथि भलै सत्ता प्राप्तिकै निम्ति एकताको उपक्रम भएको नै किन नहोस्, कम्युनिस्ट एकताका नाममा माओवादी केन्द्रबाट आएका पात्रहरूको अभिमुखीकरण स्वभावैले पृथक छ । सत्ता प्राप्ति निश्चय नै एकीकरणको प्रेरक कारण हो । तर सत्तामा पुगिनै सकेपछि तिनमा नयाँ आकांक्षाले हाँगा हाल्न थाल्छन् । अझ किटेर भन्नुपर्दा तिनको अतीत एमालेको वर्तमान पुस्ताको हुर्काइभन्दा धेरै अर्थमा भिन्न छ । एमालेमा २०४६ सालयता हुर्किएको किञ्चित अध्ययनमा रुचि राख्ने पुस्ता माक्र्स र लेनिनभन्दा पनि यसका (स्वर्गीय) महासचिव मदनकुमार भण्डारीको बहुदलीय जनवाद पढ्ने पुस्ता हो । अलि पुराना माक्र्स, लेनिनवाला पनि धेरैजसो माक्र्सवादी आचरणमा नभएर उच्चारणमा सीमित छन् । एनजीओ, व्यापार, विभिन्न उद्योगमा सेयर लगानी एमालेका पंक्तिका अधिकांशको मुख्य व्यवसाय हो । उफ्रीउफ्री सर्वहारावादका कुरा गरे पनि एमालेमा सर्वहारा अब विरलै देख्न पाइन्छन् । यसमा भने चाहे ती ओली कित्ताका हुन् अथवा नेपाल, खनाल र गौतम कित्ताका नै किन नहुन्, उनीहरू कोहीभन्दा कुनै कम छैनन् । अर्थात् एमालेका सकल पंक्तिमा बजार अर्थतन्त्रको आकण्ठ प्रभाव परेको छ । माओवादीको हालत फरक छ, यिनीहरूको एमालेको जस्तो नेटवर्किङ छैन, फेरि एनजीओ, व्यापार, व्यवसायको दुनियाँमा यिनीहरू नयाँ पनि हुन् । द्वन्द्वकालमा अपचलन गरेका, लडाकुहरूको रकम हिनामिनाबाट थोरै नेताहरूले आफ्नो जीवनस्तर राजा, महाराजाको स्तरमा उचालेका निश्चय नै छन्, बिचरा अधिकांश कार्यकर्ता दु:खी नै छन् । साधनस्रोतको, यहाँसम्म पनि भनिन्छ कि भ्रष्टाचारकै रकमको पनि समानुपातिक वितरण भएन भने त्यहाँ द्वन्द्व अवश्यंभावी हुन्छ । त्यस्तै द्वन्द्व माओवादीमा छ । त्यसैकारण समेत माओवादी टुक्राटुक्रा हुँदै गएको तथा कतिपय स्वार्थ मिल्नेहरू फेरि जोडिएका हुन् । त्यसैले दुबै कम्युनिस्ट हुँदाहुँदै पनि अभिमुखीकरणका हिसाबले फरक छन् । यिनको भौतिक व्यवस्थापन गरेर मात्र पुग्दैन, मनोवैज्ञानिक व्यवस्थापन त्यतिकै जरुरी छ । यी यावत् विविध अभिप्रेरणाहरूको व्यवस्थापन केवल सत्तासुखले हुनसक्दैन । किनभने सबैलाई सत्ताको वितरण हुनसक्दैन । असन्तोष त्यहाँ पनि रहन्छ । माथिमाथि व्यवस्थापन गरिएको जस्तो देखिन्छ, तर मानवीय व्यवस्थापन अत्यन्त दुरुह हुन्छ । अहंकार, ईष्र्या, द्वेष र यिनैमा जोडिएर आउने तृष्णाको वेग सम्हाल्न धेरै कठिन हुन्छ । भनिन्छ पनि राजनीतिमा पद्धति, प्रणाली, प्रक्रिया इत्यादि स्थापित गर्दैमा काम अघि बढिहाल्छ भन्ने हुँदैन । व्यवस्थापन गर्न सबैभन्दा मुस्किल व्यक्तिले चिताएको चाहना हो । व्यक्तिले मनभित्र जे चाहेको हुन्छ, त्यो उसको मनभित्रै हुन्छ, बाहिर उजागर हुँदैन । तर व्यक्तिलाई डोर्याउनेचाहिँ मनभित्र उसले के चिताएको छ, त्यसैले हो । लोकतन्त्रप्रति अनन्य प्रेम हुने मानिसले अरू व्यवस्थापनका अतिरिक्त मनको पनि व्यवस्थापन हुनुपर्छ भन्ने कुरा बुझ्छन् । तर अन्यथा नलिनु होला, कम्युनिस्ट पाठशालामा प्रशिक्षित पात्रहरू मनको व्यवस्थापन गर्ने कलामा धेरै कमजोर हुन्छन् । उनीहरू व्यवस्थालाई पनि यन्त्रका रूपमा बुझ्छन् । लोकतन्त्र अरू व्यवस्थाभन्दा भिन्न किन हो भने यो मानव मनसित सम्बन्धित विविध पक्षप्रति संवेदनशील हुन्छ । व्यक्तिको सर्वोच्चता, उसको अक्षुण्ण प्रतिष्ठा यसको मूलमन्त्र हो । यो कुनै पनि हालतमा सैनिक तानाशाही, एकदलीय व्यवस्था अथवा कम्युनिस्ट शासन व्यवस्थाजस्तो यन्त्र मान्यतामा आधारित व्यवस्था होइन । यसलाई सचेत जीवन्त प्राणी (इन्टलिजेन्ट बायोजिकल विङ) का रूपमा बुझ्नुपर्छ । यसले राष्ट्रको समवेत भावनालाई समेटेको हुन्छ । जस्तो कि प्राचीन ग्रिकहरू देवीदेवतालाई आफूजस्तै जीवन्त रूपमा लिन्थे । अझ भनौं, जस्तो कि हिन्दुहरू निराकारका अतिरिक्त देवीदेवतालाई आफ्नै स्वरूपको विस्तारका रूपमा बुझ्छन्, साकार रूपमा लिन्छन् । लोकतन्त्र पनि त्यस्तै जीवन्त आस्थाविम्ब हो । निराकारका अतिरिक्त यसको पनि साकार अस्तित्व हुन्छ र त्यो साकार अस्तित्व व्यवस्थाका रूपमा स्थापित भएको हुन्छ । व्यवस्था लोकतन्त्र तर नेपालका सन्दर्भमा अब यसका सञ्चालक नितान्त भिन्न पाठशालाबाट आएका मानिस छन् । सपथ ग्रहण गर्दा ईश्वरको नाम त नलिनेहरूले निराकार र साकार बीचको अन्तरसम्बन्ध कसरी बुझ्छन् ? अप्ठ्यारो त छ । किनभने जतिखेर एमालेको पूर्वावतार माले बनेको थियो, त्यसमा लाग्ने मानिस वर्गशत्रु समाप्त भन्दै साम्यवादी अधिनायकवाद स्थापित गर्ने भनेरै लागेका थिए । उनीहरू प्रकारान्तरमा परिस्थितिवश, त्यस्तो उनीहरूले भनेजस्तो व्यवस्था स्थापित गर्न सम्भव नभएपछि लोकतन्त्रसँग जोडिन आएका हुन्, हृदयदेखि नै लोकतन्त्रप्रेमी त होइनन् । उनीहरूका मनमा गढेको आफ्नै व्यवस्था, राम्रोनराम्रो जे होस्, त्यो त अर्कै छ । मान्नुहोस् नमान्नुहोस््, यहाँनेर अप्ठ्यारो छ, अन्तरविरोध छ । माओवादीहरूलाई झनै अप्ठ्यारो छ । निकट अतीतमै जुन संसदीय प्रथा फालेर जनवादी व्यवस्था स्थापित गर्ने उद्देश्यले उनीहरूले रक्तपातपूर्ण विद्रोह गरेका थिए, उनीहरूको विडम्बना हेर्नुहोस्, संसदीय प्रथाकै सञ्चालन गर्ने ठाउँमा पुगेका छन् । कम्युनिस्ट भन्ने, माओवाद भन्ने कुनै नाममात्र त होइन नै यसको दर्शन छ, विचार र आफ्नै किसिमको व्यवस्थाको सपना छ । त्यो सपनासँग लोकतन्त्र मेल खाँदैन । अर्थात् उनीहरूले देखेको सपना र अहिले उनीहरूले बाँच्नुपरेको जगत् एकदमै विपरीत छ । यो बाटोबाट त्यो सपना पछ्याउन मिल्दैन । लोकतन्त्र र कम्युनिस्ट शासनलाई सँगसँगै लाने प्रयोग भारतको पश्चिम बंगाल, त्रिपुरा र केरलामा गरिएको थियो । पश्चिम बंगाल कम्युनिस्ट शासन अन्तर्गत कहिल्यै उठ्न सकेन, कंगाल भयो । यद्यपि भारतीय कम्युनिस्ट पार्टी (माक्र्सवादी) का ज्योति वसु र बुद्धदेव भट्टाचार्य दुबै नेता आदरणीय थिए । तर करिब ३४ वर्षको एकछत्र शासन गर्दागर्दै पनि कम्युनिस्ट पार्टीले बंगाललाई उकास्न सकेन । सन् २०११ मा त्रिणमूल कांग्रेसले कम्युनिस्ट पार्टीलाई पराजित गर्यो र त्यसपछिको अर्को आवधिक निर्वाचनमा समेत त्रिणमूल नै विजयी भयो । पूर्वोत्तर भारतको त्रिपुरामा हालै भएको विधानसभा निर्वाचनमा २५ वर्षपछि कम्युनिस्ट सत्ता समाप्त भएको छ । केरलामा भने कहिले कांग्रेस र कहिले कम्युनिस्टहरूको अग्रता रहने गरेको छ । तथापि त्यहाँ भने शतप्रतिशत साक्षरताको श्रेय सामाजिक संस्थाहरू र कम्युनिस्टहरूको जनचेतना अभियानलाई नै नदिइरहन सकिँदैन । यसलाई कतिपय विद्वानहरू अपवाद मान्ने गर्छन् । ओलीका सामु रहेको प्रमुख चुनौती वास्तवमा लोकतन्त्र र कम्युनिस्ट कसरी सँगै जान सक्छन् भनी देखाउन सक्नु हो । निश्चय नै लोकतान्त्रिक आन्दोलनमा विशेष गरेर ओलीको योगदानको कसैले अवमूल्यन गर्न सक्दैन । तर यति हुँदाहुँदै पनि उनको आन्तरिक भावभूमि कम्युनिस्ट नै हो, यसलाई उनले जतिजति लोकतन्त्र सापेक्ष बनाउँदै लान सक्छन्, त्यतित्यति नै उनीप्रति फरक कित्ताका मानिस आश्वस्त हुँदै जानेछन् । यसरी उनले कम्युनिस्टहरू लोकतन्त्रका वैरी होइनन् भन्ने दृष्टान्त पेस गर्न सक्नेछन् । यो विषय किन उठाउनुपरेको हो भने लोकतान्त्रिक व्यवस्थाका अन्तरतत्त्वहरू कम्युनिस्ट पाठशालामा पढाइने विषयवस्तुमा पर्दैनन् । साथसाथै यहाँ सुरुका हरफमा उठाइएका कुरा छन् । एमाले एउटै पार्टी भए पनि यसमा विभिन्न व्यक्तिका आआफ्नै गुट र उपगुट छन् । तिनको पनि चित्त बुझाउँदै तथा माओवादी कित्तालाई पनि प्रशिक्षित गर्दै लाने अर्को जटिलता छ । त्यसो गर्न सक्दा नै उनले देशमा गतिशील स्थायित्व सुनिश्चित गर्न सक्नेछन्, अन्यथा उनका समृद्धिका सपनाहरू जाग्रत अवस्थाका क्रियाशील स्वप्न नभएर सुतेको अवस्थाका क्षयशील सपनामा सीमित हुनेछन् । त्यसपछि प्रश्न उठ्नेछन्, यो कस्तो स्थायित्व, कस्तो शासनसत्ता ?"
प्रदेश प्रमुख मुख्यमन्त्री सम्बन्ध,"कस्ता योद्धा सावित हुने हुन्, परिवर्तनको दीर्घकालीन लडाइँमा ? सरोकार प्रदेश प्रमुखको हो । प्रादेशिक अभ्यास कार्यान्वयनले स्थिर र सुस्पष्ट गति लिन अलि लामो समय लेला । यो एकैदिनमा व्यवस्था गर्न सकिने विषय नभएर क्रमिक रूपमा विकसित हुँदै जाने प्रणाली हो । बहुतहको निर्वाचित संरचना खडा भइसक्दा पनि संघीयतालाई संस्थागत हुन नदिने शक्तिहरू अझै पनि सल्बलाइराखेकै छन् । यस्तोमा प्रादेशिक अभ्यासलाई अगाडि बढाउने राष्ट्रिय अठोट र संकल्प मुख्य राजनीतिक शक्तिहरूमा हुन जरुरी छ । त्यतिकै सातवटै प्रदेशभित्र प्रदेश प्रमुख र मुख्यमन्त्रीहरू बीचको सम्बन्ध मैत्रीपूर्ण हुन अपरिहार्य छ । नेपाललाई संघीय लोकतान्त्रिक गणतन्त्र र समावेशी लोकतन्त्रका माध्यमले समृद्ध मुलुक बनाउनु नै हाम्रो मुख्य ध्येय हो । संघीय संरचनामा जनताको भावनासँंग जोडिने कुराको निकै ठूलो महत्त्व हुन्छ । सातवटै प्रदेशमा प्रदेश प्रमुखहरू कसरी छनोट हुनपुगे ? कुन स्तर र पृष्ठभूमिका पात्र आए ? कतिखेर आए ? यी प्रश्न महत्त्वपूर्ण हँुदैहुन् । प्रदेश १ देखि ७ सम्मका प्रमुखहरू क्रमश: गोविन्द सुब्बा, रत्नेश्वरलाल कायस्थ, अनुराधा कोइराला, बाबुराम कुँवर, उमाकान्त झा, दुर्गाकेशर खनाल र मोहनराज मल्ल प्रादेशिक अभ्यासको पहिलो जग हुन् । प्रदेश प्रमुख प्रदेशमा खटिएपछि नै प्रादेशिक संरचनाले औपचारिक यात्रा पाएको छ । यी प्रमुख कहिलेसम्म टिक्ने हुन् ? अहिलेको समसामयिक राजनीतिक बहसको विषय छ । किनभने शेरबहादुर देउवाको चुनावी सरकारको सहमतिमा आएका यी प्रदेश प्रमुखहरूलाई वर्तमान केपी शर्मा ओलीको निर्वाचित सरकारले त्यति रुचाइरहेको छैन भन्ने छनक त्यति लुकेको छैन । यी प्रदेश प्रमुखहरूमा प्रदेश २ र ५ मा क्रमश: संघीय समाजवादी फोरम र राष्ट्रिय जनता पार्टीका सिफारिसमा आएका हुन् । प्रदेश २ मा फोरमकै मुख्यमन्त्री छन् । प्रदेश प्रमुखहरूलाई नयाँ सरकारले विस्थापित गर्न मिल्छ कि मिल्दैन ? त्यो भन्दा पनि यहाँ प्रदेश प्रमुख र मुख्यमन्त्रीहरू बीचको सम्बन्धबारे अभिरेखांकन गर्ने प्रयत्न गरिएको छ । प्रदेश प्रमुख केन्द्र सरकारका प्रतिनिधि हुन् । प्रदेश प्रमुख आफ्नो प्रदेशका प्रथम व्यक्ति हो । केन्द्रमा राष्ट्रपति भएजस्तै प्रदेशमा प्रमुखको अस्तित्व र गरिमा हुन्छ । प्रदेशको कार्यकारी शक्ति मुख्यमन्त्री र उनको मातहतको मन्त्रिपरिषद्मा रहन्छ । प्रदेश प्रमुख प्रदेश स्तरमा संवैधानिक प्रमुख हुन् । प्रदेश प्रमुखले मुख्यमन्त्रीलाई सपथग्रहण गराउनुका साथै मुख्यमन्त्रीको सिफारिसमा मन्त्रीहरूको नियुक्ति गर्छन् । प्रदेश प्रमुख र मुख्यमन्त्रीबीचको सम्बन्धबारे अहिलेदेखि नै विमर्श हुनुपर्छ । संघीय अभ्यास परिस्कृत गर्दै लैजानुपर्ने व्यवस्था हो । आदर्श संघीय अभ्यासले कहिल्यै पूर्णता प्राप्त गर्न सक्दैन । जतिजति उपलब्धि हासिल गर्दै गयो, आदर्श उति नै शुद्ध, अझै शुद्ध बन्दै जान्छ । छेकबार होइन, फैलाउँदै लैजानुपर्छ, प्रादेशिक अभ्यासको सीमा । अहिले संघमा कार्यकारीको कठपुतलीका रूपमा राष्ट्रपति संस्था विकसित हुने खतराको सम्भावना छ । यस्तोमा केन्द्रका प्रतिनिधिका रूपमा प्रदेशहरूमा रहेका प्रदेश प्रमुखहरूले संविधानको अन्तरप्रवाहलाई कति र कसरी प्रतिध्वनित गर्छन्, अहिले सबैको चासो देखिनुपर्छ । नेपालमा प्रदेश प्रमुखको परम्परा विगतमा छैन । आफै नयाँ गोरेटो खन्दै हिँड्नुपरेको छ । राम्रो पक्ष के छ भने अनुभवको तमाम कमजोरीमाझ प्रदेश प्रमुखहरू आत्मविश्वासका साथ खेलका मैदानमा ओर्लिएका छन् । जयजयकार र बधाईको अवधि सकिएको छ र अब गम्भीर र गुरुत्व तरिकाले प्रदेश सरकारसँंगको सामञ्जस्यमा प्रादेशिक अभ्यासलाई मजबुत बनाउने काम गर्नुपर्ने अवस्था आइपुगेको छ । अहिले पनि यथास्थितिलाई निरन्तरता दिन चाहने शक्तिशाली सामाजिक समूह र निरन्तर परिवर्तनप्रति समर्पित जनसमूहका बीच सधैंझैं अन्तरसंघर्ष छँदै छ । यस्तोमा प्रादेशिक अभ्यासलाई जरैसम्म सुस्पष्ट दिशा दिने अभिभारा प्रदेश प्रमुखको पनि कम छैन । त्यसैले नयाँ प्रदेश प्रमुखहरूको सामुन्ने छरप्रस्टिएको प्रदेशलाई कूटनीतिबाट व्यवस्थित गर्ने चुनौती छ । प्रदेशलाई दिशाबोध गर्ने सम्भावना बोकेको प्रदेश प्रमुख स्वयम् नै दिशाहीन हुनपुग्ने हो भने योभन्दा दु:खदायी घटना अरू हुनै सक्दैन । अहिलेको परिप्रेक्ष्यमा प्रदेश जे हुन चाहन्छ, त्यतातिर उन्मुखमात्र पनि भइदियो भने त्योभन्दा ठूलो कुरा अरू केही हुन सक्दैन । मुख्यमन्त्रीले प्रदेश मन्त्रिपरिषदका निर्णय, प्रदेशसभामा पेस गरिने विधेयक, प्रदेश प्रमुखले जानकारी मागेको विवरण र प्रदेशको समसामयिक परिस्थितिबारे प्रदेश प्रमुखलाई जानकारी गराउनु पर्नेछ । प्रदेश सभाको बैठक आह्वान र अन्त्य प्रदेश प्रमुखबाटै हुन्छ, मुख्यमन्त्रीको सुझावमा । तर एक चौथाइ सदस्यले लिखित अनुरोध गरे प्रदेशसभाको बैठक प्रदेश प्रमुखले बोलाइदिन सक्छ । अहिले निकै कुरा कानुनी रूपमा परिभाषित हुन बाँकी छ । व्यवहारबाट कैयौं कुरा परीक्षण हुन बाँकी छ । प्रदेशमा प्रदेश प्रमुख र मुख्यमन्त्री बीचको सम्बन्ध एउटै सरलरेखामा नहिँड्न पनि सक्छ । संघ र त्यो प्रदेशको सम्बन्ध कस्तो छ, त्यसमा पनि प्रदेश प्रमुखहरूको भूमिका निर्धारित हुन्छ । प्रदेश प्रमुखले संविधान जोगाउने, प्रतिरक्षा गर्ने र संरक्षण प्रदान गर्ने सपथ खाएको हुनाले ऊ निष्क्रिय दर्शकको भूमिकामा मात्र बाँधिन सक्दैन । प्रदेशसभा भित्रको गणित त्यहाँको सरकारका लागि कतिको अनुकूल वा प्रतिकूल छ, त्यसले पनि प्रदेश प्रमुखहरूको भूमिकालाई निम्त्याउन सक्छ । राजनीतिक दल र शक्तिकेन्द्रहरूले आफ्नो अनुकूलतामा प्रदेश प्रमुखलाई दुरुपयोग गरिदिन सक्छन् । प्रदेश प्रमुखलाई शोभात्मक वा कार्यात्मक कस्तो बनाउने ? दल र नागरिक समाज सचेत र सजग हुनुपर्छ । संघीय व्यवस्थामा मुख्यमन्त्री प्रदेश प्रमुखको वास्तविक सल्लाहकार हो र प्रदेशको कार्यकारी शक्ति पनि उनमै सन्निहित हुन्छ । यसका बाबजुद पनि प्रदेश प्रमुखसँंग परिस्थितिले विवेकी निर्णयको प्रतीक्षा गर्न सक्छ । प्रदेश प्रमुख कसरी नागरिक प्रमुख हुने ? मन्थन बढाउनु आवश्यक छ । केन्द्रको बलियो सरकारले प्रदेश प्रमुखलाई राजनीतिक रूपमा प्रयोग गर्न सक्छ । प्रादेशिक अभ्यासमा कटिबद्ध मुख्यमन्त्रीहरूलाई छेकबार गर्न केन्द्रले प्रदेश प्रमुखहरूमार्फत जालझेल सुरु गरिदिन सक्छ । हामीकहाँ प्रदेश प्रमुखसँग जोडिएर घोषितअघोषित अधिकारहरूको स्थिति त्यति सफा छैन । अनेक पक्षलाई एउटा ढाँचा दिन बाँकी छ । यस्तोमा शक्ति विन्यासले फेरबदल गर्न बेर लगाउन सक्दैन । प्रदेश प्रमुख र मुख्यमन्त्री बीचको सम्बन्ध जति सौहार्दपूर्ण हुन्छ, केन्द्रको विश्वास त्यति नै प्रदेशप्रति हुन्छ र त्यसैगरी प्रदेशले पनि केन्द्रप्रति भरोसा गरिरहेको हुन्छ । प्रादेशिक अभ्यासको शैशवकालीन समयमा यी दुई फरक शक्तिकेन्द्रका रूपमा प्रदेशमा ठडिनु हुँदैन । छिमेकी भारतमा प्रदेश प्रमुख (राज्यपाल) र मुख्यमन्त्री बीचको सम्बन्धलाई निश्चित आकार दिने प्रयत्न गरिएका छन्, तैपनि सम्बन्धमा असन्तुलन आएको प्रशस्त उदाहरण छन् । केन्द्र र राज्यमा अलगअलग दलहरूको सरकार बन्ने क्रमसँगै यी दुई संस्था बीचको सम्बन्धमा दूरी नजिक देखिन थालिएको थियो । सन् १९७३ मा विहारको राज्यपाल आरडी भण्डारीले रामराज सिंह र राधानन्दन झालाई मन्त्रीको रूपमा सपथ दिलाउन इन्कार गरिदिए । जबकि तत्कालीन मुख्यमन्त्री केदार पाण्डेले शपथका लागि राज्यपालसँग आग्रह गरेका थिए । राज्यपालले यस्तो किन गरे भने सिंह र झाले मुख्यमन्त्रीलाई मन्त्रीमण्डल पुनर्निर्माणको अनुमति दिंँदा राज्यपालको आलोचना गरेका थिए । राज्यपालले उनीहरूबाट लिखित क्षमायाचना आएपछि मात्र शपथ गराएका थिए । उसो त मुख्यमन्त्री पाण्डेले पनि राज्यपालको विरोध गरेनन्, किनभने उनी पनि व्यक्तिगत रूपमा त्यस्तै होस् भन्ने चाहन्थे । यस सन्दर्भले उठाएको प्रश्न हो, प्रदेश प्रमुखद्वारा मुख्यमन्त्रीको सल्लाह मान्नु कति आवश्यक छ ? भारत स्वतन्त्र भए लगत्तै विहारको पहिलो राज्यपाल जयराम दास दौलतराम थिए । उनी यात्राको क्रममा राँचीको सरकारी भवनमा बास बसे । त्यतिखेर राँची विहारमै थियो । त्यहाँ पानीट्यांकीको पानी चुहिएको आवाजले उनलाई असुविधा भयो । उनले सम्बन्धित पदाधिकारीलाई तत्काल निलम्बन गरिदिए । तत्कालीन मुख्यमन्त्री डा श्रीकृष्ण सिंहले भेटेर भने, तपाईको यो फैसला सही छैन । तर राज्यपालले मानेनन् । अन्तत: उनी आफ्नो कार्यकालको छोटो समयमै फर्किनुपर्यो । किनभने मुख्यमन्त्री सिंह तत्कालीन भारतीय प्रधानमन्त्री जवाहरलाल नेहरूका निकट नेतृत्वमात्र होइन, विहारमा कांग्रेसका अग्ला नेता पनि थिए । केन्द्रमै तत्कालीन शक्ति सन्तुलनको अनुगामी बन्दै हाम्रा राष्ट्रपतिद्वारा गलत नजिर स्थापित हुने क्रममा विराम लागेको छैन । यस्तोमा प्रदेश प्रमुखहरू केन्द्रीय अहंकारको औजार बन्न नसकुन् र प्रादेशिक मुख्यमन्त्रीहरूले बहुमतको ओतमा संघीय लोकतन्त्रको मर्मलाई कुल्चिने काम नगरुन् । त्यसको सन्तुलन बनाउने काम फेरि यिनै प्रदेश प्रमुखहरूको हो । प्रदेश प्रमुखहरूले नयाँ प्रधानमन्त्रीसंँग भेटघाट गरेको कुनै सूचना बाहिरिएको छैन । प्रदेश प्रमुख र मुख्यमन्त्री बीचको कुराकानीलाई संस्थागत स्मृतिमा कसरी राख्ने, राष्ट्रपति वा प्रधानमन्त्रीसँंग भेट हुँदाका अभिलेख कसरी व्यवस्थित गर्ने ? यसका लागि प्रदेश सरकारहरूले प्रमुखको सचिवालयलाई सहयोग र समन्वय गरिराख्नुपर्छ । कुनै व्यक्ति हिजो कुनै पार्टीसँग आबद्ध हुनसक्छ, उसको फरक खालको पृष्ठभूमि हुनसक्छ, तर ऊ प्रदेश प्रमुखमा चुनिनासाथ संस्थामा रूपान्तरित भइसकेको हुनुपर्छ भन्ने मानिन्छ । प्रदेश प्रमुखले बिर्सन नहुने तथ्य के हो भने मुख्यमन्त्री आफ्ना प्रदेशका जनताप्रति उत्तरदायी हुन्छन्, त्यसैगरी मुख्यमन्त्रीले हेक्का राख्नुपर्छ प्रदेश प्रमुख केन्द्रसँंग जोडिने पुल हुन् ।"
सार्वजनिक सेवामा नयाँ प्रविधि,"केही दिनअघि संयुक्त अरब इमिरेट्सको दुबईमा वल्र्ड गभर्नमेन्ट समिट सम्पन्न भयो । प्रविधिमा आएको अकल्पनीय परिवर्तन व्यवस्थापनका चुनौती भावी सरकारहरूले कसरी सक्षमतापूर्वक बहन गर्न सक्छन् भन्ने मूल विषयमा सम्मेलन केन्द्रित थियो । मानव सभ्यतालाई नै फड्को मार्नेगरी भएका आविष्कार र प्रवर्तनबारे वैज्ञानिक र अन्वेषकहरूको रोचक प्रस्तुतिले सहभागीलाई रोमाञ्चित तुल्याएको थियो । मानव सभ्यताको पहिलो मोड आगोको आविष्कार थियो भने दोस्रो जेम्स वाटको वाफको इन्जिनले ल्याएको युगीन परिवर्तन थियो । यी दुई आविष्कारले मानवजातिलाई अन्य प्राणीभन्दा श्रेष्ठ स्थापित गरिदियो । संयुक्त राज्य अमेरिकाको नासा सेन्टरका वैज्ञानिक काकुले प्रस्तुति क्रममा अहिले तेस्रो युगीन आविष्कार आर्टिफिसियल इन्टिलिजेन्स अर्थात् एआई ले मानव सभ्यतामै कम्पन ल्याइदिएको प्रसंग उल्लेख गरेका थिए । अकल्पनीय यी नवीन प्रवर्तन र प्रविधिअनुरूप सरकारहरूले आफ्नो तयारी गर्न नसकेको उनको भनाइ थियो । त्यसैले अबको सरकारले इनोभेटिभ ड्रिभेन गभर्नमेन्ट अर्थात आईडीजीको अवधारणा अनुरुप आफूलाई ढाल्नुपर्ने र त्यसका लागि पूर्वतयारीमा जुट्नुपर्ने काकु लगायत अन्वेषकहरूको जोड थियो ।सुस्त सरकार (डल गभर्नमेन्ट) रुल्स र रुटिनमा रमाउने गर्छ । यथास्थिति कायम गर्नसके आफ्नो सफलता हासिल भएको मान्छ । आश्चर्यजनक आविष्कार र प्रवर्तनबाट विकसित नवीन प्रविधि व्यवस्थापन गर्न नसक्दा प्रविधि विश्वबाट लाभ लिने अवसरबाट वञ्चित हुन्छ । यसको विपरीत प्रवर्तनचालित सरकार यस लाभको दौडमा सधैं अगाडि त हुन्छ नै, सरकार आफैं प्रवर्तकको भूमिकामा अगाडि हुन खोज्छ । सामान्यत: नवीन प्रवर्तनीय कामहरू निजी क्षेत्रबाट हुन्छन् र सरकार आफ्ना स्मार्ट पोलिसीमार्फत सहयोगी, प्रवद्र्धक र समर्थकको भूमिकामा रहन्छ भन्ने मान्यता रहंँदै आएको छ । अब सरकार एक कदम अगाडि बढ्दै यी नवीन प्रवर्तन र आविष्कारहरूको अगुवा, सहउत्पादक र साझेदारका रूपमा काम गर्नुपर्ने मान्यतामा चल्न थालेको छ । आफूलाई प्रवर्तक सरकारको रूपमा स्थापित गराउने होडमा युएई, स्विडेन, चिली, बेलायतजस्ता देश अगाडि देखिएका छन् । सउदी अरब, सिंगापुरदेखि इस्टोनियाजस्ता साना देशले नयांँ मान्यताका अर्ली एडप्टरका रूपमा आफूलाई स्थापित गरिसकेका छन् । प्रविधिले शासकीय क्षमतालाई लङ्घन गरिसक्यो र यही रफ्तारमा यसको विकास हँुंदै जाने हो भने सरकारका नियनकारी संयन्त्रहरू काम नलाग्ने अवस्थामा पुग्ने निश्चित छ भन्ने सहभागीको निचोड थियो । सम्मेलनमा केही वैज्ञानिक त सरकारलाई मात्र होइन, मानव सभ्यतालाई नै आर्टिफिसियल इन्टेलिजेन्सले खतरा सिर्जना गर्नसक्ने भन्दै सतर्क गराउँदै थिए । यसमा जब भावना (फिलिङ) विकसित हुन्छ, त्यसपछि मानवजातिको करिबन अन्त्य हुनसक्छ भन्ने उनीहरूको तर्क थियो । केही अघि साउदी अरबले शोफिया नामको रोबोटलाई नागरिकता दिएको र यस रोबोटले एक अन्तर्वार्तामा आफूले घर बसाउन चाहेको कुरा व्यक्त गर्नुले यही तर्कलाई पुष्टि गर्छ । त्यसैले अबको सरकार परिवर्तन व्यवस्थापन गर्न कुशल भएर मात्र पुग्दैन, पूर्वानुमान गर्न नसकिने अवस्थालाई प्रभावकारी रूपमा सम्हाल्न सक्नेगरी तयारी गर्नुपर्छ भन्ने बहसको मुख्य विषय सम्मेलनको थियो ।वल्र्ड गभर्नमेन्ट समिटमा नवीन प्रवर्तन र प्रविधिलाई कसरी काबुमा राख्ने भन्नेमा ज्ञान र विचार आदानप्रदान भएको थियो । प्रवर्तक सरकार हुन विभिन्न देशले सुरु गरेका अभ्यासबारे जानकारी दिइएको थियो । भविष्य तिनीहरूको हुन्छ, जसले आमूल परिवर्तनका लागि काम गर्छ, नकि तिनीहरूको जसले सामान्य सुधार गर्छन्, वक्ताहरूको भनाइ थियो । निजी क्षेत्र विकासको इन्जिन हो, सरकार चालक र शिक्षा इन्धन हो । त्यसैले आमूल परिवर्तन गर्ने हो भने यी तीनै चिज ठिक हालतका हुनुपर्छ भन्ने सहभागीको निचोड थियो । दुबईले दुबईटेन एक्स नामको योजना ल्याएको र यसले ध्वंसात्मक प्रवर्तन (डिसरप्टिभ इन्नोभेसन) लाई मन्त्रका रूपमा मान्यता दिएको जानकारी गराइएको थियो । अहिले गरिआएका कामलाई प्राप्त सबै प्रविधिको प्रयोग र ग्राहक केन्द्रित सोचाइमा आमूल परिवर्तन ल्याउन यो कार्यक्रम ल्याइएको दुबईका शासकले जानकारी गराएका थिए ।यस बाहेक विभिन्न देशका नवीन अभ्यासबारे जानकारी दिइएको थियो । सरकार नवप्रवर्तनको मुख्य सहभागी हुने अवधारणाले यसका कार्यसंस्कृति, संस्था र प्रक्रियामा सुधार हुंँदा आन्तरिक मूल्य सिर्जना हुने र यसले बाह्य मूल्यमा सकारात्मक प्रभाव पार्ने भई नवीन प्रवर्तनका लागि पर्याप्रणाली नै निर्माण हुन जान्छ । यस प्रणालीले मुख्य रूपमा तीन क्षेत्रमा सकारात्मक योगदान दिन सक्छ नागरिक, अर्थतन्त्र र नीति निर्माणका लागि । यसले सेवा वितरण चुस्त बनाएर समय बचत गराइदिन्छ, जसलाई नागरिकले अन्य आयआर्जनमा लगाउन सक्छन् । आर्थिक क्षेत्रका लागि लगानीलाई सहज बनाएर विश्वव्यापी पुँजी प्रवाह सम्भव तुल्याउंँछ । नीति निर्माणमा आधारभूत रूपमै राष्ट्रिय र अन्तर्राष्ट्रिय तहमा पुनर्विचार गर्ने वातावरण सिर्जना गरिदिन्छ, जसले सामाजिक, आर्थिक र वातावरणीय चुनौती सामना गर्ने नीति तय गर्न सम्भव हुन्छ । ड्रोनचालित मानवीय सहयोग, जीपीएस र एप्स लाइब्रेरीजस्ता सूचनामा पहँुंच दिने प्रविधिले गर्दा अबको नीति निर्माण आन्तरिक अभ्यासमात्र रहन सक्दैन । हालसालै चर्चामा आएका क्रिप्टोकरेन्सी, आर्टिफिसियल इन्टेलिजेन्स, सेल्फ ड्राइभिङ कार, फ्लाइङ ट्याक्सी जस्ता पूर्वानुमान नगरिएका विषयलाई नियमन गर्न परम्परागत नीतिगत व्यवस्थाले काम गर्दैन । यसका लागि अग्रगामी सोचका साथ नीति निर्माण गर्नु अपरिहार्य छ भन्नेमा विमर्श भएको थियो ।परम्परागत सरकारी दुश्चक्रलाई प्रवर्तनको सूचक्रमा बदल्न नवीन रूपको सार्वजनिक निजी साझेदारी केही देशले गर्न थालेका छन् । भारतले निजी क्षेत्रसँंगको सहकार्यमा राष्ट्रव्यापी डिजिटल स्किम आधार सञ्चालन गरेको र यसले करोडौं नागरिकलाई अनलाइन सेवा दिन सफल भएको जानकारी गराइयो । साउदी अरबले यस्तो अनौपचारिक सञ्जाल बनाएको छ, जसले मन्त्रालयका पदाधिकारीलाई सयौं विशेषज्ञ, प्राज्ञ र परामर्शदातासँंग सम्पर्कमा बाँंधिदिएको छ । उनीहरूले साउदी अरबले घोषणा गरेको भिजन २०३० लाई सफल पार्न नयांँ विचार आदानप्रदान गर्ने गरेको बुझियो । नवीन सिर्जनात्मक काम गर्न निजी क्षेत्रको जस्तो जोखिम लिने संस्कार बसाल्नुपर्नेमा सहभागी सहमत देखिन्थे । सरकारी क्षेत्रमा करको रकममा जोखिम उठाउन मिल्दैन भन्ने मान्यता रहेको तर सिलिकन भ्यालीमा असफलताको उत्सव मनाउने गरिएका रोचक सामग्री वितरण गरिएका थिए । सरकारी क्षेत्रमा पनि असफलताबाट सिक्ने संस्कार बसाल्नुपर्छ । असफलताको पनि अर्थ हुन्छ । दुई अवधारणा फेल फर्वार्ड जसले प्रक्रियाबाट सिकेर पछि असफल हुने सम्भावनालाई न्यून गरिदिन्छ र अर्को फेल फास्ट जसले असफल प्रक्रियालाई समयमै रोक्न सिकाउँछ । सरकारले आफ्ना विभागहरूलाई महिनामा सिर्जनशील र मौलिक विचार दिनैपर्ने गरी लक्ष्य निर्धारण गर्नु उपयुक्त हुने राय विज्ञहरूको थियो ।सरकारी कर्मचारीहरूलाई सिक्ने गुणको विकास गर्न ब्लड सर्कुलेसन भनिने विधि प्रयोग गरिनुपर्छ, जसमा उनीहरूलाई तलब सहितको भ्रमण बिदा दिने, निजी क्षेत्रमा केही अवधि काम गर्न दिने, विभिन्न विभागको कामको अनुभव हुनेगरी आलोपालो सरुवा गर्नुपर्ने हुन्छ । निजी क्षेत्रमा अनुसन्धान र प्रवर्तन गर्ने वातावरण निर्माण गर्न रेगुलेटरी स्यान्डबक्सको अवधारणा सरकारले लागू गर्न सक्छ । यस अनुसार न्यूनतम नियमनभित्र रहेर नवीन सिर्जना गर्न सम्भव हुन्छ । यसको प्रयोग सन् २०१५ देखि बेलायतले यूके फाइनान्सियल अथोरिटीले गर्दै आएकोमा हाल यूएई, सिंगापुर आदि देशले निजी क्षेत्रलाई आफ्नो उत्पादनको विकास र परीक्षण स्यान्डबक्सको सीमित सुरक्षाभित्र गर्न छुट दिइएको छ । त्यस्तै दुबईले ब्लकचेनको विधि व्यवसाय रजिस्ट्रेसन, सीमापार व्यापारमा लागू गरेको छ । इस्टोनियाले लाखौं मानिसको स्वास्थ्यको अभिलेख राख्न र अमेरिकाको डेलावर राज्यले सेयर होल्डर लिस्टिङ गर्न र संस्था कम्पनीहरू रजिस्ट्रेसनका लागि यसको प्रयोग गरीआएका छन् । ब्लकचेन डिजिटल बुककिपिङ विधि हो, जसको प्रयोग विविध प्रयोजनमा गर्न सकिन्छ । त्यस्तै आर्टिफिसियल इन्टेलिजेन्सको प्रयोग शिक्षा, यातायातदेखि पुलिसको कामसम्म हुनसक्ने गरी प्रयोग भइसकेको छ । सानो देश इस्टोनियाले डिजिटल फस्ट गभर्नेन्सको कार्यक्रम लागू गरेको छ । यस अन्तर्गत ईट्याक्सेज, वितरित डाटा प्रणाली एक्स रोड, डिजिटल आईडी, ईरेसिडेन्सीका साथै इन्टरनेटबाट मतदान गर्ने आईभोटिङ सफलतापूर्वक लागू गरेको रहेछ । यी नवीन अभ्यास नेपालका लागि निकै शिक्षाप्रद हुनसक्छन् । शीघ्र परिवर्तन भइरहेको प्रविधि र शासकीय विधि दुवै अवलम्बन गर्नमा नेपाल सधैं पछुवा हुने गरेको छ । हामी जब यसको अभ्यासमा लाग्छांै, त्यसबेला यी सबै थोत्रा औजारका रूपमा असान्दर्भिक भइसकेका हुन्छन् । नेपाल नवीन प्रविधि अवलम्बन गर्ने अगुवा राष्ट्र (अर्ली अडप्टर) बन्न सक्नुपर्छ । अहिले नेपाल राज्य पुन:संरचनाका क्रममा छ र यस प्रक्रियामा राज्यका सबै संरचना भत्काएर नयाँं निर्माण गर्नुपर्ने हुंँदा शासनप्रशासनमा नयांँ शैली अवलम्बन गर्ने उपयुक्त समय पनि हो । यसबेला परम्परा र प्रक्रियामुखी सरकारी कामलाई अत्याधुनिक विधि र प्रविधिमा ढाल्न आक्रामक नीति लिनु आवश्यक हुन्छ । यसका लागि राजनीतिक नेतृत्व केही आग्रहबाट मुक्त हुनुपर्छ । पहिलो, वर्तमानप्रतिको आग्रह (प्रिजेन्ट वायसेस) । क्षणिक लाभ र तत्काल देखिने काम गर्नेभन्दा भविष्यद्रष्टा भई दीर्घकालीन समृद्धिमा ध्यान दिन सक्नुपर्छ । दोस्रो, निर्वाचन क्षेत्रप्रतिको आग्रह । तेस्रो छनोटको आग्रह (सेलेक्सन वायसेस) अर्थात् सिर्जनशील युवाभन्दा आफ्ना नजिकका तर सुस्त कर्मचारीलाई महत्त्वपूर्ण पदमा राख्नु । सरकारले नयांँ प्रविधिमा प्रवीण र प्रतिभाशाली कर्मचारीलाई नवीन प्रवर्तनका लागि प्रोत्साहित गर्नुपर्छ । हरेक मन्त्रालयलाई कार्यप्रक्रियामा सुधार ल्याउने नयांँ विधि विकास गर्न आवधिक लक्ष्य नै निर्धारण गर्न सकिन्छ । बर्सेनि प्रवर्तन प्रदर्शनी आयोजना गरी उत्कृष्टलाई राज्यले सम्मान गर्ने परम्परा बसाल्न सकिन्छ । सरकारी रकममा जोखिमपूर्ण प्रयोगलाई छुट नहुने हुंँदा यसका लागि छुट्टै विशिष्टीकृत निकाय स्थापना गरी अनुसन्धानको जिम्मा दिइनुपर्छ । सुशासन अनुसन्धान तथा प्रवद्र्धन केन्द्र स्थापना गरी यसको जिम्मा दिने र यसले विकास गरेका विधि र औजार सार्वजनिक सेवा प्रवाहमा लागू गर्न सबै मन्त्रालयमा सेवा वितरण एकाइ (डेलिभरी युनिट) खडा गर्न उपयुक्त हुन्छ । साथै सेवा प्रवाहमा सेवाग्राहीको प्रतिनिधित्व गराई सेवाको सहउत्पादन गर्ने प्रणाली स्थापित गरिदिए सरकारी निकायहरू सेवाग्राही नागरिकप्रति उत्तरदायी हुन्छन् र सेवा पनि उनीहरूको माग अनुरुप हुन्छ । सरकारी क्षेत्रका कर्मचारीमा अत्याधुनिक प्रविधि सम्बन्धी ज्ञानको ज्यादै कमी देखिएकाले प्रशिक्षणमा पर्याप्त लगानी सरकारले गर्नैपर्ने हुन्छ ।"
सोलारबाटै डायलाइसिस सेवा,"चितवन मिर्गौलाले काम गर्न छाडेमा बिरामीलाई बचाउन सातामा दुईपटक डायलाइसिस गराउनुपर्छ । लगातार बिजुली चाहिने यो सेवा काठमाडौं बाहिर सुरु गर्न निकै कठिन थियो । लोडसेडिङको चर्को समस्या भएका बेला पनि रत्ननगर अस्पतालले हिम्मत गर्यो ।हामीले राष्ट्रिय प्रसारण लाइनको बिजुली अभाव हुँदा पनि सोलारबाट सेवा जारी राख्ने निधो गर्यौं, रत्ननगर बकुलहर अस्पताल व्यवस्थापन समिति अध्यक्ष देवेन्द्रकुमार श्रेष्ठले भने । २०७२ मंसिर १५ गतेदेखि अस्पतालले सोलारबाट डायलाइसिस सेवा सुरु गर्यो । अहिले पनि सोलारबाटै यो सेवा जारी छ । स्वीस नागरिक डारुथले काठमाडौं बाहिर डायलाइसिस सेवा सुरु गर्न तत्परता देखाएपछि रत्ननगर अस्पतालले यो काममा हात हालेको थियो । पहिला डा रुथले यहींकै अर्कै अस्पतालमा यो सेवा सुरु गर्न मेसिन मगाउनुभएको थियो । त्यहाँ सुरु हुन नसकेपछि हाम्रो सम्पर्कमा आउनुभयो । हामीले सञ्चालन गर्ने वातावरण बन्यो, अध्यक्ष श्रेष्ठले भने ।डायलाइसिस मेसिन डारुथले उपलब्ध गराए पनि चौबीसै घण्टा आवश्यक पर्ने बिजुलीको जोहो गर्न गाह्रो थियो । त्यो बेलामा दिनमा १६१७ घण्टासम्म लोडसेडिङ हुन्थ्यो । जेनेरेटरबाट चलाउँदा इन्धन महँगो पथ्र्यो । छलफल गर्दै जाँदा सोलारको विकल्प सुल्झेको अध्यक्ष श्रेष्ठले बताए । हिसाब गर्दा मेसिन चलाउन २१ दशमलव ६ किलोवाट बिजुली चाहिँदो रहेछ । यसका लागि १ करोड १६ लाख रुपैयाँ खर्च हुने प्रारम्भिक अनुमान थियो । तर काम सुरु भएपछि ९६ लाखमा सोलार जडान भयो, उनले भने । खर्च भएको रकममध्ये ३५ प्रतिशत वैकल्पिक ऊर्जा प्रवद्र्धन केन्द्रले अनुदान दिएको छ ।बाँकी रकम स्वीस सरकारले गैरसरकारी संस्था शान्ति मेड नेपालमार्फत सहयोग गरेको थियो । राष्ट्रिय मिर्गौला उपचार केन्द्रको इकाइका रूपमा यहाँ डायलाइसिस सेवा सञ्चालन हुने गरेको छ । उक्त अस्पतालमा ५२ जना बिरामीले नि:शुल्क सेवा लिने गरेका छन् । उनीहरूले अहिलेसम्म ७ हजार ९ सय ५५ पटक डायलाइसिस सेवा लिएको अस्पतालका नेफ्रोलोजिस्ट (मिर्गौला रोगविज्ञ) डानवीनबहादुर बस्नेतले जानकारी दिए । राष्ट्रिय मिर्गौला उपचार केन्द्रअन्तर्गत काठमाडौं र ललितपुरका साथै दमौली, चितवन र विराटनगरमा पनि उपचार केन्द्र छन् । जहाँ ८२ वटा मेसिनबाट ८ सय ५० जनाले सेवा लिएका छन् ।केन्द्र जस्तै मुलुकका विभिन्न ५१ वटा संस्थाले करिब ४ सय १० वटा मेसिनबाट २ हजार ८ सय बिरामीलाई डायलाइसिस सेवा दिंदै आएका छन् । मिर्गौलाले काम गर्न छाडेपछि त्यस्ता व्यक्तिले अर्को मिर्गाैला प्रत्यारोपण नगरेमा जीवनभर डायलाइसिस गर्नुपर्छ । नेपालमा कुल जनसंख्याको १० प्रतिशतलाई मिर्गौला रोग भएको अनुमान छ ।परीक्षण गरिएन भने सुरुमै पत्ता लाग्दैन । मिर्गौलाले ८० प्रतिशतभन्दा बढी काम गर्न छाडेपछि बल्ल लक्षण देखा पर्छ । यो हिसाबले यो जटिल रोग हो । त्यसैले डायलाइसिस सेवा र परीक्षण सेवा ठाउँठाउँमा भएको राम्रो हुन्छ, डा बस्नेतले भने । बिजुली नै नपुगेको ठाउँमा पनि यो सेवा सुरु गर्न गाह्रो नहुने उदाहरण रत्ननगरले देखाएको उनले बताए । नेपालमा सोलारबाट सञ्चालन भएको डायलाइसिस सेवा अरू ठाउँमा छैन । सञ्चालनमा आएपछि अहिलेसम्म कुनै समस्या नभएको अध्यक्ष श्रेष्ठले बताए । दिउँसोमा डायलाइसिसबाहेक अस्पतालको सबै कामका लागि आवश्यक पर्ने बिजुली पनि सोलारले नै धान्ने गरेको छ ।"
नि:शुल्क एनआईसीयू,"लमजुङ (कास) सदरमुकामा बेंसीसहरको जिल्ला सामुदायिक अस्पतालले नवजात शिशु सघन उपचार कक्ष (एनआईसीयू) सेवा सुरु गरेको छ । अस्पतालले आफ्नो सेवा विस्तारसँगै एनआईसीयू सेवालाई नि:शुल्क सञ्चालनमा ल्याएको हो । अस्पतालले पहिलोपटक यस्तो सेवा सुरु गरेको हो । महिना नपुगी जन्मिएका शिशु, २८ दिनभित्रका बिरामी शिशु तथा संवेदनशील अवस्थाका शिशुको विशेष उपचार गर्न एनआईसीयू सेवा सञ्चालनमा ल्याएको अस्पतालले जनाएको छ । अस्पतालका प्रशासन प्रमुख युवराज देवकाटोका अनुसार अस्पतालले आफैं खर्च व्यहोरेर सेवा नि:शुल्क गर्न लागेको हो । यसअघि जोखिम अवस्थाका नवजात शिशुलाई उपचार गर्ने विशेष सुविधा नहुँदा बाहिरी जिल्ला पठाउनुपर्ने बाध्यता थियो । नवजात बिरामी शिशुलाई विशेष किसिमको स्याहार चाहिन्छ । उमेर नपुगी जन्मेका, आमाको दूध खाना नसक्ने, निमोनिया, जन्डिसलगायतका समस्या भएका २८ दिनमुनिका शिशुलाई विशेष उपचार सेवा दिन थालेका हौं, उनले भने, यो सरकारी सेवा हो । यसले नवजात शिशुको मृत्युदर घटाउने विश्वास छ ।मुटुरोग सेवा सुरुसामुदायिक अस्पतालले विशेषज्ञसहितको मुटुरोग सेवा पनि सुरु गरेको छ । नियमित सेवालाई प्रभावकारी बनाउन अस्पतालले मुटुरोगसम्बन्धी सेवा दिन थालेको हो । अस्पतालले हरेक महिनाको तेस्रो शुक्रबार मुटुरोगसम्बन्धी विशेषज्ञद्वारा सेवा प्रदान गरिएको अस्पतालका प्रशासन प्रमुख युवराज देवकोटाले बताए । सहिद गंगालाल राष्ट्रिय हृदयरोग केन्द्रका मुटुरोग विशेषज्ञ डाक्टर रिजुमान मानन्धरले मुटुरोगीको जाँच गर्नुका साथै आवश्यक परामर्श दिन थालेका छन् ।"
घुम्ती पुस्तकालयमा बालबालिका,"कपिलवस्तु आफूले नजानेको शब्दको अर्थ कक्षा ९ मा पढने रिना मालीले घुम्ती पुस्तकालयमा रहेको शब्दकोशमा पाएपछि निकै खुसी भइन् । बृहत् नेपाली शब्दकोशबाट धेरै शब्दको अर्थ थाहा पाएँ, उनले भनिन्, अध्ययनमा राम्रो सहयोग पुग्यो । उनी जस्तै कक्षा ९ मा पढ्ने अनिता यादवले नेपाली लोकसाहित्यका हस्तीका बारेमा थाहा पाउँदा राम्रो ज्ञान भएको बताइन् ।साहित्यकारका नाम र उनीहरूको प्रसिद्धिबारे कसैले सोधे भन्न सक्ने भएँ, उनले भनिन्, यसले ज्ञान र क्षमता बढ्यो । अहिले लुम्बिनी सांस्कृतिक नगरपालिकाको तेनुहवा सामुदायिक माविका विद्यार्थी घुम्ती पुस्तकालयमा पढिरहेका छन् । ठूलो बसमा पुस्तकालय बनाई पुस्तक राखेर विद्यार्थीलाई अध्ययन अध्यापन गराइँदै छ । बसको एकतिरको भागमा पुस्तक राख्ने र्याक बनाइएको छ । त्यही र्याकमा पुस्तक संग्रहित छन् । त्यस्तै बसभित्र पनि पुस्तक राख्ने र्याकमा प्रशस्त पुस्तक राखिएको छ । पढने बानीको विकास गर्न र अतिरिक्त क्रियाकलापका पाठ्यपुस्तक अध्ययन गरी ज्ञान र क्षमता विकास गर्न बसलाई घुम्ती पुस्तकालयका रूपमा प्रयोग गरिएको छ ।घुम्ती पुस्तकालयमा इतिहास, लोक संस्कृति, विज्ञान, साहित्य, मनोरञ्जन, सामाजिक शिक्षा र अंग्रेजी विषयका पुस्तक छन् । त्यस्तै आईएलटीएसको तयारी, सामान्य ज्ञान, नेपालीअंग्रेजी शब्दकोश, भूगोल, कथा, कविता, उपन्यास, कार्टुन र वातावरणका पुस्तक संग्रह गरिएका छन् । घुम्ती पुस्तकालयमा ४ हजार ५ सयभन्दा बढी पुस्तक रहेका छन् । वातानुकुलित बसमा स्क्रिनसमेत रहेको छ । आवश्कयताअनुसार श्रव्यदृश्यबाट पनि अध्ययनका विषय बुझाउन टीभी स्क्रिन राखिएको छ । ३ साताको अभियानका लागि यहाँ आएको घुम्ती पुस्तकालय लुम्बिनी आसपासका करुणा गल्र्स कलेज, मेत्ता गुरुकुल, लिनसन मावि र एक मदर्सामा सञ्चालन भइसकेको छ । संख्याअनुसार एक विद्यालयमा ३ देखि ५ दिनसम्म पुस्तकालय राखिन्छ । आफूलाई चाहिएको पुस्तक कसरी खोज्ने भन्ने विद्यार्थीलाई सिकाउँछौं, सतोरी संस्था निर्देशक प्रणवमान सिंहले भने, सिर्जनात्मक ज्ञान कसरी बढाउन सकिन्छ भन्ने पनि सिकाउँछौं । विद्यार्थीदेखि शिक्षकसम्मलाई कसरी राम्ररी पढ्न, लेख्न सकिन्छ भन्ने सीप र व्यावहारिक ज्ञान पनि दिने उनले बताए ।विद्यार्थीलाई बोल्ने कला, सिर्जनात्मक लेखन र समय व्यवस्थापनबारे पनि सिकाउने गरिएको छ । सिर्जनात्मक चित्र बनाउने र त्यसलाई कसरी राम्रो आर्ट गर्ने भन्नेबारेमा पनि सिकाइन्छ । यसले विद्यार्थीको उत्कृष्ट कला प्रस्फुटन भएको छ । लुकेर रहेको प्रतिभा बाहिर आएको उनले बताए । शिक्षकलाई नयाँनयाँ प्रविधिको विकाससँगै कसरी राम्ररी अध्ययन, अध्यापन गराउन सकिन्छ भनेर पनि ज्ञान दिइएको छ । सधैं पुस्तककै भरमा पढाउने शिक्षकहरू पनि ज्ञान पाएपछि उत्साहित बनेका छन्, प्रअ मोहम्मद इलियास खानले भने, यसले विद्यार्थीको सिकाइ उपलब्धिस्तर बढ्छ ।"
ढल पुनर्निर्माण,"पोखरा सिद्धार्थचोकको जीर्ण ढलको पुनर्निर्माण थालिएको छ । वर्षायाम सुरु हुनुअघि महानगरपालिकाको कार्यालयले पोखरा४ को ढल पुनर्निर्माण सुरु गरेको हो । ३३ मिटर लम्बाइको उक्त ढलको चौडाइ १ दशमलव ७० सेन्टिमिटर र उचाइ १ मिटर २० सेन्टिमिटरको रहने महानगरपालिकाका जुनियर इन्जिनियर प्रकाश वाग्लेले बताए । पुरानो ढल एक मिटर चौडाइको थियो । यातायात आवागमन रोकेर २० दिनदेखि पुनर्निर्माण थालिएको हो । ढलको गारो वरपर ७ देखि १४ मिटरसम्म रड ओछ्याएर ढलान गरिने इन्जिनियर वाग्लेले बताए ।ढललाई स्टिमेटअनुसारको बनाउन आफूहरूले समेत अनुगमन गर्दै आएको सिद्धार्थ चोक ढल तथा बाटो ढलान समिति अध्यक्ष तेजकुमार मल्लले बताए । वर्षामा ढल फुटेर मान्छेको ज्यानै गएपछि नगरपालिकामा हामीले छिट्टै नयाँ बनाइदेऊ भन्दै आएका थियौं, उनले भने ।"
संसद्बाट साझा आर्थिक संकल्प पारित गर्न माग,"काठमाडौं नेपाल उद्योग वाणिज्य महासंघद्वारा आयोजित नेपाल अन्तर्राष्ट्रिय व्यापार मेला बिहीबारबाट सुरु भएको छ । आधा दर्जन मुलुकहरूको सहभागिता रहेको मेलाको उद्घाटन प्रधानमन्त्री केपी शर्मा ओलीले गरेका छन् । मेलामा चीनबाट ७४, बंगलादेशबाट २१, पाकिस्तानबाट १५, भारतबाट १५ र नेपालका सहित तीन सय स्टलहरू रहेका छन् । मेलाको उद्घाटन समारोहमा महासंघ अध्यक्ष भवानी राणाले प्रधानमन्त्रीलाई संसद्बाट साझा आर्थिक संकल्प पास गर्न माग गरेकी छन् । सबै राजनीतिक उपलब्धि हासिल गरिसकेका छौं । अब आर्थिक विकासको एकल एजेन्डा मात्र छ । सरकार र सबै राजनीतिक दलहरू पनि आर्थिक विकासका लागि प्रतिबद्ध देखिएका छन्, उनले भनिन्, संसद्बाट नै मुलुकलाई आर्थिक विकासको मार्गमा अगाडि बढाउने साझा संकल्प पास गर्न नेतृत्वदायी भूमिका निर्वाह होस् । यसले नेपाल आर्थिक समृद्धिको मार्गमा अगाडि बढेको सन्देश राष्ट्रिय अन्तर्राष्ट्रिय रूपमा दिने उनले बताइन् । सानो मुलुक भएकाले विकासको चाहना पूरा गर्न कुनै समय नलाग्ने उनको धारणा छ । यदि सरकारको कमान्ड सम्हाल्ने नेतृत्वसँग मुलुक बनाउने दरिलो आँट, प्रतिबद्धता र दूर दृष्टि छ भने एक दशकभित्र मुलुकको काँचुली फेर्न सक्छौं, उनले भनिन्, सडक, जलविद्युत्, अन्तर्राष्ट्रिय विमानस्थल आजका प्रमुख आवश्यकता हुन् । सरकारले पूर्वाधार तयार गरिदिने र नीतिगत सुधार र लगानीमैत्री वातावरण बनाइदिन सक्यो भने प्रगति हाम्रै पालामा सम्भव छ ।प्रधानमन्त्रीले गरेका प्रतिबद्धता पूरा गर्नुपर्नेमा उनको जोड छ । जनताको चाहनाअनुसारको आर्थिक विकासमा आफ्नो सरकार केन्द्रित हुने र निजी क्षेत्रलाई समेत समावेश गरी परामर्श समूह गठन गर्ने प्रतिबद्धताबाट उत्साहित भएका छौं, प्रधानमन्त्री ओलीले निजी क्षेत्रसमक्ष गरेका प्रतिबद्धता सम्झाउँदै उनले भनिन्, हामी छिटो परामर्श समूह गठन हुने आशामा छौं ।प्रधानमन्त्री ओलीले जनताको जीवनस्तर उकास्न सम्पूर्ण प्रयास गर्ने बताए । अब मुलुकमा कसैले पनि भोकले मर्न नपर्ने र त्यसको जिम्मा सरकारले लिने उद्घोषसमेत गर्नुभयो, मेलापछि महासंघद्वारा जारी विज्ञप्तिमा भनिएको छ, सरकारको सम्पूर्ण ध्यान मुलुकको प्रगतिमा हुनेछ । आफ्नो कार्यकाल जनताको चाहनाअनुसारको विकास गरी उनीहरूलाई सुखी समृद्ध बनाउने दाबी ओलीको छ । मैले तपाईहरूसँगको भेटमा भनेको छु आर्थिक विकासको नेतृत्वदायी भूमिका रहेर काम थाल्नुहोस्, उनले भने, तपाईहरूलाई कस्तो सहयोग चाहियो म सहयोग गर्न तयार छु । सरकार आर्थिक विकासका सचेत रहेको उनले बताए । महासंघलगायत निजी क्षेत्रको सल्लाह सुझावअनुसार नै सरकारले केही महत्त्वपूर्ण ऐन कानुनहरू ल्याइसकेको छ । बाँकी ऐन कानुनहरू केके छन्, तपाईहरूकै सल्लाहमा सरकारले पारित गर्ने, नयाँ ल्याउने काम गर्नेछ, उनले भने । निजी क्षेत्रले माग गर्दै आएको अन्तर्राष्ट्रिय प्रदर्शनीस्थल निर्माणका विषयमा अध्ययन गरेर छिट्टै निर्णयमा पुग्ने ओलीले बताए ।कार्यक्रममा अर्थमन्त्री युवराज खतिवडाले मुलुकको आर्थिक अवस्थाका विषयमा निजी क्षेत्र जानकार रहेको र यो कठिन अवस्थामा अर्थतन्त्रलाई चलायमान बनाउन नेतृत्वदायी भूमिका सरकारले खोजेको बताए । सरकारले उद्योग व्यवसाय विस्तार गर्ने होइन, तपाईहरूलाई सहयोग गर्ने हो, सरकार पूर्णत: सहयोग गर्न तयार छ, खतिवडाले भने । उद्योग वाणिज्य तथा आपूर्तिमन्त्री मात्रिका यादवे आआफ्नो क्षेत्रगत स्वार्थ त्यागेर अब सबैले देशको स्वार्थमा अगाडि बढ्नुपर्ने सुझाव दिए । महासंघका वरिष्ठ उपाध्यक्ष शेखर गोल्छाले अब पालो आर्थिक विकासको रहेको बताए । मलाई विश्वास छ, आगामी १० वर्ष नेपालका लागि स्वर्णिम हुनेछ, उनले भने । मेलाको मुख्य आकर्षणमा हस्तकलाका उत्पादनहरू, एनटीआईएस प्रोडक्टहरू रहेका छन् । हस्तकला, पर्यटन, सूचना प्रविधि एवं व्यवसायिक सूचना, कृषि उत्पादन, ऊर्जा, भवन तथा निर्माणसम्बन्धी सामग्रीहरू, शिक्षा, फलाम तथा स्टिल, सवारी साधनलगायतका छुट्टाछुट्टै स्टलहरू छन् । मेलामा विभिन्न देशबाट आउने व्यापारिक प्रतिनिधिहरूसँग भेटघाट तथा द्विपक्षीय व्यापार प्रवद्र्धन तथा लगानीबारे छलफल हुनेछ । स्वदेशी र विदेशी गरी करिब २ लाख अवलोकनकर्ताहरू मेलामा सहभागी हुने लक्ष्य आयोजकको छ ।"
बजार अनुगमन नगर्न निजी क्षेत्रको दबाब,"काठमाडौं बजारमा चर्को मूल्य असुली र गुणस्तरमा समस्या भइरहेका बेला सरकारले गर्ने अनुगमन रोक्न निजी क्षेत्रका प्रतिनिधिमूलक संघसंस्थाले नै दबाब दिन थालेका छन् । बजार अनुगमन र मूल्यमा हस्तक्षेप गर्ने अधिकार पाएको आपूर्ति व्यवस्थापन तथा उपभोक्ता हित संरक्षण विभागले कारबाही केही अगाडि बढाएपछि निजी क्षेत्रले दबाब दिएको हो । यसैगरी नयाँ अर्थमन्त्री युवराज खतिवडाले पनि न्यून बीजकीकरण रोक्न हस्तक्षेपकारी काम गर्न थालेपछि यी संघसंस्थाले विरोध गर्न थालेका हुन् । उनीहरूले प्रधानमन्त्री केपी शर्मा ओली र उद्योग वाणिज्य तथा आपूर्तिमन्त्री मात्रिक यादवलाई भेटेरै अनुगमन नगर्न आग्रह गर्ने गरेका छन् ।नेपाल चेम्बर अफ कमर्सका अधिकारीले गत साता प्रधानमन्त्री ओलीलाई भेटेका थिए भने मंगलबार उद्योग वाणिज्य महासंघको टोलीले आपूर्तिमन्त्री यादवललाई भेटेर अनुगमन र कारबाही प्रक्रियाबारे ध्यानाकार्षण गराएको थियो । खुला बजार अर्थतन्त्रमा क्रेता र बिक्रेताको मञ्जुरीमा मूल्य खरिद बिक्री हुने गर्छ । चाडबाडका बेला कुनै मापदण्डबिना बजार अनुगमनका नाउँमा व्यवसायीमाथि आतंक सिर्जना भइरहेको छ, चेम्बरले प्रधानमन्त्री ओलीलाई बुझाएको पत्रमा भनिएको छ, यो अनुगमन कालोबजारीका नाउँमा व्यवसायीको बदनाम गराउने र राज्यका केही सीमित अधिकारीहरूको लहड, सनक तथा सस्तो प्रचारबाजीको उपजका रूपमा विश्लेषण हुन थालेको छ । व्यवसायीले सामान लुकाएको आरोप लगाएर हत्कडी लगाइँदा निजी क्षेत्रको मनोबल माथि उठ्न नसकेको चेम्बरले जनाएको छ । अनुगमन गर्नुपर्छ भन्ने हाम्रो मान्यता हो, यो राज्यको अधिकार पनि हो, ज्ञापनपत्रमा भनिएको छ, तर, आजसम्म भएका अनुगमनमध्ये अधिकांशमा मुद्दा चलाउने आधारसमेत नभेटेर सफाइ दिएको अवस्था छ । महासंघ अध्यक्ष भवानी राणाले अनुगमन रोक्नुपर्छ भनेर दबाब नदिएको बताइन् । सरकारले अनुगमन गर्नुपर्छ तर व्यावहारिक रूपमा गर्नुपर्छ । जथाभावी रूपमा गर्नु हुँदैन भन्दै आएका छांै, उनले भनिन्, महासंघ अनुगमनको विरोधी होइन । अनुगमन गर्ने अधिकार सरकारसँग भए पनि अनुगमनका नाममा व्यापारीलाई अपराधी बनाइएको उनले गुनासो गरिन् । अनुसन्धानपश्चात् गलत भएको पुष्टि भए महासंघ पनि सरकारसँग उभिएर कारबाही गर्न संघाउछ, उनले भनिन्, दोषी ठहर हुनुभन्दा अगाडि दोषी भन्नु हुँदैन । त्यो राम्रो होइन । हाल आपूर्ति विभाग, राजस्व प्रशासन र प्रहरीले पनि अनुगमन गर्दै आएका छन् । अनुगमन गर्ने निकाय पनि एउटा मात्रै हुनुपर्ने महासंघको धारणा रहेको राणाले बताइन् । महासंघले अनुगमन रोक्न दबाब नदिएको दाबी गरे पनि आपूर्तिमन्त्री यादवलाई बुझाएको पत्रमा भने विभागबाट भइरहेको कागजात नियन्त्रणमा लिने कार्य बयान गराउने कार्य र मुद्दा दायर गर्ने लगायतको कार्य रोक्का राख्ने व्यवस्था गर्नुपर्ने उल्लेख छ । व्यवसायीले कुनै पनि वस्तुको मूल्य निर्धारण गर्दा प्रतिष्ठान खर्च, ब्याज खर्च, व्यवस्थापन, बजारीकरण खर्च आदि बिक्री मूल्यमा गणना गर्ने गरिएको कार्य कानुनसम्मत रहेकामा सोतर्फ बिलकुल अनदेखा गरी वस्तुको खरिद र बिक्रीको बीचको फरकलाई मात्र आधार मानी अनुगमन टोलीबाट नाफा निर्धारण गर्ने कार्य कानुनसम्मत नभएको विशेष ध्यानाकर्षण गराइन्छ, महासंघले बुझाएको पत्रमा भनिएको छ, अनावश्यक रूपमा मानमर्दन गरी हतोत्साहित बनाउने अभिप्रायले आकर्षित नै नहुने कालो बजार तथा केही समाजिक अपराध तथा सजाय ऐन, मुलुकी ऐन ठगीको महल तथा उपभोक्ता संरक्षण ऐन २०५४ को बलजफ्ती प्रयोग गरी व्यवसायीलाई बयान गराउने, थुनछेक गर्ने, कागजातहरू नियन्त्रणमा लिने र मुद्दा चलाउने कार्य भइरहेकाले उक्त कार्यलाई अविलम्ब रोक्का गरी नेपाल सरकारका निकायहरूका बीचमा भइरहेको दोहोरो काम कारबाहीलाई समष्टिगत रूपमा अन्त्य गर्नुपर्छ ।भन्सारमै बढी समस्या भएकाले त्यहीँबाट सुधार गर्नुपर्ने चेम्बर अफ कमर्सका पूर्वअध्यक्ष सुरेन्द्रवीर मालाकारले भने । हामीले शुद्ध व्यापार गर्न खोजे पनि सरकारका नीतिकै कारण समस्या भएको हो, उनले भने, एकोहोरो रूपमा अनुगमनका नाममा व्यवसायीलाई मात्रै बदनाम गरियो, अनुगमन गर्ने निकाय पनि सफा हुनुपर्छ । यसैगरी लगानी र व्यापारको वातावरण सिर्जना गर्नका लागि अर्थ मन्त्रालयलगायत अन्य सम्बन्धित निकायसँग समन्वय गरी वास्तविक खर्च तथा मुनाफा सम्बन्धमा कार्यदल गठन गर्ने व्यवस्थाका साथै कार्यदलको अन्तिम प्रतिवेदनलाई नीतिगत रूपमा स्पष्टता कायम भई नआएसम्मका लागि विभागबाट भइरहेको कागजात नियन्त्रणमा लिने कार्य बयान गराउने कार्य र मुद्दा दायर गर्ने लगायतको कार्य रोक्का राख्ने व्यवस्था गर्न महासंघले आग्रह गरेको छ । अर्थमन्त्री युवराज खतिवडाले कार्यभार सम्हाले लगत्तै न्यून बीजकीकरण भइरहेको र त्यसबाट राजस्व छली हुनुका साथै सर्वसाधारण पनि ठगीको सिकार भइरहेको भन्दै त्यसलाई रोक्न प्रयास थालेका छन् । उनले भन्सार विन्दुमा सन्दर्भ मूल्यभन्दा कममा सामान नछुटाउन निर्देशन दिएका छन् । हामी न्यून बीजकीकरण रोक्न भन्सारमै रोक्ने प्रयास गरिरहेका छौं, उनले बुधबार बजेटको मध्यावधि समीक्षामा भने, मुहान नै सफा गर्नुपर्छ । उनले बजार अनुगमनलाई पनि तीव्रता दिइने बताएका छन् । आपूर्ति विभागका महानिर्देशक कुमार दाहालले कानुनसम्मत अनुगमन र कारबाही प्रक्रिया अघि बढाएको बताए । कानुन विपरीत भएको भए प्रधानमन्त्री कार्यालय, अख्तियार, आपूर्ति मन्त्रालयलगायतबाट दबाब आउँथ्यो, उनले भने, हालसम्म अनुगमनका क्रममा समस्या आएको छैन । अनुगमनका क्रममा व्यवसायीबाट सहयोग भने नपाएको उनले बताए । व्यवसायीले व्यक्तिगत रूपमा दबाब दिएका छैनन्, अनुगमनमा सहयोग पनि गरेका छैनन्, उनले भने । विभागको अनुगमन टोलीले दरबारमार्गका ठूला स्टोरमा अनुगमन गरेपछि व्यवसायीले विरोध गरेका थिए । त्यसलगत्तै विभागले सवारी साधन, अस्पताल र स्कुल क्षेत्रमा अनुगमन र कारबाही प्रक्रिया बढाएपछि व्यवसायीहरूले उच्च तहमा नै दबाब दिन थालेका हुन् ।"
कतारमा तीन सातामै न्याय पाइने,"काठमाडौं कतारले नेपालीसहित मुलुकका पीडित कामदारलाई तीन साताभित्र न्याय दिलाउने गरी गठन गरेको श्रम विवाद समाधान समिति ले मार्च १८ देखि कामदारको उजुरी लिने भएको छ । पीडित कामदारको गुनासो अदालत प्रक्रियामार्फत दिलाउँदा महिनौं लागेको भन्दै विरोध भएपछि कतारले श्रम विवाद मात्रै हेर्न विशेष समिति बनाएको हो । मार्च १८ तारिखबाट अदालतले श्रम विवादसम्बन्धी नयाँ उजुरी लिने छैन, बिहीबार श्रम मन्त्रालय र उच्च न्यायिक काउन्सिलले उक्त घोषणा सार्वजनिक गर्दै भनेका छन्, कामदारका सबै खालका श्रम विवादका उजुरी श्रम सम्बन्ध विभागबाट बुझ्नेछ । श्रम सम्बन्ध विभागबाट समाधान नभएका विषय अन्तिम सुनुवाइका लागि श्रम विवाद समाधान समितिमा पेस हुनेछन् । महिनौंसम्म तलब नपाएका कामदारले कम्पनीविरुद्ध लडेको मुद्दालाई साधारण मुद्दा जसरी अदालतबाट हेरिँदा कामदार समयमा न्याय पाउनबाट वञ्चित हुँदै आएका थिए । कामदारले महिनौंसम्म तारेख धाउनुपर्ने भएकाले बीचमै मुद्दा फिर्ता लिएर स्वदेश आउनुपर्ने अवस्था थियो । अदालतमा मुद्दा लड्नका लागि खाने र बस्ने सुविधा हुनुपर्छ, मुद्दा फिर्ता लिएर फर्केका नवलपरासीका नैनासिंह परियारले भने, न्यायका लागि पीडित अदालतमा धाइराख्न सक्तैन । कतारका अमिर शेख तमिम विन हमाद अलथानीले समितिसँग सम्बन्धित २०१७ को कानुन नम्बर १३ लाई प्रमाणीकरण गरेपछि मन्त्रालयले यसलाई कार्यान्वयनमा ल्याएको हो । नेपाली दूतावासका अनुसार उक्त समितिले कार्यसम्पादन सुरु गरेपछि कामदारले छिट्टै न्याय पाउने विश्वास राखेको छ । दूतावासले दैनिक ३० भन्दा बढी पीडित कामदारलाई श्रम कार्यालय पठाउने गरेको छ । तलब नपाउने मुख्य समस्या हो । कतारले कामदारको तलब सुरक्षा गर्न भन्दै दुई वर्षअघिदेखि नै बैंकबाट तलब दिनुपर्ने नियम ल्याएको हो । मन्त्रालयका अनुसार कम्पनीबाट पीडित कामदारले दफनास्थित अलहुदा टावरको पहिलो तला, सनैया र अल्खोरस्थित श्रम कार्यालयमा उजुरी गर्ने व्यवस्था मिलाइएको छ । कतारी नागरिकको निजी रूपमा कार्यरत घरेलु कामदारले भने दफनास्थित अल फैसल टावरको २९ तलामा उजुरी गर्ने व्यवस्था मिलाएको छ । सर्वोच्च न्यायालय काउन्सिलद्वारा सिफारिस गरिएका न्यायाधीशको अध्यक्षतामा विवाद हेरिनेछ । यसमा दुईजना सदस्य श्रममन्त्रीले तोक्नेछन् । यसले तीन साताभित्र समाधान गरिसक्नुपर्ने कानुनी व्यवस्था छ ।"
सातामा करिब १० अर्ब निक्षेप थपियो,"काठमाडौं गत साता वाणिज्य बैंकहरूमा करिब १० अर्ब रुपैयाँ निक्षेप थपिएको छ । अघिल्ला साताहरूमा निक्षेप घटिरहेको बेला गत साता ९ अर्ब ८० करोड रुपैयाँ थपिएको राष्ट्र बैंकको तथ्यांक छ । गत शुक्रबारसम्म वाणिज्य बैंकहरूको कुल निक्षेप २२ खर्ब १६ अर्ब रुपैयाँ छ । अघिल्लो शुक्रबार (फागुन ११ गते) यस्तो निक्षेप २२ खर्ब ७ अर्ब रुपैयाँ थियो । पछिल्ला दिनहरूमा बैंकहरूमा निक्षेप बढ्न थालेको बैंकर्स संघका अध्यक्ष ज्ञानेन्द्रप्रसाद ढुंगानाले बताए । केही सातायता निक्षेप लगातार रूपमा घटिरहेको थियो, अहिले त्यो प्रवृतिमा सुधार देखिएको छ, ढुंगानाले भने, रेमिटयान्स आप्रवाहमा सुधार देखिएको, निर्वाचनमा खर्च भएको पैसा बिस्तारै प्रणालीमा आउन लागेको देखिन्छ । विगतमा भन्दा अहिले सरकारी खर्च बढेकाले पनि निक्षेपमा सुधार भएको उनको भनाइ छ । एक सातामा मात्र बैंकहरूमा केही रकम थपियो भन्दैमा त्यसलाई सुधारका रूपमा हेर्न नहुने अर्का एक बैंकरले बताए । कहीँबाट पैसा आएको होला, जसरी आएको हो, त्यसैगरी बाहिरिन पनि सक्छ, ती बैंकरले भने, यसकारण बैंकहरू त्यसकै भरमा बस्नु हुँदैन । गएको साता बैंकहरूले ३ अर्ब रुपैयाँ थप कर्जा विस्तार गरेका छन् । अघिल्लो शुक्रबार (फागुन ११ गते) सम्म १९ खर्ब ५५ अर्ब रुपैयाँ रहेको वाणिज्य बैंकहरूको कर्जा प्रवाह गत शुक्रबारसम्म बढेर १९ खर्ब ५८ अर्ब रुपैयाँ पुगेको छ । तरलता अभाव भएपछि अधिकांश बैंकहरूले नयाँ ऋण प्रवाह रोकेका छन् । यसकारण पछिल्ला साताहरूमा बैंकहरूको कर्जा वृद्धिदर पनि घट्दै गएको हो । गत साउनमा बैंकहरूको कर्जा प्रवाहभन्दा निक्षेप वृद्धिदर उच्च थियो । तर, भदौदेखि पुससम्म वाणिज्य बैंकहरूको निक्षेपको वृद्धिलाई कर्जाको वृद्धिदरले उछिन्दै आएको छ । माघ महिनाको अन्तिम साताबाहेक सबै साता निक्षेप नै घटेको छ । यसैगरी फागुनको पहिलो साता निक्षेप स्थिर रहयो । दोस्रो सातामा आइपुग्दा करिब १० अर्ब रुपैयाँ थपिएको राष्ट्र बैंकको तथ्यांक छ । बुधबारसम्मको तथ्यांकअनुसार वाणिज्य बैंकहरूको सीसीडी अनुपात औसतमा ७७२ प्रतिशत छ । जसमध्ये केही बैंकहरूको सीसीडी अनुपातले ८० प्रतिशतको निर्देशित सीमा पार पनि गरेका छन् । पछिल्लो समयमा रेमिटयान्स आप्रवाह घट्दै गएको, आयात उच्च दरले बढेको, पुँजीगत खर्च हुन नसकेको, अनौपचारिक अर्थतन्त्र मौलाउँदै गएको लगायत कारण बैंक तथा वित्तीय संस्थामा निक्षेप बढ्न नसकेको हो । चालु आर्थिक वर्षको ६ महिनामा बैंकहरूको निक्षेप १२७ प्रतिशतले बढदा साढे १६२ प्रतिशतले कर्जा विस्तार भएको राष्ट्र बैंकको तथ्यांक छ ।करिब साढे २ वर्षअघि राष्ट्र बैंकले चुक्ता पुँजी वृद्धिको निर्देशन दिएपछि बैंक तथा वित्तीय संस्थाहरू कर्जा विस्तारको दबाबमा छन् । यसकारण आक्रमक रूपमा कर्जा विस्तार भएको छ । तर, कर्जाको वृद्धिअनुसार निक्षेप बढ्न नसकेपछि बैंक तथा वित्तीय संस्थामा वित्तीय असन्तुलन देखिँदै आएको छ ।"
बुटवलनारायणगढ सडक विस्तार ठेक्का रद्द,"परासी पूर्वपश्चिम राजमार्गअन्तर्गत बुटवलनारायणगढ खण्डलाई ४ लेन विस्तार गर्न आह्वान गरिएको ठेक्का (टेन्डर) प्रक्रिया रद्द गरिएको छ । न्यूनतम मूल्यको आशयपत्र हालेको कम्पनीलाई एसीयाली विकास बैंक (एडीबी) ले प्राविधिक समस्या जनाउँदै निर्माण सम्झौता गर्न नसकिने बताएपछि टेन्डर प्रक्रिया रद्द भएको सडक विभागले जनाएको छ । दुई लेनको सडकलाई विस्तार गरेर ४ लेनको बनाउन १५ महिनाअघि ग्लोबल टेन्डर आह्वान गरिएको थियो । सवारी चाप बढेको र सडक जीर्ण बन्दै गएकाले विस्तारका लागि एडीबीको सहयोगमा सडक विभागले काम अगाडि बढाउन लागेको हो । सबैभन्दा बढी दाउन्ने खण्डमा पहिरो जाने, सडक भासिने तथा साँघुरो बाटोमा ठूला सवारी सञ्चालन हुन नसक्ने भएपछि यो सडकखण्ड विस्तार गर्न विभाग लागिपरेको हो । ग्लोबल टेन्डरमा चीन, भारत र इटालीका निमार्ण कम्पनीले आशयपत्र दर्ता गराए पनि एडीबीले न्यूनतम मूल्यको आशयपत्र दाखिला गर्ने कम्पनीलाई ठेक्का मूल्यांकनको निचोडमा प्राविधिक कारण देखाउँदै सम्झौता नगर्दा ढिलाइ हुन पुगेको सडक विभाग आयोजना निर्देशनालय एवं एडीबीका उप आयोजना निर्देशक सुरेश पौडेलले बताए । पहिलो कम्पनीलाई एडीबीले प्राविधिक कारण देखाउँदै रद्द गर्यो, दोस्रो कम्पनीको फाइनान्सियल रिपोर्ट घाटामा देखेपछि निर्माण सम्झौता गर्न सकिएन, उनले भने, तेस्रो कम्पनीले पहिलो आशयभन्दा निकै कम मूल्यमा काम गर्न खोजेपछि पुन: टेन्डर गर्ने प्रक्रियामा जाँदै छौं । स्वदेशी कम्पनीको मापदण्ड नपुग्ने भएपछि पहिलो बोलपत्र आहवानमा इटली, भारत र चीनका २५ कम्पनीले दाखिला गरेका थिए । पूर्वपश्चिम राजमार्गअन्तर्गतको १ सय १५ किलोमिटर खण्ड विस्तारका लागि चैत पहिलो साताभित्र पुन: बोलपत्र आह्वान गर्ने तयारी गरिएको विभागले जनाएको छ । बोलपत्र आह्वान भएको ९ महिनाभित्र निर्माण सम्झौता गरिने आयोजना निर्देशक पौडेलले बताए । नारायणगढदाउन्ने र दाउन्नेबुटवल गरेर २ खण्डमा टेन्डर आह्वान गरिएको थियो । विभागले एडीबीको ऋण सहयोगमा सडक विस्तार गर्न लागेको हो । आयोजनाअनुसार मुख्य बजार क्षेत्रमा ४ लेन सडकसहित दायाँबायाँ ६६ मिटरको सर्भिस लेनसमेत निमार्ण गरिनेछ । तर, दाउन्ने खण्डमा चट्टानी पहाड र उकालो ओरालो बढी भएकाले तीन लेनको मात्र निमार्ण हुनेछ । छिटोमा तीन वर्ष र ढिलोमा साढे तीन वर्षभित्रमा सडक निर्माण सकिने अनुमान गरिएको पौडेलले जनाए । आधुनिक सडक बन्ने भएकाले यसको दायाँबायाँ बोटविरुवा र ढल निकासको उचित प्रबन्ध हुनेछ । यो आयोजना सम्पन्न गर्नका लागि झन्डै १८ अर्ब लागत लाग्ने अनुमान गरिएको छ ।"
कञ्चनजंघा आधार शिविरमा पर्यटक,"ताप्लेजुङ विदेशी पर्यटकहरू कञ्चनजंघा क्षेत्र भ्रमणका लागि आउन थालेका छन् । कोही कञ्चनजंघा हिमालको आधार शिविरमै पुगेका छन् भने कोही सदरमुकाम फुङलिङमा देखिन थालेका छन् ।दुईजना फ्रान्सका नागरिकलाई कञ्चनजंघाको आधार शिविर घुन्सामा स्वागत गरिएको छ । उनीहरू यो सिजनकै पहिलो विदेशी पाहुना भएको स्थानीय पर्यटन व्यवसायीले बताएका छन् । उनीहरूलाई माला खादा लगाइदिएर पहिलो पाहुनाका रूपमा स्वागत गरिएको पर्यटन व्यवसायी धार्के शेर्पाले बताए । काठमाडौंबाट झापा भद्रपुरसम्म हवाई सेवा, त्यहाँबाट पाँचथर गणेशचोकबाट ताप्लेजुङको हप्पुखोलासम्म गाडीमा र त्यसपछि ट्रेकिङ गरेर याम्फुदिन पुगेका उनीहरू पूर्वी बेसक्याम्पबाट सेलेले हुँदै घुन्सा पुगेका हुन् । अब उत्तरतर्फको पाङपेमा बेसक्याम्प पुगेर फर्कने तयारीमा रहेको धार्केले बताए ।पाँचजना भरिया तथा गाइड लिएर कञ्चनजंघा पुगेका उनीहरूको भ्रमण २४ दिनमा पूरा हुन्छ । सदरमुकाम फुङलिङबाट चारचारजनाको दुइवटा टोली छिरुवा हुँदै बेसक्याम्पतर्फ हिँडेको जरा होटलका सञ्चालक जंग मुखियाले बताए ।उनीहरू कञ्चनजंघाको पाङपेमा बेसक्याम्प पुगेर घुन्सा फर्किएर सेलेले बेसक्याम्प हुँदै सुकेटार विमानस्थल फर्कनेछन् । काठमाडौंबाटै सडक मार्ग भएर आएकाले यहीबाट पैदल यात्रा तय गर्छन् । सदरमुकाम फुङलिङमा थप टोली पनि आउन थालेको मेवाखोला हिल रिसोर्टका सञ्चालक सुरेश लिम्बुले बताए । जताबाट गए पनि घुन्सा पुग्ने विदेशी पर्यटकलाई यो सिजनमा स्वागत गर्न थालेको व्यवसायी बताउँछन् । पहिलाको जस्तो टेन्ट बोकेर आउनेभन्दा होटलमा बस्ने धेरै हुने भएकाले पछिल्ला वर्ष व्यवसायीलाई फाइदा हुने गरेको छ । अहिले लेलेप क्षेत्रमा टेलिफोन सञ्चालन हुन थालेकाले पर्यटन व्यवसायीलाई राहत भएको छ । सदरमुकामदेखि ८ किमि दूरीमा रहेको सुकेटार विमानस्थललाई प्रस्थान र यात्रा पूरा गर्ने विन्दु मानिन्छ । यो वर्ष बाटो सबैतिर राम्रो भएकाले पर्यटकलाई थप राहत हुने व्यवसायीको दाबी छ । गत वर्ष बाटो बिग्रिएका कारण कतिपय ठाउँमा घुम्नुपरेको थियो । गत सिजन (असोज, कात्तिक) मा ६ सय ५१ जना पर्यटकले कञ्चनजंघा क्षेत्रको भ्रमण गरेका थिए । यो सिजनमा पनि त्यत्तिकै आए अहिलेसम्मकै सबैभन्दा बढी पर्यटक हुनेछन् । यसअघि कञ्चनजंघा क्षेत्रमा ११ सयको हाराहारीमा मात्रै पर्यटक आएका छन् । टोलटोल पुगे व्यवसायीपर्यटक लक्षित व्यवसाय गर्ने अस्थायी व्यवसायीहरू टोलटोल पुगेका छन् । सिजनमा व्यवसाय गर्ने र सिजन सकिएपछि बस्तीतिर झर्नेहरू सिजन सुरु भएसँगै आआफ्नो ठाउँमा गएका हुन् । सेलेले, रामजेर, खम्बाछेन, ठाङगेनमा सिजन सुरुभएपछि मात्रै व्यवसायी जाने गरेका छन् । व्यवसायी सिजनभरिलाई पुग्ने गरी सामग्री लिएर गएको घुन्साका मिङमाडन्डु शेर्पाले बताए । चामल, मासु, तरकारीलगायतका सम्पूर्ण सामान चौरी वा याकलाई बोकाएर गएको डन्डुले बताए । अहिले गएका व्यवसायीहरू असार पहिलो साता मात्रै फर्कने गरेका छन् । वर्षमा दुई सिजन चल्ने पर्यटक यो सिजनमा धेरै आरोही र थोरै ट्रेकिङका हुन्छन् ।"
आईसीपी निर्माण अन्तिम चरणमा,"पर्सावीरगन्जमा निर्माणाधीन एकीकृत सुरक्षा जाँच चौकी (आईसीपी) को निर्माण कार्य अन्तिम चरणमा पुगेको छ । शिलान्यास गरिएको ६ वर्षपछि आईसीपी निर्माण सम्पन्न हुन लागेको हो ।भवन कार्यालय वीरगन्जका प्रमुख सुरेशकुमार वाग्लेले ठेकेदार कम्पनीले आईसीपीको ९५ प्रतिशत काम पूरा गरिसकेको जानकारी दिए । अब शौचालयको ब्लक निर्माण र परिसरभित्रको सडकको कालोपत्र गर्ने कामबाहेक आईसीपीको सबै निर्माण सकिएको छ, उनले भने, फर्निचर पनि आइसकेको छ, फनिर्सिङको काम भइरहेको छ । आईसीपी परिसरमा फुल तथा वृक्षरोपणको काम जिल्ला वन कार्यालयलाई जिम्मा दिइएको छ । फेबु्रअरी २२ मा भारतको राजधानी नयाँदिल्लीमा सम्पन्न आईसीपी प्रोजेक्ट स्टेयरिङ कमिटीको बैठकले आईसीपी सञ्चालन सम्बन्धमा ठोस निर्णयहरू गरेको उनले बताए । सहरी विकास मन्त्रालयका सचिव दीपेन्द्रनाथ शर्मा नेतृत्वको नेपाली र भारतीय गृह मन्त्रालयका सचिव ब्रजराज शर्मा नेतृत्वको भारतीय टोलीले बैठकको प्रतिनिधित्व गरेका थिए । बैठकले ३१ मार्चसम्ममा भारतीय पक्षले आईसीपीको सबै काम सक्ने, मार्च पहिलो साताभित्र नेपाली पक्षले आईसीपी परिसरमा अप्टिकल फाइबर ओछयाउने, आईसीपी र सुक्खा बन्दरगाहबीचको सडक विस्तार नभए पनि तत्काललाई आईसीपी सञ्चालन गर्ने सहमति भएको छ । भारत सरकारको लगानीमा आईसीपी निर्माणको ठेकेदार भारतीय निर्माण कम्पनी केएस सफ्टनेट हो । प्रारम्भिक सम्झौताअनुसार २०११ जनवरीमा शिलान्यास गरी काम थालिएको यो महात्त्वांकाक्षी परियोजनाको काम सन् २०१३ को अक्टोबरसम्म सम्पन्न भइसक्नुपथ्र्यो । तर, नेपालतर्फ काम सुरु गरेदेखि नै जग्गाको मुआब्जा विवाद, मधेस आन्दोलन, भूकम्प, बालुवागिट्टीको अभाव देखाउँदै भारतीय ठेकेदारले काममा ढिलाइ गर्दै आएको छ । भारततर्फको आईसीपी दुई वर्षअघि नै निर्माण भइसकेको छ । नेपाल र भारत दुवैतर्फको भन्सार कार्यालयको संरचना दुरुस्तै उस्तै हुनेछ । भारतले आफ्नो भूमिमा निर्माण गरेको चौकीलाई लक्षित गरी रक्सौल सहरको पश्चिम भागबाट बाइपास सडकसमेत निर्माण गरेको छ । बाइपास सडक पटनादेखि मोतीहारी हँुदै वीरगन्ज नाकासम्म आएको मुख्य राजमार्गसँग रक्सौल सहर प्रवेशअघि नै जोडिएको छ । भारततर्फ सबै पूर्वाधार निर्माण भइसकेकाले नेपालतर्फको चौकी निर्माण भएलगत्तै दुवै मुलुकको आईसीपी सञ्चालनमा ल्याउन कुनै प्राविधिक समस्या हुने छैन । नेपालतर्फ निर्माण भइरहेको आईसीपी ३ सय १५ जग्गाधनीको १ सय १५ बिघा जग्गा नेपाल सरकारले अधिग्रहण गरेको थियो । भारतले ८६ करोड ९ लाख भारु अर्थात (नेरु १ अर्ब ३९ करोड) को लागतमा आईसीपी नेपालमा निर्माण गर्न लागेको हो । भारतले आईसीपी निर्माण गरेर नेपाल सरकारलाई हस्तान्तरण गर्नेछ । त्यसपछि नेपाल सरकारले इन्टरमोडल यातायात विकास समितिलाई हस्तान्तरण गर्नेछ । इन्टर मोडल यातायात विकास समिति वाणिज्य मन्त्रालय मातहत कै हो । आईसीपीको त्यही समितिले सञ्चालन गर्नेछ । वीरगन्जको सुक्खा बन्दरगाह पनि त्यही समितिले नै सञ्चालन गरिरहेको छ । संयुक्त आईसीपी सञ्चालनमा आए हालको भन्सार नाकामा हुने मानवीय गतिविधि, जामबाट छुटकारा पाइनेछ । सडक छेउका जग्गाको मुआब्जा वितरणमा ढिलाइ हुँदा आईसीपी र सिर्सिया सुक्खा बन्दरगाहबीचको सडक अझै विस्तार हुन सकेको छैन । हुलाकी सडकअन्तर्गतको करिब ७ सय मिटर खण्ड विस्तारको काम सुरु नै नगरिएकाले चौकी सञ्चालनमा आए पनि समस्या रहिरहन्छ । हाल सिर्सिया सुक्खा बन्दरगाहतर्फको मोडदेखि पश्चिम चण्डाल चोकसम्मको सडक चौडा रहे पनि त्यहाँबाट आईसीपीको मोडसम्मको बाटो भने साँघुरो छ । चौकी सञ्चालनमा आएपछि वीरगन्ज भन्सारको सबै काम त्यहीँबाटै हुनेछ ।दैनिक करिब एक हजार मालबाहक सवारी साधन वीरगन्ज भन्सारबाट बाहिरिन्छन् । यति धेरै संख्यामा बाहिरिने र निर्यातका लागि त्यही बाटो प्रयोग गर्ने मालबाहक सवारीलाई साँघुरो बाटो छिचोल्न निक्कै सास्ती हुने र त्यहाँ जाम लाग्न सक्छ । यो सडक विस्तारको ठेक्का पप्पु र लुम्बिनी कन्सट्रक्सनले ज्वाइन्ट भेन्चरमा पाएका छन् । पप्पु कन्सट्रक्सनका प्रबन्ध निर्देशक सुमित रौनियार आफू काम गर्न तयार भए पनि सडक छेउको स्थानीयको जग्गाको मुआब्जा दिने काम सम्बन्धित निकायले गरिनसकेकाले आफूलाई काम थाल्न समस्या भएको बताए । उनले सडकको २५२५ मिटर दायाँबाँया जग्गा उपलब्ध नगराएसम्म काम अगाडि नबढ्ने बताउँछन् ।"
जलाशययुक्त आयोजना प्राथमिकतामा माग र आपूर्तिबीच,"काठमाडौं नेपाल विद्युत् प्राधिकण आफूले अब पानीको बहावका आधारमा बिजुली निस्कने (आरओआर) आयोजनामा लगानी नगर्ने भएको छ । मुलुकको दीर्घकालीन माग र आपूर्तिको आधारमा विद्युत् उत्पादन, प्रसारण र वितरणको जिम्मा पाएको प्राधिकरणले जलाशययुक्त आयोजनालाई प्राथमिकतामा राखेको हो । सुख्खायाममा पनि आवश्कताअनुरूप विद्युत् उत्पादन गर्न सकिने भएकाले यस्ता आयोजनामा ध्यान केन्द्रित गर्ने प्राधिकरणका प्रबन्ध निर्देशक कुलमान घिसिङले जानकारी दिए । अहिले ९२ मेगावाटको कुलेखानी मात्रै जलाशययुक्त आयोजना हो ।जलाशययुक्त आयोजनाका लागि १४० मेगावाटको तनहुँ जलविद्युत् आयोजना, ३ सय मेगावाटको उत्तरगंगा, ७ सय ६२ मेगावाटको तमोर जलाशययुक्त आयोजनामा विभिन्न चरणको काम भइरहेको छ । साथै ४१० मेगावाटको नलसिंहगाड आयोजना, ११ सय १० मेगावाटको सुनकोसी २, ५३६ मेगााट विद्युत् उत्पादन हुने सुनकोसी ३ पनि प्राधिकरणको प्राथमिकता सूचीमा छन् । यीमध्ये तनहुँ जलविद्युत् आयोजना निर्माण सुरु हुने चरणमा छ । उत्तरगंगा र तमोर आयोजना सर्वेक्षणको क्रममा छन् । दूधकोसी, नलसिंहगाड, सुनकोसी २, सुनकोसी ३ डीपीआर तयार हुने क्रममा छन् ।डीपीआर तयार भइसकेका दुई जलाशययुक्त आयोजना बूढीगण्डकी र पश्चिम सेती भने निर्माणको चरणमा प्रवेश गर्न सकेका छैनन् । ७५० मेगावाटको पश्चिम सेती निर्माणका लागि चिनियाँ कम्पनी थ्री गर्जेजसँग सहमति भइसके पनि उसले विद्युत् खरिद दर बढाउनुपर्ने माग गर्दै निर्माणमा ढिलाइ गर्दै आएको छ । थ्री गर्जेजका प्रतिनिधि यही विषयमा छलफल गरी फर्किएका छन् । पश्चिम सेती आयोजना निर्माणबारे लगानी बोर्ड सञ्चालक समितिको आगामी बैठकले निर्णय गर्नेछ ।पुष्पकमल दाहाल नेतृत्वको सरकारले बूढीगण्डकी बनाउने जिम्मा बिनाप्रतिस्पर्धा चिनियाँ कम्पनी गेजुवालाई दिने निर्णय गरेको थियो । १२ सय मेगावाटको आयोजना निर्माणका लागि चिनियाँ कम्पनी गेजुवालाई दिइएको लाइसेन्स खारेज गर्दै शेरदबहादुर देउवा नेतृत्वको सरकारले स्वदेशी लगानी र प्रविधिमा बनाउने निर्णय गरेको थियो ।पछिल्लोपटक सरकारले बूढीगण्डकी स्वदेशी लगानीमा बनाउने खाका तयार पार्न योजना आयोगका तत्कालीन अध्यक्ष स्वर्णिम वाग्लेको संयोजकत्वमा समिति गठन गरेको थियो । उक्त समितिले सरकारलाई प्रतिवेदन बुझाइसकेको छ । अब उक्त आयोजना के हुने भन्ने अन्योल कायमै छ । उक्त प्रतिवेदनमा पनि सुक्खायाममा रन अफ रिभर आयोजनाका उत्पादन घट्न गई माग र आपूर्तिबीच असन्तुलन देखिने भएकाले जलाशययुक्त आयोजनाको आवश्यकता औंल्याइएको छ ।जलाशययुक्त आयोजना निर्माण नहुँदा आवश्यकता पूर्ति गर्न भारतबाट विद्युत् आयात गरिरहनुपर्ने हुन्छ, प्रतिवेदनमा भनिएको छ, विद्युत् प्रणालीको स्थिरताका दृष्टिकोणले पनि जलाशययुक्त आयोजना आवश्यक छ । जलाशययुक्त आयोजनाका लागि नेपालको भूबनोट सुहाउँदोसमेत भएको प्रतिवेदनमा जनाइएको छ ।जलाशययुक्त आयोजनाबाट मागअनुसार तत्काल विद्युत् उत्पादन गर्न सकिने भएकाले पनि यसको महत्त्व बढी हुन्छ । नेपाललाई विशेषत: सुक्खायाममा विद्युत् अपुग हुने गर्छ ।यो वर्ष सुक्खायाममा विद्युतको उच्चतम माग १३ सय ८० मेगावाट छ । देशभित्रको आपूर्तिको हकमा भने प्राधिकरण र निजी क्षेत्रले उत्पादन गर्ने विद्युत् ५ सय ८० मेगावाट मात्रै छ । भारतबाट ४ सय ७० मेगावाटसम्म विद्युत् आयात हुँदै आएको छ ।जलाशयुक्त आयोजनाले सुक्खायाममा हुने विद्युत् माग र आपूर्तिबीचको असन्तुलन हटाउन सहयोग गर्ने प्राधिकरणका प्रबन्ध निर्देशक घिसिङ बताउँछन् । ६० मेगावाटको कुलेखानी प्रथम र ३२ मेगावाटको कुलेखानी दोस्रो मात्रै अहिले सञ्चालनमा रहेका जलविद्युत् आयोजना हुन् ।"
पुनर्निर्माणमा भारतको डेढ अर्ब,"काठमाडौं गोरखा र नुवाकोटमा भूकम्पबाट क्षतिग्रस्त पचास हजार घरको पुनर्निर्माणका लागि भारत सरकारले १ करोड ६२ लाख अमेरिकी डलर (१ अर्ब ६७ करोड ७० लाख रुपैयाँ) अनुदान सहयोग गर्ने भएको छ । बिहीबार काठमाडौंमा आयोजित एक कार्यक्रममा भारत सरकार, यूएनडीपी र युनोप्सबीच सम्झौतापत्रमा हस्ताक्षर भएको छ । उक्त अनुदान घर पुनर्निर्माणलाई चाहिने वित्तीय, निर्माण सामग्री, सीप, प्रविधिक र जग्गालगायतका सामाजिकप्राविधिक पाटोमा खर्च गरिने जनाइएको छ । भारत सरकारले दिने उक्त अनुदान संयुक्त राष्ट्रसंघीय विकास कार्यक्रम (यूएनएनडीपी) र परियोजना सेवाका लागि संयुक्त राष्ट्रसंघीय कार्यालय (युनोप्स) मार्फत खर्च गरिनेछ । संयुक्त राष्ट्र संघअन्तर्गतका यी दुई संस्थाले आवश्यक सामाजिकप्राविधिक सहयोग उपलब्ध गराउनेछन् । बिहीबारको सम्झौता पत्रमा भारत सरकारका तर्फबाट काठमाडौंस्थित भारतीय दूतावासका डेपुटी चिफ अफ मिसन (डीसीएम) अजय कुमार र यूएनडीपीका राष्ट्रिय निर्देशक रेनो मेएर र युनोप्स एसिया क्षेत्रीय निर्देशक सञ्जय माथुरले हस्ताक्षर गरे । सम्झौताअनुसार यूएनडीपी र युनोप्सका सामाजिकप्राविधिक टोलीले भूकम्प प्रतिरोधी भवन निर्माण मापदण्डअनुरूप हुने गरी गोरखा र नुवाकोटका करिब ५० हजार घरको पुनर्निर्माणमा सघाउनेछन् । टोलीले पुनर्निर्माण प्राधिकरणले उपलब्ध गराउने घर पुनर्निर्माण अनुदान लिन पूरा गर्नुपर्ने प्रक्रियामासमेत सघाउनेछन् । सम्झौताअनुसार यूएनडीपीले गोरखाका २६ हजार ९ सय १२ र युनोप्सले नुवाकोटका २३ हजार ८८ घरलाई आवश्यक सामाजिकप्राविधिक सहयोग गर्ने हो । ०७२ वैशाख १२ गतेको भूकम्पलगत्तै काठमाडौंमा सम्पन्न नेपालको पुनर्निर्माणका लागि अन्तर्राष्ट्रिय सम्मेलन मा भारत सरकारले क्षतिग्रस्त आवासीय घर, स्कुल, अस्पताल, ऐतिहासिक सम्पदा र अन्य भौतिक संरचनाको पुनर्निर्माणका लागि १ अर्ब डलर सहयोगको घोषणा गरेको थियो । जसमध्ये २५ करोड डलर अनुदान र ७५ करोड डलर लाइन अफ क्रेडिट सहुलियतपूर्ण ऋण छ । १ अर्ब डलरमध्ये १५ करोड डलर आवासीय घर पुनर्निर्माणका लागि दिने भनिएको थियो । पछिल्लो सम्झौता त्यहीअन्तर्गतको रकम रहेको भारतीय राजदूत मन्जीवसिंह पुरीले बताए । यो साझेदारीले आवश्यक मापदण्ड पूरा गर्दै पुनर्निर्माणलाई गति दिन सघाउनेछ, पुरीले भने, नेपालमा भारत र यूएनडीपीबीचको यो नै सम्भवत: पहिलो साझेदारी भएका कारण पनि विशेष महत्त्व छ । यूएनडीपीका राष्ट्रिय निर्देशक रेनो मेयेरले समझदारीको कार्यान्वयनबाट विपद् व्यवस्थापनमा स्थानीय तहको क्षमता अभिवृद्धिमा सघाउ पुग्ने विश्वास व्यक्त गरे ।"
मजदुरले ज्याला पाएनन्,"बैतडी (रासस) देहिमाडौंगिरेगाडा सडकखण्डमा काम गरेका २ सय मजदुरले १९ महिनासम्म पनि पारिश्रमिक पाएका छैनन् । गत वर्ष असार र साउन महिनामा उक्त सडकमा ग्राभेल बिछयाइँदा काम गरेका कामदार र उधारोमा सामान दिएका व्यापारीले आफूलाई दिन्छौं भनेको पैसा काम सकिएको १९ महिना बित्दासमेत नदिएको दशरथचन्द ग्वाल्लेकका देवीदत्त जोशीले बताए । हामीले साउनको झरीमा भिजेर काम गर्यौं, उनले भने, काम सकियो तर ज्याला अझै पाएका छैनौं । हामी सडकमै काम गरेर गुजारा चलाउने मान्छे, कसरी बालबच्चा पाल्ने कसरी छाक टार्ने ? हामीलाई गुजारा गर्न समस्या छ । मलेसियाको रोजगारीमा रहेका ग्वाल्लेककै गणेशदत्त जोशीले र केही दिनको बिदामा घर आउँदा उक्त सडकमा काम गरेका थिए । काम गरेपछि पैसा नपाएकाले यता न उताको भएको उनले बताए । विदेशमा जसोतसो पसिना बगाइरहेको थिएँ, त्यहाँको काम पनि कष्टपूर्ण नै थियो, घर आएको बेला यतै सडकमा काम पाएँ तर काम गरेको पारिश्रमिक पाइएन, उनले भने, यता न उताको भएँ, अब के गरूँ ? दुई वर्ष पुग्न लाग्यो घरमै बेरोजगार बसेको छु, हामी कामदारले ज्याला नपाए कसरी घर खर्च चलाउने ? समितिले पैसा नदिएको कामदारको गुनासो आइरहँदा उपभोक्ता समितिले भने रकम निकासा नभएको बताएको छ । सुरेन्द्र बोहोराको अध्यक्षतामा रहेको उपभोक्ता समितिको खातामा अहिलेसम्म ८ लाख रुपैयाँ मात्रै आएको बताए । सडक ग्राभेलका लागि सम्झौता भएको जम्मा रकम ३७ लाख ७१ हजार रुपैयाँमध्ये ३० लाख उपभोक्ता समितिले पाउने र बाँकी ७ लाख ७१ हजारको श्रमदान गर्ने सहमति भएको हो ।"
इन्धन तस्करी रोक्न पम्पमा कडाइ,"विराटनगर मूल्य अन्तरका कारण डिजेल र पेट्रोल भारततर्फ तस्करी बढेपछि नेपाल आयल निगमले सीमावर्ती क्षेत्रका पम्पमा कडाइ गरेको छ । त्यस क्षेत्रका पम्पलाई दैनिक उपलब्ध गराउँदै आएको पेट्रोलियम पदार्थमा कटौती गरेको छ ।सीमावर्ती क्षेत्रका पम्पलाई निगमको क्षेत्रीय डिपो विराटनगरले दैनिक १२ किलोलिटर डिजेल उपलब्ध गराउँदै आएको थियो । त्यति डिजेल दैनिक उपलब्ध गराउँदा भारततर्फ तस्करी भएको भन्दै निगमले दैनिक ८ किलोलिटरमा झारेको क्षेत्रीय प्रबन्धक भानुभक्त खनालले बताए ।नेपालमा भन्दा भारतमा डिजेलको मूल्य प्रतिलिटर २८ र पेट्रोलको प्रतिलिटर २२ रुपैयाँ बढी छ । सीमावर्ती क्षेत्रका पम्पमा दैनिक उपलब्ध हुने डिजेल र पेट्रोल भारततर्फ तस्करी भएको आशंकामा पम्पलाई दिँदै आएको इन्धनमा कटौती गरिएको हो, खनालले भने, सुनसरीको देवानगन्ज, कप्तानगन्ज, सायवगन्ज, भन्टाबारी, मोरङको रंगेली, कर्सिया र झुरकिया क्षेत्रका पम्पलाई उपलब्ध हुँदै आएको डिजेल र पेट्रोलमा कटौती गरिएको हो । सीमावर्ती क्षेत्रका पम्पलाई दिइँदै आएको पेट्रोलियम पदार्थमा कटौती गर्दा पनि पूर्वमा हाल दैनिक ७ सय किलोलिटर डिजेल र करिब २ सय किलोलिटर पेट्रोल खपत हुँदै आएको छ । मूल्य अन्तरकै कारण टयांकर चालकले भारतको बरौनी डिपोमा लोड भएको पेट्रोलियम पदार्थ भारतमै बिक्री गरेर रित्तो टयांकर भित्र्याउने प्रवृति सुरु भएपछि पेट्रोलियम पदार्थ बोकेर नेपाल आउने टयांकरको चेक जाँच भन्सार नाकामै गर्न थालिएको छ ।त्यसैगरी भन्सारबाट छुटेका त्यस्ता टयांकरलाई निगमले पनि सडकमा छडके चेकजाँच गरी विकृति नियन्त्रण प्रयास सुरु गरिएको खनालको भनाइ छ । यसअघि पेट्रोलियम पदार्थ बोकेर आएका टयांकरको चेकजाँच भन्सारमा हुँदैनथ्यो । पेट्रोलियम पदार्थ लिन यताबाट भारत जाने टयांकरको पनि भन्सार नाकामा चेकजाँच गर्न थालिएको छ । उनले भने, खाली टयांकरले पनि डिजेल पेट्रोल तस्करी गरेको सुराकमा नाकामा चेकजाँच गरिएको हो । उनका अनुसार नेपाल आएर फर्कने भारतीय नम्बर प्लेटका सवारीका साधन माथि पनि निगरानी बढाइएको छ ।दुई साताअघि भारत बिहारको बरौनी डिपोबाट विराटनगर डिपोका लागि २० हजार लिटर डिजेल लोड भएको ना४ख ८७३३ नम्बरको टयांकरका चालक कृष्ण यादवले १६ हजार लिटर भारतमा बिक्री गरी ४ हजार लिटर मात्र नेपाल भित्र्याएको पाइएपछि निगमले पेट्रोलियम तस्करी नियन्त्रणको प्रयास सुरु गरेको हो ।उक्त टयांकरका चालक यादवले ४ हजार लिटर मात्र नेपाल भित्र्याएर सुनसरीको इटहरीस्थित कृष्ण इन्टरप्राइजेज पम्पमा डिजेल भरेर निगमलाई बुझाएका थिए । उक्त टयांकर र इन्टरप्राइजेज पेट्रोलिमय कारोवारी केदार रिजालको हो । टयांकर चालक यादव फरार छन् । टयांकर र उक्त इन्टरप्राइजेजमाथि नेपाल आयल निगमले छानबिन गरिरहेको बताएको छ ।यसअघि भन्सार नाकामा पेट्रोलियम पदार्थ बोकेका टयांकरको चेकजाँज नहुँदा नेपाल र भारतमा डिजेल र पेट्रोलको मूल्य अन्तर भएसँगै टयांकर चालकले उतै डिजेल बिक्री गरेर नेपालमा खाली टयांकर ल्याउने र स्थानीय पम्पमा लगेर भरेर निगमलाई बुझाउने विकृति बढेको निगम स्रोतको भनाइ छ ।"
पर्यटक आगमनमा नयाँ रेकर्ड,"लमजुङ चक्रीय अन्नपूर्ण पदमार्गमा आउने पर्यटकको संख्यामा रेकर्ड कायम भएको छ । तथ्यांक लिन थालिएको २१ वर्षको अवधिमा सन् २०१७ मा मात्रै हालसम्मकै सबैभन्दा बढी २७ हजार ६८ विदेशी पर्यटकले पदमार्गको भ्रमण गरेका छन् । यो सन् २०१६ को तुलानामा २२ दशमलव ४७ प्रतिशतले बढी रहेको अन्नपूर्ण संरक्षण क्षेत्र आयोजना (एक्याप) मनाङको तथ्यांकमा उल्लेख छ । ०१६ मा २२ हजार १ सय २ पर्यटक यस पदमार्गमा भित्रिएका थिए । भारतीय नाकाबन्दी हुँदाको अघिल्लो वर्षको तुलानामा ३४ प्रतिशत र सशस्त्र द्वन्द्व ताका २९ प्रतिशतले पर्यटक आगमन घटेको थियो । पछिल्लो २ वर्ष भने पर्यटक आगमन बढदै गएको एक्यापले जनाएको छ । सन् ०१५ को तुलानामा ०१६ मा ३८ दशमलव ४२ प्रतिशतले पर्यटक बढेका थिए । भूकम्प र नाकाबन्दीको वर्ष सन् २०१५ मा १३ हजार ६ सय १५ पर्यटक अन्नपूर्ण पदमार्गमा भित्रिएका थिए । सन् ०१७ को पर्यटकीय सिजन अक्टोबरमा मात्रै ६ हजार ६ सय ७४ पर्यटक भित्रिएका छन् । सन् ०१६ मा उक्त महिना ५ हजार ६ सय ५१ पर्यटक भित्रिएका थिए । चक्रीय अन्नपूर्ण पदमार्गमा लमजुङ हुँदै मनाङतर्फ जाने पर्यटकको रेकर्ड एक्यापले राख्ने गरेको छ । एक्यापले सन् १९९६ देखि तथ्यांक लिन थालेको हो । काठमाडौं, पोखरा र बेंसीसहरमा अनुमति लिएर गएका विदेशी पर्यटकले मनाङको नासोङ गाउँपालिकास्थित धारापानी चेकपोस्ट (पर्यटक चेकजाँच केन्द्र) मा अनिवार्य आफ्नो विवरण बुझाउनुपर्छ । गत वर्षदेखि लमजुङकै मस्र्याङदी गाउँपालिकाको सिम्पानीस्थित बगैंचामा पनि चेकपोस्ट राखेर पर्यटकको तथ्यांक लिन थालिएको छ । धारापानी चेकपोस्टकी पर्यटक सहायक सोमी गुरुङका अनुसार यस वर्ष गत अक्टोबर २८ तारिख एकैदिन ३ सय ५ जना पर्यटक चक्रीय अन्नपूर्ण पदमार्गमा आएको रेकर्ड छ । सन् ०१५ को अक्टोबरमा एक दिन २ सय ५२ सम्म पर्यटक भित्रिएका थिए । अफ सिजनमा पनि पर्यटक आमगन रोकिएको छैन । भूकम्प र नाकाबन्दीका बेला कहिलेकाहीँ शून्य पनि थियो, उनले भनिन्, अहिलेको अफ सिजनमा पनि दैनिक १० जना पर्यटक टुटेका छैनन् । पर्यटन व्यवसायी समिति मनाङका अध्यक्ष विनोद गुरुङका अनुसार यसपटकको सिजनमा मनाङका प्राय: सबै होटल भरिभराउ थिए । आन्तरिक पर्यटक पनि उत्तिकै मात्रामा भित्रिएका थिए । भूकम्प र नाकाबन्दीको समय पर्यटकीय सिजनमा पनि कहिलेकाहीँ होटल नै खाली हुन्थ्यो । अफ सिजनमा बाहेक पछिल्लो वर्ष पर्यटक भरिभराउ तवरले राख्ने अवसर पाएका छौं, उनले भने । उनका अनुसार देशमा बन्द हडताल हुन छोडेपछि पर्यटक आगमन बढ्न थालेका हुन् । एक्याप मनाङका प्रमुख बाबुलाल तिरुवाले २१ वर्षको अवधिमा पर्यटक आगमनले ऐतिहासिक रेकर्ड कायम गरेको बताए । हामीले पर्यटकको रेकर्ड राख्न थालेयता सबैभन्दा बढी पर्यटक सन् २०१७ मा आए । राजनीतिक स्थिरता कामय हुँदै गए अझ पर्यटक बढदै जानेछन्, उनले भने । एक्यापका अनुसार सन् २००२ मा २९ र सन् ०१५ मा ३४ प्रतिशतले पर्यटक आगमन घटेको छ । द्वन्द्व चरमोत्कर्षमा पुगेका बेला, भूकम्प र नाकाबन्दीमा पर्यटक आगमनमा गिरावट आएको एक्यापको तथ्यांकले देखाउँछ । चक्रीय अन्नपूर्ण पदमार्ग आधा दशकअघिसम्म विश्वकै उत्कृष्ट १० पदमार्गमा गनिन्थ्यो । पदमार्गको गन्तव्य संसारकै अग्लो हिमाली भन्ज्याङ ५ हजार ४ सय १६ मिटरको थोराङला र संसारकै उच्च स्थानमा रहेको ताल ४ हजार ९ सय १९ मिटर उचाइको तिलिचो हो । लमजुङको बेंसीसहरबाट सुरु भएर मनाङ, मुस्ताङ हुँदै म्याग्दीको तातोपानी, म्याग्दी भएर पोखरा वा तातोपानीबाट घोरेपानी हुँदै पोखरा पुग्नलाई २१ दिन लाग्थ्यो । अहिले मुस्ताङको मुक्तिनाथ र मनाङको मनाङ गाउँसम्म मोटर चलेपछि पदयात्रा एक सातादेखि १० दिनसम्म खुम्चिएको छ । पदमार्ग भएर जानुपर्ने ठाउँमा सडक निर्माण भएपछि उक्त पदमार्ग विश्वकै उत्कृष्ट १० को सूचीबाट समेत हटिसकेको छ ।"
ओपो दोस्रो स्थानमा कायमै,काठमाडौं दक्षिण पूर्वी एसियाली क्षेत्रमा वार्षिक स्मार्टफोन सिपमेन्ट्सका आधारमा ओपोले दोस्रो स्थान हात पार्न सफल भएको छ । मार्केट रिसर्च फर्म इन्टरनेसनल डाटा कर्पोरेसन (आईडीसी) द्वारा प्रेषित ताजा रिपोर्टका अनुसार सन् २०१७ मा २९ प्रतिशतको डबल डिजिट वृद्धिदर दर्ता गरेकाले ओपोले उक्त स्थान हासिल गरेको विज्ञप्तिमा उल्लेख छ ।
एनआईसीको धनवर्षा मुद्दती खाता,काठमाडौं (कास) एनआईसी एसिया बैंकले धनवर्षा मुद्दती खाता लाई रिलन्च गरेको छ । १ वर्ष अवधिको उक्त मुद्दती खातामा वार्षिक १२ प्रतिशतका दरले मासिक रूपमा ब्याज भुक्तानी गरिने बैंकले जनाएको छ । मुलुकभरका १८० शाखा सञ्जालहरूमध्ये जुनसुकै शाखाबाट उक्त मुद्दती खाता खोल्न सकिने र मुद्दती रसिदको धितोमा मौज्दातको ९० प्रतिशतसम्म कर्जासमेत उपलब्ध गराउन सकिने जारी विज्ञप्तिमा उल्लेख छ । त्यसैगरी यसअघि बैंकले सञ्चालनमा ल्याएको सर्वाधिक उच्च ब्याजदरसहितको समुन्नति प्लस बचत खाता ग्राहक माझ लोकप्रिय रहेको जनाएको छ । बैंकका अनुसार यो खातामा त्रैमासिक ब्याज भुक्तानी हुने गरी वार्षिक १० प्रतिशत दरले ब्याज प्रदान गरिँदै आएको छ ।
महिला चालकलाई यामाहा स्कुटर,काठमाडौं (कास) एमएडब्लू इन्टरप्राइजेजले अन्तर्राष्ट्रिय महिला दिवसको अवसरमा महिला स्कुटर चालक कमला श्रेष्ठलाई यामाहा स्कुटर प्रदान गरेको छ । उनलाई एमएडब्लू इन्टरप्राइजेज यामाहा डिभिजनका मार्केटिङ हेड प्रदीप पोखरेलले स्कुटरको साँचो हस्तान्तरण गरेको जारी विज्ञप्तिमा उल्लेख छ । यामाहाले आफ्नो एसस्कुटर अभियानअन्तर्गत बुधबार (७ मार्च) मा नेपालमै पहिलोपटक स्कुटर डे मनाएको थियो । यसै अवसरमा यामाहाले आफ्ना सर्भिस सेन्टरहरूबाट सबै ब्रान्डका स्कुटरलाई नि:शुल्क वास गरेको जनाएको छ ।
अशोक लिल्यान्डको सेमी लो फ्लोर बस सेवा,"काठमाडौं साझा यातायातले अशोक लिल्यान्डको सेमी लो फ्लोर बस सञ्चालनमा ल्याएको छ । अशोक लिल्यान्डको बस विश्वकै पहिलो सिंगल स्टेप, फ्रन्ट इन्जिन, फुल्ली फ्ल्याट फ्लोर बस रहेको जारी विज्ञप्तिमा छ । कम्पनीका अनुसार उपत्यकामा चार स्टेप उक्लिएर बसमा चढ्नुपर्ने बाध्यताबाट मुक्ति दिलाउन एक स्टेमै बसमा चढ्न सकिने सेमी लो फ्लोस बस सञ्चालनमा ल्याइएको हो ।"
सहायता सामग्री लैजान अवरोध,गुटामा करिब ४ लाख सर्वसाधारण छन् । विद्रोहीको नियन्त्रणमा रहेको गुटामा गत फेब्रुअरी १८ देखि रूसी सेनाको सहयोगमा सरकारी सेनाले गरेको आक्रमण गर्दै आएको हो । राष्ट्रसंघका उक्त क्षेत्रका मानिस खाना तथा पानी लगायत मानवीय सहयोगको प्रतीक्षमा रहेका छन् ।यसअघि सोमबार पूर्वी गोटा छाड्न चाहने सर्वसाधारणका लागि दैनिक ५ घण्टा आक्रमण स्थगित गर्ने रूसले जनाएको थियो । तर रूसी राष्ट्रपति भ्लादिमिर पुटिनको उक्त घोषणा कार्यान्वयन नभएपछि सर्वसाधारण थप मर्कामा परेका हुन् । राजधानी दमास्कसबाट पूर्वमा पर्ने गोटा सन् २०१३ देखि विद्रोहीको नियन्त्रणमा छ त्यसयता भएका द्वन्द्वका कारण ३ लाख ५० हजार मानिसको ज्यान गइसकेको छ ।
धातुमा करबारे अमेरिका नरम,ह्वाइटहाउस प्रवक्ता सराह स्यान्डर्सले यी दुई देशलाई राष्ट्रिय सुरक्षाका आधारमा छुट दिन सकिने बिहीबार बताएकी हुन् । स्टिल र एल्मुनियममा कर लगाउने घोषणा गरेपछि उनको तीव्र आलोचना भएको थियो ।ट्रम्प प्रशासनभित्रकै केही अधिकारीले व्यापारिक युद्धले क्षति पुर्याउने भन्दै उक्त नीति कार्यान्वयन नगर्न आग्रह गरेका थिए । कर लगाउने निर्णयलाई ट्रम्पले केही दिनभित्र अन्तिम स्वीकृति दिने ह्वाइटहाउसले जनाएको छ ।विदेश र रक्षा मन्त्रालयले लचिलो हुन अन्तिम समयमा राष्ट्रपतिलाई अपिल गरेका छन् । राष्ट्रपति ट्रम्पले स्टिलका सामानमा २५ प्रतिशत र एल्मुमिनियमका सामानमा १० प्रतिशत कर लगाउने बताएका छन् ।तर कर लगाउने योजनाले व्यापार युद्ध ल्याउन सक्ने भन्दै चिन्ताहरू व्यक्त भइरहेका छन् । अमेरिकाभित्रै र अन्य देशमा समेत विरोधहरू भए पनि राष्ट्रपति ट्रम्पले यो साताको अन्त्यसम्ममा कर लगाउने निर्णयमा हस्ताक्षर गर्ने स्यान्डर्सले बताएकी हुन् ।
दाउदका मुख्य सहयोगी पक्राउ,"भारतीय सञ्चारमाध्यमका अनुसार उनलाई दुबईमा पक्राउ गरिएको हो । पक्राउलगत्तै टकलालाई भारतीय प्रहरीले मुम्बई ल्याएको केन्द्रीय जाँच ब्युरो (सीबीआई) ले जनाएको छ । सीबीआईका अनुसार एयर इन्डियाको उडानबाट मुम्बई ल्याइएका टकलालाई मुम्बई विशेष अदालत समक्ष पेस गरिएको थियो । उनलाई आतंककारी नियन्त्रण कानुनअनुसार आगमी मार्च १२ सम्म प्रहरीमा हिरासतमा राखिने भारतीय सञ्चारमाध्यमले जनाएका छन् ।फारुक टकला १९९३ मा मुम्बईमा भएको शृंखलाबद्ध बम आक्रमणपछि फरार थिए । उनीविरुद्ध १९९५ मा देशबाट भागेपछि रेड कर्नर नोटिस जारी गरिएको थियो । फारुक टकलाविरुद्ध हत्या, फिरौती तथा आतंकवाद लगायतका गतिविधिमा संलग्न रहेको आरोप छ ।"
बन्दुकबारे नयाँ कानुन,घटनालगत्तै अमेरिकी राष्ट्रपति डोनाल्ड ट्रम्पले फ्लोरिडा गोलीकाण्डमा ज्यान जोगाउन सफल विद्यार्थीलाई भेटी आफू अमेरिकामा बन्दुकको खरिद नियन्त्रणका लागि कडा कानुन ल्याउनुपर्ने पक्षमा रहेको बताएका थिए । तर २०१६ को राष्ट्रपतीय निर्वाचन अभियानका क्रममा उनले बन्दुक नियन्त्रणको विरोधमा बोलेका थिए ।
भद्रगोल भ्युज,"परिष्कार जरुरी छ दीपकराज गिरीकुनै पनि शृंखला चर्चित हुने दुई कारण छन् त्यसको विषयवस्तु र ठेट पात्र । भद्रगोल मा यी दुवैको तारतम्य मिलेको छ । चुस्त, दुरुस्त प्रस्तुति र मौलिक पात्रहरू यसका विशेषता हुन् । अरू हास्य शृंखलाभन्दा यो अलि पृथक छ । राजनीतिक घोचपेचमा केन्द्रित जिरे खुर्सानी शैलीका शृंखलाको हुलमा यसको ग्रामीण जनजीवन र निम्न मध्यम वर्गीय समाजका प्रसंग मीठो मानिएका हुन् ।भद्रगोल का पात्र फेरिएका छैनन् । अहिलेलाई त यी नयाँ छन्, हिट छन्, तर विस्तारै मनोटोनस लाग्न थाल्छ । एउटै पात्र र शैली दोहोरिइरहयो भने कार्यक्रमको क्रेज घट्छ । मैले तीतो सत्य बाह्र वर्ष चलाएँ । नयाँ दिन सक्दिनँ भन्ने लागेपछि बन्द गरिदिएँ । पुरानो हुनु आफैंमा खराब चिज हो । भद्रगोलले आफूलाई परिष्कार गर्दै लैजानुपर्छ । विषयवस्तु अझै तगडा बनाउनुपर्छ । नयाँपन महसुस गराइरहनुपर्छ ।"
हेलिकप्टर लिएर मदन,"प्रशान्त तामाङले निर्देशन गरेको भिडियोमा गायक मदनसमेत फिचरिङ गरेका छन् । भिडियोमा निरोज श्रेष्ठको छायांकन र राजेश शाहको सम्पादन रहेको छ । गायक मदनले रहमानमार्फत नेपाल र पाकिस्तानसँगको सांस्कृतिक तथा सांगीतिक सम्बन्ध कायम गर्न पाउँदा आफू निकै हर्षित भएको बताए । लोकशैलीको यो गीतमा दर्शकश्रोताहरूले साउन्डमा नयाँ काम गरिएको पाउनुहुनेछ, मदनले भने । मदनले आफू रहमानकै संगीत तथा संगीत संयोजनमा एल्बम तिम्रो खबर पनि नयाँ वर्षको अवसरमा सार्वजनिक गर्ने तयारीमा लागिरहेको बताए ।"
पञ्चायत को च्यारिटी,"हेटौंडा (कास) पञ्चायतकालीन समयका सामाजिक विषयवस्तु समेटेर बनाइएको पञ्चायत को बिहीबार हेटौंडामा च्यारिटी सो गरिएको छ । अन्तर्राष्ट्रिय श्रमिक महिला दिवसको अवसर पारेर गरिएको सोमा कलाकारहरू सरोज खनाल, निता ढुंगाना, जान्ह्वी बस्नेत, निर्देशक शिवम अधिकारी, निर्माता रवि अधिकारी, सुशान्त कुमार श्रेष्ठलगायतको टोली हेटौंडास्थित ओम्याक्स हल पुगेका थिए । दर्शकसँगै बसेर उनीहरूले पूरै समय फिल्म हेरे ।"
फिल्म लेखनमै महिला आउनुपर्छ,सुनीता साखकर्मी
नेपाली एड सिरन,"भनिरहनु नपर्ला, सुशान्त युटयुबका उत्पादन हुन् । उनको च्यानलमा जम्मा सात गीत छन् । पहिलो एल्बम ब्लु पिग्मेन्ट्स का गीत हुन् यी सबै । च्यानल सबस्क्राइब गर्नेको संख्या भने राम्रो छ, करिब ३४ हजार । इन्डिपेन्डेन्ट च्यानलमा यत्तिको भ्युज र सबस्क्रिप्सन ठीकै हो, उनले भने, मेरो सङ राइटिङ फरक भएकाले श्रोताहरूले मन पराउनुभएको होला । उनी प्राय: स्लोपप गाउँछन् । कतिपय गीतमा नेपालीअंग्रेजी मिसाएका छन् । मेरो उमेरका मान्छेका लागि हुन् मेरा गीत, उनले भने, नेपालीमा अंग्रेजी मिसाउँदा फरक सुनिन्छजस्तो लाग्छ । पढाइका लागि अस्ट्रेलिया पुगेका सुशान्त बिदाको बेला केही दिनका लागि स्वदेश आएका थिए । उनी व्यावसायिक रूपमा गायक बन्न चाहँदैनन् । तर, संगीत लगाव हो । रुचिको विषय त्याग्नेवाला छैनन् ।अहिलेसम्म कक्षा लिएर सिक्न पाएको छैन, बूढानीलकण्ठ स्कुलमा पढेका उनले भने, बीबीएस सकेपछि संगीत पढ्छु । अहिलेलाई भने युटयुब च्यानललाई नै थप जोसिलो बनाउनुमै उनले आफ्नो हित देखेका छन् ।"
सकियो महिला रंग उत्सव,देवनारायण साह
मोनो रेलको सम्भाव्यता अध्ययन सकियो,"यसका लागि सानो सडक चाहिने हुँदा कमै स्थान र संरचना भत्काउनुपर्ने हुन्छ । सडकभन्दा ३ फिटमाथि मोनो रेल बनाउन लागिएको उनले बताए । थोरै दूरीमा पिलर ठडयाउनुपर्ने हुन्छ । काठमाडौं महानगरपालिकालाई केन्द्र बनाएर सार्वजनिक नीजि साझेदारी (पीपीपी) मोडल अनुसार उपत्यका अन्य नगरपालिकासंग समन्वय गरेर चलाउन सकिने प्रवक्ता कार्कीले बनाए । मेट्रो रेलभन्दा लागत ८० प्रतिशत कम छ । ८० देखि १ सय २० किमि प्रतिघण्टाको गतिमा कुद्छ, उनले भने । सरकारले विद्युत् उपलब्ध नगराए कम्पनी आफैंले जुटाउने प्रवक्ता कार्कीले बताए । साइमेक्सले आवश्यक परे हङकङको बीवाईडी (बिल्ड योर ड्रिम्स) नामक कम्पनीबाट झिकाउने तयारी गरेको पनि उनले बताए । रिचार्जेबल ब्याट्रीलागयत वातावरणमैत्री इलेक्ट्रिक सामान उत्पादन गर्दै आएको बीवाईडीले विद्युत्बाट चल्ने उपकरण उत्पादन गर्ने गरेको छ । यसले चीनको सेन्जेनमा स्काई रेल गुडाइसकेको सकेको महानगरको दाबी छ ।"
श्रमिकलाई सधैं उस्तै,"घरबास छोडेर इँटाभट्टाको झयाउली छिरेका महिलाहरू पुरुषसरह बिहान सबेरै उठी घाम झुल्किने बेलासम्ममा एक हजारदेखि १५ सय इँटा पार्ने गरेको बताउँछन् । इँटाभट्टामा कार्यरत महिलाको काँधमा बालबच्चा हुर्काउने जिम्मेवारी पनि उत्तिकै चुनौती छ । जताततै माटो मुछ्न कृत्रिम पोखरी स्थापना गरेको छ, बच्चा जोगाउनै मुस्किल छ, सल्यान कालिमाटी रामपुरकी शारदा डाँगीले भनिन््, साना दुई वर्षको छोरा छ, कामसँगै उसकै गोठालो बस्नुपर्छ । इँटाभट्टामा कार्यरत मजदुरको बालबालिका खुला रूपमा छोडिएको अस्थायी पोखरीका कारण असुरक्षित रहेको उनीहरूको गुनासो छ । प्रत्येक वर्ष इँटाभट्टाको पोखरीमा बालबालिका डुबेर मत्यु हुने गरेको छ । इँटाभट्टामा ज्यालाको भने कुनै विभेद नरहने भएकाले कामको समान मूल्यांकन हुने गरेको उनीहरू बताउँछन् ।"
धूलोले सर्वसाधारणलाई सास्ती,"सुनारपानीमा रुघाँखोकीका बिरामी हुनु भनेको सामान्य हो । स्थानीय स्वास्थ्य चौकीले पनि धूलोले हुने संक्रमणबाट जोगिनका लागि जनचेतनाका कार्यक्रम सञ्चालन गर्न चासो दिएको छैन । स्वास्थ्य चौकीसमेत धुलाम्मे छ । जिल्ला स्वास्थ्य कार्यालय रामेछापका प्रमुख डा प्रकाशप्रसाद शाह धूलोको संक्रमणकै कारण कालान्तरमा क्यान्सरसम्म हुन सक्ने बताउँछन् । शाहका अनुसार छालामा हुने संक्रमण, श्वासप्रश्वासमा समस्या, फोक्सोमा असर त छँदै छ । तत्कालका लागि असर नदेखिए पनि धूलोले मानव स्वास्थ्यमा गम्भीर क्षति पुग्ने उनले बताए । स्थानीय तहले धूलो समस्या हो भन्ने महसुस गरेर कार्यक्रम ल्याउन ढिला भएको उनको निष्कर्ष छ । सरकारले स्वास्थ्यसम्बन्धी सबै कार्यक्रम स्थानीय सरकारलाई दिएकाले जिल्ला स्वास्थ्यले जनचेतनाका कार्यक्रमसमेत गर्न नसक्ने उनले बताए । स्थानीय तहले सहकार्य गरेमा स्वास्थ्यकर्मीहरू हामी परिचालन गछौंँ, उनले भने ।"
महिला प्रतिस्पर्धी बन्नुपर्यो,"सडकमा आन्दोलन गर्ने समय सकिएको तर्क गर्दै उनले अब विकासको आन्दोलनको चरण सुरु भएको तर्क गरे । उनले सरकारको मात्र भर नपरी जनता आफैं सक्रिय भए आर्थिक समृद्धि र विकास चाँडै सम्भव भएको दाबी गरे ।कार्यक्रममा प्रदेश ३ का सभामुख सानुकुमार श्रेष्ठ, राष्ट्रियसभा सदस्य रामचन्द्र राई, प्रदेशसभा सदस्य मुनु सिग्देल, जुनेली श्रेष्ठ, अनेमसंघ केन्द्रीय सदस्य पद्मा पौडेल, जिल्ला अध्यक्ष पार्वती रानामगरलगायतले महिला अधिकारबारे चर्चा गरेका थिए ।"
फरार अपराधी जेल चलान,"पुनरावेदन अदालत पाटनले गरेको फैसलाबमोजिम अभियुक्त डिमीलाई सोमबारदेखि नै लागू हुने गरी ५ वर्ष सजाय भुक्तान गर्न जिल्ला कारागार पठाइएको वन कार्यालय प्रमुख पदमराज नेपालले बताए । उनलाई तीन वर्षअघि तत्कालीन पुनरावेदन अदालत पाटनले अवैध रूपमा बाघको छाला र हड्डी आखेटोपहार ओसार पसार तथा बिक्रीवितरण गरेकोमा दोषी ठहर गरेको थियो । राष्ट्रिय निकुञ्ज तथा वन्यजन्तु संरक्षण ऐन, २०२९ को दफा २६ (१) बमोजिम जिल्ला वन कार्यालय नुवाकोटले गरेको फैसला पुनारवेदन अदालतले उल्टादिए पनि उनी फरार भएका थिए । तत्कालीन डीएफओ प्रेमप्रसाद खनालले निज डिमीको हकमा एक लाख रुपैयाँ जरिवना मात्रै गराएका थिए ।"
कन्सल्टयान्सी सञ्चालकमाथि ठगी आरोप,काठमाडौं (कास) ठगी गरेको आरोपमा कन्सल्टयान्सी सञ्चालकलाई मंगलबार प्रहरीले पक्राउ गरेको छ । पक्राउ पर्नेमा प्रकाश कन्सल्टयान्सीका सञ्चालक मकवानपुरका ३१ वर्षीय आर्यन लामा छन् । लामाले चार जनालाई स्पेन र पोर्चुगलमा रोजगारीमा पठाइदिने प्रलोभन देखाई ३३ लाख ठगी गरेको आरोपमा प्रहरीले अनुसन्धान थालको छ । उनले अन्य दुई जनालाई समेत कतार एयरवेजमा रोजगारी दिलाइदिने भनी जनही साढे तीन लाख उठाएको महानगरीय अपराध महाशाखाले जनाएको छ ।
आम्दानी बढाउन अन्तक्र्रिया,"काठमाडौं (कास) कागेश्वरी मनोहरा नगरपालिका वडा ७, ८ र ९ का जनप्रतिधि तथा कर्मचारीहरू, त्यस क्षेत्रका ब्यवसायी, सामाजिक संघ संस्थाका अध्यक्षहरू र करदाता सेवा कार्यालय कोटेश्वरबीच व्यवसाय दर्ता, बहाल कर र भुक्तानीमा अग्रिम करकट्टी सम्बन्धमा बिहीबार अन्तक्र्रिया भएको छ । कार्यक्रममा स्थानीय निकायमा व्यवसाय दर्ता गरी स्थायी लेखा नम्बर नलिएका व्यवसायीहरूको पहिचान गर्ने साथै स्थानीय निकायबाहेक अन्य निकायमा दर्ता भई स्थायी लेखा नम्बर लिएका तर स्थानीय निकायमा दर्ता नभएका व्यवसायीलाई सचेत गरिएको थियो ।"
जर्जप्रिन्सको निर्णायक गोल,"पुलिसका अजित भण्डारीको हेड प्रहार ८२ औं मिनेटमा गोलरक्षक विकेशले बचाए । लगत्तै पुलिसको अर्को प्रहार पनि विकेशले जोगाए । त्यसले पुलिसको अन्तिम आस पनि तुहियो । इन्ज्युरी टाइममा पदम तामाङले पाएको अवसर गुमाउँदा आर्मी गोलअन्तर बढाउन चुकेको थियो ।आर्मीका प्रशिक्षक चुनबहादुर थापाले आफ्ना केही खेलाडी घाइते भएका कारण अपेक्षित खेल पस्कन नसकेको बताए । उनले भने, अनुभवी खेलाडीको अभावले स्कोर थप्न चुक्यौं । पुलिसका प्रशिक्षक अनन्त थापाले पाएका अवसर सदुपयोग गर्न नसक्दा हार्नुपरेको बताए । आर्मीका जर्जप्रिन्स म्यान अफ द म्याच हुँदै २५ हजार जित्न सफल भए । शुक्रबार झापा र थ्रीस्टारबीच सेमिफाइनलमा प्रतिस्पर्धा हुनेछ ।"
युभेन्ट्सको रोमाञ्चक जित,सन ह्युङमिनले बेम्बलीमा भएको दोस्रो लेगमा टोटेनहमलाई अग्रता दिलाए पनि दोस्रो हाफमा दुई मिनेट ४९ सेकेन्डभित्र गोन्जालो हिगुइन र पाब्लो डिबालाले गोल गर्दै युभेन्टस्लाई २१ को जित दिलाए । यसअघि टुरिनमा भएको पहिलो लेग २२ मा टुंगिएको थियो । म्यानचेस्टर सिटी गृहमैदानमा भएको दोस्रो लेगमा २१ ले पराजित भए पनि एफसी बसेलविरुद्ध समग्रमा ५२ को सफलता हात पार्दै अन्तिम आठमा प्रवेश गर्यो ।पेप ग्वार्डिओलाले आइतबार चेल्सीविरुद्ध उत्रिएको टिममा ६ खेलाडी परिवर्तन गरेको सिटीले च्याम्पियन्स लिग अन्तिम १६ को प्रतिस्पर्धामा बुधबार अग्रता लिएर पनि नतिजा गुमाएको थियो । सिटी १५ महिनायता इतिहाद स्टेडियममा पहिलोपल्ट हारेको हो ।
रूपन्देही विजयी,बुटवल (कास) आयोजक लाली रूपन्देही ११ ले तिलोत्तमा गोल्डकप फुटबलको उद्घाटन खेलमा बिहीबार सुदूरपश्चिम ११ लाई २० ले पराजित गरेको छ । आयोजकको जितमा निशान लिम्बू हिरो भए । खेलको सातौं मिनेटमा प्राप्त पेनाल्टीमा गोल गरेका निशानले ८७ औं मिनेटमा एक्लो प्रयासमा गोल थप्दै रूपन्देहीलाई विजयी गराए । सुदूरपश्चिमले ८० औं मिनेटमा पाएको पेनाल्टी पनि गुमायो । शुक्रबार कास्की ११ र फ्रेन्ड्स क्लबबीच प्रतिस्पर्धा हुनेछ ।
किरणको टिम आई लिग च्याम्पियन,"गत वर्ष माल्दिभ्सको टीसी स्पोर्ट्सबाट खेलेका किरणलाई पन्जावले २३ जनवरीमा अनुबन्ध गरेको थियो । मछिन्द्र, थ्रीस्टार र मनाङ मस्र्याङदीका यी पूर्वकिपरले २७ जनवरीमा नेरोकाविरुद्ध १० को जित हात पारेको अवे खेलमा पन्जावबाट डेब्यू गरेका थिए । एक खेल बेन्चमा बिताएका उनले एक खेलमा सब्स्टिच्युटका रूपमा खेल्ने मौका पाएका थिए । सात खेलमा पहिलो रोजाइमा उत्रिएका उनले विपक्षीलाई तीन खेलमा गोल गर्ने अवसर दिएनन् । त्यसमा पन्जावले ३ जित, ३ हार र १ बराबरी नतिजा निकाल्यो । सिजनको ११ औं जितसँगै मिनेरवा पन्जाव ३५ अंक जोड्दै च्याम्पियन भएको हो । नेरोकाले ३२ तथा मोहन बगान र इस्ट बंगालले ३१३१ अंक बनाए ।"
स्कटल्यान्डसँग लगातार हार,नेपालले दुवै खेल जित्नैपर्नेनेपालले सुपर लिगमा पुग्न शनिबार अफगानिस्तान र सोमबार हङकङसँग हुने दुवै खेल जित्नै पर्नेछ । हङकङले बुधबार समूह बी को अर्को खेलमा अफगानिस्तानलाई ३० रनले हरायो । हङकङले शनिबार जिम्बावेसँग खेल्नेछ । हङकङले नेपालसँगको खेल जिते सुपर सिक्स पुग्नेछ । विश्वकप पुग्न दाबेदार मानिएको अफगानिस्तान लगातार तेस्रो खेलमा पराजित भएको छ । समूह ए मा पनि अप्रत्यासित नतिजा आएको छ । यूएईले नेदरल्यान्ड्सलाई ६ विकेटले पराजित गरी ३ खेलमा दोस्रो जित हात पार्यो । वेस्ट इन्डिजले जेसन होल्डरको नटआउट ९९ रनमा पपुवा न्युगिनीलाई ६ विकेटले हरायो । वेस्ट इन्डिजले दुवै खेल जितेको छ ।
वेस्टर्न ओपन गल्फ,"रवि खड्का (७ ओभर १४७), प्रदीपकुमार लामा (९ ओभर १४९), रामे मगर र सूर्यप्रसाद शर्मा (१० ओभर १५०) शीर्ष १० स्थानमा अटाएका छन् । २३ ओभर १ सय ६३ भन्दा कम स्कोर गरेका २१ व्यावसायिक तथा ६ एमेच्योर खेलाडीले अन्तिम दिनको कट पार गरेका छन् । एमेच्योरतर्फ अजितलाई १७ ओभर १५७ जोडेका नीरज तामाङ र सुरेश तामाङले पछयाइरहेका छन् ।तीनदिने प्रतियोगिता विजेताले १ लाख १५ हजार, उपविजेताले ७४ हजार र तेस्रो हुनेले ५३ हजार रुपैयाँ पाउने छन् ।"
नारी दिवसमा अनु सम्मानित,"काठमाडौं (कास) राष्ट्रिय टोलीबाट कीर्तिमान ३५ गोल गरेकी अनु लामा अन्तर्राष्ट्रिय नारी दिवसको अवसरमा महिला फुटबल संघद्वारा विहीबार सम्मानित भएकी छन् ।सातदोबाटोस्थित एन्फा कम्प्लेक्समा आयोजित कार्यक्रममा फरवार्ड अनुलाई २५ हजार रुपैयाँसहित सम्मान गरिएको हो । उक्त रकम महिला फुटबल समितिकी अध्यक्ष विन्द्रा देवानले दिएकी हुन् । माघमा उनको नेतृत्वमा नयाँ कार्यसमिति निर्वाचित भएपछि संघको पहिलो कार्यक्रम हो । खेलाडीको मिहिनेतको कदर गर्न पनि आफैंले रकम निकालेर सम्मान गर्ने थालनी गरिएको उनले बताइन् । तीनपल्ट साफ वुमेन्स च्याम्पियनसिप र दुईपल्ट दक्षिण एसियाली खेलकुद (साग) मा नेपाललाई फाइनल पुर्याउन महत्त्वपूर्ण योगदान गरेकी अनुले अन्तर्राष्ट्रिय फुटबलमा चार ह्याट्रिकसहित कीर्तिमान ३५ गोल गरेकी छन् । अनुले साफ च्याम्पियनसिप २०१४ र १२ औं साग २०१६ मा नेपाली टोलीको कप्तानी गरेकी थिइन् । अहिलेका स्टार फरवार्ड सावित्रा भण्डारीले १७ गोल गर्दै उनलाई पछयाइरहेकी छिन् । बुट थन्क्याइसकेकी पूर्वकप्तान जमुना गुरुङले २५ गोल गरेकी छन् ।सन् २००४ मा चीनमा भएको यू१९ च्याम्पियनसिपपछि एपीएफ क्लबमा आबद्ध अनु डिसेम्बर २०१६ मा दायाँ घुँडाको शल्यक्रिया गरेयता मैदान फर्किएकी छैनन् । नारी दिवसमा सम्मानित भएकोमा धेरै खुसी लागेको छ, उनले भनिन्, अहिले फिजियो गराइरहेकी छु । चाँडै खेल्न तयार हुने प्रयासरत छु ।"
शिवशक्ति फाइनलमा,बुटवल (कास) भैरहवाको शिवशक्ति क्रिकेट क्लब बिहीबार रूपन्देही सुपर लिग क्रिकेटको फाइनलमा पुगेको छ । सिद्धार्थ रंगशालामा शिवशक्तिले न्यु होराइजन क्रिकेट क्लब बुटवललाई ६९ रनले हरायो ।
एपीएफ च्याम्पियन,"पर्वत (कास) एपीएफ क्लब दोस्रो दिदिबहिनी कप राष्ट्रिय महिला भलिबलमा च्याम्पियन बनेको छ । बिहीबार कुश्मामा सम्पन्न फाइनलमा एपीएफले चिरप्रतिद्वन्द्वी शिवम् न्यु डायमन्ड एकेडेमीलाई २५१८, १२२५, २५१६, २५११ सेटमा हरायो । तेस्रो स्थानमा नेपाल पुलिसले त्रिभुवन आर्मीलाई ३१ को सेटमा हरायो । सर्वोत्कृष्ट खेलाडी एपीएफकी सरस्वती चौधरी भइन् । न्यु डायमन्डकी प्रतिभा माली उत्कृष्ट स्पाइकर हुँदा कृपा अधिकारी सेटर र सलिना श्रेष्ठले डिफेन्समा उत्कृष्ट भए । सर्भरमा पुलिसकी कमला पुन, ब्लकरमा एपीएफकी उषा विष्ट र प्रशिक्षकमा एपीएफकै ज्ञानेन्द्र विष्ट उत्कृष्ट भए ।"
दोस्रो पाँचथर गोल्डकप हुने,इलाम (कास) दोस्रो पाँचथर गोल्डकप फुटबल प्रतियोगिता चैत २५ देखि हुने भएको छ । आयोजक पाँचथर क्लबले वैशाख २ सम्म चल्ने प्रतियोगितामा आठ टोलीले भाग लिने जनाएको छ । विजेताले ३ लाख ५ हजार ५ सय ५५ र उपविजेताले १ लाख ५५ हजार ५ सय ५५ रुपैंयाँ पुरस्कार जित्ने छन् ।
गल्र्समा सुस्मितालाई स्वर्ण,काठमाडौं (कास) कीर्तिपुरका विपिन महर्जनले प्रथम राष्ट्रिय अन्तरवडा टेबलटेनिसअन्तर्गत पुरुष सिंगल्समा स्वर्ण जितेका छन् । राष्ट्रिय खेलाडी खेल्न नपाउने क्याटगोरी बी को फाइनलमा विपिनले ललितपुरका ज्ञानेश्वर महर्जनलाई ३० को सोझो सेटमा हराए । भेट्रान ५० वर्षमाथि पुरुष सिंगल्समा बूढानीलकण्ठका कपुर शर्मा र ४० वर्षमाथि ललितपुरका राजेन्द्र वज्राचार्य विजयी भए ।डल्लुकी सुस्मिता खड्का यू१४ गल्र्स र भक्तपुरकी यशस्वी अवाले महिला सिंगल्समा विजेता बने ।
गोल्डेनगेट विजयी,काठमाडौं (कास) हर्टल्यान्ड र गोल्डेनगेट कलेजले तेस्रो एक्सपर्ट कलेज प्रिमियर लिग काठमाडौं क्षेत्रमा बिहीबार सफलता पाएका छन् । हर्टल्यान्डले ह्वाइटहाउस कलेजलाई ४ विकेट र गोल्डेनगेटले सेन्ट जेभियर्सलाई १० विकेटले हराए ।
ह्यान्डबल टोली विदेशतिर,काठमाडौं (कास) पाकिस्तानको इस्लामाबादमा हुने आईएचएफ दक्षिण तथा मध्य एसियाली ह्यान्डबल ट्रफी च्याम्पियनसिपमा भाग लिन नेपाली टोली बिहीबार त्यसतर्फ गएको छ । स्पर्धा मार्च १० देखि १५ सम्म हुनेछ ।
ओस्करका चर्चित विजेता,"भारतीय नभएका कारण कम हल्ला भए पनि एकजना पाकिस्तानी भने यसपालि ओस्कर मञ्चमा उक्लिएका थिए । त्यो पनि लुपिता न्योन्गोका साथ । मेक्सिकोमा जन्मिएकी केन्याली ट्वेल इयर अ स्लेभ र ब्ल्याक प्यान्थरकी अभिनेत्री लुपिता ओस्कर विजेता हुन् । प्रोडक्सन डिजाइनको अवार्ड घोषणा गर्न उनीसँगै स्टेजमा आएका थिए, कुमैल नान्जियानी । पाकिस्तानमा जन्मिएका कुमैल यसपालि अवार्ड वितरकमात्र थिएनन्, उनी आफैं पटकथामा प्रतिस्पर्धी पनि थिए, द बिग सिकका लागि मौलिक पटकथामा । यी दुवै जनाले ट्रम्पले बन्द गर्ने घोषणा गरेको बाराक ओबामाको ड्रिमर अभियानको नाम नलिइकन समर्थन गरेका थिए । एजेन्सीहरूबाट"
"ड्राइभ, जम्प, डंक",टिम घरेलु कोर्टत्रिभुवन आर्मी क्लब भद्रकालीविशाल मिलन केन्द्र विशालनगरजेभियर इन्टरनेसनल कलेज कालोपुलगोल्डेन गेट इन्टरनेसनल कलेज बत्तिसपुतलीहिमालयन हाउन्ड्स शंकरदेवकीर्तिपुर बास्केटबल टिम कीर्तिपुरबूढानीलकण्ठ नगरपालिका गोल्फुटारसाउथ साइडर्स बास्केटबल क्लब माइतीघर
कान्छी सांसद,"उनी सुर्खेतमुगुनाङचेनाङ्ला सडक, रारा पर्यटन प्रवद्र्धन र जडीबुटी उत्पादन तथा प्रशोधनलाई लिएर उनले कर्णाली विकासको आफ्नै खाका पनि बनाएका छन् ।"
सनम लाइभ इन नेपाल,तस्बिरहरू : इलिट जोशी
स्मार्टफोनमा ग्लास वर्चस्व,"स्मार्टफोनका पछिल्लो भागमा नयाँ प्रयोगको व्यावहारिक कारण पनि छ । जस्तो : आल्मुनियमले वायरलेस चार्जिङ सपोर्ट गर्दैन । पछिल्लो चरणमा आएका अधिकांश हाइइन्ड स्मार्टफोनमा वायरलेस चार्जिङको सुविधा छ र यसका लागि पछिल्लो भागमा सिसा नै उपयुक्त विकल्प हो । साथै, सिसाको प्रयोगले स्मार्टफोनलाई वाईफाई, एलटीई र ब्लुतुथको सिग्नल टिप्न सघाउन पनि यसले मद्दत गर्छ । एजेन्सीहरूबाट"
ज्याक्सन हाइटका पासाङ,"दुई छोराका बुबा पासाङको परिचय ज्याक्सन हाइटमा सेलुन सञ्चालकका रूपमा मात्र सीमित छैन । धेरैले उनलाई गीतकारका रूपमा पनि चिन्छन् । उनको नरोऊ तिमी भन्छौं भने गीतले युट्युबमा दुई महिनाभित्र झन्डै अठार लाख भ्युअर्स पायो । निकिता थापाको स्वर रहेको उक्त गीतमा स्वस्तिमा खड्काले अभिनय गरेकी छन् । नाताले भिनाजु पर्ने गायक लाक्पा शेर्पाको प्रेरणामा गीत लेख्न थालेका पासाङले दुई दशकयता गीत लेख्दै आएका छन् । पछिल्लो गीतको चर्चाबाट उत्साहित उनले भने, गीत लेखन सोख हो, यसलाई निरन्तरता दिनेछु ।"
जे जेडको छलाङ,"अहिलेका आदर्श जोडी एकताका झन्डै छुट्टिसकेका थिए । वैवाहिक जीवनलाई गोप्य राख्ने यिनले आफ्ना पछिल्ला एल्बम लेमोनेड र ४:४४ मा सत्य खोलेका थिए । बियोन्सेले प्रै यु क्यान क्याच मी, फर्मेसन, होल्ड अप जस्ता गीतमा प्रेमीले धोका दिएको प्रसंग गाएकी छन् । धोकालाई माफ दिएर सम्बन्ध सुचारु गरेको कुरा उनको गीतमा सुन्न पाइन्छ । लगत्तै जे पनि माफी माग्दै र्याप हानेको सुनियो । संगीत हाम्रा लागि थेरापी जस्तो बन्यो, न्युयोर्क टाइम्ससँगको अन्तर्वार्तामा जेले पनि भनेका छन्, यसैले हामीलाई टुट्न दिएन । एजेन्सीहरूबाट"
इन्स्टामा भिडियो कल !,लिक भएको कोडले चाँडै नै फोटो सेयरिङ एप इन्स्टाग्रामले प्रयोगकर्तालाई अडियो र भिडियो कलिङ सुविधा दिन थालेको संकेत दिएको छ । एन्ड्रोइड एप्लिकेसन प्याकेज (एपीके) मालिक भएको कोडमा अडियो र भिडियो कलिङ फिचरको आइकन भेटिएपछि एपमा नयाँ फिचरको सम्भावना देखिएको हो । एपीके फाइलमा एपले सार्वजनिक गर्न बाँकी रहेको फिचरहरू भेटिने गर्छ ।युवापुस्तामाझ लोकप्रिय इन्स्टाग्राममा अहिलेसम्म म्यासेजको मात्रै सुविधा छ । अडियो र भिडियो कलिङ फिचर थपेपछि इन्स्टाग्रामले अहिले चल्तीमा रहेका अधिकांश म्यासेजिङ एपको फिचर समेट्नेछ । यो फिचरको सुरुवातपछि इन्स्टाग्राम स्न्यापच्याटको भरपर्दो विकल्प पनि बन्नेछ । स्न्यापच्याटले सन् २०१४ मा नै भिडियो कलिङ फिचर सुरु गरेको थियो ।
सामान्य फोनमा पनि स्काइप,माइक्रोसफ्टले आफ्नो लोकप्रिय एप स्काइपलाई सामान्य खालको एन्ड्रोइड फोनमा पनि चल्ने गरी नयाँ अपडेट सार्वजनिक गर्ने भएको छ । उसले एन्ड्रोइड ४ देखि ५ अपरेटिङ सिस्टम भएको फोनमा पनि चल्ने गरी अपडेट सार्वजनिक गर्ने ब्लगमार्फत जानकारी दिएको छ ।गुगलप्ले स्टोरमा स्काइब एक अर्ब पटक बढी डाउनलोड भइसकेको छ । चल्तीका एपहरूमा स्काइपजस्तै फिचर भए पनि स्काइपको लोकप्रियता जस्ताको तस्तै छ । अहिले पनि व्यावसायिक प्रयोजनका लागि स्काइप नै प्रयोग गरिन्छ । स्काइपको यो कदमलाई नयाँ ग्राहक आकर्षित गर्ने योजना मान्न सकिन्छ । यसअघि फेसबुक र ट्वीटरले पनि सामान्य खालका स्मार्टफोन र कम नेटवर्क भएको स्थानका लागि आफ्नो एपको लाइट भर्सन सार्वजनिक गरिसकेका छन् ।
न्युजफिड पुरानै,फेसबुकले विभिन्न देशका प्रयोगकर्तामा गर्दै आएको आफ्नो न्युजफिडको परीक्षण अन्त्य गर्ने भएको छ । परीक्षणका क्रममा सोचेको नतिजा प्राप्त नभएको भन्दै कम्पनीले उक्त परीक्षण अन्त्य गरेको बताएको छ । ब्लगमार्फत कम्पनीले भनेको छ प्रयोगकर्ता दोहोरो न्युजफिड चाहँदैनन् ।फेसबुकले केही देशमा व्यक्तिगत पोस्टहरू मुख्य न्युजफिडमा देखाउने र पेजका पोस्टहरू एक्स्प्लोर नामक अर्को न्युजफिडमा देखाएर प्रयोगकर्ताको रुचिबारे परीक्षण गरेको थियो । अक्टोबरदेखि गरिएको उक्त परीक्षणबाट ती देशका ब्रान्ड तथा सञ्चारमाध्यमहरू प्रभावित भएका थिए । फेसबुकले यही वर्ष मात्रै आफ्नो एल्गोरिदम परिवर्तन गरी पेजका सामग्रीको स्थानमा साथी र परिवारको पोस्टलाई प्राथमिकता दिने बताएको छ । पछिल्लो ब्लगमा फेसबुकले आफ्नो एल्गोरिदम परिवर्तन प्रयोगकर्ताले रुचाएको दाबी गरेको छ ।

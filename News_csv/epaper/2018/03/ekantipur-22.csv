शीर्षक,विवरण
"कानुन, कर्मचारी र बजेट दिनुस्",संविधानबमोजिम राष्ट्रिय प्राथमिकता र आवश्यकताअनुसार पारदर्शिता र उद्देश्य प्रमाणित गरेरमात्र वैदेशिक सहायतालाई परिचालन गर्ने ओलीको भनाइ थियो । वैदेशिक सहायताका नाममा हुने फजुल खर्चलाई निरुत्साहित गरिनेछ । गैरसरकारी संस्थाहरूलाई संविधानबमोजिम राष्ट्रिय हित र आर्थिक समृद्धिका लागि पारदर्शी एवं जवाफदेही तरिकाले परिचालन गरिने छ । विश्वका जुनसुकै राष्ट्रहरूमा गए पनि तपाईंहरूको शिर निहुरिने काम मबाट हुनेछैन । तपाईंहरूले पनि आफ्नो र नागरिकको शिर निहुराउने र स्वाभिमानलाई गिराउने कुनै काम नगर्नुहोला ।
बन्धक बनाएर सामूहिक बलात्कार,"मुलुकी ऐनको महल १४ मा व्यवस्था भएअनुसार कसैले कुनै महिलालाई मञ्जुरीबिना करणी गरेमा वा १६ वर्षभन्दा कम उमेरकी बालिकालाई करणी गरेमा जबर्जस्ती करणी गरेको ठहर हुनेछ । १० वर्षभन्दा मुनिकी बालिकालाई जबर्जस्ती करणी गरेमा १० देखि १५ वर्ष कैद, १४ र १५ वर्षकी उमेरकी बालिकालाई करणी गरेमा ६ वर्षदेखि १० वर्ष, १६ देखि १९ वर्षकी किशोरीलाई जबर्जस्ती करणी गरेमा ५ देखि ८ वर्ष र २० वर्ष वा त्यसभन्दा बढी उमेरकी महिलालाई जबर्जस्ती करणी गरेमा ५ देखि ७ वर्ष कैद सजाय हुने कानुनी प्रावधान छ ।"
सबैलाई छक्क पार्दै सोफियाले सोधिन्अनमोल केसीजस्तै देखिन्छौ नि १,"मानिसहरू रोबोटसँग डराउँछन् नि ? यूएनडीपी निर्देशक मेयरको अर्को प्रश्नको उत्तर उनले उत्तिकै चलाखीपूर्ण ढंगले दिइन्, तिमीले गलत जानकारी राख्दो रहेछौ । रोबोटहरू मानवका सहयोगी हुने भएकाले निर्माण गरिएका हुन् ।"
ओमनबाट ८ नेपालीको उद्धार,"अनेस्टी ओभरसिजले गत डिसेम्बर २६ मा उनीहरूलाई ओमनस्थित मुवाराद वादी मोर्डन ट्ेरड कम्पनीमा पठाएको थियो । वैदेशिक रोजगार विभागसँग समन्वय गरी पीडितलाई नेपाल फर्काउनका लागि टिकट म्यानपावरले मिलाएको हो । ओमनका लागि नेपाली राजदूत शर्मिला पराजुली ढकालका अनुसार उद्धारअघि उनीहरूलाई प्रवासी नेपाली मञ्चले खान, बस्न सहयोग गरेको थियो ।"
ईयूलाई सरकारको चेतावनी बोल्दा होस् पुर्याऊ,"संविधानमा समानुपातिक, समावेशी प्रतिनिधित्वको विषय रहेको र यो उपयुक्त भएको भन्दै उनले राजदूतलाई बोल्दा ध्यान दिनसमेत आग्रह गरेका छन् । पूर्वपरराष्ट्रमन्त्री कमल थापाले ईयूको टिप्पणी हस्तक्षेपकारी भएको उल्लेख गरेका छन् । एमाले सचिव योगेश भट्टराईले पनि दुर्भाग्यपूर्ण भनेका छन् ।"
अझै बनेनन् ४१ कानुन,"मौलिक हक कार्यान्वयन गर्न बनाइने कानुनबाहेक सबै मन्त्रालयले संविधानअनुकूल नभएका कानुन पनि पुनरावलोकन गर्नु छ । त्यस्तै, सामाजिक र सांस्कृतिक रूपले पिछडिएका समुदाय र आर्थिक रूपले विपन्न नागरिकलाई विशेष संरक्षणसम्बन्धी कानुन बनाउनुपर्ने हुन्छ । यी व्यवस्था संविधानको धारा ४२ र ४३ मा कुनकुन समुदाय र विपन्न नागरिकलाई के सुविधा दिने भन्ने व्यवस्था सबै मन्त्रालयले बनाउने कानुनमा आफ्नो विषय क्षेत्रअनुसार समेट्नुपर्ने हुन्छ । यसमा संविधानको धारा ४२ मा जनआन्दोलन, सशस्त्र संघर्षका सहिद, बेपत्ता पारिएका व्यक्तिका परिवार, लोकतान्त्रिक योद्धा, विस्थापित, अपांगता भएकालाई शिक्षा, स्वास्थ्य, रोजगारी, आवास र सामाजिक सुरक्षामा प्राथमिकताका साथ अवसर दिनुपर्ने कानुन बनाउनुपर्ने हुन्छ । संविधानको धारा ४३ मा आर्थिक रूपले विपन्न, अशक्त र असहाय अवस्थामा रहेका, असहाय एकल महिला, अपांगता भएका, बालबालिका, आफ्ना हेरचाह आफैं गर्न नसक्ने र लोपोन्मुख जातिका नागरिकलाई कानुन बनाएर सामाजिक सुरक्षाको व्यवस्था गर्नुपर्नेछ ।"
निजामती कर्मचारी युनियनमा पोखरेल,"काठमाडौं (कास) कांग्रेसनिकट नेपाल निजामती कर्मचारी युनियन (संघ) को अध्यक्षमा गोपालप्रसाद पोखरेल निर्वाचित भएका छन् । युनियनको अधिकांश पदमा कांग्रेसका वरिष्ठ नेता रामचन्द्र पौडेल पक्षधर निर्वाचित भएका छन् । वरिष्ठ उपाध्यक्ष सुरेन्द्र अधिकारी, उपाध्यक्ष उत्तमकुमार कटवाल र महासचिव सुवास कोइराला निर्वाचित भएका छन् । चितवनमा सम्पन्न महाधिवेशनमा देशभरका ५ सय ६९ प्रतिनिधि सहभागी थिए ।"
प्रधानमन्त्रीको सल्लाहकार र सचिवालय समूह छरितो बनाइने,"सरकारले आफ्नो कामकारबाहीलाई प्रभावकारी ढंगले अघि बढाउन मन्त्रिपरिषद् मातहतमा विभिन्न पाँच विषयगत समिति गठन गरेको छ । प्रधानमन्त्रीको संयोजकत्वमा राजनीतिक समिति, अर्थमन्त्रीको संयोजकत्वमा आर्थिक तथा पूर्वाधार समिति, रक्षामन्त्रीको संयोजकत्वमा प्रशासन समिति, गृहमन्त्रीको संयोजकत्वमा सामाजिक समिति र कानुनमन्त्रीको संयोजकत्वमा विधेयक समिति गठन गरिएको हो ।"
आजबाट एसईई,आगामी वर्षदेखि प्रदेशस्तरमा एसईई परीक्षा सञ्चालन गर्ने तयारी पनि सुरु भएको छ । एसईई उत्तीर्ण हुने विद्यार्थीले कक्षा ११ मा नयाँ पाठ्यक्रम अनुसारको पाठ्यपुस्तक पढ्न पाउनेछन् ।
कांग्रेस कोषाध्यक्ष भेला: देउवापौडेल समूह ध्रुवीकरण बढ्यो,"यसैबीच, निर्वाचनमा पार्टी हारको मुख्य कारण गुटबन्दीलाई ठान्दै कोषाध्यक्षहरूले यसको अन्त्य गर्न नेताहरूलाई दबाब दिन नुवाकोट घोषणापत्रसमेत जारी गर्ने तयारी गरेका छन् ।"
विमानस्थल अध्यागमनका ३२ अधिकृत सरुवा,"गृह मन्त्रालयका प्रवक्ता रामकृष्ण सुवेदीले कर्मचारीको सरुवा सामान्य प्रशासनकै क्षेत्राधिकारभित्र पर्ने र गृहसँग अनुमति लिनुपर्ने व्यवस्था नरहेको बताए । तर उनले यसअघि गृह मातहतका कर्मचारी सरुवामा सामान्य सोधपुछसम्म गर्ने चलन रहेको उल्लेख गरे । स्रोतका अनुसार पछिल्लो सरुवाका बारेमा गृहकै उच्च अधिकारी पनि जानकार थिएनन् । तीन सिफ्टमा चल्ने विमानस्थल अध्यागमनले विमानस्थल हुँदै विदेश जाने औसतमा दैनिक ५ देखि ६ हजार यात्रुलाई सेवा दिँदै आएको छ । दरबन्दीभन्दा कम संख्यामा रहेको अधिकृतका भरमा चलिरहेको अध्यागमनको सेवा ठूलो संख्यामा गरिएको पछिल्लो सरुवाले प्रभावित हुन सक्ने सम्भावना देखिन्छ । अध्यागमनकै एक अधिकृतले भने, कर्मचारी अभावमा अहिले पनि अध्यागमन डेस्कमा कर्मचारी पुग्दैनन् । समयमै काम नसकिँदा यात्रुको लामो लाइन हुन्छ र भीड बढछ । प्रवक्ता सुवेदीले कर्मचारी सरुवापछि रिक्त रहेको पदपूर्ति छिट्टै गरिने बताए । अध्यागमन विभागका महानिर्देशक काफ्लेले भने रिक्त पदपूर्ति गर्न सम्बन्धित मन्त्रालयसँग कुरा गरिसकिएको बताए । उनले भने, सरुवाकै कारण सेवा प्रभावित हुने अवस्था आउन दिँदैनौं ।"
प्रेसभन्दा माथि सरकार छैन,नेपाल पत्रकार महासंघका अध्यक्ष गोविन्द आचार्यले श्रमजीवी पत्रकार ऐन तथा समानुपातिक विज्ञापन नीति कार्यान्वयन गर्न आग्रह गरे । नेपाल पत्रकार महासंघका निवर्तमान अध्यक्ष डामहेन्द्र विष्टले अझै पनि स्वनियन्त्रणको खतरा रहेको भन्दै त्यस्ता खालका नियम कानुनलाई परिमार्जन गर्नुपर्ने धारणा राखे । महासंघका उपाध्यक्ष विपुल पोखरेलले समाचार लेखेकै कारण पत्रकारले अझै पनि धम्की तथा आक्रमणजस्ता घटनाको सामना गर्नुपरेको भन्दै त्यसतर्फ ध्यान दिन राज्यमन्त्री बाँस्कोटालाई आग्रह गरे ।
वडा सदस्य आन्दोलित,तत्काल मासिक तलबको व्यवस्था नगरे सम्पूर्ण परिषद्लगायत बैठक बहिष्कार गरेर आन्दोलनमा उत्रिने उनले चेतावनी दिए ।
छुटेकालाई अनुदान कहिले ?,"युनोप्स कार्यक्रमका दक्षिण एसियाका क्षेत्रीय निर्देशक चाल्र्स केलाननले भूकम्पपीडितले आफ्नो निजी आवासमा सुरक्षित बस्न पाउने बताए । परियोजना विदुर नगरपालिका र साबिकका गाविस बर्सुन्चेत, किम्ताङ, बुङताङ, सामरी, दाङसिङ, खड्गभन्ज्याङ, गोस्र्याङ, कल्याणपुर, देउराली, चारघरे, जिलिङ, मनकामना, बागेश्वरी, खानीगाउँ, मदानपुर, खरानीटार, सुन्दरादेवी र बालकुमारीमा सञ्चालन हुनेछ ।"
तीन वर्षमा ४३ सय घर,"पहिलो किस्ता लगेकामध्ये पनि अधिकांशले पुनर्निर्माण कार्य गरेका छैनन्, भूकम्पीय आवास परियोजना इकाइका संयोजक एवं जिल्ला प्राविधिक कार्यालयका प्रमुख इन्जिनियर सोमनाथ तिम्सिनाले भने, दोस्रो किस्ता लिन घरको जग बनाएको हुनुपर्छ, अधिकांशले घर नबनाएकै कारण दोस्रो किस्ता लिन नआएका होलान् । उनका अनुसार कतिपयसँग अनुदान सम्झौता हुन नसक्नुमा जग्गाधनी पुर्जाको अभाव, सुकुम्बासी, पुनर्वासको मुद्दा, बहुस्वामित्व, लाभग्राही विदेशमा रहनु, घरायसी विवादलगायत समस्या देखिएका छन् । धेरैजसोसँग भने जग्गाधनी पुर्जा अभाव छ । तर, सरकारले यस्ता लाभग्राहीका समस्या समाधान गर्नतर्फ पहल थालेको छैन । सरकारले तत्काल समाधान निकालेर भूकम्पपीडितहरूलाई राहत दिनुपर्छ, जिल्ला समन्वय समितिका अध्यक्ष रघुनाथ खुलालले भने । जिल्लामा पुनर्निर्मित घरको सर्वेक्षण गर्न गाउँगाउँमा सय जना इन्जिनियर खटिएका छन् । लाभग्राहीमा नाम छुटेको भनी परेका गुनासो छानबिनमा थप ४८ जना जना परिचालन गरिएका छन् ।"
विधान मिचेर उपभोक्ता समिति,सिँचाइ योजनाअन्तर्गत ५२ किमि लामो मूल नहर र शाखा नहर छन् । मोरङ र सुनसरीको ६८ हजार हेक्टरमा सिँचाइ पुर्याउँदै आएको योजनामा हरेक वर्ष पुनर्निर्माण र मर्मतका नाममा करोडौं रुपैयाँ खर्च हुँदै आएको छ ।
संसदीय समितिमा स्वार्थ,यसअघि व्यवस्थापिका संसद् रहेका बेला कानुन निर्माणका सन्दर्भमा संसदीय समितिको भूमिका सन्तोषजनक देखिए पनि सरकारलाई जवाफदेही बनाउने विषयमा भने उति प्रभावकारी हुन सकेन । संसदीय समितिले पटकपटक निर्देशन दिइरहँदा पनि सरकारबाट कार्यान्वयन नभएका थुप्रै दृष्टान्त छन् । विषयको गम्भीरता र संवेदनशीलता बुझ्न नसक्दा कतिपय निर्णय विवादित पनि बन्न पुगे । समितिहरूबीच नै क्षेत्राधिकारसम्बन्धी विवाद पनि सिर्जना हुँदा संसदीय पद्धतिकै उपहास गर्ने काम पनि नभएका होइनन् । संसदीय सुनुवाइ विशेष समिति त कर्मकाण्डीमै सीमित देखियो । त्यसैले विगतका कमीकमजोरी केलाएर प्रस्तावित संख्याकै विषयगत संसदीय समितिलाई चुस्तदुरुस्त र प्रभावकारी बनाउनेतर्फ राजनीतिक दल र संसद् सचिवालयको ध्यान केन्द्रित हुनुपर्छ । विषयगत विज्ञता र क्षमतालाई आधार बनाएर सदस्यहरू छनोट गर्न सके संसदीय समितिहरूले प्रभावकारी ढंगले काम गर्न सक्छन् ।
प्रधानमन्त्रीको सन्देश र चौधरीको रिहा,"तर प्रधानमन्त्री केपी शर्मा ओली नेतृत्वको सरकारलाई शुभचिन्तकको नाताले पृष्ठपोषण स्वरूप केही लेख्नैपर्ने भयो । किनभने चैत ६ गतेको कान्तिपुरमा चौधरीलाई नछाड समाचारमा टीकापुर घटनामा हत्या गरिएका सुरक्षाकर्मीका पीडित आफन्तजनको क्रन्दनसंँगैको माग साँचो हो । आफ्नै कामको सिलसिलामा यो पंक्तिकारले देखेको र सुनेको सत्य घटना अनुसार २०७२ भदौमा कैलाली जिल्ला, टिकापुरमा थरुहट आन्दोलनको सुरुवातसँंगै मधेसी नेता भनिने राजेन्द्र महतोले पहाडियाहरूलाई भगाउन थरुहट समुदायलाई भाला, तरवार, खुकुरी जेजे पाइन्छ, लिएर उठ्ने आक्रोश र हुंकार गरेका थिए र त्यही भेलादेखि टिकापुरमा आन्दोलनको नाममा पहाडी र थारुलाई छुट्याउन खोज्दै विध्वंस सुरु भएको यथार्थ सबैका सामु स्पष्ट छ । उक्त विध्वंसको प्रमुख योजनाकार र नाइके रेशम चौधरी थिए । उनको नेतृत्व र संलग्नतामा २३ वर्षको नाबालकदेखि ७ जनाभन्दा बढी सुरक्षाकर्मीलाई झुक्याएर हत्या गरेपछि र आगोसमेत लगाएपछि रेशम चौधरी भागेर भूमिगत अवस्थामा रहे । थारुहरूको बाहुल्यता भएको कैलाली जिल्लालाई थरुहट प्रदेश बनाउने र पहाडीलाई मधेसबाट भगाउने नारा लिएपछि कैलालीको क्षेत्र नं १ बाट गत प्रतिनिधिसभा निर्वाचनमा जित्न पनि सफल भए । तर अपराधका आरोपी रेशम चौधरीलाई जेलबाट रिहा गरी प्रतिनिधिसभा सदस्यको सपथ ग्रहण गराउन गरिएको मागप्रति गृहमन्त्री सकारात्मक भएको समाचार आउनु विडम्बना हो । भारतीय नाकाबन्दीका सिफारिसकर्ता र पहाडमधेस टुक्र्याउन खोज्ने राष्ट्रिय जनता पार्टीका नेता राजेन्द्र महतोलाई सरकारमा भित्र्याउन मन्त्रालयको संख्या नै बढाइएकोमा पनि सर्वत्र नकारात्मक सन्देश फैलिएको छ । यस्ता विषयमा प्रधानमन्त्री ओली गम्भीर बन्नु आवश्यक छ । गंगाराज अर्यालपाणिनी८, पाली, अर्घाखाँची"
अभिभाकलाई शुल्क वृद्धिको मर्का,"मुलुक संघीय संरचनामा गइसकेको हुँदा हिजो जनताले शिक्षा क्षेत्रमा विभेदले गर्दा धनी र गरिबले पढ्ने वातावरण र स्तर छुट्टै थियो । अभिभावकहरू महँंगो स्कुल, कलेज र विश्वविद्यालयको वातावरणको प्रभावले गर्दा आफ्ना बालबच्चाले छुट्टै किसिमको व्यवहार व्यहोर्नुपर्दै आएका उदाहरण धेरै छन् । यस्ता भिन्नता भएको शिक्षालाई एकरूपतामा रूपान्तरण गर्न प्राविधिक सीपमूलक तथा सैद्धान्तिक शिक्षा दिनसके विकासको गतिलाई टेवा पुग्न सक्थ्यो । खालि हुनेखाने र पहुँचवालाले मात्र सुविधायुक्त स्कुल, कलेज र विश्वविद्यालयमा अध्ययन गराउन सक्छन् । जो मध्यमवर्गीय, निम्न मध्यमवर्गीय र निम्नवर्गीय जनता पहुँचभन्दा बाहिर अझै पनि त्यत्तिकै छन् । यस्तो समस्यालाई निवारण गर्न वर्तमान अनुभवी सरकारले ज्ञानको ज्योति, शिक्षामा सबैले पढ्ने मौका पाउन नि:शुल्क पढ्ने व्यवस्था गराउनसके वा भर्ना हुनका लागि सहज सरल वातावरण सिर्जना गर्नसके अभिभावकलाई राहत मिल्ने थियो । भर्नाका बेला जथाभावी असुल्ने शुल्कमा सरकारले ध्यान दिन आवश्यक छ । बलराम थापाकुश्लेचौर, क्षेत्रपाटी, काठमाडौं"
क्रिकेट र नेपालको प्रतिष्ठा,"नेपालले आफ्नो अन्तर्राष्ट्रिय प्रतिष्ठा वृद्घि गर्नसक्ने दुर्लभ क्षेत्रहरूमध्ये क्रिकेट खेल अगाडि आएको छ । अहिलेसम्म क्रिकेटप्रति राज्यबाट भएको बेथितिका बाबजुद खेलाडीहरूको मिहेनत र सर्वसाधारणको समर्थनका कारण क्रिकेटले उचाइ लिएको छ । हालैका वर्षमा संयुक्त राज्य अमेरिका, नेदरल्यान्ड, अफगानिस्तान, क्यानाडा, आयरल्यान्ड, स्कटल्यान्ड लगायतका राष्ट्रहरूले क्रिकेटमा छुट्याउँदै आएका अर्बौँको बजेट, मिहेनत र चासोलाई हेर्दा नेपाललाई क्रिकेटमा पनि प्रतिस्पर्धा गर्न सजिलो छैन । एउटासम्म पनि अन्तर्राष्ट्रिय स्तरको खेल मैदान नहुनु, खेलाडीको कमजोर पारिश्रमिक र व्यवस्थापकीय पक्ष विश्वमै निकृष्ट रहनु नै मुख्य चुनौती बनेका छन् । विवादका कारण आईसीसीले क्यानलाई निलम्बन गर्दा पनि वर्षौँदेखि विवाद समाधान गर्न नसक्दा खेलाडीहरू अभिभावकविहीन बनेका मात्र छैनन् कि सारा नेपालीको मन कुँडिएको छ । यो विवाद जेसुकै कारणले भएको भए पनि आम जनतामा यसको कारण भ्रष्टाचार नै रहेको बुझाइ छ । अपारदर्शिता र मनपरितन्त्रका कारण विगतमा खेलकुदको नाममा पदाधिकारीका विदेश भ्रमण, मोजमस्ती र भ्रष्टाचारका समाचारले जनताको क्यानप्रति विश्वास घटेको छ । अबको सरकारले आईसीसीमा आबद्घ अन्य देशको प्रचलन र अन्तर्राष्ट्रिय मापदण्ड अनुरूप दुइटा क्यानको विवादको समाधान खोज्न ढिलो नगरी ठूला पूर्वाधारतिर ध्यान केन्द्रित गर्नुपर्ने देखिन्छ । श्रुति अर्यालगुल्मी"
जनता ठग्दै बैंकहरू,"हिजोका राष्ट्र बैंकका गभर्नर आज देशका अर्थमन्त्री बन्न पुगेका छन् । यसमा कसैको विरोध देखिएन । कामना गरौं, उनको पालामा देशको अर्थतन्त्र सही दिशामा जाओस् । तर के सोच अनुसार उनले ठूलो मुनाफा खान पल्केका हाम्रा बैंक नामधारीहरूलाई नियन्त्रण गर्न सक्लान् ? आउने केही समयमै थाहा भइहाल्छ । एउटा बैंक जहाँ जनताको विश्वास टिकेको हुन्छ । अफसोच ऊ भने सधंै मुनाफामा केन्द्रित हुनपुग्छ । त्यसको लागि ऊ जस्तो निर्णय गर्न पनि पछि पर्दैन । यहाँसम्म कि घरघरमा गएर डिपोजिट ल्याउँछ र भोलि त्यही डिपोजिट गर्ने व्यक्तिले आफ्नो खातामा कति रुपैयाँ छ भनेर कुनै प्रमाणित कागज मागेमा ऊबाट हजार रुपैयाँ असुल्छ । र त्यस रकमलाई आफ्नो फुटकर आम्दानी खातामा जम्मा गर्छ । यो कहाँसम्मको न्याय हो र कतिसम्म जायज ? आखिर तिनै डिपोजिट नहुँदा बेलाबेलामा ऊ आलाप गरिरहेको हुन्छ । हाम्रा बैंकभित्र यस्ता अनगिन्ती जनता ठग्ने विषय छन् । के त्यस्ता विषय पहिचान गरी हिजोका हाम्रो राष्ट्र बैंकका गभर्नर र आजका अर्थमन्त्रीले आउने दिनमा बंैक ठगहरूलाई तह लगाउन सक्लान् ? अर्थात् आफूलाई नेपाली उखानका पात्र आयाराम गयाराममै सीमित गर्लान् ? रामकृष्ण बरालजोरपाटी२, काठमाडौं"
विदेशीलाई चलखेल गर्न नदेऊ,"पत्रपत्रिका र अन्य समाचार माध्यममा खबर पढ्दा लाग्छ, नेपालको अहिले चुनावपछिको विजय नेपाली जनताको नभई विदेशीहरूको भएको छ र हर्षोल्लास त तिनीहरूले पो मनाएका छन् । कस्तो विडम्बना युरोपियन युनियनदेखि अमेरिका, बेलायत, भारत, चीन आदि मुलुकका आँखा नेपालमा गाडिएका छन् । भनिरहनु आवश्यक नहोला, तिनीहरूको प्रमुख ध्येय भनेको नेपालको यो राजनीतिक परिवर्तनको नयाँ अवस्थामा तिनीहरू आफूले के कसरी नेपालबाट बढीभन्दा बढी फाइदा उठाउनसकौं र विभिन्न क्षेत्रमा विविध तरिकाले प्रभाव पार्नसकौं भन्ने नै हो, चाहे त्यो बाहिरको खोल सहायता गर्ने बहानाबाजीमा किन नहोस् । नेताहरूले यो कुटिल गोप्य कुरा नबुझी विदेशीहरूकै इसारामा हिँडेमा नेपाललाई विभिन्न क्षेत्रमा हानि पुग्नेछ र अन्तत: नेपालकै सार्वभौमिकता खतरामा पर्नेछ । त्यसैले यस्तो अप्ठयारो अवस्थामा कुनै पनि निर्णय लिँदा र कुनै पनि सम्झौतामा हस्ताक्षर गर्दा सम्बन्धित नेताहरूले गम्भीरतापूर्वक सोच्नु र ध्यान पुर्याउनु आवश्यक छ । ऋषिराम पौडेलझौरीकुना, राम्जा देउराली७, पर्वत"
देवनागरी लिपिको अंग्रेजी भावानुवाद,"भाषा सञ्चारको सशक्त माध्यम हो । भाषा देशको सम्पत्ति हो । भाषा देशको पहिचान हो । नेपाली भाषाको वर्णविन्यासमा चासो र सरोकार बढ्दै जानु खुसीको विषय हो । हरेक भाषाको संरक्षण र सम्बद्र्घन गर्नु हाम्रो कर्तव्य हो । यस अर्थमा नेपाली शब्दको वर्तमान सन्दर्भलाई जोड्ने क्रममा कतिपय शब्दमा अझ पनि शुद्धतालाई मध्यनजर गर्न नसकिएको पो हो कि ? यसै सिलसिलामा शब्दको चर्चा गर्दा बानेश्वर कि बानेश्वोर ? नेपाली स्वरवर्ण र व्यञ्जन वर्णअन्तर्गत केही वर्णको उच्चारण लेखाइ व्याकरणसम्मत हुनुपर्नेमा त्यो भएको जस्तो देखिँदैन । जस्तै ओ र व को लेखन प्रक्रियालाई विचार गर्ने क्रममा ओओकार (अंग्रेजी अक्षर ओ) स्वरवर्ण हो भने व अकार (डब्लूए) व्यञ्जन वर्ण हो । विषय झट्ट हेर्दा सानोजस्तो देखिए पनि यसले अर्थमा समेत प्रभाव पार्न सक्छ । नेपालीमा उल्लेखित शब्दलाई विचार गर्दा बानेश्वर लेख्ने गरिन्छ । तर यो शब्दलाई अंग्रेजी रोमनमा लेख्दा बानेश्वर नलेखी बानेश्वोर लेखिएको पाइन्छ । यसरी प्रयोग गरिएका शब्दहरूले भर्खरै अध्ययन गर्दै रहेका नानीहरूमा त झनै बढी प्रभाव पारिदिएको छ । यो त केवल एउटा शब्दको शुद्घलेखन पहिचान भयो । यसैगरी ईश्वर, स्वर्णिम, प्रज्ज्वल, ख्वप, ख्वप्रिङलगायतका ओ र व पहिचान गरी लेख्नुपर्ने शब्दहरूमा अंग्रेजीकरण गर्दा शुद्घीकरणमा ध्यान दिन सकिएन भने हाम्रो शुद्घ लेखनकार्य कतातर्फ जाला ? सम्बन्धित विद्वत् वर्गले ध्यान दिनुपर्ला कि ? यसैगरी ए र यमा पनि यस्तै भ्रम हुन सक्छ । ए (ई) र य (वाईए) प्रयोग हुन गयो भने जस्तै एक ईके र यम वाईएएम लेख्नुपर्छ कि एकता ईकेटीए यलम्बर वाईएएलएएमबीएआर इत्यादि । यसतर्फ भाषाविज्ञको ध्यान यी विषयवस्तुप्रति केन्द्रित हुन सकोस् । बी राजभण्डारीभक्तपुर"
हेलमेट व्यापार बढाउने दाउ,"हेड इन्जुरी कम गर्न दुबैलाई हेलमेट भन्ने समाचारले सबैलाई तरङ्गित बनायो । मोटरसाइकल चलाउँदा अगाडि बस्नेले त हेलमेट लगाउनु सामान्य मानिए पनि पछाडि बस्नेले पनि लगाउनुपर्ने भनी सुझाव विज्ञले दिएछन् । त्यस्तो को विज्ञ हुन्, जो दसौँ लाख मोटरसाइकल अन्धाधुन्द आयात गरिँदा र लमतन्न सडकमा ढपक्कै मोटरसाइल सवारीले ढाकिएर अस्तव्यस्त बनाइदा चुँसम्म बोल्दैनन् ? अनियन्त्रित तवरले मोटरसाइकल चलाउनेले दायाँबायाँ हिँड्नेको सातो खाइदिन्छन्, चुँ बोल्दैनन् । अनि विज्ञ बनिटोपलेर हेड इन्जुरी कम गर्ने नाममा दुबैजनाले हेलमेट लगाउनुपर्ने रे । एकपक्षीय निर्णय भएन र यो ? तमाम खाल्डाखुल्डीले मोटरसाइकल चढेको होइन, घोडा चढेझैं बुर्लुक्कबुर्लुक्क उफारेर मोटरसाइकलबाट झरिएझरिए जस्तो हुन्छ । ती विज्ञले चाल पाएका छैनन् ? यहाँका सडककै कारण दुर्घटना बढेका छन् भन्नेमा कसैको विमति रहला र ? लेन अनुशासन पालना गर्ने जेब्रा क्रसिङमा हिँड्ने बटुवालाई प्राथमिकता दिने विपरीत दिशाबाट आएका सवारी साधनको बाटो नछेकी अनुशासित बन्नेतिर ध्यान पुग्ने थप कानुन बनाउन होस् वा ट्राफिक प्रहरीको सडकमा काम गर्ने अत्यन्त न्यून भएकाले प्रभावकारी बनाउन उनीहरूलाई हम्मेहम्मे परिरहेको छ भन्ने बुझेका छैनन्, ती विज्ञले ? यतातिर केही थाहा नभएजस्तो गरी खोइ केवल हेलमेट व्यापार बढाउनेगरी किन यसरी विज्ञले सुझाएका हुन् ? श्यामसुन्दर कुइँकेलहाँडीगाउँ, काठमाडौँ"
बोक्सीको आरोप,"नाथे बोक्सीको आरोप न होअहा !म राष्ट्रपतिमेरी बहिनी मन्त्रीमेरी काकी उपमेयरमेरी भतिजी सभामुख के भो र ?जाबो एउटी चौधरी पुत्रीले पिटाइ खाएरनाथे बोक्सीको आरोप न हो ।म व्यापारीकी श्रीमतीमेरी दिदी हाकिमकी धर्मपत्नी मेरी फुपू पण्डित्नीमेरी बडीआमा जमिनदारकी हकवालीके भो र ?एउटी मरणीदेवीले मलमूत्र खाएर आखिर धनाढ्यका मिष्ठान्न भोजनको रस त हो ।अहा म मन्त्राणीमेरी सानी फुपू आयोगकी अध्यक्षानीमेरी छोरी भविष्यकी नेत्रीमेरी भदैनी विदेशमा पढ्दै छेके भो र ? भुन्टी बलात्कृत भएरनाथे गिट्टी कुट्नेकी सन्तान न हो ।म शिक्षककी घरवाली मेरी मितिनी हाकिम्नीमेरी नन्द अधिकारकर्मीमेरी जेठानी नागरिक अभियन्ताके भो र ?ती सुकुम्बासीहरू कोठीमा बेचिएरआखिरी अघाउन्जी खान त पाउँछन् ।हस्तरेखामा विश्वास गर्नेधातुजडित औंठी लाउनेपैसामा पद र नैतिकता किन्न र बेच्न सक्नेमौकाअनुसार जातलेभात खान पनि सक्नेनखान पनि सक्नेपैसाका लागि पानी चल्न पनि सक्नेनचल्न पनि सक्नेयो मेरो देश ।आखिर उसमाथि बोक्सीको आरोप न होआफू त पदवालीधनवालीशक्तिशाली । धनपति ढुंगेलफिदिम, पाँचथर"
सहयोगको अपिल,"सिन्धुपाल्चोक जिल्ला बलेफी गाउँपालिका वडा नं ७ स्थायी घर भई हाल मण्डीखाटार काठमाडौंमा डेरा गरी बस्ने म केशवप्रसाद पराजुली गत बैसाखदेखि दुवै मृगौलाले काम गर्न छोडेपछि हप्तामा दुईपल्ट हेमोडायोलासिस गराइरहेको छु । डाक्टरको सल्लाह अनुसार मृगौला प्रत्यारोपण नगरुन्जेलसम्म डायोलासिस नियमित गरिरहनुपर्छ । सरकारले नि:शुल्क डायोलासिस सेवा सञ्चालन गरे पनि आधाभन्दा बढी खर्च बिरामीले नै व्यहोर्नुपर्छ । आजसम्मको उपचारमा मेरो जो भएको सम्पत्ति सबै सकिइसक्यो । अब कसैको सहयोगविना थप उपचार गर्न असमर्थ छु । मेरा ससाना दुई बच्चा छन्, तिनीहरूको लागि पनि म बाँच्न चाहन्छु । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मलाई सहयोग गर्न चाहनुहुने व्यक्ति तथा संघसंस्थाले मेरै नाममा रहेको प्रभु बैंकको खाता नं ००६०१०००७८३८७७०००००१ तथा मेरी श्रीमती सरस्वती पराजुलीको नाममा प्रभु बैंकमै रहेको खाता नं ००६०१०००९२११८१०००००१ मा आफूले सकेको रकम जम्मा गरी सहयोग गरिदिनुहुन अनुरोध गर्छु । साथै ९८४१९८१२१८ वा ९८४९२८६७२३ मा सम्पर्क गरी थप जानकारी लिन सकिनेछ ।"
सहमतिको चाहना पाखण्ड नबनोस्,"प्रधानमन्त्रीको अभिष्ट अनुसार समृद्धि आजको लक्ष्य हो भने सहमति त्यसका लागि प्रमुख आधार हो । बहुलता र विविधतायुक्त सामाजिक संरचनामा संविधानको वर्तमान प्रावधान सहमति उन्मुख नभएको कुरामा हेक्का राख्नेमात्र होइन, तिनको परिमार्जनका लागि संकल्परत हुनु नै त्यसको न्यूनतम आधारशिला हो । अन्यथा सार्वजनिक रूपमा व्यक्त गरिएका समृद्धि, स्थायित्व, स्थिरता आदि मिठासपूर्ण अभिव्यक्ति पाखण्डका अंशभन्दा अरू ठहरिन्न ।"
परिवर्तनको पूर्वसन्ध्यामा कांग्रेस,"भरपर्दो नेतृत्व पाए कार्यकर्ता अझै दु:ख उठाउन तयार छन् । जसरी दोस्रो विश्वयुद्धको सङ्कटको घडीमा ब्रिटेनका प्रधानमन्त्री चर्चिललाई जनताले साथ दिए । उनको आह्वानलाई पत्याए । किनकि सुन्दर भविष्य चर्चिलले निर्माण गर्छन् भन्ने विश्वास बेलायती जनतामा थियो । राजनीति भनेको मूलत: संस्कारको परिवर्तन पनि हो । कांग्रेस पार्टीको नेतृत्वदायी भूमिकामा रहनुभएका शेरबहादुर देउवाले ७० वर्षदेखि बोक्दै आएको संस्कारमा अब परिवर्तन सम्भव छैन । उहाँले निर्वाचन गरेर गणतन्त्रको स्थायित्वसँगै सङ्घीयता कार्यान्वयनमा पुर्याएको योगदानका लागि धन्यवाद दिने हो । परिवर्तन त अब बाँकी कांग्रेसमा हुन जरुरी छ । कांग्रेसले समयसापेक्ष विचार दिए पुग्छ । बाँकी संगठन आफैं बन्छ । वाम गठबन्धन सरकारबाट हुने गलत क्रियाकलापबाट प्रत्यक्ष राजनीतिक फाइदा कांग्रेसलाई नै पुग्ने हो । कांग्रेस मास बेस्ड पार्टी भएकाले पार्टी नेतृत्वमा फेस भ्यालु भएकै व्यक्ति चयन गर्न जरुरी छ । कांग्रेसभित्रै भविष्य खोज्ने युवा पुस्ताले समयमै बुझ्न जरुरी छ, जोरजबर्जस्त रूपमा पार्टीमाथि हावी हुँदै आएको अधिनायकवादी सोचलाई परास्त गर्ने क्षमता नराख्ने हो भने हिजो ख्यालख्यालमा चुनावी नारा बनाइएको अधिनायकवाद भोलि साँच्चिकै नआउला भन्न सकिन्न । त्यतिबेला पार्टीको आह्वानलाई पत्याइदिने समेत कोही रहने छैनन् ।"
बोक्सीको मापदण्ड के ?,"मानव अधिकारको संरक्षणका लागि बनेका विभिन्न महासन्धिले पनि महिला वर्गले आत्मसम्मानसाथ बाँच्न पाउने अधिकार दिएको छ । तर बोक्सीको दोषमा हुने गरेको क्रूरता, यातना, हिंसाले महिलाको हकअधिकार ठाडो उल्लंघन गरेको छ । अज्ञानता, गरिबी, रूढीवादी, चेतनाको कमीकै कारण समाजमा यस्ता घटना हुने गरेको रिपोर्ट लेखाउन जाँदासम्म प्रहरी प्रशासनले महिला त्यसमा पनि गरिब भएकै कारण उनीहरूको कुरा सुन्दैन, हेप्ने संस्कार साथै मौन संस्कृतिको पनि प्रत्यक्ष प्रभाव परेको देखिन्छ । जसको मारमा राधा चौधरी परिन् ।"
चिनियाँ लगानी भित्र्याउने अवसर,"आचार्य चिनियाँ अन्तर्राष्ट्रिय रेडियो (सीआरआई) नेपाली सेवा, बेइजिङमा विदेशी विशेषज्ञका रूपमा कार्यरत छन् ।"
पानीट्यांकी निर्माण विवादमा झडप,धरान उपमहानगरपालिकाले विजयपुर क्षेत्रको संरक्षण गर्दै दुई कट्ठा जग्गामा पानीट्यांकी निर्माण गर्न ५ गतेदेखि काम सुरु गरेको थियो । विवाद र झडपपछि समस्या समाधान गर्न दुई पक्षबीच वार्ताको तयारी भइरहेको छ ।
साल्ट ट्रेडिङमा सेयर विवाद,दुगर्ममा करिब ७५ हजार क्विन्टल बिक्री हुँदै आएको जनाएको छ । दुगर्ममा बाहेक नुनको उपभोक्ता मूल्य २० रुपैयाँ पर्छ । दुगर्ममा भने प्रतिकिलो ९ रुपैयाँ निर्धारण गरेको छ । दुगर्मका लागि कोटा तोकिन्छ । सरकारी अनुदानमार्फत ढुवानी हुन्छ । पूर्वदेखि पश्चिमसम्म १ लाख १५ हजार टन मौज्दात छ ।
बियरिस ट्रेन्ड मा नेप्से,बुधबार कारोबारमा आएकामध्ये १० कम्पनीको सेयर मूल्य बढयो । १ सय ३४ कम्पनीको सेयर मूल्य घटयो भने ७ कम्पनीको सेयर मूल्य स्थिर छ । करिब साढे ५ हजार कारोबारबाट १ सय ५१ कम्पनीका ९ लाख ३३ हजार ६ सय ९७ कित्ता सेयर किनबेच भए । उक्त कारोबारबाट ३८ करोड ३२ लाख रुपैयाँ परिचालन भएको छ । बजार पुँजीकरण पनि घटेर १४ खर्ब ४१ अर्ब रुपैयाँमा सीमित भएको छ ।
विद्युत् नियमनका लागि शक्तिशाली आयोग,"आयोगले विद्युत्को उत्पादन, प्रसारण, वितरण वा व्यापारसम्बन्धी व्यवस्थालाई भरपर्दो र प्रभावकारी बनाउन गर्नुपर्ने नीतिगत सुधारका सम्बन्धमा सरकारलाई सुझाव दिने प्रावधानसमेत ऐनमा उल्लेख छ ।"
औद्योगिक प्रदर्शनी शुक्रबारदेखि,"काठमाडौं (कास) घरेलु तथा साना उद्योग विकास समितिको आयोजनामा राष्ट्रिय औद्योगिक वस्तु तथा प्रविधि प्रदर्शनी र उत्कृष्ट लघु, घरेलु तथा साना उद्यमी पुरस्कार कार्यक्रम हुने भएको छ । प्रदर्शनीमा मुलुकभरका ७७ जिल्लाका लघु, घरेलु तथा साना उद्यमीको सहभागिता छ । लघु, घरेलु तथा साना उद्योगबाट उत्पादित सामानको बजार प्रवद्र्धन गर्न प्रदर्शनी आयोजना गर्न लागेका छौं, शुक्रबार आयोजित पत्रकार सम्मेलनमा समितिका कार्यकारी निर्देशक नवीनकुमार झाले भने, उद्यमीहरूको जमघट तथा अन्तरक्रिया धेरै फलदायी हुनेछ ।"
नलगाडको डीपीआरमा ढिलाइ,"आयोजनाले हालसम्म २ सय ८१ रोपनी जग्गाको मात्र मुआब्जा वितरण गरेको छ । आयोजनाका लागि ६ हजार रोपनी जग्गा अधिग्रहण गर्नुपर्नेछ । आयोजनाले बाँधस्थल आसपासको २ सय रोपनीका जग्गा अधिग्रहणका लागि तत्काल १२ करोड मुआब्जा रकमको आवश्यकता दुलालले बताए । बजेट अभावमा आयोजनाको कन्स्ट्रक्सन पावर निर्माण, जग्गा अधिकरण, बाँधस्थल सम्मको पहुँच मार्ग निर्माण, १ सय १२ किलोमिटर दूरीको ४ सय केभी प्रसारण लाइनको अध्ययन, बस्ती विकास अध्ययनलगायत कार्य अलपत्र परेका छन् । नलगाड हाइड्रोपावरका लागि चालु आर्थिक वर्षमा ५२ करोड मात्र बजेट रहेको छ । जसमध्ये डीपीआरका लागि ३० करोड रहेको उनले बताए ।"
प्लास्टिकबाट डिजेल,कनकाई नगरपालिकाले मंगलबार यो प्रविधि प्रयोग गरी एक केजी प्लास्टिकबाट करिब ७ सय मिलिलिटर डिजेल उत्पादन गर्यो । यो विधिको सफल प्रयोगसँगै अब कनकाई नगरपालिकाले औपचारिक रूपमा प्लास्टिकजन्य वस्तुबाट डिजेल उत्पादन सुरु गरेको प्रमुख राजेन्द्रकुमार पोखरेलले बताए ।
श्रम सल्लाहकार समिति गठन गर्न माग,आन्तरिक श्रम बजारमा तत्काल गर्नुपर्ने कामहरून्यूनतम पारिश्रमिक निर्धारण समिति गठन श्रम र सामाजिक सुरक्षासम्बन्धी नियमावली श्रमिक आपूर्तिबाट गर्ने कामको सूची निर्धारण श्रम अडिट प्रणाली लागू सामाजिक सुरक्षा योजना २० अर्ब रुपैयाँको सामाजिक सुरक्षा कोष
शुक्रबारदेखि खाद्य मेला,"स्थानीयस्तरमा अल्प प्रचलनमा रहेका खाद्य पदार्थहरूको उत्पादन विविधीकरण तथा पौष्टिक महत्त्वबारेसमेत विविध जानकारी मेलाको अवसरमा गराइने उनले बताए । उद्योगीलाई तालिम पनि दिने जनाइएको छ । मेलामा विभिन्न जाति, जनजातिका परम्परागत परिकारसहित ७८ स्टल हुनेछन् । मेला ११ गतेसम्म चल्नेछ ।"
एडीबीले सहयोग जारी राख्ने आशा,अहिलेसम्म करिब ३७ प्रतिशत काम सकिएको छ । आयोजना प्रमुख शर्माले एडीबीले अहिलेसम्म १ अर्ब ५० करोड भुक्तानी गरिसकेको बताए ।
संघीयता कार्यान्वयनमा विश्व बैंकको २० अर्ब ऋण,"यसले वित्तीय संरचनाअनुरूप सरकारलाई सेवा प्रदान गर्न सहयोग गर्नेछ, नेपाल, भुटान र बंगलादेशका लागि बैंकका निर्देशक क्विइमाओ फानको भनाइ उल्लेख छ । उक्त रकम अन्तरसरकारी वित्तीय व्यवस्थापन ऐन बनाउन, प्राकृतिक स्रोत तथा वित्त आयोगको स्थापना, बजेट व्यवस्थापन विधेयक निर्माण र सार्वजनिक वित्तीय व्यवस्थापन प्रणाली बनाउन उपयोग गरिने बैंकले जनाएको छ । बैंकका कार्यकारी निर्देशकले नेपालको संघीयता कार्यान्वयनका क्रममा अन्य निकायसँगको समेत समन्वयमा विशेष गरी पछाडि परेका क्षेत्रमा समावेशी विकास गर्न सघाउन आग्रह गरेका छन् । बैंकले रानीजमराकुलेरिया सिँचाइ आयोजनाका लागि पनि करिब ६ अर्ब ६० करोड रुपैयाँ ऋण लगानी गर्ने भएको छ । उक्त रकम आयोजनाका शाखा नहर सुधारलगायत काममा उपयोग गरिने विज्ञप्तिमा छ ।"
सुनको मूल्यमा मनपरी,ढिका सुन बिक्री गरियो भने सुनचाँदी व्यवसायी महासंघले तोकेकै मूल्यमा बिक्री गर्ने गरेको उनले बताए । उदयपुर सुनचाँदी व्यवसायी संघमा ४९ व्यापारी (पसल) सदस्य रहेका छन् । त्यसमा ४० वटा गाईघाट बजारमा मात्रै रहेका छन् ।
अशक्तलाई मात्रै अवकाश,"अहिले देशको हरेक स्थानीय तहको प्रत्येक वडा र प्रदेशमा राष्ट्रसेवक कर्मचारीलाई सेवा प्रवाह गर्न पुग्नैपर्ने छ, उनले भने ।"
पाथीभरामा वाइफाई,"पाथीभरा क्षेत्रमा वाइफाई सुविधा आउने भएपछि स्थानीय उत्साहित छन् । यसले तीर्थयात्रीको संख्या बढ्ने उनीहरूको अपेक्षा छ । प्राधिकरणले मर्कन्टाइल कम्पनीलाई ताप्लेजुङ, संखुवासभा र सोलुखुम्बु जिल्लाका सबै विद्यालय र स्वास्थ्य चौकीमा वाइफाई पुर्याउने गरी जिम्मेवारी दिएको छ ।"
"पुल छ, सडक छैन","पुल भासिएपछि छानबिनका लागि अख्तियार दुरुपयोग अनुसन्धान आयोगको टोली आएको थियो । तर, पिलर खन्ने काम नभएपछि फर्कियो । गुलरिया नगरपालिका४ का वडाध्यक्ष रामबहादुर रावलले राज्यले चासो नदिए डोजर लगाएर पुल भत्काउन बाध्य हुने चेतावनी दिए । यस्तै पुल महाशाखाले दुई महिनाअघि ललितपुरस्थित इन्जिनियरिङ अध्ययन् संस्थानका कन्सल्टेन्स प्रमुख इन्जिनियर नारायण गौतमसहितको ४ सदस्यीय टोलीलाई छानबिन गर्न पठाएको थियो । छानबिन टोली प्रतिवेदन तयार गरी काठमाडौं फर्केको छ ।"
आत्मघाती आक्रमणमा २९ को मृत्यु,हालैका महिनामा अमेरिकी र अफगान सेनाले गाउँ केन्द्रित कारबाहीमा तीव्रता दिएपछि तालिवान तथा आईएसले राजधानी काबुलमा आक्रमण बढाएका हुन् ।
सिरिया युद्ध : रकेट हमलामा ५९ मारिए,पूर्वी गुटामा भने रूसको समर्थनमा सिरियाली सेनाले एक महिना अघिदेखि गरेको भीषण आक्रमण गर्दै आएको छ । सिरियामा ७ वर्ष लामो गृहयुद्धका कारण हालसम्म करिब ४ लाख सर्वसाधारणको मृत्यु भइसकेको छ । द्वन्द्वले करिब ६१ लाख आन्तरिक विस्थापित छन् भने ५६ लाखले विभिन्न देशमा शरणार्थी जीवन बिताइरहेको बीबीसीले जनाएको छ ।
बोको हरामद्वारा ७६ छात्रा रिहा,मोहम्मदका अनुसार उनीहरूको रिहाइ बिनाकुनै सर्त भएको हो । किशोरीहरू आतंकवादीको जालमा फसेका थिए तर सरकारले हिंसारहित उपाय अवलम्बन गरेर उनीहरूलाई रिहा गराउन सफल भएको जनाएको छ । रिहा भएका सबै किशोरी अहिले सुरक्षित अवस्थामा आआफ्ना अभिभावकका साथमा रहेको मन्त्री मोहम्मदले बताए ।
म्यान्मारका राष्ट्रपतिद्वारा राजीनामा,"सैनिक शासनका बेला वर्षौंसम्म जेलजीवन बिताएकी सुकीलाई देशको उच्च पदमा बस्न प्रतिबन्ध लगाइएको छ । म्यान्मारको संविधानमा बाह्य देशको नागरिकता लिएको व्यक्ति राष्ट्रपति हुन नपाउने प्रावधान छ । सुकीलाई राष्ट्रपति हुन नदिनका लागि उक्त व्यवस्था राखिएको अन्तर्राष्ट्रिय सञ्चारमाध्यमले जनाएका छन् । बेलायती नागरिकसँग विवाह गरेकी सुकीका २ छोरा छन् । टिन च्व सुकीका बाल्यकालीन साथी, लामो समयदेखिका सल्लाहकार तथा पूर्वसवारी चालक पनि हुन् ।"
सात वर्षपछि जेम्स,"हेर्दाहेर्दै सबै थोक फेरियो, उनले भने, अहिलेको शैली अझ बेटर होला । मेरा गीत पनि झन् राम्रो भएका छन् भन्ने लाग्छ । उनले एल्बमका सबै गीतको भिडियो बनाउने बताए । यसअघि हावा, आवाज लगायत एल्बम निकालेका थिए ।"
जालैमा पार्यो फेसबुकले,"ढल्किँदै गरेको साँझमा तिमीलाई यो मनले खोज्यो गाउँदै गर्दा दर्शक भने घर फर्किन हतारिएका थिएनन् । उनको प्रस्तुति मोबाइलमा कैद गर्न धेरै दर्शक नजिक पुग्थे । तर, सुरक्षाकर्मी अघि बढिहाल्थे रोक्नलाई । केही युवायुवतीको समूह उनीसित सेल्फी लिन मञ्च छेउमा कुरिरहेका थिए ।"
प्रतिस्पर्धामा ८८,"कसलाई दिने भनेर निर्णय भइसकेको छैन, लामिछानेले भनिन्, निर्णायकबारे पनि समारोहमै जानकारी दिइनेछ । जुरी संयोजकचाहिँ हरिहर शर्मा छन् ।"
लिलीबिली को पोस्टर,तीनवटै पोस्टरमा लिलीबिली का दुई मुख्य कलाकार प्रदीप खड्का र जसिता गुरुङलाई प्राथमिकता दिइएको छ । फिल्मकी अर्की अभिनेत्री प्रियंका कार्कीलाई पोस्टरमा लुकाइएको छ । फिल्ममा अनुपविक्रम शाही र सविन श्रेष्ठको पनि अभिनय छ । मिलन चाम्सको निर्देशन रहेको फिल्मलाई मिलन र शाहीसहित सुदीप खड्काले निर्माण गरेका हुन् ।
तिमीसँग को गीत,"फिल्मले फरक ढंगबाट प्रेमकथालाई भन्न खोजेको छ, निर्देशक राणाले भने, सम्झौताको हिसाबले साम्राज्ञीको यो दोस्रो फिल्म हो ।"
प्रज्ञा संस्कृति कोश,"कोशमा समाविष्ट केही प्रविष्टि र परिभाषाहरू यसअघि प्रकाशनमा आएका प्रतिष्ठानका अन्य कोशमा परेका भए पनि संस्कृतिका समग्र विधा समेटी तयार पारिएको यो नै पहिलो नयाँ ग्रन्थ भएको कुलपतिले दाबी गरे । मुलुकका विभिन्न जातीय संस्कृति तथा धार्मिक सम्प्रदायसँग सम्बन्धित अनेकौं मूर्तअर्मूत पक्षबारे पनि कोशले जानकारी दिने उनले जनाए ।कोशमा झन्डै २ हजार शब्द र तिनको परिभाषा रहेको उपकुलपति डा विष्णुविभु घिमिरेले बताए । नेपाली संस्कृति अध्ययन गर्न चाहनेहरूका निम्ति यो कोश महत्त्वपूर्ण खुराक बन्नेछ, उनले भने । उक्त कोश प्रतिष्ठानका पूर्वप्राज्ञ परिषद् सदस्य एवं स्रष्टा विष्णु प्रभातले संकलन तथा सम्पादन गरेका हुन् ।"
बजगाईंका नियात्रा,"आख्यान, कविता र निबन्धमा कलम चलाउने बजगाईं लामो समयदेखि प्रवासमा रहेर लेखन, सम्पादन र प्रकाशनमा क्रियाशील छन् । भाया साक्रा उनको आठौं कृति हो । यसअघि उनका युरेसियाको स्पर्श (नियात्रा संग्रह), कमरेड भाउजू (कथा संग्रह), स्रष्टा र डिजिटल वार्ता (अन्तर्वार्ता संग्रह), यन्त्रवत्, रोडम्याप र कवच (लघुकथा संग्रह), हिउँको तन्ना (हाइकु संग्रह) प्रकाशित भइसकेका छन् ।"
पूर्वको राजनीतिबारे पत्रकार सिग्देल,"अबचाहिँ पुस्तक लेखनमै बढी सक्रिय बन्ने योजना छ, उनी सुनाउँछन् ।"
क्रसर सञ्चालनमा नयाँ मापदण्ड,"नेपाल विद्युत् प्राधिकरण र उद्योगीहरूको मिलोमतोमै अधिकांश बालुवा धुने उद्योगले धान कुट्ने मिल, घट्ट सञ्चालन गर्ने, ब्लक बनाउने, अन्य उद्योग सञ्चालनको नाममा आवश्यकताभन्दा बढी विद्युत् लाइन लिएर बालुवा प्रशोधन केन्द्रसमेत चलाइरहेको फेला परेको थियो । वर्षमा ११० देखि ६६० घनमिटर बालुवा दैनिक एकदेखि तीन घण्टा मात्रै धुन पाउने इजाजत पाएका बालुवा धुने उद्योगले रातभर बालुवा धोएर राजस्व चुहावट गरिरहेकाले त्यस्ता अवैध कार्य नियन्त्रण गर्न र त्रिशूली नदी प्रदूषणमुक्त गर्न नयाँ मापदण्ड कायम गरिएको कार्यदलले जनाएको छ ।"
राजधानी सर्दैन,दाहालले देशमा समृद्धिको यात्रा सुरु भएको बताउँदै तीनै तहको सरकारलाई आवश्यक सहयोग गरी मुलुकलाई अगाडि बढाउन जरुरी रहेको धारणा राखे । उनले सरकारले प्रदेश सरकारलाई क्रियाशील बनाउन ऐन बनाउन सहयोग गर्ने बताए ।
डढेलो रोकथाम प्रयास,"आगलागी नियन्त्रणसम्बन्धी पोस्टर, पमप्लेट निर्माण गरी आगलागी हुने सम्भावित स्थानमा टाँस्ने र स्थानीय एफएमबाट नियमित प्रचारप्रसार गर्ने काम भइरहेको रेग्मीले बताए । निुकञ्जभित्र लाग्ने डढेलो नियन्त्रण गर्नको लागि नेपाली सेना, प्रहरी, चोरीसिकारी नियन्त्रण समूहका सदस्य, गोठाला, मध्यवर्ती उपभोक्त समिति, समूहका सदस्यलाई तालिम प्रदान गरिएको छ ।"
गाउँपालिकामा लोगो र ड्रेस कोड,"इन्द्रसरोवर गाउँपालिकाको चिनारी तथा स्थानीय पर्यटन प्रवद्र्धनका लागि लोगो (ब्याच) बनाएर कार्यान्वयनमा ल्याएको अध्यक्ष लामाले बताए । भ्रमणमा आउने अतिथिलाई गाउँपालिकाले मायाको चिनोको प्रदान गर्ने सोच बनाएर मायाको चिनोको डिजाइन गर्दै छाँै, उनले भने ।"
एक गाग्री पानी लिन दुई घण्टा,बोर्डले बिहान र बेलुका गरेर सरदर ५ घण्टा पानी उपलब्ध गराउने गरेको छ । १३ हजार ८ सय ३४ धाराबाट १ लाख ५ हजार बासिन्दाले पानी पिउने गरेका छन् ।
कृषिमा विषादीको प्रयोग घट्दै,"कृषकहरू तरकारी र खाद्य बालीमा प्रयोग गरेको विषादीको असर आफूहरूलाई पनि परेको महसुस गर्न थालेका छन । रासायनिक विषादी हालेको तरकारी उपभोग गर्दा आफूहरूलाई पनि विभिन्न किसिमको रोग लागेको र असुरक्षित ढंगले तरकारी तथा खाद्य बालीमा विषादी हाल्दा त्यसको पनि आफ्नो स्वास्थ्यमा असर परेको उनीहरूले महसुस गर्न थालेका छन्, मन्त्रालयका कृषि विकास महाशाखा प्रमुख गदालले भने, तरकारी र खाद्य बालीमा प्रयोग गर्ने विषादीले आमउपभोक्ताभन्दा बढी सम्बन्धित कृषकहरू दोहोरो जोखिममा छन् ।"
अपांगता भएकालाई झनै सास्ती,"ग्राउन्ड फ्लोरमा पार्किङ बनाउनेलाई माथि एक तला थप्न पाउने सुविधा महानगरले दिएको छ । न्युरोड, पाकोतिरका व्यापारी एकाबिहानै आएर नि:शुल्क पार्किङ छुट्याइएको स्थानमा सवारी साधन पार्क गर्ने गर्छन् ।"
दलितमाथि विभेद उस्तै,"तथ्यांकअनुसार आर्थिक वर्ष २०७२०७३ मा दलित विभेदसम्बन्धी ४४ उजुरी परेका थिए । २०७३०७४ मा बढेर यो संख्या ६९ पुगेको छ । जातीय भेदभाव तथा छुवाछूत (कसुर र सजाय) ऐन, २०६८ को दफा ५ मा कुनै व्यक्तिले छुवाछूत गरेमा त्यसलाई सजायको व्यवस्था गरिएको छ । विभेद गर्नेविरुद्ध पीडितले नजिकैको प्रहरी कार्यालयमा उजुरी गर्ने व्यवस्था छ । यदि प्रहरीले उजुरी दर्ता गर्न नमानेमा सम्बन्धित प्रहरी कार्यालय प्रमुखलाई समेत कारबाही गरिनेसमेतको व्यवस्था उल्लेख छ ।"
अब नि:शुल्क प्रयोगात्मक परीक्षा,"उनले थपे, मापदण्डविपरीत काम गरेपछि कारबाही गर्छौं । भेहिकल एकेडेमी रिसर्च सेन्टरका प्रबन्ध निर्देशक माधव अधिकारीले सवारी दुर्घटना न्यूनीकरण गर्नका लागि मापदण्ड पुगेका स्थलमा प्रयोगात्मक परीक्षा दिनुपर्ने बताए । मापदण्ड अनुसार नै ४२ रोपनीभन्दा बढी जग्गामा आफूले ड्राइभिङ सेन्टर सञ्चालन गरेको उनले दाबी गरे ।"
मनाइयो डाउन सिन्ड्रोम दिवस,काठमाडौं (कास) विश्व डाउन सिन्ड्रोम दिवसको अवसरमा बुधबार राजधानीमा जनचेतना मुलुक पदयात्रा आयोजना गरिएको छ । नेपाल डाउन सिन्ड्रोम संघद्वारा माइतीघर मण्डलादेखि बानेश्वरसम्म आयोजना गरिएको पदयात्रामा सहभागीले डाउन सिन्ड्रोमसँग सम्बन्धित विभिन्न जनचेतनामूलक प्लेकार्ड बोकेका थिए । करिब एक हजार शिशुमध्ये एकमा देखिन सक्ने डाउन सिन्ड्रोम भएकामा ४६ को स्थान ४७ क्रोमोजोम हुन्छ । यसको कुनै उपचार छैन ।
सामाजिक सुरक्षाबारे जनचेतना,काठमाडौं (कास) काठमाडौंका विभिन्न कलेजमा सामाजिक कार्य विषय पढिरहेका विद्यार्थी र कलेजले बुधबार विश्व सामाजिक कार्य दिवस २०१८ मनाएका छन् । दिगो समुदाय र वातावरणको प्रवद्र्धन भन्ने मूल नाराका साथ काठमाडौंमा रहेका ६१ कलेजले संयुक्त रूपमा दिवस मनाएका छन् ।
खुकुरी प्रहार गरेर हत्या,"काठमाडौं (कास) खुकुरी प्रहार गरेर हत्या गरेको आरोपमा मंगलबार तीन पक्राउ परेका छन् । झापाका २३ वर्षीय गोपाल लिम्बू, १९ वर्षीय रोहित चौधरी, २० वर्षीय अशोक लिम्बू र २७ वर्षीय सञ्जीव राईमाथि हत्याको आरोप छ । तीन जना पक्राउ परे पनि एक जना फरार छन् । उनीहरू मिलेर सर्लाहीका २१ वर्षीय पुरुषोत्तम सेढाईंमाथि खुकुरी प्रहार गरेका थिए ।"
सन्दीपसामु अर्को चुनौती,"आईपीएल ट्वान्टी२० फम्र्याटको भए पनि यसले समग्र क्रिकेटमै सहयोग पुग्ने सन्दीप बताउँछन् । आईपीएल २० ओभरको खेल भए पनि बेसिक क्रिकेट भने सबैमा समान हुन्छ । प्रशिक्षणका दौरान मैले धेरै कुरा सिक्न पाउँछु, जसले मेरो क्षमता विकासमा सहयोग पुग्नेछ । यदि खेल्न पाएँ भने आफूलाई सिद्ध पार्न कुनै कसुर छाड्ने छैन, सन्दीपले सुनाए । आईपीएलमा दर्शकको ठूलो भीडमा थप दबाब होला भन्नेबारे प्रश्नमा सन्दीप भन्छन्, नेपालमा मैले हजारौं दर्शकमाझ खेलिसकेको छु । त्यसैले पनि त्यहाँ घरमै खेलेजस्तो लागेर थप उर्जा मिल्नेछ ।"
टंकको सुरुआती अग्रता,काठमाडौं (कास) नेपाल एमेच्योर ओपन गल्फको पहिलो दिन बुधबार नेपाली गल्फर टंकबहादुर कार्कीले १ स्ट्रोकको अग्रता लिएका छन् । पार७२ को गोकर्ण गल्फ क्लबमा टंकले २ अन्डर ७२ को स्कोर जोड्दै टासी छिरिङलाई एक स्ट्रोकले उछिने । तेस्रो स्थानका वाङचेन धेन्डुप इभन पार ७२ को स्कोरमा खेलेका छन् ।
सुरुमै चौराह र गोल्डेन्स भिड्ने,काठमाडौं (कास) दोस्रो धनगढी प्रिमियर लिग (डीपीएल) को बुधबार सार्वजनिक खेलतालिका अनुसार चैत १७ मा हुने पहिलो खेलमा टिम चौराह धनगढी र काठमाडौं गोल्डेन्सबीच प्रतिस्पर्धा हुने भएको छ । डिफेन्डिङ च्याम्पियन टिम चौराहको कप्तानी सोमपाल कामीले गर्नेछन् भने गोल्डेन्सका कप्तानमा ज्ञानेन्द्र मल्ल छन् । चैत ३० सम्म चल्ने प्रतियोगितामा ६ फ्रेन्चाइज टोलीको सहभागिता छ ।
मेलम्ची भलिबललाई प्रायोजन,काठमाडौं (कास) दोस्रो खुला राष्ट्रिय पुरुष भलिबललाई मेलम्ची खानेपानी ह्याल्मो सिन्धु मेलम्ची सामाजिक उत्थान कार्यक्रम सञ्चालन समितिले मुख्य प्रायोजनवापत ८ लाख रुपैयाँ प्रदान गरेको छ । नमुना युथ एक्टिभ ग्रुपको आयोजनामा चैत २१२४ सम्म मेलम्चीमा हुने प्रतियोगितालाई मेलम्ची नगरपालिकाले सहप्रायोजन गर्दै ५ लाख प्रदान गर्यो ।
शंकरनगर र खुकुरी भिड्ने,बुटवल (कास) शकंरनगर र खुकुरी क्रिकेट क्लब बुधबार जिल्लास्तरीय टी२० क्रिकेटको फाइनलमा भिड्ने भएका छन् । सिद्धार्थ रंगशालामा भएको सेमिफाइनमा शंकरनगरले देवदह क्रिकेट युनिटलाई २८ रन र लुम्बिनी खुकुरीले न्यु होराइजन क्रिकेट क्लबलाई ४ विकेटले हराए ।
त्रिविमा स्पोर्ट्स साइन्स,काठमाडौं (कास) त्रिभुवन विश्वविद्यालय (त्रिवि) ले स्नातकोत्तर तहमा स्पोर्ट्स साइन्स विषयको पठनपाठन सुरु गर्ने भएको छ । त्रिविले पहिलोपल्ट यो विषयको शैक्षिक तथा प्राज्ञिक कार्यक्रम ल्याएको हो । त्रिवि विद्यार्थी कल्याण तथा खेलकुद निर्देशनालय प्रमुख गंगाबहादुर मगरले यही चैतमा प्रवेश परीक्षा लिने र यसपालि ३० विद्यार्थीले पढ्न पाउने बताए । जुनसुकै विषयमा स्नातक उत्तीर्णले यो विषयमा पढ्न पाउँछन् ।
कीर्तिपुर र बीएमकेको हार,काठमाडौं (कास) क्वीक्स बास्केटबल लिगअन्तर्गत एएनके कीर्तिपुर बास्केटबल टिम र विशाल मिलन केन्द्र (बीएमके) ले बुधबार हार बेहोरेका छन् । कीर्तिपुर घरेलु कोर्टमा बूढानीलकण्ठ नगरपालिका टिमसँग ७५७१ ले पराजित भयो । बीएमकेले बीएमसी साउथ साइडर्ससँग ६९६६ को हार बेहोर्यो ।

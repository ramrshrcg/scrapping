शीर्षक,विवरण
व्यापार घाटा ६ खर्ब,"निर्यात प्रवद्र्धन तथा आयात प्रतिस्थापनका लागि सरकारले गरेका कार्यक्रम विफल हँुदै गएको देखिन्छ । सरकारले व्यापार घाटा कम गर्न समयसमयमा थुप्रै नीतिगत प्रयास गरे पनि उपलब्धि हासिल हुन सकेको छैन । नेपालको तुलनात्मक लाभ रहेको भन्दै पछिल्ला समय १२ वस्तु तथा सेवा पहिचान पनि गरेको छ । आयात प्रतिस्थापनको प्रयास भइरहे पनि निर्भरता बढ्दै गएको विश्लेषकको भनाइ छ । वार्षिक विकास कार्यक्रम, बजेट, नीति तथा कार्यक्रम र अन्य सरोकारवाला मन्त्रालयले घाटा कम गर्ने उपाय भन्दै वर्षैपिच्छे नयाँनयाँ कार्यक्रम सार्वजनिक गर्छन् । तर, ती कार्यक्रमको सम्भाव्यता, प्रभावकारिता र अनुगमन सधैं फितलो हुने गरेको छ । व्यापार घाटा कम गर्न भन्दै सरकारले व्यापार तथा निकासी प्रवद्र्धन केन्द्र स्थापना गरे पनि यसको काम फितलो रहेको विश्लेषकले बताए । चालु वर्षको सात महिनामा सबैभन्दा बढी व्यापार घाटा भारतसँगको हो । सात महिनामा भारतबाट ४ खर्ब ३२ अर्ब २९ करोड २८ लाख ३४ हजार रुपैयाँका सामग्री आयात भएका छन् । निर्यात २७ अर्ब १४ करोड ७८ लाख ८५ हजार रुपैयाँको मात्रै भएको छ । जसका कारण भारतसँग ४ खर्ब ५ अर्ब १४ करोड ४९ लाख रुपैयाँले व्यापार घाटा देखिएको हो । भारतपछि चीनसँग ८६ अर्ब ७९ करोड रुपैयाँले व्यापार घाटा छ । चीनबाट ८८ अर्ब ५६ करोड ५१ लाख ६३ हजार रुपैयाँका सामग्री आयात भएको छ । निर्यात भने १ अर्ब ७७ करोड ९ लाख रुपैयाँको मात्रै छ । चीनपछि व्यापार घाटा बढी हुने मुलुकमा इन्डोनेसिया, अर्जेन्टिना, थाइल्यान्ड, भियतनाम, साउथ कोरिया, मलेसिया, फ्रान्स र जापानलगायत छन् ।"
उपराष्ट्रपतिमा पुन निर्विरोध,"उपाध्यक्षको चयन मात्रै बाँकी छ, आइतबार त्यसको पनि चुनाव हुँदैछ, उनले भने, यससँगै चुनावी प्रक्रिया पूरा हुने र त्यसलगत्तै आफ्नो नियमावली बनाउने तथा समितिहरू गठन प्रक्रियामा संसद् प्रवेश गर्नेछ ।"
राजपा पनि सरकारमा जाने,राजपा पनि सरकारमा सहभागी भए मन्त्रालयको संख्या अझै बढ्ने देखिन्छ । ओली नेतृत्वको सरकारले मन्त्रालयको संख्या घटाएर १८ पुर्याएको थियो । भागबन्डामा अपुग भएपछि बढाएर २१ वटा पुर्याइएको हो । संविधानको धारा ७६ को उपधारा ९ अनुसार २५ भन्दा बढी मन्त्री राख्न नपाइने व्यवस्था छ । राजपा सरकारमा आउने भए थप दुई मन्त्रालय बढाउने संकेत सरकारले दिएको छ । यसो गर्दा मन्त्रीको संख्या संविधानले तोकेभन्दा बढी पुग्छ । मन्त्रिपरिषद्मा सहभागी हुन नपाउने राज्यमन्त्रीलाई मन्त्रिपरिषद् सदस्यअन्तर्गत गणना नहुने दाबी गर्दै सरकारले मन्त्रीको संख्यासमेत बढाउने संकेत दिएको छ ।
स्थानीय ऐनकानुन: संघ र प्रदेशसँग नबाझिने गरी बनाऊ,"७ सय ५३ वटै स्थानीय तहलाई मिल्दोजुल्दो हुने गरी कानुन बनाउनुअघि नीति आवश्यक रहेको संविधानविद चन्द्रकान्त ज्ञवालीले बताए । कानुन बनाउनुअघि सीमारेखा भएन भने भद्रगोल हुन सक्छ, उनले सुझाए, स्थानीय तहको क्षेत्राधिकार तोकेर अघि बढनुपर्छ । संविधानका कतिपय धारामा संघ, प्रदेश र स्थानीय सरकारको क्षेत्राधिकार बाझिएको उनको भनाइ छ । स्थानीय तहको कानुन बनाउनुअघि आयोग आवश्यक रहेको समेत उनले दाबी गरे । आयोगमार्फत नमुना कानुन बनाएर पूर्ण ऐनहरू बनाउने जिम्मा स्थानीय सरकारलाई दिनुपर्ने उनको मत छ ।"
१३ जिल्ला खाद्य निरीक्षकविहीन,"खाद्य निरीक्षक नहुने जिल्लाको अनुगमन, निरीक्षण तथा परीक्षणको सम्पूर्ण जिम्मा रूपन्देहीस्थित क्षेत्रीय खाद्य प्रविधि तथा गुण नियन्त्रण कार्यालयलाई दिइएको छ । त्यसमा पनि आवश्यक कर्मचारी छैनन् । ३ अधिकृत र ४ सहायकले काम चलाएका छन् । उनीहरू मुस्किलले वर्षमा एक या दुईपटक अन्य जिल्लामा पुग्छन् । मनाङ र मुस्ताङमा भने यो कार्यालय अहिलेसम्म नै पुगेको छैन । सूचना अधिकृत लिम्बूले साधन स्रोत र जनशक्ति अभावले नियमित अनुगमन र निरीक्षणमा जान समस्या भएको बताए । प्रशस्त खाद्य उद्योग र व्यवसाय रहेको रूपन्देहीमा जिल्ला अनुगमन समिति र नगर समितिले ठूला चाडपर्वको अवसर पारेर एकदुई दिन मात्रै, त्यो पनि व्यवसायीलाई थाहा दिएर बजार अनुगमन गर्ने गरेका छन् ।"
तीन अध्यादेश संसद्मा पेस गर्ने तयारी,"अध्यादेशमा काठमाडौं उपत्यकामा १० वर्षसम्म मेडिकल कलेज खोल्न रोक लगाइएको छ । एउटा विश्वविद्यालयले ५ वटा मेडिकल कलेजलाई मात्र सम्बन्धन दिन सक्ने व्यवस्था अध्यादेशमा गरिएको छ । यस्तै, सार्वजनिक शिक्षण संस्थाले स्नातक कार्यक्रममा उपलब्ध सिट संख्याको कम्तीमा ७५ प्रतिशत सिट नि:शुल्क छात्रवृत्तिका लागि व्यवस्था गर्नुपर्ने, छात्रवृत्तिको उक्त संख्या क्रमश: बढाउँदै जानुपर्ने अध्यादेशमा उल्लेख छ । सरकारले राष्ट्रिय सभा सदस्यको निर्वाचन एकल संक्रमणीय मतका आधारमा गर्ने व्यवस्था राखी अध्यादेश ल्याएको हो । एकल संक्रमणीय व्यवस्थालाई लिएर एमाले र कांग्रेसबीच विवाद भएपछि अध्यादेश शीतल निवासमा २ महिना रोकिएको थियो । राष्ट्रिय सभा चुनावमा ढिलाइ हुन लागेपछि मात्र राष्ट्रपतिले राष्ट्रिय सभा चुनावसम्बन्धी अध्यादेश जारी गरेकी थिइन् । यही अध्यादेशअनुसार चुनाव भई राष्ट्रिय सभाका सदस्यसमेत चुनिइसकेका छन् ।"
बदलिँदै पाठ्यक्रम,"११ र १२ मा अनिवार्य गणित र विज्ञानको हिस्सा थपेर नेपालको परिचयअध्ययनमा जोड दिइनेछ, विश्वविद्यालयको पाठ्यक्रमलाई समेत जोड्ने काम हुन्छ, काप्रीले भने । मूल्यांकन प्रणाली, सिकाइ क्षमता, पाठ्यभार र विषयहरू निक्र्याेल पाठ्यक्रमले गर्ने केन्द्रले जनाएको छ ।"
विमान दुर्घटना: १० शव आफन्तले बुझे,"दुर्घटनामा परेकाहरूको अवशेष पहिचानमा शतप्रतिशत ग्यारेन्टी गर्न सक्ने डीएनए (डिअक्सिराइबोन्युक्लिक एसिड) परीक्षण हो । डीएनए जीवमा पाइने अनुवांशिक सामग्री हो । डीएनए प्रोफाइलिङको माध्यमले कुनै पनि व्यक्तिको पहिचानलाई कायम गर्न सकिन्छ । दुर्घटनामा आफन्त गुमाएकाहरूबाट यसअघि नै डीएनएको नमुना लिइसकिएको छ । अब जुन व्यक्तिको शव पहिचान हुन सक्दैन, उनीहरूका आफन्तको डीएनएको उपयोग गरिनेछ । डा वस्तीका अनुसार डीएनए परीक्षणका लागि बंगलादेशमा पनि नमुना लगिएको छ ।"
मन्दिरको जग्गामा ५० घर,विरख कुटीको जग्गामा घर बनाएका ५० परिवारैसँग जग्गा खरिद गरेको लिखित प्रमाण छैन । गुठी संस्थान जनकपुरका प्रमुख मनोज शर्माले बिरख कुटीको जग्गा अतिक्रमण नै गरेर निजी घर बनाइएको दाबी गरे । उनले सरकारले मन्दिरको अतिक्रमित जग्गा खाली गराउने बताए । विरख कुटीको जग्गा अतिक्रमण गरेर घर बनाएका ३५ परिवारले जग्गा रजिस्ट्रेसनका लागि जनकपुर उपमहानगरपालिकामा निवेदन पनि दिएका छन् ।
श्रममन्त्रीका ३ चुनौती,"पूर्वराजदूत मिश्रले श्रममन्त्री र सचिवको चाहनाले मात्रै भ्रष्टाचार नियन्त्रण गर्न नसकिने बताए । आस्थाका आधारमा एमाले र माओवादीनिकटका म्यानपावरहरू पनि छन् । उनीहरूको प्रभाव वा दबाबमा विष्ट पर्छन् कि पर्दैनन् ? मिश्रले भने, मन्त्रीले दबाबको सामना गर्दै यी चुनौतीलाई चिर्न सके गरिब जनताका लागि वैदेशिक रोजगार आकर्षक र सुरक्षित हुनेछ ।"
मुख्यमन्त्रीको आवास बन्दै,प्रदेशका प्रमुख सचिव कोइरालाको पनि विराटनगरमा निवास छैन । पूर्वाञ्चल क्षेत्रीय प्रशासकसमेत रहेका कोइराला धरानमा रहेको निवासबाटै धाइरहेका छन् । चैत २६ गतेसम्मका लागि उनी दोहोरो भूमिकामा छन् ।
चिकित्सक नहुँदा बिरामी प्रभावित,"यस्तै जाजरकोट अस्पताल, प्राथमिक स्वास्थ्य केन्द्र लिम्सा र गर्खाकोटमा पनि चिकित्सक नहुँदा त्यस क्षेत्रका बिरामी पनि उपचारबाट वञ्चित छन् । ती संस्थामा कार्यरत मेडिकल अधिकृत एमडीको परीक्षा दिन काठमाडांै गएपछि बिरामी उपचारबाट वञ्चित भएका हुन् ।"
स्थानीय तहमा दलीय प्रभाव: विवादले विकास ठप्प,न्यायिक समिति गठन भएनकल्याणपुर नगरपालिकामा नगरसभा सम्पन्न भए पनि न्यायिक समिति गठन हुन सकेको छैन । कार्यपालिकामा संयोजकबाहेक सदस्यहरूमा कसलाई पठाउने भन्ने विषयमा एमाले र राजपाबाट निर्वाचित जनप्रतिनिधिबीच विवादले समिति गठन हुन नसकेको हो । सहमति नभए केही दिनमै निर्वाचन प्रक्रियाबाट समिति गठनको तयारी भइरहेको उपमेयर रोहिनीदेवी यादवले जानकारी दिइन । न्यायिक समितिमा संयोजक उपमेयरउपाध्यक्ष र दुई सदस्य रहने प्रावधान छ ।
शिक्षा कार्यविधि अलपत्र,"धनगढी उपमहानगरपालिकाका १९ वडामध्ये ७, १२, र १४ का वडाध्यक्ष भने समितिमा आफूहरू नबस्नु नै उपयुक्त हुने बताउँछन् । उनीहरूले समितिमा बस्दा वडाका विकास निर्माण सञ्चालनमा बाधा पुग्ने र विद्यालयको प्रशासनिक अवस्थासमेत खस्किन सक्ने बताए । अभिभावकबाटै विद्यालय व्यवस्थापन समिति अध्यक्ष निर्वाचित हुनुपर्नेमा उनीहरूको जोड छ ।"
कामदारलाई परिचयपत्र,"भारतको मतदाता परिचयपत्र, यहाँ बसेको सिफारिस, धरधनीको नागरिकताको प्रतिलिपिलगायतका कागजातको आधारमा परिचयपत्र वितरण गरिएको उनको भनाइ छ । पहिलो दिन १ सय २५ जनाले परिचयपत्र लिए, सिंहले भने, छुटेकाहरूले दूतावासमै वा दोस्रोपटक क्याम्प लागेका बेला लिन सक्नेछन् । भारतसँग सीमा जोडिएका जिल्लामा व्यापार व्यवसाय तथा मजदुरी गर्न ठूलो संख्यामा भारतीय नागरिक आएका छन् ।"
नीतिगत अस्थिरता,"२०४८ मा तत्कालीन प्रधानमन्त्री गिरिजाप्रसाद कोइरालाले आफ्नै नेतृत्वमा प्रशासन सुधार आयोग गठन गरेका थिए । प्रदेश र अधिकारसम्पन्न स्थानीय तह नभएकै बेलासमेत आयोगले त्यतिबेला मुलुकमा १८ मन्त्रालय बनाउन सिफारिस गरेको थियो । तर उक्त सिफारिस उसबेला कोइरालाले त कार्यान्वयन गरेनन् नै, त्यसपछि पनि सानो र छरितो सरकारको कुरा गरे पनि कसैले कार्यान्वयन गरेन । आधा सयभन्दा ठूल्ठूला जम्बो मन्त्रिमण्डल बनाउने प्रधानमन्त्रीहरू नै पर्याप्त देखिए । अब मुलुक संघीय संरचनामा गएर प्रादेशिक विकेन्द्रीकरणमा गइसक्दा पनि केन्द्रमा चाहिँ सकेसम्म धेरै मन्त्रालय राख्ने पुरानै सोचले निरन्तरता पाउनु हुन्न । अहिलेसम्म अधिकांश प्रधानमन्त्रीले सरकारको कार्यविभाजन नियमावलीलाई मन्त्रालयहरू थप्ने, कार्यभार एउटाबाट अर्कोमा सार्नेजस्तो प्रशासनिक तथा नीतिगत अस्थिरता कायम गर्ने अस्त्रका रूपमा दुरुपयोग गर्दै आएका छन् । यति ठूलो नीतिगत निर्णय नियमावली संशोधनको भरमा गर्नु आफैंमा गलत शैली हो । नियमावली सरकार आफैंले जुनसुकै बेला पनि संशोधन गर्न सक्छ । कुन मन्त्रालयले के काम गर्ने र कतिवटा कायम गर्ने भन्ने निर्णय सरकार स्वयंले बनाउने नियमावलीका भरमा होइन, अब संसद्बाट पारित हुने ऐनकै आधारमा मात्र बनाउनुपर्ने खाँचो देखिएको छ । संघीय संसद्ले मन्त्रालयहरूको दायित्व र संख्या किटान गरी ऐन पारित गरेपछि मात्र राजनीतिक व्यवस्थापनका लागि मन्त्रालय थप्ने रोग सदाका लागि अन्त्य हुनेछ ।"
संसदीय सत्ता : कम्युनिस्ट सरकार,"संसद्मा विश्वासको मत लिने सिलसिलामा बोल्दै प्रधानमन्त्री केपी ओलीले आफू भ्रष्टाचार नगर्ने र कसैलाई गर्न पनि नदिने प्रतिबद्धता व्यक्त गर्नुभएको छ । सबै जिम्मेवार मन्त्रीहरूबाट यस्ता अभिव्यक्ति पटकपटक आएका छन् । यसलाई निष्पक्ष र पारदर्शी ढंगबाट व्यवहारमा कसरी र कुन हदसम्म अनुवाद गरिने हो, त्यसैका आधारमा कांग्रेसले आफ्नो रचनात्मक भूमिका तय गर्नेछ । नेपाली कांग्रेस संवैधानिक प्रतिपक्षीको धर्म पालनामा कतै चुक्नेछैन । प्रधानमन्त्री ओलीजी तथा उहाँको मन्त्रिपरिषद्का सदस्यहरूले आफ्नो प्रतिबद्धता, राष्ट्रको विकास, जनताको समृद्धिसहित सुशासन, पारदर्शिता, राष्ट्रिय एकता र स्वाभिमान बढाउने कार्यमा लाग्नुहुनेछ भन्ने विश्वासका साथ सबैमा हाम्रो हार्दिक बधाई र शुभकामना छ । कांग्रेस यसका लागि सरकारलाई रचनात्मक सहयोग गर्न चाहन्छ । अनुकूल वातावरण निर्माण सरकारको जिम्मेवारी हो । अहंकार, दम्भ र सर्वसत्तावादी सोचबाट मुक्त भएर बृहत् राष्ट्रिय एकता आजको आवश्यकता हो । सरकारको आगामी सय दिनको नीति, कार्यक्रम र गतिविधिले नै शासनशैली कता जाँदै छ र हामीले के गर्ने भन्ने प्रस्ट पार्नेछ । हामी यसको गम्भीर प्रतीक्षामा छौं र सरकार अग्निपरीक्षाको दिनगिन्तीमा छ ।   केसी नेपाली कांग्रेसका केन्द्रीय सदस्य हुन् ।"
मन्त्रालय टुक्रयाउनुको औचित्य के ?,"१५ वटा मन्त्रालयले पुग्ने भनिएकामा १८ वटा बनाइयो । अठार भन्दाभन्दै एक्काइस वटा बनाइएछ । अब बिस्तारै अरू पनि थपिने सम्भावना छ । स्थिर सकार भएपछि विकास र समृद्धिको ओइरो लाग्छ भनेर आस गरेका नेपालीको आस मर्दै छ । केन्द्रमा एक्काइस त हो नि भनेर चित्त बुझाउने अवस्था पनि छैन । उता सात वटा प्रदेशका मुख्य मन्त्री र मन्त्रीहरूको संख्या हिसाब गर्ने हो भने नेपाल कृषिप्रधान देश होइन, मन्त्रीप्रधान देश हुने भयो । कमला राजभण्डारी सिर्जनानगर, भक्तपुर"
माननीयको मोबाइल मोह,"कान्तिपुरमा प्रकाशित मोबाइलमा अलमलिन्छन् सांसद भन्ने समाचार र त्यसमा छापिएको फोटो सांसदहरूले हेरेकै हुनुपर्छ । महत्त्वपूर्ण एवम् सार्वजनिक चासोका जल्दाबल्दा विषयमा बैठक चलेका बेला साइलेन्समा राखेर त्यसपछि जतिसुकै मोबाइलमा व्यस्त भए कसैको गुनासो गर्ने ठाउँ नै रहन्नथ्यो । सांसदहरू सकेसम्म संसदै छिर्दै नछिनर्,े छिरिहाले महत्त्वपूर्ण छलफलमा सुनेर टार्ने कि त मोबाइलमा व्यस्त कि निद्रादेवीको काखमा मस्त । रित्ता कुर्सीहरू देखाउन लाज लागेर अघिल्ला दिनका संसद्का गतिविधि यसपालि त्यस्ता क्रियाकलाप नदोहोरिऊन् भनेर बेलैमा सचेतना जगाउन कान्तिपुरले खोजेको हुन सक्छ । बुझ्नेले कुरा नबुझेपछि पत्रिकाले आफ्नो धर्म निर्वाह गरेको छ । जनता अत्यन्त उत्साहका साथ संसद्का गतिविधि र सांसदले बोलेका सन्दर्भ र उठाएका विषयमा आफ्ना टीभी च्यानलमा हेरिरहेका हुन्छन् । तर मोबाइलमा ससाना केटाकेटी झुत्तिएझंै सांसदहरू झुत्तिनु कत्तिको जायज ठहरिएला ? श्यामसुन्दर कुइँकेलहाँडीगाउँ, काठमाडौं"
क्रिकेटमा सुनौलो इतिहास,"२०७४ चैत १ गते नेपाली क्रिकेटको इतिहासमा अभूतपूर्व दिन बन्न पुग्यो । जिम्बावेको हरारेमा विश्वकप छनोट चरणमा नेपालले सुरुदेखि निराशाको सामना गर्नुपरेको थियो । जिम्बावे, स्कटल्यान्ड र अफगानिस्तानसग लगातार हारिसकेपछि नेपाल अगाडि बढ्ने कुरामा आशा मर्न लागेको थियो । तथापि कर्मठ खेलाडीको आँट, अठोट, जाँगर र आत्मविश्वासका कारण होनहार खेलाडीले मुलुकको गरिमा बढाए । यसअघि नेपालसँग बराबर हारजित भइरहने हङकङको टिमलाई पराजित गर्नु सामान्य कुरा भए पनि पछिल्लो समय लेपाललाई लगातार ३ पटक हराउन सफल पपुवा न्यु गिनीलाई पछार्नु कम कठिन कार्य थिएन । एकातिर लेग स्पिनर सन्दीप लामिछाने र दीपेन्द्रसिंह ऐरीले ४४ विकेट लिएपछि पपुवा न्यु गिनी २७२ ओभरमै अलआउट भएर ११४ रनमा समेटिन पुग्यो भने अर्कोतिर ऐरीले अविजित ५० रन जोडेपछि २३ ओभरमै जितको लक्ष्य प्राप्त हुन सक्यो । उता हङकङ नेदरल्यान्ड्ससँग पराजित भएपछि नेपालले एक दिवसीय अन्तर्राष्ट्रियको मान्यता पाएको छ । हुन त अहिले टिमका सबै खेलाडी बधाईका पात्र बनेका छन्, तथापि कप्तान पारस खड्का, सन्दीप लामिछाने र दीपेन्द्रसिंह ऐरीको योगदान अविस्मरणीय बनेको छ । नेपाली क्रिकेटले निरन्तरको प्रयासबाट मुलुकको नाम उँचो बनाइरहँदा क्रूर राजनीतिक पञ्जाले चाहिं न्यायालय, स्वास्थ्य, सुरक्षा निकायदेखि खेलकुद क्षेत्रसमेतलाई निरन्तर ङ्याकिरहेको छ । आन्तरिक राजनीतिक लुछाचुँडी उत्कर्षमा पुगेपछि नेपाल क्रिकेट संघ हाल अन्तर्राष्ट्रिय क्रिकेट परिषद्बाट निलम्बित भएको अवस्थामा यतिबेला नेतृत्वको कुकर्ममाथि बारम्बार धिक्कार्न मन लाग्छ, खेलमाथि प्रहार गर्ने राजनेतालाई विध्वंसकारी भन्न मन लाग्छ । डाभुवनेश्वर शर्माचन्द्रागिरि२, काठमाडौं"
सर्वोच्चको साख,"निर्वतमान प्रधानन्यायाधीश गोपालप्रसाद पराजुलीले सर्वोच्च अदालतकै खिल्ली उडाएका छन् । पहुँच र शक्तिका आधारमा आफ्नो जन्ममिति, शैक्षिक योग्यताका चारित्रिक प्रमाणपत्र लुकाएका पराजुलीका कारण न्यायालयको गरिमामा आघात पुगेको छ । राजीनामा गरेर उम्कन खोजे पनि पराजुलीलाई भ्रष्टाचारको मुद्दा लाग्नैपर्छ । उनका गल्ती छानबिन गरेर कारबाहीको दायरामा ल्याउनुपर्छ ताकि न्यायालयप्रति जनताको विश्वास कायम रहोस् । नवीनकुमार देवकोटापञ्चदेवल विनायक२, अछाम"
स्मार्ट सिटीको सपना,"भौतिक संरचना, दीर्घकालीन निर्माण, सञ्चार र अत्याधुनिक बजारसहित व्यवस्थित सहरलाई स्मार्ट सिटी भनिन्छ । किशोर थापाले स्मार्ट सिटी कसरी बनाउने भन्ने आलेखमा छरितो सहर का रूपमा परिभाषा गर्नु सकारात्मक नै देखिन्छ । लेखमा छरितो सहर कसरी बनाउने भन्ने पक्षमा निकै सन्दर्भ प्रस्तुत गर्नुभएको छ । तर उहाँले स्मार्ट सिटीका सन्दर्भमा जनताले सामना गरेका समस्याको यथार्थलाई प्रस्तुत गर्न सक्नुभएन । स्मार्ट सिटी बनाउने भन्दै विभिन्न ठाउँको जग्गालाई कित्ताकाट गर्न रोक लगाएको पनि वर्ष दिन हुँदै छ तर अहिलेसम्म स्मार्ट सिटीका लागि कुनै सिन्को पनि भाँचिएको छैन । कित्ताकाट नहुँदा जनताले भोगेका समस्यालाई राज्य पक्षले बेवस्ता गर्दै छ । पंक्तिकारले यसमा आवाज उठाउन सक्नुभएन । प्रमोद पौडेलश्रीपुर, वीरगन्ज"
नवनियुक्त मन्त्रीसँग अपेक्षा,"निरन्तर आयोजना गरिने बन्दहडतालले एकातिर उद्योगधन्दा चौपट छन् भने अर्कातिर हामीजस्ता स्कुले बालबालिकाको भविष्य अन्योलमा छ । पर्यटन व्यवसाय अपेक्षाकृत रूपमा फस्टाउन सकिरहेको छैन । हाम्रो देशको अर्थतन्त्रको मूल आधार मानिएको कृषिप्रणालीले अझैसम्म आधुनिकता ग्रहण गर्न सकिरहेको छैन । विद्युत् उत्पादनको प्रचुर सम्भावना भएका हजारौँ नदीनाला हाम्रा आँखैअगाडि सलल बगेर खेर गइरहेका छन् । पछिल्लो समय अनियन्त्रित गुन्डागर्दी र दण्डहीनता मौलाउँदै गइरहेको छ । संसारमा इच्छाशक्ति सबैभन्दा ठूलो कुरा हो । सरकारले चाह्यो भने यी सबै कुरा निराकरण हुन सक्छ । देशले नयाँ संविधान प्राप्त गरिसकेको छ । स्थानीय तहमा पनि निर्वाचित जनप्रतिनिधि छन् । केन्द्रमा जनताबाट निर्वाचित इतिहासकै शक्तिशाली सरकार छ । अब देशलाई समृद्धितर्फ डोर्याउन सरकारलाई कुनै बहानाले रोक्न सक्दैन । त्यसैले नवनियुक्ति मन्त्रीहरू कर्तव्यनिष्ठ र इमानदार भएर अगाडि बढेर वर्षाैंदेखिका जनचाहना पूरा गरिदिनुपर्छ । जनता रचनात्मक काममा हातेमालो गर्न सदैव तत्पर छन् ।उत्साह सुवेदीकान्जीरोवा नेसनल मावि, कोटेश्वर, काठमाडौं"
पार्किङमा प्रहरीको पासो,"सवारीधनीलाई अर्को गलपासो बनेको छ जेब्राक्रस । सडकमा यस्ता निश्चित स्थानमा बटुवालाई प्राथमिकता दिनुपर्नेमा कसैको दुईमत नहोला तर त्यो ठाउँ पनि त परैबाट देख्न सकिने हुनुपर्यो नि ? हिलो र धूलोले पुरिएको र हप्ता दिनमै खुइलिएको जेब्राक्रस चालकले कसरी देख्नु र त्यहाँ बटुवाका लागि रोकिनु ? बटुवाले पनि जेब्राक्रसबाट मात्रै बाटो काट्नुपर्यो । मुस्कानसहितको प्रहरी वास्तवमा सडकमा देखिनु जरुरी छ, सूचनापाटीमा होइन । रोशन भट्टराईइनरूवा, सुनसरी, हाल : जोरपाटी, काठमाडौं"
न्यायपालिकालाई सरकार र संसद्को छायाबाट टाढा राख्नैपर्छ,"भ्रष्टाचार रोकिएन भने समाजमा यसको कस्तो प्रभाव पर्छ ?साह्रै नराम्रो अवस्था ल्याउन सक्छ भ्रष्टाचारले । आर्थिक विचलनले समाजमा धेरै बेथिति व्याप्त भइसकेको छ । अझै कति हुने हो, हेर्नु छ । आदर्श जीवनको अवधारणामा खिया लागेर गइसक्यो । देखासिकी बढ्यो । भ्रष्टाचार गर्ने कोही मोज गरेर हिँड्छ भने उसको वरपरका मानिसलाई मिहेनत गरेर दु:खै सहन मन लाग्दैन । उसलाई पनि यस्तो रवाफ गर्न मन लाग्छ । यस्तो हुँदा उसले कि विद्रोह गर्छ कि आफू पनि त्यही बाटामा हिँड्छ । दुवै अवस्थामा समाजलाई घाटा छ । अहिले हेर्नुस्, हरेक न्यायाधीश, प्रशासक, नेता र कर्मचारीका छोराछोरी डाक्टर इन्जिनियर पढिरहेका छन् । ती विदेशमा जान्छन् । महँगो गाडी र आलिसान बंगलामा बस्छन् । कहाँबाट आयो यतिका पैसा ? राज्यले छानबिन गर्नु पर्दैन ? पैसा हुनेका छोराछोरीले राम्रो शिक्षा पाउने, सारा सुविधायुक्त जीवन भोग गर्ने ? अनि गरिब, किसान र पहुँच नहुनेका छोराछोरी सधंै मजदुरी गरेर बस्नुपर्ने ? कस्तो समाजको सिर्जना भइरहेको छ यहाँ ? यो बेथितिलाई रोक्न, स्रोत र साधनको समान वितरण गर्न अनि क्षमता र योग्यता भएकालाई अघि बढाउन सरकारले कडाइका साथ भ्रष्टाचार नियन्त्रण गर्नुपर्छ । अनि मात्र विधिको शासनले काम गर्न पाउँछ । त्यसो भयो भने मानिस कर्मशील हुन्छन् र जीवनशैली भड्किलो हुन पाउँदैन । एउटा सामान्य कर्मचारीले छोराको बिहे गर्दा एक डेढ करोड खर्च गरेर भोज गरिरहेको देखिन्छ, तिनको स्रोत खोज्नु पर्दैन ?"
तमोर पुलको ट्रस्ट जडान,"ताप्लेजुङको दुई निर्वाचन क्षेत्र जोड्न सरकारले आर्थिक वर्ष २०६५०६६ बाट निर्माण थालेको थियो । कन्काई, मैनाचुली, याक्थुङहाङ कम्पनीले १० करोडको लागतमा जिम्मेवारी पाएको थियो । निर्माण कम्पनीले ट्रस्टको जिम्मा भने हुलास कम्पनीलाई दिएको थियो ।"
स्थानीय तह: बजेटजति सडकमै,"स्थानीय बासिन्दाले पनि बाटो र ढल निकासलाई प्राथमिकतामा राखेर काम गर्न जनप्रतिनिधिलाई सुझाव दिने गरेका छन् । सडक कालोपत्रे भए जमिनको मूल्य बढ्ने स्थानीयको बुझाइ छ । अधिकांश योजनामा नगरपालिकाले ६० प्रतिशत लगानी र स्थानीयले ४० प्रतिशत श्रमदान गरिरहेका छन् । रामग्राम३ का नितेश मौयले मधेसमा सडक भए पनि व्यवस्थित नभएको बताए । पहिले सडक विस्तार गरेर मात्र अन्य विकासका योजनालाई निरन्तरता दिनुपर्ने उनको भनाइ छ । तर, बर्सेनि एउटै सडकलाई मर्मतका नाममा बजेट विनियोजन गरेर वर्षामा पुन: पहिलेकै स्थिति निम्तिने परिपाटी रोकिनुपर्छ, उनले भने, दिगो विकासको सिद्धान्तका आधारमा काम गर्नुपर्छ ।"
छैनन् उत्पादनमुखी योजना,"नगरका प्रमुख प्रशासकीय अधिकृत डिल्लीराज बेल्वासे पनि डोजरले पहाड फुटालेर मात्र समृद्धि हासिल नहुने बताउँछन् । सडक वर्गीकरण गरेर मुख्य बाटोलाई कालोपत्रे र पिच गरिदिए पुग्छ । अब उत्पादनलाई नै जोड दिनुपर्छ, उनले भने । दोस्रो नगरसभाका लागि विज्ञको टिम बनाएर सबै टोलमा टोल विकास संस्था गठन गरी बस्तीबाटै दिगो विकास र उत्पादनमा जोड दिनुपर्ने उनको भनाइ छ । नगर उपप्रमुख खडानन्द बेल्वासेले कर्मचारी र कार्यालय व्यवस्थापनमै लामो समय लागेकाले आउँदो बजेटमा दीर्घकालीन योजनामा पारिने दाबी गरे । धान, मकै, गहुँ यहाँका मुख्य बाली हुन् । थोरै जग्गामा धेरै उत्पादन गराउने विधि अपनाउँछौं, उनले भने ।"
विदेशबाट फर्केर सुन्तला खेती,"घाइते शरीरले बढी श्रम पर्ने काम गर्न नसकेपछि उनले आफ्नो जमिनमा सुन्तला खेती सुरु गरेका छन् । सुन्तला खेतीमा तुलनात्मक रूपमा कम श्रम गरे पुग्ने उनको भनाइ छ । यो वर्ष ८० हजार रुपैयाँ बराबरको सुन्तला बिक्री गरेको उनले बताए । गर्न जान्दा त पैसा यहीं रहेछ, कार्कीले भने, यो वर्ष सुन्तला खेती विस्तार गर्ने तयारीमा छु । उनी अरूलाई पनि विदेश जानुको साटो स्वदेशमै केही गर्न सुझाव दिन्छन् ।"
बैंकले थप ३७ अर्ब लगानी गर्न सक्ने,राष्ट्र बैंकको तथ्यांकअनुसार असारदेखि फागुनसम्म वाणिज्य बैंकहरूको निक्षेप १ खर्ब ३१ अर्ब रुपैयाँले बढेको छ । सोही अवधिमा कर्जा प्रवाह २ खर्ब २७ अर्ब रुपैयाँले बढेको जनाइएको छ । वार्षिक विन्दुगत आधारमा हेर्दा उक्त अवधिमा निक्षेप वृद्धिदर १४१३ प्रतिशत र ऋण प्रवाह दर २०४१ प्रतिशतले बढेको राष्ट्र बैंकको तथ्यांक छ ।
चौध स्थानीय तह प्रविधिमैत्री बनाइने,वेबसाइट र सूचना प्रविधि पूर्वाधार सञ्चालनका लागि मन्त्रालयले सबै स्थानीय निकायमा सूचना प्रविधि अधिकृत राख्न बजेट व्यवस्था गरेको छ ।७ सय ५३ मध्ये ४ सय ८२ स्थानीय तहले सूचना प्रविधि अधिकृत राखिसकेको र केहीले राख्ने प्रक्रिया सुरु गरिसकेको बडूले जानकारी दिए ।मन्त्रालयका सचिव दिनेश थपलियाका अनुसार सूचना अधिकृतका लागि अहिले एक वर्षको बजेट छुटयाइएको भए पनि यो चार वर्षसम्म निरन्तर गरिनेछ । उनका अनुसार सूचना प्रविधि अधिकृतले स्थानीय तहका कर्मचारीलाई सीप हस्तान्तरण गर्नेछन् ।
सन्दर्भ मूल्यको कडाइले सयौं कन्टेनर रोकिए,डाटाबेस प्रणालीको कडाइले सिर्सिया सुक्खा बन्दरगाह भन्सारको राजस्व संकलनमा पनि परेको छ । माघ महिनामा लक्ष्यभन्दा करिब ७ प्रतिशत बढी राजस्व संकलन गरेको यो भन्सारले फागुन महिनामा भने लक्ष्यभन्दा करिब ७ प्रतिशत कम राजस्व संकलन गर्न सक्यो । फागुन महिनामा २ अर्ब ५४ करोड रुपैयाँ राजस्व संकलनको लक्ष्य रहेकोमा यो भन्सारले २ अर्ब ३६ करोड रुपैयाँ मात्र राजस्व संकलन गरेको छ । चालु आवका लागि फागुन महिनासम्ममा १७ अर्ब ८२ करोड रुपैयाँ राजस्व संकलनको लक्ष्य रहेकोमा १६ अर्ब ७४ करोड रुपैयाँ मात्र राजस्व संकलन भएको छ । जुन लक्ष्यको ९३ दशमलव ९२ प्रतिशत मात्र हो । भन्सारका निमित्त प्रमुख बरुवालले पनि मरिचको आयात प्रभावित भएपछि त्यसको असर राजस्व संकलनमा परेको स्विकारे ।
सुपर ङ्यादीमा ६ बैंकको लगानी,"खोलाको बहावमा आधारित (रन अफ रिभर) उक्त आयोजनाको मस्र्याङ्दी गाउँपालिका ६ (साविक बाहुनडाँडा १) डहरेनजिकै लेदेमा बाँध निर्माण गरिनेछ । ६ दशमलव ८० घनमिटर प्रतिसेकेन्ड डिजाइन डिस्चार्ज रहेको यस आयोजनाको ग्रस हेड ६ सय ९७ मिटर रहेको छ । ६ हजार ७ सय ६० मिटर लामो सुरुङ मार्फत काफलडाँडामा निर्माण हुने सर्ज साफ्टमा ल्याइनेछ । त्यसपछि १ हजार २ सय ९० मिटरको लामो ठाडो र तेर्सो सुरुङमा राखिने पेनस्टक पाइप मार्फत भूमिगत विद्युत् गृहसम्म लगेर विद्युत् उत्पादन गरिनेछ । विद्युत्गृहमा २२ मेगावाटका २ वटा पेल्टन टर्बाइन रहनेछ । गुरागाईंका अनुसार आयोजनाबाट वार्षिक २ सय ३५ दशमलव ४६ गिगावाट घण्टा विद्युत् उत्पदन हुनेछ । उत्पादित विद्युत्लाई विद्युत्गृहदेखि ११ किलोमिटरको दूरीमा रहेको मस्र्याङदी गाउँपालिका ३, खुदी टारिकुनास्थित १३२ केभीको सबस्टेसनमा जडान गरिनेछ । उक्त सबस्टेसनसम्म प्रसारण लाइन कम्पनीले नै निर्माण गर्ने गुरागाईंले बताए ।"
ऋद्धिसिद्धिको उत्पादन वैशाखबाट,नेपालमा गत वर्ष २ अर्ब २५ करोड रुपैयाँभन्दा बढीको सिमेन्ट भारतबाट आयात गरिएको छ । नेपालमा खपतको ७० प्रतिशत सिमेन्ट भारतबाट आयात गरिन्छ । ऋद्धिसिद्धिजस्ता तीन दर्जनभन्दा बढी सिमेन्ट उद्योगहरू स्थापना भएपछि मात्र नेपाल सिमेन्टमा आत्मनिर्भर हुन सक्छ । मुलुकमा सञ्चालनमा आएका उद्योगहरूले अहिले वार्षिक १० लाख मेट्रिक टनको हाराहारीमा सिमेन्ट उत्पादन गर्ने गरेका छन् । सिमेन्टको उत्पादन बर्सेनि १५ प्रतिशतको दरले वृद्धि हुने गरेको छ ।
स्रोत व्यवस्थान कर्णाली विकासको आधार,पूर्वगृहमन्त्री जनार्दन शर्माले कर्णाली प्रदेशको लेखाजोखा गर्दै ५२ प्रतिशत गरिबी रहेको कर्णाली प्रदेशलाई अब राज्यले क्षतिपूर्तिसहितको बजेट विनियोजन गर्नुपर्ने बताए । कर्णाली प्रदेशका मुख्यमन्त्री महेन्द्रबहादुर शाहीले आन्तरिक स्रोत साधनहरूको पहिचान र व्यवस्थापन गरी उचित बजेट परिचालन गरे कर्णालीलाई समृद्ध हुनमा कसैले रोक्न नसक्ने बताए ।
च्याउ खेती आम्दानीको स्रोत बन्दै,खनियाबास गाउँपालिकास्थित सत्यदेवीका बुद्धिबहादुर तामाङले पनि च्याउ खेतीबाट मासिक १० हजार कमाउन थालेका छन् । उनले १५ हजार लगानी गरी च्याउ खेती सुरु गरेका हुन् । आम्दानीको अन्य स्रोत नभएको र कृषिमै भर पर्नुपर्ने भएकाले छोराछोरीको पढाइसमेत राम्रोसँग अगाडि बढाउन नसकेको उनले बताए । अहिले त्यस्तो समस्या नरहेको उनले जनाए । महिनामा चार पटकसम्म टिप्न मिल्ने च्याउ बिक्रीका लागि एक पटक टिपेपछि अर्को पटकका लागि तयार हुन सातदेखि नौ दिन लाग्ने गरेको उनले बताए । थोरै परिमाणमा उत्पादन भएकाले अहिलेलाई भने बजारको समस्या नभएको उनले सुनाए । च्याउ खेतीका लागि सबै सामग्री उनी आफैं तयार पार्छन् ।
एनआईसीको सीईओमा न्यौपाने,काठमाडौं (कास) एनआईसी एसिया बैंकको कामु प्रमुख कार्यकारी अधिकृत (सीईओ) मा रोशनकुमार न्यौपाने नियुक्त भएका छन् । बैंकका प्रमुख कार्यकारी अधिकृत लक्ष्मण रिसालले आफ्नो पदबाट राजीनामा दिएपछि बैंक सञ्चालक समितिको बैठकले न्यौपानलाई उक्त जिम्मेवारी दिएको जारी विज्ञप्तिमा उल्लेख छ । यसअघि उनी बैंकका सहायक प्रमुख कार्यकारी अधिकृत थिए । प्रमुख आन्तरिक लेखापरीक्षकको रूपमा उनी तत्कालीन बैंक अफ एसिया नेपालबाट बैंकिङ क्षेत्रमा प्रवेश गरेका हुन् ।
फेभिकोल म्यारिन भित्रियो,काठमाडौं (कास) फेभिकोलले काठको उत्पादनहरूमा झन्झटमुक्त र सिकर्मीलगायत सबैको मागलाई सम्बोधन गर्न फेभिकोल म्यारिन नेपालमा भित्र्याएको छ । कम्पनीका अनुसार यसमा पानीले कुनै असर गर्दैन । वाटरप्रुफ प्लाइउड प्रयोग गरी बनाइने कुनै पनि फर्निचरको उत्पादनमा यसको प्रयोग गर्न सकिने जारी विज्ञप्तिमा उल्लेख छ ।
बढ्दै छ आर्थिक अपराधको ग्राफ,धन्दा चेक बाउन्सको ठगीको पछिल्लो घटनामा रकम नभएको खाताको चेक दिने र महिनौंसम्म झुलाउने प्रवृत्ति बढदै गएको छ । प्रहरी परिसर काठमाडौंका डीएसपी मोहन थापाका अनुसार चेक बाउन्सका मुद्दाहरूको संख्या पछिल्ला दिनहरूमा बढदो क्रममा छ । उनका अनुसार प्रत्येक दिन आठदेखि दस जना पीडितहरू बाउन्स चेकको उजुरी लिएर आउँछन् । फागुन महिनामा मात्रै प्रहरी परिसर काठमाडौंमा ३७ वटा बैंकिङ कसुरसम्बन्धी मुद्दा दर्ता भएको देखिन्छ । जसमा १७ जना पक्राउ परेका थिए । प्रहरीका अनुसार बैंकिङ कसुरमध्ये चेक बाउन्सको घटना सबैभन्दा धेरै देखिन्छ । असारयताको पाँच महिनामा मात्रै प्रहरी परिसर काठमाडौंमा ७ करोड ६७ लाख रुपैयाँ बराबरको चेक बाउन्सका मुद्दा दर्ता भएका थिए ।
राष्ट्रिय गौरवका आयोजना सहज छैन कार्यान्वयन,"नेपाल विद्युत् प्राधिकरणले निर्माण गरिरहेको कुलेखानी तेस्रो, माथिल्लो त्रिशूली थ्री एजस्ता आयोजना सधैं समस्याको घेरामा परेको छ । ती आयोजनामा अब ढिलाइ नहुने र नगरिने तथा विगतमा भएका कमी कमजोरीबाट पाठ सिक्ने सचिव उपाध्यायको भनाइ छ ।"
पन्ध्र लाख पर्यटक भित्र्याउने दाबी,"पर्यटकीय पूर्वाधारको मुख्य आधार निर्माणाधीन गौतम बुद्ध अन्तर्राष्ट्रिय विमानस्थल, पोखरा क्षेत्रीय अन्तर्राष्ट्रिय विमानस्थल र बाराको निजगढस्थित दोस्रो अन्तर्राष्ट्रिय विमानस्थलको कामलाई शीघ्र रूपमा अघि बढाउन सरकार तथा निजी क्षेत्रको विशेष चासोको विषयबनेको छ । सरकारले पनि यी विमानस्थल निर्माणलाई उच्च प्राथमिकता राख्नु र निजी क्षेत्रले पनि पर्यटकीय पूर्वाधारमा लगानी बढाइनुले आगामी दिन थप पर्यटनमैत्री हुने विश्वास गरिएको छ ।"
कारोबार रकम २८ प्रतिशतले घटयो,साप्ताहिक कारोबारमा नेप्से परिसूचक करिब २७ अंकले घटयो । साताको पहिलो दिनको तुलनामा यस्तो परिसूचक ४२७ अंकले बढेको देखिन्छ । आइतबार १ हजार २ सय ८४०९ मा रहेको नेप्से बिहीबार १ हजार २ सय ८८३६ विन्दुमा पुगेको छ । साताभरको कुल कारोबारमा बैंकिङ समूहको अंश करिब ४६ प्रतिशत छ । गत साताको तुलनामा कारोबार हिस्सा करिब ९ प्रतिशत विन्दुले बढेको हो ।
झापामा आलुको मूलबीउ उत्पादन सुरु,"उनले भने, ९० प्रतिशत नगरवासी कृषक छन् । उनीहरूलाई प्रत्यक्ष फाइदा पुग्ने तथा प्राविधिक ज्ञान हासिल हुने आलुको पूर्व मूलबीउ उत्पादन कार्यमा हामी जस्तोसुकै सहयोग गर्न तयार छौं । गौरादहमा नयाँ शैक्षिक सत्रदेखि कृषि क्याम्पस सञ्चालनमा आउँदै छ । पूर्वसांसद दीपक कार्कीले जैविक प्रविधिबाट थालिएको आलुको बीउ उत्पादन कार्यले कृषि क्याम्पसका विद्यार्थी पनि लाभान्वित हुनेमा खुसी व्यक्त गरे ।"
हाइब्रिड मकैमा लागेन दाना,यसको बीचमा तापक्रम रहेको मौसम मकै खेतीका लागी उपयुक्त समय हो । तर यस वर्षको चिसो १० डिग्रीभन्दा कम पुगेकोले मकैमा यस्तो समस्या देखिएको उनले दाबी गरे ।
सी पुन: राष्ट्रपति,त्यसको सट्टा उनले सम्पूर्ण राजनीतिक शक्ति आफूमा केन्द्रित गर्दै आधुनिक युगको माटो सुहाउँदो चिनियाँ समाजवाद लाई सी विचारधाराका रूपमा पार्टीको विधानमा लेखाउन उनी सफल भएका थिए ।
रूसद्वारा २३ बेलायती कूटनीतिज्ञ निष्कासित,"४ मार्चमा बेलायतको सालिसबरीमा भएको आक्रमणपछि गम्भीर बिरामी भएका पूर्वगुप्तचर स्क्रिपल र उनकी छोरी युलियाको हाल उपचार भइरहेको छ । प्रारम्भिक अनुसन्धानमा उक्त आक्रमणमा नोभिचोक नामक रसायनको प्रयोग भएको पत्ता लागेको थियो । आक्रमणको अमेरिका, फ्रान्स, जर्मनी लगायत देशले विज्ञप्तिमार्फत विरोध गर्दै बेलायतको सम्प्रभुतामाथिकै हमला भएको बताएका थिए । उनीहरूले आक्रमणमा रूसको हात रहेको दाबी गर्दै रासायनिक हतियारसम्बन्धी महासन्धि र अन्तर्राष्ट्रिय कानुनको उल्लंघन भएको दाबी गरेका थिए । त्यसलगत्तै शुक्रबार बेलायतले यस प्रकारका आक्रमणको प्रतिरक्षाका लागि नयाँ रासायनिक अस्त्र प्रतिरक्षा केन्द्र खोल्ने घोषणा गरेको छ ।"
ट्रम्पद्वारा ताइवान नीति परिवर्तन,अन्तर्राष्ट्रिय सञ्चारमाध्यमले बेइजिङ अमेरिकाप्रति आक्रामक नबनोस् भन्नेतर्फ अमेरिकी प्रशासन सचेत भएको जनाएका छन् । बीबीसीका अनुसार उत्तर कोरियासँगको तनाव कम गर्न वासिङ्टनले चीनको साथ खोजिरहेको छ ।
एफबीआई अधिकारी बर्खास्त,उनी २०१६ को राष्ट्रपतीय चुनावमा रूसले गरेको भनिएको हस्तक्षेपबारे छानबिनमा संलग्न थिए । राष्ट्रपति ट्रम्पले विगतमा निरन्तर म्याकेबको आलोचना गर्ने गरेका थिए । उनले म्याकेबलाई बर्खास्त गर्ने निर्णयको समर्थन गरेका छन् । राष्ट्रपति ट्रम्पले म्याकेब एफबीआईभित्र भएका भ्रष्टाचार र ठगीबारे जानकार भएको दाबी गरे । उनले पछिल्लो निर्णय उचित भएको भन्दै एफबीआई कर्मचारीका लागि खुसीको दिन भएको बताए । म्याकेबले एफबीआईका तत्कालीन निर्देशक जेम्स कोमीलाई बर्खास्त गरिएपछिका घटनाबारे थाहा पाएकाले आफूलाई पनि बर्खास्त गरिएको दाबी गरे ।
भत्ता वितरण नगर्ने सचिवलाई कारबाही,"भत्ता पाउने आशमा लामो समय प्रतीक्षा गर्दा पनि निराश बनेका ज्येष्ठ नागरिकले सचिवविरुद्ध प्रशासनमा सामूहिक उजुरी दर्ता गराएका थिए । उजुरी लिएर प्रशासन पुगेका वृद्धवृद्धाले सचिवको लापरबाहीले आफूहरूले वर्ष दिनदेखि भत्ता नपाएको पीडा सुनाएका थिए । सचिवले अब अघिल्लो वर्षको भत्ता छाडिदिनुस् भन्दै दबाब दिएको पनि उनीहरूले गुनासो गरे । प्रजिअ बाबुराम श्रेष्ठका अनुसार यादवले ज्येष्ठ नागरिक, असहाय, दलित र एकल महिला गरी ३ सय ५० जनाको २३ लाख ६० हजार ८ सय रुपैयाँ वितरण नगरेको उजुरीका आधारमा कारबाही थालिएको हो । उक्त रकम यादवले गत वर्षको असारमै पेस्की लिएको जिल्ला समन्वय समितिको रेकर्डमा देखिन्छ । सचिव यादवले ०७४ असारसम्मको सामाजिक सुरक्षा भत्ताको रकम लिइसकेका छन् । यस्तो हर्कत कानुनविपरीत हो, उनले भने, उजुरीलगत्तै सचिव यादवविरुद्ध मुद्दा दर्ता गरी बयान लिने काम भइरहेछ । उजुरीलगत्तै सचिव यादवले भत्ता वितरण सुरु गरेको जनाएका छन् । तर सुकेसिया देवी, हरिकान्त झा, रासोदेवीजस्ता पीडितले अब भत्ता वितरण गराएर मात्रै यादवलाई उन्मुक्ति दिन नहुने माग राखेका छन् । सचिव यादवले सामाजिक सुरक्षा भत्ता निकासा लिएको स्विकार्दै दैवीप्रकोप र आफ्नो परिवारमा परेको दुखद घटनाका कारण समयमै वितरण गर्न नसकेको दाबी गरे ।"
मन मिल्ने साथीको खोजीमा राजेश,"उनी विदेशमा नेपाली गीतसंगीतप्रतिको रुचि देखेर अचम्भित मात्र हुँदैनन् कि उनीहरूलाई प्रोत्साहितसमेत गरिरहेका हुन्छन् । किनकि उनले बुझेका छन्, विदेशमा रहेर गीतसंगीत सृजना गर्नेहरूले नेपालको सांगीतिक व्यवसाय आधा बढी धानिदिएका छन् । अर्काेतिर कलाकारहरूलाई दिने माया र सम्मानको त उनी सधंै ऋणी रहेको बताउँछन् । त्यसैले विदेशमा रहेका सबै नेपालीभाषी गीतसंगीतप्रेमीलाई आफ्ना कलाकारलाई माया दिइरहन आग्रह गर्छन् ।"
माइलीलाई गीत चोरीको आरोप,"यसबारे गायिका चाहिँ मौन छिन् । सञ्चारकर्मीको जिज्ञासा पनि मेटाइरहेकी छैनन् । बरु, अमेरिकाको स्टोनम्यान हाई स्कुलमा गत महिना भएको गोली प्रहारका घाइतेको समर्थनमा उनले ट्वीट गरिरहेकी छन् । गोली आतंक बन्द गरौं, उनी लेख्छिन्, परिवर्तन, एकता र स्वास्थ्यप्रद्को सन्देश फैलाऔं ।"
व्यापार मेलामा नाचगान,प्रवेशमानले आफ्ना पिता पन्नाकाजीको कालजयी गीत तिरिरि मुरली बज्यो वनैमा लगायत सुनाएका थिए । केन्जुमाले साउने खोला उर्लेर आउँदा र शिरफूल शिरैमा हो गाइन् । विश्वले भन के छ बन्दोबस्त र मीठो साह्रै मीठो गाएर माहोल बनाएका थिए ।
ज्योतिका कथा,सांग्रिला बुक्सले प्रकाशन गरेको संग्रहमा ११ कथा छन् ।
अनिताका कविता,संग्रहमा लामाछोटा गरी ४४ कविता छन् । अनिताले कार्यक्रममा केही कविता वाचन पनि गरिन् ।
इरफानलाई न्युरा इन्डोक्राइन टयुमर,"उनले आफूलाई लागेको रोगबारे थप बुझ्न खोजिरहेको बताएका छन् । डीएनएका अनुसार न्युरो इन्डोक्राइन टयुमर भनेको इन्डोक्राइन (हर्मन) र नर्भस सिस्टमका कोषिकाहरू टयुमरमा परिणत हुने अवस्था हो । ४० देखि ६० उमेरका मान्छेलाई यो समस्या ज्यादा हुने गरेको छ । थेरापी वा सर्जरीमार्फत उपचार गरिन्छ । यसका लागि इरफान विदेश जाने तयारीमा छन् । मेरा लागि बेस्ट विसेस पठाइदिनुहोला, उनले भनेका छन्, यतिन्जेल मेरा शब्द पर्खेर बस्नेलाई थप कथा सुनाउने आशा राखेको छु । ५१ वर्षे अभिनेताको फिल्म ब्ल्याकमेल अप्रिल ६ मा प्रदर्शन हुँदै छ ।"
ओलम्पिक्समा नेपाली नाटक,"यसपालि हामी सोफोक्लिजको एन्टिगोनीलाई नेपाली अनुवादमा प्रस्तुतमा गर्दै छौं, दयाले भने, पुरानो ग्रिकको कथा भए पनि यसमा हाम्रो प्रसंग आएको छ । यसका अन्य भर्सन पनि त्यहाँ देख्न पाइएला । फरक धार, फरक शैली हेर्न रमाइलो हुन्छ । नाटक मौलिक भए थप काइदा हुनेमा चाहिँ उनको दुई मत छैन ।"
कालीप्रसादको गोर्खे गीत,"डन्डीबियो हाम्रो मौलिक खेल हो, निर्माता गुरुङले भने, योसँग हाम्रो भावना जोडिएको छ । खगेन्द्र फिल्मबारे खासै बोल्न चाहेनन् । यसलाई पर्गेल्ने काम दर्शक र सञ्चारकर्मीको भएको बताए । बुद्धिले चाहिँ सानोमा डन्डीबियो खेलेको सुनाए । त्यो बेलाको खेल र अहिले (फिल्म) को खेलका नियमहरू अलि फरक छन्, उनले भने, तर, मैले नडराई खेल्ने प्रयास गरेको छु । हाम्रो खेलबाट दर्शकले मनोरञ्जन लिनुहोला । हरि हुमागाईंले खिचेको फिल्म वैशाख २१ मा प्रदर्शन हुनेछ ।"
नवीनको चाहना एउटै,"बीचमा अलि व्यस्त भएकाले नयाँ गीत निकाल्न सकिनँ, गायकले भने, अब चाँडै एल्बम लन्च गर्ने तयारीमा छु । पछिल्लो गीतको म्युजिक भिडियो अस्ट्रेलियामा छायांकन गरिएको बताए । यसमा मोडल प्रकृति श्रेष्ठ र किशोर कँडेललाई देख्न सकिन्छ । किशोरले नै भिडियो निर्देशन गरेका हुन् । नविनले यसअघि थाहै नपाई, के सौन्दर्य हुन्छ, फिका फिका छ जस्ता गीत निकालेका थिए ।"
गाउँपालिकाको ८० प्रतिशत बजेट कृषिमा,गाँजा खेती विस्थापित गर्न गाउँपालिकाले च्याउ खेती गर्न रकमसँगै प्राविधिक ज्ञानसमेत उपलब्ध गराएपछि अम्वाटारमा सामूहिक रूपमा च्याउ खेती फस्टाएको हो । गाउँका १० कृषक मिलेर सामुहिक रुपमा १० प्लास्टिकका टनेलहरू बनाएर च्याउ खेती गरेको कृषि प्राविधिक अमरकान्त झाले बताए । उत्पादित च्याउ स्थानीय बजारमा प्रतिकेजी २ सय रुपैयामा बिक्री हुने गरेको कृषक सूर्यबहादुर तितुङले ताए । गाउँपालिकाले च्याउ खेती गर्न अनुदान रकम र तालिम पनि दिएकाले गाउँका कृषकहरू च्याउ खेतीतर्फ आकर्षित भएका हुन् ।
खेलाडी उत्पादनमा ध्यान दिऔं,"ईपीएल, डीपीएल पनि मनोरञ्जन क्रिकेटका रूपमा खेलिनुभएन । त्यसलाई नयाँनयाँ खेलाडी उत्पादन गर्ने थलोका रूपमा विकास गर्नुपर्छ । यसले राम्रा प्रतिभा जन्माउन मद्दत पुग्छ, खड्काले भने ।"
उत्कृष्ट विद्यार्थीलाई सहयोग,"यसअघि फाउन्डेसनले कालिञ्चोक पूर्वविद्यार्थी समाजलाई २ लाख ७६ हजार रुपैयाँ हस्तान्तरण गरेपछि विद्यार्थीलाई सोमबार रकम तथा सामग्री हस्तान्तरण गरिएको हो । समाजका अध्यक्ष दीपक बस्नेतले उक्त रकमबाट १ देखि १० कक्षासम्म उत्कृष्ट हुने विद्यार्थीलाई क्यालकुलेटर, झोला र स्टेसनरी सामग्रीसमेत वितरण गरिएको बताए ।"
कान्तिपुरकर्मी पुरस्कृत,"दोलखा (कास) सामुदायिक एफएम हाम्रो रेडियो ले आफ्नो ११ औं वार्षिक उत्सवको अवसरमा कान्तिपुरकर्मी राजेन्द्र मानन्धरलगायत ४ जना पत्रकारलाई पुरस्कृत गरेको छ । नारी सशक्तीकरणमा योगदान पुर्याएको भन्दै मानन्धरलाई ५ हजार रुपैयाँ राशिको भेषकुमारी खड्का स्मृति पत्रकारिता पुरस्कारबाट सम्मान गरिएको हो । प्रेस काउन्सिल नेपालका बोर्ड सदस्य खिलबहादुर भण्डारीलाई ५ हजार ५ सय ५५ रुपैयाँको सहिद धर्म बस्नेत स्मृति जनपक्षीय पत्रकारिता पुरस्कार प्रदान गरियो । त्यसैगरी, ललितादेवी स्मृति पत्रकारिता पुरस्कारबाट हाम्रो रेडियोका समाचार वाचिका सिर्जना गोले र दुर्गा बस्नेत पुरस्कृत भए । दुवैलाई जनही ५ हजार रुपैयाँसहित पुरस्कृत गरिएको हो ।"
क्यान्सर अस्पतालका अधिकृतमाथि दुव्र्यवहार,"चितवन (कास) बीपी कोइराला मेमोरियल क्यान्सर अस्पतालका कानुन अधिकृत गोकर्ण सापकोटालाई शनिबार अज्ञात समूहले दुव्र्यवहार गरेको छ । मोटरसाइकलमा आएका व्यक्तिले उनीमाथि डिजेल खन्याएका हुन् । डिजेल खन्याएपछि आगो लगाउन खोजे, म दौडिएर जोगिएँ, उनले भने । कपाल काटेर डेरा फर्केका सापकोटालाई बाटो छेकेर डिजल खन्याइएको थियो । घटनास्थलमा नेत्रविक्रम चन्द नेतृत्वको नेपाल कम्युनिस्ट पार्टीको पर्चा भेटिएको स्थानीयले जनाए । घटनामा संलग्नको खोजी भइरहेको प्रहरी नायव उपरीक्षक प्रभुप्रसाद ढकालले बताए ।"
सबैले नाघ्ने शक्तिपीठ,"देवतालाई नाघेर हिंड्नु पाप मानिन्छ । दिनहुँ सयौंले महत्त्वपूर्ण शक्तिपीठलाई नाघेर हिंडिराखेका छन् । के गर्नु ? गर्नै नहुने काम भइरहेको छ, भण्डारीले भने ।"
छाला अभावमा जलेका बिरामी,"डा राई भन्छन्, सबैले यसबारे बुझेका छैनन्, दान गर्न मान्दैनन् । विश्व स्वास्थ्य संगठनका अनुसार विश्वमा प्रत्येक वर्ष १ करोड १० लाख जना व्यक्ति आगोले जल्ने गरेका छन् । जसमध्ये ३ लाख २० हजारले उपचार अभावकै कारण ज्यान गुमाउने गरेका छन् ।"
"पर्याप्त औषधि, तलबको समस्या","काठमाडौं महानगरपालिकालाई औषधि खरिद शीर्षकमा २० लाख रुपैयाँ ससर्त अनुदान दिइएको छ । ससर्त अनुदानमा स्वास्थ्य कर्मचारीको तलबमा भने कतैकतै अपुग भइरहेको गुनासो आइरहेको छ । दक्षिणकाली नगरपालिकामा दुई महिनाका लागि पनि तलब नपुग्ने स्थिति छ, श्रेष्ठले भने ।"
त्रिविलाई उपाधि,"त्रिविका इशान पाण्डे सर्वाेत्कृष्ट खेलाडी भए । उनले २५ हजार रुपैयाँ थापे । डीएभीका आदिल खान उत्कृष्ट ब्याट्सम्यान, त्रिविका सागर ढकाल उत्कृष्ट बलर र महेश खत्री उदीयमान खेलाडी घोषित हुँदै १०१० हजार रुपैयाँ हात पारे । आयोजक युनिभर्सिटी क्रिकेट क्लबले पूर्वखेलाडी, त्रिवि टोलीका प्रथम कप्तान तथा अन्तर्रािट्रय अम्पायर दुर्गानाथ सुवेदीलाई सम्मान गरेको थियो ।"
सनी र मञ्जु विजयी,"चारै स्पर्धामा शीर्ष चार स्थान हात पार्नेले क्रमश: १० हजार, ५ हजार, २ हजार ५ सय र १ हजार २ सय रुपैयाँ पुरस्कार पाए । एकल कातामा प्रदेश ५ का सन्तोष साउद पहिलो, प्रदेश ३ का महेश भुजेल दोस्रो र आर्मीका सुनील नगरकोटी तेस्रो भए ।"
नेदरल्यान्ड्ससँग पराजय,"बास डी लिडले ३९, भान मर्व र स्कट इडवार्डसले समान २५ रन बनाउँदै नेदरल्यान्ड्सको स्कोर अघि बढाए । पुछारका पिटर सिलार र शेन स्नाटरले २३२३ रन बनाए । सोमपालले १० ओभरमा २ मेडन राख्दै २४ रन खर्चेर ४ विकेट लिए । सन्दीप र ललितले २२ तथा शक्तिले १ विकेट लिए । नेपाली टोली जिम्बावेबाट सोमबार साँझ स्वदेश फर्कने कार्यक्रम छ ।"
थ्रीस्टार च्याम्पियन,विधागत उत्कृष्टगोलकिपर : एलन न्यौपाने (थ्रीस्टार)डिफेन्डर : पूर्णबहादुर श्रेष्ठ (रूपन्देही ११)मिडफिल्डर : भोला सिलवाल (पुलिस)फरवार्ड : रेजिन सुब्बा (पुलिस)प्रशिक्षक : मेघराज केसी (थ्रीस्टार)सर्वोत्कृष्ट खेलाडी : नीराजन खड्का (थ्रीस्टार)
एन्फा सदस्यमा पेमा निर्विरोध,"यस्तै उपाध्यक्षमा ११ जनाको उम्मेदवारी परे पनि दुई जनाले नाम फिर्ता लिएका छन् । अरुणमान जोशी र राजेन्द्र न्यौपानेले नाम फिर्ता लिएसँगै चार उपाध्यक्ष पदका लागि ९ उम्मेदवार चुनावी मैदानमा उत्रने छन् । सदस्यतर्फ ११ स्थानका लागि २९ उम्मेदवारबीच प्रतिस्पर्धा हुनेछ । ३५ जनाले उम्मेदवारी दिए पनि वसन्त अर्याल, दीपेन्द्र धिमाल, नेपाल कार्की, विश्व पौडेल, प्रकाश पंगेनी र बाबुबाजी बस्नेतले उम्मेदवारी फिर्ता लिएका छन् । एन्फा निर्वाचनमा ४५ जिल्ला, २८ क्लब र ४ सदस्य संघका गरी ७७ मतदाता रहने छन् ।"
हिस्तानलाई ट्रफी,महिलामा एक्स मनकामना टिमले कर्पाकेली पुन क्लब रामबजारलाई ३५२८ स्कोरमा हराएर १० हजार रुपैयाँ पुरस्कार जित्यो ।
आर्मी प्लेअफमा,काठमाडौं (कास) अपराजित त्रिभुवन आर्मी क्लब क्वीक्स बास्केटबल लिगको प्लेअफमा पुगेको छ । घरेलु कोर्टमा शनिबार आर्मीले कीर्तिपुर बास्केटबल टिमलाई ८४६१ ले पराजित गर्दै चार खेलअघि नै प्लेअफमा स्थान पक्का गर्यो । शीर्ष टोली आर्मीसँग १० खेलबाट ३० अंक छ । गोल्डेनगेट कलेज पनि बूढानीलकण्ठ नगरपालिकामाथि ८९५२ को जितसँगै प्लेअफ नजिक पुगेको छ । गोल्डेनगेट (२४) दोस्रो स्थानमा छ ।
शंकरनगर सफल,बुटवल (कास) भैरहवामा जारी जिल्लास्तरीय शशिकान्तशकुन्तला बर्मा मेमोरियल रूपन्देही टी२० क्रिकेटमा शनिबार लुम्बिनी खुकुरी र शंकरनगर क्रिकेट क्लब सेमिफाइनल पुगेका छन् । स्थानीय सिद्धार्थ रंगशालामा खुकुरीले एपेक्स तिरुपति क्लबलाई १० विकेटले हरायो । ८६ रनको लक्ष्य खुकुरीले कुनै विकेट नगुमाई ९ ओभरमा ८८ रन बनाउँदै जित निकाल्यो । तिरुपतिले १७२ ओभरमा अलआउट हुँदै ८५ रनमात्र बनायो । शिवशक्तिविरुद्ध बराबरी स्कोर बनाएपछि रनरेटका आधारमा शंकरनगर सेमिफाइनल पुग्यो ।
मेचीनगर च्याम्पियन,इलाम (कास) झापाको मेची नगरपालिकाले टाइब्रेकरमा आयोजक सूर्योदय नपालाई ४३ ले हराउँदै प्रथम सूर्योदय मेयर कप फुटबलको उपाधि जितेको छ । शनिबार ३३ गोल भएपछि खेल टाइब्रेकरमा पुगेको हो । विजेताले १ लाख र सूर्योदयले ७० हजार रुपैयाँ पुरस्कार पाए ।
बिर्तामोड फाइनलमा,काँकडभिट्टा (कास) इन्डो नेपाल भेट्रान फुटबलमा बिर्तामोड भेट्रान फुटबल क्लब फाइनल पुगेको छ । बिर्तामोडले धाइजनचारआली भेट्रानलाई २१ ले हरायो । नगेन्द्र लिम्बू र सुवास अफताबले गोल गरे ।
ब्रह्माण्ड बुझेका वैज्ञानिक,"ब्ल्याक होलबाट पनि निस्कन सकिन्छ स्टेफेन हकिङका अनुसार अन्तरिक्ष र समयको गहिरो खाडल ब्ल्याक होल बाट पनि निस्कन सम्भव छ । यसअघिको वैज्ञानिक मान्यताअनुसार ब्याक होल एउटा यस्तो खगोलीय वस्तु हो, जसको गुरुत्त्वाकर्षण क्षेत्र अत्यन्तै शक्तिशाली हुन्छ । यसले प्रकाशलाई समेत तान्न सक्छ । योभित्र आएको कुनै पनि वस्तु बाहिर निस्कनै नसक्ने मान्यता थियो । तर हकिङले फिजिकल रिभ्यु लेटरमा प्रकाशन गरेका अनुसन्धान पत्रमा ब्ल्याक होल बाट पनि निस्कन सम्भव रहेको तर्क गरे । उनले भने यो पहिले सोचिएजस्तो एउटा अन्तहीन झयालखाना होइन । यहाँबाट पनि बाँचेर निस्किन सकिन्छ । हकिङको यो भनाइपछि ब्ल्याक होलको परिभाषा नै बदलियो ।"
किड्स ओलम्पियाड,"ओलम्पियाडले बालबालिकामा ठूलो समूहको कसरी सामना गर्ने भन्ने आत्मविश्वास बढाउने कार्यक्रमकी सहजकर्ता लक्ष्मी केसीले बताइन् । प्राय:जसो बालबालिकाले ठूलासामु कसरी प्रस्तुत हुने र कसरी सबैसामु बोल्ने भन्ने आत्मविश्वास विकास गर्न सकिरहेका हुँदैनन्, उनले भनिन्, यस्तो कार्यक्रमले उनीहरूमा आत्मविश्वास बढाउँछ । ठूलो समूहमा पनि ढुक्कसँग क्षमता प्रदर्शन गर्न सिकेका छन् । कार्यक्रममा शिक्षक र अभिभावकहरूबीच पनि प्रतिस्पर्धात्मक खेलहरू आयोजना गरिएका थिए । अभिभावकको खेल हेर्न पाउँदा बालबालिका पनि खुसी भए । वयस्क र बालबालिकालाई एकै ठाउँमा राखेर खेल्दै सिकाउँदै गर्ने विधि व्यावहारिक भएको अभिभावकले महसुस गरेका छन् ।"
शैक्षिक भम्रणको गन्तव्य,राजाराम पौडेल
नेपाल,"ढाका टोपी, दौरा सुरुवाल नेपालीको भेष अनेक भाषा अनेक जातको साझा नेपाल देश ।सक्षम लामिछाने बुद्ध ज्योति मावि"
खितिती खितिती,"एउटा मोटरसाइकलमा तीन जना केटाहरू स्पिडमा आउँछन् ।रोडको बीचमा उभिई कराउँदै पुलिस एउटा मोटरसाइकलमा तीनतीन जना ? त्यही पनि हेल्मेट छैन, हर्न पनि बजाउँदैन, रोक रोक ११केटाहरू बाटो छोड १ हबलदार साहब १११ यसमा अझै ब्रेक पनि छैन १"
टोज रेस,"खेल्ने तरिका यो खेलका लागि हरेक समूहका खेलाडीहरूले अलगअलग प्रतिस्पर्धा गर्नुपर्छ । यो खेलका लागि सहभागी खेलाडीले आफ्नो खुट्टालाई घुँडासमेत नमोडिने गरी खुट्टाको पन्जाको बलमा (चित्रमा देखाएजस्तै) संगीतको तालमा उफ्रिँदै हिँड्नुपर्छ । यसरी हिँड्दा खेलाडीले बाजाको तालसँग आफ्नो उफ्राइको चाल मिलाउनुपर्छ । यसरी उफ्रेर हिँड्दा सहभागी दुवै खेलाडीको चाल एकनासको हुनुपर्छ । कुनै एक खेलाडीबाट गल्ती हुनेबित्तिकै सहभागी दुवै खेलाडी अयोग्य घोषित हुन्छन् । यो खेलमा गल्ती हुने सम्भावना भएकाले खेल शिक्षकले दुवै खेलाडीलाई विशेष निगरानीमा राख्नुपर्छ । यसरी खेल्दा जुन टिमले सबैभन्दा कम समयमा निर्धारित दूरी पूरा गर्न सक्छ, त्यही समूह विजेता घोषित हुन्छ ।"
फर्कियो खुसी,बिस्तारै अनुज टाउको सिधा गरेर बोल्न थाले । उनको अनुहारबाट हराइसकेको खुसी पनि फेरि फर्किएर आयो ।

शीर्षक,विवरण
तरकारीमा सिन्डिकेट: अनुगमनविरुद्ध बजार ठप्प,"तरकारी बिक्रीमा सहभागी विभागका शाखा अधिकृत दीपक पोखरेलका अनुसार ट्राफिक प्रहरीको सहयोगमा सर्वसाधारण र सशस्त्र प्रहरीले तरकारी खरिद गरेको बताए । कालिमाटी तरकारी बजारकै दरभाउमा काँक्रो प्रतिकिलो ५० देखि ६५ र फर्सी ४० देखि ५० रुपैयाँ निर्धारण गरिएको थियो । उक्त मूल्यमा बिक्री नभएपछि टोलीले मूल्य पुन: घटाएर प्रतिकिलो २५ देखि ३५ रुपैयाँ निर्धारण गरेको थियो । दुई तीन घण्टा कुर्दा पनि बिकेन, पोखरेलले भने, त्यसपश्चात् मूल्य घटाएका थियौं । मूल्य घटाएपछि काँक्रो ४ बजेतिर बिक्री भएको थियो । फर्सी बाँकी रहेकाले पुन: सूचना प्रकाशित गरेर फर्सीको मूल्य १५ देखि २५ रुपैयाँ निर्धारण गरिएको थियो । ३ सय केजी काँक्रो र १५ सय ५० केजी फर्सी बिक्री गरेका छौं, उनले भने ।"
सार्वजनिक पदासीनका विवरण पनि गोप्य,"सार्वजनिक स्थानबाहेक कुनै पनि निकाय, सार्वजनिक पुरातात्त्विक महत्त्वको क्षेत्र, सुरक्षा निकायको भवन, संरक्षित क्षेत्र वा खानी रहेको, व्यक्तिको घरमा अनुमतिबिना ड्रोन उडान गर्न नपाउने प्रावधान छ । कसैको व्यक्तिगत चरित्र वा सामाजिक प्रतिष्ठानमा क्षति पुग्ने गरी मञ्जुरीबिना तस्बिर खिच्न नपाउने प्रावधान यो विधेयकमा पनि छ । मञ्जुरीबिना तस्बिर खिच्न, बदनाम गर्ने नियतले निजको तस्बिरसँग अरू कसैको तस्बिर राखी जुनसुकै तरिकाले अर्को तस्बिर बनाउन, अर्को व्यक्तिको तस्बिरको अंशसँग मिलाएर प्रकाशन वा सार्वजनिक गराउनु हुँदैन । विधेयकमा अनुसन्धानक्रममा अभियोगपत्र दायर नभएसम्म सार्वजनिक गर्न पनि रोक लगाउने प्रस्ताव गरिएको छ । यो व्यवस्था फौजदारी संहितामा पनि छ ।"
निजीलाई पोस्न मस्यौदा हेरफेर,"छोराछोरी नपढाए अयोग्य सन्तानलाई ८ कक्षासम्म नपढाउने अभिभावक अब अयोग्य घोषित हुने भएका छन् । शिक्षा विधेयकमा गरिएको व्यवस्था अनुसार संघ, प्रदेश सरकार वा स्थानीय तहको कुनै पनि सेवा, स्वामित्व, अनुदान लिन छोराछोरीलाई ८ कक्षासम्म पढाएको प्रमाण पेस गर्नुपर्ने हुन्छ । ०८५ वैशाख १ पछि आधारभूत शिक्षा नपाएको व्यक्तिलाई पनि अयोग्य घोषणा गरिने विधेयकमा उल्लेख छ । त्यस्ता कुनै पनि संस्थामा नियुक्त, निर्वाचित वा मनोनयन हुन पाउने छैनन् । कम्पनी, फर्म, सहकारी वा गैरसरकारी संस्था स्थापना गर्न पनि छोराछोरी पढाएको प्रमाण पेस गर्नुपर्नेछ ।"
प्रधानमन्त्रीविरुद्ध भ्रम फैलाउने पक्राउ,काठमाडौं (रासस) फेसबुकमार्फत प्रधानमन्त्रीबारे भ्रमपूर्ण अफवाह फैलाएको भन्दै महानगरीय अपराध महाशाखाले भक्तपुरका होमनाथ सिक्देललाई मंगलबार राजधानीबाट पक्राउ गरेको छ । उनीमाथि थप अनुसन्धान भइरहेको छ । विद्युतीय कारोबार ऐनअनुसार सामाजिक सञ्जालमार्फत अफवाह फैलाउनेलाई १ लाख रुपैयाँसम्म जरिवाना वा ५ वर्षसम्म कैद वा दुवै हुन सक्छ ।
चितुवाले मार्यो चितुवा,घलेगाउँलगायत त्यहाँका साविक ८ गाविस एक्यापको संरक्षित क्षेत्रभित्र पर्छ । स्थानीयका अनुसार ठूला जंगली जनावरले सानालाई खाने गरे पनि चितुवालै चितुवा मारेको घटना नौलो हो ।
कांग्रेसमा नेतृत्व हत्याउने होड,"नेविसंघ तदर्थको बाटोमा वरिष्ठ नेता पौडेलले विद्यार्थी संगठन नेविसंघको अधिवेशन मिति तत्काल तोक्न माग गरेका छन् । संघको वर्तमान कार्यसमितिको कार्यकाल भदौ ३ बाट सकिएको छ । उसले अधिवेशनको तिथि तोक्नसमेत सकेन । पार्टीले अधिवेशनका लागि भन्दै कार्यसमितिको म्याद तीन महिना थप गरेको छ । तीन महिनामा अधिवेशन हुन नसके कार्यसमिति स्वत: विघटन हुने व्यवस्था विधानमा छ । नेविसंघलाई तदर्थ समितिमार्फत चलाउन खोजिएको भन्दै पौडेल पक्षले तत्काल अधिवेशन माग गरेको हो । क्याम्पस, क्षेत्र र जिल्लाको अधिवेशन तत्काल तोक्न म आग्रह गर्छु, पौडेलले भने, संघको अधिवेशन नगराई तदर्थवादमा चलाउने बाटो रोजिए दुर्भाग्य हुनेछ ।"
किशोरी हत्या प्रकरण: झन् चर्कियो आन्दोलन,"कञ्चनपुरका डीएसपी सेठीले केही प्रमाण जुटेको र केही जुटाउने क्रममा रहेको बताए । प्रमाणबिनै दोषी सार्वजनिक गर्ने भए यसअघि नै गरिसक्थ्यौं, उनले भने, घटना भएको केही दिनमै एक जना मानसिक अवस्था ठीक नभएको व्यक्ति आएर मैले नै बलात्कारपछि हत्या गरेको भनेका थिए तर उनले खुकुरीले घाँटी रेटेको भनेपछि हामीले छोडेका हौं ।"
प्रदेश परिषद् बोलाइँदै,"प्रधानमन्त्री कार्यालयले प्रदेशले भोगिरहेका समस्या बुझ्नका लागि साउन तेस्रो साता सचिवको नेतृत्वमा तीनवटा टोलीलाई सातै प्रदेशमा पठाएको थियो । सचिवहरू लक्ष्मणप्रसाद मैनाली प्रदेश १ र २, लालशंकर घिमिरे प्रदेश ३ र ४ तथा केदारबहादुर अधिकारी प्रदेश ५, ६ र ७ मा पुगेका थिए । सचिव नेतृत्वको टोलीमा प्रधानमन्त्री कार्यालय, अर्थ मन्त्रालय, संघीय मामिला तथा सामान्य प्रशासन मन्त्रालय तथा योजना आयोगका एकएक जना सहसचिव पनि थिए ।"
अर्को देशको आसमा सकिन्छ खाडीको कमाइ,"वैदेशिक रोजगारीबारे अध्ययनअनुसन्धानमा संलग्न गणेश गुरुङ खाडी र मलेसियाबाट कमाएर फर्केकाहरू मानव तस्करको चंगुलमा परेर बिल्लीबाठ हुने प्रवृत्ति बढदै गएको बताउँछन् । गुरुङको बुझाइमा स्वदेशभित्रै लगानीको उचित वातावरण र केही रकमसहित फर्किएका कामदारको पैसा सदुपयोग गर्ने नीति नहुँदा यस्ता घटनाले निरन्तरता पाइरहेका छन् । केन्द्रीय अनुसन्धान ब्युरोले साउन १३ मा मकाउ लैजाने आश्वासन दिएर ठगी गरेको आरोपमा सुनसरी, धरानका बालकृष्ण भण्डारीलाई पक्राउ गर्यो । उनीमाथि २३ जनाबाट प्रतिव्यक्ति २ लाख ७५ हजारका दरले रकम उठाएको आरोप थियो । यही अभियोगमा ब्युरोले काठमाडौं सरस्वतीनगरबाट सन्तबहादुर कुँवरलाई पनि पक्राउ गरेको छ ।"
अब सिलिन्डर बिदाइ,"मोरङ (कास) प्रधानमन्त्री केपी ओलीले बायोग्यास उत्पादनलाई मुलुकभर विस्तार गरिने बताएका छन् । विराटनगर महानगर १४ स्थित श्रीकृष्ण गौसेवा सदनमा उत्पादित बायोग्यास प्रणालीको मंगलबार उद्घाटन गर्दै प्रधानमन्त्रीले भने, सानो परिमाणमा ग्यास उत्पादन थालेर अहिले यस्तो हुँदो रहेछ भनी देखाइएको मात्र हो । अब ठूलो परिमाणमा ग्यास उत्पादन गर्ने योजना मुलुकभर विस्तार गरिनेछ । मंगलबारै ओलीले प्रदेश र स्थानीय तहका प्रतिनिधिलाई गाडी नकिन्न निर्देशन दिएका छन् । मंगलबार नेकपा प्रदेश कमिटीको कार्यकर्ता भेलालाई सम्बोधन गर्दै उनले आफूभन्दा पहिला जनतालाई ध्यानमा राख्न आग्रह गरे । पहिला आफूलाई गाडी किन्ने काम नगर्नुस्, यस्ता कुरामा सधैं होसियार रहनुपर्छ, उनले भने, पहिला म र मेरा लागि होइन, जनताका लागि भन्ने हेक्का सबैमा हुनुपर्छ ।"
संवैधानिक आयोगको सुरसार,"काठमाडौं (कास) संवैधानिक परिषद्ले ८ नयाँ संवैधानिक आयोग गठन प्रक्रिया अघि बढाएको छ । संविधान बनेको तीन वर्ष पुग्न लागिसके पनि ती आयोग नबनेकामा आलोचना तीव्र भएपछि संवैधानिक परिषद्ले गठन प्रक्रिया अघि बढाएको हो ।परिषद्ले ती आयोगमा एकैपटक पदाधिकारी नियुक्त गर्न योग्य व्यक्तिको सूची बनाउन थालेको छ । परिषद्ले मंगलबार सूचना जारी गरी योग्य व्यक्तिलाई आवेदन दिन आहवान गरेको छ । संवैधानिक व्यवस्थाअनुसार राष्ट्रिय प्राकृतिक स्रोत तथा वित्त, महिला, दलित, समावेशी, आदिवासी जनजाति, मधेसी, थारू र मुस्लिम आयोग गठन हुने छन् ।"
कुवेत विमानस्थलमा सय नेपाली अलपत्र,"काठमाडौं (कास) वातिनिया एयरवेजले नियमित उडान नगर्दा कुवेत विमानस्थलमा सयभन्दा बढी नेपाली कामदार ४ दिनदेखि अलपत्र छन् । एयरवेजले प्राविधिक कारण देखाउँदै भदौ १ देखि नेपालको उडान बन्द गरेको छ । वातिनियाले गत डिसेम्बरदेखि दैनिक कुवेतकाठमाडौं सीधा हवाई सेवा दिंदै आएको थियो । उडान बन्द गरे पनि कतार, साउदी अरबबाट समेत नेपाली कामदारलाई कुवेतको ट्रान्जिटमा ल्याएर राखिएको छ । भदौ १ गते बिहान ९ बजेको उडान थियो । म बिहान ७ बजे नै विमानस्थल पुगेको थिएँ, दमकका राजेन्द्र राजवंशीले भने, ढिला भएको भन्दै १२ बजे उडान गर्ने बताएर राख्यो ।"
संहिता सच्याउन माग,काठमाडौं (कास) नेपाल आदिवासी जनजाति महासंघले भदौ १ गतेबाट लागू भएका अपराध र देवानी संहिता एकल जातिवादी र नश्लवादी भएको भन्दै सच्याउन माग गरेको छ । महासंघले गृहमन्त्री रामबहादुर थापालाई ज्ञापनपत्र बुझाउँदै यस्तो माग गरेको हो । महासंघले पक्राउ परेका बिकेन लिम्बूलाई रिहा गर्न आग्रह गरेको छ ।
खोलाखोलै सडक सञ्चालन,"अस्थायी रूपमा खोलिएको बाटो ठूलो पानी परे पुन: बन्द हुने स्थानीय बताउँछन् । हयुमपाइप राखेर पानीका बहाव कम गरी अपराह्नबाट यातायातका साधन रसुवातर्फ पठायौं, जिल्ला प्रहरी प्रमुख वसन्तबहादुर कुँवरले भने, निर्वाध सञ्चालन हुन केही दिन लाग्ला । सडक आयोजनाले भत्किएको पुलदेखि ५० मिटर दूरीमा हयुमपाइप, सिमेन्ट र जाली भर्न थालेको छ । भोलिसम्ममा जाली भर्ने काम सकिए गाडी चलाउन पनि सकिन्छ, एक कामदारले भने, त्यसपछि यातायात वारपार गर्न सहज हुन्छ । जिल्ला ट्राफिक प्रमुख शम्भुबहादुर अधिकारीका अनुसार ५ देखि ७ बजेसम्ममा सयभन्दा बढी सानाठूला गाडी रसुवातर्फ पठाइएको छ । गोसाइँकुण्डसम्म जाने बस, कन्टेनर, खाद्यान्न, निर्माण सामग्री बोकेका गाडीमात्र छन् । खोलामा फसेका गाडी स्काभेटर र जेसीबीले तानेर आवतजावत गराएका छौं, उनले भने, नदीको भेल बढ्यो भने समस्या हुन्छ । यही पुल हुँदै दैनिक सानाठूला गरी ३ हजारभन्दा बढी सवारी आवतजावत गर्छन् ।"
स्थानान्तरणको पैसा लिएनन्,पुस्तौंदेखि बसोबास गर्दै आएको क्षेत्र भूकम्पले जोखिम बनाएपछि पनि त्यस ठाउँ छोड्न तयार छैनन् । भएको जग्गाजमिन र संस्कृति सोही क्षेत्रमा रहेकाले घडेरी मात्र बाहिर खोज्दा व्यवहार नचल्ने उनीहरूको भनाइ छ । उमाकुण्ड गाउँपालिकाका केही व्यक्तिले भविष्यमा सरकारसँग कुनै सहयोग या क्षतिपूर्ति नमाग्ने कबोलको कागज वडा कार्यालयमा बनाएर जोखिम क्षेत्रमै घर बनाउन र राहत पाउन माग गरेका छन् ।
कानुन बनाउन मुख्यमन्त्रीको निर्देशन,"प्रदेश सरकारले उद्योग वर्ष घोषणा गरे पनि त्यसअनुसार काम गर्न कानुन अभाव छ भने अर्कोतिर संघीय सरकारले औद्योगिक क्षेत्रको जिम्मा प्रदेश सरकारलाई अहिलेसम्म नदिएकाले कार्यान्वयनमा समस्या भएको छ । मुख्यमन्त्री पौडेल भन्छन्, औद्योगिक क्षेत्र प्रदेश सरकार मातहत हुनुपर्छ । उद्योगहरू प्रदेशको मातहात आउन नसकेकाले उद्योग वर्षले सार्थकता पाउन नसकेको हो । स्वदेशी तथा विदेशी उद्योग प्रदेशमा स्थापना गर्ने लक्ष्य राखिए पनि स्वीकृति प्रदान गर्न नसक्दा नयाँ उद्योग स्थापना गर्न नसकिएको उनको तर्क थियो ।कार्यक्रममा उद्योग, पर्यटन, वन तथा वातावरण मन्त्री अरुण नेपालले वन अतिक्रमण अत्यधिक भएको बताए । काम गर्न चाहे पनि कानुन नभएकाले समस्या ल्याउने गरेको छ, मन्त्री नेपालले भने, हामी कुद्न चाहन्छौं तर चाहेर पनि नहुने रहेछ, कानुनले रोकेको छ ।"
कोदारी सडकमा पहिरैपहिरो,"त्यहाँबाट पारि जाने तातोपानी, लिस्तीकोट लगायतका गाउँ पुग्नेहरू घण्टौं हिँड्नुपर्ने मारमा परेका छन् । सीमास्थित सशस्त्र प्रहरी बलका डीएसपी कृष्णगोपाल तामाङका अनुसार सीमागाउँ तग्रिन सकेको छैन । सीमा जोड्ने तातोपानी बजार नै जोखिममा परेपछि तातोपानी क्षेत्र खण्डहर बन्दै गएको छ । दैनिक यात्रामा ज्यान जोखिममा राखेर जानुपर्छ, कहाँ कुन दिन सडक भासिन्छ थाहा छैन, उनले भने, उद्धारका लागि सशस्त्र टोली बाटो बाटोमा खटाइरहेका छौं ।"
कुरिनटार महोत्सव हुने,"चितवन (कास) जिल्लाकै एकमात्र गाउँपालिका इच्छाकामानाले कुरिनटारमा महोत्सव गर्न लागेको छ । इच्छाकामाना उद्योग वाणिज्य संघ र इच्छाकामना एफएमले संयुक्त रूपमा महोत्सव गर्ने छन् । कुरिनटारमा मंगलबार गरिएको पत्रकार सम्मेलनमा भदौ २६ देखि असोज ६ गतेसम्म स्थानीय सर्वशान्ति माविको खेल मैदानमा महोत्सव हुने जानकारी दिइयो । पहिलो पटक हुने महोत्सवमा १५० व्यपारिक स्टल रहने छन् । कृषिदेखि पर्यटन क्षेत्रको प्रवद्र्धनमा महोत्सवले भूमिका खेल्ने आयोजक समिति संयोजक इच्छाकामना गाउँपालिका उपाध्यक्ष कृतिकुमार श्रेष्ठले बताए । पहाडी भूभाग रहेको यस गाउँपालिकामा इच्छाकामाना मन्दिर, उपरदाङगढी किल्ला र सूर्योदयका लागि सिराइचुली पहाडजस्ता महत्त्वपूर्ण क्षेत्र रहेका छन् ।"
मेलम्चीमा ३४ करोड लिटर थपिने,"खानेपानी वितरणका लागि ८० हजार धारा जडान भइरहेको खानेपानी आयोजना निर्देशनालयका निर्देशक त्रिरेशप्रसाद खत्रीले जानकारी दिए । जसमध्ये ६० हजारभन्दा बढी धारा जडान भइसकेका छन् । मंहाकालचौर, बाँसबारी, पानीपोखरी, बालाजु, खुमलटार, आरुबारी, कीर्तिपुर, कटुञ्जे र भक्तपुरमा रिजर्भ टयांकी निर्माण कार्य भइरहेको पनि उनले बताए । ६ सय ४० किलोमिटर पाइप बिछयाइसकिएको जनाउँदै उनले सुन्दरीजलदेखि महांकालसम्म १० किमिमा पाइपमा पानी परीक्षण पनि भइसकेको बताए । उनका अनुसार परीक्षणका क्रममा बाग्मतीको प्रशोधित ३ करोड लिटर पानी महाकांल पानी टयांकीमा पठाइएको थियो ।"
प्रहरी हवल्दारको नक्कली प्रेमपासो,"सिर्दिबास १ की ३९ वर्षीया पम्फाकुमारी कार्कीलाई भीरबाट धकेलेर हत्या गरेको आरोपमा मुद्दा चलेपछि २०६५ पुस ५ मा तिवारीलाई पुर्पक्षका लागि थुनामा पठाइएको थियो । जागिरले प्रहरी भन्थे अनेक गतिविधि गर्थे, राजेन्द्रको पूर्व छिमेकीसमेत रहेको एक स्थानीय शिक्षकले भने, मान्छे मारेको केशपछि पनि जागिर जोडियो, उनले भने, गाडी किनेका थिए, घरजग्गाको कारोबार गर्थे, प्रहरीको सामान्य जागिर खाने मान्छेले लाखौंलाखको व्यवसाय गरेको देख्दा हामी पनि छक्क परेका थियौं ।"
अनावश्यक परीक्षण गराउँछन् मेडिकल प्रयोगशाला,"नेपाल मेडिकल ल्याबोरेटरी संघका अध्यक्ष राजेन्द्र खडका भन्छन्, स्वास्थ्य व्यवसायी परिषद्ले जथाभावी लाइसेन्स दिने गरेको छ, आफूले सञ्चालन अनुमति दिने ल्याबको अनुगमन गर्दैन । उनले मापदण्डविपरीत सञ्चालित प्रयोगशालाको अनुगमन गरी बन्द गर्नुपर्ने बताउँछन् । राजधानीका गल्लीगल्लीमा विभिन्न प्रयोगशाला खोलिएका छन् । धेरै प्रयोगशाला खोल्न अनुमति दिएकै कारण अनुगमन गर्नसमेत जनशक्ति अभाव हुने गरेको राष्ट्रिय जनस्वास्थ्य प्रयोगशालाका कर्मचारी बताउँछन् ।"
आर्यघाटको मेचमा बस्दा करेन्ट लागेर मृत्यु,"घटनाको भोलिपल्ट तार र सबै मेच हटाइएको छ । तर, मेच हटाउँदैमा समस्या नहट्ने यस क्षेत्रमा कार्यरतहरू बताउँछन् । फलामका संरचनासँगै नांगा तार हुँदा जतिखेर जे पनि हुन सक्ने थापामगर बताउँछन् ।"
बिचौलियाप्रधान देश,"किसानहरू सहकारीमा आबद्ध भए न्यूनतम लागत जोडेर मूल्य निर्धारण गर्न सक्छन् । सके आफैं बेच्ने, आफूसँग साधन छैन, बजार पनि टाढा छ भने तरकारी थान्को गर्ने क्षमता बढाउने । उनीहरूलाई कोल्ड स्टोर खोल्न राज्यले सघाउने । धेरै परिवार मिल्दा आफैं पनि गर्न सक्छन् । निश्चित दिनसम्म तरकारी भण्डारणको क्षमता बढेपछि भाउ तय गर्दा किसानको हात माथि पर्छ । बिग्रिहाल्छ भनेर सस्तोमा बेच्नु पर्दैन । बिचौलियाको तह आफैं घट्छ । यहाँ त पाइलैपिच्छे बिचौलिया फेरिन्छ र मूल्य अकासिन्छ । राज्यको दायित्व बजारलाई उत्पादनसँग जोडिदिने हो, बिचौलियाको चक्र बढ्न दिने होइन ।"
लोकतन्त्र कसको ?,"लोकतन्त्र हिउँदको ठिहीले जमेको फूलजस्तो दयनीय शब्द नहोस् । आवधिक निर्वाचन र निर्वाचित प्रतिनिधिको शासन पैसा र शक्तिकेन्द्रको खेल हुँदै साधारण मानिसको छातीमा बुर्कुसी मार्ने साधन नबनोस् । शासन पद्धति जनतालाई फेरि रैतीमा फेरेर एकका ठाउँमा हजार राजारानीहरू उत्पादन गर्ने कारखाना नबनोस् । यद्यपि चिजहरू ठिक यस्तै बनिरहेको देखिनु हाम्रो समयको ठूलो ट्रयाजेडी हो । तर यतिखेर नागरिक पंक्तिबाट हामीले हरक्षण आफैंलाई चिमोट्दै सोधिरहनुपर्ने छ, झन्डै शताब्दी लामो समयका दु:ख, संकल्प र बलिदानको मूल्यमा आएको लोकतन्त्रको असली उपभोक्ता को हो ? जनता या सत्ता वरिपरि रिँगिरहेको सीमित स्वार्थ समूह ? सिद्धान्तत: जनताको मानिएको यो तन्त्रलाई चलाउने हात कसको हो ? जनताका प्रतिनिधिको या माफिया सरदारहरूको ? हामीले कल्पनाको किस्तीमा सजाएको लोकतन्त्र के यस्तै हो ? यसको सौन्दर्य रक्षाका लागि हामी हरपल चनाखो हुनैपर्छ । हरेक अँध्यारो क्षणमा जुनसुकै मूल्य चुकाएर भए पनि जागै बस्नुपर्छ । कम्तीमा सचेत नागरिक हुँ भन्नेलाई निदाउने र अल्मलिने छुट छैन ।"
भान्सासम्मै बिचौलियाको बिगबिगी,"विकास समितिका कर्मचारीहरूले आफ्नो दायित्व पूरा नगरिदिएकै कारणले त्यस बजारमा बेलाबेला विविध खाले समस्या आउने गरेको छ । बजारलाई व्यवस्थित र अनुशासित ढंगले सञ्चालन गर्न बजार विकास तथा सञ्चालन नियमावली २०६०, आर्थिक कार्यविधि नियमावली २०७३, कर्मचारी प्रशासन नियमावली लगायत थुप्रै कानुनले अधिकार दिएको छ । तर कर्मचारी विद्यमान कानुनको मतलब नगरी गैरकानुनी निर्णय गर्न ब्यस्त हुन्छन् । यसले कालीमाटी तरकारी बजार बदनाम बनेको हो । यो समस्या हल गर्ने हो भने २० वर्ष काम गरिसकेका कर्मचारीलाई यहाँबाट सरुवा गर्नुपर्छ । पुरुषोत्तम घोरासैनीबालाजु१६, काठमाडांै"
ज्येष्ठ नागरिकप्रतिको सम्मान,"तोकिएको सुविधा पाउँदैनन्, ज्येष्ठ नागरिक समाचारप्रति ध्यानाकर्षण भएको छ । बुटबल७, दीपनगरका ८० वर्षीय ज्येष्ठ नागरिक नित्यानन्द पाण्डेयले खेप्नुभएको अपमान र तिरस्कार राज्यका समस्त ज्येष्ठ नागरिकका लागि पीडादायक छ । राज्यले ज्येष्ठ नागरिकहरूलाई सधैं तिरस्कृत गर्दै आएको छ । ऐन कानुनले ज्येष्ठ नागरिकका लागि गरेको व्यवस्थाको समेत उपेक्षा गरिएको छ । २०७४ फागुन ९ गते सर्वोच्च अदालतले ज्येष्ठ नागरिकलाई बिना भेदभाव स्वास्थ्य उपचार एवं सार्वजनिक यातायात गर्दा न्यूनतम ५० प्रतिशत छुटको सुविधा उपलब्ध गराउन अन्तरिम आदेश जारी गरेको भए पनि व्यवहारमा लागू नहुँदा राज्यका प्राय:जसो सबै ज्येष्ठ नागरिकले मानसिक पीडाको अनुभव गरिरहेको स्थिति छ । ऐन कानुन निर्माण गरेर मात्र पुग्दैन, व्यवहारमा लागू गर्नुपर्छ भन्ने कुरा सरकारले बिर्सेको छ । ज्येष्ठ नागरिक राज्यका अमूल्य धरोहरनिधि, सम्पत्ति हुन्, उनीहरूसँंग रहेको ज्ञान, सीप, अनुभव, संस्कृतिको उपयोग गरी सम्मानपूर्वक शेष जीवन बिताउने वातावरण सिर्जना गर्नुपर्छ । स्वास्थ्य, आहार, यातायात लगायतका सुविधा उपलब्ध गराउनुको सट्टा संघीय सरकारद्वारा ज्येष्ठ नागरिकका लागि विद्यमान सेवासुविधासमेत कटौती गर्ने अभिव्यक्ति आइरहेका छन् । यो ज्यादै खेदजनक छ । सिद्धराज लेखकराप्ती नपा८, खुरखुरे, चितवन"
सुविधा र कर दुवै घटाऊ,"देश संघीयतामा गएर स्थानीय तह सक्रिय भएपछि जनताले करको चर्को भार व्यहोर्नु परिरहेछ । अधिकांश पालिकाले कर लगाइने वस्तु, सेवा र करको दर प्रतिस्पर्धात्मक रूपमा बढाउन थालेपछि त्यसप्रति प्रतिपक्ष, नागरिक समाज र सञ्चार जगतले असन्तुष्टि व्यक्त गर्दै आएका छन् । हिजो चुनाव हुनुअघि मतदाताका घरघरमा आएर चाहिनेनचाहिने, पूरा हुनेनहुने अनेक खालमा हावादारी आश्वासन सुनाएका र महत्त्वाकांक्षी घोषणापत्र बनाएर घोकाएका नेताहरूले अहिले आफैंलाई धमाधम करको भारी थोपर्ने नियम बनाएको सुनेर सर्वसाधारण मर्माहत भएका छन् । नेताराजनीतिको हदैसम्मको जनतामारा स्वार्थी प्रवृत्तिबारे थप जानकार हुनथालेका छन् । नाम मात्रको निर्वाहमुखी व्यवसाय गर्नेसमेतलाई तितो कर लाउन थालेपछि र दैनिक उपभोग्य वस्तुमा समेत करको भारी बोकिनसक्नु भएपछि ठाउँठाउँमा असन्तुष्टि, विरोध, धर्ना र आन्दोलन चले । करको रकम सदुपयोग हुनुको साटो करबाट जनप्रतिनिधिहरूको सुविधा बढेर उनीहरूको जीवन विलासी हुँदै गएको झलझली देखेपछि र करबाट कार किनेका समेत समाचार आउन थालेपछि केन्द्र सरकार र केन्द्रीय नेताहरूले जनताको यो मर्का भर्खर थाहा पाए जस्तोगरी दूधको साक्षी बिरालो बन्दै सहानुभूतिपूर्ण प्रतिक्रिया व्यक्त गरेका छन् । त्यस्ता केही उपल्ला नेताका प्रतिक्रिया सुन्दा यस्तो लाग्छ मानौं ती प्रतिक्रिया, केही दिन बिरानो ठाउँ, समाज तथा देशमा गएर आएपछि आफ्नो ठाउँ, भाषा, संस्कार र समाजै भुलेको अभिनय गर्ने स्वाङेहरूको हो । जनतालाई लगाइने कर जनतासँगै सरसल्लाह गरेर लगाइनुपर्ने हो । तर नेताहरू निर्दयी र राजनीति कमाउ पेसा बन्न थालेको हुँदा नागरिकहरू सरकारी अन्यायमा परेका छन् । इन्द्रकुमार श्रेष्ठओखलढुंगा"
विकासको परनिर्भरता,"हामी नेपालीको लागि यो कुनै नौलो होइन । हाम्रो मानसिकता नै अन्तिममा र अत्यावश्यक नभई काम नगर्ने छ । महानगरवासीका आधारभूत आवश्यकताको लागि विदेशी प्रभु नै चाहिने रहेछ । राज्यले आफ्नो दायित्व निर्वाह जनताप्रति उत्तरदायी भएर गर्नुपर्छ, नकि लोकलाजको डरले । सकारात्मक भएर हेर्दा हरेक ६ महिनामा यस्तो अन्तर्राष्ट्रिय सम्मेलन भइराखे विकासको अनुभूति भइराख्ने थियो । सुशील शर्माशान्तिनगर, काठमाडौं"
दलितलाई आवासको हक,"विधेयकको दफा १० ले आवासविहीनको परिचयपत्र उपलव्ध गराउने र त्यसमा वर्गीकरण गरिएको आधारमा आवासको सुविधा उपलव्ध गराउने भनिएको छ । त्यसमा अहिले राज्यले पुन:स्थापनाको समेत कार्यक्रम सञ्चालन गरेको वा गर्न लागेको समूहहरू सुदूर तथा मध्यपश्चिमका हलिया, कमैया, पूर्वका हरूवाचरुवा तथा अधिकतम संख्यामा घरबारविहीन भएका पहाडका वादी तथा गन्धर्व र भूकम्प पीडितलाई पनि समावेश गर्नु जरुरी छ । प्रस्तावित आवासको व्यवस्था गर्न बनेको विधेयक यथास्थितिमा पारित भयो भने यसले दलितको हकसम्बनधी धारा ४० को उपधारा ६ लाई पुरै बेवास्ता गर्नेछ । त्यसो हो भने उक्त उपधारालाई पनि संशोधनमार्फत खारेज गरिदिए हुँदैन र ?"
टीकापुर काण्डको पोस्टमार्टम,"टीकापुर घटनापछि थारु आन्दोलन लगभग शून्य अवस्थामा छ । तर थरुहट प्रदेश प्राप्त गर्ने लक्ष्यबाट थारु समुदाय विमुख भएको छैन । तसर्थ समस्या जहाँको त्यहीँ छ । यसको समाधान शान्तिपूर्ण रूपमा हुन्छ कि फेरि पनि हिंसा दोहोरिन्छ, भविष्यको गर्भमा छ ।"
बालिकामाथि बर्बरता,"हरेक अभिभावक तथा परिवारले छोरीचेलीको संरक्षण, शिक्षादीक्षा र सबलीकरणमा पर्याप्त चासो र लगानी गर्नु आवश्यक छ । समाजले बलात्कारविरुद्ध शून्य सहनशीलता अपनाउनुपर्छ । नागरिक समाज, सञ्चार जगत तथा अधिकारकर्मीले पीडितको सुरक्षा तथा न्यायका लागि भएका संस्थागत तथा कानुनी व्यवस्थाबारे पर्याप्त सूचना प्रवाह गर्ने तथा जनचेतना जगाउने गर्नुपर्छ । दोषीलाई दण्ड र पीडितलाई न्यायको प्रत्याभूति गराउन राज्यलाई सहयोग गर्ने दायित्व हरेक नागरिकको हुन्छ ।"
बत्तीका पुतली,अधिकारी स्नातकोत्तर क्याम्पस विराटनगरका उपप्राध्यापक हुन् ।
"उस्तै भवन, बजेट फरक","प्राधिकरणको इकाईले भने भूकम्पपछि लागत स्टिमेट गरी भवन निर्माण थालेको हो । हामीले निर्माण गर्ने भवन भूकम्पप्रतिरोधी मापदण्डभित्र छ, यसको जिम्मा हामी लिन्छौं, इकाई प्रमुख इमनारायण श्रेष्ठले भने । प्राधिकरणले करिब ७ हजार विद्यालय पुनर्निर्माणको काम गरिरहेको छ । गत आर्थिक वर्ष विकास केन्द्रले ९ सय ५१ वटा ४ कोठे भवन निर्माण गर्न ३६ लाखका दरले बजेट विनियोजन गरेको थियो । होलसेलमा बजेट छुट्याएका कारण विकास केन्द्रको भवनप्रति विद्यालयहरूको माग र आकर्षण घटेको हो, केन्द्रका एक प्राविधिकले भने । केन्द्रका महानिर्देशक बाबुराम पौडेलले भने भूकम्प जानुअघिकै कार्यक्रमलाई निरन्तरता दिएका कारण बजेट कम भएको बताए ।"
औषधिको मूल्य सरकारले तोक्ने,"औषधिमा कमिसनको होडबाजीलगायत समस्या समाधान गर्ने एउटै उपाय मूल्यको सीमा निर्धारण गर्नु रहेको नेपाल फार्मेसी परिषदका पूर्वअध्यक्ष एवं वरिष्ठ फर्मासिस्ट बाबुराम हुमागाईं बताउँछन् । सरकारले मूल्य निर्धारण गर्दा उपभोक्ताले सस्तो मूल्यमा औषधि पाउने उनले बताए । औषधि कम्पनीले अहिले ४०५० प्रतिशतसम्म कमिसन दिन्छन्, उनले भने, त्यो बिचौलियाले खान्छन्, उपभोक्ता सधैं महँगोमा किन्न बाध्य हुन्छन् । खुद्रा व्यापारीले १६ प्रतिशत र थोक औषधि व्यापारीले ७ देखि १० प्रतिशतसम्म नाफा पाउने उनले दाबी गरे ।नेपाल औषधि व्यवसायी संघका अध्यक्ष मृगेन्द्रमेहर श्रेष्ठले सरकारले औषधिको मूल्य तोक्ने व्यवस्थाले सकारात्मक प्रभाव पर्ने बताए । एउटै मोलिक्युल (अणु) भएको कुनैकुनै औषधि भारतमा भन्दा नेपालमा धेरै महँगो पर्छ, उनले भने, मूल्यमा धेरै छाडापन बढेको छ । उद्योग वाणिज्य महासंघका उपाध्यक्ष एवं नेपाल औषधि उत्पादक संघका पूर्वअध्यक्ष उमेशलाल श्रेष्ठ भने सरकारले औषधिको मूल्य तोक्ने काम खुला बजार अर्थतन्त्रको नीतिविपरीत हुने बताउँछन् ।"
अनावश्यक सिफारिस गरे जरिवाना,"आमाको दूधलाई प्रतिस्थापन गर्ने वस्तुलगायत बालआहार उत्पादक वा वितरकले छापा वा विद्युतीय माध्ययमबाट विज्ञापन वा प्रायोजन गर्नुलाई पनि विधेयकमा कसुर मानिएको छ । यसमा पच्चीस हजार जरिवानासहित विज्ञापन बन्द गराउने र पटकपटक गरे एक लाख रुपैयाँसम्म जरिवाना तथा कम्पनी बन्द गर्ने प्रस्ताव छ । भ्रूणको लिंग पहिचान गरी गर्भपतन गर्नेगराउनेलाई एक वर्ष कैद वा महिलाको सहमतिबिना गर्भपतन गर्नेगराउनेलाई गर्भको अवधि हेरेर दस हजारदेखि पचास हजारसम्म जरिवाना र एक वर्षदेखि पाँच वर्षसम्म कैद वा दुवै हुने प्रस्ताव छ । अनुमति नलिई स्वास्थ्य संस्था सञ्चालन गरे एक लाख जरिवाना र स्वास्थ्य संस्था बन्द गर्ने उल्लेख छ । स्वास्थ्य संस्थामा सुविधा हुँदाहुँदै अर्को स्वास्थ्य संस्थामा रिफर गरेमा पहिलो पटकका लागि २५ हजार, दोस्रो पटक दोब्बर र तेस्रो पटक पनि गरे ५ लाख जरिवाना हुने उल्लेख छ ।"
इमरानको आक्रामक इनिङ,उनले आफू राजनीतिक परिवारको सदस्य नभएको बताउँदै आफूले जनतासमक्ष गरेका बाचा पुरा गर्ने प्रतिबद्धता जनाए । उनले पाकिस्तानमा भ्रष्टाचार मौलाएका कारण जनतामा छाएको निराशाको अन्त्य गर्ने दाबी गरे ।
जोगियो टर्नबुलनको पद,अष्ट्रेलियाको राजनीतिलाई नजिकबाट नियालिरहेका बिज्ञ डा भरतराज पौडेल मुख्य दुई पार्टीमा नेतृत्व परिवर्तनको विवाद विगत एक दशकयतादेखि नै जारी रहेको बताउँछन् ।
इरानले बनायो लडाकू बिमान,"अमेरिकाले अर्बौ डलरका हातहतियार इरानका क्षेत्रीय प्रतिद्वन्द्वी देशलाई बेचेको छ, तर इरानमाथि भने प्रतिरक्षा कार्यक्रम सुदृढ नपार्न दबाब दिने गरिएको छ । उनले दबाब सिर्जना गर्न अमेरिकाले इरानमाथि आर्थिक नाकाबन्दी लगाइरहेको दाबी गरे ।"
बिकाउ गीतको वर्चस्व,"मौलिकताको कुरा उठिरहँदा अहिलेका सर्जक ले पुराना लोक गीत हुबहु नक्कल गर्नु लाजमर्दो भएको कुन्तीको ठहर छ । उनी नयाँ पुस्तालाई सिर्जनशील हुन आग्रह गर्छिन् । यसका लागि उही श्रम आवश्यक रहेको उनी बताउँछिन् । अहिले हामीसँग सबै थोक छ, उनी भन्छिन्, सुविधैसुविधा छन् । मात्र मिहिनेत बाँकी भयो । मिहिनेत गर्ने र अध्ययनशील हुनासाथ नेपाली गीतमा आफ्नोपन आइहाल्छ ।"
प्रज्ञाबाट आधुनिक कविता,कृतिका सम्पादकद्वय गौतम र एटमले पृथक्पृथक् धाराका कवितालाई प्रतिनिधित्व गराई आधुनिक नेपाली कविताको स्पष्ट अनुहार देखाउन कृति सफल रहेको दाबी गरे ।
नवीनको कस्तो आयो जमाना,"समय सान्दर्भिक भाव भएकाले यो गीतले राम्रो गर्छ भन्ने लागेको छ, गायकले भने, यसअघिका गीतबाट पनि सन्तुष्ट छु । हालै युरोप भ्रमणबाट फर्किएका उनले उताको कार्यक्रम रमाइलो भएको अनुभव सुनाए । विदेशमा नेपाली कलाकारलाई गरिने सत्कार प्रिय लागेको उनको भनाइ थियो । त्यही यात्राका कारण तीजको अवसरमा निकाल्न खोजेको गीत अलि ढिलो सार्वजनिक गर्नुपर्यो । सन्दर्भ तीज भए पनि गीत सदाबहार छ ।"
आठ सहरमा रोज को कन्सर्ट,यस्तै भदौ १५ मा औद्योगिक नगरी बुटवलमा र १६ मा नारायणगढमा कन्सर्ट गरिने उनले जनाए । यसपछि भदौ १७ मा इटहरी र धरानमा १८ मा दमक र बिर्तामोडमा कन्सर्ट गरेर टोली काठमाडौंका लागि फर्कने छ । क्राइम थ्रिलर ड्रामा जानराको भनिएको यो फिल्मको कन्सर्ट यात्रामा मुख्य कलाकार प्रदीप खड्कासहित नेपाल आइडलको सेकेन्ड रनर अप गायक प्रताप दास र फिल्मकै बाँकी कलाकार प्रस्तुत हुनेछन् । गोपीकृष्ण मुभिज र आरोही इन्टरटेनमेन्टद्वारा निर्मित यो फिल्मले भदौ २० गते काठमाडौंबाट कन्सर्ट यात्रा टुंग्याउने बताइएको छ ।
अदालत अब चौबीसै घण्टा,"अनुशन्धान राम्रोसँग हुनुपर्छ, मनासिब कारणले मात्र व्यक्ति समातिनुपर्छ भन्ने उद्देश्यले नै नयाँ व्यवस्था भएको हो । समयअनुसार सबै पक्षमा सुधार हुने गर्छ । अहिले त्यही भएको हो, डीएसपी आचार्यले भने ।"
विधेयक पास नगरी सिफारिस दस्तुर,कानुनबमोजिम नभए पनि जनताको सामान्य काम रोकिने भएकाले गत वर्षकोमा नबढाई सिफारिस दस्तुरका काम गरिएको उनले बताए । नगरप्रमुख मनमोहन चौधरीले कतिपय जनप्रतिनिधिले सुविधा माग धेरै गरेकाले समस्या भएको बताए । उनका अनुसार चुनावका बेला भाडामा प्रयोग गरिएका गाडीको भुक्तानीसमेत नगरपालिकाबाट गरिनुपर्ने माग गरिएको छ ।
४६ वर्षसम्म दरबन्दी थपिएन,"जिल्ला स्वास्थ्य कार्यालय प्रमुख पन्थले २०२९ देखि २०४० सम्म पाएका दरबन्दीले नै अस्पताल सञ्चालन भएको बताए । जिल्ला अस्पतालमा गाउँगाउँबाट उपचारका लागि आउने बिरामीको भीड छ, उनले भने, एउटा डाक्टरले सबै बिरामीको कसरी उपचार गर्ने ?"
बेंसीसहरचामे सडक: पहिरो पन्छाउनै सातादिन,"डीएसपी खडकबहादुर खत्रीका अनुसार सडक खुलेपछि सवारीसाधन चल्न थालेका छन् । रोकिएका सवारीसाधन र पर्यटक गन्तव्यमा जान थालेका छन्, उनले भने । पानी परे फेरि पहिरो जान सक्ने भएकाले बाटो फराकिलो बनाउनेतर्फ लागेको उनले बताए । अहिले गाडी गुड्ने बनाएका छौं । यसलाई फराकिलो बनाउन आवश्यक छ, खत्रीले भने ।"
विशेष समितिले प्रतिवेदन बुझायो,"सुझाव पेस गर्ने क्रममा संघीय संसद्मा प्रतिनिधित्व गर्ने यो प्रदेशसभा सदस्यहरू, यस प्रदेशबाट प्रतिनिधित्व गर्ने विभिन्न दलका केन्द्रीय सदस्य, प्रदेश सरकार, प्रदेशका सबै संसदीय दलसँग सुझाव लिइएको समिति सदस्य बलदेव रेग्मीले बताए । यसअघि राजधानी माग गर्दै आन्दोलन गरेको डोटीस्थित जिल्ला समन्वय समितिको संयोजकत्वमा गठित माग समिति, त्यहाँस्थित उद्योग वाणिज्य संघका प्रतिनिधिसँग पनि परामर्श गरेको समितिले जनाएको छ । नेकपाका प्रमुख सचेतक तारा लामा तामाङको संयोजकत्वमा गठित समितिमा चुनकुमारी चौधरी, बलदेव रेग्मी, श्यामलाल राना र प्रेमप्रकाश भट्ट सदस्य थिए । साउन १४ मा गठित समितिलाई सुरुमा एक साताको म्याद दिइए पनि पछि दुईपटक थप गरिएको थियो ।"
बन्ध्याकरण गर्नेलाई ५ हजार,"उनी मात्र होइनन्, गत वर्ष ११ जनाले स्थायी बन्ध्याकरण गरेबापत नगरपालिकाबाट प्रोत्साहन रकम लिएका छन् । नगरले दुई सन्तान ईश्वरका वरदान नारासहित स्थायी बन्ध्याकरण गर्नेलाई प्रोत्साहनस्वरूप ५ हजार दिने कार्यक्रम गत वर्षदेखि लागू गरेको हो । यस वर्ष १४ वटै वडामा कार्यक्रम गर्ने नगरपालिकाको योजना छ । छोराकै लागि धेरै सन्तान जन्माउने अभिभावकलाई लंैगिक समानताको चेतना प्रदान गर्न कार्यक्रम उपयोगी हुने नगरप्रमुख हरिजंग शाहीले बताए ।गत आवमा नगरले यो कार्यक्रमका लागि ५ लाख रुपैयाँ विनियोजन गरेको थियो । यस वर्ष पनि त्यति नै विनियोजन गरिएको छ । नपुगे रकम थप गरिने नगरप्रमुख शाहीले बताए । असलबहादुरले उक्त रकम छोराछोरीको शिक्षाका लागि खर्चने योजना सुनाए ।"
"दाताले जिम्मा लिए, काम गरेनन्",संघसंस्थाले निर्माणको जिम्मा लिएका विद्यालयमा भने शौचालय र घेराबारसमेत बनाउनुपर्ने हुन्छ । एकाइले समयमा काम सन्पन्न नगर्ने विद्यालयहरूलाई चेतावनी पत्र पठाएर समयमा कार्य सम्पन्न गर्न कबुलियत पनि गराइएको जनाएको छ । ३ वर्षसम्म विद्यालय भवन नबन्दा धेरैजसो विद्यालय टहरामा सञ्चालित छन् । भूकम्पलगतै कक्षा सञ्चालनका लागि ६ सय ६४ अस्थायी कक्षाकोठा निर्माण भएका थिए । निर्माणाधीन र स्रोत सुनिश्चित नभएका विद्यालय अस्थायी सिकाइ केन्द्रबाटै कक्षा चलाउन बाध्य छन् ।
चन्दाको रकम ब्याजसहित फिर्ता,"खत्रीलाई ब्याजबापत दिइएको ५९ हजार ९ सय १८ रुपैयाँ विद्यालयको भौतिक पूर्वाधार समितिमार्फत फिर्ता दिइएको प्रधानाध्यापक धर्मसिंह केसीले बताए । अध्यक्ष खत्रीले भने विद्यालयबाट चन्दा फिर्ता नलिएको दाबी गरे । मलाई अध्यक्षका हैसियतमा कुनै काम गर्न दिइँदैन, उनले भने, त्यसैले म चन्दा फिर्ता लिन्छु भनेको छु, लिएको छैन । उनले विद्यालयको १ लाख नगद आफैंसित रहेको बताए । किर्ते माइन्युट बनाइएको हुन सक्ने उनको भनाइ छ । अहिले विद्यालय व्यवस्थापन समितिविहीन छ ।"
सात महिनापछि मुलुक बचतमा,व्यापार घाटा ११ खर्ब ६१ अर्ब गत आर्थिक वर्ष मुलुकले ११ खर्ब ६१ अर्ब रुपैयाँ व्यापार घाटा व्यहोरेको छ । अघिल्लो वर्षको तुलनामा यस्तो घाटा २६७ प्रतिशतले बढेको हो । गत वर्ष कुल ८१ अर्ब १९ करोड रुपैयाँ बराबरको निर्यात भएको छ । अघिल्लो वर्षको तुलनामा यो १११ प्रतिशतले बढेको हो । अघिल्लो वर्षको सोही अवधिमा यस्तो निर्यात ४२ प्रतिशतले बढेको थियो । यसैगरी गत वर्ष मुलुकमा १२ खर्ब ४२ अर्ब रुपैयाँ बराबरको आयात भएको छ । अघिल्लो वर्षको तुलनामा गत वर्ष आयात साढे २५५ प्रतिशतले बढेको हो ।
भदौभित्रै हेजिङ सुविधा,राष्ट्र बैंकका अनुसार गत असारसम्म ३९ वटा राष्ट्रबाट २ सय ५२ वटा कम्पनीमा एफडीआई भित्रिएको छ । यी कम्पनीहरूमा हाल १ खर्ब ५१ अर्ब रुपैयाँ विदेशी लगानी रहेको राष्ट्र बैंकको अध्ययन प्रतिवेदनले जनाएको छ । विगत ५ वर्षको तुलनामा यस्तो लगानी करिब १ खर्ब रुपैयाँले बढी हो । आर्थिक वर्ष ०६९७० मा ५२ अर्ब रुपैयाँ एफडीआई आएको थियो । राष्ट्र बैंकले ती कम्पनीहरूमा विदेशबाट लगानीका रूपमा आएको ऋण र सञ्चित रकम (कोष) लाई जोडेर आउट स्टयान्डिङ एफडीआई (लगानीमा रहेको विदेशी लगानी) गणना गरेको हो ।
मलेसियाले भन्योचिनियाँ परियोजना चाहिँदैन,"उनले दुई मुलुकबीचको असहमतिहरूलाई मैत्रीपूर्ण रूपमा सही तरिकाले समाधान गर्न सकिने बताए । बेइजिङ जानुभन्दा अघि नै महाथिरले एसियाको बन्दगाह, रेल्वे र अन्य व्यापारसम्बन्धी आधारभूत संरचनाहरूको निर्माणमा बेल्ट एन्ड रोड इनिसिएटिभ को हिस्सा रहेको मलेसियालाई परियोजनाहरूको आवश्यकता नरहेको बताएका थिए । ती परियोजनाहरू चिनियाँ ठेकेदार कम्पनी र चीनको ऋण सहयोगमा बन्ने समझदारी भएको थियो ।"
किसानका उत्पादन पैंचोमा,"कृषिजन्य वस्तु साटासाट गर्ने गरी खुलेको पैंचोले घर र बारीमै पुगेर किसानका सबै उत्पादन खरिद गर्छ । किसानको सहयोगका लागि कृषि प्राविधिक गाउँमै खटाउँछ । उनीहरूले किसानलाई नि:शुल्क सेवा दिन्छन् । त्यसले किसानलाई उत्पादन बढाउन सहयोग पुगेको छ । कुन गाउँमा कति किसानले कति जग्गामा के के खेती लगाएका छन्, त्यसको विवरण पैंचोले राख्छ ।"
पर्यटक बढेपछि होटल थपिँदै,मकवानपुरको उत्तरी क्षेत्र अर्थात् चित्लाङदेखि सिमभन्ज्याङ पर्यटकीय क्षेत्र हुन स्थानीय तहले आन्तरिक एवं बाहय पर्यटकहरू आकर्षण गर्न पर्यटकमैत्री वातावरण बनाउनुपर्ने पर्यटकविज्ञ नेपाल पर्यटन बोर्डका मणिराज लामिछाने बताए ।
एमजीको जीएस र जेडएस भित्रियो,"बेलायती राजदूत रिचर्ड मोरिसले मंगलबार मात्रै उक्त सोरुमको उद्घाटन गरेको जारी विज्ञप्तिमा उल्लेख छ । अटोमेटिक हेडल्याम्पदेखि क्रुज कन्ट्रोल रहेको एमजी जीएस उत्कृष्ट फुल अप्सन एसयूभी भएको कम्पनीले जनाएको छ । रियर पार्किङ सेन्सर र क्यामेरा, डीएबी रेडियो र ब्लुटुथसहितको सुविधा पनि यसमा छ । कम्पनीका अनुसार जीएस २० लिटर इन्जिन, टर्बो ४ सिलिन्डरमा उपलब्ध रहेको यो कारले ५३०० आरपीएममा २१८ बीएचपी पावर र २५०० आरपीएममा ३५० एनएम टर्क उत्पादन गर्छ । यसैगरी एमजी जेडएस कारमा दिइएको ४ सिलिन्डर पेट्रोल इन्जिनले १०४ बीएचपी पावर र १४१ एनएम टर्क उत्पादन गर्छ । यसको उचाइ १६४८ एमएम रहेको छ भने लम्बाइ ४३१४ एमएम रहेको जनाइएको छ । यसको हवीलबेस २५८५ एमएम र ४८ लिटर क्षमताको फयुल टयांक रहेको कम्पनीको दाबी छ ।"
रनर बाइक थप कलरसहित बजारमा,काठमाडौं (कास) रमन मोटर्सले वातावरणमैत्री रनर बाइक थप रङमा नेपाली बजारमा ल्याएको छ । रनर ब्रान्डका ८० सीसीदेखि १५० सीसीसम्मका विभिन्न रङका मोटरसाइकलहरू र ११० सीसीका स्कुटरहरू बिक्री वितरण गर्दै आएकामा हाल थप कलरहरू भित्र्याएको जारी विज्ञप्तिमा उल्लेख छ ।
सामसङ एक्सचेन्ज अफर,काठमाडौं (कास) ईजी मोबाइल केयरले ग्राहकहरूको मागलाई ध्यानमा राखेर जुनसुकै ब्रान्डको मोबाइल फोन सामसङको स्मार्टफोनसँग साट्ने एक्सचेन्ज अफर सार्वजनिक गरेको छ । कम्पनीले जुनसुकै फोन जस्तो अवस्थामा ल्याएमा पनि न्यूनतम मूल्य एक हजारबाट सुरु हुने गरी मूल्यांकन गर्ने जनाएको छ । एक्सचेन्जमा किनेको फोनमा कम्पनीले थप १ वर्षको वारेन्टीसमेत उपलब्ध गराउने र कम्पनीबाट खरिद गरिएको फोन बिग्रिएमा घरबाटै पिकअप एन्ड ड्रपका साथै मर्मतको सुविधा दिने जारी विज्ञप्तिमा उल्लेख छ ।
ब्याजदर वृद्धिमा सांसदहरूको चासो,"राष्ट्र बैंकको तथ्यांकअनुसार गत आर्थिक वर्ष कुल कर्जा साढे २२ प्रतिशतले बढेको छ । सोही अवस्थामा निक्षेप १९२ प्रतिशतले मात्र बढेको देखिन्छ । वित्तीय अवस्था अझै कसिलो रहेको देखाउँछ, राष्ट्र बैंकको प्रतिवेदनमा भनिएको छ, विप्रेषण आप्रवाहको वृद्धिदर र पुँजीगत खर्चको अवस्थाले आगामी समयमा वित्तीय स्थितिको दिशा निर्धारण गर्ने देखिन्छ ।अर्थ समितिको बैठकले वित्तीय क्षेत्रको वास्तविक अवस्था देखाउने विभिन्न विवरणहरू माग गर्ने निर्णय गरेको हो । निर्देशनअनुसार राष्ट्र बैंकले सात दिनभित्र निम्न विवरणहरू पेस गर्नुपर्नेछ ।"
फलामको आयात घट्दा राजस्व प्रभावित,यस वर्षको बजेटअघि राय सुझाव संकलन गर्न वीरगन्ज आएका अर्थमन्त्री युवराज खतिवडालाई जगदम्बा स्टिल्सका सीईओ अनुराग शर्माले सार्वजनिक रूपमै रेलबाट सुक्खा बन्दरगाह नाका हुँदै भारतबाट आफ्नो उद्योगका कच्चा पदार्थ ल्याउन समस्या भएको गुनासो गरेका थिए ।
प्राधिकरण अध्यक्ष प्रतिस्पर्धाबाट छान्ने तयारी,"दूरसञ्चार नियमावली २०५४ का अनुसार अध्यक्षका लागि प्राविधिक र प्रशासनिक, बजार व्यवस्थापन, लेखा तथा लेखापरीक्षण वा कानुनी क्षेत्रमा कम्तीमा स्नातक तहको उपाधि हासिल गरी कम्तीमा १० वर्षको अनुभव हुनुपर्ने योग्यता तोकिएको छ ।"
मौलाउँदै रैथाने फापर,"कृषि प्रसार अधिकृत रामकुमार साहका अनुसार फापर खेती खासै घटबढ देखिँदैन । तर, किसानले भने पछिल्लो समय फापर खेती घटदै गएको बताएका छन् । कुल खेतीयोग्य २ हजार १ सय ५३ हेक्टर क्षेत्रफलमध्ये २ हजार १७ हेक्टर क्षेत्रफलमा विभिन्न प्रकारका खेती भइरहेको कृषिले जनाएको छ ।"
रसुवागढीको सुरुङमार्ग छिचोलियो,"चिलिमे जलविद्युत् कम्पनीले रसुवागढी १ सय ११ मेगावाट, सान्जेन ४२५ मेगावाट, माथिल्लो सान्जेन १४८ मेगावाट र मध्य भोटेकासी १०२ मेगावामा लगानी गरेको छ । रसुवागढी जलविद्युत् कम्पनीमा चिलिमे जलविद्युत् कम्पनी र नेपाल विद्युत् प्राधिकरण संस्थापक सेयरधनी रहेका छन् । आयोजनाको कुल लागत १३ अर्ब ६८ करोड ४२ लाख रुपैयाँ रहेको छ । भूकम्प र नाकाबन्दीको चपेटामा परे पनि आयोजनाको लागत नबढ्ने दाबी गरिएको छ । भोटेकोसी नदीमा रसुवागढीभन्दा करिब ४ सय मिटर तल बाँध बाँधी ४ हजार २ सय मिटर लामो मुख्य सुरुङ तथा ३ सय १३ मिटर लामो पेनस्टक पाइपबाट ३ वटा टर्वाइनमार्फत १ सय ११ मेगावाट विद्युत् उत्पादन हुनेछ । रसुवागढी जलविद्युत् आयोजनाबाट वार्षिक ६१३८७ गेगावाट विद्युत् उत्पादन हुन्छ ।"
"सञ्जुको कीर्तिमान, सकियो उसुको आस",महिलातर्फ ज्ञानुले ७० मिटरको पहिलो चरणअन्तर्गत ३६ एरोमा २ सय ८६ स्कोर गरिन् । दोस्रोमा ३ सय स्कोर गर्दा उनको कुल स्कोर ७ सय पूर्णांकमा ५ सय ८६ पुगेको थियो । ६६ सहभागीमध्ये ५५ औं स्थानमा रहँदै उनी बिहीबार हुने एलिमिनेसन चरणलाई छानिइन् । र्याङकिङ चरणमा शीर्ष ६४ भित्र पर्ने खेलाडी अघिल्लो चरणलाई छानिने प्रावधान छ । पुरुषमा तिलकले पहिलो चरणको ७० मिटरमा ३६ एरो प्रहार गर्दा ३ सय २४ तथा दोस्रो चरणमा ३ सय १७ गरी कुल ७ सय पूर्णांकमा ६ सय ४१ स्कोर गरेका थिए । यो तिलकको व्यक्तिगत उच्च स्कोर हो । उनले यसअघि ६ सय ४० भन्दा बढी स्कोर गर्न सकेका थिएनन् । उनी कुल ७९ सहभागीमध्ये ३७ औं स्थान हासिल गर्न सफल भएका थिए । रोशनले पहिलोमा ३ सय १८ तथा दोस्रोमा ३ सय १९ गरी कुल ६ सय ३७ स्कोर गर्दै ४०औं स्थान हासिल गरे । शीर्ष ६४ मा पर्न सफल भएपछि रोशन पनि तिलकसँगै व्यक्तिगत विधाको अघिल्लो चरणका लागि छनोट भए । असिम र मीनप्रसादका लागि मंगलबारको दिन सुखद् रहेन । असिमले कुल ६ सय ८ स्कोर र मीनप्रसादले कुल ५ सय ९७ स्कोर गरेका थिए । पुरुषतर्फका टिम र व्यक्तिगत दुवै इभेन्ट बिहीबार नै हुनेछन् ।
संगीनाको चुँडिएको त्यो पदक,संगीनाले भारतमा सम्पन्न १२ औं साग खेलकुददेखि राष्ट्रिय टोली हेर्न थालेकी हुन् । उनकै प्रशिक्षणमा रहेकी निशाले रियो ओलम्पिकमा सहभागिता जनाएकी थिइन् ।
बटलरको शतक,सोमबार औंलामा चोट बोकेका कारण विकेटकिपरको भूमिका निभाउन असमर्थ रहेका जोनी बेरस्टो पाँचौं नम्बरमा ब्याटिङ गर्न आएनन् । उनीभन्दा अगाडि आएका स्टोक्स र बटलरले इंग्ल्यान्डको पारी सम्हाल्न मद्दत गरे ।
लिभरपुलको दौड,"अहिले नै उपाधिको बारेमा भन्नु धेरै चाँडो हुनेछ । म यस्तालाई प्राथमिकतामा राख्दिनँ । हामी अरू टोलीसँग उपाधि दौडमा छैनौं, क्लोपले भने, दुई खेलका आधारमा केही भन्न मुस्किल छ । तपाईंहरू जे चाहनुहुन्छ भन्न सक्नुहुन्छ, तर त्यसमा हामीलाई नराख्नुस् ।"
एटलेटिको बराबरीमा,म्याड्रिड (एएफपी) एटलेटिको म्याड्रिड यस सिजनको ला लिगाको पहिलो खेलमा भ्यालेन्सियाको घरेलु मैदानमा ११ को बराबरीमा रोकिएको छ । सोमबार भएको खेलमा डिएगो सिमिओनीको टोलीका लागि एन्जल कोर्रियाले २६ औं मिनेटमा गोल गर्दै अग्रता दिलाएका थिए । दोस्रो हाफमा रोड्रिगोले घरेलु टोलीका लागि गोल फर्काउँदै खेल बराबरीमा ल्याए । भ्यालेन्सियाका लागि खेलको २३ मिनेट बाँकी छँदा डिफेन्डर ग्याब्रिएलको प्रहार पोस्टमा लागेर फर्कनु दुर्भाग्य रह्यो ।

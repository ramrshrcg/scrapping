शीर्षक,विवरण
उपसचिवमाथि हातपात प्रयास,"नेपाल निजामती कर्मचारी संगठनका पूर्वअध्यक्ष मोहन घिमिरेले यो घटनाले गुटउपगुटको लडाइँ छताछुल्ल भएको प्रतिक्रिया दिए । मन्त्रालयका सचिव थपलियाले कानुनसम्मत बाहेकका कुनै पनि काम नगर्न र त्यसो गर्दा कुनै समस्या आए आफूसमक्ष रिपोर्ट गर्न सोमबार कर्मचारीलाई निर्देशन दिएका छन् । हिजो (आइतबार) जस्तै कर्मचारी सरुवामा केही समस्या भए सिधै मलाई भन्नुस्, थपलियाले आफ्ना कर्मचारीलाई भने ।"
उपचारमा ज्यान गए जन्मकैद,"यसरी माथि उल्लेखित कसुरमा बिरामीको मृत्यु वा अंगभंग हुन गएमा कसुरदार चिकित्सक वा स्वास्थ्यकर्मीबाट मनासिव क्षतिपूर्ति भराउनुपर्ने पनि ऐनमा व्यवस्था छ । यी कसुरहरूमा हदम्याद नभएकाले जहिलेसुकै पीडितले उजुरी दिन सक्नेछन् । तर, ज्यान मार्ने उद्देश्यले उपचार गरेको कसुरमा भने थाहा पाएको मितिले एक वर्षभित्र उजुरी दिनुपर्ने ऐनमा उल्लेख छ ।"
अपराध संहिता: पत्रकारमाथि पेसागत जोखिम,हाल सञ्चार माध्यम तथा पत्रकारले सामना गर्नुपर्ने कठिनाइमध्ये गालीबेइज्जती को मुद्दासमेत प्रमुख विषय हो । संहितामा प्रकाशित समाचारका कारण चित्त नबुझ्ने पक्षले गालीबेइज्जती मुद्दामा जान मिल्ने व्यवस्था गरिएको छ । संहितामा दुवै विषयमा तीन महिनाभित्र उजुरी गर्न सक्ने व्यवस्था छ ।
होटलले फेवाताल अतिक्रमण गरेको निष्कर्ष,"रिसोर्टले मापदण्डविपरीत फेवाताल क्षेत्रमा २ वटा भवन, एउटा स्विमिङ पुल, पानी शुद्धीकरणका लागि बनाइएको टयांकी र एउटा ट्रस निर्माण गरेको छ । भौतिक संरचना बनाउन नपाइने क्षेत्रमा नै पालेघर, बगैंचा, शौचालय, गाडीको पार्किङस्थलसमेत बनाइएको छ । सार्वजनिक जग्गा मिचिएको भनिएका तीन कित्ताबाहेक अरू जग्गा रिसोर्टकै नाममा दर्ता छ । रिट निवेदनमा २०३० को नगर विकास योजना कार्यान्वयनको माग गरिएको छ । मागअनुसार सर्वोच्चले रिट जारी गरेमा फेवाताल किनाराको ६५ मिटर क्षेत्र वरपर निर्माण भएका सबै भौतिक संरचना भत्काउनुपर्नेछ । छानबिन समितिले पार्क भिलेज रिसोर्टको पानी शुद्धीकरण गर्ने टयांकी, स्विमिङ पुल, स्विमिङ पुलसँगै रहेको शौचालय, ट्रस, बगैंचा, गाडी पार्किङस्थल, मूल गेट र पालेघर फेवाताल मिचेर बनाइएको ठहर गरेको छ । बाँकी २ भवन ६५ मिटरको दायराभन्दा बाहिर परे पनि नगर विकास योजनाको मापदण्डविपरीत पक्की संरचनाबाट निर्माण गरिएको उल्लेख छ ।"
खसीबोकामा समेत कर,"डडेलधुराकै भागेश्वर गाउँपालिकाका कार्यकारी अधिकृत खगेन्द्र भारती पनि सामान्य सिफारिस, व्यक्तिगत घटना दर्ता, मालपोत र सर्वसाधारणले मार खेप्नुपर्ने गरी कर नबढाइएको दाबी गर्छन् । जनतालाई कर तिर्ने बानी थिएन, भारतीले भने, स्थानीय तह भइसकेपछि कर संकलनमा अलि कडाइ भएका कारण सर्वसाधारणलाई असहज भएको हो । केही निकासी करबाहेक सर्वसाधारणको दैनिक जीवनमा असर पर्ने कुनै पनि विषयमा कर नबढाइएको उनले बताए । विगतमा पशुचौपाया निकासी कर छलेर काम गर्नेले अहिले खसीबोकाको समेत कर लिए भनेर हल्ला गर्न थालेको उनले बताए । भागेश्वर गाउँपालिकाले पनि भैंसी र खसीबोका निकासीबापत कर लगाएको छ । स्थानीय तहले आफ्ना क्षेत्रमा रहेका प्राकृतिक स्रोतबाट आन्तरिक आम्दानी बढाउने उपायको खोजी गरेको भने देखिएको छैन । परम्परागत रूपमा प्राकृतिक स्रोतको दोहनले सर्वसाधारणलाई हुने फाइदाबाट स्थानीय तहले कर लिइरहेका छन् । प्राकृतिक स्रोतको व्यवस्थापन र संरक्षणमा भने स्थानीय तहको लगानी नै देखिँदैन ।"
एक हजारमा ढाड सेवा,वर्षायाममा भने खोलाकै कारण आफूहरूको व्यवसाय समस्यामा पर्ने गरेको होटल व्यवसायीको भनाइ छ । गुराँस गाउँपालिकाका अध्यक्ष खेमराज वलीले छिटो पुल निर्माणका लागि सडक डिभिजनसँग समन्वय गरिने बताए ।
संविधान पूर्ण कार्यान्वयन गर्छु,"समृद्ध नेपाल, सुखी नेपालीको सपना सरकारले देखेको छ, संविधानको कार्यान्वयनसँग नेपाल र नेपालीको भविष्य जोडिएको छ भन्दै उनले थपे, सरकार यस्तो दिन ल्याउन चाहन्छ, जहाँ हरेक नेपालीले आफ्नो जीवन सुख र स्वतन्त्रतासँग बाँच्न सकोस् ।"
फौजदारी संहिता संशोधन गर्न चिकित्साकर्मीको माग,"संघले स्वास्थ्यकर्मीको हेलचेक्रयाइँ, लापरबाही र बदनियत गर्ने चिकित्सकलाई कारबाहीको व्यवस्था फौजदारीमा नभई देवानी संहितामा राख्न सरकारलाई आग्रह गरेका छन् । देवानी संहितामा आरोप लाग्नेबित्तिकै गिरफ्तार गर्ने होइन कि अनुसन्धानपछि दोषी ठहरिए मात्र कारबाही प्रक्रिया अघि बढाउने व्यवस्था राखिनुपर्छ । स्वास्थ्य सेवाजस्तो संवेदनशील क्षेत्रमा काम गर्ने स्वास्थ्यकर्मी भगवान् नभएको उल्लेख गर्दै श्रेष्ठले बिरामी बचाउन क्षमता र दक्षताको शतप्रतिशत उपयोग गरेर उपचार गर्दागर्दै कथंकदाचित मृत्यु भए अनाहकमा बिरामीको उपचारमा संलग्नलाई फौजदारी अभियोगअन्तर्गत जघन्य अपराधसरहको कारबाहीको भागीदार बनाउन नहुने बताए । संघले संहिता तुरुन्त संशोधन नगरिए स्वास्थ्यकर्मीहरूले हाल प्रदान गर्दै आइरहेको उपचार सेवा प्रवाह गर्न नसक्नेसमेत उल्लेख गरेको छ ।"
जथाभावी कर नियन्त्रण गर,विमान खरिद प्रकरणलगायत मन्त्रालयसँग सम्बन्धित गतिविधिलाई लिएर सोमबार दुई दर्जन बढी सांसदले मन्त्री अधिकारीसँग सवालजवाफ गरेका थिए । उनले नागरिक उड्डयन क्षेत्रमा भएको सुधारका कारण नेपाल आउने पर्यटक ६ प्रतिशत बढेको र भैरहवाको गौतम बुद्ध विमानस्थल सन् २०१९ अगस्टसम्म सञ्चालनमा ल्याउने गरी काम अघि बढिरहेको जानकारी दिए ।
गरिबका अपार्टमेन्ट मुख्यमन्त्रीलाई,सहरी विकास मन्त्रालयले सहरी गरिब तथा न्यून आय वर्गका परिवारका लागि व्यवस्थित बसोबास कार्यक्रम सञ्चालन कार्यविधि २०७० तयार गरेको छ । मुख्यमन्त्री र प्रदेश प्रमुखका लागि आवास बनाउने हो भने त्यतिबेला बनाइएको कार्यविधिको कुनै अर्थ नरहने ती अधिकारीले बताए । नागार्जुन नगरपालिकाको इचंगुनारायणमा जग्गा आवासअन्तर्गत करिब ७ रोपनीभन्दा बढी जमिनमा ५ तले ६ वटा अपार्टमेन्ट छन् । १ सय २७ परिवारको बसोबासका लागि ती आवास एकाइ निर्माण गरिएको थियो । १२ करोड रुपैयाँमा निर्मित ती अपार्टमेन्टलाई ३ वटा ब्लकमा विभाजन गरिएको छ ।
सरकारका पाँचमहिने उपलब्धि: आर्थिक प्रशासनमा उल्लेख्य सुधार,पाँच महिनाको अवधिमा लक्ष्यभन्दा बढी राजस्व संकलन भएको र भन्सार प्रणालीमा सुधार आएको उल्लेख छ । अघिल्लो वर्षको यही पाँचमहिने अवधिमा २ सय ९० अर्ब राजस्व संकलन भएकोमा यो वर्ष ३ सय ४८ अर्ब संकलन भएको सरकारको दाबी छ । विकास खर्चमा पनि अघिल्लो आर्थिक वर्षभन्दा सुधार आएको दाबी छ ।
सीटीईभीटीद्वारा ऐनविपरीत अनुमति,अनुमति पाएका शैक्षिक संस्थामा एसईई उत्तीर्ण विद्यार्थीले ३ वर्षे डिप्लोमा अध्ययन गर्न पाउने छन् । शैक्षिक संस्थाको पूर्वाधारलगायत आवश्यक पक्ष अनुगमन गरेर अनुमति दिएको सीटीईभीटीले जनाएको छ । साझेदारीतर्फ मदनआश्रित स्मृति पोलिटेक्निकल इन्स्टिच्युट र शैलजा आचार्य प्राविधिक शिक्षालयलाई पशुपालन विषयतर्फ थप अनुमति दिइएको हो । सीटीईभीटीबाट अनुमति लिएर प्राविधिक एसईईसहित डिप्लोमातर्फ यसअघि नै दुई सय १७ विद्यालय सञ्चालित छन् । आंगिकतर्फ ३७ शिक्षालय सञ्चालनमा छन् ।
सरकारसंसद् विवाद,सुविधा विधेयक समितिमैसुविधासम्बन्धी दुई विधेयक पुन: समितिमै फर्किएका छन् । सबै प्रदेशसभा सदस्यलाई अधिकृत तहको स्वकीय सचिव दिन सरकार सकारात्मक नभएपछि प्रदेश सभाका पदाधिकारी तथा सदस्यहरूको पारिश्रमिक र सुविधा सम्बन्धमा व्यवस्था गर्न बनेको विधेयक र मुख्यमन्त्री र मन्त्रीको पारिश्रमिक तथा सुुविधा सम्बन्धमा व्यवस्था गर्न बनेको विधेयक पुन: प्रदेश मामिला समितिमा फिर्ता पठाइएको हो ।
उपचार नगरी शुल्क,"ग्रान्डी अस्पतालका प्रवक्ता विनोद अधिकारी भन्छन्, हेलिकप्टर पोखरासम्म पुगेको शुल्क हामीले काटेका हौं, यो नियमसंगत नै हो । बिरामीपक्ष अस्पतालले प्रमाण दिन नमानेको आरोप लगाइरहँदा अस्पताल भने आफूले प्रमाण लिन बोलाउँदा पनि उनीहरू नआएको बताउँछ ।"
गाँजा विस्थापनमा ग्राभिटी रोपवे,ग्रामिटी रोपवे घैराङडाँडाकै बस्तीलाई लक्षित गरी बनाइएको हो । यहाँ १०५ परिवार बसोबास गर्छन् । तामाङ समुदायको बसोबास रहेको उक्त बस्ती तरकारीका लागि ऊर्वरभूमि मानिएको छ । गुरुत्वाकर्षण शक्तिबाट सञ्चालित उक्त रोपवेले माथिबाट तल आउँदा जति केजी सामान ल्यायो सोही समयमा तलबाट माथि जाने क्यारीले एक तिहाइ मात्र ढुवानी गर्न सक्छ । यो सञ्चालनका लागि विद्युत् र इन्धन केही पनि चाहिँदैन । उक्त रोपवे मकवानपुरको पहिलो भए पनि यो धादिङ र गोरखामा पनि सञ्चालित छन् ।
ईन्युजलेटर सुरु,काठमाडौं लर्ड बुद्ध एजुकेसन फाउन्डेसनले कलेजको मुखपत्र एलबीईएफ कनेक्ट नामक ईन्युज लेटर सुरुवात गरेको छ । उक्त अनलाइन पत्रिका एलबीईएफ ग्रुपअफ इन्स्टिच्युसन्सका अध्यक्ष पंकज जालानले कलेजका पूर्व विद्यार्थीको वार्षिक भेटघाट कार्यक्रममा सार्वजनिक गरेका छन् । कलेजको गतिविधिको जानकारी दिन र विद्यार्थीशिक्षकको रिसर्च पेपरहरू समेट्ने गरी एलबीईएफ कनेक्ट नामक अनलाइन पत्रिका सुरुवात गरेको कलेजले विज्ञप्तिमार्फत जनाएको छ ।
संकल्पको विकल्प छैन,सुन्दै आङ सिरिङ्ग हुने यस्ता घटना रोक्न संसद्ले घण्टी बजाउन जरुरी छ । समाज त्यसकै लागि हो । बालिकाहरू असुरक्षित हुने गरेका घटना बढेका छन् भने संसद्ले आफ्ना कानमा पिउरी कोचेर मौन बसिरहन सक्दैन । यस्तो अवस्था सरकार र सम्बद्ध निकायहरूलाई घचघच्याउन नपुगेको हो । बालिका तथा महिला सुरक्षा राष्ट्रको संकल्प हो भन्ने बोध हुन नसकेको हो । बालिकाहरू नै सुरक्षित छैनन् भने संसद्को इज्जत लुटिएको हो ।
वित्तको सिफारिसमा चार संशोधन,पौडेल अर्थशास्त्री हुन् ।
सुधार केन्द्र खोल्ने कि गुरुकुल ?,"हरेक क्षेत्रका लागि वर्तमानमा नैतिक शिक्षा र संस्कृत शिक्षाको अभाव खट्किँदै गएको छ । यसको अभावमा दिनप्रतिदिन हत्या, हिंसा, बलात्कार, भ्रष्टाचार लगायतका अनैतिक क्रियाकलाप हाम्रै परिवारमा, समाजमा, प्रदेशमा, राष्ट्रमा र विश्वमा समेत देखिँदै जान थालेका छन् । विदेश पलायन हुन नचाहेका वा नसकेका अधिकांश युवायुवती दुव्र्यसनको सिकार हुँदै जान थालेका कारण हरेक क्षेत्रमा तिनीहरूलाई सुधार्न खर्चिला सुधार केन्द्रहरू स्थापित हुँदै गएका छन् । सुधार केन्द्रलाई एउटा विकल्पका रूपमा लिन थालिए पनि त्यस्ता केन्द्रहरू निकै महँंगा हुने र सुधार केन्द्र छाड्नासाथ पुन: दुव्र्यसनमा पँस्न सक्ने सम्भावना रहिरहन सक्छ । हाम्रा अभिभावकहरू पनि आफ्ना छोराछोरी दुव्र्यसनमा पँस्छन् कि भनेर चनाखो नभएका होइनन् । तर कुनै न कुनै बहानामा घर छाडेर कुलतमा पँसेका साथीहरूको संगतमा परेर दुव्र्यसनको सिकार हुन बाध्य भएका हुन् । युवायुवती अशिक्षित भएर दुव्र्यसनमा फँसेका होइनन् । हाम्रो आधुनिक शिक्षा प्रणालीले हाम्रा बालबच्चाहरूलाई नैतिकवान बनाउन सकेन र बेरोजगार उत्पादन गर्नमात्र सिकायो । कारण आज देशका कुनाकाप्चामा पनि सुधार केन्द्रका ढोकाहरू खुलेका हुन् । देशभरका शतप्रतिशत विद्यार्थीलाई गुरुकुल शिक्षा दिन असम्भव भए पनि ५ प्रतिशत विद्यार्थीलाई देवघाटमा अवस्थित तीनवटा गुरुकुल आश्रमजस्तै अन्यत्र पनि त्यस्तै किसिमका गुरुकुल खोली पढाउन सकियो भने निश्चय नै हाम्रा बालबच्चाहरू दुव्र्यसनीमा फँस्नबाट जोगिनेछन् । यथासम्भव स्वावलम्बी बन्न र पैसा कमाउने बहानामा आफ्नो पढाइलाई बीचमै छाडेर दिनानुदिन विदेशिन छाड्नेछन् । तसर्थ सुधार केन्द्र होइन, त्यसको साटो गुरुकुलहरू खोल्दै जान र त्यस्ता गुरुकुलका माध्यमबाट समाजलाई नैतिकवान बनाउने दिशातर्फ सरकारको ध्यानाकर्षण हुनुपर्छ । मतिप्रसाद ढकालगैंडाकोट१, विकासचोक, नवलपरासी"
कर आतंक,"दुई तिहाइको सरकारले जनतालाई राहत देला भन्ने सोचेका थिए, तर त्यसको ठिक विपरीत भएको छ । स्थानीयदेखि केन्द्रीय सरकारसम्मले करमा भारी वृद्धि गरेका छन् । जनताले कर तिर्नुपर्छ, त्यसमा दुईमत छैन । कर कसलाई कति तिर्ने यो विषय गम्भीर बनेको छ । फेरि कर तिरेबापत जनताले के पाएका छन्, राज्यबाट ? विदेशमा हो भने कर तिरेपछि नागरिकको स्वास्थ्यदेखि शिक्षासम्मको जिम्मा राज्यले लिन्छ । त्यसैले त्यहाँका नागरिक कर तिर्न हानथाप गरेर जान्छन् । यहाँ तिरे पनि नतिरे पनि केही हुँदैन । करोडौंको कारोबार गर्नेले पनि नगन्य कर तिरेका छन् । साधारण व्यवसाय गर्नेले पनि कर महंँगो तिर्नुपरेको छ । सरकार चलाउन भनी जनतासँग मनलागी कर असुली गर्न पाइँदैन । यो अन्तर्राष्ट्रिय नियम विपरीत हो । कि कर तिरेबापत सुविधा देऊ, होइन भने कर मनलागीसँग नलेऊ । पुरुषोत्तम घिमिरेजोरपाटी, काठमाडौं"
"जताततै हिलैहिलो, धुलैधुलो","काठमाडौंभन्दा बाहिरको पहिलो अन्तर्राष्ट्रिय विमानस्थल बन्दै गरेको ठाउँ, देशैभरका व्यापारीहरूले आँखा लगाइरहेको ठाउँ र पहिल्यैदेखि संसारभर प्रसिद्ध लुम्बिनी रहेको ठाउँको मुख्य प्रवेश स्थल लुम्बिनी गेट (बुद्ध चोक) को बिग्रेको र खाल्टो परेको सडक, भैरहवाबाट बुटवल जाँदा आधाभन्दा बढी बन्न बाँकी धुलो र खाल्डैखाल्डाले भरिएको सडक देख्दा लाग्छ, यो ठाउँमा स्थानीय सरकार छैन, केन्द्र र प्रदेश सरकार त परको कुरो । देशभरिका सहरहरूमध्ये सबैभन्दा धेरै सम्भावना बोकेको सहरको मुख्य ठाउँ देवकोटा चोकबाट परासी जाने सडकको मुखैमा परेको खाल्टो हेर्दा बिजोग लाग्छ । अमित केसीभैरहवा"
सवारी दुर्घटनाका कारण,"विश्वमै सवारी दुर्घटनाको कारणले दैनिक हजारौंको अकालमा मृत्यु भइरहेको छ । नेपालमा पनि सवारी दुर्घटना नभएको दिन विरलै होला । प्राय: सवारी दुर्घटना हुनुमा सडकको अवस्था मात्र जिम्मेवार छैन । चालकले सन्काहा रूपमा तीव्र गतिमा सवारी साधन चलाउनु पहिलो कारण हो । गाडी चलाइरहेका चालकसँग कुराकानी गर्नुले पनि दुर्घटना निम्त्याउँछ । चालकले लेन अनुसार पालना नगर्दा र मादक पदार्थ सेवन गरेर सवारी साधन चलाउँदा पनि दुर्घटना भएका छन् । बायाँ साइडबाट ओभरटेक गर्नु तथा सवारी साधन बीचको दूरी पालना नगर्नुलाई पनि दुर्घटनाको कारण मानिन्छ । साइकल र मोटरसाइकलको लागि फराकिलो सडक पेटी र आकाशे पुलको पनि सुविधा छैन । आवश्यक जेब्राक्रसिङ पनि छैन । भएका जेब्राक्रसिङ पनि नदेखिने र रंग उप्किसकेका छन् । साँघुरो सडक त्यसमा पनि पिच नहुनुले पनि दुर्घटना निम्तिरहेको छ । तिलप्रसाद न्यौपानेमाछापोखरी चोक, काठमाडौं"
लाइसेन्स वितरणमा ढिलासुस्ती,"स्मार्ट होइन सुस्त सोमबार प्रकाशित सम्पादकीयले सवारी चालक अनुमति पत्रको वास्तविकता उजागर गरेको छ । नेपालमा स्मार्ट सवारी चालक अनुमतिपत्र लिनु र अमेरिकाको भिसा प्राप्त गर्नु उस्तैउस्तै भएको छ । २०७२ पुसबाट स्मार्ट लाइसेन्स वितरण सुरु गरिएको र ५ वर्ष भित्रमा सबै हस्तलिखित लाइसेन्स विस्थापित गरिसक्ने सरकारी लक्ष्य भए पनि कछुवा गतिमा भएको लाइसेन्स वितरण कार्यले सरकारको छिटोछरितो काम गर्ने नीति गफमा मात्रै सीमित भएको छ । दैनिक ४ हजार लाइसेन्सको माग भएकोमा दैनिक ४ सयमात्रै वितरण हुनुले सरकारी ढिलासुस्ती र चरम लापरबाही देखाउँछ । कमिसनको चक्करमा परेर नक्कली लाइसेन्स वितरण गर्ने जुन समस्या छ, त्यसालाई हतोत्साही गर्नुपर्ने चुनौती छ । यज्ञराज न्यौपाने पेप्सिकोला, काठमाडौं"
संविधानसँग बाझियो,नेपालको संविधानको धारा ७ (१) मा देवनागरी लिपिमा लेखिने नेपाली भाषा नेपालको सरकारी कामकाजको भाषा हुनेछ भनिएको छ । मुलुकी फौजदारी कार्य विधि (संहिता ) ऐन २०७४ को दफा २० उपदफा (५) सँंग सम्बन्धित अनुसूची (१५ मा शव परीक्षण प्रतिवेदनको ढाँचा दिइएको छ । त्यसैगरी दफा २२ को उपदफा (१) संँग सम्बन्धित अनुसूची (१६) मा जाँच केस फारमको ढाँचा दिइएको छ । यी अनुसूचीहरूमा उक्त संविधानको धारा ७ (१) बमोजिम लेखिएको नभई रोमन लिपिमा अंग्रेजी भाषामा लेख्न ढाँचा दिइएको छ । यी दुवै अनुसूचीका ढाँचाहरू ऐनका अभिन्न अंग हुन् । यी संविधानसँंग सोझै बाझिएका छन् । नेपालमा नेपाली चिकित्सकहरूबाट दिइने प्रतिवेदनको आधार प्रमाणलाई मानेर चलाइने मुद्दाहरू यसबाट प्रभावित हुनेछन् । तसर्थ लामो समयदेखि जनजिब्रोमा टाँसिएका ऐनहरूको नामै मेटाउनेगरी संशोधन गर्नेतर्फ ध्यान दिनुभन्दा यी अनुसूचीहरू संशोधन गरी नेपाली भाषा समावेश गर्नेतिर सम्बन्धित अधिकारीहरूको ध्यानाकर्षण हुन्थ्यो कि ? पद्मराज काफ्लेकाठमाडौं
उपचार गर्न विदेश जाने बढे,"दक्ष चिकित्सक र सुविधा सम्पन्न अस्पताल देशभित्र भएको तर चिकित्सकले समयमै राम्रो परामर्श नदिनुका कारण नेपाली बिरामीहरूले नयाँदिल्लीलाई चिकित्सकीय मुख्य मुकाम बनाउनुपरेको समाचार पढ्न पाइयो । दिल्लीका नामी अस्पतालहरूमा जाने बिरामीहरूमा एक चौथाइ नेपाली हुन्छन् भन्ने तथ्यसमेत थाहा भयो । राजधानीलाई मात्र आधार बनाई सम्प्रेषित यस समाचारले दैनिक रूपमा सीमावर्ती गाउँ र सहरहरूबाट हजारौं संख्यामा उपचारका लागि सिलिगुढी, पटना, गोरखपुर, लखनऊ, बरेली जाने गरेका बिरामीहरूलाई समेट्नसकेको छैन । चिकित्सकले बिरामी र रोगीको अवस्थाप्रति गम्भीर हुनुका साथै सरल स्वभावले प्रस्तुत भई काउन्सिलिङ गर्नसकेमा यो उल्टो प्रवाहलाई रोक्न सक्छन् । सरकार र अस्पताल व्यवस्थापनले समयसमयमा चिकित्सकहरूलाई व्यवस्थापन र परामर्श गर्ने सीप विकास सम्बन्धी छोटो तालिमको अवसर दिनुका साथै व्यापारिक रणनीतिसहित आफ्नो अस्पतालमा भएको सुविधाको प्रचारप्रसार गर्नसके यो अवस्था सुध्रिन सक्छ । महेन्द्रसिंह बमटीकापुर१, कैलाली"
जनस्वास्थ्यमाथिको खेलबाड,"बागलुङ८ कि सरस्वती जीसीलाई प्रसूति गराउन ४ जिल्ला घुमाइएको पीडादायी समाचार पढेपछि मुलुकको दूरदराजमा जनताको स्वास्थ्य अवस्था र ती सुत्केरी आमाको प्रसव पीडा सम्झेर मन भावुक भयो । देशमा राजतन्त्र गयो, गणतन्त्र आयो, व्यवस्था फेरियो, तर जनताको अवस्था फेरिएन । यो र त्यो तन्त्रका नाममा जनताको हितका लागि भन्दै धेरै नेपाली आमाका सन्तानले सहादत प्राप्त गरे । तर जस्तोसुकै बलिदानी, त्याग र तपस्या गरे पनि वास्तवमा गरिब, निमुखा जनताको बारेमा निस्वार्थ भावनाबाट उत्प्रेरित भएर केही मिनेटमात्र भए पनि सोच्ने र खुल्ला हृदयले तिनको जनजीविकाको सवालमा सोच्ने कोही नेता भएको भए आज प्रसव पीडामा यी आमाले यसरी यो अवस्था भोग्नुपर्ने थिएन । अनि यो अवस्था सिर्जना हुने थिएन । समाजवादको लक्ष्य यस्तै हुने हो ? माननीयज्यू, कहिलेसम्म आजित र पीडित बनाइरहनुहुन्छ, हामीलाई ? जनताको रगत र पसिनाबाट प्राप्त कर र रेमिटेन्समार्फत अर्बौंअर्ब खर्चिएर अनि नेपाली आमाको वीर सन्तानको बलिदानीबाट लेखिएको संविधानको पानामा प्रस्ट छ, शिक्षा र स्वास्थ्यमा नागरिकको मौलिक अधिकार सुनिश्चित छ भनेर । तर ती कागजी खोस्टामा सीमित छन्, कार्यान्वयनको दिशामा कहीं कतै लागेको हामी नागरिकले अनुभूत गरेका छैनौं । आखिर संविधानमा उल्लेखित यो कुरा कहिले पूरा हुन्छ, सरकार ? १० वर्ष, २० वर्ष अथवा अर्को शताब्दीतिर ? सन्तोष सिम्खडा भीमसेन गाउँपालिका२, गोर्खा"
इमरानबाट सिकौं,"पाकिस्तानको प्रधानमन्त्री जस्ता सर्वोच्च कार्यकारी पदमा सपथ लिने तरखरमा देखिएका इमरान खान हाम्रालागि प्रेरणाका स्रोत हुन् । उनको निर्वाचनपश्चातको मन्त्रमुग्ध भाषणले आगामी पाकिस्तानको राजनीतिक घटनाक्रमलाई रोचक बनाउने अड्कल काटिँदैछ । अन्तर्राष्ट्रिय तवरमा आतंकवादसँग जुध्ने साहस पनि दिलाएको छ । परराष्ट्र सम्बन्ध सुदृढीकरण र राष्ट्रको आन्तरिक राजनीतिमा गृहकार्य बारे उनको ढृढ अभिव्यक्तिले वाहवाही कमाइरहेको छ । विगतका प्रधानमन्त्री सहिद खकान अब्बासी, नवाज सरिफ लगायतले उरी अर्थात् काश्मिरमा जारी भारतपाकिस्तान सीमाबारे द्वन्द्वलाई साम्य पार्न खासै पहल गर्न सकेनन् । तर इमरानले घोषणा गरेको अडानबाट कूटनीतिक उतरदायित्व र राजनीतिक शक्तिको स्थिरताबारे जनविश्वास बढ्दै गएको छ । प्रधानमन्त्री कार्यालयलाई कुनै शैक्षिक संस्थामा र सम्पूर्ण गभर्नर निवासलाई होटलमा परिणत गरी पर्यटक तान्ने उनको निर्णय एकदम सन्देशमूलक हो । यस्ता परिवर्तनशील सोच, त्याग र परिकल्पनाले मात्र देशको रूप फेरिन सक्छ । तर हाम्रो देशमा अहिलेकाले मात्र नभई भूतपूर्व विशिष्ट पदाधिकारीले समेत सरकारी सरसुविधालाई प्रयोग गर्ने चलन छ । कुनै मन्त्री विशेषले आफूले पाउनुपर्ने आधारभूत सेवासुविधा कटौती गरी सामाजिक हितमा टेवा पुर्याएको उदाहरण सायदै भेटिएला । भ्रष्टाचारको कठघरामा नजरबन्द भएको पाकिस्तानलाई हुनेवाला प्रधानमन्त्रीको यस्तो उत्साहजनक अभिव्यक्तिले निश्चित रूपमा केही राहत पक्कै दिनेछ । क्रिकेटमा पटकपटक म्यान अफ दि म्याच घोषित इमरानलाई राजनीतिमा पनि म्यान अफ दि म्याच घोषित हुने अवसर प्राप्त भएको छ । उनी हाम्रालागि सिकाइका पात्र हुन् । ऋतिक यादवसिम्रौनगढ१०, बारा"
भड्किला तीज गीत,"सांस्कारिक परम्परागत मूल्य र मान्यतालाई अँगालेर मौलिकता पस्किँदै र तिता भोगाइका यथार्थ छरपस्ट पोख्दै तीजलाई जीवन्त र प्रशंसायोग्य बनाइएकोमा पनि दुईमत नहुनुपर्ने हो । एउटै परिवारमा भएका छोरी र बुहारीका बीचमा घरकी आमाले छोरीलाई स्नेहले काखा र बुहारीलाई बुहार्तनले पाखा गर्दै विभेदजन्य तथा पक्षपातपूर्ण व्यवहारका तिता अनुभूतिले उत्सर्जन गराइएका आँसुले लेखेका गीतका गुञ्जनले तीजपर्व थप रोचक बनेको हुनुपर्छ । घरमा पेटभरि खान कहिल्यै नपाउने चेली एकछाक मिठो खान वर्षदिन कुरेर तीजमा माइतीकै दैलोमा पुग्नुपर्ने बाध्यता भित्रका कहाली र चित्कारपूर्ण पुकारले यस पर्वलाई मार्मिक अनि स्मरणीय बनाउँदै ल्याएको भन्नेमा विदुषीहरूको एकमत रहेको देखिन्छ । किनकि चेलीका सास्ती हुनेगरी सासूका तिखा वचनरूपि वाण र बुहार्तन खेपेका तिनका अभिव्यक्तिरूपि वेदनाका आँसुले माइती गाउँका आँगन छपक्कै भिज्दारहेछन् भनेर तीजका प्रस्तुतिले झल्को दिन्छन् । सासूका चरम दमनबाट हेपिँदै, सताइँदै आएकाहरूका भएभरका वेदना आफूजस्तै पीडित अन्य दिदीबहिनीसामु पोखेर मन हलुंगो पार्ने पर्व तीजलाई बनाइएको अनुमान गरिन्छ । तर समय फेरिएपछि यस्तै हुने हो कि अहिले तीज आउन एक महिना बाँकी हुँदैमा छरपस्टै दु:खवेदनाका यथार्थभन्दा टर्रा र भड्किला पीडाविहीन तडकभडकका बाढी बगेका मात्र देखिन्छन् । जहाँ वेदनाभन्दा हाँसो र ठट्यौली, मौलिकताभन्दा चरम बनावटी हाउभाउले प्रश्रय पाएको देखिन्छ । श्यामसुन्दर कुइँकेलहाँडीगाउँ, काठमाडौं"
खाद्यवस्तुको म्याद कति ?,ढकाल खाद्य विज्ञान तथा प्रविधिमा विद्यावारिधि हुन् ।
बलात्कारी जन्माउने कारखाना,नेपालका जम्मा ३७७ न्यायाधीशमा ब्राह्मणक्षत्री न्यायाधीशको संख्या ३३२ (८८ प्रतिशत) छ भने दलित न्यायाधीशको संख्या जम्मा २ (०५३ प्रतिशत) । सवर्ण न्यायाधीशहरू बलात्कार र यौन हिंसाको मामिलामा खासै संवेदनशील नरहेको तथ्य पटकपटक देखिएकै सत्य हो । पूजा बोहरा र अन्य बलात्कारको मुद्दामा सुशीला कार्की र सपना प्रधान मल्लजस्ता महिला न्यायाधीशबाट समेत भएको बेवास्ताले राज्य र (अ) न्यायालयको टिठलाग्दो सवर्णवादी पितृसत्तालाई नै झल्काउँछ । ट्विटर :
फोहोरमा फल्ने मोहोर,महानगरका शिक्षित युवाले गरेको यस्तो कामलाई अन्यत्र अनुशरण गरेको देखिँंदैन । यसले गर्दा पनि फोहोर उत्पादकहरूले अझै पनि फोहोर चिन्ने अवसर पाएका छैनन् । युवाहरूको कामलाई सरकार तथा फोहोर व्यवस्थापन गर्ने जिम्मा लिएका निजी संस्थाहरूले पनि अनुशरण गर्न जरुरी छ । विशेषगरी संघीय सरकारले फोहोरको दिगो र वैज्ञानिक व्यवस्थापन गर्नसके यसबाट रोजगारी सिर्जना लगायत वातावरण संरक्षण र सम्बद्र्धन हुन्छ भन्ने गाँट्ठी कुरा बुझ्न र बुझाउन जरुरी छ । चौतर्फी कर बढाइरहेको सरकारले जनतालाई फोहोर चिनाउन तथा यसबाट मोहोर कमाइ कर तिर्न सक्षम बनाउन पनि रणनीतिक योजनाहरू तर्जुमा गर्न जरुरी छ ।
नदीको बाटोमा बस्ती,"सहरका खाली ठाउँमा बगैंचाभन्दा रूख लगाउने परिपाटी थालनी गर्नसके वर्षातको पानी फैलाउन, धुलो नियन्त्रण गर्न र हावाको वेग रोक्न मद्दत पुग्छ । अग्ला होइन, मसलाका बिरुवा उपयुक्त हुन्छन् । सामान्य बतास पनि छेक्न नसकी जरैसहित ढले दुर्घटना हुनसक्ने भएकाले वृक्षरोपण योजना सजगतासाथ बनाउनुपर्छ । कपुरजस्ता होचा र झम्म परेका रुखबिरुवा उपत्यकाका लागि उपयुक्त हुन सक्छन् । वनविज्ञको सल्लाहसुझावमा महानगर वा सडक विभागले सहकार्य र समन्वयका साथ वृक्षरोपण गर्नसके प्राकृतिक बहाव नियन्त्रण गर्न, बस्ती जोगाउन र हरियालीयुक्त सहर बनाउन सकिन्छ ।"
थ्रीडी आर्ट : भ्रम कि कला ?,"फिल्ममेकर कने ज्याकोबले त्यो बेला नै थ्रीडीमा भिडियो लिएका छन् । एघार मिनेट लामो उक्त भिडियो प्रदर्शनीमा छ । थ्रीडी इमेज अहिले निकै चर्चित छन् । कतिपय फिल्म यही फम्र्याटमा बनाइन्छन् अनि दर्शक रंगीन चस्मा लगाएर हल छिरेका देखिन्छन् । सन् २०१० को अवतार थ्रीडीमा बनेको थियो, जुन औधि चर्चित भयो । केटाकेटी र युवा वर्ग यो शैली धेरै रुचाउनेमा पर्ने भेराइटी म्यागाजिनले उल्लेख गरेको छ ।"
रुपाका गीत,"अभिनेता आचार्यले रुपाको स्वरले मन छुने बताए । उहाँका हात त छैनन्, तर तिनको अभाव गलाले पूरा गर्छ भन्ने मलाई लाग्यो, उनले भने । सुरेशले रूपालाई ६ वर्षयता संगीतको प्रशिक्षण दिइरहेको सुनाउँदै उनको आत्मविश्वासले उनलाई निकै अगाडि बढाउने बताए । कार्यक्रममा दुइटा म्युजिक भिडियो पनि देखाइए । लेख्दै छु गीतको भिडियो यम पुनले निर्देशन गरेका हुन् । हिम्मत भाकी छोरी चाहिँ सुव्रतराज आचार्यले निर्देशन गरेका हुन् ।"
दर्शक थरीथरीका,युवराजका अनुसार नाटक हेर्न पनि दर्शकमा परिपक्वता चाहिन्छ । कम्तीमा छ वटा नाटक हेरेपछि दर्शकले नाटकको गुणस्तर महसुस गर्न सक्ने उनले बताए ।
कविता सुनाउन पुख्र्यौली थलो,असममा चिया र धानखेती गर्ने उनी पनि नेपाली र हिन्दी दुवै भाषामा कविता रच्छन् । जुठो गिलासदेखि कलमसम्म समेत गरी उनका दुइटा कविता संग्रह प्रकाशित छन् ।
चार सञ्चारकर्मी पुरस्कृत,"काठमाडौं (कास) चार पत्रकारलाई आदिवासी जनजाति पत्रकारिता पुरस्कार प्रदान गरिएको छ । नेपाल आदिवासी जनजाति पत्रकार महासंघ (फोनिज) को १९ औं स्थापना दिवसका अवसरमा अनलाईनतर्फ उजिर मगर, छापातर्फ छेटु शेर्पा, टेलिभिजनतर्फ भैरव आङ्ला र रेडियोतर्फ विमला चौधरीलाई पुरस्कृत गरिएको हो । सञ्चार तथा सूचना प्रविधि मन्त्री गोकुल बाँस्कोटाले राजधानीमा आयोजित समारोहमा पुरस्कार हस्तान्तरण गरे । पुरस्कारमा जनही ४०४० हजार रुपैयाँ रहेको छ । त्यस अवसर फोनिज अध्यक्ष डण्ड गुरुङ, पत्रकार महासंघका अध्यक्ष गोविन्द आचार्य, प्रेस काउन्सिलका कार्यकारी अध्यक्ष किशोर श्रेष्ठ, पुरस्कार छनोट समितिका संयोजक खिम घलेलगायतले समावेशी सञ्चार नीतिका पक्षमा बोलेका थिए ।"
तालिवानसरकार युद्धले खाद्यान्न संकट,तर उक्त क्षेत्रका सडकहरूमा विद्रोहीहरू घुमिरहेको तथा सरकारी कार्यालयमा कब्जा जमाएको बीबीसीले जनाएको छ । हाल उक्त क्षेत्रमा इन्टरनेट तथा टेलिफोन सम्पर्क टुटेका कारण थप विवरण थाहा हुन नसकेको अन्तर्राष्ट्रिय सञ्चारमाध्यमले जनाएका छन् ।
हेटौंडा कपडा चलाउन २० करोड चाहिने,"समितिको निर्णयपश्चात् जोशीले पत्रकार सम्मेलन गरी नेपाल सरकार, नेपाली सेना, जनपथ प्रहरी र सशस्त्र प्रहरीको सयुक्त लगानीमा कपडा उद्योग सञ्चालन गर्ने निर्णय भएको बताएका थिए ।"
डलरको भाउ १ सय १२ नाघ्यो,युरोपेली बैंकहरूमा पनि यसको असर पर्न सक्ने अनुमान अन्तर्राष्ट्रिय सञ्चार माध्यमहरूले गरेका छन । न्युजिल्यान्डको मुद्रा पनि अवमूल्यन भएको छ । टर्कीकै संकटका कारण धेरैजसो एसियाली सेयर बजार पनि सोमबार ओरालो लागे । धेरै लगानीकर्ता विश्व अर्थतन्त्रमा भएको उथलपुथलका कारण बलियो मुद्रातर्फ आकर्षित भएका छन् । अमेरिकी डलरसँगै जापानी येन पनि बलियो भएको छ ।
दुई प्रतिशतभन्दा बढी ब्याज नलिन निर्देशन,राष्ट्र बैंक ऐनमा भएको व्यवस्था अनुसार हाल एक वर्षका लागि पुनर्कर्जा सुविधा दिन सकिन्छ । यसरी दिइएको पुनर्कर्जा थप एक वर्षलाई नविकरण गर्ने व्यवस्था पनि राष्ट्र बैंक ऐनको उपदफा ३ मा छ । यही व्यवस्था अनुसार बैंक तथा वित्तीय संस्थाले भुकम्प पिडितलाई प्रवाह गरेको सहुलियत ब्याजदरको कर्जामा २ वर्ष भन्दा बढी पुनर्कर्जा सुविधा पाउँदैनन । राष्ट्र बैंकबाट पुनर्कर्जा सुविधा नपाइएपछि ऋण प्रवाह भएको दुई वर्ष पुगिसकेका ऋणीलाई बैंक तथा वित्तीय संस्थाले प्रचलित ब्याजदर तिर्न पत्र भनिरहेका छन् ।भूकम्पबाट क्षति पुगेका घरहरूको निर्माणका लागि तीन वर्षअघि राष्ट्र बैंकले २ प्रतिशत ब्याजदरमा सहुलियत दरको आवास कर्जा सुविधा कार्यक्रम ल्याएको थियो ।
उत्पादन बढाउन चैतेधानको बिमा,"यो अवस्थामा पाइने छैन बाली चोरी भएमा, बिमितले जग्गा बिक्री वा स्वामित्व हस्तान्तरण गरेको अवस्थामा कानुनबमोजिम जग्गाको स्वामित्व स्वत: परिवर्तन हुने अवस्थामा यो लागू हुने छैन । बिउको कारणबाट क्षति भएमा, सरकारबाट सिफारिस वा उन्मोचन नगरिएको बीउ प्रयोग गरिएमा क्षति रकम पाइनेछैन ।"
१ अर्ब ३९ करोड बजेट फ्रिज,"गत वर्ष कुल खर्चमध्ये ९ अर्ब ४१ करोड रुपैयाँ निजी आवास अनुदानतर्फ भयो, उनले भने । स्थानीय तहहरूमा वित्तीय अधिकार हस्तान्तरण भएर गएको रकममध्ये ससर्त अनुदानको रकम फिर्ता गर्न निर्दिष्ट गरिएकोमा चुमनुब्री, सुलिकोट, अजिरकोट र आरुघाट बाहेक अरू सबै गाउँपालिका र नगरपालिकाहरूले फिर्ता गरिसकेको प्रमुख ज्ञवालीले बताए ।"
उपचारमा बैंकका ग्राहकलाई छुट,"काठमाडौं (कास) मेगा बैंकका ग्राहकले ललितपुरको सानेपास्थित स्टार अस्पतालमा १५ प्रतिशतसम्म छुट पाउने भएका छन् । छुटबारे दुई पक्षबीच सम्झौता भएको छ । यसैगरी, ग्लोबल आईएमई बैंक तथा ग्रिन सिटी अस्पतालबीच विभिन्न सेवा तथा सुविधाहरूमा ग्राहकलाई छुट दिनेसम्बन्धी सम्झौतापत्रमा हस्ताक्षर भएको छ । अस्पतालका विभिन्न सेवामा आईएमईका ग्राहकलाई २० प्रतिशतसम्म छुट दिइने जनाएको छ ।"
नगदरहित सेवा सम्झौता,काठमाडौं (कास) जनरल इन्स्योरेन्स र सीपी अस्पताल धनगढीबीच ग्राहकलाई नगदरहित अन्तरंग सेवा प्रदान गर्ने सहकार्यका लागि सम्झौतापत्रमा हस्ताक्षर भएको छ । सम्झौतापश्चात् आईएमई जनरलबाट औषधोपचार बिमा सेवा खरिद गर्ने ग्राहकलाई बिमालेखको सीमासम्म सीपी अस्पताल धनगढीबाट नगदरहित हस्पिटलाइजेसन सेवा प्राप्त हुने जारी विज्ञप्तिमा उल्लेख छ ।
ह्युन्डाईको विजेतालाई पुरस्कार,"काठमाडौं (कास) ह्युन्डाईले ह्युन्डाई वल्र्डकप प्रेडिक्ट एन्ड विनका विजेतालाई पुरस्कार वितरण गरेको छ । पुरस्कार भएकाहरूमा जगन्नाथ राउत, किसमत पाण्डे र अशोक भण्डारीले क्रमश: ४३ इन्च र ३२ इन्चको सामसङ स्मार्ट टीभी तथा कुलप्याड प्ले सिक्स स्मार्टफोन पाएको जारी विज्ञप्तिमा उल्लेख छ । यसैगरी, दीपेन्द्र कार्की, प्रयस बिदारी, समीपसिंह पहारी, देवराज घिमिरे, नितेशराज रेग्मी र आस्मा रायमाझीले कुलप्याड कुलवान स्मार्टफोन जितेका छन् ।"
बैंकको शाखा थप,काठमाडौं (कास) जनता बैंक नेपालले पूर्वी नवलपरासीको बौदीकालीमा शाखा सञ्चालनमा ल्याएको छ । शाखाले बौदीकालीका व्यापारी तथा उद्यमी र सर्बसाधारणलाई कारोबार गर्न सजिलो हुने जारी विज्ञप्तिमा छ ।
रोपाइँकै समयमा रासायनिक मल अभाव,"रोपाइँको समयमा जिल्लाका विभिन्न सहकारीले डीएपी, युरिया र पोटास निर्धारण गरिएभन्दा बढी मूल्यमा किसानलाई बिक्री गर्दै आएका छन् । सहकारीले प्रतिबोरा ४ सयदेखि ६ सय रुपैयाँभन्दा बढी मूल्यमा मल बिक्री गर्ने गरेको पाइएको छ । रासायनिक मलको कालोबजारी बढेको गुनासो आएपछि अनुगमन गर्न थालिएको प्रमुख जिल्ला अधिकारी सुरेन्द्र पौडेलले बताए । मल सहज रूपमा आपूर्ति नगर्दा मार परेको किसानको गुनासो छ । पर्याप्त पानी नपरेपछि धान रोपाइँ गरिने खेतमा धाँजा फाटेको हनुमाननगर कङ्कालनी नगरपालिका३ का शोभितलाल यादवले बताए ।"
बिनामितिका खाद्यवस्तु बजारमा,"जिल्लाका अधिकांश व्यापारिक केन्द्रमा बिस्कुट बिक्री हुने गर्छ । म्याद गुज्रिएका औषधि तथा खाद्य वस्तु, मूल्यसूची नराखिएको, सूर्तीजन्य वस्तु र मदिरा इजाजत नलिई पनि बिक्री गरिएका छन् । बजार क्षेत्रका केही वधशाला अव्यवस्थित छन् । जिल्लास्थित सरोकारावाला निकाय यसप्रति गम्भीर नभएको गुनासो सर्वसाधारणको छ । उपभोक्ता अधिकारका सवालमा काम गर्ने संघसंस्था तथा निकायसमेत सक्रिय छैनन् ।"
बोक्सी आरोपमा यातना,"जलदेवी आधारभूत विद्यालयका प्रधानाध्यापक लालबहादुर सोती र उनकी पत्नी मनकुमारीले पनि सोही समूहले बोक्सीको आरोप लगाउँदै समाजमा अपमान गरेको बताए । कामेको जस्तो गरी हामीलाई पनि बोक्सी आरोप लगाए, प्रअ सोतीले भने ।"
थमन विक हत्या प्रकरण: साधारण तारिखमा छुटे राज्यमन्त्री,"हत्यामा राज्यमन्त्री शर्मासहित जलेश्वर नगरपालिकाका मेयर रामशंकर मिश्र (शंकर शाही), महोत्तरी निर्वाचन क्षेत्र नम्बर ४ (क) बाट प्रदेशसभा सदस्यमा निर्वाचित कौशल रायसहित २८ जनालाई आरोपी बनाइएको थियो । जसमध्ये अधिकांश प्रहरीको फरार सूचीमा छन् । तेस्रो मधेस आन्दोलन चलिरहँदा महोत्तरीमा कार्यरत विकको २०७२ भदौ २५ गते हत्या गरिएको थियो । आन्दोलनकारीको आक्रमणमा परेर गम्भीर बनेका विकलाई उपचारका लागि जनकपुर ल्याउने क्रममा एम्बुलेन्सबाट थुतेर हत्या गरिएको थियो ।"
अस्पतालमा तोडफोड,"अस्पतालले भने कलेजोमा देखिएको समस्याका कारण बिरामीको मृत्यु भएको जनाएको छ । बिरामीको कलेजोमा गम्भीर समस्या थियो । अस्पतालको लापरबाही छैन, निर्देशक गणेश गौतमले भने, उहाँहरूले शव लैजानुभयो, अरू खासै केही होइन ।"
पोखरा प्रिमियर लिग (पीपीएल): पोखराको पर्खाइ,"अन्तर्राष्ट्रिय स्तरको पिच बनाउन लक्ष्य रहेको लामाले बताए । हामीले बनाउने पिच स्पाइक जुत्ता लगाएर खेल्न मिल्ने हुनेछ, उनले भने, राजधानीबाहिर यस्तो पिच पहिलो हो । मैदानमा लेभलिङ गर्ने, घाँस रोप्ने, पेभेलियन, स्थायी खालको स्कोरबोर्ड निर्माण कार्य चलिरहेको छ । दर्शकको सुविधाका लागि स्क्रिन राखिने आयोजकले जनाएको छ । मैदान निर्माण अन्तिम चरणमा पुगेपछि साढे ४ हजार दर्शक अट्ने अस्थायी प्यारापिट पनि आयोजकले नै निर्माण गर्नेछ ।"
नेपाल उपविजेता बन्दै सेमिफाइनलमा,त्यसअघि समूह ए को खेलमा भारतले आयोजक भुटानलाई १० ले पराजित गर्दै समूहको शीर्षस्थान पक्का गर्यो । कप्तान सिल्की देवीले दोस्रो हाफमा गरेको गोल नै जितका लागि पर्याप्त रहयो । बिहीबार हुने सेमिफाइनलमा नेपालले भारत तथा भुटानले बंगलादेशसँग प्रतिस्पर्धा गर्नेछन् । फाइनल र तेस्रो स्थानको खेल शनिबार हुनेछ ।
मेसीको कप्तानीमा बार्सिलोना च्याम्पियन,खेलको अन्तिम समयमा बार्सिलोनाका गोलरक्षक मार्क आन्द्रे टेर स्टेगनले एलेक्स भिडाललाई लडाएपछि सेभियाले पेनाल्टी पाएको थियो । तर टेर स्टेगनले गल्ती सुधार्दै बेन येड्डरको फितलो प्रहार सहजै बचाउ गरे । बार्सिलोनाले गत सिजन लिग र कोपा डेल रे दुवै जितेका कारण सेभिया उपविजेताका रूपमा छनोट भएको थियो ।
सिटीको प्रभावशाली जित,"हामी आफ्नो उत्कृष्ट खेल देखाउन चाहन्थ्यौं तर पहिलो हाफ हामीले चाहेजस्तो खेल्न सकेनौं । हाफ टाइममा थप जिम्मेवारी लिनेबारे हामीले बोलेका थियौं, इमरेले भने ।ग्वार्डिओलाले केभिन डे ब्रुयन र लेरोय सानेसहित खेल सुरु गरेका थिए । उनले स्टर्लिङलाई फेरि बोलाए र अल्जेरियन विंगर रियाद महारेजलाई पनि डेब्यु गराए । ग्वार्डिओलाको मुख्य स्थानान्तरणका रूपमा रहेका महारेज लेस्टर सिटीबाट आएका हुन् ।"
युग फेरेका टमाटा,"अविश्वसनीय थियो, जादु नै भएजस्तो लाग्छ अहिले पनि । कसैले सोचेको पनि थिएन होला त्यत्रो लामो साझेदारी हुन्छ होला भनेर । जितका लागि ५० रन बाँकी हुँदा टिममा सबैले आस मारिसकेको थियो, त्यसमा कुनै शंका नै छैन, टमाटा ६ महिनाअघिको त्यो क्षण सम्झँदा २२ वर्षअघि आफूले खेल्दाझै उत्साही हुन्छन्, १९२० रन बाँकी भएपछि आशा आएको थियो । करणको फेरि लाग्यो भन्यो रोकिने खेलाडी होइन । करणले त्यो गरेर पनि देखाइदिए । सन्दीपलाई खाली टिक्नु भनेर सन्देश पठाइएको थियो, रन करणले हान्छ भनिएको थियो । त्यो हिसाबमा यी दुई खेलाडीले मजाले योजनाअनुसार खेले । सन्दीपले कमै ब्याटिङ गथ्र्यो, त्यही भएर करणको जति भूमिका थियो त्यति नै सन्दीपको पनि थियो ।"
लर्डसको प्रदर्शन सुधार्नुपर्ने,"शनिबारसम्म मेरो स्थिति ठीक थिएन, एजबास्टेनको पहिलो टेस्टमा भारत ३१ रनले पराजित हँुदा कुल २ सय रन बनाएका कोहलीले भने । त्यसमा पहिलो इनिङ्समा उनले १ सय ४९ रन जोडेका थिए । इंग्ल्यान्डमा त्यो उनको पहिलो शतक थियो । नोटिङघममा शनिबार सुरु हुने तेस्रो टेस्टमा फिट हुनेमा उनी आशावादी छन् । ढाडको चोट भएकाले केही समस्या दिनसक्छ । तर राम्रो पक्ष के हो भने अर्को टेस्टअघि मसँग ५ दिन छ, कोहलीले भने, म तयार हुन्छ भन्ने सबै आशावादी छन् ।"
आयोजकको भेट रेडहर्ससँग,"भानुजन माविको मैदानमा हुने प्रतियोगिता विजेताले २ लाख ५१ र उपविजेताले १ लाख ११ हजार रुपैयाँ प्राप्त गर्नेछन् । म्यान अफ द म्याच हुनेले ५ हजार पाउने छन् । प्रतियोगितालाई मैदान सम्याउने, प्यारापिट बनाउने, मञ्च व्यवस्थापन गर्ने लगायतका काम तीव्र गतिमा भइरहेको आयोजकले जनाएको छ ।"
नेपाली खेलाडी वानडे वरीयतामा,नेपाल र नेदरल्यान्ड्स अझै वानडे अन्तर्राष्ट्रिय वरीयतामा आउन सकेका छैनन । वरीयतामा आउन एउटा राष्ट्रले कम्तीमा चार वानडे अन्तर्राष्ट्रिय खेल खेलेको हुनुपर्छ ।

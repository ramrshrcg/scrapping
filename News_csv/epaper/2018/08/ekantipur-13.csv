शीर्षक,विवरण
चार जिल्ला घुमाएर प्रसूति,"अस्पतालमा २२ वर्षदेखि रेडियोलोजिस्ट छैनन् । सहायकस्तरका खड्गबहादुर थापा निरन्तर एक्लै एक्सरेको काम गर्छन् । वर्षौंदेखि बसेका कर्मचारीले कामै नगर्दा धेरै बिरामीको मनसमेत दुखेको छ, राजभण्डारीले भने । करार सेवामा राखिएका स्त्रीरोग विशेषज्ञ डा मञ्जु पाण्डे र अर्थोपेडिक डा निरञ्जन अर्यालको म्याद थप नभएपछि अस्पतालबाट बाहिरिए । कांग्रेसका गगन थापा स्वास्थ्यमन्त्री हुँदा अति आवश्यक सेवामा विशेषज्ञ डाक्टर आएका थिए । मन्त्री फेरिएको तीन दिनमै ती सबै विशेषज्ञ प्रमुख सहरका अस्पताल फर्केका थिए । कतिपय डाक्टरले प्रशासनलाई थाहासमेत नदिएको राजभण्डारीले बताए ।"
"देशभित्र असुविधा, बाहिर उपचार : मुख्य मुकाम दिल्ली",रेग्मीले दिल्लीमा उपचारका लागि आउने विशिष्ट व्यक्तिहरूलाई देशको स्वास्थ्य क्षेत्रमा देखिएका समस्याबारे अवगत गराउने योजनामा रहेको बताए ।
५० गुणा कर बढाइयो,"कांग्रेससँगै नेकपा (माले), राष्ट्रिय जनमोर्चा, देशभक्त जनगणतान्त्रिक मोर्चा (देजमो), राप्रपा, राप्रपा (प्रजातान्त्रिक) र नयाँ शक्ति पार्टी नेपालले संयुक्त रिले अनशन सुरु गरेका हुन् ।"
सिक्का पोखरी,"म चारपटक यो पोखरीको दर्शन गर्न आएँ, पहिलेभन्दा फोहोर झन् बढ्दै छ, अर्का स्थानीय माधव सापकोटा भने । सभापोखरी सदरमुकाम खाँदबारीबाट ४ दिनको पैदल दूरीमा पर्छ । जनैपूर्णिमाका दिन ठूलो मेला लाग्ने यो पोखरीमा पूजा गरे सन्तानलाभ हुने जनविश्वास छ । पोखरीको लम्बाइ २ सय मिटर र चौडाइ करिब १ सय मिटर छ ।"
२९५ उपसचिव कामविहीन,"संघीय मामिला मन्त्रालयसँग पनि बढी भएका शिक्षाका उपसचिवलाई कहाँ कसरी काममा लगाउने भन्ने कुनै योजना छैन । नयाँ संरचनाअनुसार मन्त्रालयमा १७, केन्द्रमा १३, पाठ्यक्रम विकास केन्द्रमा ९, शिक्षक सेवा आयोगमा ७, शैक्षिक गुणस्तर परीक्षण केन्द्रमा ३, शिक्षक किताबखानामा ४, प्रदेशका ७ वटा तालिम केन्द्र र ७ वटै सामाजिक विकास मन्त्रालयमा ३५, महानगरपालिका र उपमहानगरपालिका गरेर १७ उपसचिवको दरबन्दी छ । केही उपसचिव भूकम्प पुनर्निर्माण इकाई (शिक्षा) र मन्त्रालयले सञ्चालन गरेका केही परियोजनामा अस्थायी रूपमा कार्यरत छन् ।"
ऐनको नाम नै संहिता राख्न संशोधन,चालचलन असल भएकालाई कैद मिनाहाका लागि सिफारिस गर्न कैद भुक्तान गर्नुपर्ने न्यूनतम अवधि ५० प्रतिशत बनाउन प्रस्ताव गरिएको छ । संहितामा ७५ प्रतिशत कैद भुक्तान गर्नेलाई मात्रै सजाय माफीका लागि सिफारिस गर्न सकिने व्यवस्था छ । अहिले ४० प्रतिशत कैद भुक्तान भएकालाई सिफारिस गर्ने प्रावधान छ ।
सरकार स्वतन्त्रताविरोधी होइन : प्रधानमन्त्री,"सरकारले लोकतन्त्रको रक्षा गर्ने हो, आरोप र शंकाको ओखती नहुने उल्लेख गर्दै मन्त्री बाँस्कोटाले भने, कुनै काँडाले कोर्दैन प्रेस स्वतन्त्रता, ढुक्क हुनोस् । हाम्रो नेतृत्वमा १४ वर्ष जेल बसेका प्रधानमन्त्री र १४ वर्ष वनबास बसेका पार्टी अध्यक्ष हुनुहुन्छ । कानुनले कडाइका साथ अनलाइन र सामाजिक सञ्जालमा छाडापन रोक्ने उनले उल्लेख गरे । उनले अनलाइनलाई मूलधारको सञ्चारमाध्यमको अंग बनाएर लगिने पनि बताए ।"
अब नयाँ पेन्सन प्रणाली,०५७ मा तत्कालीन अर्थमन्त्री महेश आचार्यका पालामा बजेटमार्फत त्यस्तो पेन्सन प्रणाली लागू गर्ने प्रयास भएको थियो । सर्वोच्च अदालतले राष्ट्रसेवकहरूको पेन्सन रोक्न खोजेको व्याख्या गर्दै सरकारको निर्णय खारेज गरिदियो । तत्कालीन अर्थमन्त्री कृष्णबहादुर महराका पालामा समेत बजेट भाषणमार्फत सरकारले योगदानमा आधारित पेन्सन प्रणाली लागू गर्ने घोषणा गरेको थियो । यो प्रणाली लागू गर्न तत्कालीन सरकारले अघि बढाएको विधेयकमा लोकसेवा आयोगले सरकारी सेवाको आकर्षण नै घट्ने तर्क गर्दै सहमति नदिएपछि पेन्सन फन्ड तेस्रोपटक तुहिन पुगेको थियो ।
दोहोरो कर नलिन भन्छौं : अर्थ सचिव,"सचिव खनालले करसम्बन्धी चेतना, प्रावधान, मान्यता र कानुन विस्तृत रूपमा बुझाउनुपर्ने बताए । अर्को नगरपालिकाले उठायो । मैले किन नउठाउने भन्ने देखियो, उनले भने, एउटै प्रकृतिको काममा विभिन्न निकायबाट कर लगाउने हो भने अर्थ व्यवस्था डयामेज हुन्छ । खासगरी चार शीर्षकको कर संकलनमा केन्द्र र प्रदेश सरकारबीच विवाद छ । स्थानीय तह र केन्द्रप्रदेशबीच कर संकलनका दर्जनभन्दा बढी विवाद छन् ।"
नगरवासी टुकीकै उज्यालोमा,"दुइटा नगरपालिका र ६ गाउँपालिका रहेको रामेछापमा अझै कतिपय वडा टुकीको भरमा छन् । सैपु, दुरागाउँ, भुजी, प्रीति, गुप्तेश्वर र गुम्देलका कुनै घरमा पनि बिजुली बलेको छैन । मझुवा र राकाथुम पनि अँध्यारै छन् । बिजुली पुगेको वडाको सूचीमा चढे पनि साबिकको गाविस एउटा भागमा बिजुली बलेको छ ।"
नागरिकता लिने बढे,"जिल्ला प्रशासनमा गत वर्ष वंशजका आधारमा ६ हजार ६ सय २५ र प्रतिलिपि पाँच हजार एक सय ६१ जनाले नागरिकता लिएका थिए । वैवाहिक अंगीकृत भने १६ जनाले लिएका थिए । सिंगटी इलाका प्रशासनबाट वंशज २ हजार ८८, प्रतिलिपि २३ र वैवाहिक अंगीकृत आठ जनाले नागरिकता लिएका छन् । तामाकोसीको सेयरका कारण यस वर्ष नागरिकता लिनेको संख्या अत्यधिक भएको प्रशासनले जनाएको छ ।"
प्रदेशसभा बैठक आज: राजधानीबारे प्रतिवेदन नआउने,"सोमबारको बैठकमा मुख्य न्यायाधिवक्ताको काम, कर्तव्य र अधिकार तथा सेवाको सर्त सम्बन्धमा व्यवस्था गर्न बनेको विधेयक, प्रदेश दुग्ध विकास बोर्डको स्थापना र व्यवस्थापन गर्न बनेको विधेयक, प्रदेशसभा सचिवालयको व्यवस्थापन गर्न बनेको विधेयक र प्रदेश प्रशासनिक कार्यविधि (नियमित) गर्ने सम्बन्धमा व्यवस्था गर्न बनेको विधेयक प्रस्तुत गर्ने कार्यसूची छ । प्रदेशसभाका पदाधिकारी तथा सदस्यको पारिश्रमिक र सुविधा सम्बन्धमा व्यवस्था गर्न बनेको विधेयक मुख्यमन्त्री मन्त्रीको पारिश्रमिक तथा सुुविधा सम्बन्धमा व्यवस्था गर्न बनेको विधेयक बारे कार्यव्यवस्था परामर्श समितिको बैठकमा छलफल भए पनि सोमबारको बैठकमा पेस नहुने भएको हो । प्रदेश मामिला समितिले यसअघि नै प्रतिवेदन सभामुख सानुकुमार श्रेष्ठलाई बुझाए पनि सदस्यहरूको सुविधासम्बन्धी प्रावधानमा सरकार सकरात्मक नभएका कारण प्रतिवेदन पेस हुन आलटाल भएको छ । समितिले असार ४ गते निर्णय गरेर सबै प्रदेशसभा सदस्यलाई शाखा अधिकृत तहको स्वकीय सचिव र सबै पदाधिकारीलाई गाडी र इन्धनको सुविधा दिने प्रावधानसहितको प्रतिवेदन सभामुखलाई दिइसकेको छ । मुख्यमन्त्री निकट स्रोतका अनुसार मर्यादाक्रम नटुंगिइकन सबै सांसदहरूलाई अधिकृत तहको स्वकीय सचिव दिने कुरामा मुख्यमन्त्री स्वयं सकारात्मक छैनन् ।"
आएन छुटेको अनुदान,"सहरी विकास तथा भवन डिभिजन कार्यालयका टंक गौतमका अनुसार गुनासो थपेर ८६ हजार ९ सय ७१ लाभग्राहीको सूची बनेको छ । जसमा ८२ हजार ४ सय ३३ सँग अनुदान सम्झौता भइसकेको छ । ७७ हजार ५ सय ८२ ले घर बनाउन सुरु गरेका छन्, उनले भने, ४४ हजार ७ सय ३४ ले त निर्माण नै सकिसकेका छन् ।"
रोकिएन गाँजा तस्करी,प्रहरीले उक्त गाँजासहित कन्टेनर चालक चितवन राप्ती नगरपालिका ४ का विष्णुभक्त श्रेष्ठलाई नियन्त्रण लिएको छ । उक्त कन्टेनर श्रेष्ठकै हो । चितवनको शक्तिखोरबाट गाँजा भरेर कन्टेनर ल्याएको प्रहरीले सुराकी पाएपछि मनहरीमा रोकेको थियो । गाँजा कारोबारीको खोजी भइरहेको छ ।
बिहानै बज्यो गुँला बाजा,"धार्मिक दृष्टिकोणले यस पर्वको अवधिमा नागपञ्चमी, यलपञ्चदान, रक्षाबन्धन, गाईजात्रा, कृष्णअष्टमी, मत:या:, देवपत्तनमा खड्ग जात्रा, रोपाईं जात्रा, कृष्णाष्टमी, बाबुको मुख हेर्ने पर्व आउँछन् । यसै अवसरमा उपत्यकाका विभिन्न मठमन्दिरहरूमा बिहान एक महिनासम्म गुँला बाजा बजाउने परम्परा छ ।"
३२० बस्ती जोखिममा,"प्राधिकरणका सहप्रवक्ता मनोहर घिमिरे जोखिमयुक्त पहिचान भएका बस्तीका पीडितलाई घर बनाउनबाहेक जग्गा खरिदका लागि थप २ लाख रुपैयाँ उपलब्ध गराए पनि थातथलो छोड्न तयार नहुँदा बेलैमा बस्ती स्थानान्तरण गर्न नसकिएको तर्क गर्छन् । थातथलो छोड्दा संस्कृति र परम्परासमेत गुम्ने भएकाले जोखिमयुक्त बस्तीका बासिन्दालाई जतिसक्दो चाँडो सुरक्षित स्थानमा सार्ने लक्ष्य पूरा भएको छैन, सहप्रवक्ता घिमिरेले भने, १० परिवारभन्दा कमलाई एकीकृत बस्तीमा सार्न नसकिँदा थप समस्या भएको छ । प्राधिकरणका अनुसार जोखिमयुक्त ३ सय २० बस्तीमा २ हजार भूकम्पपीडित छन् । प्राधिकरणले त्यस्ता बस्तीलाई सुरक्षित स्थानमा सार्न स्थानीय सरकारसँग समेत सहकार्य गरिरहेको उनले जनाए ।"
बन्दै गरेको पोखरीमा डुबेर मृत्यु,वर्षाैंदेखि लोप अवस्थामा पुगेको विष्णुकुण्डल पोखरी नगरपालिका र स्थानीय युवाहरूको सहकार्यमा संरक्षण सुरु गरिएको पोखरीको अझै संरक्षणको कार्य भइरहेको छ ।
स्मार्ट होइन सुस्त,लाइसेन्स नपाउनु उपभोक्ता अधिकारको हनन हो । संविधानले उपभोक्ता हकलाई मौलिक अधिकार मानेर के हुन्छ ? सरकारी सेवा स्मार्ट भए पो हुन्छ । सवारी जस्तो संवेदनशील क्षेत्रमा लाइसेन्स अभाव र अव्यवस्थाले सरकारलाई झन् सुस्त देखाएको छ । स्मार्ट लाइसेन्स दिन सरकार पहिले आफैं स्मार्ट हुनुपर्छ ।
राष्ट्रव्यापी कर आतंक,"दुर्भाग्यवश, संविधानको प्रारम्भिक मस्यौदामा दिइएको यस्तो हैसियतलाई घटाएर संविधान जारी हुँदा यसलाई सरकारको एउटा सिफारिसकर्ता विभागमा खुम्च्याइएको छ । अहिले संघीय संविधानको भावना अनुरूप यसको अर्धन्यायिक हैसियत कायम भएको स्वीकार्न पनि नियन्त्रणमुखी कर्मचारीतन्त्र तयार छैन । अझै आयोग सम्बद्ध ऐन, २०७४ को दफा ३ (च) ले कुनै पनि तहको सरकारले कर सम्बन्धमा मागेमा सुझाव दिने भूमिकामा सीमित गरिदिएको छ । यसको अर्थ, अहिले उठेका प्रकृतिका कर विवादको निरूपण गर्ने निकायलाई गर्भमै तुहाउने प्रयास भएको छ । सरकार, खासगरी अर्थ मन्त्रालय, निर्देशिका जारी गरेर स्रोत परिचालनको अधिकारको विवादलाई मिलाउने प्रयास गरेको नाटक देखाउन चाहन्छ, जुन संघीय प्रणालीमा पर्याप्त हुने छैन । यो कर अधिकारको विवाद अब छिट्टै भ्रष्टाचार विकेन्द्रीकरणको अनियन्त्रित रूपमा परिणत हुनेछ । अव्यवस्थित संघीयताको स्वाभाविक परिणति नै त्यही हो । राज्य संयन्त्र यस्तो आसन्न जोखिमप्रति पटक्कै सजग देखिएको छैन ।वाग्ले अर्थशास्त्रमा पीएचडी हुन् ।"
शिक्षामा गलत काम,"१२ सबभन्दा कमजोर ग्रेड हासिल गर्नेलाई भविष्यको शिक्षक बनाउने योजनामा डी प्लसलाई शिक्षा विषय पढ्न दिने उही मन्त्रीको पूर्वनिर्णयको निरन्तरता । मनप्रसाद वाग्लेमीनभवन, काठमाडौं"
पुरुषको सत्तोसराप,"साउन २६ मा प्रकाशित अनुपम रोशीको सेरेमोनियल श्रीपेच शीर्षक लेखले महिला जतिसुकै क्षमतावान् भए पनि सामाजिक सत्ताले केवल भोगविलासको साधन मानेको भनी पुरुष जातिलाई सत्तोश्राप गरेको छ । अहिले राष्ट्रप्रमुख महिला छिन् । प्रतिनिधिसभा सदस्य, मन्त्रिपरिषद्, संवैधानिक आयोग, प्रदेशसभा सदस्य, स्थानीय तह प्रमुखउपप्रमुख र वडा, निजामती कर्मचारीमा महिलाको सहभागिता छ कि छैन ? लोकसेवा आयोगका हरेक पद, सरकारका हरेक निकाय र स्थानमा महिलालाई आरक्षण छ कि छैन ? राज्यका कुन अंगमा महिलाको स्थान र सम्मान छैन ? सुनेको कुरा उच्चारण गर्दा महिलाको सम्मानमा चोट लागेको महसुुस गरी मन्त्री पद नै त्याग्ने पुरुष बिर्सेकै हो ? पुरुषप्रति नकारात्मक दृष्टिले मात्र हेर्नु हँुदैन । सम्पूर्ण पुरुष नै महिला अन्यायका भागिदार हुन् त ? सीमित उच्छृङ्खल तत्त्वबाट गलत काम भयो भन्दैमा त्यसलाई राजनीतिक अभ्यासको आरोप लाउन पाइन्छ ? लेखले अन्याय गर्ने पुरुषप्रति मात्र इंगित गर्नुपर्नेमा आम पुरुषजातिलाई नै श्राप गर्नु न्यायसंगत होला ? गंगाराज अर्यालपाणिनि८, अर्घाखाँची"
पराई भूमिमा क्रन्दन,"मरुभूमिमा कठोर परिश्रम गर्दै सबै जातजाति एउटै परिवारजस्तो भएर रहँदा पनि नेपालीलाई गरिब, निम्छरो, असहाय ठानिन्छ । साहु विनाकारण क्रोधित हुने, राक्षसी शैलीमा मुड्की वर्षाउन पछि नपर्ने, कानुन हातमा लिएर निर्दोषलाई अपराधी ठहर्याउने जस्ता अमानवीय क्रियाकलापले सीमा नाघेपछि जन्मभूमिको यादले युवा भावविह्वल बन्ने गर्छन् । एकातिर गधाजस्तो बनेर मरुभूमिमा धसिन बाध्य युवा सगरमाथा जोतेर मुलुकको विकासमा अग्रसर रहने आँट गर्छन्, अर्कोतिर नेपालमा शासक वर्गले निरन्तर ठुङ्ने गर्दा सपना भताभुङ्ग भएको महसुस गर्छन् । बाध्यतावश विदेशिएका व्यक्तिको अमूक क्रन्दन यस्तो हुनुपर्छ मैले मेरो उदासीनतामाथि एउटा नचुहिने छानो लगाउन सकिन, स्वावलम्बनको झण्डा गाड्न सकिन । मेरो पहिचान छताछुल्ल बनेको आफ्नै आक्रोशमा रुझिरहेछ, हिमालको सेतो रूपले ममा अझै निराशा थपिरहेछ । भुवनेश्वर शर्माचन्द्रागिरि२, काठमाडौं"
च्याउजस्तो कर,"शनिबार कान्तिपुरमा करबाट कार किनेको समाचार पढ्न पाइयो । जनताले गाँस काटेर तिरेको कर दुरुपयोग गर्दै जनप्रतिनिधिले निजी शौख र शानका लागि कार किनेका रहेछन् । सक्नेले जागिर वा व्यवसायबाट कमाएर कार चढेको, कतिले बाबुबाजेका जायजेथा सट्टापट्टा गरी कार चढेको त देखिएकै र सुनिएकै हो । स्थानीय तहका पदाधिकारीले विकास निर्माणमा खर्चिनुपर्ने ठूलै रकमले धमाधम गाडी किनेको देख्दा अचम्मै लाग्यो । पहिला ठूलै जनप्रतिनिधिले समेत दुई पाङ्ग्रे मोटरसाइकल चढ्थे । भनेकै समयमा मिटिङ, गोष्ठी, सेमिनार, आमसभा भ्याउँथे । एउटा गाउँमा भएको टेलिफोनले तीन गाउँका समाचार आदानप्रदान हुन्थे । सूचना र प्रविधिका क्षेत्रको अकल्पनीय विकासले एकखाले मानिसको चिन्तन झन् झन् सुखसयलतिर अल्झाइदियो । जनताका सेवामा तल्लिन हुनुपर्ने सुगम राजधानीका मात्र नभएर दूरदराजका केही पदाधिकारीलाई गलत प्रवृत्तिले गाँजेको छ । एउटा गाडी पनि नभए के जनप्रतिनिधि भन्ने मनचिन्ते उल्झन उनीहरूमा देखिन्छ । यस्तो गलत प्रवत्ति रोकिनैपर्छ । श्यामसुन्दर कुइँकेलहाँडीगाउँ, काठमाडौं"
सीमान्त क्षेत्रको दु:ख,"बर्खामा बाढी गाउँ पस्दा ज्यान जोगाउन दुदुवाकै जंगलभित्र पस्छौं, यस्ता धेरै बर्खा भोगिसक्यौं, कैलालीको कैलारी ३ मोहनपुरका भलमन्साको भनाइ हो यो । मोहनपुर तीन तिरबाट मोहना नदीले घेरिएको छ । पुलको अभावमा नेपालको मुख्य भागबाट अलग्गिएको यो गाउँका बासिन्दा बर्खामा बाढी आउने जोखिमले गर्दा भारतको शरणमा जानुपर्छ । भारत र नेपाल सम्बन्ध पुनरावलोकन भइरहेको समयमा यस्ता दृष्टान्तले आपसी सम्बन्धबारे छर्लङ्ग पार्न सहयोग गर्नेछ । सीमान्त क्षेत्रमा नागरिकले न्यूनतम मानवीय सुविधा पाउनसकेका छैनन् । भारतीय अर्धसैनिक बल, वनकर्मी, व्यापारी र सीमापारिका भारतीय नागरिकसँंग मिलेर बस्नुको विकल्प उनीहरूसंँग छैन । यसले उनीहरूमा नेपाल सरकारप्रति नकारात्मक भावना विकास हुनसक्छ । अति दुर्गम, अविकसित र सीमान्त क्षेत्रका नागरिकलाई आफ्नो देश नेपाल हो भन्ने अनुभूति गराउने योजना सरकारले ल्याउनुपर्छ । महेन्द्रसिंह बमटीकापुर १, कैलाली"
ढुंगागिटी उत्खननको व्यवस्थापन,"स्थानीय जनताले कुन स्थानबाट कति परिमाणमा ढुंगा, गिटी, बालुवाजस्ता निर्माण सामग्री उत्खनन गर्ने, कहिले गर्ने, कसरी गर्ने, व्यवसायीले कर कति बुझाउनुपर्ने, समुदायले के पाउने, पारदर्शिता कसरी कायम गर्ने जस्ता विषयमा समाधान खोज्न सक्छ । जनधनको सुरक्षा प्रबन्ध, निर्माण सामग्री उत्खनन गरेर बनेको खाल्डाखुल्डी कसरी पुर्ने वा प्राकृतिक स्वरूपमा कसरी फर्काउने जस्ता विषयमा उपाय निस्किन्छ । गिट्टी, बालुवा उत्खननपछि त्यस स्थानलाई हरियाली बनाउन योजना तयार गर्नुपर्छ । त्यसमा स्थानीय नागरिकहरूलाई सहभागी गराउनुपर्छ । लक्ष्मण श्रेष्ठकुमारीपाटी, ललितपुर"
समाचारले अलमल्यायो,"अमेरिकास्थित सेन्टर फर डिजिज कन्ट्रोल एन्ड प्रिभेन्सन (सीडीसी) का अनुसार एसियामा यो संक्रमणले वर्षेनि करिब १० लाख व्यक्तिलाई प्रभावित गर्ने गरेको छ उल्लेख गरिएको छ । विश्व स्वास्थ्य संगठन (डब्लुएचओ) को सन् २०१४ मा प्रकाशित रिपोर्टमा स्क्रब टाइफसको यथार्थ अवस्था अज्ञात रहे पनि अनुमानित १० लाख केस रहेको र अनुमानित १ अर्ब मानिस यस रोगको जोखिममा रहेको उल्लेख छ । तर लेखकले भनेजस्तो सीडीसीको वेबसाइट र प्रकाशनमा त्यस्तो तथ्यांक भेटिएन । स्रोत उपलब्ध गराए हुन्थ्यो । लेखको धेरै ठाउँमा संक्रमित माइटले स्क्रब टाइफस सार्न सक्ने भनिएको छ, जुन तथ्यपरक छ । तर कति दिनमा रोग लाग्छ ? उपशीर्षकमा संक्रमित माइटकिर्नासूक्ष्म किरा (छालामा बसेर चिलाउने रोग लगाउने परजीवी) ले टोकेको सामान्यत: ५ देखि १४ दिनसम्ममा रोगको लक्षण देखिने गर्छ लेखिएको छ । अब सर्वसाधारणले माइट र किर्ना एउटै हुन् भनेर बुझ्ने ? के माइट र किर्ना दुबैले स्क्रब टाइफस गराउँछन् ? सन्तोष थापा"
त्यो महानगर,"हिउँदभरि धुलो, धुवाँ र दुर्गन्धमा रुमलिने सहरमाजब वर्षा लाग्छ, सडक फेला पर्दैन किनभने रानीपोखरी, पानीपोखरी र हिले पोखरीमा विलिन भएका छन्, सडकहरूतर कस्ता पोखरी हुन्, यी ?न भित्र माछो छन बाहिर बकुल्लान भित्र भ्यागुतो छ न छ चेपागाँडाहाम्रा गाउँघरतिर त भएका मूल, खोला र कुवा पनि सुकेसहरका नाला, ढल र सडकमाभरिएको पानीको सञ्चार सुुनेरमेटाउने गरेका छौं हामीले नमिठो तिर्खा ।तल्ला घरका काइँलाबाभैँसी पाल्ने रहर गर्दै छन्धित मरुन्जेल आहाल खेल्न पाउनेछन् भैँसीले भनेरभरे भोलि नै सहरतिर बसाइँ झर्दै छन् अब सहरिया पोखरीमारिक्सा, ट्याक्सी र भैँसीसँगै पौडी खेल्नेछन्अनि घरघरका छतमा चढेरकुइरेहरूले घुमीघुमी फोटो खिच्नेछन् अनि त्यो रमाइलो सहर महानगर नभए के हुन्छ त हजुुर ? कृष्ण कुम्पुरेआदमटार, धादिङ"
बिहेका कानुनी बेमेल,"विधिको शासनका लागि प्रचलित कानुनबारे नागरिकमा सचेतना महत्त्वपूर्ण हुन्छ । कस्ता काम गैरकानुनी हो, कस्तो प्रकृतिको सजाय हुन्छ भन्ने विषय नागरिकले बुझ्नुुपर्छ । संविधान र कानुनका सामग्री सर्वसाधारण नागरिकले समेत सहज ढंगले अध्ययन गर्नसक्ने वातावरण तयार गर्नु राज्यको दायित्व हो ।"
संघीय यात्राका तीन चुनौती,"चुनौती धेरै छन् । तर निराकरणका बाटा पनि छन् । ७प्रदेशीय संघीय संरचनामा रहेको स्वामित्वको संकटमोचनको पहिलो कदमबारे संविधानको धारा २९५ (१) बोल्छ, प्रदेशको सीमांकन सम्बन्धी विषयमा सुझाव दिन नेपाल सरकारले एक संघीय आयोग गठन गर्न सक्नेछ । अन्य विवादास्पद विषयमा पनि संविधान संशोधनका लागि ३ वर्षयता धेरै लिखित राजनीतिक सहमति भएका छन् । हेक्का राख्नुपर्ने विषय छ, संविधानको धारा २७४ ले सीमांकनको सवालमा संविधान संशोधन लगभग असम्भवजस्तै बनाएको छ । एक दोस्रोसंँग यसरी बाझिएको प्रावधानको समाधान खोज्न आवश्यक छ । अन्य समस्याको निराकरण डिब्युरोक्राटाइजसन र दलको आन्तरिक जीवनमा लोकतन्त्रीकरणसँंग जोडिएका छन् । तर नियत, नियति र परिस्थिति आसलाग्दो र उत्साहजनक छैन ।"
किसानको धानधड्कन,पुन कृषि तथा पशुपन्छी मन्त्रालयका वरिष्ठ कृषि अर्थविज्ञ हुन् ।
बन्दी प्रत्यक्षीकरणको निवेदन,"काठमाडौं (कास) आफ्नो बाबुलाई गैरकानुनी रूपमा थुनामा राखिएको भन्दै नेत्रविक्रम चन्द नेतृत्वको नेकपाका प्रवक्ता खड्गबहादुर विश्वकर्माका छोराले सर्वोच्च अदालतमा बन्दी प्रत्यक्षीकरणको निवेदन दिएका छन् । विश्वकर्माका छोरा नरेन्द्रबहादुर सिंह विश्वकर्माले गृह मन्त्रालय, गृहमन्त्री रामबहादुर थापा, काठमाडौं जिल्ला अदालत, प्रहरी प्रधान कार्यालय र महानगरीय प्रहरी परिसर तथा त्यसका प्रमुखविरुद्ध सर्वोच्चमा निवेदन दर्ता गराएका हुन् । नरेन्द्रले आफ्ना बाबुसहित नेकपाका नेताहरू हरिचन्द्र आचार्य र मनबहादुर श्रेष्ठलाई गैरकानुनी थुनामा राखिएको दाबी गरेका हुन् । मनबहादुर नेता विश्वकर्माका सवारी चालक हुन् । नरेन्द्रले आफ्ना बाबुलाई पक्राउ गरेपछि प्रहरीले औषधिसमेत सेवन गर्न नदिएको, हातमा हत्कडी लगाएर निकृष्ट व्यवहार गरेको र आँखामा पट्टी बाँधी शारीरिक तथा मानसिक यातना दिएको दाबी गरेका छन् । राजनीतिक पूर्वाग्रहका आधारमा गृहमन्त्रीको आदेशमा आफ्ना बाबुलाई पक्राउ गरिएको निवेदकको दाबी छ ।"
राणाको निधनमा संसद् बैठक स्थगित,यसैबीच कांग्रेस केन्द्रीय कार्यसमितिको आइतबार बसेको आकस्मिक बैठकले राणाको निधनप्रति दु:ख प्रकट गर्दै शोक प्रस्ताव पारित गरेको छ । कार्यवाहक सभापति विमलेन्द्र निधिको सभापतित्वमा बसेको बैठकले लोकतन्त्र र गणतन्त्रमार्फत समाज परिवर्तन गर्न सकिन्छ भन्ने उद्देश्य राखेर राणा सामाजिक विभेद अन्त्यका लागि अग्रसर रहेको उल्लेख गरिएको छ ।
एयरपोर्टले उठिबास लगाउने डर,"१५ रोपनी छुट्याएका थियौं, आयल निगमले ४० रोपनी चाहिन्छ भनेर पत्र पठाएको छ, उनले भने, आयल निगमको क्षेत्रीय डिपो नजिकै लेखनाथमा छ । एयरपोर्टमै स्टोर बढाउनुभन्दा हामी यो विषयमा फेरि छलफल गर्छौं । त्रिभुवन विमानस्थलबाट नजिक र निजी विमान कम्पनीले पोखरालाई बेस बनाएर हयाङ्गर राख्न चाहेकाले जग्गा व्यवस्थापन आवश्यकता भएको दाबी उनले गरे । २५ सय मिटर लम्बाइ र ६० मिटर चौडाइको धावनमार्ग रहने भनिएको विमानस्थलको निर्माण लागत २१ अर्ब ४७ करोड रुपैयाँ अनुमान गरिएको छ ।"
नेकपाको संसदीय दल नेतामा विवाद,फागुनमा मुख्यमन्त्री छान्ने क्रममा समेत कँडेल र शाहीबीच निकै रसास्कसी भएको थियो । तत्कालीन एमाले र माओवादी हाईकमान्ड ले कर्णाली प्रदेशको मुख्यमन्त्री माओवादीको भागमा पारे पनि तत्कालीन एमाले संसदीय दलका नेता कँडेलले अन्तिम समयसम्म दाबी गरेका थिए ।
भेरीबबई डाइभर्सन: साढे ६ किमि सुरुङ खनियो,५ सयभन्दा बढी नेपाली कामदार पनि संलग्न छन् । सुरुङको चौडाइ करिब साढे ५ मिटर छ । सुरुङ खन्दा माटो बाहिर ल्याउन र सेगमेन्ट लिन मोनोरेल प्रयोग गरिएको आयोजनाले जनाएको छ । आयोजना सम्पन्न गर्न १६ अर्ब रुपैयाँ लाग्ने अनुमान गरिएको छ ।
विख्यात शब्दशिल्पीको अवसान,भीएस नाइपलका केही उत्कृष्ट कृतिअ हाउस अफ मिस्टर विश्वासइन अ फ्री स्टेटअ बेन्ड इन द रिभरदी एनिग्मा अफ अराइभल
फिल्म प्रचारमा उछिनपाछिन,"चलचित्र पत्रकार संघ कास्कीका सचिव सुशन घिमिरे राजधानीमा मात्रै सीमित रहेकाभन्दा मोफसलमा प्रचार गरिएका फिल्मले आम्दानी बढी गरेको बताउँछन् । मोफसलका सहरमा फिल्म हेर्ने संस्कृतिमा वृद्धि भइरहेको छ, उनले भने, नेपाली फिल्म हेर्न मल्टिप्लेक्ससम्म तान्न सके अझै उत्तम हुन्छ । पोखरा आफैंमा फिल्म सिटी भएकोले यहाँका दर्शकमा पनि फिल्मी चेत बढी भएको उनको धारणा छ ।"
अनामनगरको त्यो नामी स्वर,"दुर्भाग्य कस्तो भने, किड्नीको किस्सा उनको वंशजसँगै जोडिएर देखा पर्यो । यही बीचमा कान्छो भाइ र बहिनीको किड्नी समस्याकै कारण निधन भयो । नि:सन्तान उनले उनै कान्छा भाइको छोरालाई आफ्नो छोरा बनाए । तिनै छोरा अमेरिकाबाट फर्किन नपाई मस्तिष्काघातबाट यज्ञनिधिले संसार छाडे ।"
छिरिङ को नयाँ गीत,"सुनिल माथेमा प्रधान, आईबी दर्नाल र नवीन बुढाथोकीको निर्माण रहेको फिल्मलाई निर्देशक यशकुमारले यम थापासँग मिलेर लेखेका हुन् । मानकृष्ण महर्जनको छायांकन, मिलन श्रेष्ठ र साहिल खानको सम्पादन रहेको फिल्म असोज १२ मा रिलिज हुनेछ ।"
नेताहरू चित्र हेर्छन् मात्रै,"चित्रकार मनीषलाल श्रेष्ठको स्टुडियोमै धाएर चित्र किन्नेहरू प्राय: विदेशी र उद्योगपति हुन्छन् । केही उद्योगपति उनीसँग चित्र किन्नुभन्दा अघि भलाकुसारी पनि गर्छन् । चित्र किन्ने संस्कृति बसाउन उनी आफैं पनि चित्र किन्छन् । केही कलाकारका चित्रको मसँग संकलन नै छ, उनले भने, चित्रको मूल्य कलाकारलाई थाहा हुन्छ । उनले चित्रकार कृष्ण मानन्धर, शशिकला तिवारी, गोपाल कलाप्रेमी श्रेष्ठ, नवीन्द्र लिम्बू, कपिलमणि दीक्षित, चिराग बाङदेल र केही विदेशी कलाकारका सिर्जना समेत आफूले संकलन गरेको उनले बताए ।"
आर्थिक नगरीमा साहित्य महोत्सव,महोत्सव अध्यक्ष अशोक वैद्यले दुई देशका साहित्यकारलाई जमघट गराउने उद्देश्यले महत्सव गरिएको जनाए । महोत्सवमा नेपाल र भारतका २ सय ५० साहित्यकार सहभागी छन् ।
आफूलाई नपरीकनै जानौं,र्यान्डमले प्रत्येक महिनाको अन्तिम शनिबार गर्ने कार्यक्रममा उनले पाठकसँग पनि अन्तरक्रिया गरे । उनीसँग साहित्यकार एवं रुपा गाउँपालिकाका प्रमुख प्रशासकीय अधिकृत हरिबहादुर भुजेल (विभास) ले भलाकुसारी गरे । भुजेलले मैनालीका यसअघिका गैरआख्यान उपल्लो थलो र मान्ठा डराएको जुग सँग पनि आधारित रहेर छलफल चलाए ।
चार चेलीका गजल,"एक समय निकै फस्टाएको चितवनको गजल माहोल बीचमा केही सुस्ताएको थियो । हामीले गजलको गुणस्तर विकासमा जोड दिँदै समय मिलाएर गजल सुनाउने शृंखला सुरु गरेका हौं, मञ्च अध्यक्ष प्रभाकर पण्डितले भने ।"
सूर्यको अनुसन्धान गर्न रकेट प्रक्षेपण,पृथ्वीबाट सूर्य १ सय ५० मिलियन माइल टाढा छ । पार्कर सोलार प्रोब विगतमा भन्दा ६२ लाख २० हजार किलोमिटर नजिक पुग्ने अनुमान गरिएको छ । यसअघि सन् १९७६ मा हेलियस२ करिब सूर्यको ४३ मिलियन किलोमिटर नजिक पुगेको थियो ।
फोहोर टिप्न चरा,यसै वर्षको सुरुमा फ्रान्सेली वैज्ञानिकहरूले कागको समस्या समाधान गर्ने क्षमता पहिचान गर्ने एक उपकरण निर्माण गरेका थिए । त्यस्तो उपकरणले फाल्ने कागजको आकार ठम्याई पक्षीहरूले मेसिनमा राख्ने गर्थे । साथै कागजको आकार ठूलो भए पक्षीहरूले सानो बनाएर समेत मेसिनमा फाल्ने गरेका थिए ।
बेलायतमा आप्रवासी नियन्त्रण नगर्न सिफारिस,"सन् २०१६ को ब्रेक्जिट जनमतसंग्रहपछि गैर युरोपेली नागरिक बेलायत आउने क्रम घटेको छ । तर, नवनियुक्त गृहमन्त्री साजिद जाविदले सरकारले उच्च दक्ष जनशक्तिका लागि भिजा प्रणाली सहज बनाउन पुनर्विचार गर्ने आश्वासन दिएका छन् ।"
बढ्दै अनियमितता,"आर्थिक वर्षको अन्त्यतिर स्थानीय तहका अधिकांश लेखापाल कार्यालयमा नगई वीरगन्जमै बसेका थिए । सम्बद्ध स्रोतका अनुसार काम सम्पन्न गरेका ठकेदारसँग २० प्रतिशतसम्म कमिसन लिई चेक हस्तान्तरण गरे । कमिसनको दररेट नमिल्दा कतिपय लेखा अधिकृतले फोन नै अफ गरेका थिए, विन्दवासिनी गाउँपालिकाका एक ठेकेदारले भने, सामाजिक विकास, कृषि, शिक्षा, स्वास्थ्य, भौतिक पूर्वाधारमा भएका कामको भुक्तानीबापत कमिसन असुले ।"
जनप्रतिनिधि नै डोजर मालिक,"जनप्रतिनिधिका हैसियतमा ठेक्कापट्टा कार्यमा संलग्न हुनु उचित हो त ? अध्यक्ष खत्रीले रोल्पाका धेरै नेता ठेकेदार भएको उदाहरण दिए । पूर्वमन्त्रीसमेत रहेका कांग्रेस सभापति अमरसिंह पुन, पूर्वएमाले अध्यक्ष हरिप्रसाद घर्ती र कांग्रेसका पूर्वसभापतिसमेत ठेकेदार छन्, उनले भने, यी कुरा सबैले बुझेका छन् । तसर्थ, डोजर मालिक भनेर जनप्रतिनिधिको खेदो खन्नु बेकार छ ।"
गाउँपालिकामा विवादै विवाद,"पूर्वलडाकुमध्ये थोरैले जनप्रतिनिधिका रूपमा निर्वाचित हुने मौका पाएका छन् । तर, उनीहरू जनतासँग भिज्न सकेका छैनन् । नेता र जनप्रतिनिधि हुनु भिन्नाभिन्नै विषय हुन् । नेता जो पनि हुन सक्लान् तर जनप्रतिनिधि भएर काम गर्नु सजिलो छैन, स्थानीय शान्ति समितिका पूर्वअध्यक्ष तथा अधिकारकर्मी घनश्याम आचार्यले भने ।"
आधा पनि खर्च हुँदैन विदेशी सहायता,"आइतबारको बैठकमा अर्थमन्त्रीले युवराज खतिवडाले आगामी वर्ष खर्चमा सुधार हुने बताए । असार २७ गते नै बजेट कार्यान्वयन कार्यतालिका बनाइसकेका छौं । नियमित अनुगमन पनि गरिरहेका छौं, उनले भने, समयमै विकास आयोजनाहरू कार्यान्वयन गर्ने तहमा पुग्न सक्नेछौं । यस वर्षका लागि अघिल्लो वर्षको मौज्दातसमेत नरहेकाले स्रोत बढी परिचालन गर्नुपर्ने उनले बताए । राजस्व, वैदेशिक सहायता तथा ऋण उल्लेख्य परिचालन हुने उनको दाबी छ । यसले समग्र रूपमा पुँजीगत खर्च बढाउनेछ, उनले भने ।"
टेलिकम प्रबन्धकलाई हटाउने तयारी,नेपाल टेलिकमका अनुसार जेठ मसान्तसम्म कम्पनीको ग्राहक संख्या १ करोड ९७ लाख ४७ हजार छ । यीमध्ये इन्टरनेट ग्राहक १ करोड ६ लाख ५२ हजार रहेको कम्पनीले जनाएको छ । एक वर्षमा कम्पनीको टेलिफोनतर्फ २१ लख ४५ हजार ग्राहक थपिएको र इन्टरनेटतर्फ २२ लाख २६ हजार बढी ग्राहक थपिएको टेलिकमको दाबी छ ।
मकै बिकेन,बर्खायाममा पानी परिरहने गरेकाले मकै सुकाउन नसकेको सहकारी खेतीका व्यवस्थापक अर्जुन खतिवडाले बताए ।
तरकारीको भाउ ४ गुणासम्म बढयो,"बजार हस्तक्षेप, मूल्य नियन्त्रण तथा नियमन गर्ने जिम्मा पाएका वाणिज्य आपूर्ति तथा उपभोक्ता सरक्षण विभागको हो । विभागले अन्य क्षेत्रमा अनुगमन गरे पनि तरकारी क्षेत्रमा भने अनुगमन गरेको छैन । विभागका महानिर्देशक योगेन्द्र गौचनले बिचौलियाका कारण मूल्य बढेको हुन सक्ने बताए । वर्षाका कारणले पनि मूल्यमा केही असर परेको उनले बताए । किसानबाट ठेकेदारले खरिद गर्ने, त्यसपश्चात तहतहमा मूल्य निर्धारण भई उपभोक्तालाई महँगो परेको छ, महानिर्देशक गौचनले भने, मूल्य नियमन गर्न अनुगमन तीव्र बनाउँछौं ।"
गुणस्तरहीन खाद्य छयापछयाप्ती,नमुना संकलन गरेकामध्ये सबैभन्दा वढी गुणस्तरहीन तेल तथा घिउमा फेला परेको कार्यालयले जनाएको छ । त्यसपछि दूध तथा दूधजन्य वस्तुमा फेला परेको हो । ०७३७४ मा ६ सय ११ वटा वस्तुको नमुना संकलन गर्दा ६५ वटा खाद्य वस्तु मात्र गुणस्तरहीन फेला परेका थिए ।
नेपालगन्ज हुँदै मरिच तस्करी,"नेपालगन्ज नाकाबाट बढीजसो लत्ताकपडा, दाल, चिनी, भारतीय कुखुराहरू बरामद हुने गरेको छ । भन्सार नतिरी ल्याएका समानहरू बरामद गरी भन्सार कार्यालयमा बुझाउँदै आएको सशस्त्र प्रहरीले जनाएको छ ।"
एनसेलको ईक्लास सेवा,"काठमाडौं (कास) एनसेलले मिदास एजुकेसनसँग सहकार्य गर्दै ग्राहकका लागि मिदास ईक्लास सेवा ल्याएको छ । एनसेलका ग्राहकले आफ्ना बालबालिकाहरूको शैक्षिक विकासका लागि श्रव्यदृश्यमा आधारित डिजिटल शैक्षिक सामग्रीहरूको ठूलो संग्रहबाट लाभ लिन सक्ने जारी विज्ञप्तिमा उल्लेख छ । ईक्लास मोबाइलफोन, टयाब्लेट वा कम्प्युटर माध्यमबाट बालबालिकालाई सिक्न सघाउने एक प्लेटफर्म भएको जनाइएको छ । यहाँ उपलब्ध हुने पाठयक्रमहरू श्रव्यदृश्यमा आधारित र अन्तरक्रियात्मक हुने भएकाले बालबालिकाहरूले अभिरुचिपूर्वक सिक्ने दाबी कम्पनीको छ । यस सेवामा प्लेगु्रपदेखि कक्षा १० सम्मका विद्यार्थीका लागि भिडियो टयुटोरियल, विविध शैक्षिक सामग्रीहरू, गेम्स तथा अभ्यासहरू रहेका छन् ।"
भित्रियो बजाज पल्सर १५० टीडी,काठमाडौं (कास) एचएच बजाजले नेपाली बजारमा अल न्यु बजाज पल्सर १५० टवीन डिस्कको बिक्री वितरण सुरु गरेको छ । दुइटा डिस्क ब्रेक र सार्प डिजाइन भएको यो मोटरसाइकल विभिन्न तीन कलर भेरिएन्टमा बजारमा उपलब्ध रहेको जारी विज्ञप्तिमा उल्लेख छ । कम्पनीका अनुसार नेपाली बजारमा बजाज पल्सर १५० टवीन डिस्कको मूल्य २ लाख ५५ हजार ९ रुपैयाँ तोकिएको छ ।
एसएम फुड्सको एक्सप्लोजन,"काठमाडौं (कास) एसएम फुड्स एन्ड ट्रेडिङले नेपालमा एक्सप्लोजन इनर्जी ड्रिंक्स बजारमा ल्याएको छ । नेपालभरि डिलर स्थापना गरी बिक्री वितरण गर्ने उद्देश्यसहित ग्राहकलाई विभिन्न बम्पर उपहारहरू १५० सीसी मोटरसाइकल, ३२ इन्चको एलईडी टीभी, एन्ड्रोइड स्मार्ट फोन, सुनचाँदीका सिक्काहरू र नगद १ लाख रुपैयाँसम्मको स्क््रयाच एन्ड विन योजना बजारमा ल्याइएको जारी विज्ञप्तिमा उल्लेख छ ।"
ओपोको एफनाइन,"काठमाडौं (कास) ओपोले एफसिरिजअन्तर्गत नयाँ संस्करण ओपो एफनाइन बजारमा भित्र्याउँदै छ । पृथक् वाटरड्रप स्क्रिन डिजाइन प्रयोग गरिएको यो उद्योगकै पहिलो हयान्डसेट हुने दाबी कम्पनीको छ । फोनको अघिल्लो भागमा रहेको टप नोचमा रिसिभर, क्यामेरा र लाइट सेन्सरको प्रयोग गरिएको जारी विज्ञप्तिमा उल्लेख छ ।"
बिमा सम्झौता,काठमाडौं (कास) एनआईसी एसिया बैंक र जनरल इन्स्योरेन्सबीच बिमासम्बन्धी सम्झौता भएको छ । सहमतिसँगै बैंकका ग्राहकले जनरल इन्स्योरेन्सले प्रदान गर्ने निर्जीवन बिमा सेवासम्बन्धी सुविधा सबै शाखाबाट लिन सक्ने विज्ञप्तिमा उल्लेख छ ।
एंकर ब्रान्ड भित्रियो,"काठमाडौं (कास) पशुपति ट्रेड लिंकले नेपालमा एंकर ब्रान्डका उत्पादनहरू बजारमा ल्याएको छ । कम्पनीले एंकरका पावर ब्याक, पोर्टेबल प्रोजेक्टर, यूएसबी केबल, ब्लुतुथ एयरफोन, वायरलेस चार्जर, वालचार्जर र ब्लुतुथ स्पिकर भित्र्याएको जारी विज्ञप्तिमा छ । यी सामानहरू १८ महिनाको रिप्लेसमेन्ट वारेन्टीसहित उपलब्ध रहेको कम्पनीले जनाएको छ ।"
म्याक्सिमोको प्रशिक्षण,काठमाडौं (कास) दुगड ब्रदर्स एन्ड सन्सले वीरगन्जमा महिन्द्रा म्याक्सिमो प्यासेन्जर भ्यानको ग्राहक भेटघाट तथा प्रशिक्षण सम्पन्न गरेको छ । कार्यक्रमबाट २ सयभन्दा बढी ग्राहक लाभान्वित भएको जारी विज्ञप्तिमा उल्लेख छ । कार्यक्रममा गाडीको सही रखरखाब र सञ्चालनबाट उच्च प्रतिफल लिन गर्नुपर्ने कार्य तथा विधिबारे प्रशिक्षण दिइएको जनाएको छ ।
मुक्तिनाथ र ब्लुक्रसबीच सहकार्य,काठमाडौं (कास) मुक्तिनाथ विकास बैंक र ब्लुक्रस अस्पतालबीच बैंकका ग्राहकलाई अस्पतालले तोकिएको शुल्कमा विशेष छुट दिनेसम्बन्धी समझदारीपत्रमा हस्ताक्षर भएको छ । सम्झौतापछि बैंकका भिसा डेबिट कार्ड वाहकले ब्लुक्रसमा १० प्रतिशत छुट पाउने विज्ञप्तिमा उल्लेख छ ।
सिटिजन्सको सहयोग,काठमाडौं (कास) सिटिजन्स बैंक इन्टरनेसनलले कञ्चनपुरस्थित मालिका बाल विद्यालयका दुई विद्यार्थीलाई छात्रवृत्ति प्रदान गरेको छ । बैंकले ५१ हजार ६ सय ५० रुपैयाँको चेक विद्यालयका प्रिन्सिपललाई हस्तान्तरण गरेको जारी विज्ञप्तिमा छ ।
नेप्से साढे २ वर्षयताकै न्यून,आइतबार करिब ४ हजार २ सय कारोबारबाट १ सय ६२ कम्पनका ७ लाख ८१ हजार ५ सय ६० कित्ता सेयर किनबेच भए । ती किनबेचबाट २५ करोड रुपैयाँ बराबरको सेयर कारोबार भयो । परिसूचक घटेपछि सेयर बजारको आकार (कुल बजार पुँजीकरण) पनि घटेर १३ खर्ब ८४ अर्ब रुपैयाँमा सीमित भएको छ । उक्त दिन ट्ेरडिङ र होटलबाहेक सबै समूहका परिसूचक घटे ।
बन्दरगाह निर्माणले गति लियो,भारतको राजधानी दिल्लीबाट सबैभन्दा नजिक मानिने नेपालको नेपालगन्जमा बन्दरगाह आवश्यक रहेको भन्दै जयसपुरलाई रोजिएको हो । बन्दरगाह सञ्चालन भए भारतबाट विभिन्न सामग्री नेपालमा सहजै आयात हुने र नेपालका जडीबुटी र उत्पादनहरू भारतमा निकासी गर्न सरल हुने जनाइएको छ । त्यसका लागि चार लेन राजमार्ग र चार गेज रेलवे लाइन विस्तार गर्ने लक्ष्य छ ।
टयाक्टर आयात बढयो,"टयाक्टरको आयात बढदै जानुमा ढुवानीदेखि कृषि प्रयोजनसम्म प्रयोगमा आउने टयाक्टर पछिल्लो समय धान, गहुँ दाइँ गर्ने थ्रेसरमा प्रयोग हुन थालेको छ ।"
थलिए रोकाया,"सरकारले खेल र खेलाडीबारे गम्भीर रूपमा नसोच्ने हो भने भविष्यमा खेलप्रति नयाँ पिंढीको लगाव घट्नेमा उनी त्रसित छन् । आफ्ना लागि भन्दा देशको मानसम्मानका लागि हरप्रहर ज्यान दिने खेलाडीलाई बेवास्ता गर्दा आउने पिंढी निरुत्साहित हुन्छन् । वर्तमान अवस्थामा हामी नेताहरूको सेवा सुविधा बढेको मात्र सुन्छौं । देशका लागि खेल्ने खेलाडीलाई सामान्य सुविधा नदिएको अवस्थामा नेताहरू आफ्नो सुविधा बढाउन व्यस्त छन् । मैले विरोध गरेको हैन । राम्रा खेलाडीलाई खेलमा लागिरहन कम्तीमा जिन्दगीभर दुई छाक खाने र स्वास्थ्य सुरक्षाको ग्यारेन्टी हुनुपर्छ, रोकायाले टुंग्याए ।"
करणलाई गण्डकी प्रदेशको सम्मान,सम्मानित क्रिकेटर केसीले कुनै बेला नेपाल सगरमाथाको देश भनेर चिनिए पनि अहिले क्रिकेटरले समेत चिनाएको बताए । अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन२ अन्तर्गतको अन्तिम खेलमा नेपाललाई जिताउन करणले निर्णायक भूमिका खेलेका थिए । बागलुङमा जन्मिएर पोखरालाई कर्मथलो बनाएका करणले राइजिङ स्टार क्रिकेट एकेडेमी सञ्चालन गरिरहेका छन् ।
शेर्पा स्वाफको सदस्य,"उपाध्यक्षमा सुब्रता दत्त र अब्दुल्लाह अल जुनैवी तथा अन्य सदस्यमा महफुजा अख्तर, अनुरा डि सिल्भा, अल्सिक अली कालिफा र फहाद अल हमलान निर्वाचित भए । पश्चिम क्षेत्रका तर्फबाट एक महिला सदस्यको पद भने रिक्त छ । स्वाफको बैठकमा अध्यक्ष कर्माछिरिङ शेर्पासहित महासचिव इन्द्रमान तुलाधर र उपाध्यक्ष वीरबहादुर खड्काले नेपालको प्रतिनिधित्व गरेका थिए ।"
बंगबन्धुको पुरस्कार अझै आएन,नेपालले १४ नोभेम्बरमा सातदोबाटोमा अफगानिस्तानसँग प्रतिस्पर्धा गर्ने निश्चित गरिसकेको छ । थाइल्यान्ड पनि मैत्रीपूर्ण खेलका लागि डिसेम्बरमा काठमाडौं आउने एन्फाले जनाएको छ । म्यान्मारले पनि मैत्रीपूर्ण खेलका लागि एन्फालाई प्रस्ताव पठाएको छ । त्यसअघि नेपालले बंगलादेशमा सेप्टेम्बर ४१५ मा हुने साफ च्याम्पियनसिपमा प्रतिस्पर्धा गर्नेछ । १८ औं एसियाली खेलकुदमा सहभागी हुन यू२३ टिम बैंककमा १० दिने क्याम्पपछि आइतबार जकार्ता पुगेको छ ।
लिभरपुलको प्रभाव,गत सिजनमा एक्लै ४४ गोल गरेका सलाहले १९ औं मिनेटमा एन्डी रोबर्टसनको क्रसमा गोल गरेपछि लिभरपुल खेलमा हावी भएको थियो । केइटाले त्यसमा प्रभावकारी भूमिका निभाएका थिए ।

शीर्षक,विवरण
पप्पु कन्स्ट्रक्सनको मनपरी: डुंगा दुर्घटना अलपत्र पुलले,"घटनापछि नेपाल, सशस्त्र प्रहरी र नेपाली सेनाले रातभरि बेपत्ताहरूको खोजतलास गरेको थियो । भारतीय सुरक्षाकर्मीले पनि सघाएका थिए । डुंगामा कति मानिस चढेका थिए भन्ने अहिलेसम्म यकिन हुन सकेको छैन । प्रजिअ रिजालले भने हराएका ५ मध्ये दुई जनाको शव भारतको शिवघर जिल्लास्थित जमुआ घाटमा फेला परेको बताए । भारतीय सीमा सुरक्षा बलले टिकुलियाकी ५० वर्षीया शान्तिदेवी र औरैयाकी रुनादेवी पटेलको शव भेटेको हो । जमुआघाट घटनास्थलबाट झन्डै ८ किमि दक्षिणमा पर्छ । हराएकाहरूको संख्या यकिन हुन नसकेपछि जिल्ला प्रहरी र प्रशासनले स्थानीयले बेपत्ता व्यक्तिबारे खबर दिन स्थानीयसित अनुरोध गरेको छ । टिकुलियाका इन्दुदेवी पटेल, औरैयाकी उषा पटेल र ओमप्रकाश चन्द्रवंशी अझै फेला पर्न नसकेको प्रहरीले जनायो । ०६२ सालमा यही घाटमा डुंगा पल्टिँदा १३ जनाको मृत्यु भएको थियो । शनिबार रातिको घटनापछि टिकुलिया गाउँ शोकमा डुबेको छ । मृत्यु हुने २ जना र हराइरहेका दुई जना यही गाउँका छन् । स्थानीय सञ्चारकर्मी सञ्जय सहनीले सिंगो गाउँ शोकमा डुबेको बताए ।"
"ओगट्दै, भाग्दै","०६४६५ मा ठेक्का लागेका पुलमध्ये केहीमा प्राविधिक समस्याले निर्माण रोकिएको छ । अधिकांशमा ठेकेदारकै कमजोरीले काम पूरा हुन सकेको छैन, उनले भने । सम्झौताअनुसार मेसिन, कामदार र निर्माणसामग्री जुटाएर काम गर्नुपर्ने हुन्छ । तर २४ जना मान्छे राख्ने र काम गरेजस्तो मात्र गर्ने प्रवृत्तिले निर्माणमा ढिलाइ हुने गरेको छ ।"
परिचयपत्रकै भारी,"सरकारले प्रदान गर्ने सबै परिचयपत्र समेटिने गरी राष्ट्रिय परिचयपत्र वितरण गर्न खोजेका हौं, गृह प्रवक्ता रामकृष्ण सुवेदीले भने, दुई महिनाभित्र कार्ड छपाइ सुरु हुन्छ । सिंहदरबारभित्रको कर्मचारी र पाँचथरका जनताको विवरण आइरहेको उनले बताए । दुई महिनापछि कार्ड प्रिन्ट हुने उनले जानकारी दिए ।"
४० वर्षदेखि न्याय खोज्दै,"हुन पनि करिब ४० वर्षको अवधिमा उनीहरूकै भनाइमा नगरेको दोषको सजाय उनीहरूले भारतीय सेना र सरकारबाट त पाए नै, आफ्नै सरकार र समाजबाट पनि भोग्दै आएका छन् । गाउँघरमा समेत हामीलाई यिनीहरू मान्छे मारेर नाम कटुवामा परेका भन्छन्, गमबहादुरले आँखा टिलपिल पार्दै भने, यो दोषबाट मुक्त हुन पाए हाम्रो सास शान्तसँग जानेछ ।"
तानसेनमा चुइँकी फिराइ,भगवतीको रथयात्रा १८७१७२ को नेपालअंग्रेज युद्धसँग गाँसिएको छ । काजी अमरसिंह थापाको कार्यकाल सकिँदा उनका नाति कर्णेल उजरसिंह पाल्पाका तैनाथवाला भएर बसेका थिए । त्यही बेला अंग्रेजहरूले नेपाल हडप्ने प्रयास गरेका थिए । अंग्रेजले चारैतिरबाट सेना अगाडि बढाएपछि राजा गिर्बाणयुद्ध विक्रमले त्यसतर्फको गौंडामा मुकाबिला गर्न उजिरसिंहलाई आदेश दिए । उनी फौज तयार पारी बुटवलको जितगढी किल्ला जाने निर्णयमा पुगे । जानुअघि भगवती मन्दिर पुगे । लडाइँमा विजयी भए दिव्य मूर्तिलाई एक सुन्दर मूर्तिभित्र प्रतिस्थापन गरी बर्सेनि रथयात्रा गराउने भाकल गरे । जितगढीमा नेपाली फौज विजयी भएको खुसियालीमा १८७६ सालदेखि भगवतीको रथयात्रा (सिन्दुरजात्रा) सुरु भएको इतिहासका जानकार निर्मल श्रेष्ठले बताए ।
अवकाश उमेरमा राय बाझियो,"संघीय मामिला तथा सामान्य प्रशासन मन्त्रालयले अर्थ र कानुनबाट फरकफरक राय आएपछि दुवैलाई राखेर विधेयक मस्यौदा मन्त्रिपरिषद्मा पेस गर्ने भएको छ । मन्त्रिपरिषद्ले अन्तिम निर्णय गर्ने मन्त्रालयले जनाएको छ । कानुन र अर्थ दुवैको राय राखेर ऐन संशोधन मस्यौदा एकदुई दिनमै मन्त्रिपरिषद्मा पेस गर्छौं, सामान्य प्रशासनका प्रवक्ता सुरेश अधिकारीले भने, मन्त्रिपरिषद्मै विस्तृत छलफल होला । उनका अनुसार मस्यौदामा प्रदेश र स्थानीय सरकारका निजामती कर्मचारी, प्रदेश निजामती सेवा ऐन, प्रदेश लोक सेवा आयोग पनि व्यवस्था गरिएको छ । एक प्रदेश र स्थानीय तहका निजामती कर्मचारीले अर्को प्रदेशमा खुल्ला प्रतिस्पर्धा गर्न पाउने व्यवस्थासमेत प्रस्ताव गरिएको छ, अधिकारीले भने, त्यसमा उमेर हद लाग्नेछैन । संघदेखि प्रदेशसम्मका सेवामा एकरूपता ल्याउन संघीय ऐनमै प्रदेश कर्मचारीबारे सैद्धान्तिक विषय प्रस्ट्याइएको हो । मस्यौदामा निजामती कर्मचारीका ११ वटा सेवा समूह रहने प्रस्ताव छ । स्वास्थ्य र संसद् सेवालाई समेत निजामती ऐनमा समेटिएको अधिकारीले बताए ।"
विद्यालयको नयाँ पाठ्यक्रम स्वीकृत,"परिषद्ले यसै शैक्षिक सत्रमा कक्षा ११ र १२ मा नयाँ पाठ्यक्रम कार्यान्वयन गर्न लागेको थियो । तर, हतारमा परिवर्तन गर्न लागिएको भन्दै विरोध भएकाले परीक्षणपछि मात्र कार्यान्वयनमा जाने निर्णय लिएको हो । संरचना स्वीकृत भएकाले यस वर्ष परीक्षणका रूपमा मात्रै लागू गरिने केन्द्रले जनाएको छ । विषयगत पाठ्यक्रम निर्माण गर्न थालिसकेका छौं, अब पाठ्यपुस्तक बनाएर परीक्षणमा जान्छौं, केन्द्रका सूचना अधिकारी खुबीराम अधिकारीले भने । परिषद्ले आगामी शैक्षिक सत्रदेखि नयाँ पाठ्यक्रम कार्यान्वयनमा ल्याइने जनाएको छ ।"
किशोरी हत्या प्रकरण: सुरु भएन थप बयान,किशोरीका परिवार र शुक्रबार गोली लागेर मृत्यु भएका सन्नी खुनाका परिवारलाई प्रदेश सरकारले ५५ लाख दिने निर्णय गरेको छ । आइतबार पीडित परिवारलाई भेट्न पुगेका प्रदेश ७ का कानुनमन्त्री प्रकाश शाहले उक्त जानकारी गराएका हुन् । भीमदत्त नगरपालिकाले पनि दुवै पीडित परिवारलाई ३३ लाख सहयोग प्रदान गर्ने निर्णय गरेको छ ।
किशोरी हत्या प्रकरण: सरकारले दोषी जोगाउन खोज्यो,"प्रधानमन्त्रीज्यूको दाहोरो चरित्रको मारमा न्यायालय परेको छ । कार्यपालिका र व्यवस्थापिकाको लाचार छाया न्यायालयलाई बनाउने प्रवृत्तिले परम्पराको रूप लिनुहुन्न भनेर मैले गम्भीर विमति राखें, उनले भने, न्यायालयलाई नेतृत्वविहीन हुन नदिन हालै पुन: अर्को सर्वसम्मत सिफारिस परिषद्बाट गरेका छौं । सुनुवाइ समितिबाट चाँडै यसलाई टुंगोमा पुर्याइयोस् ।"
बलात्कार आरोपमा पक्राउ,बोहराले किशोरीलाई खाजा घरकै शौचालयमा लगेर बलात्कार गरेको स्थानीयले बताएका छन् । पसलकी साहुनीको किटानी जाहेरीका आधारमा बोहरालाई नियन्त्रणमा लिएर अनुसन्धान भइरहेको बालाजु वृत्तका डीएसपी चिरञ्जीवी कोइरालाले जनाए । कोइरालाका अनुसार नियमित खाजा खान आउने क्रममा साजनको किशोरीसित चिनजान भएको थियो । प्रहरीले बोहरालाई थप अनुसन्धानका लागि हिरासतमा राख्न जिल्ला अदालतबाट ५ दिनको म्याद लिएको छ ।
बाँचुन्जेल जेल,"वैवाहिक सम्बन्ध कायम रहेको अवस्थामा पतिले पत्नीलाई जबर्जस्ती करणी गरेमा पाँच वर्षसम्म कैद हुने प्रावधान छ । सामूहिक रूपमा बलात्कार गरे, ६ महिनाभन्दा बढीको गर्भवती, अशक्त, अपाङ्ग, शारीरिक वा मानसिक रूपमा अस्वस्थ महिलालाई बलात्कार गरेमा उमेरअनुसार निर्धारण गरिएको सजायमा थप पाँच वर्षसम्म कैद सजाय तोकिएको छ । आफ्नो जात वा कुलमा चलिआएको चलन, परम्परा, मान्यताअनुसार विवाह गर्न नहुने नाताको व्यक्तिलाई बलात्कार गर्नेलाई जन्मकैद र जरिवानासमेत तोकिएको छ ।"
सांसदलाई मर्यादित हुन सभामुखको निर्देशन,काठमाडौं (कास) सभामुख कृष्णबहादुर महराले सांसदहरूलाई मर्यादित हुन निर्देशन दिएका छन् । प्रतिनिधिसभाको आइतबारको बैठकमा राजपा सांसद अनिलकुमार झा विशेष समयमा बोलिरहँदा कांग्रेस सांसद शशांक कोइराला उनको अगाडि हुँदै बाहिरिएपछि सभामुखले सांसदहरूलाई सचेत गराएका हुन् । प्रतिनिधिसभा नियमावलीको नियम २० को उपनियम (छ) मा सभामुखको आसन तथा बोलिरहेको सदस्यको बीचबाट हिँड्न र सभामुखको आसनतर्फ पिठ्यूँ फर्काएर बस्न नहुने व्यवस्था छ ।
पञ्चायतकालको गन्ध आयो : भट्टराई,"काठमाडौं (कास) पूर्वप्रधानमन्त्री बाबुराम भट्टराईले नेत्रविक्रम चन्द नेतृत्वको नेकपाका प्रवक्ता खड्गबहादुर विश्वकर्मालाई राजनीतिक रूपमा व्यवहार गर्न सरकारलाई आग्रह गरेका छन् । अदालतले छोड्ने फेरि सरकारले समात्ने गर्दा पञ्चायतकालको गन्ध आयो, प्रतिनिधिसभाको बैठकमा बोल्दै भट्टराईले भने, हामी सबैले पञ्चायतकालको व्यवहार सामना गर्दै आइसकेकाले त्यस्तो गर्नुहँुदैन । राजनीतिक ढंगले उनलाई व्यवहार गरिनुपर्छ । मुद्दा उठाउन पाउने उनीहरूको अधिकार भएको उनले बताए । उनीहरूलाई राजनीतिक शक्तिका रूपमा लिन उनले आग्रह गरे । कैलाली १ बाट निर्वाचित रेशम चौधरीलाई सदनमा शपथग्रहण गराउन नसक्नु दुर्भाग्यपूर्ण भएको उल्लेख गर्दै उनले त्यसका लागि व्यवस्था मिलाउन सरकारलाई आग्रह गरे । कुनै मुद्दा नै नचलाईकन अपराधी करार गरेर शपथग्रहण गर्न नदिनु उपयुक्त हुँदैन उनले भने ।"
ठडिँदै छ ह्योल्मो एकीकृत बस्ती,"बस्ती वरीपरी ह्योल्मो जातिको परम्परागत संस्कृति चिनाउने बालबगैंचा,ढुंगे बाटोजस्ता विभिन्न भौतिक संरचनाले सिँगारिने योजना छ ।"
बैठक नबस्दा भएन दफावार छलफल,रिट निवेदनमा न्यायाधीश चिन्तामणि बरालको एकल इजलासले विपक्षीको नाममा कारण देखाउ आदेश जारी गरेको थियो । हेटौंडालाई नै राजधानीका लागि दाबी गरिएको रिट निवेदनमा २०७५ वैशाख १४ गते गठन भएको प्रदेश राजधानी सम्भाव्यता अध्ययन विशेष समिति गठन गर्ने गरी भएका निर्णय र सो सम्बन्धमा भएका सबै कामकारबाही बदर गर्न माग गरिएको छ । साउन २१ गते सबै विपक्षीको म्याद तामेल भएकाले भदौ २१ गते सम्ममा जवाफ पेस गरिसक्नुपर्नेछ । उक्त समयसम्म पनि सबैको लिखित जवाफ नआए मुद्दाको पेसी तोकिने अदालतले जनाएको छ ।
समिति गठन गर्ने निर्णय,हेटौंडा अस्पतालमा पनि अस्पताल प्रमुख डा प्रवीण श्रेष्ठको संयोजकत्वमा तदर्थ समिति गठन गरिएको छ । हेटौंडा अस्पतालमा १४ विभाग भए पनि अहिले १० विभागीय प्रमुखसहितको तदर्थ समिति गठन गरिएको हेटौंडा अस्पतालकी प्रशासन प्रमुख अप्सरा पोखरेलले बताइन् ।
लगानी आकर्षित गर्न छुटैछुट,कर तिर्ने र नतिर्ने उद्योगबाट उत्पादित वस्तुको मूल्यमा अन्तर आउँछ र प्रतिस्पर्धा गर्न नसकेर पुराना व्यवसायी धरापमा पर्छन् । दोलखा उद्योग वाणिज्य संघका अध्यक्ष सुन्दर कार्कीले दोस्रो जिल्ला सभाबाट नयाँ व्यवसाय भित्र्याउन जस्तो नीति अपनायो पुरानोलाई पनि उही नीतिले समेट्नुपर्ने बताए ।
जनैगुन्हु पुन्ही मनाइयो,आज गाईजात्रावर्षभरि मरेका आफन्तले मोक्ष पाऊन् भन्ने कामनाका साथ परिवारले गाईलाई नगर पक्रिमा गराई आज गाईजात्रा पर्व मनाइँदै छ । प्रत्येक वर्ष भाद्रकृष्ण प्रतिपदाका दिन ससाना बालकलाई एकातिर गाईको अनुहार अंकित र अर्कोतर्फ गणेशको चित्र राखेको पेरुंगाको टोपी लगाइदिन्छन् । तास वा कुनै राम्रो कपडाको चोलो र जामा लगाउन दिई पटुकाको दुई टुप्पो भुइँमा लतार्न लगाएर गाई बनाई नगर परिक्रमा गराइन्छ ।
सूची नपठाउँदै जिम्मेवारी,गत चैत २८ मा जिल्ला शिक्षा कार्यालय खारेज भएपछि जिम्मेवारीविहीन उपसचिवको संख्या झनै थपिएको हो । शिक्षा कार्यालय खारेज गरेर शिक्षा विकास तथा समन्वय इकाई बनाइएको छ । ४१ जिल्लामा मात्रै उपसचिवको दरबन्दी छ । जिल्लाजिल्लामा शाखा अधिकृत इकाई प्रमुख छन् । ६ महानगरपालिका र ११ उपमहानगरपालिकाको शाखा प्रमुखमा यसअघि नै उपसचिव पठाउन थालिएको छ ।
जीवनशैली नमिल्दा ढाडको समस्या,सहरी जीवनशैली गुणस्तरीय बनाउन सानै उमेरदेखि व्यायाम गर्न बानी बसाल्नुपर्ने चिकित्सक बताउँछन् । यसलाई प्रभावकारी बनाउन विद्यालय तहबाटै अभ्यास सुरु गर्नुपर्छ । व्यायामलाई दैनिक जीवनसँग जोड्न सामुदायिक व्यायाम केन्द्र निर्माण गर्नुपर्ने चिकित्सकको भनाइ छ ।
सिँगारिँदै राजधानी,"वर्षमा दुईपटक मर्मत तथा सुधार गरिने भन्दै उनले भीआईपीको रुटभन्दा अन्य ५ स्थानमा पनि सडक मर्मत तथा सुधार भइरहेको बताए । पुरानो बानेश्वरनयाँ बानेश्वर, ज्ञानेश्वरचारखालजैन भवनलगायतका सडक पनि मर्मत भइरहेको उनले जानकारी दिए । यी सडक नियमित मर्मत तथा सुधार गरिएको छ, उनले भने । इमल्सन प्रविधिबाट कालोपत्रे गरिएको भन्दै उनले चिसोमा अफसाल्टबाट कालोपत्रे नगरिने बताए । इमल्सनमा ६० प्रतिशत बिटुमिन र ४० प्रतिशत पानी मिश्रण गरिएको हुन्छ, उनले भने, त्यो केहीबेर सुक्नुपर्छ, वर्षा र चिसोमा यो उपयुक्त हुन्छ । २ नम्बर सडक डिभिजन कार्यालयका प्रमुख देवकुमार तामाङले आफ्नो कार्यक्षेत्रभित्र भीआईपीको बाटो नपरेको बताए । ठमेलस्थित सञ्चयकोष भवन अगाडि, सोल्टीमोडबाट सोल्टी होटलसम्म र नारायगोपाल चोकबाट स्वयम्भूसम्मको सडक मर्मत तथा सम्भार गर्ने काम भइरहेको उनले बताए । त्यसैगरी चाबहिलबाट गोकर्ण रिसोर्टसम्मको सडक खण्ड मर्मत तथा सम्भार गर्ने काम भइरहेको छ । बिमस्टेक सम्मेलनमा सहभागी हुन आउने पाहुनालाई स्वागत गर्न अहिले उपत्यकाका विभिन्न स्थानमा गेट तथा सडक सिँगारिएका छन् ।"
बिमस्टेक बाई मिस्टेक होइन,"बिमस्टेकको अझै बडापत्र छैन । बजेट अभाव, काम गर्ने संयन्त्र र नेतृत्व संकट, सदस्य राष्ट्रबीच समन्वय कमी र इच्छाशक्ति नहुनाले यो शिखर सम्मेलनमा सीमित छ । यस्तो सम्मेलन पनि जम्मा चौथोपल्ट हुँदै छ, सार्कभन्दा सुस्त । अहिलेसम्म जम्मा तीनवटा सम्मेलन । जे भए पनि क्षेत्रीय सहकार्य र समन्वय अभ्यास गर्ने, संवाद गर्ने सम्भावना हुन्छन् । बिमस्टेक जागोस्, भोलि सार्क पनि । संगठनभित्रै वा बाहिरबाट कसैले पेल्दा छरछिमेकलाई चासो हुने बनाउनुपर्छ । संगठनले ओत दिन्छ । कूटनीतिको विकल्प हुँदैन । कूटनीतिक मञ्च र प्रयासलाई प्रभावकारी बनाउनु नेपालजस्ता साना देशको हितमा हुन्छ ।"
असम्भव राष्ट्र,"सारमा, नेपाली समाजको अहिले बनेको अनुहार बलात्कारीको हो । यो पहिचानलाई बदल्नका लागि विधिको शासन र विश्वासिलो कानुन व्यवस्था आवश्यक छ । राजनीतिक नेतृत्वको विश्वसनीयता अपरिहार्य छ । समृद्धिका आधार बल्ल तयार हुन्छन् । बिमस्टेकहरू उपलब्धिमूलक हुन थाल्छन् । बलात्कारीको बद्नामबाट समृद्ध राष्ट्रमा रूपान्तरण गर्ने यात्रा निकै लामो छ । यो यात्राका लागि सातुसामलको जोहो पनि राम्रै हुनु आवश्यक छ । सरकारले जनताको समृद्धिको आकांक्षालाई सोम शर्माको सातुको घैंटो नबनाओस् ।वाग्ले अर्थशास्त्रमा पीएचडी हुन् ।ट्विटर :"
प्रहरीप्रति जनविश्वास कति ?,"कञ्चनपुरमा भएको किशोरी हत्याकाण्डको त्रासदी कायमै रहँदा पोखरामा अर्की किशोरीको शव फेला परेको छ । कञ्चनपुर हत्याकाण्डका क्रममा यसअघि भएको प्रहरी अनुसन्धानप्रति असहमति राख्दै जनसागर सडकमा उत्रिएपछि नयाँ शैलीमा अनुसन्धानको थालनी हुने बताइएको छ । किशोरीको हत्याजस्तो जघन्य अपराधमा प्रहरीले गरेको फितलो अनुसन्धानप्रति जनअसन्तुष्टि बढ्दै जाँदा भएको आन्दोलनमा प्रहरीले हस्तक्षेप गर्दा एक किशोरको मृत्यु भएको छ । धेरै घाइते भएका छन् । राज्य किन यति धेरै निरीह बन्दैछ ? महिला हिंसा र हत्याका शृङखला बढ्दै जाँदा अनुसन्धान प्रक्रिया किन चुस्त र प्रभावकारी बन्न सकिरहेको छैन ? कञ्चनपुर घटनामा दोषीलाई कानुनी दायरामा ल्याउन भएको आन्दोलनलाई मत्थर पार्न मानसिक सन्तुलन ठिक नभएको व्यक्तिलाई प्रहरीले सार्वजनिक गरे लगत्तै जनअसन्तुष्टि अरू ज्यादा चुलियो । अब सुरुदेखि अर्को अनुसन्धान थालनी हुने भएको छ । प्रहरी जनताका सेवक हुन्, कानुनका रक्षक हुन् । प्रहरीको दम्भले सामाजिक क्षेत्रलाई आन्दोलित बनाएका अनेक उदाहरण हामीसँंग छन् । युरोप, अमेरिकामा प्रहरीप्रति जुन विश्वास र भरोसा छ, नेपाली प्रहरीले किन जनविश्वास आर्जन गर्न सकिरहेका छैनन् ? जघन्य अपराधमा अनुसन्धानको नौटंकी गरेर जनतालाई भ्रमित पार्ने कार्य किन गरियो ? प्रहरीले सार्वजनिक गरेका मानसिक सन्तुलन ठिक नभएको व्यक्ति निर्दोष पाइए सन्देश कस्तो जान्छ ? एउटी निरीह किशोरीको हत्या हुन्छ, प्रहरी सामान्य रूपमा लिंँदै अनुसन्धान सतही रूपमा गर्छ, राजनीतिक आरोपप्रत्यारोपमा उत्रन्छन् । हामी कस्तो संस्कृति विकास गरिरहेका छौं । महिला हिंसा, बलात्कार, हत्याजस्ता जघन्य अपराधले शिर उठाउँदै गर्दा प्रहरीप्रतिको जनविश्वास गुम्यो भने राज्यले अरू धेरै क्षति ब्यहोर्नुपर्ने हुन्छ । स्थानीय प्रहरीको उत्कर्षमा पुगेको दम्भ, समृद्धिको घेराभित्र रुमलिएको सरकारी दृष्टिकोण अनि सडकमा उत्रिएका भिडलाई राजनीतिक आँखाले हेर्ने परिपाटीले हामी चुकेका त होइनौं ? उत्तम पुडासैनी जोरपाटी, काठमाडौं"
प्रदेशपिच्छे अन्तर्राष्ट्रिय मैदान,"खेलकुद राष्ट्र र राष्ट्रियता चिनाउने माध्यम हो । खेलकुदले अर्थतन्त्र, शिक्षा, समाज कल्याण तथा व्यक्तित्व विकास लगायतका क्षेत्रमा टेवा पुर्याउन सक्छ । विश्व खेलकुद जगतलाई हेर्दा हाम्रो देशले धेरै गृहकार्य गर्नुपर्ने देखिएको छ । खेलकुदलाई राजनीतीकरणबाट टाढै राख्नुपर्छ । खेलकुद विकासका लागि उचित प्रशिक्षण, अन्तर्राष्ट्रिय स्तरको खेलमैदान अत्यावश्यक छ । घरेलु प्रतियोगितासँगै अन्तर्राष्ट्रिय मैत्रीपूर्ण खेल खेलाउनुपर्छ । कमीकमजोरीलाई क्रमश: सुधार गर्दै लैजानुपर्छ । जारी १८ औं एसियाली खेलकुदमा नेपाली खेलाडीको प्रदर्शन निराशाजनक छ । यसले सम्बन्धित निकायले हाम्रो देशमा राम्रा खेलाडी हैन, हाम्रा खेलाडीमात्र उत्पादन गरिरहेको देखाउँछ । खेलाडी छनोट, प्रशिक्षण, व्यवस्थापनका काम भइरहेकै देखिन्छ । तर किन राम्रा खेलाडी उत्पादन हुन सकिरहेका छैनन् ? ध्यान दिनुपर्ने विषय हो । नेपाल सन् १९९९ मा भएको आठौं साफ च्याम्पियनसिपमा ३१ स्वर्ण, २७ रजत र १६ कास्यपदकसहित दोस्रो भएको थियो । त्यस्तो प्रदर्शनलाई निरन्तरता दिनसकेको छैन । व्यावसायिक बन्ने वातावरण नहँुदा खेलाडी विदेश पलायन हुनुपर्ने अवस्था छ । एउटै अन्तर्राष्ट्रिय स्तरमा खेलमैदान बनेको छैन । राजधानीमा दसरथ रंगशाला छ । राजनीतिक खिचातानीले यसको भौतिक पूर्वाधार अस्तव्यस्त छ । सरकारले ७ वटै प्रदेशमा सुविधा सम्पन्न अन्तर्राष्ट्रिय स्तरको खेलमैदान बनाउनु अति आवश्यक छ । खेलकुद मन्त्रालय यस कार्यमा अघि बढोस् । तेजेन्द्र चौधरीकुपन्डोल, ललितपुर"
छाउप्रथाविरुद्ध प्रतिबद्धता,"शनिबार कोसेलीमा मञ्जु भट्टको अनुभूति सल्लिपिर ओछ्याएर सुतेंँ पढ्न पाएँ । संस्कृतिका नाममा प्रचलित छाउपडी प्रथाको भोगाइ उनले वर्णन गरेकी रहिछन् । अन्तिम हरफमा उनले लेखेकी छन्, यो पीडा धेरैलाई नसके पनि मेरै घरबाट सुरु गरेर मेरी छोरीलाई महसुस हुनदिने छैन । मलाई आशा छ , मेरो घरमा मेरै पिढीदेखि यो कुरीति अन्त्य हुनेछ र मेरा छोराछोरीका लागि छाउपडी एकादेशको कथाजस्तै हुनेछ । उनको यो प्रतिबद्धता स्वागतयोग्य छ । यस्ता प्रतिबद्धता एकएक गरेर जाहेर हुनथाल्यो भने कुसंस्कारको केही जोड चल्दैन । भीमेन्द्रबहादुर कार्की नक्खु, ललितपुर"
बिचौलियाको बिगबिगी,"वस्तु र सेवा बजारमा बिचौलियाको विगविगी छ । बिचौलियाको मनोबल कति उच्च छ भन्ने कालीमाटी तरकारी बजारमा अनुगमनमा गएको सरकारी टोलीप्रति भएको व्यवहारले प्रमाणित गर्छ । यसको मुख्य कारण दण्डहीनता हो । मन्त्रीको नेतृत्वमा बजार अनुगमनमा निस्कँदा विगतमा पटकपटक दुव्र्यवहार प्रयास भएका छन् । तर तिनीहरूलाई कारबाही गर्ने हिम्मत कसैले देखाउन सकेन । उल्टै व्यापारीव्यवसायीको दबाबसामु सरकार झुक्ने गरेको छ । अनुगमनमा पसल सिल गरिए पनि सरकारले केही दिनमा आफै खोलिदिने गरेको छ । तत्कालीन आपूर्ति व्यवस्थापन तथा उपभोक्ता हित संरक्षण विभागले केही ठूला व्यावसायिक घरानामा अनुगमन गरिरहेको थियो । व्यावसायिक संगठनहरूले विरोध गरेपछि वाणिज्य तथा आपूर्तिमन्त्री मातृकाप्रसाद यादवले अनुगमन निष्क्रियमात्र बनाएनन्, विभागका महानिर्देशकलाई सरुवा गरे । कृषिमन्त्री चक्रपाणि खनालले कालीमाटी तरकारी बजार अनुगमन गरेर किसान र उपभोक्तालाई फाइदा हुने अनि बिचौलिया तह लगाउने प्रतिबद्धता जाहेर गरे । तर काम देखिएन । कालोबजारी तथा केही सामाजिक अपराध तथा सजाय ऐन, २०३२ मा भएको कसुरको मात्रा अनुसार दस वर्षसम्म कैद सजाय हुने व्यवस्थालाई संशोधन गरी अहिले कैद सजाय एक वर्षमा कायम गरिएको छ । स्थानीय सरकार सञ्चालन ऐन, २०७४ ले तरकारी, फलफूल, माछामासु लगायतको अनुगमन स्थानीय सरकारले गर्ने स्पष्ट व्यवस्था गरेको छ । आव २०७५०७६ को बजेटमा आपूर्ति सम्बन्धी व्यवस्थामा संघ र स्थानीय सरकारको सहभागितामा नियमित र प्रभावकारी बजार अनुगमन गर्ने उल्लेख छ । तर निकायगत समन्वय गरेर बजार अनुगमन हुनसकेको छैन । यस्ता बेथिति निर्मूल नगरेसम्म उपभोक्ता ठगीले निरन्तरता पाइरहनेछ । कृष्णप्रसाद भण्डारी मार्सेलीविराटनगर ३, मोरङ"
राजमार्गमै ट्यांकर पार्किङ,"दैनिक हजारौं सवारी साधन ओहोरदोहोर गर्ने व्यस्त सडक हो, इटहरीविराटनगर जोड्ने कोशी राजमार्ग । ढाटदेखि वरगाछीसम्मको सडकलाइ दुर्घटनाग्रस्त क्षेत्र भनिएको छ । तर त्यस स्थानको व्यवस्थापन गर्ने जिम्मेवारी पाएका निकाय निस्क्रिय छन् । कञ्चनबारीस्थित नेपाल आयल निगमको क्षेत्रीय कार्यालयमा पेट्रोलियम पदार्थ ढुवानी गर्ने ट्यांकरले राजमार्गलाई पार्किङ स्थलका रूपमा प्रयोग गर्ने गरेका छन् । त्यही कारण पटकपटक दुर्घटना हुने गरेको छ । आधाजसो बाटो ढाकेर बसेका ट्यांकरले सडक साँघुरो बनाउनुका साथै विपरीत दिशाबाट आउने सवारी साधन छेकिदिन्छन् । यस सडक खण्डमा पटकपटक भएका दुर्घटनामा विद्यार्थी, मजदुर, पैदल यात्री, साइकल यात्री लगायत धेरैले ज्यान गुमाइसकेका छन् । सर्वसाधारणलाई पार्किङ निषेध गरिएको स्थानमा झुक्किएर सवारी साधन एकैछिन रोक्दा पनि हतारहतार जरिवाना सहितको पुर्जा थमाउन आइपुग्ने ट्राफिक प्रहरीहरूको नजर त्यसतर्फ किन नपरेको हो ? ठूलो परिमाणमा इन्धन बोकेका ट्यांकरहरू बाटोमै जथाभावी पार्किङ गर्नाले कथंकदाचित दुर्घटना भइहाले अति प्रज्वलनशील पेट्रोलियम पदार्थको आगलागीबाट जनधनको ठूलो क्षति हुनसक्छ । निगमले कार्यालय छेवैमा रहेको थोरै खाली जमिनलाई पार्किङ स्थलका रूपमा प्रयोग गर्ने गरेको छ । तर पर्याप्त छैन । पार्किङ स्थल भनिएको ठाउँ खाली रहेकै अवस्थामा समेत अधिकांश ट्यांकर बाटोमै लाम लाग्छन् । यहाँका जनताले ट्यांकर पार्किङको उचित व्यवस्थापन गरिदिन हारगुहार गर्दा पनि सम्बन्धित निकायबाट समस्या समाधानका निम्ति ठोस पहल भएको छैन । सडकमा पार्किङ गर्ने समस्याको जतिसक्दो चाँडो दीर्घकालीन समाधान खोज्न जरुरी छ । मिलन खरेल विराटनगर४, कञ्चनबारी"
सार्वजनिक सवारीमा सास्ती,"कान्तिपुरमा प्रकाशित सार्वजनिक यता न उता शीर्षक सम्पादकीयले मनै छोयो । काठमाडौं उपत्यका लगायत मुलुकका विभिन्न गन्तव्यका यातायात र भाडाका सार्वजनिक सवारी साधन माइक्रोबस, बस र ट्याक्सीको व्यवहारको यथार्थ चरित्र चित्रण सम्पादकीयले गरेको छ । अप्ठ्यारो, उकुसमुकुस, चरम शोषण, गुन्डागर्दी, मनपरी ठगी, अत्याचार र यातना सहेरै भए पनि गन्तव्यमा पुग्न निजी सार्वजनिक यातायातका बस, माइक्रोबसमा यात्रा नगरी नहुने बाध्यता छ । यात्रीलाई खुलेआम ठग्ने र ठग्न नपाउँदा आन्दोलनमा उत्रने नियतले चलेका साधनको न कुनै विसौनी हुन्छ, न भाडादरमा एकरूपता, न गन्तव्यको ठेगान हुन्छ । राजस्व नतिर्ने तर समयसमयमा सरकारलाई अप्ठ्यारो पार्दै सरकारको आदेशको ठाडै अवज्ञा गर्ने यस्ता व्यवसायीले काठमाडौं उपत्यकाको चक्रपथदेखि बाहिर सर्वत्र सोझासिधा यात्रीलाई मनपरी भाडा असुल्ने गरेका छन् । १४ सिट क्षमताको माइक्रोबसमा २५ जना, ४० सिटको बसमा ६० जनासम्म कोचेको देखिन्छ । ट्याक्सीहरू मिलाएर दिनुस् न, मिटर बिग्रेको छ भन्ने जवाफ दिन्छन् । काठमाडौं उपत्यकाका रुट वैज्ञानिक छैनन्, कतै थुप्रै साधन दोहोरो रुटमा चल्छन्, कतै चल्दैनन् । रत्नपार्कसातदोबाटोको माइक्रोबसमा हिँडेकामा लगनखेल पुगेपछि त्यहीं ओह्रालेको अनुभव पनि गर्नुपर्यो । साझा यातायातको सञ्चालनसँंगै सीमित रुटका यात्रीलाई भने राहत पुगेको छ । महानगर यातायातको सेवा सन्तोषजनक छ । टेम्पो र माइक्रोबसका रुटमा ठूला बस सञ्चालन गरेपछि राहत महसुस भएको छ । तर साँच्चिकै जनताको पीरमर्कालाई सम्बोधन गर्ने हो भने सरकारले सिन्डिकेट विरुद्ध चालेको कदमलाई टुङ्गो लगाउनैपर्छ । पुराना र साना सार्वजनिक सवारी साधनलाई विस्थापित गरी अधिक सिट क्षमता भएका ठूला बस ल्याई चक्रपथ लगायतका रुटमा सञ्चालन गर्नुपर्छ । यसबाट भरपर्दो, आरामदायी र सुरक्षित आवागमन सेवा सुविधा प्रदान गर्ने दायित्व पुरा हुन्छ । गंगाराज अर्यालपाणिनी ८, अर्घाखाँची"
सरकारलाई पालनपोषण,"करको मोडालिटी विकासका लागिभन्दा पनि संघीय, प्रदेश र स्थानीय सरकारलाई पालनपोषण गर्ने हेतुले तय भएजस्तो देखिन्छ । करको क्षेत्र विस्तार र दर वृद्धिले जनआक्रोश बढ्दो छ । यसले संघीय व्यवस्थालाई कमजोर बनाउने जोखिम छ । अत: करको त्रासमय वातावरणप्रति सरकारले समयमै ध्यान दिनुपर्छ । राजकुमार बानियाँमहालक्ष्मी ७, ललितपुर"
नेतामुखी हामी,"महानगरपालिका कार्यालय परिसरमा बम विस्फोट हुन्छ । बालिका बलात्कार र हत्याका घटना दोहोरिँदा छन् । जनताको छाक काटेर तिर्न बाध्य बनाइएको कर निर्वाचित प्रतिनिधिको पालनपोषणमा सीमित छ । विकास निर्माण, शिक्षा, स्वास्थ्य, राहत, उद्धार केले गर्ने ? दलाल, तस्कर, बिचौलियाको मनोबल उच्च हुँदैछ, कानुनी राज्यको अवधारणा निम्छरो हुँदैछ । भ्रष्टाचार र अनियमितताको पारो घट्नसकेको छैन । धेरै मन्त्री, मन्त्रालय, सांसद र आसेपासेको संख्यात्मक बढोत्तरीले होला, विकास निर्माण जहीँको तहीँ छ । संघीयता व्यवस्थापन प्रभावकारी छैन । सरकार अन्योल, अनिर्णय र दुराशययुक्त सोचबाट ग्रस्त बन्दै गएको देखिन्छ । लोकतन्त्रमा नेता जनमुखी हुनुपर्नेमा जनता नेतामुखी बन्नुपर्ने बाध्यात्मक परिस्थिति कसरी आयो ? लोकतन्त्रमा आलोचना सुनेर विवेकको राजनीति गर्ने व्यक्तिमात्र नेता हुन्छ । पत्रकारले लेख्न र छाप्न, नागरिकले आफ्ना अभिव्यक्ति उजागर गर्नका साथै हरेक तह, तप्का र व्यवसायमा रहनेहरूले नियम, कानुन र संविधान विरुद्ध नहुने गरी गतिविधि निर्वाध सञ्चालन गर्न स्वतन्त्र रहन्छन् । सरकारको स्वेच्छाचारिता, निरंकुशता र अधिनायकवादी शैली विरुद्ध बेलाबेला सचेत, सजग र सतर्क बनाउनु नागरिक कर्तव्य हो । प्रजातान्त्रिक मुलुकमा प्रतिपक्ष हुन्छ । दबाब समूह रहन्छ । सरकारलाई सक्रिय बनाउन जुलुस, नारा, धर्ना, अनशन, असहयोग अभियान थालनी गर्ने राजनीतिक सिद्धान्त निकट सर्वमान्य विरोधका शैली हुन् । कुनै पनि विषयमा जानकारी माग्नु र पाउनु नागरिक अधिकारभित्र पर्छ । यसमा तलबितल पार्न खोजियो भने असन्तुष्टि गुम्सिएर नियन्त्रण बाहिर पुग्न सक्छ । यसैले झिनामसिना व्यक्तिगत स्वार्थ आग्रहपूर्वाग्रहको पछाडि नलागी सर्वजनहितायको पक्षमा राज्य संयन्त्र निस्वार्थ भावले लाग्नुपर्छ । मधुसूदन ओझाविराटनगर ३, मोरङ"
वैवाहिक बलात्कारविरुद्ध कानुन,"बढ्दो सहरीकरण र भूमण्डलीकरणले नेपाली समाजमा खुलापनका नाममा छाडा यौनवादी संस्कृति मौलाउँदै गएको छ, जसले वैवाहिक बलात्कारलाई प्रबद्र्धन गरिरहेको हुनसक्छ । यस सम्बन्धमा सरकार एवं सरोकारवाला सजग भई कानुन बनाउनु सराहनीय छ । तर वैवाहिक बलात्कारजस्तो संवेदनशील अपराधलाई छानबिन गर्ने भरपर्दाे संयन्त्र चाहिन्छ । पत्नीको उजुरीलाई मात्र आधार बनाइयो भने क्षतिपूर्ति वा आर्थिक लाभका लोभमा विकृति ल्याउने सम्भावना रहन्छ । नारायण निरौला विराटनगर"
यो त भएन नि !,घाइते बनाई उपचार गर्न लगाउनेकठैबरा ! मारीमारी सहिद बनाउने जीवन लिई पैसा दिने ! म कसरी सहुँ म आमाले छोरा ! आँसु कति झारिरहुँ सुशासन र समृद्धिको हावा बहेन नि हेल्लो सरकार ! लौन सरकार !! यो त भएन नि ! इन्द्रकुमार श्रेष्ठ ओखलढुंगा
खाना आफैं औषधि,सामान्यतया ४० वर्षको ५०५५ किलोको स्वस्थ व्यक्तिलाई प्रत्येक दिन करिब ५० ५५ ग्राममात्र प्रोटिन चाहिन्छ । १०० ग्राम भटमासमा ४३ ग्राम प्रोटिन पाइन्छ । सिमी र गहतमा पर्याप्त प्रोटिन हुन्छ । शरीरमा रगत बढाउन प्रोटिनको भूमिका हुन्छ । प्रोटिन नभए आइरन चक्कीले मात्र काम गर्दैन । गर्भवती महिलालाई आइरन चक्कीमात्र दिएर पुग्दैन । स्वस्थकर प्रोटिन खाना दिनुपर्छ । पौष्टिकताले भरिपूर्ण भोजन गर्नुपर्छ । यो सस्तोमा हुन्छ । धेरै खर्च लाग्ने पत्रु खानामा धेरै पौष्टिक पाइन्छ भन्ने भ्रममा पर्नु हुँदैन ।
संविधान संशोधन किन ?,"संघीयता फेल भयो वा अफापसिद्ध भयो भन्दा कतिपयलाई क्षणिक आत्मरति दिँदो हो । तर संघीयता फेल हुनु भनेको संविधान असफल हुनु हो । यो घोषणा गर्नतिर उद्यत गराउने वा हुनेहरूले यसबाट सिर्जना हुने भयानकताको परिणाम पक्कै बोध गरेको हुनुपर्छ । संविधानलाई माया गर्नेहरूले समेत यसलाई जोगाउन ती गाँठा फुकाउनैपर्छ । संविधानले अनुसूचीहरूमा सरकारहरूको क्षेत्राधिकार व्यवस्था गरेको छ । अनुसूची ५, ६ र ७ मा एउटा सरकारको अधिकार अर्को तहको सरकारसँग बाझिने थुप्रै प्रावधान छन् । तिनीहरूका सन्दर्भमा स्पष्ट विभाजन गर्न पनि संविधान संशोधन आवश्यक छ । झा प्रदेश नं २ का मुख्य न्यायाधिवक्ता हुन् ।"
सापारु पर्वको सौन्दर्य,लिच्छवि राजा आनन्ददेवले नेपाल मण्डलको राजधानी भक्तपुर बनाएका थिए । त्यस कालखण्डमा भक्तपुर सांस्कृतिक रूपले विशेष थलो बन्न पुग्यो । सापारु पर्वले फस्टायो । यक्ष मल्लपछि भक्तपुरबाट कान्तिपुर र पछि कान्तिपुरबाट ललितपुर विभाजन भइसकेपछि यी तीन राज्यबीच हरेक क्षेत्रमा प्रतिस्पर्धा भयो । त्यसपछि सापारु आआफ्नै शैलीमा विकास भयो । यस पर्वबारे अझ गहन अध्ययन हुनसके थुप्रै सत्यतथ्य प्रकाशमा आउन सक्छन् ।
साझा बन्दै सारंगी,"नीरज लगायत ११ जनालाई मनीष गन्धर्वले चाबहिलस्थित घरमै सारंगी सिकाइरहेका छन् । हुन त उनी आफैं पनि सारंगी सिक्दै छन् । मेरो सिकाइचाहिँ सारंगीलाई कसरी इन्डियन क्लासिकल टोनसँग फ्युजन गराउन सकिन्छ भन्ने हो, उनले भने, अचेल सारंगी सबैतिर चासोको विषय बन्दै छ ।"
क्वाँटी अर्थात् तातो झोल,"पाटनबासी संस्कृतिविद् कीर्तिकिरण जोशीका अनुसार, अहिले क्वाँटीमा ललिचा घाँस मिसाएर खाने परम्परामा कमी आएको छ । क्वाँटी भने अहिले पनि धेरै खाइन्छ । पाटनमा जनैपूर्णिमादेखि एक महिनासम्म पनि क्वाँटी खाने चलन रहेको उनले बताए ।"
जो गीतकार पनि उत्तिकै राम्रा थिए,"मधुरिमा नेपाल र सांस्कृतिक संस्थानद्वारा आयोजित कार्यक्रमको दोस्रो चरणमा कलाकारहरूले गोपालका आठ प्रस्तुत गरे । देशले रगत मागे, तिमी देऊ या नदेऊ, बनेको छ पहराले, मेरो पाउमा आज, कहिलेकाहीँ मनका कुरा, जीवनको हरेक मोडमा, जुत्तामा हेर्दामा र हाम्रो खुसीको लागि लाई आकाश थापा, दीपेन्द्र बज्राचार्य, राधिका भण्डारी, निर्मला घिसिङ, तीर्थराज पोखरेल, शिला विष्ट, इन्दिरा गोले लगायतले गाएका थिए ।"
नेत्रहीनलाई सघाउन नाचगान,नेत्रहीन महिला संघको सहयोगार्थ मुलुकका चार सहरमा अनमोल इभ गरिने आयोजक मोनिका इन्टरनेसनल गु्रपका कमल जीसीले बताए ।
किरातीको ढ्वाङ्कुमो,"संस्थाका अध्यक्ष गजुरधन राईका अनुसार, ओखलढुंगाको उँबुगाउँको ढाङकुमटारलाई वाम्बुले राईको उद्गम थलो मानिन्छ । समुद्री सतहदेखि करिब २ हजार मिटर उचाइमा रहेको लिब्जु पहाडलाई लिब्जु बाजे भनेर पूजा गरिन्छ । त्यहाँ मुन्धुम विधिअनुसार ढवाङकुमो मनाइन्छ । त्यसका अलावा खोटाङ, उदयपुरको कटारी, सुनसरीको धरान र बेलायतमा समेत ढ्वाङकुमो चाड धुमधामसाथ मनाउने गरिन्छ । समारोहमा ललितकला प्रज्ञाप्रतिष्ठानका प्राज्ञ धनबहादुर याक्खालाई विशेष सम्मान गरियो । मूर्तिकारहरू शिव न्यौपाने, नीराजन मानन्धर, इन्दिरा श्रेष्ठ, नरेश थुलुङ, रञ्जित थापामगर र गणेशबाबु पनि सम्मानित भए ।"
सागरको एकल म्हेन्दोमाया,"म्हेन्दोमाया राजधानीनजिकैको पश्चिमी लोकभाका हो, उनले भने, आफू हुर्किबढेको समाजको लोकभाका यसरी सबैको माझ सुनाउन पाउँदा खुसी छु ।"
अमेरिकी सिनेटर म्याक्केनको निधन,"सन् २०१७ मा राष्ट्रपति ट्रम्पले खारेज गर्न चाहेको जीवन बिमासम्बन्धी चर्चित विधेयक एफोर्डेबल केयर एक्ट मा म्याक्केनले लामो छलफलपछि विपक्षमा मतदान गरेका थिए । उक्त मतका कारण ट्रम्पको प्रस्ताव विफल भएपछि ओबामा नीतिले निरन्तरता पाएको हो । म्याक्केनको निधनप्रति राष्ट्रपति ट्रम्प, पूर्वराष्ट्रपति बाराक ओबामालगायत अन्य विशिष्ट व्यक्तिले दु:ख व्यक्त गर्दै अमेरिकाले एक इमान्दार र असल व्यक्ति गुमाएको प्रतिक्रिया दिएका छन् ।"
अस्ट्रेलियाली विदेशमन्त्रीद्वारा राजीनामा,त्यसअघि पिटर डट्टनले भूतपूर्व प्रधानमन्त्री माल्कोम टर्नबुलको नेतृत्वलाई चुनौती दिए पनि असफल भएका थिए । तर शुक्रबार मरिसनले डट्टन तथा जुली विसपलाई पराजित गर्दै प्रधानमन्त्री बन्नेका हुन् । शुक्रबारको निर्वाचनमा भने टर्नबुलले सहभागिता नजनाउने बताएपछि मरिसन उनको समर्थनमा नेतृत्वमा पुगेका हुन् ।
तरकारीमा सिन्डिकेट: ९८ स्टलको खारेजीबारे अन्योल,"स्टे अर्डर दिएको छैन । त्यसैले हामीले आफ्नो काम गरिरहेका छौं, सुवेदीले भने । मन्त्रालय स्रोतका अनुसार अधिकांश स्टल लिने व्यापारीको राजनीतिक दलका उच्च नेतासम्म पहुँच छ । जसले गर्दा खारेजी प्रक्रियामा केही अन्योल देखिएको जनाकारहरू बताउँछन् । कृषि सचिव जीसीले जतिसक्दो चाँडै हटाउन समितिलाई निर्देशन दिएको बताए । खारेज गर्ने नै हो, उनले भने, जतिसक्दो चाँडै टुंग्याउन समितिलाई निर्देशन दिएको छु । हाल कालीमाटी बजारमा सबै गरी ६ सय ७ वटा पसल छन् । तीमध्ये १ सय ३१ जनाले कहिलेकाहीँ आफू बसेर अरूलाई सञ्चालन गर्न दिने गरेको जनाइएको छ । २ सय ७ जना व्यवसायी कहिलेकाहीँ मात्रै पसल आउने गरेको मन्त्रालयले जनाएको छ । तरकारी बजारमा देखिएको बिचौलियाको तह घटाउन आपूर्ति मन्त्रालयले मंगलबार कार्यदल गठन गरिसकेको छ । सहचिव एवं कार्यदलका संयोजक नवराज ढकालले नियम विपरीत काम गर्नेलाई छुट नहुने बताए ।"
चन्दननाथले लगानी सम्मेलन गर्ने,"सम्मेलनमा उद्योगी व्यवसायी, सरकारका अधिकारी, कूटनीतिक नियोग तथा दातृ निकाय, बैंक तथा वित्तीय संस्था सहभागी हुने उनले बताइन् । सम्मेलनमा अर्थमन्त्री युवराज खतिवडाले सम्बोधन गर्ने कार्यक्रम तय भएको छ । राष्ट्रिय योजना आयोगले उक्त सम्मेलनका लागि सहयोग तथा मध्यस्थता गर्न आयोगका सदस्य मीनबहादुर शाहीलाई जिम्मेवारी दिएको छ ।"
चिनियाँ टोली वार्ता गर्न आउँदै,थ्री गर्जेजले २०६८ मा गरेको सम्झौतामा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ ।
हराउँदै रैथाने कुखुरा,"३ वटा रैथाने जातका कुखुरामध्ये साकिनी धेरै राम्रो हो, उनले भने, यसमा हाई प्रोटिन र कम फयाट हुन्छ । उनका अनुसार यसको संरक्षण गर्ने उद्देश्यले ग्रामीण पर्यटनसँग जोडेर होमस्टे सञ्चालन भएका ठाउँमा हयाचरीको व्यवस्था गरिएको छ । यो कार्यक्रम तनहुँ, लमजुङ, कास्कीलगायत ७ जिल्लामा सञ्चालित छ । समूहमार्फत हयाचरी उपलब्ध गराइन्छ । जसमा भाले र पोथी किसान आफ्नै हुनुपर्छ । औषधि उपचारको व्यवस्था किसानलाई गर्ने गरिएको उनले बताए ।"
खाद्य अधिकार विधेयक स्वीकृत,"कृषि पेसाको संरक्षण र प्रवद्र्धन गर्ने, जैविक खेतीमा जोड दिने, खाद्य वितरणमा अवरोध गरे सजाय हुने, किसानको वर्गीकरण, अनुदानको व्यवस्थाजस्ता प्रावधानले खाद्य अधिकार सुनिश्चित गर्न सहयोग पुग्ने मन्त्री खनालले बताए ।"
रारामा महिनायता पर्यटक शून्य,"रारामा पर्यटक घटेपछि ताल्चा, रिगधारा, सल्लेरी र झयारी, जुम्ला घुच्चीडाबलगायत क्षेत्रमा सञ्चालित होटलको आम्दानी घटेको छ । रारा घुम्न पर्यटक नआएपछि स्थानीय उत्पादन दही, मही, घीउ, आलु, कुखुरा, तरकारीको बिक्री ठप्प भएको छ । रारा आउने सडक यातायात र हवाई सेवा भरपर्दो नहुँदा समस्या भएको पर्यटन व्यवसायी पदम न्यौपानेले बताए । उनका अनुसार यातायात भरपर्दो नहुँदा नै रारालाई बाह्रै महिनाको पर्यटकीय स्थल बनाउन सकिएको छैन ।"
भारतमा नोट नाइन,नोट नाइनमा उपलब्ध हुने एस पेन पनि रिमोर्टजस्तै काम गर्ने खालको भएको कम्पनीले जनाएको छ । प्रयोगकर्ताले एस पेनको प्रयोगबाटै फोटो खिच्ने र मोबाइलमा हुने विभिन्न क्रियाकलाप नियन्त्रण गर्न सक्छन् । साथै नोट नाइनमा डेक्स अनुभव पनि सुधारिएको छ । यसले प्रयोगकर्तालाई फोन एचडीएमआई केबलमार्फत अर्को स्क्रिनमा जोड्ने सुविधा दिन्छ । प्रयोगकर्ताले मोबाइलको स्क्रिनलाई ट्रयाक प्याड र किबोर्डका रूपमा प्रयोग गर्न पनि सक्छन् । नेपाली बजारमा भने २५६ जीबी मोडलको फोन उपलब्ध हुनेछ । यसको बिक्री अगस्ट ३१ देखि सुरु हुनेछ ।
टीभीएस आरटीआर १६० फोरभी भित्रियो,"काठमाडौं (कास) जगदम्बा मोटर्सले टीभीएस आरटीआर १६० फोरभी मोडेल नेपालमा भित्र्याएको छ । टीआर सिरिजअन्तर्गतको यो मोटरसाइकल १६० सीसीमा रहेको जारी विज्ञप्तिमा उल्लेख छ । यसमा ४ भल्भ र आयल कुल्ड इन्जिन रहेको कम्पनीले जनाएको छ । कम्पनीका अनुसार १५९७ सीसी सिंगल सिलिन्डर, ४ स्ट्रोक, ४ भल्भ इन्जिन रहेको मोटरसाइकलमा १६५ पीएस ८००० आरपीएममा र १४८ एनएम ६५०० आरपीएममा रहेको छ ।"
सिभिल बैंकको सहयोग,काठमाडौं (कास) सिभिल बैंकले आफ्नो सामाजिक उत्तरदायित्व बहन गर्ने क्रममा बालविकास समाजलाई २ लाख रुपैयाँ बराबरको चेक हस्तान्तरण गरेको छ । सिभिलका चिफ बिजिनेस अफिसर सुजितकुमार शाक्यले बालविकास समाजका अध्यक्ष सुवास गौतम र कोषाध्यक्ष सुरेन्द्र ढकाललाई संयुक्त रूपमा चेक हस्तान्तरण गरेको विज्ञप्तिमा उल्लेख छ ।
एनसेल र मौसम विभागबीच समझदारी,काठमाडौं (कास) बाढी पहिरो सम्बन्धित पूर्वसूचना प्रणालीलाई थप मजबुत बनाउन एनसेलले जल तथा मौसम विज्ञान विभागसँग समझदारी गरेको छ । नयाँ समझदारीले एनसेल र जल तथा मौसम विज्ञान विभागबीचको सहकार्य अझ बृहत् बनाउँदै पूर्वसूचना प्रणालीलाई थप प्रभावकारी बनाउन मद्दत गर्ने विश्वास कम्पनीको छ । एनसेल र जल तथा मौसम विज्ञान विभागले २०७३ देखि नै पूर्वसूचना प्रणालीको सञ्चालनका लागि सहकार्य गर्दै आएको जारी विज्ञप्तिमा उल्लेख छ ।
आरबीबी मर्चेन्ट बन्यो बिक्री प्रबन्धक,काठमाडौं (कास) नेपाल पुनर्बिमा कम्पनीले प्रतिसेयर सय रुपैयाँ अंकित दरको १ करोड ६० लाख कित्ता साधारण सेयर निष्कासन गर्न आरबीबी मर्चेन्ट बैंकिङ लिमिटेडलाई निष्कास्न तथा बिक्री प्रबन्धकमा नियुक्त गरेको छ । सेयर निष्कासन सम्झौतापत्रमा नेपाल पुनर्बिमा कम्पनीका प्रमुख कार्यकारी अधिकृत चिरायु भण्डारी र आरबीबी मर्चेन्टका प्रमुख कार्यकारी अधिकृत रमेशकुमार भण्डारीले हस्ताक्षर गरेको विज्ञप्तिमा छ ।
छिट्टै सकियो टुसा,"संकलनमा जानेहरू दिनमा १० देखि ३५ जनासम्म हुन्छन् । उनीहरूले दिनमा ५ हजारसम्म कमाउँछन् । माछापुच्छ्रे संरक्षण व्यवस्थापन समिति अध्यक्ष गुरुङका अनुसार कास्कीका तीन ठाउँको गरी यसपटक ९ लाख ७५ हजारमा ठेक्का लागेको थियो । ठेकेदार पुर्खबहादुर पुनमगरका अनुसार टुसा पश्चिमका विभिन्न जिल्लामा खपत हुन्छ । योपल्ट महिनामा अनुमानित २० हजार मुठा बजारमा झारेको थियो, उनले भने, जुका लाग्ने भएकाले संकलन गरेर ल्याउन सजिलो छैन ।"
कर वृद्धिको विरोध,यसअघि कांग्रेसले एकीकृत सम्पत्ति कर वृद्धि गरेको विषयलाई लिएर विदुर नगरपालिका तोडफोड गरेपछि घटाएको थियो ।
अवैध बाटो हुँदै तिब्बत पुग्छ यार्सा,"त्रिपुरासुन्दरी नगरपालिकाका प्रमुख ओमबहादुर बुढाले अवैध रूपमा तिब्बत जाने यार्सा रोक्न चुनौती भएको बताए । सरकारी संयन्त्र भएका स्थान भएर यार्सा बिक्रीका लागि लैजाने व्यापारीले वैध रूपमै यार्सा ओसारपसार गर्ने गरेका छन्, उनले भने, तर, सरकारी निकायको उपस्थिति कम भएका ठाउँबाट तिब्बत यार्सा जान छोडेको छैन ।"
गोसाइँकुण्डमा घुइँचो,जनैपूर्णिमाका दिन सबै देवीदेवताको गोसाइँकुण्डमा जमघट हुने भएकाले उक्त दिन पूजा तथा स्नान गर्दा मनमा आनन्द हुने भक्तजनमा विश्वास छ । भक्तजनले कुण्ड स्नान गरेपछि जनै फेर्ने र रक्षाबन्धनसमेत गरेका थिए । बौद्ध धर्मका भक्तजन भने झाँक्रीसहित नाच्दै कुण्डको परिक्रमा गर्छन् । गोसाइँकुण्ड जीवनमा एक पटक पुग्नैपर्ने प्रसिद्ध धार्मिक तीर्थस्थल हो । यो स्वदेश तथा विदेशमा समेत प्रसिद्ध छ । गोसाइँकुण्डमा प्रत्येक वर्ष जनैपूर्णिमाका दिन विशेष मेला लाग्ने गर्छ । पौराणिक कथनअनुसार परापूर्वकालमा देवता र दानव मिलेर समुद्र मन्थन गर्दा उत्पन्न कालकुट विष सेवन गरेका भगवान् शिवले विषको डाह शान्त पार्न हिमालय खण्डको काखमा आई अफ्नो हातको त्रिशूलले भित्तामा हिर्काउँदा भित्ताबाट गंगाजल अर्थात् त्रिशूल धाराको उत्पत्ति भई उक्त धाराको पानी जम्मा भई गोसाइँकुण्ड बनेको भन्ने किंवदन्ती पाइन्छ ।
छोरी जोगाउनै मुस्किल,दुव्र्यवहारको सिकार बालक पनिबालिकासँगै बालकसमेत जबरजस्तीको सिकार हुन थालेका छन् । रुपन्देहीका ९ वर्षीय बालकलाई ललाइफकाइ अप्राकृतिक यौन दुव्यर्वहार गरेको आरोपमा प्रहरीले भारत स्थायी घर भई बुटवल ४ मा डेरा गरी बस्ने ७२ वर्षीय सुन्दर पुरीलाई पक्राउ गरेको छ । दिनभर जोगी बनेर भिक्षा माग्दै हिँड्ने पुरीले अभिभावकविहीन एक बाललाई पटकपटक यौन दुव्र्यवहार गरेको पाइएको छ । छिमेकीले प्रहरीलाई खबर गरेपछि गत साउन २६ मा पुरी पक्राउ परेका थिए ।
निर्मला हत्या प्रकरण: चैनपुरमा पनि प्रदर्शन,"प्रदर्शनमा स्थानीय बासिन्दा, पत्रकार, उद्योगी व्यवसायीलगायतको सहभागिता पनि थियो । उनीहरूले केही समय जिल्ला प्रशासन कार्यालयअघि नाराबाजीसमेत गरेका थिए ।"
थपियो अर्नाको बच्चा,"गर्भाधान भएको १० महिनापछि अर्नाले बच्चा जन्माउँछ । सूचना अधिकारी अर्यालका अनुसार अर्नाले बच्चा जन्माउने समय साउन, भदौ हो । कोसीटप्पुबाट १२ र चिडियाखानाबाट ३ अर्ना ल्याएर निकुञ्जको पूर्व क्षेत्र पदमपुरमा राखिएको थियो ।"
लुम्बिनीको सुरक्षा कडा,अध्यागमन कार्यालय बेलहियाका अनुसार सन् २०१७ मा ४८ हजार ३ सय ९९ जना श्रीलंकन पर्यटकले स्थलमार्गबाट बेलहिया हुँदै लुम्बिनीको यात्रा गरेका थिए । थाइल्यान्डका ३३ हजार ६ सय ९३ र म्यानमारका पर्यटकको संख्या २८ हजार १ सय ७४ थियो ।
बिदा विवाद: मन्त्रीले लगाए ताला,जिल्ला प्रशासन पुगेका मन्त्रीले सहायक प्रजिअ वेदप्रसाद अर्याललाई कार्यालय बन्द गर्न आग्रह गरे । उनले विपद् व्यवस्थापन र शान्तिसुरक्षाका कारण प्रशासन कार्यालय बन्द गर्न नसकिने जनाए पनि काममा आएका केही कर्मचारीलाई फर्काइदिएका थिए । सहायक सीडीओ अर्यालले जिल्ला प्रशासन कार्यालय संघीय सरकारमातहत रहेकाले प्रदेश सरकार मात्रैको निर्देशनमा बिदा दिन नसकिने यादवलाई जवाफ दिए ।
दिउँसो घरमा राति अन्तै,"शुक्रबार रातिको भीषण वर्षाले बस्तीका घर र चौपायालाई क्षति पुर्याएको छ । स्थानीय गणेश थामीका अनुसार राति ११ बजेतिर तीन पटक पूर्वसूचनाको आवाज सुनिएपछि पहिरो खसेको थियो । हावाहुरी, वर्षा र हुस्सुले पूर्वसूचना दिँदा पनि स्थानीय भाग्न नसकेको उनले बताए । कतिपयले पूर्वसूचना बजेकै थाहा नपाएको गुनासो गरेका छन् । पहिरो आइरहने भएकाले वन मन्त्रालयअन्तर्गत जलाधार तथा भूसंरक्षण विभाग र संयुक्त राष्ट्रसंघीय खाद्य तथा कृषि संगठनको साझेदारीमा पहिरोको पूर्वसूचना प्रणाली जोडिएको थियो ।"
१८ औं एसियाली खेलकुद : पदकको सम्भावना झन् कमजोर,एथलेटिक्समा सोमबार महिला ८ सय मिटरमा सरस्वती भट्टराई र पुरुषतर्फ सोही दूरीमा सोमबहादुर कुमालले प्रतिस्पर्धा गर्नेछन् ।
उत्तरार्धमा कमलले भेट्टाएको खुसी,"आफूचाहिँ कतिन्जेल खेलिरहने त जुनियरलाई ठाउँ दिनुपर्दैन । संन्यास लिने विचार छैन ? सोचौंला, आफूलाई ट्ेरनिङमा अभ्यस्त गराइराख्न सकियो भने ४५४६ वर्षको उमेरसम्म मजाले खेल्न सकिन्छ । किन संन्यास लिनुपर्यो । सकिन्जेल खेल्ने । जुनियरलाई जत्ति पनि ठाउँ छ, जकार्तामा उनले बिट मारे ।"
नेपालको तेस्रो जित,नेपाल क्रिकेट टोली सोमबार कोलम्बोबाट मलेसिया लाग्नेछ । नेपालले बुधबार ओमानसँग खेलेर एसिया कप छनोटको यात्रा प्रारम्भ गर्नेछ ।
अन्तिम खेलमा महँगा भए सन्दीप,क्यारेबियनबाट सन्दीप मंगलबार एसिया कप छनोटका लागि मलेसिया पुग्ने कार्यक्रम छ । नेपालले एसिया कप छनोट जितेमा सन्दीपले सीपीएलमा थप खेल खेल्ने छैनन् । नेपालले जित्न नसकेमा तथा सेन्ट किट्स प्लेअफमा पुगेमा सन्दीप पुन: सीपीएल खेल्न क्यारेबियन लाग्नेछन् ।
श्री एयरलाइन्स विजयी,अर्काे खेलमा एनएमबी बैंकले डब्लूडब्लूएफलाई २४ रनले हरायो । एनएमबीले जोडेको १०७ रनको जवाफमा डब्लूडब्लूएफले ८३ रन मात्र बनायो । अल्टिमेट इन्डोर क्रिकेटको आयोजनामा जारी प्रतियोगितामा १५ टिम सहभागी छन् ।
लिभरपुल लगातार विजयी,लिगअन्तर्गत आइतबार भएको खेलमा वाटफर्डले पनि सिजनको उत्कृष्ट सुरुआतलाई निरन्तरता दिने क्रममा तेस्रो जित दर्ता गर्यो । घरेलु मैदानमा क्रिस्टल प्यालेसलाई २१ ले पराजित गर्दा सबै गोल दोस्रो हाफमा सम्भव भए । वाटफर्डलाई रोबर्टो परेराले ५३ औं मिनेटमा अग्रता दिलाएका थिए । जोसे होलेबासले ७१ औं मिनेटमा लामो दूरीबाट गोल गर्दै २० को अग्रता दिलाए । विल्फ्रिड जाहाले १२ मिनेट बाँकी छँदा गोल गरे पनि वाटफर्डको जितमा प्यालेस बाधक बन्न सकेन । लिगअन्तर्गत सोमबार म्यानचेस्टर युनाइटेड र टोटेनहम हट्सपर भिड्नेछन् ।
ब्रिजेश र प्रान्जना सफल,"काठमाडौं (कास) ब्रिजेश अर्याल र प्रान्जना मानन्धर ११ औं एलएजेटीआई अन्तरविद्यालय जुनियर खुला लनटेनिस प्रतियोगिताको यू८ उमेर समूहमा आइतबार स्वर्णपदक हात पार्न सफल भएका छन् । आइतबारै भएको ब्वाइज यू९ मा निशाद जोशी, शाश्वत वज्राचार्य, दर्शिल श्रेष्ठ र हर्षित पन्तले जित दर्ता गर्दै सेमिफाइनलमा स्थान पक्का गरे । गल्र्सतर्फ समृद्धि महर्जन र शाभी ढकाल विजयी रहे । ब्वाइज यू१० मा रितेश ज्ञवाली, सक्षमविक्रम शाह, मन्थन जोशी र राजवीर प्रधानले जित हात पारे ।"
आयोजक सेमिफाइनलमा,काठमाडौं (कास) प्रथम त्रिभुवन विश्वविद्यालय अन्तरकलेज बीएससी सीएसआईटी बास्केटबल प्रतियोगितामा आयोजक न्यु समिट कलेज सेमिफाइनलमा प्रवेश गरेको छ । आइतबार भएको पहिलो क्वाटरफाइनलमा न्यु समिटले एबरडिन कलेजलाई ४९३६ ले हरायो । वर्नहार्टले हिमालय कलेजलाई ४५२१ तथा पाटन बहुमुखी क्याम्पसले एसीएचएस कलेजलाई ३३२२ ले हराउँदै अन्तिम चारमा स्थान बनाए । टेक्ससले पनि सगरमाथा कलेजलाई ३०२० ले पराजित गर्दै सेमिफाइनल यात्रा तय गर्यो ।

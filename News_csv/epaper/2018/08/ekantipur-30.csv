शीर्षक,विवरण
उचो उडान,विमल अधिकारी (उमेर ३०)१३ वर्षदेखि संलग्नएसियन गेम्समा खेल्ने भनेपछि नै उत्साहित थियौं । सबैले त्यसका लागि मिहिनेत गरे । स्वर्ण नै जित्ने मौका थियो । हामीले पनि त्यही चाहेका थियौं । अन्तिममा सफल हुन सकेनौं । रजत भए पनि जित्यौं । अब योभन्दा माथि जानुपर्छ ।
बिमस्टेक शिखर सम्मेलन आज: व्यापार र ऊर्जामा मुख्य प्राथमिकता,मन्त्रीस्तरीय बैठकले बिमस्टेकको अध्यक्षता श्रीलंकालाई दिने निर्णय गरेको छ । अब दुई वर्षपछि पाँचौं शिखर सम्मेलन श्रीलंकामा हुनेछ । सदस्य राष्ट्रका परराष्ट्र सचिवबीच राजधानीमा भएको १९ औं बैठकले सम्मेलनका सबै एजेन्डा र काठमाडौं घोषणापत्रको मस्यौदा मंगलबारै बनाइसकेको छ ।
घरको तला खस्दा एकै परिवारका ५ को मृत्यु,"राति भाइले चिच्याएर दिदी भनेपछि म ब्युँझिएँ, सुनीताले भनिन्, भाइ मसँगै सुतेको थियो । उसको आधा भाग छोपिएको थियो । ढुंगामाटो फालेर तान्ने प्रयास गरेँ तर सकिनँ । उज्यालो भयो होला र बाबुआमा काम गर्न गएका होलान् भन्ने लाग्यो । भाइ च्यापिएको देखेपछि एक घण्टा टाढा पर्ने हजुरबुबाको घरमा बोलाउन गएको उनले बताइन् । हजुरबुबालाई लिएर आउँदा भाइको पनि मृत्यु भइसकेको थियो, उनले भनिन् ।"
"१५ विधेयक अलपत्र, सभामुख चीन जाँदै","पाँच विधेयकमा छलफलै बाँकीप्रतिनिधिसभामा दर्ता मौलिक हकसम्बन्धी ११ वटा विधेयकमध्ये ५ वटा बैठकमा पेस मात्रै भएका छन् । अनिवार्य तथा नि:शुल्क शिक्षासम्बन्धी विधेयक, रोजगारीको हकसम्बन्धी विधेयक, जातीय भेदभाव तथा छुवाछूत विधेयक, सामुदायिक सुरक्षा विधेयक र भूमिसम्बन्धी विधेयक मंगलबारको बैठकमा पेस गरिएका हुन् । खाद्य अधिकारसम्बन्धी विधेयक र वैयक्तिक गोपनीयतासम्बन्धी विधेयक संशोधन हाल्ने चरणमा छ । जनस्वास्थ्य विधेयक, आवासको अधिकारसम्बन्धी विधेयक, सुरक्षित मातृत्व तथा प्रजनन स्वास्थ्य अधिकार विधेयक र उपभोक्ता संरक्षण विधेयक समितिमा दफावार छलफलका लागि पठाइएका छन् । त्यस्तै राष्ट्रिय सभामा दर्ता भएका ४ वटामध्ये मंगलबारको बैठकमा बालबालिकासम्बन्धी विधेयक पेस भएको छ । अपराधपीडित संरक्षण विधेयक, अपांगता भएका व्यक्तिको अधिकारसम्बन्धी ऐन संशोधन गर्न बनेको विधेयक र वातावरण संरक्षण ऐन संशोधन गर्न बनेको विधेयक दफावार छलफलका लागि विधायन समिति पठाइएको छ । उपभोक्ता संरक्षण विधेयकबाहेक अन्यको छलफलै सुरु भएको छैन । राष्ट्रिय सभाको विधायन समिति पुगेका तीन विधेयक कुनैमाथि पनि छलफल सुरु भएको छैन । प्रशासकीय अदालतसम्बन्धी विधेयकमा छलफल भइरहेको समिति सदस्य जितेन्द्रनारायण देवले जानकारी दिए । अब कार्ययोजना बनाएर छलफल अघि बढाउँछांै, उनले भने ।"
ढुंगाको भुवा,रकउल गरिएको पाइपमा लाइफटाइम ग्यारेन्टी रहने कार्यालयको दाबी छ । उक्त डिभिजनअन्तर्गत सिँचाइका १ सय ६ वटा योजना छन् । सबै योजनामा रकउल प्रयोग बढाउँदै लैजाने कार्यालयको तयारी छ ।
बिमस्टेक पाहुना,"तस्बिरहरू : हेमन्त श्रेष्ठ, अंगद ढकाल र रासस"
किशोरी हत्या प्रकरण: अझै सुरु भएन बयान,राती कफ्र्यु यथावत्गत शुक्रबारको घटनापछि स्थानीय प्रशासनले लगाउँदै आएको कफ्र्यु अझै पूर्ण रूपले हटेको छैन । प्रहरीले सोमबारदेखि दिउँसो कफ्र्यु हटाएर राति ८ बजेदेखि बिहान ३ बजेसम्म लगाइरहेको छ । अवस्था सहज बन्दै गएकाले कफ्र्युको समय घटाउँदै लगेको जिल्ला प्रशासन कार्यालय कञ्चनपुरका प्रशासकीय अधिकृत उदयराज जोशीले जानकारी दिए ।
पौडेल र सिटौलाबीच फाटो,"अर्का केन्द्रीय सदस्य प्रदीप पौडेलले पनि तेस्रो धारको अभियानलाई कांग्रेस बदल्ने बहसका रूपमा लिए । पार्टी सुधारका लागि अनगिन्ती प्रश्न उठ्ने तर नेतृत्वले कहिल्यै जवाफ नदिने परम्परावादी शैलीबाट कांग्रेस अघि बढ्न नसक्ने उनको तर्क थियो । पुरानो सोच, कार्यशैली र सामन्ती संस्कार अन्त्यका लागि हामी अघि बढ्न चाहेका हौं, उनले भने, कांग्रेसलाई बदल्ने यो बहसमा अब सबै अघि बढ्न सक्नुपर्छ ।"
तीन समितिले पाए सभापति,"काठमाडौं (कास) राष्ट्रिय सभाका चारमध्ये तीनवटा विषयगत समितिका सभापति निर्विरोध निर्वाचित भएका छन् । उनीहरूले बुधबार राष्ट्रिय सभा अध्यक्ष गणेशप्रसाद तिमिल्सिनाबाट शपथ ग्रहण गरे । विधायन व्यवस्थापन समितिमा परशुराम मेघी गुरुङ, राष्ट्रिय सरोकार तथा समन्वय समितिमा दिलकुमारी रावल थापा (पार्वती) र प्रत्यायोजित व्यवस्थापन तथा सरकारी आश्वासन समितिमा रामनारायण विडारी चुनिएका छन् । कांग्रेसले पाएको दिगो विकास तथा सुशासन समितिको सभापति चुनिन बाँकी छ । प्रतिनिधिसभाका १० वटा विषयगत र दुईवटा संयुक्त समितिका सभापतिको निर्वाचन पनि बाँकी छ ।"
तीन दिन वर्षा हुने,"महाशाखाका वरिष्ठ मौसमविद् बरुण पौडेलले मध्य र पश्चिम क्षेत्रमा बढी वर्षा हुने अनुमान गरिए पनि लगातार नहुने बताए । मनसुनी वायुको असरका कारण बिहान र साँझपख बढी वर्षा हुन सक्छ, उनले भने, डिस्टर्ब नै गर्ने किसिमले वर्षा हुने देखिन्न । बिहीबार र शुक्रबार दिउँसो मुलुकभरि नै सामान्य बदली भई एकदुई स्थानमा भारी वर्षा हुने महाशाखाको बुलेटिनमा उल्लेख छ ।"
टुंगिएन इन्काउन्टर अनुसन्धान,"तर, युवकका अभिभावकले इन्काउन्टर झूटो भएको र प्रहरीले पक्राउ गरेर मारेको उल्लेख गर्दै छानबिनका लागि मानव अधिकार आयोगमा उजुरी दिएका थिए । आयोग सदस्य सुदीप पाठकले इन्काउन्टर भएको, बालकको अपहरण र हत्या भएको स्थल अनुगमन सकिसकेको बताए ।"
ठेकेदार र सचिवबीच सेटिङ,"तर म यसमा सफल भइनँ । मानेनन् हाम्रा सचिवले । त्यहाँ त सेटिङ हुँदोरहेछ । ठेकेदारसँग स्याट्ट सेट मिलाएको हुँदोरहेछ, उनले भने, हुन्छ हजुर हुन्छ भने तर काम पुरानै गरे ।"
मन्त्रालयका कोठा कार्यकर्तालाई,"जैविक विविधता तथा वातावरण महाशाखा प्रमुख सहसचिव यज्ञनाथ दाहाल भने मूल भवनको चौथो तलामा छन् । जलवायु परिवर्तन महाशाखा प्रमुखको जिम्मेवारी पाएको करिब तीन सातापछि महेश्वर ढकालले यसै सातादेखि कानुन मन्त्रालयको चौथो तलामा बसेर काम थालेका छन् । जलवायु परिवर्तन महाशाखाअन्तर्गत रहेका शाखा पनि कानुन मन्त्रालयकै तलामा छन् । जलवायु परिवर्तन, अनुकूलन, स्वच्छ ऊर्जा विकास शाखा, जलवायु परिवर्तन प्रविधि प्रचार शाखा र उत्सर्जन मापन शाखासमेत कानुनकै कोठामा छन् । वातावरण मन्त्रालय वनमै गाँसिएपछि यो महाशाखा वन मन्त्रालयमै आएको हो ।"
जात्रामा रम्दै प्राचीन सहर,"पाँच रात देखाइने भैरवकुमारीको जात्रा अनौठो हुन्छ । एक जनाले रातभरि ढोलक बजाइरहनुपर्छ । बजाउन रोके अनर्थ हुने मान्यता छ र त्यहीँ ढोलकको तालमा भैरव र कुमारी नाच्छन् । भैरव, कुमारीलगायत सेनामेनाले नाच्दै दोलखा बजारका विभिन्न टोल, मन्दिर, डबली परिक्रमा गर्छन् ।"
खिम्तीले सडक बगायो,"कठिन भौगोलिक स्थानबाट सडक निर्माण गरेकाले उक्त क्षेत्रमा ठूलै लगानी गरे पनि सडक बचाउन सक्ने अवस्था छैन । खिम्तीबाट फर्पुतर्फ जाने सडक फर्पुसम्मै जोखिम क्षेत्रमा पर्छ । छतिवने खोला पार गरेर फर्पुतर्फ धेरै स्थानमा भूक्षयले सडकमा क्षति पुगेको छ । हरेक वर्ष उक्त सडकमा सरकार र स्थानीय तहको लाखौं रकम मर्मतका लागि खर्च हुन्छ । सडक खन्दै जोखिम क्षेत्रबाट खनियो, स्थानीय दीपकबहादुर खड्काले भने, सुविधा र जोखिम दुइटा कुरा रोज्दा सुविधा अघि आयो र त्यसै गरियो । अहिले त्यसको परिणाम भोगिरहेका छौं । गत वर्षको बाढीले उक्त सडकमा रहेको छतिवने पुल बगायो । पोहोर साल ठूलै लगानी भयो, खड्काले भने, यो वर्ष पनि त्यति नै खर्च नभई सडक खुल्ने अवस्था छैन ।"
दफावार छलफल,प्रदेशसभा सदस्यहरू अस्थायी राजधानी हेटौंडामा नरहेकाले उनीहरूको अनुकूलतामा बैठक बस्दै आएको छ । बैठक सकिएलगत्तै उनीहरू काठमाडौं वा गृह जिल्ला जाने गर्छन् । मकवानपुरका केही बाहेक कोही पनि प्रदेशसभा सदस्य हेटौंडा बस्ने गरेका छैनन् ।
चेपाङको घरमा पुराना मकै,"घरमा पुरानो मकै प्रशस्त भए पनि उनी बेच्न भने तयार छैनन् । चेपाङ गाउँमा अनिकालले सताउँछ । अनिकाल सम्झदा उनलाई मकै बेच्न मन लाग्दैन । हावाहुरी चलेर सोत्तर हुन बेर लाग्दैन । असिनाले ढुटो पार्ने खतरा रहन्छ । कुनै बेला पटकपटक अनिकाल बेहोरेको ज्यान हो । के थाहा कुन वर्ष के हुने हो ? घरभित्र हुलेको अन्न लक्षिन हो त्यसलाई बेच्न डर लाग्छ, चेकरामले भने ।"
सुन अपचलनमा पाँच पक्राउ,ब्युरोका अनुसार बैंक कर्मचारी ऋणीसँग मिलेमतोमा धितो राखिएको सुन ऋण चुक्ता नहुँदै फिर्ता दिने तथा अपुग सुन राखी ऋण प्रवाह गराउने काममा संलग्न थिए । उनीहरूले बैंकलाई २ करोड २८ लाख ३८ हजार १ रुपैयाँ ५२ पैसा नोक्सानी पुर्याएको प्रहरीले ठहर गरेको छ ।
नीलवाराही नाच र भैरव जात्रा सुरु,"प्रत्येक वर्ष गाईजात्राको भोलिपल्टको मध्यरातिबाट अर्थात् भाद्र द्वितीयादेखि पञ्चमीसम्म नाच चल्छ । यस्तै, मंगलबार रातिदेखि नै मल्लकालीन लाय्कू भैल: अर्थात् भैरव जात्रा सुरु भएको छ । गत वर्ष लायकू दरबारबाट प्रदर्शन गरिएको यो नाच यस वर्ष लायकु भैलका नाय पमा: श्यामकाजी श्रेष्ठको स्वीकृतिमा मध्यपुरथिमि५ नासननी टोलका प्रजापतिले सञ्चालन गरेका हुन् ।"
सिंहध्वाका पुनर्निर्माण मल्लकालीन शैलीमा,सिंहध्वाकालाई न्हयकं झ्या: दरबारको नामले पनि चिन्ने गरिन्छ । यसको प्रवेशद्वारमा जोडा सिंहबाट पश्चिमतर्फ मल्लकालीन शैली र पूर्व अर्थात् स्वर्णद्वारतर्फ चुनले पोतेको राणाकालीन शैलीको दरबार छ ।
श्लेष्मान्तकमा धमाधम कंक्रिट,"यी नजिरअनुसार पनि यहाँ कंक्रिट राख्न पाइँदैन, अभियन्ता अधिकारी भन्छन् ।"
संस्कृति जोगाउनै मुस्किल,"गोदावरी नगरपालिकाका मेयर गजेन्द्र महर्जनले संस्कृति परम्परालाई पर्यटनसँग जोडेर नगरपालिकाको आम्दानीको स्रोत बनाइने बताए । यसले बाजा संरक्षण गर्न आवश्यक रकम पनि व्यवस्था गर्न सकिन्छ, उनले भने ।"
जनावरले टोकेपछि दिइने इम्युनोग्लोबिन सुई अभाव,विश्व स्वास्थ्य संगठन (डब्लूएचओ) का अनुसार विश्वमा बर्सेनि ५९ हजार मानिसको मृत्यु रेबिजले हुन्छ । मानिसमा ९९ प्रतिशत रेबिज कुकुरको टोकाइबाट हुने गरेको छ ।
शान्ति क्षेत्र कि सैन्य,"कुनै निश्चित देशसँग नियमित सैन्य अभ्यास बेग्लै हो । यस्तो क्षेत्रीय सैन्य अभ्यास युद्ध वा प्रतिरोधको तयारीजस्तो देखिन पुगे त्यसबाट उत्पन्न हुने तरंगले चुनौती थप्नेछ । सैन्य अभ्यास आफैंमा शक्ति प्रदर्शन हो । शक्ति प्रदर्शन कुनै पनि क्षेत्रको शान्ति, समझदारी र समन्वयको भावनाविपरीत हुन्छ । नेपालको सम्मान शक्ति राष्ट्रहरूबीच तटस्थताबाट आर्जन हुन्छ न कि कुनै एकापट्टि सक्रियताबाट । उसमाथि नेपाल आफैं अध्यक्ष भएकाले बिमस्टेकपछि सार्क शिखर सम्मेलन गराउनुपर्ने भूमिकामा छ । के सार्कमा पनि यस्तै संयुक्त अभ्यास सम्भव छ त ?"
बिमस्टेकबाट अपेक्षा,मुख्य कुरा धेरै वर्षपछि एकाध सम्मेलन र सम्झौतामात्रै गर्ने तर सहमति र सम्झौता कार्यान्वयनमा खासै ध्यान नदिने प्रथा कायमै रहे सार्कले नै भोगेको अवस्था बिमस्टेकले भोग्ने कुरा बिर्सिनु हुँदैन ।
ओलीले मोदीलाई सोध्नुपर्ने प्रश्न,"बिमस्टेक बैठकमा भाग लिन भारतीय प्रधानमन्त्री नरेन्द्र मोदी काठमाडौं आउँदै छन् । यसपालि मोदीसँंगको द्विपक्षीय वार्तामा ओलीले निम्न कुरामा भारतको ठोस र सकारात्मक उत्तर पाउनसके मात्र दुई देशको सम्बन्ध सुधारोन्मुख रहेको मान्न सकिन्छ ।१ भारतसँगको झन्डै १० खर्बको व्यापार घाटा कम गर्न नेपाली उत्पादन भारतमा सहज ढंगले जान दिने कि नदिने ? नेपालमा उत्पादित बिजुली किन्ने पक्षपाती नीति बदल्ने कि नबदल्ने ? भारतको लगानीमा बन्ने जलविद्युत आयोजनाको विद्युतमात्र किन्ने तर अन्य देशको लगानीमा बनेको नेपाली विद्युत नकिन्ने भारतको नयाँ निर्देशिका परिवर्तन गर्न भारत तयार छछैन ? अन्यथा नेपालको जलविद्युतमा बाह्य लगानी आउन सक्दैन ।२ भैरहवा अन्तर्राष्ट्रिय विमानस्थल १ वर्षभित्र पूरा हुँदैछ । तर भारतले अहिलेसम्म उक्त विमानस्थललाई हवाइ रुटको अनुमति दिएको छैन । हवाइ रुट नपाए उक्त विमानस्थलको औचित्य हुने छैन । उक्त विमानस्थल चले विश्वभरिका बुद्धिष्ट धर्मावलम्बी सिधै लुम्बिनी पुग्न सक्छन् । के मोदी उक्त रुटको अनुमति चाँडो दिन तयार छन् ?३ नेपालमा रहेको भारतीय ठूला नोट लिन भारत तयार हुन्छ, हुँदैन ?४ नेपालले आफ्नै देशको ग्यास बुलेट चलाउन पाउने कि नपाउने ? पाउने हो भने भारतले सुरक्षाको कारण देखाउँदै वर्षौंैदेखि किन रोकिरहेको हो ? अब कहिलेदेखि नेपाली ग्यास बुलेट चल्न पाउँछन् ?५ नेपालमा झैं भारतमा पनि भारतीयसित विवाहित नेपाली नारीलाई तुरुन्तै नागरिकता दिन भारतले नियम परिवर्तन गर्छ कि गर्दैन ? भारतमा ७ वर्ष लाग्ने गरेको छ ।६ नेपालका बस, ट्रक बंगलादेशीे बन्दरगाहसम्म निर्वाध जानआउन र बंगलादेशसम्म विद्युत प्रसारण लाइन बिछ्याउन के भारतले अनुमति दिन्छ ? ७ भूकम्पका बेला भारतले नेपाललाई दिने भनी कबुल गरेको १ खर्बको सहायता कहिले पाउने हो ? या नपाउने हो ? अहिलेसम्म २० करोडमात्र दिएको छ । ८ भारतको एकपक्षीय कार्यले नेपालको कोशी क्षेत्र लगायत थुपै्र ठाउँमा वर्षेनि डुबानको समस्या देखापर्दै आएको छ । यो समस्या समाधान गर्न भारतसंँग के योजना छ ? गोपाल देवकोटागौरीघाट, काठमाडौं"
संयुक्त सैनिक अभ्यास किन ?,"एसियाका केही सानाठूला देश मिलेर बिमस्टेक शिखर सम्मेलन भव्यतासाथ सम्पन्न गर्ने तयारी भैरहेको बेला बुधबार मात्र नौलो खबर पढ्दा दु:ख लाग्यो । यो सम्मेलनपछि बिमस्टेकका राष्ट्रहरूले मिलेर सैनिक अभ्यास गर्ने खबरबाट गोलीबारुदका व्यापारीहरू खुसी भए होलान् । तर सर्वसाधारण जनता खुसी हुने कुरै छैन । आजको लडाइँ संसारबाटै गरिबी, रोग, अशिक्षा र बेरोजगारीविरुद्ध हो । संयुक्त सैनिक अभ्यासले ती देशले तिनकै लागि छुट्याएको बजेटसमेत झिकेर हतियारमा लगानी गर्नुपर्ने हुन्छ । किनकि साना देशहरूसँंग लडाइँको बजेट हुँदैन ।विगतमा ठूलै तामझामसाथ सार्क सम्मेलन भयो । के नमिलेर हो, फेरि हुनसकेको छैन । सार्क शिथिल देखिन्छ । यो बिमस्टेक पनि संयुक्त सैनिक अभ्यासमा लाग्यो भने हतियार निर्मातालाई पोसेर आफूलाई निरीहतातर्फ धकेल्न उपयोग हुन सक्नेछ । बिमस्टेक भित्रका ७ राष्ट्रमै घुमेर हेर्ने हो भने अहिलेसम्म पनि ओढारभित्र, ह्युमपाइपभित्र, थोत्रो बोराको पालभित्र जीवन गुजारा गर्दै अशिक्षा र अज्ञानवश वर्षैपिच्छे बच्चा कोरल्ने आमाहरूको कल्याण र त्यस्ता परिवारको नागरिक र मानव अधिकारको संरक्षण गर्दै शोषण र दमनबाट मुक्ति गर्नेतर्फ यी राष्ट्रले संयुक्त कोष खडा गरेर बहुजन हिताय, बहुजन सुखायमा लगानी गर्ने कि ? गोलीबारुद उडाएर निरीह जनलाई आतंकित गर्ने ? २१ औं शताव्दीको इन्टरनेटबाटै संसारलाई एकसूत्रमा बाँधेर यो धर्तीलाई शान्त, स्वर्गतुल्य बनाउन सक्ने शक्तिलाई दुरुपयोग गरेर सैनिक अभ्यासका कुरा गर्नु बुद्धिमानका लागि लाजमर्दो कुरा होइन र ? युद्ध अभ्यासले कसैको कल्याण गर्दैन । रामहरि बाजेविदुर४, नुवाकोट"
बिमस्टेक कि मिस्टेक,"बिमस्टेक सम्मेलन नेपालमा गर्ने निर्णय आज भएको होइन । सुरुका दिनदेखि यसको तयारी हुन्थ्यो भने हिलो र धुलोमा पिच गरेर राष्ट्रको सम्पत्ति माटोमा मिलाउनुपर्ने थिएन । तीनकुनेको जग्गालाई राम्रो पार्कको रूपमा विस्तार गरिन्थ्यो भने त्यसको आवरणमा यत्रो ठूलो खर्च गरेर तस्बिर सजाउनुपर्ने थिएन होला । हाम्रा प्राकृतिक सौन्दर्य अनि आतिथ्य सत्कारको हाम्रो शैलीका अगाडि कृत्रिम रूपले खडा गरिएका सजावट फिक्का सावित हुने गर्छन् । बिमस्टेकका नाममा अन्धाधुन्द भएका यस्ता खर्चको जिम्मेवारी कसले लिने ? जनताका लागि काम गर्दा अनेक बहाना गरेर बेरुजुका अलाप गाउँदै हिँंड्ने सरकारी अधिकारीहरू हतारमा गरिएका यस्ता कामको गुणस्तर, दिगोपन र यसको उपलब्धिबारे जनतालाई बताउन सक्छन् ? बिमस्टेकका नाममा सरकारी सम्पत्तिको अन्धाधुन्द खर्च गरेर कतै हामीले मिस्टेक त गरिरहेका छैनौं ? उत्तम पुडासैनी जोरपाटी, काठमाडौं"
सडक बन्दको रहस्य,"दुर्भाग्य भन्नुपर्छ, खुसी लामो समयलाई आएको रहेनछ । २४ घन्टा नबित्दै सडकबाट सम्पूर्ण साधन फर्किसकेका थिए । निर्माणकै क्रममा छाडेर स्थानीयको दौड फेरि चल्यो । जनप्रतिनिधिदेखि सडक विभागसम्म धाएर सडक निर्माण किन रोकियो भनेर कसैले जवाफ दिएनन् वा जवाफ दिन चाहेनन् । पुन: हल्ला चल्यो, सडकमा बिमस्टेक बैठकमा आउने पाहुनाको दैनिक तालिका परिवर्तन भयो । त्यसैले यो सडक निर्माणको औचित्य अब रहेन । सरकारको यो काम गराइलाई हामीले कसरी बुझ्ने ? यो सडकले पूर्णता कहिले पाउँछ, सरकार ? रामकृष्ण बरालजोरपाटी२, काठमाडौं"
धरापमा संघीयता,"स्थानीय तहको अधिकार बढेसँगै स्थानीय सरकारले जनतासँग विभिन्न शीर्षकमा शुल्क थप्दै गएका छन् । सेवा शुल्क भनौं या कर, साविकको दरभन्दा वृद्धि गर्दै लगेका छन् । शुल्क निर्धारण गर्नुअघि अध्ययन र सम्बन्धित व्यक्ति र छाता सङ्गठनसँग छलफल गरिएको देखिँदैन । कर जनताको सेवासुविधा र विकास बढाउनेभन्दा पनि स्थानीय जनप्रतिनिधिले आफ्नै सेवासुविधामा खर्च गर्नाले जनप्रतिनिधिप्रति जनताको विश्वास धर्मराएको छ । जनप्रतिनिधि जथाभावी गाडी किन्ने र भत्ता लगायत अन्य सुविधा बढाउन उद्यत देखिन्छन् । सामाजिक सञ्जालमा करबारे तीव्र आलोचना र विरोध देखिन्छ । केही पालिकामा प्रतिपक्षले पुन: विचार गर्न दबाब दिँदै आएका छन् । सरकारले भ्रम फिँजाएको आरोप लगाउँदै आएको छ भने करदाता कर तिर्दा एकपटक कपाल समाउन पुग्छन् । अघिल्लो वर्ष १८०० रुपैयाँ तिरेको एउटा व्यवसायीले अहिले ७ हजारसम्म तिरेका छन् । जनताको ढाड सेक्नेगरी बढाएको करले जनप्रतिनिधिले आफ्नो सेवासुविधा मात्र थप्दै जाँदा संघीयता धरापमा पर्ने त होइन भन्ने शंका पनि उब्जिएको छ । गाउँगाउँमा सिंहदरबार आउँछ भनेर आशा गरेका जनता निराश बन्न पुगेका छन् । जोन कँडेल भरतपुर४, चितवन"
पाहुना आउँदा सिँगारिने चौर,"पाहुना आउँदा सिँगारिन्छ, भोलिपल्ट सर्वाङ्ग नाङ्गै हुन्छ । झन्डै ३ दशक भयो, यसको दिनचर्या यसरी नै बित्दैछ । जसोतसो इज्जत त बच्यो, तर हामीलाई लाज लाग्यो । आकर्षक पार्क बनाई लाज जोगाउने खोइ बुद्धि जागेको ? बिमस्टेक जात्रा सकिएपछि मेरो सहरको रूप के होला ? अल्पबुद्धिका नेता ! अल्पविकसित देशको हालत यस्तै हुने हो कि ! आउँदो सार्क भेलामा जस्ताले ढाकेको लाज हटाइदेऊ सडक सबै दुरुस्त, अस्थायी होइन, स्थायी बनाइदेऊ ! बिमस्टेक यस्तै भयो, आउँदो सार्कमा इज्जत बचाइदेऊ ! यज्ञराज न्यौपाने पेप्सिकोला, काठमाडौं"
मानव अधिकारको खोजी,"उपभोक्ताको हकहित संरक्षणका लागि राष्ट्रिय उपभोक्ता महासंघ क्रियाशील छ । तर दिनहुँ मानव अधिकार हननका घटना किन आउँछ ? हत्या, हिंसा, बलात्कारको घटना वृद्धि भएको छ । कञ्चनपुरको घटना सेलाएको छैन । फेरि पोखरामा बालिका मृत फेला परिन् । तराईमा दाइजो नल्याएको भन्दै महिला आफ्नै परिवारबाट कुटिन्छिन् । बोक्सी आरोपमा कमजोर महिलामाथि हातपात हुन्छ । महिनावारी हुँदा कतिपय महिला छाउगोठमा बस्न बाध्य छन् । वैदेशिक रोजगारीमा गएका कतिपय पुरुष महिलाबाट पीडित छन् । द्वन्द्वकालीन घटनाका पीडितले न्याय पाएका छैनन् । राष्ट्रिय मानव अधिकार आयोगको यी कुरामा ध्यान जाओस् । पवन चापागार्इंकावासोती, नवलपुर"
घरदैलोमा सेवा पुगेन,"जनमुखी शासन, प्रभावकारी सार्वजनिक सेवा, कानुनी राज्य, आर्थिक तथा भौतिक समृद्धि, जवाफदेहिता, पारदर्शिता, नागरिक अधिकारको प्रत्याभूति, शान्ति सुव्यवस्था, सामाजिक प्रगति, सामाजिक एकीकरणको माध्यमबाट मात्र समाज र मुलुकमा सुशासनको अनुभूति हुन्छ । जुन नागरिकले अपेक्षा गरेका विषय हुन् । अहिले सरकारले बजेटमार्फत सार्वजनिक प्रशासनलाई जनमैत्री, पारदर्शी, छिटोछरितो र प्रभावकारी बनाउन ईगभर्नेन्सविद्युतीय सुशासन सेवा महत्त्वाकांक्षी योजना सार्वजनिक गरेको छ । तर सेवा प्राप्तिका लागि नागरिकले सास्ती खेपिरहेका छन् । प्रशासनिक निकायमा गोजी छामेर मात्र हुँदैन, भेटी बुझाउनैपर्छ । अन्यथा अनावश्यक ढिलासुस्ती, हैरानी हुन्छ, कित कामै हुँदैन । यसमा सुधार आवश्यक छ । दधिराम खतिवडाचिसंखुगढी ७, ओखलढुङ्गा"
नागरिकको करबाट नेतालाई कार,"महँंगा गाडी खरिद गर्न नपाएपछि महँंगा गाडी भाडामा लिई जहाँसुकै मनपरी कुदाइ मासिक २ लाखसम्म अस्वाभाविक खर्च देखाइयो । कतै आफ्नालागि गाडी खरिद गर्न नमिल्ने निर्णय हुँदा बैठकको माइन्युट च्याते भने बर्दिया, बाँके, कपिलवस्तु, अर्घाखाँची र पाल्पाका जनप्रतिनिधिले विकास बजेटबाट सवारी साधन खरिद गर्न नपाउने भए तापनि त्यसको ठाडै उल्लंघन गरी जनताले तिरेको करबाटै आवश्यकता र मापदण्डविना महँंगा गाडी र मोटरसाइकल खरिद गरे । नसच्चिने हो भने बाँकी ४ वर्षपछि पुन: मतका लागि मतदाता समक्ष कसरी अनुहार देखाउने हो ? त्यतिबेला थाप्लोमा हात राखी पछुताउनुभन्दा अरु उपाय के होला ? गरिब नागरिकले तिरेको कर उनीहरूकै विकास निर्माणमा मात्र खर्च गर्नुपर्ने हो । तर जसले विकास र समृद्धिको सपना देखेर अमूल्य मत दिई विजय गराए, उनलाई राहत मिल्ने कामको सट्टा उनैको पसिना र रगतबाट चिल्ला र महंँगा गाडी खरिद गरी घर, माइत, मावली र ससुरालीमा कुदाउन प्रतिस्पर्धा गर्ने ? गंगाराज अर्यालपाणिनी८, पाली, अर्घाखाँची"
विभेद मेटाऊ,"नारा मात्रै समृद्धिको काम भएनशान्ति अनि अमनचैन आउन सकेननेताहरूको ढंगरंग नमिलेको जस्तोमौका पाउँदा आफ्नोमात्र भुँडी भरे जस्तोगरिब किसान, मजदुरहरूको ताउलो खाली छराजनीतिको व्यवहारचाहिँ निकै जाली छहुँदाखाने मान्छेहरू भोकभोकै छन्हुनेखाने सधैंभरि मोजमस्तीमा छन् राज्यले यो विभेदलाई मेटाउनुपर्योनेपालीको प्रतिष्ठालाई उठाउनुपर्यो । कृष्ण कुम्पुरे आदमटार, धादिङ"
किन सम्हालिँदैन मान्छे ?,"आम नागरिकको जीउधनको सुरक्षा गर्नु राज्यको प्रमुख दायित्व हो । यस्ता घटनामा प्रहरीले जाहेरी दर्ता नगरिदिने, गरे पनि पीडितको इच्छा विपरीत जबर्जस्ती मिलापत्र गराउने गरेको पनि देखिएको छ । प्रमाण लोप गरेर अपराधीलाई उम्किने वातावरण तयार गरी अदालत जाने जनगुनासा सुनिन्छन् । कमजोरी भए नदोहोर्याउने प्रतिबद्धताका साथ काम गर्नुपर्छ । पीडितलाई न्याय र पीडकलाई अधिकतम दण्डसजायको भागिदार बनाउन कानुनकर्मी र न्यायकर्मीको भूमिका अहम् रहन्छ । मिडियाले अपराध न्यूनीकरणमा सहयोग पुग्नेगरी समाचार सम्प्रेषण गर्नुपर्छ ।लेखिका अधिवक्ता हुन् ।"
बजारबारे हाम्रा बुझाइ,"पुँजीवाद हाम्रा गुरुहरूले भनेजस्तो पुँजीपतिले श्रमिक, गरिब, निमुखालाई शोषण गर्ने काइदाको संहिता होइन । कांग्रेस र कम्युनिस्टका कार्यकर्ता समाजवादी सपनाबाट ब्यँुझिन आवश्यक छ ।"
फुनगी र भुइँया,"मधेस दुईथरीको छ, एउटा फुनगीको, अर्को भुइँयाको । फुनगीले सहरमा बसेर पनि गाउँको शक्ति संरचनामा नियन्त्रण कायम गरेको छ । यसमा वर्ग फेरिएको छ । पहिला, जग्गावाल थिए भने अहिले कारोबारी । दोस्रो, भुइँया ती हुन्, जोसँग जीविकोपार्जनका सीमित विकल्प छन्, असुरक्षित बसोबास छ, चर्को ब्याजको चक्रव्यूहमा पँसेका छन् र नाम मात्रका मतदाता छन् । फुनगीवालले अह्राएखटाएको आधारमा मतदान गर्नुपर्ने हुन्छ । भूमि र श्रम माथिको स्वामित्वले स्वतन्त्र मतदानको अधिकारबाट कुण्ठित हुनपुगेको भुइँयावाल छन् । कृषि प्रणालीको दिगोपन, सुरक्षित र व्यवस्थित बसोबास, श्रमको उचित मूल्य र सम्मानजनक व्यवहार कायम नभएसम्म पिँधमा रहेको असमान शक्ति सम्बन्ध परिवर्तन गर्न सकिँदैन । रेल चर्चाको रमझम वा जहाजको जादु त गीताहरूका लागि आफ्नो झुप्रोबाट देखिने जूनताराझैं हो ।"
हास्यव्यंग्यकै गाईजात्रा !,"तत्कालीन प्रज्ञा प्रतिष्ठानकै गाईजात्रा मञ्चबाट सन्तोष पन्त, मदनकृष्ण श्रेष्ठ, हरिवंश आचार्यदेखि किरण केसी, राजाराम पौडेल, दीपकराज गिरी, दीपाश्री निरौला, केदार घिमिरे, जितु नेपाल, दमन रुपाखेती, सीताराम कट्टेल, कुञ्जना घिमिरे, सबिता गुरुङ, शिवहरि पौडेलसम्मका कलाकार उदाएका हुन् । यीसँगै प्यारोडी गायनमा टीका भण्डारी, यमन श्रेष्ठ अनि स्टयान्डअप कमेडीमा मनोज गजुरेल, हास्य कवितामा शैलेन्द्र सिम्खडाहरू पछिल्लो समय चर्चित थिए ।"
उडिसामा तलेजु,"डेनी मिश्र र अजित अर्यालको कथा संकलन रहेको नाटकमा देवीको भूमिका स्नेहा दाहालले गरेकी छन् भने राजाको भूमिका डेनी मिश्रले निर्वाह गरेका छन् । त्यसैगरी काशीरामको भूमिका नवराज खड्काले गरेका छन्, सूत्रधार लाखेको भूमिका सागर कान्छो छन् । दीपिका ढुंगाना, रोशन कटवाल, सागर मगर र नेत्र मगरको पनि भूमिका रहेको निर्देशक अर्यालले बताए ।"
वाम्बुलेमा दुई कृति,"कान्तिपुरकर्मी राईको यो बालकविता संग्रहमा ५२ वटा रचना छन् । आदिवासी जनजाति उत्थान राष्ट्रिय प्रतिष्ठानले उक्त कृति छापेको हो । राईका यसअघि मातृभाषामा वाम्बिर (कविता संग्रह), इकु हिर्कटी (निबन्ध संग्रह) तथा नेपालीमा किरात वाम्बुले लोकवार्ता (लोकसाहित्य), वाम्बुले राई मातृभाषाका प्रतिभा र केही सिर्जना र बीस किराती लेखक प्रकाशित छन् । स्रष्टा र कृतिबारेमा प्राज्ञ श्रवण मुकारुङले बोलेका थिए ।"
"चुनौतीपूर्ण कथा, दर्शकले रुचाउने आशा","त्यसो त उनले निर्देशकलाई सन्तुष्ट बनाउन आफूले जे पनि गर्न तयार हुने पनि बताए । फिल्ममा धोखा पाएको प्रेमीको भूमिका निर्वाह गरेका प्रदीप वास्तविक जीवनमा भने प्रेमसम्बन्धलाई सिरियसली नलिने बताउँछन् । म विकल्पसहित चल्छु । धोका दिएको छैन, पाएको छु । प्लस टु पढ्दाताका मेरो गर्लफ्रेन्ड थिइन् । ६ महिनाजति प्रेम चलेपछिको भ्यालेन्टाइन्स डेमा गिफ्ट दिन जानुअघि अर्कैले बाइकमा फिल्मी स्टाइलमा उडाइदियो, ब्रेकअपको त्यो पहिलो तनाव बेहोरेका प्रेमगीत स्टारले भने, मसँग पनि बाइक भइदिएको भए छोडेर जाँदैनथिन् कि जस्तो लाग्यो । त्यसपछि बाइक पनि किनें । तर पछि त्यस्तो प्रेम सम्बन्ध भएन । अरु साथीभाइका ट्राजेडी देखेर पनि यो चिज गर्न हुने हैन जस्तो लाग्यो ।"
उठ्दै छ थारू फिल्म,"हरेक गीतमा दर्शकलाई नचाउने मेरो उद्देश्य हो । त्यसमा सफल पनि भएको छु, उनले भने, एउटा गीतका लागि २५ हजार रुपैयाँसम्म पारिश्रमिक लिने गरेको छु ।मोडलका रूपमा भने पछिल्लो समय नरेश जगन्नाथ, दीपक, राम, राजकुमार र मनोज चौधरी लगायतका युवाहरू म्युजिक भिडियोतिर तानिएका छन् ।"
तराईबाट तामाङ फिल्म,"फिल्ममा भने उनले झुक्किएर हुने स्वाँगेभाइ (सहगोत्री) विवाहको मुद्दा उठाएका छन् । तामाङ समुदायमा सयभन्दा बढी थर छन्, काभ्रेको नमोबुद्धका सञ्जयले भने, थर प्रणाली थाहा नहुने नयाँ पुस्ताका लागि यो फिल्म विशेष पाठ हुन सक्छ । आफूले सकभर तामाङ सांस्कृतिक परिवेशलाई फिल्ममा समेटेको पनि उनले दाबी गरे । अभिनेता सविन श्रेष्ठको समेत विशेष भूमिका रहेको फिल्ममा उनी आफैं पनि खेलेका छन् । खुसी घिसिङ, संगीता दोङ, भीम तामाङ, राजु झक्कास वाइबा, कमल लोप्चन, कमल योञ्जन, निमा दोङ, रुचिका गोले र निक्की दोङको लगायतको अभिनय छ ।"
राष्ट्रसंघीय प्रतिवेदनप्रति म्यान्मारको आपत्ति,"छिमेकीको प्रतिक्रियायसैबीच, मलेसियाको विदेश मन्त्रालयले पनि रखाइन राज्यमा नरसंहार गरेको आरोप लागेका व्यक्तिलाई कारबाही गर्नु म्यान्मार सरकारको दायित्व भएको बताएको छ । बंगलादेशका विदेश राज्यमन्त्री साहरिर अलामले ढाकामा पत्रकारसँग कुरा गर्दै राष्ट्रसंघले गत अगस्टयता तथ्यपूर्ण प्रतिवेदन दिएको बताए । म्यान्मारले प्रतिवेदन अस्वीकार गर्नु स्वाभाविक भएको उल्लेख गर्दै उनले भने, त्यसले केही महत्त्व राख्दैन, विश्वलाई सबै थाहा छ ।"
पश्चिम सेतीबाट थ्री गर्जेज पछि हट्ने संकेत,"बैतडी, बझाङ र डडेल्धुरा र डोटी जिल्लालाई छुने आयोजनाले वार्षिक २ अर्ब ८० करोड युनिट विद्युत् उत्पादन गर्ने अनुमान छ । आयोजनाका लागि १ खर्ब ८० अर्ब लाग्ने अनुमान छ ।यो आयोजना सरकारले २०५४ मा अस्ट्रेलियाली कम्पनी स्मेकलाई दिएको थियो । कम्पनीले आर्थिक स्रोत जुटाउन नसकेपछि २०६८ साउनमा सम्झौता खारेज भएको हो ।"
भुक्तानी सन्तुलन जोखिममा,गत आर्थिक वर्षमा रेमिटयान्समार्फत ७ खर्ब ५५ अर्ब रुपैयाँ मुलुक भित्रिएको छ । गत वर्षको सोही अवधिको तुलनामा यो ८६ प्रतिशतको वृद्धि हो । अघिल्लो वर्षको सोही अवधिमा यस्तो वृद्धिदर ४६ प्रतिशत थियो । गत वर्षको रेमिटयान्स आप्रवाह सोही अवधिको जीडीपीसँगको अनुपात २५१ प्रतिशत हो । अघिल्लो वर्ष यस्तो अनुपात २६३ प्रतिशत थियो । गत आर्थिक वर्ष मुलुकले ११ खर्ब ६१ अर्ब रुपैयाँ व्यापार घाटा व्यहोरेको छ । अघिल्लो वर्षको तुलनामा यस्तो घाटा २६७ प्रतिशतले बढेको हो ।
सरकारले फेरि लगानी सम्मेलन गर्ने,"केही दिनमा लगानीसम्बन्धी ऐन पनि मन्त्रिपरिषद्मा पुग्छ, उनले भने, हामीले चाहेको ८ प्रतिशतको आर्थिक वृद्धि निजी क्षत्रेको सहभागिताबिना परिकल्पना नै गर्न सकिन्न । कानुनबिनाका कुराले मात्रै लगानी सुरक्षित हुँदैन । सुरक्षित रूपमा लगानी भएको छ र त्यसलाई पछि सुरक्षित रूपमा फिर्ता लैजान सकिन्छ भन्ने वातावरण बनाउने उनले बताए । त्यसैको तयारीमा लाग्दै छौं, उनले भने ।"
नारायणी लिफ्ट सिँचाइ: पम्प जीर्ण बन्दै,"त्यसो भए यसबाट सिञ्चित हुने जमिन स्वत: १० हजार हेक्टरभन्दा माथि हुने अवस्था छ, अध्यक्ष गुरुङले भने । खगेरी नहर विसं २०१६ सालमा तत्कालीन प्रधानमन्त्री बीपी कोइरालाले शिलान्यास गरेर २०२४ सालदेखि सञ्चालनमा आएको हो । नारायणी लिफ्ट नेपालमा नौलो किसिमको सिँचाइ आयोजना हो । यी दुई प्रणालीले सिँचाइ गर्ने जमिन क्षेत्रमा अन्य खोलाहरू बग्दैनन् । त्यसैले यसलाई जोगाउनुपर्ने गुरुङले बताए ।"
एक महिनादेखि रसुवागढी नाका ठप्प,भूकम्पका कारण तातोपानी नाका बन्द भएपछि २०७२ मंसिरदेखि रसुवागढी नाकाबाट सामग्री आयात तथा निर्यात हुँदै आएको छ । रसुवागढी नाकालाई चीनले २०७४ भदौ १४ गते अन्तर्राष्ट्रिय नाका घोषणा गरिसकेको छ ।
बाजेको सेकुवा खोल्न आदेश,सुन तस्करीको आरोप लागेका भण्डारी प्रहरीको फरार सूचीमा छन् । उनले काठमाडौंमा सेकुवा कर्नरका ६ वटा शाखा चलाउँदै आएका थिए । ३३ किलो सुन तस्करी प्रकरणबारे छानबिन गर्न गठित सरकारी समितिले सेकुवा कर्नरमा सिलबन्दी गरेको थियो । सेकुवा कर्नरमा करिब ४ सयले रोजगारी गर्दै आएका थिए ।
ट्रम्पका ज्वाइँको कम्पनीलाई जरिवाना,इभान्का ट्रम्पसँग विवाह गरेका कुसनर उक्त कम्पनीको तीन वर्ष प्रमुख कार्यकारी अधिकृत (सीईओ) रहेका थिए । उक्त अवधिमै सबैभन्दा बढी झूठा आवेदनहरू परेको र न्युयोर्क सिटीको भवन संहिताभाडासम्बन्धी नियमको उल्लंघन भएको थियो । उनी ट्रम्पको हाइट हाउसमा वरिष्ठ सल्लाहकारसमेत हुन् ।
अस्पतालको आँगनमै पोस्टमार्टम,५ लाखभन्दा बढीको सामान किन्न सार्वजनिक खरिद ऐनअनुसार बोलपत्र आह्वान गर्नुुपर्ने बाध्यता भए पनि बोलपत्र हाल्ने कोही भएको उनले बताए । कम्तीमा ३ वटा शव राख्न मिल्ने मर्चुरी फ्रिज तत्काल खरिद पहल गरिएको गाउँपालिकाले जनाएको छ ।
जनप्रतिनिधि निजीमै सरर,"उक्त निजी गाडीमा इन्धन भने नगरपालिकाबाटै हाल्ने गरेका छन् । मर्मत खर्चचाहिँ आफंै बेहोर्छन् । यस वर्षको नगरसभामा समेत थप गाडी किन्ने प्रस्ताव आयो । उनीसहित केही जनप्रतिनिधिले नकिन्ने अडान लिएपछि अहिले पनि नगरपालिकामा दुई सरकारी गाडी र दुई मोटरसाइकलमात्र छन् । त्यसमध्ये एउटा उपाध्यक्षसहितका जनप्रतिनिधि र अर्को पुरानो गाडी कार्यकारी अधिकृतसहित अन्य कर्मचारीले प्रयोग गर्छन् । टाढाका दुई वडाध्यक्षलाई दुई मोटरसाइकल दिइएको छ । इन्धन र मर्मतमा खर्च कटौती गर्न नगरपालिकाले कार्यालय समय र अति आवश्यक अवस्थाबाहेक अन्य समयमा गाडी चलाउन दिँदैन । कार्यकारी अधिकृत श्रीकृष्ण नेपालले धेरै जनप्रतिनिधिको प्रशासनिक खर्च कम गर्ने नीतिले इन्धन र मर्मत खर्च बचत भएको बताए । सकेसम्म खर्च कम गरौं भन्ने धेरैको उद्देश्य छ, उनले भने, त्यसले गाडी खरिद, इन्धन र मर्मत खर्च कटौती भएको छ ।(पाल्पाबाट माधव अर्याल, नेपालगन्जबाट ठाकुरसिंह थारू र रूपन्देहीबाट घनश्याम गौतम)"
कारबाही माग्दै प्रदर्शन,हत्यारा पक्राउ नपर्दा अर्को घटना पनि हुन सक्ने गाउँलेमा त्रास छ । प्रहरी उपरीक्षक ईश्वर कार्कीले अपराधीलाई चाँडै कारबाहीको दायरा ल्याउन छिमेकी जिल्लासम्म प्रहरी परिचालन गरेको बताए । उनले अपराधी लुक्न सक्ने संभावित स्थानको पहिचान गरी प्रहरी परिचालन गरेकाले चाडै पक्राउ पर्ने विश्वारस दिलाए ।
बाढीपहिरोले ४३ परिवार विस्थापित,बाढीपहिरो प्रभावित क्षेत्रका जनप्रतिनिधि राहत तथा पुनर्निर्माण कार्यक्रमका लागि डेलिगेसन गएका छन् । भेरी र नलगाड नगरपालिका जनतिनिधि संघीय सरकार र प्रदेश सरकारमा माग लिएर पुगेका हुन् ।
पर्यटन प्रवद्र्धनबाट फाइदा,"मायादेवी मन्दिर छिर्नासाथ राष्ट्रपति मिन्टलाई कोषका पूर्ववरिष्ठ पुरातत्वविद् वसन्त बिडारीले लुम्बिनीको ऐतिहासिक महत्त्व र कपिलवस्तुको तिलौराकोट तथा देवदहसँगको सम्बन्धबारे जानकारी गराए । राष्ट्रपतिले बुद्ध जन्मस्थलमा राखिएका प्राचीन ढुंगाको शिलालेख, अशोक स्तम्भबारे चासो दिएर जिज्ञासा राखे । भैरहवा विमानस्थलसम्म चार्टर विमानमा आएका उनलाई त्यहाँबाट लुम्बिनी हेलिकप्टरमा लगिएको थियो ।"
बल्ल बन्यो पुल,"पुल बनाउने माग लिएर २० वर्षदेखि राजनीतिक दल र सरकारी निकाय माग गरे पनि पूरा हुन सकेको थिएन । पुल निर्माणमा विभिन्न अवरोध बेहोरे पनि चालिसे चिउरेखर्क पुल निर्माण समितिमा महिलाको नेतृत्वले बनाएको हो । ४९ लाख लागतमा निर्माण गरिएको पुल बुधबार गाउँपालिका प्रमुख शेर्पा, उपप्रमुख कोपिला पण्डितलगायत जनप्रतिनिधिले उद्घाटन गरे । पुलका लागि धेरै संघर्ष गर्नुपर्यो, म राजधानीबाट अध्ययन छाडेर अहोरात्र खटे, झोलुंगे पुल निर्माण समिति सचिव पार्वती भण्डारीले भनिन् ।"
१८ औं एसियाली खेलकुद: जुडोको खराब सुरुआत,"अन्तिम ३२ को खेलमा भने नविता र स्यान्टुको जोडी विश्व नम्बर एक चिनियाँ जोडीसँग ३१ को सेटमा हार्यो । ११६, १११ ले दुई सेट गुमाएको अवस्थामा नेपालले १३११ ले तेस्रो सेट खेलमा फर्कने प्रयास गरेको थियो । तर चौथो सेट नेपालले ११७ ले गुमायो । प्रतियोगितामा स्वर्णपदकको दाबेदार मानिएका लिन गाओयु र वाङ मान्युको जोडीले फाइनल यात्रा तय गर्दा अन्य खेलमा भने सोझो सेटको जित दर्ता गरेका छन् । चिनियाँ जोडीले सन् २०१८ मा स्वीडेनमा भएको विश्व च्याम्पियनसिपमा प्रथम स्थान हासिल गरेको थियो ।अर्को खेलमा अमरलाल मल्ल र स्वेच्छा नेम्वाङको जोडीले कतारका अल नागर र फाराम्जी माहाको जोडीलाई ३२ को प्रतिस्पर्धात्मक सेटमा हरायो । उनीहरूले लगातार ११८, ११७ ले सुरुको दुई सेट गुमाउनुका बावजुद ११५, ११६, ११४ ले सेट जितेर खेल आफ्नो पक्षमा पारेका थिए । अन्तिम ३२ को खेलमा भने अमरलाल र स्वेच्छा हङकङविरुद्ध ३० ले पराजित भए ।"
नेपाललाई ओमानको झट्का,"आरिफले ३६ रन बनाए । उनले ७४ बल खेली ३ चौका र १ छक्का प्रहार गरे । सागरसँग वसन्त अन्तिम ओभरमा रनआउट भए । सागरले ८४ बलमा ८३ रन बनाउनेक्रममा ६ चौका र २ छक्का प्रहार गरे । रोहित पौडेल शून्य, सोमपाल कामी ५ रनमै आउट भए पनि करण केसीले १० बलमा १ चौका र २ छक्का प्रहार गरी नटआउट २६ रन बनाई नेपाललाई राम्रो स्कोरमा उभ्याएका थिए । तर पनि त्यो ओमानका अगाडि पर्याप्त भएन ।"
रामप्रसाद गाउँपालिकालाई उपाधि,"उर्लाबारी नगरपालिका मोरङलाई २५१५, २५२० र २५२३ को सीधा सेटमा हराउँदै विजयी टोली रामप्रसादले ७५ हजार रुपैयाँ हात पार्यो । उपविजेता उर्लाबारी नगरपालिकाले ५० हजार रुपैयाँमा चित्त बुझायो । छथर गाउँपालिका शुक्रबारेमा जारी तीनदिने प्रतियोगितामा ८ टिम सहभागी थिए ।"
पाराग्लाइडिङमा छलाङ,खेलमा निरन्तर प्रगति गर्दै गए पनि व्यावसायिक हिसाबमा उल्लेख्य हुन नसकेको गुनासो व्यवसायीको छ । अन्तर्राष्ट्रिय विमानस्थलको निर्माण सम्पन्न भएपछि सराङकोटबाट कता जाने भन्ने चिन्ता थपिएको छ ।
सेमिफाइनल समीकरण पूरा,नियमित समयको ३ मिनेट बाँकी रहँदा दीपेश श्रेष्ठले गोल गरेपछि चर्च ब्वाइज अन्तिम चारमा स्थान बनाउन सफल रह्यो । म्यान अफ द म्याच दीपेशले ५ हजार रुपैयाँ प्राप्त गरे ।

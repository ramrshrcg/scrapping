शीर्षक,विवरण
अफवाह फैलाएको आरोपमा अनलाइन सञ्चालक पक्राउ,यिनै हुन् १४ वर्षीया बालिकालाई जबर्जस्ती करणी गरी बलात्कार गरी हत्या गर्ने प्रहरी । सक्दो सेयर गर्नुहोला लेखेर प्रहरीको तस्बिरसहितको सामग्री उक्त अनलाइनमार्फत फैलिएको ब्युरोको निष्कर्ष छ । बलात्कारजस्तो संवेदनशील घटनाबारे अफवाह फैलाएको आरोपमा ब्युरोले बालाजुबाट उनलाई पक्राउ गरेको हो । उक्त अनलाइन प्रेस काउन्सिलमा दर्ता नरहेको ब्युरोले जनाएको छ ।
सुनुवाइ समितिका ६ सदस्यलाई पीएसओ,समितिको सदस्यसमेत रहेकी नेकपाकी सांसद निरु पालले मंगलबार साँझ एक अज्ञात व्यक्तिले आफूलाई धम्क्याएको भन्दै सुरक्षाको माग राखी बुधबार समितिमा निवेदन दिएकी थिइन् ।
बलात्कारपछि बर्बर हत्या,"युवतीको हत्यापछि गाउँमा त्रास छ । मसुरिया दलितबस्तीका महिला पशुचौपाया चराउन जंगल जान छाडेका छन् । बढेका छोरीलाई विद्यालय पठाउन मुस्किल हुन थालेको गाउँले बताउँछन् । किशोरीको परिवारमा धपक्क बलेको दियो त निभ्यो निभ्यो, सिंगै दलितबस्तीले बाटो डोर्याउने छोरी गुमायो, वडा सदस्य अमृता विकले भनिन्, कैद जरिवाना भएर मात्र हुन्न, पीडित परिवारलाई सरकारले क्षतिपूर्तिको व्यवस्था पनि गर्नुपर्ने हो ।"
सुनुवाइ विवाद उस्तै,"पालमाथि भएको आक्रमणको निन्दा समितिले मंगलबार साँझ समिति सदस्य निरुदेवी पालमाथि भएको आक्रमण प्रयासको निन्दा गरेको छ । बैठकमा उनले आफूलाई अज्ञात व्यक्तिले पेस्तोल ताकेर बैठकमा सहभागी नहुने धम्की दिएको बताएकी थिइन् । रेनकोट लगाएका अज्ञात व्यक्तिले आफूलाई त्यस्तो धम्की दिएको भन्दै पालले भरपर्दो सुरक्षाको बन्दोबस्त गर्न समितिमा आग्रह गरेकी थिइन् । तँ भोलि बैठकमा गइस् भने केपी ओलीलाई बा भन्न पनि पाउन्नस् भन्दै धम्की दिए, उनको भनाइ उद्धृत गर्दै स्रोतले भन्यो । बैठकपछि समितिका ज्येष्ठ सदस्य कर्णले घटनाको निन्दा गर्दै संसद् सचिवालयलाई तत्काल समिति सदस्यहरूको सुरक्षा व्यवस्था मिलाउन निर्देशन दिइएको बताए । उहाँको (निरुदेवी पाल) घटना सुनेर दु:ख लाग्यो, उनले भने, अविलम्ब समितिका सदस्यहरूलाई सुरक्षा व्यवस्था मिलाउनुहोस् भनेर बैठकले निर्देशन दिएको छ ।"
प्रवक्ताको राजीनामा,"श्रेष्ठ भने राजीनामा प्रकरण र पार्टीको बैठकमा भएको छलफलका विषयमा मौन छन् । यो विषयमा मेरो कुनै प्रतिक्रिया छैन, पार्टीका बैठकभित्रका कुरा कसरी बाहिर आए ? त्यसबारे मेरो कुनै टिप्पणी छैन, श्रेष्ठले कान्तिपुरसँग भने । स्रोतका अनुसार उनले आवेशमा राजीनामा दिएकाले पार्टीकै जिम्मेवारीमा फर्काउने तयारी छ । केसीको आमरण अनशनको विषय सहमतिमा टुंगिएसकेकाले अब त्यसको तुष बाँकी राखेर हिँड्न नहुने सुझाव नेताहरूले श्रेष्ठलाई दिएका छन् ।"
करार बदले मुद्दा,"कार्यदलले भारतमा जाने कामदारलाई समेत वैदेशिक रोजगारको दायरामा ल्याउन सुझाव दिएको छ । भारतमा जाने कामदारको व्यवस्थापन गर्दै जाने र सामाजिक सुरक्षा कोषमा आबद्ध गर्नेबारे अध्ययन गर्न जरुरी भएको छ, उनले भने, भारतमा जाने कामदारलाई वैदेशिक रोजगारीभित्र नपर्दा लाखौं नेपाली कामदार राज्यबाट पाउने सेवासुविधाबाट वञ्चित छन् । मन्त्री विष्टले वैदेशिक रोजगारको क्षेत्रलाई सुधार गर्न कार्यदलको सुझावलाई निकै महत्त्वपूर्ण दस्तावेजका रूपमा ग्रहण गरेको बताए ।"
बल्ल स्तनपान कक्ष,"जन्मेको तीन दिनभित्र आमाको दूध खाने ५७ प्रतिशत मात्रै छन् । स्वास्थ्य व्यवसायीकै सिफारिसमा ४८ प्रतिशत शिशुले फर्मुला मिल्क खाने गरेका छन् । आमाको दूधलाई प्रतिस्थापन गर्ने यस्ता वस्तुको बिक्री वितरण नियन्त्रण ऐन, २०४९ तथा नियमावली २०५१ अनुसारमा यस्ता वस्तुको प्रवद्र्धन, विज्ञापन गर्न र खुल्ला बेच्न पाइँदैन । अस्पताल हाताभित्र र वरपरका औषधि पसलमा यस्ता वस्तुको बिक्री रोक्न पहल भएको छैन । यसलाई नियन्त्रण गर्न बालस्वास्थ्य महाशाखाले सातै प्रदेशमा जनस्वास्थ्य निरीक्षक परिचालन गर्ने भएको छ ।"
कलाकारिताको आवरणमा मानव तस्करी,"अपराध महाशाखाले पक्राउ गरेका अर्का व्यक्ति हुन्, सुरज काफ्ले । क्यारेबियन समुद्रमा अकाल मृत्युवरण गरेकी सुमित्राका बैनीज्वाइँ हुन सुरज । अमेरिका जाने मोहमा हैटी पुगेकी सुमित्रासँगै रहेका अन्य दुई युवतीले सुदर्शनको निर्देशनमा सुरजको खातामा हैटीबाट पाँच लाख रुपैयाँ डिपोजिट गरिदिएको देखिन्छ । यी सबै प्रतिनिधि उदाहरणबाट सुदर्शनले मानव तस्करीको धन्दा चलाउनका निम्ति धेरै मान्छेलाई एकैचोटि उपयोग गरेको देखिन्छ ।"
चिकित्सकको लापर्बाहीले थपलियाको मृत्यु भएको दाबी गर्दै उजुरी,"काठमाडौं (कास) कान्तिपुर दैनिकका पत्रकार एवं साहित्यकार यादव थपलियाको उपचारमा संलग्न चिकित्सकको लापरबाहीका कारण मृत्यु भएको दाबी गर्दै उनकी पत्नी गंगा खतिवडाले बुधबार छानबिनका लागि काठमाडौं जिल्ला प्रशासन कार्यालयमा उजुरी दिएकी छन् । सामान्य ज्वरो आएर सिनामंगलस्थित काठमाडौं मेडिकल कलेज अस्पताल (केएमसी) मा भर्ना गरेको ४८ घण्टा बित्न नपाउँदै गत असार १५ मा थपलियाको मृत्यु भएको थियो । चिकित्सकले बिरामीको निधनमा हामीलाई जे कारण (भाइरल इन्फ्लुएन्जा) भन्नुभएको थियो, परीक्षणका क्रममा त्यो असत्य सावित भएको छ, भाइरल इन्फ्लुएन्जा नेगेटिभ देखिएको छ, त्यसैले यसको छानबिन गरी दोषीलाई कारबाही गर्न माग गर्छु खतिवडाले निवेदनमा उल्लेख गरेकी छन् । गंगाका अनुसार उपचारमा संलग्न चिकित्सकले सुरुमा थपलियालाई सामान्य ज्वरो (टाइफाइड) भएको बताएका थिए । असार १४ गते बिहान कलेजोमा संक्रमण देखिएको भन्दै चिकित्सकले पूर्ण परीक्षण नगरी उनलाई हाई केएर मा राखेका थिए । बिरामीको निधनपछि अस्पताल प्रशासनले स्वास्थ्य परीक्षणका रिपोर्ट दिन नमान्नुले पनि उपचारमा लापर्बाहीको आशंका बढेको बताएकी छन् ।"
चार वर्षपछि छुटे टीकाराम,"काठमाडौं (कास) साउदी अरबको जिजान जेलमा थुनिएका चितवनका टीकाराम सापकोटा निर्दोष सावित भई बुधबार छुटेका छन् । सापकोटा चार वर्षअघि खैरेनी१३, चितवनका सोमप्रसाद सिलवालको हत्या अभियोगमा पक्राउ परेका थिए । जेद्दास्थित महावाणिज्यदूतको कार्यालयले कानुनी प्रतिरक्षा गरी सापकोटालाई छुटाएको हो । तल्लो अदालतले उनलाई डेढ वर्षअघि नै निर्दोष प्रमाणित गरेको भए पनि जेलबाट निस्कन पाएका थिएनन् । कानुनी प्रक्रिया लम्बिएकाले रिहा हुन समय लागेको कार्यवाहक महावाणिज्यदूत रेवती पौडेलले बताए । सापकोटालाई प्रहरीले कम्पनीको जिम्मा लगाएर पठाएको छ । उनले साउदीमा काम गर्न पाउने पौडेलले बताए । लामो समय तनावमा रहेकाले दुईतीन दिनभित्र नेपाल पठाउने योजना छ, उनले भने । अदालतले प्यूठानका सफी उल्लाहलाई दोषी ठहर गरेको थियो ।"
भारतीय फिल्ड अफिस बन्द,बाढीले सुनसरीमा करिब १३ किलोमिटर खण्ड क्षतिग्रस्त बनेको थियो । सवारीसाधन आउजाउ गर्ने अवस्था थिएन । पूर्वी नेपालबाट पश्चिमी भूभागमा यात्रु तथा औद्योगिक सामान ढुवानी गर्न जोगबनी नाकाबाट छिरेर भारतीय बाटो हुँदै कोसी पार गर्नुपर्ने बाध्यता भयो । त्यसरी जाने सवारीसाधनलाई रुट परमिट दिनेलगायत काम गर्न फिल्ड अफिस राखिएको थियो ।
किसानले पाएनन् राहत,"त्यसैले उनीहरूले गत वर्ष हात्ती आउनुअघि नै हरियै धान काटेर चित्त बुझाए । यसपालि पनि त्यही तयारी गर्दै छन् । निकुञ्ज कार्यालयले बालीनाली, घरपालुवा जनावर, घरगोठ र भण्डार गरिएको अन्नमा क्षति पुगे राहत दिनुपर्ने नियम छ । तर, गत वर्ष बस्तीका कसैले पनि पाएनन् । निकुञ्जका जनावरहरू मध्यवर्ती क्षेत्रमा आएर गर्ने यी चार प्रकारका नोक्सानीमा गत वर्ष एक रुपैयाँ पनि राहत वितरण हुन सकेन, निकुञ्जका सहायक संरक्षण अधिकृत नुरेन्द्र अर्यालले भने । उनका अनुसार यी चार शीर्षकमा ७५ लाख ७७ हजार ५१५ रुपैयाँ राहत दिन बाँकी छ । क्षेत्रीय वन निर्देशनालयबाट रकम नै नआएको अर्यालले बताए । उनका अनुसार १ सय २० वटा घटना भएका छन् ।"
८ सम्बन्धन खारेज,"काठमाडौं (कास) सरकारले विश्वविद्यालयहरूलाई सम्बन्धन दिन रोक लगाएको छ । शिक्षामन्त्री गिरिराजमणि पोखरेलका अनुसार कुनै पनि विश्वविद्यालयले आंगिक र निजी कलेजलाई सम्बन्धन दिन पाउने छैनन् । रामपुरस्थित कृषि तथा वनविज्ञान विश्वविद्यालयले ८ निजी कलेजलाई दिएको सम्बन्धनसमेत बैठकले खारेज गरेको छ । कृषि विश्वविद्यालयले असार २१ गते दिएको सम्बन्धन खारेजीको माग गर्दै प्राध्यापक र विद्यार्थी आन्दोलनमा उत्रिएकाले २० दिनदेखि विश्वविद्यालय ठप्प थियो । विश्वविद्यालयको वर्गीकरण, नक्सांकन र जनशक्ति अध्ययनपछि मात्रै सम्बन्धन दिने पोखरेलले बताए । यसका लागि शिक्षामन्त्रीकै अध्यक्षतामा उच्चस्तरीय राष्ट्रिय शिक्षा आयोग गठन गरी काम थालिएको छ ।"
पूर्वसांसदको निधनमा शोक प्रस्ताव पारित,काठमाडौं (कास) प्रतिनिधिसभा र राष्ट्रिय सभाको बुधबार बसेको अलगअलग बैठक पूर्वसांसद कृष्णकुमार जोशीको निधनमा शोक प्रस्ताव पारित गर्दै स्थगित भएको छ । जोशी २०४८ सालमा नेपाली कांग्रेसबाट बैतडी निर्वाचन क्षेत्र नम्बर १ मा प्रतिनिधिसभा सदस्य निर्वाचित भएका थिए । लोकतान्त्रिक आन्दोलनमा सक्रिय जीवन बिताएका जोशीको ७३ वर्षको उमेरमा मंगलबार बूढानीलकण्ठस्थित निवासमा निधन भएको थियो ।
आदिवासी दिवसमा राजनीतिक सम्मेलन,"काठमाडौं (कास) नेपाल आदिवासी जनजाति महासंघले २४ औं विश्व आदिवासी दिवस (अगस्ट ९) का अवसरमा राजनीतिक सम्मेलन गर्ने भएको छ । महासंघले दुई साताव्यापी थप कार्यक्रमसमेत घोषणा गरेको छ । राजनीतिक सम्मेलनमा महासंघअन्तर्गतका जातीय संस्था, तिनका भ्रातृ संगठन, राजनीतिक दलसम्बद्ध जातीय मोर्चाका प्रतिनिधि सहभागी हुनेछन् । राजनीतिक सम्मेलन उद्घाटन प्रधानमन्त्री केपी ओलीले गर्ने कार्यक्रम छ ।"
तात्न थाले जनप्रतिनिधि,"शिक्षा, स्वास्थ्य, पशुजस्ता महत्त्वपूर्ण विषयगत कार्यालय व्यवस्थित बनाउन नसक्दा कार्यलाई तीव्रता दिन नसकेको जनप्रतिनिधिको गुनासो छ । इन्द्रावती गाउँपालिकाले कृषिअन्तर्गत हरियाली बनाउने अभियान लिएर एक टोलमा एक उत्पादन कामलाई गति दिन थालेको छ । एउटा गाउँमा एउटा तरकारीे खेतीलाई प्रोत्साहन गर्ने कार्यक्रम सुरुवात गरिसकेका छौं, इन्द्रावती गाउँपालिका प्रमुख वंशलाल तामाङले भने । तामाङका अनुसार असहाय बालबालिकालाई अमेरिकी सहयोग ल्याएर छात्रवृत्ति व्यवस्था गरिएको छ । जिल्लाका दुर्गम जुगल, त्रिपुरासुन्दरी, हेलम्बु, बलेफी, पाँचपोखरी थाङपालजस्ताले देखिने कामका लागि बढी अग्रसरता देखाएका छन् ।"
स्वास्थ्य विज्ञान प्रतिष्ठान: प्रदेश सरकारले देखायो चासो,अस्पताल निर्माण ठेक्का पाएका निर्माण व्यवसायी ध्रुव कार्कीले पुराना भवन भत्काई नसकेको कारण निर्माण सुरु नभएको बताए । उनले निर्माणस्थलमा रहेका पुराना भवन र रुख कटान भए तत्काल काम थाल्ने जनाए । मेडिकल सुपरिटेन्डेन्ट दवाडीले स्टोर र कर्मचारी आवासको समस्या भएको कारण तत्काल सञ्चालनमा रहेका संरचना भत्काउन नसकिएको र रुख कटानको स्वीकृति लिने प्रक्रियामा रहेको जानकारी दिए । मुख्यमन्त्री पौडेल र सामाजिक विकास मन्त्री दुलालले तीव्र गतिमा काम गर्न निर्देशन दिएका छन् । पौडेलले प्रतिष्ठानसम्बन्धी विधेयक लगभग तयार भएको भन्दै पैसाको कुनै चिन्ता नगर्न अनुरोध गरे ।
पासाङल्हामु मार्ग अवरुद्ध,"प्रहरी, प्रशासन र विदुनगरपालिकाका पदाधिकारीले पहिरोको अवलोकन गरेका छन् । उक्त सडकमा दैनिक ३ हजारभन्दा बढी सवारी आवतजावत हुने गर्छन् । गल्छीमैलुङ सडक निर्माणको क्रममा भीर काटेर सडक स्तरोन्नति गर्न भीर काटिएको थियो ।"
चित्लाङमा होमस्टे थपिँदै,"मकवानपुरको ऐतिहासिक रूपमा रहेको चित्लाङ प्राचीन सम्पदाले मात्र होइन, कला संस्कृतिले पनि धनी छ । चित्लाङले पर्यटक लोभ्याउन सफल भएकाले पर्यटन बोर्डले उक्त गाउँलाई पर्यटकीय गाउँका रूपमा घोषणा गरेको हो ।"
१८ वर्षपछि फर्कियो बैंक,साँघुटारमा बैंक हुँदा झन्डै २ हजार ३ सयले कारोबार गरिरहेका थिए । स्थानान्तरणपछि स्थानीय व्यवसायी रामेछापको मन्थलीसम्म वित्तीय कारोबारका लागि आउनुपर्ने बाध्यता थियो । पूर्वी रामेछापको सबैभन्दा ठूलो बजारमा दैनिक करोडौंको व्यवसाय हुने तर नगदै पैसा घरमा राख्नुपर्ने पिरलोमा स्थानीयले असुरक्षाको महसुस गरेका थिए । राष्ट्रिय वाणिज्य बैंकले १ वर्षअघि नै साँघुटारमा शाखा खोल्न घर भाडामा लिएको थियो । तर आन्तरिक व्यवस्थापनको काम पूरा नहुँदा बुधबारबाट मात्र उक्त बैंक सञ्चालनमा ल्याइएको हो । प्रदेश ३ का आर्थिक मामिला तथा योजना मन्त्री कैलाशप्रसाद ढुंगेलले शाखाको सुरुवात गरेका हुन् ।
बल्ल छोपियो धरहराको भग्नावशेष,भुइँचालोले भत्काएको धरहरालाई जस्ताको तस्तै राखेर त्यही स्वरूपको नयाँ बनाउने गरी डिजाइन भएको हो ।
भत्केकोपाटीनगरकोट सडक: विस्तार ढिलाइले व्यवसायी मारमा,"सडक विभागअन्र्तगत सडक सुधार आयोजना प्रमुख इन्जिनियर नरेन्द्रनाथ कोइरालाले भने निर्माण कम्पनीको म्याद गुज्रिसकेको बताएका छन् । म्याद सकिसकेपछि पनि निर्माण कम्पनीले २ सय १० दिन पेनाल्टीमा दैनिक १ लाख ४५ हजार रुपैयाँ तिरेर काम गर्न पाउँछ, उनले भने ।"
पत्नीको रिसले छोराको हत्या,३४ दिनदेखि योजना बनाई हतियारसमेत किनेर ल्याएका चापागाईंले पत्नी र छोरामध्ये कसलाई मार्ने भन्ने अन्योलमा पर्दापर्दै छोराको हत्या गरेको बयान दिएका छन् । हत्या गरिएका सागर कोटेश्वरस्थित काञ्जिरोवा कलेजमा कक्षा १२ मा इन्जिनियरिङ अध्ययनरत थिए ।
सार्कस्तरीय प्रयोगशाला स्थापनामा ढिलाइ,सन् २००९ मा नयाँदिल्लीमा भएको सार्कको जनस्वास्थ्यसम्बन्धी परामर्श बैठकमा यो ल्याब स्थापना गर्नेबारे छलफल भएको थियो । सन् २०१४ मा काठमाडौंमा भएको १८ औं सार्क शिखर सम्मेलनले ल्याब स्थापना गर्ने निर्णयलाई अनुमोदन गरेको हो । प्राडा बिच्छाका अनुसार उक्त ल्याबका लागि करिब १० करोड भारतीय रुपैयाँको उपकरण भारत सरकारले एकदुई दिनमै हस्तान्तरण गर्दै छ ।
पसलमा म्याद गुज्रेका सामान,"टोलीले मासु पसल दर्ता नभएको, मासु खुल्ला राखेर बिक्री गरेको, एप्रोन तथा मूल्यसूची नभएको, ढक तराजुमा कैफियत भएको तथा नापतौल विभागमा दर्ता नगरेको पाएको थियो । यस्तै, अधिकांश खाद्यान्न र होटलमा म्याद गुज्रेका सामान बिक्रीका लागि राखिएको र भान्सा निकै फोहोर पाइएको छ । खानेकुरा पसलमा एप्रोन प्रयोग गर्न, जालीले छोपेर राख्न, पसल दर्ता गर्न, मूल्य सूची राख्न र पसल नवीकरण गर्न पनि टोलीले निर्देशन दिएको छ ।"
जनतासँग सदाचार खोजिँदैन,खुला विश्व परिवेशमा नियमनकारी सोच आफैंमा संकुचन हो । सामाजिक संघसंस्थालाई सहयोगीको भूमिकामा प्रोत्साहित गर्नुको साटो शत्रु सोच्नु हो । समाजलाई फराकिलो बन्न नदिनु हो । समाजबाटै जन्मिन सक्ने संघसंस्था बन्ध्याकरणका साधन खोज्नु हो । राज्यको विरोध गर्ने हैसियत समाजसँग नहोओस् भन्ने चाहेको हो भने त्यो सरासर संविधानको भावनाविपरीत प्रयास हो । लोकतन्त्र सरकार र समाज दुवै सफा र पारदर्शी बन्ने व्यवस्था हो । मन सफा भए कुहिरोले ढाकेको पहाड पनि छर्लङ्ग कल्पना गर्न सकिन्छ ।
सुनुवाइ समितिको निर्णयले पार्ने प्रभाव,"यदि श्रीमानप्रति विवादास्पद अभिलेखका आरोप झुटा भए कान्तिपुर दैनिकमा छापिएका फोटोसहितको विवरण कसरी गलत मान्ने ? अनि यसरी विवादास्पद प्रमाणपत्रधारी उम्मेदवारलाई बढुवा गरिएमा प्रधानन्यायाधीशले सम्पादन गरेका न्यायनिसाफ विवादरहित कसरी हुन्छन् ? त्यसकारण सुनुवाइ समितिले कामु प्रधानन्यायाधीश श्रीमान दीपकराज जोशीलाई नियुक्ति गर्न मनासिव कसरी देख्ला र ? आलोचना सहेरै सही र न्यायसंगत निर्णय गर्नु वेश, दल र नेताको मुख हेरी गलत निर्णय गर्ने हो भने सुनुवाइ समितिको औचित्य के ? गंगाराज अर्यालपाणिनी८, पाली, अर्घाखाँची"
सरकारका लागि अस्वीकार्य सुझाव,"३ कलंकीनागढुंगा, चावहिलजोरपाटी सडकलाई विशेष निर्णय र पहल गरी दसंैअघि नै कमसेकम दुई लेनमात्र भए पनि टिकाउ कालोपत्रेका साथ सुसम्पन्न गरोस् ।४ राष्ट्रसेवकलाई भत्ता बढाउनासाथ दैनिक आवश्यकताका वस्तुमा महँगी ह्वात्तै बढेको छ । ५७ लाख मानिसको सुविधा थपिँंदा पौने ३ लाख मानिसलाई महँगीले सेक्नु राहत हो कि आहत हो ? मतदाताले के पाउनुपर्ने हो ? त्यसतर्फ ध्यान दिई तुरुन्त महंँगी नियन्त्रण होस् । माधवप्रसाद अधिकारीबनेपा, काभ्रे"
नाम मात्रका म्यानपावर कम्पनी,"बुधबार प्रकाशित म्यानपावरै म्यानपावर अन्तर्गतको समाचारमा दर्ता भएका जम्मा १२ सय १५ म्यानपावरमध्ये २९ वटाले १ जना पनि मान्छे वैदेशिक रोजगारमा नपठाएको र ७ वटा संस्थाले १ जना, ८ वटाले २ जना र १८२ वटाले वार्षिक ५० जना कामदार वैदेशिक रोजगारमा पठाएको तथ्यले उक्त संस्थाहरू आफ्नो उद्देश्यभन्दा पृथक उद्देश्यका लागि म्यानपावर दर्ता गरेर लाइसेन्स झोलामा हालेर बसेको प्रस्ट हुन्छ । सरकारले ५ करोड रुपैयाँ धरौटी बनाएर म्यानपावर कम्पनीहरूलाई मर्ज गर्ने नीति अख्तियार गर्न खोजे पनि नाफाका लागि गरिने यस्तो व्यवसायमा साझेदारी व्यापारमा लामो समयसम्म मिलेर गरिखान नसक्ने निश्चित छ । ५ करोड धरौटीमात्रै समस्याको समाधान होइन । पैसा हुनेले मात्रै गरिखान पाउने यो नीति अप्रजातान्त्रिक र गैरजिम्मेवारीपूर्ण छ । यस्तो नीतिले अवैध धन्दा गरेर कालोधन जम्मा गरेका व्यापारीहरूलाई प्रोत्साहन हुने र इमानदार व्यापारीहरू अन्याय र मर्कामा पर्न सक्नेछन् । यज्ञराज न्यौपानेपेप्सिकोला, काठमाडौं"
संघीयतामा करको हैरान,"गएको हप्ता मोटरसाइकलको कर तिर्न चितवनस्थित यातायात व्यवस्था कार्यालय पुग्दा कार्यालयअघि फर्म भर्न बसेका कर्मचारीले तपाईंले यहाँ कर तिर्न सक्नुहुन्न भन्ने जवाफ दिएपछि म उक्त कार्यालयका प्रमुखलाई भेट्न पुगेँ । कार्यालय प्रमुखले देशमा संघीयता कार्यान्वयन भइसकेका कारण प्रत्येक प्रदेशका सवारी करदाताले प्रदेशको सम्बन्धित राजधानीमा वा सवारी दर्ता गराएको अञ्चल कार्यालयमा गएर कर तिर्नुपर्ने प्रावधान रहेको जानकारी दिए । गत वर्षसम्म नवलपरासी (वर्दघाट सुस्तापूर्व) का सबै करदाताले भैं मैले पनि आफूलाई पायक पर्ने चितवनस्थित यातायात व्यवस्था कार्यालयमा गएर सवारी कर बुझाउँदै आएको थियौं । तर संघीयता लागु भएपछि मजस्ता हरेक सवारी करदाता गत वर्षसम्म नजिकैको यातायात व्यवस्था कार्यालयमा कर बुझाउन पाउँदै आएको सुविधाबाट यस वर्षदेखि बञ्चित भएका छौं ।सिंहदरबारको सुविधा गाउँगाउँमा भनेर सर्वसाधारण जनतासँग भोट मागी जनताकै करमा मोजमस्ती गरिरहेका केन्द्रीय, प्रादेशिक र स्थानीय जनप्रतिनिधिहरू जनतालाई पायक पर्ने ठाउँबाट सुविधा दिनेतर्फ ध्यान दिनुको साटो हरेक किसिमका महंँगा कर लागु गर्दै जनतालाई शोषण गरिरहनु कहाँसम्म न्यायोचित होला ? सूचना र प्रविधिको युगमा हरेक नागरिकले कर आआफ्नै घरमा बसेर भुक्तानी गर्दै जाने सुविधा राज्यले उपलब्ध गराउँदै आउनुपर्नेमा विगत वर्षसम्म जनताले पाउँदै आएको सुविधालाई समेत कटौती गरेर अपायक पर्ने ठाउँमा गएर कर बुझाउन बाध्य पार्नु लोकतान्त्रिक सरकारलाई सुहाउने कुरा होइन । मतिप्रसाद ढकालगैंडाकोट१, विकासचोक, नवलपुर"
अन्धविश्वास कहिलेसम्म ?,"नेपाली समाजमा विभिन्न राजनीतिक परिवर्तन भए तापनि केही सामाजिक कुप्रथाको अन्त्य हुनसकेको छैन । समाजमा आज पनि खुलमखुला तँ सानो म ठूलो जात भनी छोएको आधारमा पानी नखाने चलन अझै छ । समाजको परिवर्तन चेतनाको विकाससँगै कडा कानुनको कारणले पनि न्यूनीकरण हुँदै जान्छ । तर यहाँ कानुन लागु गर्नेहरूकै भित्री अनिच्छाका कारण विभेद अन्त्य हुनसकेको छैन । महिला महिनावारी भएको कारण घरभन्दा टाढा बस्नुपर्ने छाउपडी प्रथा, बोक्सीको आरोपमा यातना दिने जस्ता कुरा छन् । बिरामी हँुदा अस्पतालको सट्टा धामीझाँक्री झारफुक गर्ने कुरा अझै समाजमा यथावत छ । समाजमा आज कतिपय चेतनशील भनाउँदाहरू नै त्यस्ता कुप्रथाप्रति आकर्षित देखिन्छन् । यिनीहरू बाहिर भाषण गर्दा एउटा कुरा अनि भित्र अर्कै कुरा गर्छन् । सरकारले भर्खरै निर्वाचित भएका गाउँले जनप्रतिनिधिहरूलाई कडा निर्देशन दिनुपर्यो कि अब यस्ता प्रथाबारे समाचार आए ती निकायको मूल्यांकन गरिनेछ र भविष्यमा सरकारी थप सेवाबाट बञ्चित गरिनेछ । उत्पल देवकोटाआँबुखैरेनी, तनहुँ"
"सरकार छ, कर्मचारी छैन","सरकार छ, तर कर्मचारी छैन । त्यो के हो ? उत्तर स्थानीय सरकार । राणा शासनकालमा हाम्रो देशको सरकारी काम दु्रतगतिमा भएन । त्यसपछि आएर पञ्चायती कालखण्डमा पनि सरकारी कामकाज छिटोछरितो रूपमा नभएर आम जनताले सास्ती खेप्नुपर्यो । हुँदाहुँदा अब गणतन्त्रमत्मक शासन व्यवस्था भएको राज्यको पुन:संरचना भइसकेर प्रयोगात्मक रूपमै राज्यको विभाजन भई स्थानीय तह सक्रिय हुनुपर्ने अपेक्षा राखे पनि त्यति सक्रिय हुनसकेको पाइएन । त्यसको मूल कारण स्थानीय तहको कामको जिम्मेवारीचाहिँ निकै बढेर गएको तर तिनमा कार्यरत थोरै कर्मचारी वा जनप्रतिनिधिहरूले मात्र काम चलाउने बाध्यता रहेछ । कम्तीमा स्थानीय तहको चुनाव सम्पन्न भएर आम जनताका कामका खातिर जुर्मुराएको अवस्थामा केन्द्रीय वा प्रदेश सरकारले पुग्नेगरी कर्मचारी खटाउनुपर्ने हो । सकेसम्म चाँडै खटाएर पठाइदिए स्थानीय स्तरको काम समयमै सम्पन्न भएर उन्नतिका ढोकाहरू खोल्न सक्ने अवस्था बन्थ्यो कि ? केशव अधिकारीगोकर्णेश्वर नपा३, काठमाडौं"
हिजोका चर्चित आज बिलाए,"राम्रा भनेका मन्त्रीहरू पनि रेड जोनमा परेको खबरले अचम्ममात्र होइन, थुप्रै प्रश्न पनि जन्माएको छ । राम्रो भनेको समय सापेक्षित र अनुकूलतामा निर्भर पर्दोरहेछ । कुनै बेला अब्बल मन्त्रीको पगरी गुँथेका गोकर्ण विष्ट र लालबाबु पण्डित दोस्रोपटक मन्त्रालय सम्हाल्दा भने सिन्धुमा बिलाएका बिन्दुका रूपमा चित्रण गरिन थालेका छन् । त्यही उत्साह, जोश, जाँगरसाथ अझ दुई तिहाइ मतको समर्थन लिएर आएका अनुभवी र जनताले पत्याएका मन्त्रीको कार्य नगण्य अर्थात् कछुवा गतिमा हुनु र प्रधानमन्त्री रातो झण्डा उठाउने तयारीमा पुग्नु ओली सरकारमाथि नै प्रश्नचिह्न लागेको छ । कामका अभावमा मन्त्रीहरूले भैंसी गोठ उद्घाटन गर्नेदेखि जस्तोसुकै बोल्न थालेपछि भने मन्त्रीहरू कामका अभावमा कति छट्पटिरहेछन् भन्ने झनै सतहमा आएको छ । यतिखेर जनताले परिवर्तन र विकासको तीव्र गतिमा अपेक्षा गरेका छन् । नेताको बेलगाम आश्वासन, विकास, निर्माणको खडेरी र राजनीतिक अराजकताले रन्थनिएका जनता परिवर्तनको प्रतीक्षामा छन् । निकास र विकासको पर्खाइमा छन्, परिवर्तनकामी जनता । सडकको अवस्था, प्रशासनतन्त्र, बेरोजगारी समस्या, भ्रष्टाचार, गुन्डागर्दी कुनै पक्षमा पनि सुधारका सङ्केत नदेखिनुले जनताको आशा निराशामा परिणत हुँदै आइरहेको छ । लक्ष्मीनारायण मिश्रबूढानीलकण्ठ८ सुन्दरबस्ती, काठमाडौं"
असाधारण शिक्षक,"शिक्षक, गुरु, अध्यापक, मास्टर यी सबै पर्यायवाची शब्द हुन् । जसले जहाँ जे भनेर पुकारे पनि यी शब्दधारीहरूले दिने ज्ञान हो । देखाउने सत्मार्ग हो । शिक्षक, गुरु जे भने पनि यो समूह समाजको धरोहर हो । सही सदुपयोग गर्ने हो भने यो समूहसँग देश परिवर्तन गर्ने शक्ति हुन्छ, तर शिक्षकले राजनीति गर्नु हुँदैन । कुमार्गमा हिँडेको समाज या देशलाई मार्गदर्शन भने गर्नुपर्छ । ईसा पूर्वका महान नीतिशास्त्री चाणक्यले शिक्षकको महानतालाई दर्शाउँदै तत्कालीन मगध नरेश धनानन्दलाई भनेका थिए धनानन्द, शिक्षक साधारण हुँदैनन् । प्रलय र निर्माण दुवै शिक्षककै काखमा खेलेको हुन्छ । यसको लगत्तै उनै शिक्षकको कारण धनानन्दको अन्त्य पनि भयो । विद्वान् चाणक्यको नीति अहिले हाम्रो देशमा मेल खाइरहेको छ । विशेषगरी प्रजातन्त्र आएपछि स्वास्थ्य क्षेत्रमा भएको व्यापारीकरण र त्यसमा सुधार गर्न लागिपर्ने डा गोविन्द केसीबीचको यो जुहारी । जब सरकार फेरिन्छ, तब सरकारले आफ्ना कार्यकर्तालाई पोष पुग्ने गरी स्वास्थ्य नीति ल्याउँछ, अनि सुधारका लागि डा केसी अनशन बस्छन् र अन्त्यमा डा केसीको जित हुन्छ । यो जित आवश्यक पनि छ, किनकि देशलाई सत्मार्गमा हिँडाउने र जनहितमा लाग्ने, ज्ञान दिने शिक्षक साधारण हुँदैनन् । यसरी सबै शिक्षक राजनीतिमा नलागी आफ्नो व्यक्तिगत स्वार्थभन्दा माथि भइदिने हो भने देशको मुहार फेरिन पनि बेर लाग्दैन । जनकप्रसाद भण्डारी दोहा, कतार"
समृद्धिका बाधक नीति,"अन्त्यमा, माथि उल्लेख गरिएका चार नीति कार्यान्वयन गरियो भने प्रधानमन्त्रीको समृद्ध र सुखी नेपालको परिकल्पना साकार हुन सक्दैन । सरकारले लिने नीतिगत निर्णयअघि पूर्वअध्ययन अत्यावश्यक ।"
प्रदेशसँगका मतभेद,"यदि संघीय सरकार साँच्चिकै यो संविधानलाई जोगाउन चाहन्छ भने उसले संविधान सुधार आयोग गठन गर्नुपर्छ र निश्चित तालिकाभित्र सहमतिको निर्माण गर्दै संविधान संशोधन गर्नुपर्छ । यसो नभएमा प्रतिपक्षमा रहेका दलहरूले पनि निष्ठापूर्वक र प्रभावकारी रूपमा संविधान संशोधनको मुद्दालाई अगाडि बढाउन सक्नुपर्छ । प्रभावकारी प्रादेशिक अभ्याससँंग जोडिएका सवाललाई अनुमोदन गरेर प्रदेशसभाहरूले पनि संघीय संसद् समक्ष पठाउने कार्यमा ढिलो गर्नु हुँदैन । लोकतन्त्रमा मतभेदलाई निषेध गरिँदैन । त्यसको समुचित व्यवस्थापन गरिन्छ । प्रदेश सभाहरूबाट उठान भएका सरोकारको उपयुक्त व्यवस्थापन गरेर नै प्रतिनिधिसभाले राष्ट्रिय सहमतिको बाटो खोल्न सक्छ । यसले संघीय सरकारको कारणले आफैमा गतिहीन र अन्यमनस्क हुनपुगेको संवैधानिक यात्रालाई लिकमा ल्याउँछ भने अर्कोतिर संविधानप्रति राष्ट्रिय र अन्तर्राष्ट्रिय परिस्थिति अनुकूल र सहानुभूतिशील हँुदै जान्छ । संघीय सरकार चुक्दै गर्दा प्रदेशका मुख्यमन्त्रीहरूको भूमिका प्रादेशिक अभ्यासका पीडा, कठिनाइ र अभावको चिन्ता प्रकटमात्र गर्ने होइन, आपसी संवादबाट संघीय सरकारलाई तत्काल निर्णय लिन रचनात्मक दबाब दिनु पनि हो । यसबाट राष्ट्रिय आकांक्षाको तस्बिरलाई सफा र मुलुकको संवैधानिक गन्तव्यको दिशा तोक्ने काम सम्भव हुनसक्छ ।"
फाइदाजनक एपेन्डिक्स,खरेल धरानस्थित केन्द्रीय प्रविधि क्याम्पसको प्राणीशास्त्र विभागमा कार्यरत छन् ।
घेवा सुधारको पक्षमा,"एक त हामी नेपालीको औसत आम्दानी नै कम छ । त्यसमा कति प्रतिशत नै बचत गर्न सक्छौं र ! जन्मेदेखि मृत्युसम्म विविध संस्कारका नाममा हामी आर्थिक रूपमा दपिटिइरहेका छौं । हुनेखानेलाई यो विषयले खासै नछोला, तर हुदाँ खानेलाई परेको मारको कथा बेग्लै छ । हामी सच्चिएर जानुको विकल्प छैन ।"
कहिले खुल्छ रत्नमन्दिर ?,रत्नमन्दिरको केही पूर्वमा हिमागृह पनि छ । महेन्द्रका माइला भाइ हिमालय वीरविक्रमको नाममा बनाइएको हो । ताल किनारमै अवस्थित हिमागृहको क्षेत्रफल १० रोपनी ४ आना छ । लोकतन्त्रपछिको अन्तरिम संसद्ले पूर्वराजा वीरेन्द्रका नाममा रहेको सम्पत्ति राष्ट्रियकरण गरी ट्रस्ट बनाउने निर्णय गरेअनुसार २०६४ असोज २१ गतेको मन्त्रिपरिषद्ले यी दुवै संरचना सरकार मातहत ल्याएको थियो ।
गाउँमै प्राविधिक शिक्षा,गाउँमै पशुको कृत्रिम गर्भाधान सेवा उपलब्ध गराएका छन् । प्राविधिक शिक्षाको अध्यापन प्रभावकारी भएपछि प्रधानमन्त्री कृषि आधुनिक परियोजनाले मत्स्य जोन विकासअन्तर्गत १० लाख रुपैयाँ अनुदान उपलब्ध गराएको विद्यालय व्यवस्थापन समिति सदस्य नारायणप्रसाद उपाध्यायले बताए ।
छात्रको शंकास्पद मृत्यु,"मोरङ (कास) विराटनगरस्थित नोबेल मेडिकल कलेजमा एमबीबीएस चौथो वर्षमा अध्ययनरत सौरभ उप्रेतीको शंकास्पद मृत्यु भएको छ । बाराको कोलवी८ घर भई विराटनगर४ मा डेरा बस्दै आएका २४ वर्षीय उप्रेती बुधबार बिहान मृत फेला परेको प्रहरी नायब उपरीक्षक घनश्याम श्रेष्ठले बताए । उप्रेतीको घाँटीमा कम्प्युटरको चार्जरको तार बेरिएर मृत्यु भएको देखिएको छ, उनले भने । सुर्खेतको वीरेन्द्रनगर घर भई नोबेलमा सँगै पढ्ने कुबेरसिंह थापा र उप्रेती एउटै कोठामा बस्दै आएका थिए । राति आआफ्नो खाटमा सुतेको तर बिहान उठ्दा उप्रेतीको घाँटीमा तार बेरिएको अवस्थामा देखेपछि तत्काल अस्पताल लगेको थापाले बताउँदै आएको प्रहरी नायब उपरीक्षक श्रेष्ठले बताए ।"
ढिँडो छोडेर स्यान्डविच,"रोमियो एन्ड मुनानिर्देशक : नरेशकुमार केसीकलाकार : विनय श्रेष्ठ, सृष्टि श्रेष्ठ, प्रज्वल सुजल गिरी, सुषमा कार्की, सुरक्षा पन्त"
जीवन बदल्न रंगमञ्च,"सानैमा अनाथ बनेपछि हजुरआमाको सानिन्ध्यमा हुर्किएका मुर पछि गएर लागूऔषधको अम्मली हुँदै हत्यारा बनेका थिए । नाटकमार्फत आफूभित्रको मानवता फिर्ता ल्याउन सकेको भन्दै उनी अचेल खुसी छन् । हामी सबै एकजुट भएर यस्ता अद्भुत कार्यक्रम निर्माण गर्छौं, उनी भन्छन्, यसले हामीलाई हामी अपराधी मात्र होइनौं भन्ने आभास गराउँछ । समाजले हामीलाई जुन नाम दिएको छ हामी त्योभन्दा बेग्लै पनि छौं ।"
सहरमा पिकासो,पिकासोले के सिकाए ? पिकासोको जीवनबाट संघर्षको पाठ सिकेको बताउँछन् रमेश । उनी आफैं पनि कला समीक्षक भएकाले विश्वका चित्रकारको कलाकृति अध्ययन गरिरहन्छन् । उनले कुनै समय पोट्रेट र ल्यान्डस्केप बनाउँदै कलामा संघर्ष गरिरहेका पिकासोले फरक बाटो रोजेपछि मात्रै सफलता हासिल गरेको बताए । उनका अनुसार कलाकार जर्ज ब्राकसँग मिलेर उनले क्युबिजम आधारित पेन्टिङको आन्दोलन नै सुरु गरेको सुनाए ।
गीतकार खरेललाई महानन्द,"काठमाडौं (कास) यस वर्षको महानन्द साहित्य सम्मान कविगीतकार किरण खरेलले प्राप्त गरेका छन् । १२२ औं महानन्द जयन्तीका अवसरमा अन्तर्राष्ट्रिय नेपाली साहित्य समाज (अनेसास) डयालस, टेक्सासद्वारा उपलब्ध ५० हजार रुपैयाँसहितको सम्मान राजधानीमा मंगलबार कवि विप्लव प्रतीक र निबन्धकारपत्रकार दीपक सापकोटाले प्रदान गरे । नेपाली भाषाको श्रीवृद्धिमा विशेष योगदान दिने साहित्यिक व्यक्तित्वहरूलाई सन् २०१२ देखि महानन्द सापकोटा साहित्यिक पुरस्कार गुठीले यो सम्मान दिँदै आएको छ । हालसम्म विप्लव प्रतीक, वसन्त थापा, गोविन्द वर्तमान, किशोर नेपाल र दुर्गालाल श्रेष्ठ सम्मानित भइसकेका छन् ।"
आर्ट काउन्सिलमा उत्कृष्ट तस्बिर,"प्रदर्शनी उद्घाटन समारोहमा फोटो अफ दी इयर विजेता नरेन्द्र श्रेष्ठले आफूले पाएको १ लाख रुपैयाँ पुरस्कारमध्ये ७० हजार रुपैयाँ फुदन सदालाई हस्तान्तरण गरे । फुदन सदा नरेन्द्र श्रेष्ठले तराईमा बाढीका बेला खिचेको मृतक कमल सदाका बुवा हुन् । रकम पाएपछि सदाले भावुक हुँदै ४ कट्ठा जमिन भाडामा लिएर तरकारी खेती गर्ने बताए । १ लाख रुपैयाँमध्ये ३० हजार रुपैयाँ भने नरेन्द्रले दिवंगत पत्रकार यादव थपलियाको परिवारलाई हस्तान्तरण गरे । एक साता जारी रहने प्रदर्शनीमा नेपालका हरेक परिवेश, संस्कृति, समाचार, यर्थाथ र वास्तविकता झल्किने तस्बिरहरू छन् ।"
तीजगीतमा होडबाजी,"बुटवल घर भएका मनोज दर्नालले पनि पर्वहरूको सन्दर्भमा गीत निकाल्दै आएका छन् । केही वर्ष विदेशमा बस्दा उनी गीत सिर्जनामा रमाउँथे । मुलुक फर्केर व्यवसायमा रम्दै आएका उनले पनि रहर पूरा गर्नकै लागि गीत निकाले को बताए । लगानी त के उठ्थ्यो, उनले भने, चेलीहरूका लागि उपहार भनौं न । यसपटक उनले हिलजुत्ता भाँचियो गीत ल्याएका छन्, जसमा देविका घर्तीमगरको पनि स्वर सुन्न सकिन्छ ।"
बेइजिङमा नेपाली खाना,नेपाली खाना बनाउनका लागि नेपालबाट श्रीराम अधिकारी र सुरेशचन्द्र बस्नेत आएका छन् । अधिकारी नेपाली भान्से संघका अध्यक्ष पनि हुन् । महोत्सवमा हरेक शुक्रबार विशेष प्रस्तुति रहनेछ । आगामी शुक्रबार नेपाली थाङा कलाकारहरूले प्रत्यक्ष रूपमा थाङ्का बनाउने कार्यक्रम रहेको छ भने अर्को शुक्रबार नेपाली नृत्य प्रस्तुत गरिनेछ । साथै नेपाली भान्सेद्वयले आगन्तुक पाहुनाहरूलाई प्रत्यक्ष रूपमा नेपाली खाना बनाएर देखाउनेछन् । चीनमा पहिलो पटक आयोजना गरिएको नेपाली खाना महोत्सवलाई नेपाल पर्यटन बोर्ड र बेइजिङस्थित मिन्चु होटलले प्रायोजन गरेका हुन् ।
"बजेट बढ्यो, सडक बनेन","सन्दकपुर गाउँपालिकाले पछिल्लो समय आफ्नो क्षेत्रका केही स्थानमा सोलिङ गरी सहज बनाउने प्रयास गरेको छ । यो सडक केन्द्रीय बजेटमार्फत कालोपत्रे हुनेछ, सन्दकपुर गाउँपालिका प्रमुख उदय राईले भने । तर कालोपत्रे कहिले हुने भन्ने अन्योलमा रहेका स्थानीय तत्कालका लागि भए पनि सम्बन्धित स्थानीय तहले सडकको अवस्था सुधार गर्नुपर्ने बताउँछन् ।"
बजेट अभावमा काम ठप्प,"पाटनको यार्चा र तिब्बतको खाद्यवस्तुले जीवन निर्वाह गर्दै आएको पुलु गाउँका सोनामछिरिङ तामाङले बताए । भौगोलिक विकटता र अन्न उत्पादन न्यून हुने भएकाले तिब्बती बजारको भर पर्नुपरेको छ, उनले भने, तिब्बतमै गएर यार्चालगायत जडीबुटी बिक्री गर्दै आइरहेका छौं ।"
इजरायलबाट फर्केर खेतीमै,"सन् २०१४ देखि वार्षिक औसत ५ सय हाराहारी नेपाली युवायुवती इजरायल जान थालेको बैंक व्यवस्थापनले जनाएको छ । यो अवधिमा पुगेका २ हजार १ सय ६० जनामा पाँच जना भने उतै लुकेर काम गरिरहेको भट्टराईले बताए । सम्पर्कमा रहेका उनीहरूलाई देशको नाम बदनाम नगरी फर्कन भनिरहेका छौं, उनले भने ।"
मोदीलाई पछ्याउँदै खान,"गत सोमबार भारतीय प्रधानमन्त्री मोदी आफैंले खानलाई फोन गरेर चुनावमा हासिल गरेको जितका लागि बधाई दिएका थिए । साथै आगामी दिनमा पाकिस्तानमा लोकतन्त्र थप सुदृढ हुने र पूरै छिमेकमा शान्ति र विकास हेर्न चाहेको बताएको मोदीलाई उद्धृत गर्दै भारतीय विदेश मन्त्रालयले जनाएको थियो । लामो समयदेखि दुई मुलुकका नेतृत्वबीच संवादहीनता रहेको अवस्थामा मोदीको टेलिफोनलाई पनि दुई मुलुकबीचको सम्बन्धको नयाँ सुरुवातका रूपमा लिइएको छ । यसअघि भारत र मोदीको कटु आलोचना गर्दै आएका खानले पनि चुनावलगत्तैको पत्रकार सम्मेलनमा आफू भारतसँग सुखद सम्बन्धको पक्षमा रहेको बताएका थिए । यदि भारतको नेतृत्व एक कदम पाइला सार्छ भने हामी दुई कदम सार्नेछौं, त्यसैले वार्ताका लागि भारतले अग्रसरता लिनुपर्छ, उनले भनेका थिए ।"
"मेक्सिकोमा विमान दुर्घटना, ९७ घाइते","डुराङ्गो, मेक्सिको (एएफपी) उत्तरी मेक्सिकोमा मंगलबार एक यात्रुवाहक विमान दुर्घटना हुँदा ९७ यात्रु घाइते भएका छन् । मुसलधारे वर्षा भइरहेको समयमा डुराङगोबाट मेक्सिको सिटीका लागि उड्न लागेको एयरोमेक्सिकोको कम्पनीको विमान स्थानीय समयअनुसार मंगलबार दिउँसो ३ बजे धावनमार्ग नजिकै दुर्घटना भएको हो । एयरलाइन्सका महानिर्देशक आद्रेस कोनेसाले पत्रकार सम्मेलन गरी विमानमा चालक दलका ४ सदस्य, ८८ पुरुष, नौ केटाकेटी र दुई जना शिशु रहेको जानकारी दिए । दुर्घटनामा सबै व्यक्ति जीवितै रहेको डुराङगोका गभर्नर जोसे रोसासले पुष्टि गरेका छन् । दुर्घटनामा एक पाइलटको मेरुदण्डमा समस्या आएको र एक बालिकाको शरीर जलेर गम्भीर घाइते भएको जनाइएको छ । दुर्घटनापछि ९७ जना उपचारका लागि अस्पताल भर्ना भएका र अधिकांशको अवस्था सामान्य रहेको गृह मन्त्रालयले जनाएको छ । भीषण वर्षाका कारण चालकले आकस्मिक अवतरण गर्न खोजेपछि विमानमा आगलागी भएको थियो ।"
फेसबुकले हटायो २३ शंकास्पद पेज,"सन् २०१६ को राष्ट्रपति चुनावमा रूसी हस्तक्षेपको तुलनामा यी अकाउन्टका निर्माताले आफ्नो परिचय लुकाउन थुप्रै अकाउन्ट बनाएको फेसबुकले जनाएको छ । फेसबुकले आफ्नो ब्लगमा फेसबुकमा १७ र इन्स्टाग्राममा ७ शंकास्पद अकाउन्ट पाइएको जनाएको छ । तीमध्ये एउटा पेजलाई २ लाख ९० हजारभन्दा बढीले फलो गरेका छन् । नक्कली अकाउन्टमा अस्टलान वारियर्स, ब्ल्याक एलिभेसन, माइन्डफुल बिइङ, रेसिस्टर्सजस्ता रहेका छन् ।"
चीनमा गुगलको सेन्सर सर्च इन्जिन,"बेइजिङ (रोयटर्स) गुगलले चीनमा सेन्सर भर्सनको सर्च इन्जिन ल्याउने योजना बनाएको छ । केही निश्चित खालका वेबसाइट र शब्दहरू ब्लक गर्न मिल्ने खालको सर्च इन्जिन ल्याउने बताइएको छ । यसका लागि सन् २०१७ देखि ड्रागनफ्लाई नामको परियोजना जारी रहेको गुगलले जनाएको छ । गुगलका प्रमुख कार्यकारी सुन्दर पिचाई र चिनियाँ सरकारी अधिकारीबीच गत डिसेम्बरमा भएको बैठकपछि परियोजनाले तीव्रता पाएको हो । सर्च इन्जिनमा मानव अधिकार, प्रजातन्त्र, धर्म, शान्तिपूर्ण प्रदर्शनजस्ता शब्द कालोसूचीमा राखिएका छन् । अर्थात् ती शब्द राखेर गुगलमा सर्च गर्न मिल्दैन । कम्पनीले चिनियाँ अधिकारीलाई यसबारे प्रयोगात्मक रूपमै देखाइसकेको इन्टरसेप्टको रिपोर्टमा उल्लेख गरिएको छ । अन्तिम भर्सन आगामी ६ देखि ९ महिनासम्ममा सुरु गर्ने योजना रहेको र यसलाई सरकारले अन्तिम स्वीकृति दिन बाँकी रहेको जनाइएको छ । गुगलले भने इन्टरसेप्टको रिपोर्टका बारेमा प्रतिक्रिया जनाउन अस्वीकार गरेको छ ।"
थपन विक हत्या प्रकरण,जिल्ला अदालत महोत्तरीले २०७२ फागुन २७ गते विक हत्याका आरोपीलाई पक्राउ गर्न आदेश दिए पनि प्रहरीले फेला नपरेको जनाउँदै आएको छ । विककी श्रीमती गहतराजले महोत्तरी प्रहरीमा धेरैपटक आग्रह गर्दा पनि पक्राउ नगरेपछि उच्च अदालत गुहारेकी थिइन् । उच्च अदालतले महोत्तरी प्रहरीको नाममा कारण देखाउ आदेश जारी गरेको थियो । महोत्तरी प्रहरीका एसपी कुवेर कडायतले उच्च अदालतलाई लेखेको जवाफमा रिट निवेदन खारेजीको माग गरेका थिए । आरोपी भने मधेस आन्दोलनका क्रममा राजनीतिक आस्थाका आधारमा झुटो मुद्दा लगाइएको भन्दै फिर्ता हुनुपर्ने अडानमा छन् ।
नि:शुल्क औषधि सधैं अभाव,"चीनसँग सीमा जोडिएको नाम्खा गाउँपालिकास्थित स्वास्थ्यचौकीमा लामो समयदेखि औषधि अभाव छ । सरकारी विवरणमा स्वास्थ्यचौकी भए पनि स्वास्थ्यकर्मी कहिल्यै नपुग्ने लिमी तिलका छेवाङदोर्जे लामाले बताए । स्वास्थ्यकर्मी कहिल्यै जाँदैननन्, औषधि कसरी पुग्नु ? उनले भने, उपचार अभावमा स्थानीयले अकालमा ज्यान गुमाउँदै आएका छन् ।"
आमासँगै कारागार,"मानव बेचबिखनमा परेकी कालिमाटी गाउँपालिका७ की विकले १० महिने बालकलाई कुनै निकायले पालनपोषण गरे पठाउन सकिने बताएकी छन् । चार वर्षीया काजललाई कुनै बालगृहमा पठाउनेबारे सल्लाह भइरहेको जेलर केसीले बताए । बुढाथोकीले घरमा कोही नभउकाले चार वर्षकी छोरीलाई बाल केन्द्रमा पठाउन सकिने बताएकी छन् । जेलर केसीका अनुसार बालबालिका कारागारमा बस्दा विभिन्न आधारभूत आवश्यकताबाट वञ्चित हुँदै आइरहेका छन् । उनीहरूको पालनपोषणका लागि कसैले सहयोग गरे बालबालिकाले समयमै शिक्षा, स्वास्थ्य, मनोरञ्जन लगायतका सुविधा पाउने उनको भनाइ छ ।"
२०० वर्ष पुरानो पौवा जस्ताको तस्तै,"नगरप्रमुख भण्डारीले नगर क्षेत्रभित्र अवस्थित विभिन्न ऐतिहासिक सम्पदाको संरक्षणलाई प्राथमिकतामा राखेको बताए । उनका अनुसार कीर्तिखम्बको संरक्षणका लागि दामुकीर्तिपार्क निर्माण, नेपाली भाषाको सबैभन्दा पुरानो शिलालेखको संरक्षणका लागि तारबार गर्नुका साथै घामपानीबाट जोगाउन जस्तापाताले छाइएको छ ।"
दुवै देशको हितलाई सम्बोधन गर्ने,नेपालले दुई महिनादेखि कामदार पठाउन रोकेपछि मलेसियामा कामदारको अभाव हुन थालेको छ । नेपाल मलेसियामा श्रमिक आपूर्ति गर्ने दोस्रो ठूलो मुलुक हो । गत महिना सार्वजनिक भएको सरकारी तथ्यांकअनुसार यहाँ कानुनी हैसियतमा ३ लाख ७८ हजार ५ सय ७७ नेपाली कार्यरत छन् । तीमध्ये २४ हजार ४ सय २८ जना सुरक्षा गार्डको काम गर्छन् । कामदार अभावको सबैभन्दा बढी मार पनि यहाँको सुरक्षा क्षेत्रमै परेको छ ।
साना गाडीको आयात दोब्बर,वीरगन्जकै अर्को भन्सार वीरगन्ज भन्सार नाकाबाट मुलुकमै सर्वाधिक बढी सवारी साधन आयात हुन्छन् । यो भन्सारले संकलन गर्ने राजस्वमा सवारी साधनको योगदान सबैभन्दा बढी हुने गरेको छ ।
परीक्षण उडानमै सीमित विमानस्थल,"सरकारले इन्धन अनुदानमा वितरण गरेर निजी हवाई कम्पनीलाई प्रदेशभित्र उडान गर्न पठाउनुपर्ने रारा पर्यटन विकास समितिका अध्यक्ष देवीकृष्ण रोकायाले बताए । कर्णाली प्रदेश सरकारले कर्णालीरारा पर्यटन वर्ष घोषणा गरे पनि पर्यटक भित्र्याउन कुनै पहल नगरेको उनको भनाइ छ । रारामा एकै दिनमा एक सय पर्यटक जान खोज्दा प्लेन हुँदैन, सडकको अवस्था जोखिमपूर्ण छ, उनले भने, अनि कसरी जान्छन् रारामा पर्यटक ? उनले आन्तरिक हवाई सेवा सुरु गरेर रारालगायतका क्षेत्रमा प्याकेजमार्फत पर्यटक भित्र्याउनुपर्ने बताए ।"
१ सय १७ स्थानीय तह अझै बैंकविहीन,बैंकहरूलाई स्थानीय निकायमा शाखा खोल्न प्रोत्साहन गर्न राष्ट्र बैंकले सम्बन्धित बैंकलाई सरकारी कारोबारलगायत विशेष सुविधा दिएको छ ।
विराटनगर जुट मिलमा विवाद,नेपालले बनको मिल्समा १ थान पनि सेयर नभएकाले सञ्चालक समितिमा बस्न नमिल्ने दाबी गर्दै आएका छन् ।
तामाकोसीको सेयर वितरण,कार्यक्रममा नेपाल विद्युत् प्राधिकरणका कार्यकारी निर्देशक कुलमान घिसिङले रसुवा जिल्लाबासीका लागि सेयर बाँडफाँट गर्दा बिचौलियाको चलखेल बढेकाले दोलखामा त्यस्तो नहोस् भनेर सचेत गराए । उनले जनतालाई सचेत र सहयोग गर्ने कार्यमा जनप्रतिनिधिहरू नै अग्रसर हुनुपर्नेमा जोड दिए ।
सुपारी र रबर जोन घोषणा मात्रै,"जिल्लामा करिब एक हजार हेक्टर क्षेत्रफलमा रबरको व्यावसायिक खेती हुने गरेको छ । जिल्लामा सामुदायिक वन र सहकारी गरी १०, केही कम्पनी र करिब ३ सय साना किसानले व्यावसायिक रूपमा रबर खेती गर्दै आएका छन् । जिल्लामा उत्पादित रबर स्थानीय बजारमै खपत हुँदै आएको छ ।"
धमाधम वैदेशिक प्रशिक्षणमा,"१२ आंै साग खेलकुदमा ट्रायथलनले दुई पदक जितेको थियो । मिक्स रिले टिममा रजत जितेको नेपाललाई रोजा केसीले व्यक्तिगत इभेन्टमा कांस्य दिलाएकी थिइन् । अगस्ट ३१ देखि सेप्टेम्बर २ सम्म पालेम्वाङमा हुने ट्रायथलनमा नेपालले मिक्स टिम रिलेमै प्रतिस्पर्धा गर्नेछ । नेपालको खेल सेप्टेम्बर २ मा हुनेछ । ३०० मिटर पौडी, ६३ किमि साइक्लिङ र २१ किमि दौडमा प्रतिस्पर्धा हुनेछ । नेपाली टोली फुकेटबाट अगस्ट २९ मा पालेम्वाङ जानेछ ।"
नवयुवा सेमिफाइनलमा,भैरहवा (कास) नवयुवा खेलकुद तथा सांस्कृतिक परिवार ठुटिपिपल रूपन्देहीको कोटिहवामा जारी १८ औं लिस्नु कप फुटबलको सेमिफाइनल पुगेको छ । पशुपति माविको मैदानमा बुधबार प्रतिस्पर्धात्मक खेलमा नवयुवाले वालिङ नगरपालिका स्याङजालाई सडनडेथका पाखा लगाउँदै अन्तिम चारको यात्रा गरेको हो । सडनडेथमा वालिङका विदेशी खेलाडी सोलोको पेनाल्टी प्रहार बाहिरिएसँगै नवयुवाका सोयल रानाको पेनाल्टी गोलमा परिणत भएको थियो । यसअघि निर्धारित समयमा दुवैले ११ गोलको बराबरी खेलेका थिए भने टाइब्रेरकरमा पनि दुवैले ३३ गोल गरेका थिए । खेलमा नवयुवाका सोयल राना म्यान अफ द म्याच भए ।
आयोजक ए च्याम्पियन,काठमाडौं (कास) आयोजक ब्राइट फ्युचर स्कुल ए टिमले बुधबार उपत्यकाव्यापी गल्र्स फुटसल प्रतियोगिताको उपाधि जितेको छ । कलंकीस्थित आदर्श फुटसलमा आयोजक ए ले सेन्ट जेभियर्सलाई पेनाल्टी सुटआउटमा हराएको थियो । निर्धारित समय गोलरहित बराबरीमा सकिएको थियो । ब्राइट फ्युचरकै सी टिम तेस्रो भयो । मंगलदीप स्कुलले वाकओभर दिएको थियो ।
रुटको कप्तानी इनिङ्स,बर्मिङघम (एजेन्सी) कप्तान जो रुटको ८० र जोनी बरिस्टोको ७० रनको मदतमा इंग्ल्यान्डले भारतविरुद्ध पहिलो टेस्टको पहिलो दिन गतिलो स्कोर बनाएको छ । इंग्ल्यान्डले पछिल्लो स्थितिमा ७ विकेट गुमाई २ सय ७० रन बनाएको थियो ।
यात्रा थालनी,नेपाली समर्थक
रग्बी सेभेन्सको आशा,नेपाल रग्बी संघका अध्यक्ष टंकलाल घिसिङका अनुसार नेपाली महिला टिमले पनि एसिया रग्बी सेभेन्स ट्रफीमा प्रतिस्पर्धा गर्नेछ । ब्रुनाईमा अक्टोबर २२ र २३ मा हुने महिलाको प्रतियोगितालाई नेपाली टोलीको बन्द प्रशिक्षण भइरहेको उनले बताए ।
माउरिन्होलाई अन्त्यमा खुसी,"त्यो स्पिरिट हामीलाई आवश्यक थियो किनभने हामीलाई प्रिमियर लिगका सुरुका दुई वा तीन साता वास्तवमै कठिन हुनेछ । त्यसका लागि हामीले तयारी गरेका छैनौं, मोउरिन्होले बताए । यी पोर्चुगिज व्यवस्थापकसँग विश्वकपपछि भ्रमण र रमाइलोमा रहेका १२ खेलाडी थिएनन् । युनाइटेडले ६४,१४१ दर्शकसामु मियामीको हार्डरक रंगशालामा रियल म्याड्रिडविरुद्ध खेल सुरु गरेर प्रिसिजनको तयारी पूरा गर्यो । स्पेनी ला लिगा इंग्ल्यान्डको प्रिमियर लिगभन्दा एक साता पछाडि सुरु हुनेछ । रियलका नयाँ व्यवस्थापक जुलेन लोपेटेगुईले गारेथ बेललाई पहिलो रोजाइमा खेलाए भने जर्मन स्टार टोनी क्रुजलाई बेन्चमा राखेका थिए ।"

शीर्षक,विवरण
कांग्रेसले अल्झाए महाअभियोग,महाअभियोग प्रस्ताव पेस भए जोशी तत्काल निलम्बनमा पर्नेछन् । महाअभियोग दर्तापछि त्यसको आधार र कारण भएनभएको छानबिन गरी सिफारिस गर्न प्रतिनिधिसभामा ११ सदस्यीय महाअभियोग सिफारिस समिति गठन हुन्छ । समितिले छानबिन गरी प्रतिनिधिसभामा सिफारिस पेस गरेपछि प्रस्ताव पारित भए पदमुक्त व्यक्तिले कुनै सुविधा लिन र भविष्यमा सार्वजनिक पदमा रहन पाउँदैन ।
होला त ट्रयाक चेन्ज ?,"पहिले एकै जनाले मात्रै हुन्छ भन्यो भने पनि अनुमोदन हुन्थ्यो, धेरै सदस्यहरू हुने भएकाले सबैलाई कुनै उम्मेदवारको खराबीका बारेमा जानकारी गराइरहने समय पनि कम थियो, उनी भन्छन्, अहिले त्यो अवस्था छैन, दुई तिहाइले हुन्न भन्यो भने संवैधानिक परिषदको सिफारिस रद्द हुन सक्छ ।"
किशोरी हत्या प्रकरण: प्रहरी दबाबमा दाहसंस्कार,"किशोरीको बलात्कारपछि घाँटी थिचेर हत्या भएको दाबी प्रहरीको छ । पोस्टमार्टम रिपोर्ट भने आइसकेको छैन । घटना कुनै एक व्यक्ति वा समूहले गरेको हो भन्ने निक्र्योल गर्न मृतकको भिसेरालगायत परीक्षणका लागि काठमाडांै पठाइएको छ । रिपोर्ट प्राप्त भएपछि धेरै कुरा खुल्नेछ, उनले भने । प्रदेशसभा र संघीय संसद्मा समेत अपराधीलाई तत्काल कानुनी कठघरामा ल्याई हदैसम्म सजाय गरिनुपर्ने माग उठेको थियो ।"
एक विद्यार्थी एक तरकारी,विद्यालयमा ८६ जना दलित र बाँकी सबै जनजाति रहेको प्रध्यानाध्यापक गाहाले जानकारी दिए । शिक्षा मन्त्रालयले क्षेत्रीयस्तरमा उत्कृष्ट छानिएको यस विद्यालयमा व्यावहारिक र सैद्धान्तिकसंँगै गुणस्तरीय शिक्षा दिएको प्रधानाध्यापक गाहाले दाबी गरे । यो विद्यालयमा अंग्रेजी माध्यमबाट पढाइ हुने भएकाले विद्यार्थीको संख्या बढदै गएको उनी बताउँछन् । जिल्ला शिक्षा विकास तथा इकाई कार्यालयले विद्यालयमा सूचना र सञ्चार प्रविधि (आईसीटी) माध्यमबाट पढाइ हुने भएकाले गुणस्तर राम्रो भएको बताएको छ । एक विद्यार्थी एक फूल यो विद्यालयको अर्को विशेषता हो । त्यसैले यो विद्यालयमा फूलबारी पनि चिटिक्क छ । यो विद्यालयको भूतपूर्व विद्यार्थी मञ्चले सामाजिक सञ्जालको माध्यमबाट रकम संकलन गरी एम्बुलेन्स खरिद गरेको छ । त्यो एम्बुलेन्सको आम्दानीबाट अंग्रेजी शिक्षकको व्यवस्था गरेको छ ।
महानगर मेयर अनुमतिबिनै विदेश,"कार्यविधि बन्नुअघि मन्त्रालयको पूर्वस्वीकृति लिएर मात्र भ्रमणमा जान परिपत्र गरिएको थियो । स्वीकृति नलिई जनप्रतिनिधि विदेश भ्रमण जानु गैरकानुनी हुने मन्त्रालयका एक उच्च अधिकारीले बताए । कार्यविधि नबन्दासम्म भ्रमण भएको मुलुक, सहभागी पदाधिकारीको नामथर, आयोजक संस्था, भ्रमणको उद्देश्य र अवधि, वित्तीय स्रोत व्यवस्थापन, भ्रमणमा प्रयोग गरिएको राहदानी र भ्रमण कुन तहबाट कुन कानुनका आधारमा भएको हो, खुलाएर मन्त्रालयबाट पूर्वस्वीकृति लिन परिपत्र गरिएको थियो । जनप्रतिनिधि वा कर्मचारीले उक्त जानकारी दिएपछि मात्रै मन्त्रालयले स्वीकृति दिने प्रावधान छ ।"
गठन भए संसदीय समिति,"दुईवटा संयुक्त समितिमध्ये संसदीय सुनुवाइ समिति यसअघि नै गठन भइसकेको छ । १५ सदस्य रहने सुनुवाइ समितिमा १२ जना प्रतिनिधिसभा सदस्य छन् भने ३ जना राष्ट्रिय सभाका छन् । संयुक्त समितिमध्ये राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समिति मात्रै गठन हुन बाँकी छ ।"
प्रमुख प्रतिपक्षीबिनै सदन सञ्चालन,"कांग्रेस सांसद डीला संग्रौलाले पाललाई धम्क्याउने पक्राउ गर्न नसकेको भन्दै सरकारको आलोचना गरिन् । हामी असुरक्षाको घेरामा छौं, उनले भनिन्, सांसद त सुरक्षित छैनन् भने जनता कसरी हुन्छन् ? उनले उच्चस्तरीय छानबिन समिति गठन गर्न माग राखिन् । अतहर कमाल मुसलमानले काठमाडौंमै सांसद असुरक्षित भएको बताए । केही सांसदलाई पीएसओ दिँदैमा अरू सुरक्षित हुँदैनन्, उनले भने, सबैलाई निजी सुरक्षाकर्मी दिनुपर्छ । पार्वत गुरुङले सांसदको आवाज बन्द गर्न पालमाथि आक्रमण भएको हुन सक्ने बताए । बैठकमा गृहमन्त्री रामबहादुर थापाले घटनाबारे अनुसन्धान भइरहेको बताए । पालमाथिको आक्रमण राजनीतिक प्रकृतिको भएको र मुलुकमा स्थिरता नचाहने तत्त्वले यस्तो गराएको उनले सदनलाई जानकारी गराए । सरकारको ध्यानाकर्षण भएको छ, उनले भने, घटना राजनीतिक प्रकृतिको छ । तत्काल सुरक्षा व्यवस्था मिलायौं ।"
सरकारले हेरेन हरिलाई,"धावक रोकायालाई सहानुभूतिबाहेक केही दिन नसकेको प्रतिनिधिसभा सदस्य गजेन्द्रबहादुर महतले बताए । जुम्लाजस्तो विकट ठाउँमा जन्मेर नेपाललाई नै विश्वसामु चिनाए तर कर्णालीको भनेर सरकारले बेवास्ता गर्यो, उनले भने । उनले रोकायाको स्वास्थ्यप्रति संवेदनशील बन्न संसद्बाटै सरकारको ध्यानाकर्षण गराइसकेका छन् । रोकायाले जुम्लाको सिमाचौरमा दुई दर्जन बढी खेलाडीलाई एथलेटिक्स प्रशिक्षण दिँदै आएका थिए । धावक रोकायाले उत्पादन गरेका आधा दर्जनभन्दा बढी खेलाडीले राष्ट्रिय तथा अन्तर्राष्ट्रिय स्तरका खेलमा भाग लिइसकेका छन् । रोकाया बिरामी परेपछि आफूहरूले अभ्यास गर्न नसकेको खेलाडी मधु न्यौपानेले बताए ।"
जोशीको योग्यतामा पहिले नै प्रश्न,न्यायपरिषद्मा दुई कानुन व्यवसायी खेमनारायण ढुंगाना र उपेन्द्रकेशरी न्यौपानेसमेत सदस्य थिए ।
कक्षा १२ को नतिजा: मध्यमस्तरको जीपीए ल्याउने धेरै,"नतिजाअनुसार अनिवार्य अंग्रेजी विषयमा विद्यार्थी कमजोर देखिएका छन् । २ लाख ९८ हजार ९ सय २९ जनाले अंग्रेजीको परीक्षा दिएका थिए, जसमध्ये एक सय ७० जनाले मात्रै ए प्लस प्राप्त गरेका छन् । अंग्रेजीमा पनि मध्यस्तरको ग्रेड प्वाइन्ट प्राप्त गर्ने विद्यार्थीको संख्या सबैभन्दा बढी ४८ हजार एक सय छ । अंग्रेजी विषयमा मात्र डी प्लसभन्दा थोरै ग्रेड प्राप्त गर्ने एक लाख ४५ हजार परीक्षार्थी ग्रेड वृद्धि परीक्षामा सहभागी हुन पाउनेछन् । एउटा विषयमा डी प्लस वा त्योभन्दा कम ग्रेड आएमा विद्यार्थीले ग्रेड वृद्धिको परीक्षा दिन पाउँछन् । उक्त परीक्षा भदौ १६ मा हुने जानकारी बोर्डका अध्यक्ष चन्द्रमणि पौडेलले दिए । पुनर्योगका लागि भदौ १ भित्र निवेदन दिनुपर्नेछ ।"
उपकुलपतिमाथि छानबिन गर्न समिति,गत असार २३ मा उपकुलपति कोइराला संस्कृत सम्मेलनमा सहभागी हुन क्यानाडा जाने क्रममा प्रहरीले त्रिभुवन अन्तर्राष्ट्रिय विमानस्थलबाट नियन्त्रणमा लिएको थियो ।
सांसदमाथि आक्रमण घटनाको छानबिन सुरु,काठमाडौं (कास) प्रतिनिधिसभा सांसद निरुदेवी पाललाई हतियार देखाएर धम्क्याएको घटनामाथि प्रहरी परिसर काठमाडौंले अनुसन्धान सुरु गरेको छ । उक्त घटनाको अनुसन्धान क्रममा बिहीबार साँझसम्म ६५ जनालाई नियन्त्रणमा लिइएको परिसरका प्रमुख एसएसपी विश्वराज पोखरेलले बताए । पक्राउ पर्नेमा कर्तव्य ज्यान मुद्दाका एक फरार अभियुक्तसमेत छन् । परिसरले अति कडा सुरक्षा रहेको बानेश्वर क्षेत्रमा भएको घटनाबारे गम्भीर अनुसन्धान गर्न काठमाडौंका सबै वृत्तबाट सादा पोसाकका प्रहरी परिचालन गरेको छ । बुधबार राति मात्रै एसएसपी पोखरेलले सांसद पाललाई भेटी घटनाको विवरण लिएका थिए । पालले बिहीबार संसद् बैठकमा विशेष समय लिँदै घटनाबारे बताएकी थिइन् । उनले मंगलबार आफूमाथि अज्ञात व्यक्तिले साँझ ८ बजेर १५ मिनेटमा दूध किन्न जाँदा बन्दुक तेस्र्याएर धम्की दिएको र मोबाइल लुटेको बताएकी थिइन् । संसद्मा बोल्दै गृहमन्त्री रामबहादुर थापाले सांसदमाथि आक्रमणको घटना राजनीतिक अस्थिरता पैदा गराउने उद्देश्यले भएको बताए ।
अध्यक्ष नियुक्त नहुँदा सार्कस्तरीय बैठक अन्योल,"काठमाडौं (कास) सरकारले विश्वविद्यालय अनुदान आयोगको अध्यक्ष नियुक्त नगर्दा नेपालमा हुने सार्कस्तरीय बैठक अन्योलमा परेको छ । सार्क विश्वविद्यालय अनुदान आयोगका अध्यक्षहरूको पूर्वनिर्धारित तालिकाअनुसार उक्त बैठक आगामी सेप्टेम्बरमा नेपालमा हुनेछ । त्यसको अध्यक्षता नेपालले गर्नेछ । निर्वतमान अध्यक्ष प्राध्यापक परासर कोइरालाको गत असार ५ गतेबाट चारवर्षे कार्यकाल सकिएपछि उक्त स्थान रिक्त छ । अध्यक्ष नियुक्त नहुँदा बैठक बस्न सकेको छैन, आयोगका सदस्यसचिव प्राध्यापक देवराज अधिकारीले कान्तिपुरसँग भने, नीतिगत निर्णय गर्न सकिएको छैन । बजेट स्वीकृत हुन सकेको छैन । सबैभन्दा अप्ठ्यारो भनेको आगामी सेप्टेम्बरमा नेपालमा हुने सार्कस्तरीय विश्वविद्यालय अनुदान आयोगका अध्यक्षहरूको बैठकको मिति तोक्न सकिएको छैन ।"
दुई तुइन विस्थापित,मकवानपुरमा ५ पक्की पुलको सम्झौता भए पनि बकैया गाउँपालिकाको हात्तीसुँढेशिखरपुर सडकमा पक्की पुल निर्माण भएको छ । करिब २ करोड २१ लाखमा २५ मिटर लामो पक्की पुलको निर्माण सकिएको हो । जिल्लाका विभिन्न भागमा ४ पक्की पुल निर्माणाधीन अवस्थामा छन् । चालु आवको ६ महिनाभित्र ती पुल निर्माण पूरा हुने जिससले जनाएको छ ।
१४ कानुन मस्यौदा हुँदै,"कानुनका कर्मचारी अभावप्रदेश ३ मन्त्रिपरिषद् बैठकले गठन गरेको कानुन मस्यौदा समितिले मन्त्रालयका अधिकार क्षेत्रभित्र पर्ने कानुनको पहिचान र मस्यौदा गर्न भने पनि सम्बन्धित मन्त्रालयमा खटाइएका कानुन अधिकृत अझै हाजिर भएका छैनन् । मुख्यमन्त्री तथा मन्त्रिपरिषद् कार्यालय र प्रदेशसभा सचिवलायमा कानुनका उपसचिव अझै हाजिर भएका छैनन् । आन्तरिक मामिला तथा कानुन मन्त्रालयमा दरबन्दीअनुसारै कानुनका उपसचिव र अधिकृत हाजिर भए पनि उद्योग, पर्यटन, वन तथा वातावरण मन्त्रालय, सामाजिक विकास मन्त्रालय, आर्थिक मामिला मन्त्रालय, भौतिक पूर्वाधार विकास मन्त्रालय र भूमिसुधार कृषि तथा सहकारी मन्त्रालयमा अझै कानुन अधिकृत हाजिर भएका छैनन् । आन्तरिक मामिला तथा कानुन मन्त्रालयका सचिव राजकुमार श्रेष्ठले जनशक्तिको अभावले कानुन निर्माणमा केही असर परेको स्विकारे । उनले उपलब्ध कानुन अधिकृतले अन्य मन्त्रालयमा समेत दोहोरो जिम्मेवारी बहन गरिरहेको जानकारी दिए । मुख्यमन्त्री डोरमणि पौडेलले कानुन अभावको कारण प्रदेश सरकारले राम्रोसँग काम गर्न नसकेको स्विकार्दै प्रत्येक पटक कानुन निर्माणमा जोड दिन निर्देशन दिँदै आएका छन् ।"
त्रासमा सीमाका बालबालिका,बाढीबाट बल्ल तंग्रिएपछि सामान्य अवस्थामा आइसकेका यहाँका ४ विद्यालयमा बर्खापछि झनै त्रासमय बनेको उनको भनाइ छ । कोदारी राजमार्गसँगै रहेका अधिकांश विद्यालय बढेको कोसी कटानको डरमा छन् । छेउको भाग भासिँदै लगेपछि विद्यालयमा आउने बालबालिकामा त्रासको अवस्था बनिरहेको तातोपानीका स्थानीय बताउँछन् । राजमार्गमा छेउमा रहेको तातोपानी मावि बाढीले कटानमा परेपछि बालबालिकामा थप त्रास बढेको हो ।
३५ वर्षपछि राणाकालीन फोहोरा,"विगतमा मृत सहरका रूपमा परिणत भएको भीमफेदीमा केही वर्षदेखि चहलपहल बढ्दो छ । हेटौंडा भीमफेदी कुलखानी फाखेल, सिस्नेरी दक्षिणकाली र फर्पिङ हुँदै काठमाडौं हलुका सवारीसाधन चल्न थालेपछि चहलपहल बढेको हो । क्षेत्रीय कारागार र गाउँपालिकाको केन्द्र भीमफेदीमा रहेकाले भीमफेदी बजार राणाकालकै लयतर्फ फर्कंदै छ । भीमफेदी बजार अहिले राणकालको जस्तो चहलपहल नभए पनि चहलपहल बढेको छ, स्थानीय समाजसेवी सुरेन्द्र ठिकेले भने, ०५०६० सालमा भीमफेदी सुनसान थियो, अहिले चहलपहल बढ्दो छ । त्रिभुवन राजपथको निर्माण भएपछि भीमफेदी सुनसान बस्तीका रूपमा परिणत भएको थियो । राजधानी र तराई प्रवेश गर्ने मुख्य प्रवेशद्वार भएकाले भीमफेदीमा प्रजातन्त्रको प्रचारप्रसार गर्न टंकप्रसाद आचार्यले छोटो चिया पसलसमेत राखेका थिए ।"
साझामा आन्दोलन,"कर्मचारीले लगाएको आरोप झुटो भएको साझाको दाबी छ । महाप्रबन्धक शर्माले कर्मचारीलाई रकम दिन अर्थ मन्त्रालयमा फाइल विचाराधीन रहेकाले वितरणमा ढिलाइ भएको बताए । शिक्षा मन्त्रालयबाट निर्णय गराइसकेका छौ, उनले भने, मलाई हटाउन कसैको प्रभावमा केही कर्मचारी नियतवश लागेर भ्रमको सिर्जना गर्न खोजिएको छ । उनले जतिसक्दो छिटो समस्या सम्बोधन गर्ने पक्षमा आफू रहेको बताए । बाहिर गएका अर्थमन्त्री आउनेबित्तिकै निर्णय हुन्छ, उनले भने, यो समस्या अहिलेको मात्र नभई २०६८ देखिको हो ।"
गुहयेश्वरी सत्तल मापदण्डविपरीत,"उनको काम भक्तपुरमा मात्रै सीमित थिएन । कर्माचार्यका अनुसार भक्तपुरका प्रधानहरूले उनलाई राजाबाट हटाए । राजाबाट हटेपछि उनी गुहयेश्वरी आएर बसे । त्यही क्रममा यहाँ सत्तल बनाउन लगाए । यहाँबाट सेना लिएर फेरि भक्तपुर गए । मल्लकालमा बनेका बाहेकका सत्तल पनि छन् यहाँ । यी प्राचीन सत्तलको ढोकासमेत सानो बनाइएको छ । २२ महिनामा सक्ने लक्ष्यसहित निर्माण सुरु भएको थियो । तोकिएको समयमा काम पनि सकिएको छैन । हामीसँग निर्माण गर्ने बेलामा छलफलै गरिएन, कर्माचार्य भन्छन्, सत्तलको जगमा पनि पुरातात्त्विक मापदण्डविपरीत आधुनिक निर्माण सामग्री प्रयोग गरिएको छ । पहिला जस्तो छ, त्यस्तै बनाउने भनिएको थियो । तर जस्ताको तस्तै बनाइएन । एउटा ठेकेदारलाई भत्काउन दिइयो । अर्काेलाई बनाउन दिइयो । यहाँ भएका पुराना सामानसमेत प्रयोग गरिएन ।"
मुआब्जाका लागि ५० अर्ब,"अदालतको आदेश छ, सडक खाली गराउने काम सरकारको हो, खाली गर्न अवस्थामा सरकार छैन, निर्माण व्यवसायी महासंघका एक पदाधिकारीले भने, सरकारले खाली गरे विस्तार गर्न गाह्रो छैन । ललितपुर कर्मनाशाहरिसिद्धिगोदावरी क्षेत्रमा अदालतको अन्तरिम आदेशले १ सय २ घर भत्काउन नसक्दा ७ किमिविस्तार हुन सकेको छैन । २ खण्डमा विभाजित यसको पहिलो खण्ड ५ प्रतिशत र दोस्रोको १० प्रतिशत प्रगति भएको सडक विभागको विवरणमा छ । भत्काएका अधुरा सडकका अवस्था नाजुक छन् । ठेकेदारले ठेक्का परिचालन खर्च लिएका छन् । काम हुन सकेको छैन । स्थानीयको अवरोधले अधुरा र भत्काइएका सडकको अवस्था लथालिंग देखिन्छ । नक्खुभैंसेपाटीबुङ्मती खण्डको अवस्था पनि उस्तै छ । करिब ४ किमि सडकलाई २ खण्डमा विभाजन गरिएको छ । पहिलो खण्डको २५ प्रतिशत र दोस्रो खण्डको प्रगति शून्य छ । विद्युत् टेलिफोनको पोल र वन क्षेत्रभित्र पर्ने रूख काट्न ढिलाइ हुँदा विस्तार नभएको हो । इमाडोलगोदावरीलुभु लामाटार सडक अवस्था पनि उस्तै छ । ३ खण्डमा विभाजित १० किमिभन्दा बढी सडकको प्रगति सुस्त छ । पहिलो खण्डको ३५, दोस्रोको ६० प्रतिशत र तेस्रो खण्डको ४५ प्रतिशत विस्तार भएको छ । त्यसैगरी जोरपाटीसुन्दरीजल ७ किमिको अवस्था झनै नाजुक छ । दुई खण्डमा विभाजित यसको प्रगति शून्य छ ।"
फोहोरबाट प्रांगारिक मल,"संस्थाले फोहोरबाट मलका साथै कागजजन्य वस्तु पनि बनाउने गरेको छ । जस्तै, फाइल, भिजिटिङ कार्ड, डायरी । यस्ता सामान व्यावसायिक हुन नसक्दा आफ्नै कार्यालयमा मात्रै प्रयोग भइरहेको दाहालको भनाइ छ । उनले भने, यस्ता स्वदेशी उत्पादन सरकारकै पहल भए मात्रै व्यावसायिक हुन सक्छ, सरकारले सघाए फोहोरबाट ठूलै आम्दानी गर्न सक्छौं ।"
आमाको असजिलो,"गाउँदेहाततिरका सुत्केरी जो मेलापात, पानीपँधेरो जानुपर्छ, तिनले पनि त्यत्तिकै चुनौती सामना गर्ने गरेका छन् । तिनका लागि सामुदायिक सहयोग केन्द्र बनाउनेतर्फ स्थानीय सरकारहरू जागृत हुनुपर्छ । सार्वजनिक ठाउँमा स्तनपान संकोचको विषय होइन, आमाको कर्तव्य हो र त्यस्तो सुविधा तयार गरिदिनु समाजको दायित्व भन्ने संस्कार जरुरी छ । बच्चालाई बोतल चुसाउनु अस्वस्थ हुर्काउनु ।"
"विवश जनता, बेखबर नेतृत्व","यसपल्ट पनि जुस पिएरै डा केसीले सत्याग्रह तोडेका छन् । सहमति भएका छन्, तर कार्यान्वयन भएका छैनन् । सरकारले बारम्बार आफ्नो दायित्व बिर्सेको जनमानसमा अंकित छ । चिकित्सा शिक्षा र स्वास्थ्यजस्तो विषय राज्यको दायित्वभित्र पर्ने हुँदा यसप्रति सरकारको सक्रियता अपेक्षित हुन्छ । तर सरकार यस दायित्वबाट समेत तर्किन खोज्छ । उसले जनताप्रति होइन, जनतालाई आफूप्रति समर्पित भएको देख्न चाहेको नेतृत्वको व्यवहारबाट बुझ्न सकिन्छ । ऊ जनतालाई सदाचार सिकाउन तम्सिन्छ, तर आफ्नो व्यवहार भने अराजक र अकर्मण्य बनाउँछ । यसले मतभेदलाई मलजल गर्दै स्थिति झनै चर्काउनेछ । किनकि नियन्त्रित समाजको परिकल्पना लोकतान्त्रिक पद्धति विपरीतको मान्यता हुन्छ । यसले सामाजिक तनावलाई प्रश्रय दिनुसितै सरकारप्रति वितृष्णा बढाउँछ । सद्भाव र सदाचार बिर्सेर सत्तापक्ष आफ्नै असहिष्णु हुनाले प्रतिपक्ष भड्किएको तथ्य बिर्सनु हुँदैन । सरकारलाई असफल बनाउने सामथ्र्य नराखे पनि, सरकार प्रमुखको असफलताको अवसर छोप्न नसके पनि प्रतिपक्षले सत्तापक्षलाई पद्धतीय विचलनबाट रोक्न भने सक्छ । यही नै प्रतिपक्षीय भूमिकाको सार हुनेछ । यो जनताको चासो निहितार्थ हुनेछ ।"
विद्यालय शिक्षा लाजको पोको मात्रै,"कक्षा १२ को नतिजामा जीपीए २४ र सोभन्दा कम ल्याउने ६८ प्रतिशत छन्, जुन एसईईमा ५३ प्रतिशत मात्रै थियो । यो नतिजाले कक्षा १२ को गुणस्तर थोत्रो र काम नलाग्ने देखाउँछ । कक्षा १२ को २४ भन्दा माथि आउने पनि अधिकांश विज्ञान समूहका हुन् । मानविकी, शिक्षा र वाणिज्य समूहका विद्यार्थी कमजोर बनाइएका छन् । यसका प्रमुख कारण हुन् : १ राजनीतिकर्मीको दबाबमा जथाभावी सम्बन्धन बाँड्ने र पटक्कै अनुगमन नगर्ने पद्धति ।२ कम मूल्यमा श्रमशोषण गरी आंशिक शिक्षक राख्ने व्यापारिक प्रवृत्ति ।३ पाठ्यक्रमले तोकेअनुसारको घन्टी कटौती गर्ने र बिहान ३ घन्टा विद्यालय सञ्चालन गर्ने धृष्टता ।४ राजनीतिक पहुँचवालाको बिगबिगीबाट ग्रसित राष्ट्रिय परीक्षा बोर्ड । ५ शिक्षा तथा मानव स्रोत विकास केन्द्र (तत्कालीन शिक्षा विभाग) र राष्ट्रिय परीक्षा बोर्डबीचको आन्तरिक द्वन्द्व ।६ विद्यार्थीको पठनपाठनभन्दा कर्मचारीको नियुक्ति र सरुवामा रमाउने शिक्षा, विज्ञान तथा प्रविधि मन्त्रालय ।७ कक्षा ११ र १२ मा शिक्षक दरबन्दी नदिने नेपाल सरकार । ८ अक्षम शिक्षा प्रशासन र व्यवस्थापन ।९ बर्सेनि हुने अर्बौंको लगानी दुरुपयोग रोक्ने प्रणाली अभाव ।१० विकासको मूल आधार नै शिक्षा हो भन्ने सामान्य ज्ञान पनि नभएका मान्छेको शिक्षामा नेतृत्व । मनप्रसाद वाग्ले मीनभवन, काठमाडौं"
औषधि किन किनिँदैन ?,"स्वास्थ्यसेवालाई संघीय सरकार अन्तर्गत राखिनुपर्नेमा जिल्ला स्वास्थ्यजनस्वास्थ्य कार्यालय असोजदेखि खारेजमा पर्दैछन् । त्यस अन्तर्गतका स्वास्थ्य संस्था स्थानीय तहका सामाजिक सुरक्षाको संयोजकत्वमा गाभिएका छन् । स्थानीय सरकारले स्वास्थ्यसेवालाई प्राथमिकता र अपनत्व नलिएसम्म सोझासिधा जनताले नि:शुल्क स्वास्थ्यसेवा कसरी पाउने ? सरकारको तलब, भत्ता सुविधा प्राप्त गर्ने स्वास्थ्यकर्मीले स्वास्थ्यसेवा पुर्याउन गम्भीर हुनुपुर्छ । स्थानीय सरकारले पनि स्वास्थ्यसेवालाई प्राथमिकतामा राख्नुपर्छ । स्वास्थ्यकर्मीको व्यवस्था गर्दै समयमै औषधि खरिद गर्नसके मात्र जनतालाई आधारभूत नि:शुल्क स्वास्थ्यसेवा पुग्छ । गंगाराज अर्यालपाणिनी८, अर्घाखाँची"
निलम्बन गरेर प्रमाणपत्र छानबिन,"प्रधानन्याधीश पदमा सिफारिस भएका दीपकराज जोशीका प्रमाणपत्र विवादित बनेका छन् । उनको प्रमाणपत्रमा उल्लेख भएको सिम्बोल नम्बरबाट अर्कै व्यक्तिले परीक्षा दिएको देखिन्छ । न्यायिक निरुपण गर्ने सर्वोच्च निकायमा कोही व्यक्ति झुट विवरणका आधारमा प्रधानन्यायाधीशन्यायाधीश बनेको पुष्टि भयो भने त्यस प्रक्रियामा ककसको मिलेमतो रह्यो भनेर पनि छानबिन हुनुपर्छ । योग्यता र क्षमताभन्दा गलत विवरणका भरमा सोर्सफोर्स र नातागोताका भरमा नियुक्ति भएकाहरूले गरेका निर्णय कति तथ्य मुताविक थिए भन्ने प्रश्न पनि छ । कामु प्रधानन्यायाधीश दीपकराज जोशीका प्रमाणपत्र सही पुष्टि भए उनले स्वाभाविक रूपमा नियुक्ति पाउनुपर्छ । तर एउटा झुट लुकाउन अरू दस झुटको सहारा नलियोस् । श्यामसुन्दर कुइँकेलहाँडीगाउँ, काठमाडौं"
हलोमा पण्डितको हात,"राणाकालमा खेतीपातीका लागि दलित समुदायले मात्र हलो जोत्ने गर्थे । बाहुनले हलो छुन हँुदैन भन्ने मान्यता थियो । दुराडाँडाका पण्डितले भने सामाजिक विसङ्गति र विकृति अन्त्य गर्ने प्रयासका रूपमा अनौ समाते । देशले उनीहरूलाई बिर्सन हुँदैन । उनीहरूको सिको गर्दै विभिन्न जिल्लाबाट क्रान्तिकारी उद्घोष गर्दै सामाजिक परिवर्तनका लागि विगुल फुक्नेहरूको खोजी गरिनुपर्छ । उनीहरूको नाम र ठेगाना भोलिको पुस्तालाई चिनाउनुपर्छ । सीता गौली बालाजु, काठमाडौं"
तलबबाट वञ्चित शिक्षक,बागलुङको बलेवा नारायणस्थानमा रहेको जनताधन माध्यमिक विद्यालयमा माथिल्लो तहका दुई अस्थायी शिक्षकले तलब पाएका छैनन् । तत्कालीन उच्च माध्यमिक शिक्षा परिषद्बाट स्वीकृत माध्यमिक द्वितीय श्रेणीको दरबन्दीमा विद्यालयले नारायणप्रसाद ढकाल र दीपेन्द्र खड्कालाई नियुक्त गरी काममा लगाउँदै आएको थियो । विद्यालयका प्रधानाध्यापकले शैक्षिक सत्र २०७५०७६ को प्रारम्भदेखि विद्यालयको हाजिरी रजिस्टरमा दुवै शिक्षकलाई माध्यमिक तृतीय श्रेणीका शिक्षकभन्दा पछि राखेर हाजिर गर्न बाध्य पारेपछि दुवै शिक्षकले असहमति जनाएका थिए । त्यसपछि माध्यमिक तृतीय श्रेणीका शिक्षकभन्दा अगाडि द्वितीय श्रेणीका शिक्षकको नाम उल्लेख हुनुपर्ने उनीहरूको अडान थियो । उनीहरूले विद्यालयकै छुट्टै रजिस्टरमा हाजिर गर्दै पढाइरहेका छन् । तर दुवै शिक्षकले गत वैशाखदेखि तलब पाएका छैनन् । प्रत्येक शिक्षकको पद अनुसारको सम्मान हुनुपर्ने र अन्य शिक्षकले पारिश्रमिक पाएकै समयमा सम्बन्धित विद्यालयका सबै शिक्षकले पारिश्रमिक पाउनुपर्ने हो । यस विषयमा विद्यालय व्यवस्थापन समिति र सम्बन्धित नगरपालिकाका जनप्रतिनिधिको समेत ध्यान गएको छैन । हरेक राष्ट्रसेवकको यथोचित सम्मान तथा समयमा पारिश्रमिक प्रदान गर्ने विषयमा सम्बन्धित प्रदेश सरकार र केन्द्र सरकारको समेत यथासमयमै ध्यान जानुपर्छ । डा मतिप्रसाद ढकालबागलुङ
दुई तिहाइको उन्माद,"दुई तिहाइ सांसदको समर्थनमा केपी शर्मा ओली नेतृत्वमा गठित सरकारले गरेका निर्णयको विरोधमा प्रतिपक्षी नेपाली कांग्रेसले देशका ७७ जिल्लामै मंगलबार विरोध, र्याली तथा कोणसभाको कार्यक्रम सम्पन्न गर्यो । यो सरकारको काम गराई रकेट गतिमा हुनुपर्ने थियो । तर सरकार कर वृद्धि गर्दै जनताको ढाड सेक्ने जस्ता अलोकप्रिय निर्णय गर्न ब्यस्त भयो । देशमा बहुमतको सरकार आएपछि शान्ति र स्थिरता कायम हुने आशामा जनता थिए । तर यो सरकारले संविधानले दिएको विरोध तथा सभा, सम्मेलन गर्न पाउने हकलाई समेत बेवास्ता गरी माइतीघर मण्डला लगायत स्थानमा केही गर्न नपाउनेगरी निषेधाज्ञा जारी गर्यो । यो नै सरकारलाई विरोध गर्नुपर्ने पहिलो अस्त्र बन्यो । यसको विरोधमा प्रतिपक्ष दल, नागरिक समाजदेखि प्रबुद्ध वर्गसमेत सडकमा निस्के । एउटा सरकारी स्वामित्वको टेलिभिजन कार्यक्रममा दाइजोको सवालमा आफू अनुकूलको प्रश्न नसोधेको भनी कार्यक्रम नै बन्द गर्ने अलोकप्रिय निर्णयले पनि जनता र प्रतिपक्षीलाई असन्तुष्ट बनायो । डा गोविन्द केसीको मागप्रति सरकार संवेदनशील नबन्दा प्रतिपक्षले सचेतमात्र गराएन, सडकमै निस्केर विरोध गर्न बाध्य भयो । पूर्ववर्ती शेरबहादुर देउवा नेतृत्वको सरकारले गरेको राजनीतिक नियुक्तिलाई खारेज गर्ने ओली सरकारको निर्णयले प्रतिपक्षलाई झनै रुष्ट बनायो । सरकार दुई तिहाइको घमन्ड गर्दै स्वेच्छाचारी बन्दै जाँदा प्रतिपक्षसंँग टक्कर गर्ने स्थितिमा देखिन्छ । सरकारसँंग दुई तिहाइको समर्थनमात्र छैन, संसद्मा प्रतिपक्ष पनि छ भनी सम्झेर जनहितमा काम गर्दामात्र ओली नेतृत्वमा गठित सरकारको भविष्य उज्ज्वल देखिन्छ । अन्यथा दुई तिहाइकै सरकार पनि अल्पायुमै विघटन भएका विश्वमा धेरै उदाहरण छन् । पुरुषोत्तम घोरासैनीबालाजु१६, काठमाडौं"
त्यागी नेताको खडेरी,"पाकिस्तानमा भर्खरै सम्पन्न निर्वाचनबाट सबभन्दा ठूलो दलको नेता बनेका इमरान खान प्रधानमन्त्री बन्दैछन् । उनले प्रधानमन्त्री भए पनि हबेलीमा नबस्ने घोषणा गरेका छन् । करोडौं पाकिस्तानी जनता झुपडीमा बसिरहेका छन्, म महलमा बस्न सुहाउँदैन, राज्यले दिएको आलिसान महलमा बस्न सुहाउँदैन, उनले भनेका छन् । देश विकासका लागि यसरी नै हामीले पनि आफ्नो ठाउँबाट सबैले त्यागको भावना देखाउनुपर्छ । सरकारलाई मात्र गाली गरेर अगाडि बढ्न सकिँदैन । आफ्नो घर अगाडि सफा राख्न नसक्ने अनि सरकारलाई गाली गरेर समस्याको हल हुन्छ ? हाम्रो देश बनाउन विदेशी आइदिने होइन । मानिसका विचार एउटै हुनुपर्छ भन्ने छैन ।राजनीतिमा त्याग महत्त्वपूर्ण हुन्छ । असल नीति नबनी देशमा सुशासन कायम हुन सक्दैन । राज्यप्रति आफ्नो जिम्मेवारी प्रत्येक नागरिकले बुझ्नुपर्छ । संविधान बनेर मात्र भएन । यसको सही तरिकाले पालनाकार्यान्वयन हुनुपर्यो । देशमा भ्रष्टाचार बढेको छ । स्थानीय जनप्रतिनिधिले जनताबाट मनलागी कर असुल्न थालेका छन् । दुई तिहाइ बहुमतको सरकारले सुशासन कायम गर्छ, देशलाई आर्थीक उन्नति तर्फ लान्छ भनेर जनताले धेरै आशा गरेका थिए । त्यो निराशामा बदलिएको छ । देश चलाउने दलका नेताले नै हो । त्यसो भन्दैमा जे मन लाग्यो, त्यही गर्न छुट हँुदैन । पुरुषोत्तम घिमिरे जोरपाटी, काठमाडौं"
स्तनपान कक्षले सजिलो,"स्वास्थ्यसेवा विभागले आफ्नो भवनमा स्तनपान कक्ष स्थापना गर्नाले स्तनपान गराउने आमाहरूलाई सहज बनेको छ । ३० स्थान स्तनपान कक्ष तयार गर्ने विभागको घोषणा सराहनीय छ । आमाको दूधलाई पहिलो खोपसमेत भनिन्छ । आमाको दूधबाट बालबालिकाको विकासका लागि अद्वितीय खाना र पोषण प्राप्त हुन्छ । आमाको दूध नियमित खाने शिशु बजारमा पाइने फर्मुला दूध खाने शिशुका दाँजोमा स्वस्थ रहन्छन् । यस्ता स्तनपान कक्षले कामकाजी आमालाई स्तनपान गराउन प्रेरित गर्छ । राजधानी बाहिर पनि यस्ता स्तनपान कक्ष स्थापना गरिनुपर्छ । स्तनपान र यसको लाभबारे व्यापक छलफल र प्रचारप्रसार पनि आवश्यक छ । महेन्द्रसिंह बमटीकापुर१, कैलाली"
शक्ति प्रदर्शनको औचित्य,"आज कांग्रेसले सभा गर्छ । जनता सभामा उपस्थित हुन्छन् । नेताले ठूलठूला कुरा गर्छन् । त्यही तालमा हामी दुई हातले ताली बजाउँछौं । भोलि फेरि त्यही ठाउँमा नेकपाले सभा गर्छ । जनता भेला हुन्छन् । नेताले भाषण गर्छन् । हामी ताली बजाउँछौं । पत्रिकामा तस्बिरसहित समाचार आउँछ कांग्रेसको शक्ति प्रदर्शन, नेकपाको शक्ति प्रदर्शन । यो कस्तो खालको शक्ति प्रदर्शन हो ? हामी कसलाई देखाउन शक्ति प्रदर्शन गर्दैछौं ? भारतलाई ? चीनलाई ? यस्तो शक्ति प्रदर्शनले कसलाई फाइदा भएको छ ? हामीले विभिन्न आन्दोलन गर्यौं । प्रजातान्त्रिक आन्दोलन, लोकतान्त्रिक आन्दोलन । फेरि केही हुलले राजतन्त्र माग्दैछन् । आन्दोलनहरू कुनै विशेष राजनीतिक दलको सत्ता प्राप्तिका लागि हुने गरेका छन् । तर अब के ठिक हो, के बेठिक हो, छुट्याउने समय आएको छ । हामीलाई कुनै पार्टीसँग मतलब हुनुहुन्न, देशसँग मतलब हुनुपर्छ । हामीलाई कुनै राजनीतिक दलसँग मतलब रहेसम्म देश विकास असम्भव देखिन्छ । यसबारे राजनीतिक दलहरुले पनि सोच्नुपर्छ । सबिन थुयाजुसूर्यविनायक९, भक्तपुर"
संविधानवादीको परीक्षण घडी,संसदीय सुनुवाइको व्यवस्थालाई कसरी काम गर्नसक्ने बनाउने भन्नेबारे छलफल आवश्यक छ । छलफलको उद्देश्य न्यायपालिकाको स्वतन्त्रतालाई अक्षुण्ण राखिराख्न सुरक्षात्मक उपाय (सेफगाडर््स) पत्ता लगाउने पनि हो । यस्तो सुरक्षात्मक उपायको अभावमा न्याय प्रशासनको स्वतन्त्रता सुरक्षित रहिरहन सक्दैन । त्यसैगरी सुनुवाइमा प्रधानन्यायाधीश बन्न जोशी अयोग्य नै मानिनुहुन्छ भने यस्तो अयोग्यता कायम राखेर निज कसरी न्यायाधीशमै कायम रहिरहन सक्नुहुन्छ भन्ने प्रश्नको जवाफ पनि खोज्नु पर्नेछ । उसो भए के उहाँलाई अब महाअभियोगमा लैजाने त ? यो प्रश्न परिस्थितिलाई गाह्रो पार्नमात्र उठाइएको होइन । अहिले गरिने निर्णयको वैधता सर्वोच्च अदालतको खुला इजलासमा अवश्य परीक्षण होला । तर संविधानवादीको भने परीक्षणको घडी अहिले नै हो ।
घेराबन्दीमा छोरीहरु,कञ्चनपुरको घटना सुनिनभ्याउँदै काभ्रेमा उस्तै घटना भएको खबर आइसक्यो । घरभित्र र आफन्तबाटै असुरक्षित छोरीहरू जेनतेन जोगिए पनि घरको संघार नाघ्ने बित्तिकै के हुने हो ठेगान छैन ? यस्तो अवस्थामा केही गैरजिम्मेवार व्यक्तिका मिथ्या अभिव्यक्ति मार कहिलेसम्म खेपिरहने हाम्रा छोरीहरूले ?
स्तनपान लज्जा होइन,"स्तनपानले बच्चाको रोग प्रतिरोधी क्षमता बढाउनुका साथै स्वस्थ रूपमा वृद्धि र विकासका लागि पोषक तत्त्व प्रदान गर्छ । बच्चा जन्मिसकेपछि आउने आमाको पहिलो विगौती दूधलाई बच्चाको पहिलो भ्याक्सिन पनि भनिन्छ । त्यसमा उच्च मात्रामा पोषक तत्त्व तथा एन्टिबोडी पाइन्छन् । तर परम्परागत समाजमा आमाको यस्तो दूध बच्चालाई खुवाउन नहुने र दुहेर फ्याँक्नुपर्ने मान्यता छ । स्तनपानले आमालाई मधुमेह र क्यान्सरको जोखिम पनि कम गर्छ । हामीकहाँ भने स्तनपान गराउँदा महिलाको सुन्दरतामा कमी आउने, स्तनको आकार बिग्रिने, शरीरको तौल घटबढ हुने जस्ता गलत धारणाले युवती आमालाई स्तनपानमा निरुत्साहित गराउने गरिएको छ । स्तनपानले आमालाई प्रदान गर्ने आत्मीयता, भावनात्मक सहानुभूति, आत्मसन्तुष्टि तथा मानसिक र शारीरिक स्वास्थ्यबारे जनचेतना वृद्धि गर्न जरुरी छ । स्तनपानले बच्चाको स्वास्थ्य उपचार तथा खाना खर्चमा हुने बचतका साथै बच्चाको शारीरिक र बौद्धिक विकासमा गर्ने योगदानका विषयमा सबै आमालाई जानकार बनाउनुपर्छ ।"
सुन अभावमा मनकामना पुनर्निर्माण रोकियो,मन्दिर जीर्णोद्घारका लागि भक्तजनबाटै हालसम्म आठ करोड रुपैयाँ संकलन भएको छ भने काम सुरु भएयता करिब १० करोड खर्च भइसकेको छ । २०६८ सालमा पुनर्निर्माणका लागि लागत इस्टिमेट गर्दा करिब आठ करोड खर्च लाग्ने अनुमान गरिएको थियो । सामान र कामदारको ज्यालादर महँगिँदा लागत बढेको समितिले जनाएको छ ।
पूर्वाञ्चल विश्वविद्यालय: निर्देशन मिचेर सम्बन्धन तयारी,"विश्वविद्यालय स्रोतका अनुसार अभयकुमार साहलाई सहडिन र क्याम्पस प्रमुख नियुक्त गरिएको छ । वातावरण व्यवस्थापन संकायमा स्नातकोत्तर र वन विज्ञान संकायमा ब्याचलर शैक्षक कार्यक्रम सञ्चालन गर्ने विश्वविद्यालयको तयारी छ । दुवै संकायमा अहिले एकै जना विद्यार्थी भर्ना नभए पनि विश्वविद्यालयले क्याम्पस प्रमुख र सहडिन नियुक्त गरेको हो, स्रोतले भन्यो । उक्त शैक्षिक कार्यक्रम सञ्चालनका लागि सहडिन र क्याम्पस प्रमुख नियुक्त गरिएको डिन पाठकको भनाइ छ । दुवै कार्यक्रममा चाँडै विद्यार्थी भर्ना गर्न क्याम्पसको पूर्वाधार र पुस्तकालय व्यवस्थापनका लागि नियुक्त गरिएको हो, उनले भने ।"
अछाममा अटो रिक्सा,"सडक विस्तारसँगै आपतविपतका बखत सदरमुकाम आसपासका क्षेत्रमा सवारीसाधन उपलब्ध हुन थालेको छ । तिनैमध्येको हो चन्द्रबहादुर बुढाको अटो । घरायसी सामान किन्न पुरुषकै भर पर्ने महिलाहरू अटो चल्न थालेपछि आफैं किनमेलका लागि मंगलसैन पुग्न थालेका छन् । बिरामी हुँदा अस्पताल जानेदेखि आफूलाई चाहिने सामान किन्न मंगलसेन पुग्न अटोले सजिलो बनायो, ६७ वर्षीया रत्नाले भनिन् ।"
तीन महिनापछि सही डाटा,"बक्स अफिसको सुरुवात हुनु नै ठूलो कुरा रहेको बताउँदै उनले फोन र इन्टरनेटको राम्रो सुविधा नभएको ठाउँबाट समेत समान अपेक्षा गर्नु उपयुक्त नहुने तर्क अघि सारे । बक्सअफिस लागू भएपछि रिलिज भएको फिल्मका निर्माता, निर्देशक पनि बहसमा सहभागी थिए । दुई साताअघि रिलिज भएको भैरे का निर्देशक एभरेस्ट सूर्य बोहराले बक्सअफिस लागू भएपछि पनि दर्शकले फर्जी टिकट काटेर हलमा प्रवेश गरेको फेला पारेको दाबी गरे । बोर्ड अध्यक्ष पौडेलले भने सम्बन्धित पक्षबाट लिखित उजुरी नआउँदासम्म कारबाही प्रक्रिया अघि बढाउन नसक्ने बताइन् । छलफलमा सहभागी निर्माताले भने वितरक र बक्स अफिसबाट प्राप्त तथ्यांकमै एकरूपता नभएको आरोप लाए ।"
बीपीगणेशमान डकुमेन्ट्री जापानमा,कार्यक्रममा बीपी चिन्तन तथा गणेशमान फाउन्डेसन जापानका अध्यक्ष बलराम श्रेष्ठले बीपी र गणेशमानको उपयोगी दर्शन र चिन्तन विश्वमा प्रचारप्रसार गर्न आवश्यक रहेको बताए । फाउन्डेसनकी सचिव जापानी नागरिक इमुरा हिरोकोले आफ्नो मुलुकमा नेपाली नेता तथा साहित्यकारबारेको डकुमेन्ट्री हेर्न पाउँदा खुसी लागेको बताइन् ।
देवता बन्ने मान्छे छैनन्,"भक्तपुरको नवदुर्गा नाच, पाटनको हरिसिद्धि नाच र काठमाडौंको नरदेवी नाच नेपालकै सान भएकाले यिनलाई जोगाउनुपर्छ, उनले भने, नाचमा लाग्नेहरूको कमाइ हुने बाटो छैन । कागजमा मात्रै देखिने पहिलेकै गुठी जग्गा छ भन्दै सहयोग नगर्दा नवदुर्गा नाच हराउन सक्छ ।"
र्यापको फड्को,"केहीअघि बेलायतको डाटा मेजरमेन्ट कम्पनी निल्सेनले अमेरिकी मेनस्ट्रिम म्युजिकमा र्यापले रक विधालाई विस्थापित गरेको रिपोर्ट सार्वजनिक गरेको थियो । र्यापले मनी (पैसा) र श्रोताले र्याप मन पराउन थालेपछि हिपहपका ठूला स्टार मात्र नभएर अन्यले पनि भाउ पाउन थालेका छन् । जेजी, ड्रेक र कार्डी बीको विकल्प प्रशस्त हुन थालेका छन् ।अन्तर्राष्ट्रिय क्षेत्रमा हिपहपले हैकम जमाइरहे पनि हामीकहाँ यो विधा आफ्नो क्षेत्रमा मात्रै सीमित देखिन्छ । यद्यपि, हिपहप विधाकै गिरीश खतिवडा, म्याफ्लो, लाउरेजस्ता आर्टिस्ट अहिले व्यस्त र राम्रो आम्दानी गर्ने कलाकारमा पर्छन् ।"
पारसले ल्याए धरोहर,कान्तिपुरकर्मी पारसले आफूलाई विश्वास गरेर गीत दिने र एल्बम निर्माणमा सहयोग गर्नेप्रति आभार व्यक्त गरे । संगीतकार डंगोलले अग्रज स्रष्टाका गीतमा संगीत भर्ने अवसर पाउनु खुसीको विषय भएको सुनाए ।
संजिताका गजल,"एल्बममा आठ गजल छन् : तिम्रो लागि, छ अझै, जवाफ यौटा, दैवको हातमा, कुनै बेला म, एक मानिस लगायत । सत्यस्वरूपले संगीत गरेका गजलमा सत्यराज, स्वरुपराज र दीपक थापाको स्वर सुन्न सकिन्छ ।"
टुंगिँदै सीमा विवाद,त्यसपछि सीमानाकाबारे संवादविहीन भएको अवस्थामा धरानले छिमेकी स्थानीय तहसँग सिमाना यकिन गर्न र भौतिक तथा सामाजिक विकासका क्षेत्रमा समन्वय गर्ने उद्देश्यले पहल सुरु गरेको धरान उपमहानगरकी कार्यवाहक प्रमुख मञ्जु भण्डारी सुवेदीले बताइन् ।
मन्त्रीकर्मचारीका सन्तान सामुदायिकमा,"विसं ०१८ मा स्थापित कालिकाले ०६५ देखि विद्यालय सुधार अभियान थालेको थियो । अहिले यो मुलुककै उत्कृष्ट उदाहरण बनेको छ । अवलोकनका लागि आउने बढेका छन् । यसलाई अन्तर्राष्ट्रिय मापदण्डको बनाउन भन्दै चालु शैक्षिक सत्रदेखि रामनगरमा रहेको मानवज्ञान माविसमेत समायोजन गरी कालिका मानवज्ञान बनाइएको छ । विद्यालयमा झन्डै ५ हजार विद्यार्थी छन् । समायोजनलगत्तै विद्यालयले ८० करोड रुपैयाँ लगानीमा सुधार योजना अगाडि बढाएको छ । आगामी पाँच वर्षमा आठ हजार विद्यार्थी पुर्याउने लक्ष्य छ । यसका लागि विद्यालयको भौतिक र शैक्षिक अवस्था परिवर्तन गर्ने योजना छ । कम्प्युटर इन्जिनियरिङ पढाइ भएको विद्यालयमा अब इलेक्ट्रोनिक इन्जिनियरिङ पढाउन सुरु गरिनेछ, प्रधानाध्यापक घनश्याम पाठकले भने, आधुनिक विज्ञान प्रयोगशाला, स्विमिङ पुल तथा छात्राबाससहितको विद्यालय बनाउने लक्ष्य छ । विद्यार्थीको चाप थेगिनसक्नु भएपछि प्रवेश परीक्षा लिने गरिएको जनाउँदै उनले निजी छोडेर आउनेहरू धेरै रहेको बताए ।"
हिँड्न नजान्दा ज्यानै जान्छ,"कसरी बच्ने ?लेक लागिहालेमा पहिलो विकल्प भनेको तल झर्ने नै हो । कम्तीमा १ सयदेखि २ सय मिटरजति फर्किहाल्नुपर्छ । अन्तर्राष्ट्रिय मान्यताअनुसार ३ हजार मिटरभन्दा उचाइमा गएपछि एक दिनमा ३ सय मिटरभन्दा बढी हिँड्न नहुने डा निमा बताउँछन् । हामी दिनमा ३ सय मिटरभन्दा माथि गएनौं भने यो समस्या कमैमा मात्र देखिन्छ, उनले भने, तर हामी समय छ र शरीर स्वस्थ छ भनेर अझै माथि जाने प्रयत्न गर्छौं । जड समस्या त्यही हो । निमाका अनुसार उचाइमा जाँदा धेरैभन्दा धेरै तातो पानी, झोलिलो पेयपदार्थ सुप र जुस पिउनुपर्छ ।"
क्यालिफोर्निया डढेलो: महँगो हुँदै नियन्त्रण,"धूवाँबाट दम तथा मुटुको समस्या निम्तन सक्ने उनीहरूको भनाइ छ । विशेषगरी, रेडिङ र योर्कसायर राष्ट्रिय निकुञ्जमा धूवाँ जमिनको सतहनजिकै भएकाले त्यसले वायु गुणस्तरलाई असर गर्ने विज्ञ बताउँछन् । युनिभर्सिटी अफ म्यासाचुसेट्सका वातावरण स्वास्थ्य विज्ञानका सहायक प्राध्यापक रिचर्ड पेल्टियरले जंगलको आगोले स्थानीय समुदाय मात्रै नभई थुप्रै माइल टाढा रहेका मानिसलाईसमेत असर गर्ने बताए । मेरो घर आगलागीमा परेन, यो मेरो समस्या होइन नभन्नुस्, यसले तपाईंको स्वास्थ्यमा समेत असर पर्न सक्छ, उनले भने । गर्मी सिजन लम्बिँदै जाँदा अमेरिकाको पश्चिमी क्षेत्रका जंगलमा आगो लाग्ने क्रम बढ्दै गएको छ । एक तथ्यांकअनुसार सन् १९८० को दशकमा हरेक वर्ष १ सय ४० वटा आगलागीका घटना हुने गरेका थिए भने सन् २००० र २०१२ को बीचमा यो संख्या बढेर २ सय ५० हुने गरेको छ ।"
मृत्युदण्ड अमान्य : पोप,बिहीबार प्रकाशित नयाँ नीतिमा मानवको जन्मजात आत्मसम्मानलाई आक्रमण गर्ने भन्दै मृत्युदण्ड अमान्य भएको उल्लेख गरिएको हो । नयाँ नीतिलाई पोपले सहमति दिएको भ्याटिकनले जनाएको छ ।
इन्टरनेटले जोडिँदै स्थानीय तह,"(कपिलवस्तुबाट मनोज पौडेल, बाँकेबाट करिष्मा चौधरी, दाङबाट दुर्गालाल केसी, पाल्पाबाट माधव आर्याल र बुटवलबाट अमृता अनमोल)"
कमल तालमा नागमूर्ति,"समितिले एक्साभेटरको माध्यमबाट पुरिएको भाग हटाउन थाल्यो । तालको पानी सुकाएरसमेत माटो निकाल्न सक्ने अवस्था नआएपछि समितिले कामदार खटाएको छ । समिति अध्यक्ष चित्रबहादुर विकले आन्तरिक कोषबाट कामदार खर्च व्यहोरेर माटोसहितको झार निकाल्ने काम भइरहेको बताए । अहिले पुरिएको आधाजति भाग मान्छे लगाएर सफा गर्दैछौं, उनले भने, यति मात्रै माटो निकालियो भने पनि ताल फराकिलो देखिनेछ । पुरिएको भाग हटाएपछि कमलको बोट झन् फैलिने उनले बताए । ताल वरिपरि फलामे फुट ट्रयाक र विश्राम स्थल बनाउने समितिको योजना छ । पोखरामा अन्यत्र कमल विरलै देखिन्छ, अध्यक्ष विकले भने, असारदेखि भदौसम्म फूल हेर्न मात्रै पनि पर्यटक आउने वातावरण बनाउन सकिन्छ । पोखराका प्रत्येक निजी तथा सामुदायिक विद्यालयका विद्यार्थीलाई ताल र कमलको अवलोकन गराउन सके व्यवसाय पनि फस्टाउने पक्का छ ।नागपञ्चमीका दिन बर्सेनि कमलपोखरीमा भक्तजनको भीड लाग्छ । कमलपोखरीको स्वरूप फेरिएपछि स्थानीयले संरक्षणमा चासो देखाउन थालेका हुन् ।"
पहिरोले ७ परिवार विस्थापित,"नुवाकोट (कास) अविरल वर्षापछि बुधबार राति पहिरो जाँदा तादी४ काउलेका ७ परिवार विस्थापित भएका छन् । घरमुनि पहिरो गएपछि उनीहरू सुरक्षित ठाउँमा पाल टाँगेर बसेका हुन् । विस्थापितलाई तादी गाउँपालिका प्रमुख नारायणप्रसाद पाण्डेले पाल उपलब्ध गराएका छन् । पहिरोले गत बिहीबार सूर्यगढी३ चोगतेमा घर पुरिँदा ४ जना घाइते भएका थिए । गत बुधबार तादी गाउँपालिकाकै वडा ५ बन्चरे गाउँमाथि गएको पहिरोले वीरबहादुर तामाङ, हरिबहादुर तामाङ र सम्बरबहादुर तामाङको घर पुरेको थियो । सोही ठाउँका अन्य १४ घर जोखिममा छन् । यस्तै शिवपुरी३ दियालेमा पहिरोले मकरजंग तामाङ र श्यामबहादुर तामाङको घर बगाएको थियो । रामबहादुर तामाङ र ठूली तामाङको घर चर्किएको छ । उनीहरू आफन्तको घरमा बसेका छन् । विदुर२ का रामबहादुर कसाही र मसिना खड्गीको घरमा समेत भलपानी पसेर क्षति पुर्याएको थियो । भूकम्पपछि पहिरो खस्ने समस्या बढेको हो । प्रमुख जिल्ला अधिकारी उद्धवबहादुर थापाले भने, भूकम्पले चर्केको ठाउँमा पानी पसेपछि पहिरो गएको देखिन्छ । उनले जिल्लाका दुप्चेश्वर, शिवपुरी, सूर्यगढी, तादी, किस्पाङ, म्यगङ गाउँपालिका तथा बेलकोटगढी र विदुर नगरपालिकाका ८४ घर पहिरोको जोखिममा रहेको जानकारी दिए ।"
बेनीजोमसोम सडक खुल्यो,म्याग्दी (कास) पहिरो पन्छाएपछि बिहीबारदेखि बेनीजोमसोम सडक खुलेको छ । रघुगंगा२ बैंसरी र अन्नपूर्ण३ दानाको गुइठेमा माथिबाट पहिरो खसेपछि बेनीजोमसोम सडक बुधबार अवरुद्ध भएको थियो । कालीगण्डकी करिडोरअन्तर्गत बेनीजोमसोम सडक विस्तारमा संलग्न ठेकेदारको डोजर परिचालन गरी सडकबाट पहिरो हटाइएको प्रहरीले जनाएको छ ।
पतिको हत्या,दोलखा (कास) जिरी नगरपालिका३ मालीमा पत्नीको कुटाइले पतिको मृत्यु भएको छ । विवादमा आङलुङ शेर्पाले बिहीबार पति नाङ्गेललाई हिर्काउँदा मृत्यु भएको हो । प्रहरी विज्ञप्तिमा ५५ वर्षका नाङ्गेललाई उनकी पत्नी आङ्लुङले नाकमा प्रहार गरेको उल्लेख छ । कुटाइले नाक र आँखाबाट रगत आएको थियो । अनुसन्धानका लागि ५५ वर्षीया आङ्लुङलाई नियन्त्रणमा लिइएको प्रहरी नायब उपरीक्षक वासुदेव पाठकले बताए ।
टिपरको ठक्करले पत्रकार घाइते,रामेछाप (कास) समाचार संकलनका लागि मन्थलीबाट रामेछाप जाँदै गरेका पत्रकार बद्री नयाँघरे टिपरको ठक्करबाट घाइते भएका छन् । नेपाल पत्रकार महासंघ प्रदेश ३ का सदस्य नयाँघरेलाई विपरीत दिशाबाट आउँदै गरेको टिपरले बाबियाखर्कको कोलडाँडा मोडमा ठक्कर दिएको थियो । नयाँघरे मोटरसाइकलमा सवार थिए । दुर्घटनामा मोटरसाइकल चालक नेपाल रेडक्रस सोसाइटी जिल्ला शाखा रामेछापका जयनारायण चौधरीसमेत घाइते भएका छन् । घाइते दुवैलाई थप उपचारका लागि धुलिखेल अस्पताल पठाइएको छ । जिल्ला प्रहरीले ठक्कर दिने टिपरलाई नियन्त्रणमा लिई कारबाही अगाडि बढाएको जनाएको छ ।
माथिल्लो तामाकोसीको लागत दोब्बर पुग्ने,नेपालमा वर्षायाममा बढी हुने विद्युत् भारत लैजाने र सुक्खायाममा नेपाललाई चाहिएको बेला उक्त विद्युत् ल्याउने अवधारणा इनर्जी बैंकको छ ।
भैरहवा विमानस्थल एक वर्षभित्रै,मन्त्रालयले ०७६ वैशाखमा आन्तरिक उडानका लागि ६ वटा साना विमान र अन्तर्राष्ट्रिय उडानका लागि दुइटा न्यारो बडी विमान खरिदका लागि टेन्डर आह्वान गर्न नेपाल वायुसेवा निगमलाई निर्देशन दिने भनेको छ । यसैबीच यस वर्ष पर्यटक आगमन १२ लाख पुर्याइने मन्त्रालयको दाबी छ ।
बिमितको अधिकार खोसिँदै,"ऐनको कार्यान्वयनका लागि सरकारले प्राधिकरणसँग परामर्श गरी आवश्यक नियम बनाउन सक्नेछ, विधेयकमा उल्लेख छ, प्राधिकरणले ऐनअन्तर्गत बनेका नियमको अधीनमा रही विनियमहरू बनाई लागू गर्न सक्नेछ । तर, प्राधिकरणको संरचना, सदस्य तथा कर्मचारीको पारिश्रमिक तथा सुविधा सम्बन्धमा विनियम बनाउँदा मन्त्रालयको स्वीकृति लिनुपर्नेछ ।"
इँटा भट्टा बालश्रम मुक्त,"बालबालिकालाई कलकारखाना, खानी वा यस्तै प्रकृतिका अन्य जोखिमपूर्ण काममा लगाउन नपाइने संवैधानिक व्यवस्था छ । संविधानमा बालबालिकाको मौलिक हकलाई सुनिश्चित गर्नु आफ्नो दायित्व ठानेको अध्यक्ष चित्रकारले बताए ।"
किसानले दूधको टयांकर गुड्न नदिने,"किसान अर्जुन ढकालका अनुसार दूधको मूल्य कटौती हुँदा दाना, चोक्कर र ढुटोको मूल्य बढेको छ । दुई महिनाअघि ११ सय ६० रुपैयाँ पर्ने ४० किलोको एक बोरा चोक्कर अहिले १३ सय रुपैयाँ पर्ने उनले बताए । २५२६ रुपैयाँ किलोमा पाइने ढुटोलाई अहिले २७२८ रुपैयाँ तिर्नुपर्छ । किसानले किन्ने सामग्रीको मूल्य बढ्दै जाँदा बेच्ने दूधको मूल्य घट्नु दु:खद भएको उनले बताए ।"
खाद्य संस्थानमा छानबिन गर्न समिति,"घाँस, दानापानी, औषधोपचार, प्रशासनिक खर्चमा भने अस्वाभाविक रूपमा लाखांै रुपैयाँ खर्च देखाइएको छ, संघको विज्ञप्तिमा छ ।"
एडीबीको लगानी बढ्दो क्रममा,एडीबी सहयोगअन्तर्गत सञ्चालित ग्रामीण यातायात सञ्जाल र क्षेत्रीय सहरी विकासका आयोजनातर्फ भने प्रगति उल्लेख्य भएको बताए । सरकारले बजेटमा उल्लेख गरेका योजना कार्यान्वयनका लागि समय निर्धारणसहितको बृहत् कार्ययोजना बनाउने तयारी गरेको सचिव खनालले जानकारी दिए ।
विराटनगर जुट मिल्सको सेयर विवाद सुल्झियो,मिल्समा कार्यरत १ हजार १ सय ३२ मजदुर र ६५ जना कर्मचारीलाई उपदानसहित अवकाश दिन सरकारका नाममा रहेको ४६ दशमलव ५ प्रतिशतबाट सेयर वृद्धि गरेर ६८ प्रतिशत पुर्याए मात्र पेअफका लागि ५५ करोड ९६ लाख रुपैयाँ उपलब्ध गराउने सरकारले सर्त राखेको थियो । मिल्सको साधारणसभाले सरकारको सर्त मान्दै ६८ प्रतिशत सेयर कायम गर्ने निर्णय गरेको थियो । सरकारले दिएको ऋण सहयोगले २०६६ माघमा कर्मचारी र मजदुरलाई उपदानसहित मिल्सबाट बिदा गरिएको थियो ।
हुन्डाई एक्सचेन्ज कार्यक्रम,"काठमाडौं (कास) हुन्डाईले मुलुकभर बिहीबार हुन्डाई एक्सचेन्ज कार्यक्रम सुरु गरेको छ । विक्रेता लक्ष्मी इन्टरकन्टिनेन्टलले सञ्चालनमा ल्याएको कार्यक्रम साउन २० सम्म जारी रहने जारी विज्ञप्तिमा छ । कार्यक्रममा एक्सचेन्ज अफरसँगै स्पट एक्सचेन्ज एन्ड भ्यालुएसन, इजी फाइनान्स एन्ड इन्स्योरेन्स र क्यास डिस्काउन्टका लागि लोयल्टी बोनस २० हजार रुपैयाँ तथा एक्सचेन्ज बोनस डेढ लाखसम्म रहेको छ ।"
महिला लक्षित खाता,"काठमाडौं (कास) बैंक अफ काठमान्डुले महिलालाई लक्षित गरी नयाँ गृहलक्ष्मी सेभिङ खाता सञ्चालनमा ल्याएको छ । यस खातामा ५२५ प्रतिशत ब्याज भुक्तानी गरिने जारी विज्ञप्तिमा छ । साथै नि:शुल्क एटीएम कार्ड (३ वर्षको अवधि), नि:शुल्क बीओके स्मार्ट (सुरुको पहिलो वर्ष), लकर सुविधामा ५० प्रतिशत छुट, नि:शुल्क ब्यालेन्स सर्टिफिकेट र रिटेल कर्जा प्रवाह शुल्कमा ०२५ प्रतिशत छुटको व्यवस्था रहेको छ ।"
लुम्बिनी कनेक्ट आईपीएसमा,"काठमाडौं (कास) नेपाल क्लियरिङ हाउस लिमिटेडले लुम्बिनी विकास बैंकलाई कनेम्ट आईपीए प्रणालीमा आबद्ध गराएको छ । यस प्रणालीमा उपलब्ध हुने सेवाहरू अनलाइन भुक्तानी, रकम ट्रान्सफर, बिल भुक्तानीलगायतका कारोबार गर्न सक्ने व्यवस्था रहेको जारी विज्ञप्तिमा उल्लेख छ ।"
कुमारीको मेहेन्दी उत्सव,काठमाडौं (कास) कुमारी बैंकले महिला ग्राहकलाई लक्षित गर्दै आफ्ना विभिन्न शाखामा मेहेन्दी उत्सव आयोजना गरेको छ । साउनभर चल्ने यो उत्सवमा शुभलक्ष्मी सेभिङ खाताका सेवाग्राहीले उपत्यकाभित्र एवं बाहिरका विभिन्न शाखाबाट नि:शुल्क रूपमा आकर्षक मेहेन्दी लगाउन सक्ने जारी विज्ञप्तिमा छ ।
बिमासम्बन्धी सम्झौता,"काठमाडौं (कास) मेगा बैंक नेपाल र सानिमा लाइफ इन्स्योरेन्सबीच बिमासम्बन्धी सम्झौता भएको छ । सम्झौताअनुसार अब ग्राहकहरूले मेगाका देशभरिका शाखाबाट सानिमा लाइफमा जीवन बिमा गर्नुका साथै प्रिमियम भुक्तानी, दाबी भुक्तानीलगायत सबै सेवा प्राप्त गर्न सक्ने विज्ञप्तिमा उल्लेख छ । यसैगरी एनआईसी एसिया बैंकले सिटिजन लाइफ इन्स्योरेन्ससँग बैंकास्योरेन्स सम्झौता गरेको छ । यस सम्झौताअनुसार अब यस बैंकका ग्राहकले मुलुकभर फैलिएका बैंकको २३३ वटै शाखाबाट सिटिजन लाइफको जीवन बिमा पोलिसी खरिद गर्न सक्ने जनाइएको छ ।"
कस्तो थियो डेब्यु खेल,विश्व क्रिकेट लिग डिभिजन २ को नामिबिया यात्राले तीव्र बलर करणको जीवनमै परिवर्तन ल्याइदियो । विदेश जाने सोच बनाएका करण पोखराको क्रिकेटबाट राष्ट्रिय टोली आइपुगे । नामिबियामा युगान्डासँग डेब्यु गरेका करणले ७ ओभरमा २७ रन खर्चे पनि कुनै विकेट लिन सकेनन् । ब्याटिङमा उनले ५ बलमा नटआउट ५ रन बनाए पनि नेपाल पूरा ५० ओभर खेलेर १ सय ४४ रनमा अलआउट हुँदा १ रनले पराजित हुनपुगेको थियो । त्यही प्रतियोगितामा करणले ९ विकेट लिए । करणले क्यानडासँग ५ विकेट लिएको प्रदर्शन लिस्ट ए मा नेपाली खेलाडीको पहिलो थियो । त्यही क्यानडासँग ६ महिनाअघि ब्याटिङमा चम्किँदा नेपाल वानडे अन्तर्राष्ट्रियमा पुग्न सकेको हो ।
गल्ती सुधार्ने मौका,आजको खेल नेदरल्यान्ड्सविरुद्ध नेपालसमय : १४:१५ बजेप्रत्यक्ष प्रसारण : कान्तिपुर एचडी टीभी
जुडो टोली बैंककतिर,खेलाडीहरू अगस्ट १०१२ सम्म बुढापेस्टमै हुने बुढापेस्ट ग्राँपिमा पनि सहभागी हुनेछन् ।
फ्रेन्चाइज महिला लिग भलिबल हुने,फाउन्डेसनका सीईओ सिंहले प्रतियोगिता सञ्चालन गर्न आवशयक पूर्वाधारको व्यवस्थासमेत गरिदिने जानकारी दिए । फाउन्डेसनकै नेपाल संयोजक सूर्य गुरुङले राष्ट्रिय खेलकुद परिषदो कभर्डहलसमेत मर्मतसम्भार गरिने बताए ।
महिलाले ओलम्पिक छनोट खेल्ने,यू१८ को प्रारम्भिक टोलीएन्फाले ४६ औं एसियाली विद्यालय यू१८ फुटबल प्रतियोगितामा भाग लिनका लागि ४० सदस्यीय प्रारम्भिक टोली घोषणा गरेको छ । प्रतियोगिता २० देखि ३० सेप्टेम्बरमा भारतको आग्रामा हुनेछ । टोलीले अगस्ट १९ बाट विराटनगरमा रहेर प्रशिक्षण थाल्नेछ ।जकार्ता एसियाड र साफ च्याम्पियनसिप तयारीका लागि नेपाली यू२३ तथा सिनियर फुटबल टोली १० दिने प्रशिक्षणलाई शुक्रबार थाइल्यान्ड जाने भएको छ । प्रशिक्षणका क्रममा नेपालले दुई मैत्रीपूर्ण खेल खेल्नेछ ।
डीवाईसी सेमिफाइनलमा,टोलीको जितमा विदेशी खेलाडी म्याक्स र राज पौडेलले २२ गोल गरे । म्याक्सले १० औं र दोस्रो हाफको ३३ औं मिनेट तथा राजले दोस्रो हाफको १० र २५ औं मिनेटमा गोल गरे । त्यसमा जनक कार्कीले १६ औं मिनेटमा एक गोल थपे । म्यान अफ द म्याच डीवाईसीका दिपेश श्रेष्ठ घोषित भए ।
फुटबल मम,"कुनै समय बोरिङ लाग्ने कन्सर्टमा ज्यान फुक्ने काम पनि म्याडोनाले नै गरिन् । उनको कन्सर्ट हेर्नु भनेको उनका गीत सुन्नमा मात्र सीमित थिएन । त्यसमा धेरै थोक थियो, मान्छेहरू फेरि उनकै कारण कन्सर्टमा फर्कन थाले । अझ म्याडोनाले पश्चिमेली संगीतमा महिलाको उपस्थितिको अर्थ नै फेरिन् । अहिले फर्केर हेर्दा उनले जति काम गरिन्, ती प्राय: त्यति बेलाको समयअनुसार ठूलै क्रान्तिकारी थियो । साँच्चै उनको ६ दशकको जीवन यात्रालाई फेरि एकपल्ट हेर्ने, बुझ्ने र अनुभव गर्ने समय जुरेको छ ।  :"
सनसनीपूर्ण पाँच सरुवा,"थोमस लेमार, फ्रान्समोनाको (फ्रान्स) देखि एट्लेटिको म्याड्रिड (स्पेन)१० करोड युरोएट्लेटिको म्याड्रिडले लेमारका लागि मोनाकोलाई १० करोड युरो तिर्न सहमत भएर पनि विश्वकपको दुई दिनअघि भएको यस स्थानान्तरणले इतिहासमै कमै चर्चा पायो । फ्रान्सको च्याम्पियन यात्रामा २२ वर्षीय उनले रुसमा डेनमार्कविरुद्ध गोलरहित सकिएको खेलमात्र खेल्ने अवसर पाएका थिए । उनले पछिल्लो सिजन ३८ खेलमा ३ गोल मात्र गरेका थिए ।तर, लेमार २०१७ मा चोट लाग्नुअघिसम्म निकै उत्कृष्ट र क्षमतावान् देखिएका छन् । एट्लेटिको पनि उनलाई अनुबन्ध गर्न पाएकोमा उत्साहित छ । उसले स्पेनमा बार्सिलोना र रियलसँगको गतिलाई कायमै राख्न चाहेको छ । एएफपी"
एप स्टोरमा अपडेट,"सुधार गरिएको डिजाइनसहित सर्चलाई अपडेट गरिएको छ । यसमा भ्वाइस पहिचान गर्न सक्ने प्रविधि पनि संलग्न गरिएको छ । नयाँ डिजाइन र भ्वाइस पहिचान गर्न सक्ने प्रविधिले एप स्टोर पहिलाभन्दा सजिलो भएको छ, एप्पलले आफ्नो नयाँ अपडेटबारे जानकारी दिएको छ ।"
युट्युबमा डार्क थिम,भिडियोमा लामो समयसम्म ध्यान केन्द्रित गर्न सजिलो होस् भनेर डार्क थिम फिचर सुरु गरिएको युट्युबले जनाएको छ । डार्क थिमले प्रयोगकर्तालाई थिएटरजस्तो अनुभूति दिने युट्युबको दाबी छ ।
ग्यालेक्सी नोट नाइन आउँदै,"दोस्रो भिडियोमा फोनको स्टोरेज धेरै हुन सक्ने जनाइएको छ । तेस्रो भिडियो भने ब्याट्रीका बारेमा छ, जसमा ब्याट्रीको क्षमता धेरै हुने दाबी गरिएको छ । नोट नाइनमा ४ हजार एमएएचको ब्याट्री हुन सक्ने अनुमान छ ।"
भ्रष्टाचार रोक्न कोड ब्लक,"प्रतियोगितामा ख्वप इन्जिनियरिङ कलेज, पुल्चोक इन्जिनियरिङ क्याम्पस, हिमालय कलेज अफ इन्जिनियरिङ, थापाथली क्याम्पस, कान्तिपुर टुरिजम एन्ड होटल म्यानेजमेन्ट (केएफसी), एनसीआईटी, कसमस, ट्रिनिटी, गोल्डेन गेटल कलेजका विद्यार्थीहरू १४ विधामा सहभागी भएका थिए । उनीहरूले चक्रपथको डिजाइन, विद्युत् लाइन नपुगेका ठाउँमा मिनरल वाटर बोतलमा पानी भरेर प्रकाश उत्पादन गरी घरमा उज्यालो दिने, लेउबाट पेट्रोलडिजेल उत्पादन गर्ने प्रविधि, सूर्यको दिशामा घुम्ने सोलार लाइट, पुललाई बलियो बनाउने प्रविधि, सफ्टवेयर बनाउँदा हुने गल्ती पत्ता लगाउने प्रविधि, विद्युतीय सवारी साधन बनाएका थिए । प्रशान्त"

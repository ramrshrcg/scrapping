शीर्षक,विवरण
एकदिवसीय अन्तर्राष्ट्रिय: पहिलो जित,ओपनिङ ब्याटिङमा जाँदै सुवास खकुरेल र ज्ञानेन्द्र मल्ल ।
जोशी अस्वीकृत,"अयोग्य हुनुका कारण१ प्रधानन्यायाधीश भए के गर्ने भन्ने ठोस अवधारणा र कार्ययोजना प्रस्तुत गर्न नसकेको२ आचरण, इमानदारी र कार्यक्षमताबारे राखिएका जिज्ञासा र प्रश्नको सन्तोषजनक जवाफ दिन नसकेको३ शैक्षिक प्रमाणपत्रहरू सन्देहात्मक रहेको, यथेष्ट प्रमाण र सन्तोषजनक जवाफ नदिएको४ देशको न्यायप्रणालीलाई योगदान दिन सक्ने कुनै काम गरेको दृष्टान्त पेस गर्न नसकेको"
मन्त्रिपरिषद् पूर्ण,मन्त्रिपरिषद् २५ सदस्यीय पुगेकाले प्रधानमन्त्रीले अब यसलाई विस्तार गर्न पाउनेछैनन् । संविधानमा केन्द्रमा बढीमा २५ सदस्यीय मन्त्रिपरिषद् बनाउन पाइने उल्लेख छ ।
छोरा भित्र्याएर बुहारीको बिहे,"यसरी छोरा भई आउनेले पुरानो घरसँगको सबै नातासम्बन्ध तोड्नुपर्ने परम्परा रहेको थारू समुदायका अगुवाले बताए । युवापुस्तामा यस्तो जोडी विरलै देखिन्छ, थारू अगुवा बलबहादुर डगौराले भने, पुरानो पुस्तामा कहींकतै भेटिन्छन् ।"
न्यायाधीशविरुद्ध गंगामायाको उजुरी,रीतअनुसार फेरि म्याद तामेल हुनुपर्ने उनको भनाइ छ । जाहेरवाला छोराको हाजिरी र अदालती बयानबिनै मुद्दाको एकतर्फी फैसला गरे मान्य नहुने उनले जनाएकी छन् । उक्त निवेदन गंगामायाका तर्फबाट उनका अधिवक्ता पुष्पराज पौडेलले न्यायपरिषद्मा दर्ता गर्न ल्याएका थिए । उजुरीका साथ प्रमाणका रूपमा न्यायाधीश शर्माको पत्रकार सम्मेलनबारे छापिएका समाचार पनि पेस गरिएको छ ।
धरौटीमा छुटे निर्माता,प्रहरी परिसर काठमाडौंले उनीहरूविरुद्ध नक्कली नोट छापेको अभियोगमा २ करोड ६३ लाख बिगो कायम गर्दै खोटा चलन मुद्दा दायर गरेको थियो । काठमाडौं जिल्ला अदालतले जेठ २९ मा अभियोग दायर गरिएका ६ मध्ये तीनलाई पुर्पक्षका लागि थुनामा पठाएको थियो । सोही मुद्दामा पक्राउ परेका प्रकाश सुवेदी र दीपक नापित भने एकएक लाख धरौटीमा र साजन भुलुन साधारण तारेखमा छुटेका थिए । चलचित्र चंगा चेट का निम्ति छापिएको नक्कली नोट फिल्म निर्माणका सदस्यले बजारमा लगेर दुरुपयोग गरेपछि घटना बाहिर आएको थियो ।
जोशी न्यायाधीश हुनै अयोग्य,"अर्को जोखिम मुखैमा समितिले जोशीलाई अस्वीकार गरेको पत्र संवैधानिक परिषद्मा पठाउनासाथ न्यायपरिषद्बाट प्रधानन्यायाधीशका लागि योग्य न्यायाधीशको सूची संवैधानिक परिषद्मा पठाई अद्यावधिक गर्नुपर्ने हुन्छ । तर जोशी हालकै अवस्थामा रहेमा उनैको नेतृत्वमा बस्ने परिषद्ले फेरि प्रधानन्यायाधीशका लागि योग्यता पुगेकाहरूको सूची अनुमोदन गर्नुपर्छ । अधिवक्ता लेखनाथ भट्टराईले भने, प्रधानन्यायाधीशमा अस्वीकृत व्यक्तिकै नेतृत्वमा फेरि प्रधानन्यायाधीशका उम्मेदवारहरूको सूची कसरी संवैधानिक परिषद्मा पठाउने ? अनि जोशीले फेरि आफ्नै नामसमेत समावेश गरे के हुने ? उनका अनुसार अहिलेकै अवस्था यथावत् रहे न्यायपरिषद्पछि संवैधानिक परिषदको बैठकमा समेत प्रधानन्यायाधीशको प्रतिनिधित्वमाथि समेत प्रश्न उठ्न सक्नेछ ।"
खराब नजिर : कांग्रेस,"बैठक स्थगित भएको केही क्षणमै कांग्रेस सभापति एवं संसदीय दलका नेता शेरबहादुर देउवाले सिंहदरबारस्थित दलको कार्यालयबाटै बैठक बहिष्कार गर्न सदस्यहरूलाई निर्देशन दिए । जोशीलाई अस्वीकृत गर्नुपर्ने कारण र आधार अभावमा नियुक्ति अस्वीकृत गर्ने रायसँग हाम्रो गम्भीर असहमति भएकाले बैठक बहिष्कार गरेका छौं, समितिमा रहेका सदस्यहरू ज्ञानेन्द्रबहादुर कार्की, पुष्पा भुसाल गौतम, जितेन्द्रनारायण देव र भीमसेनदास प्रधानद्वारा जारी संयुक्त वक्तव्यमा उल्लेख छ ।"
कामु निरन्तर,"प्रधानन्यायाधीशको रोलक्रममा रहेका जबराले मिश्रको अवकाशपछि सर्वोच्च अदालतको नेतृत्व सम्हाल्नेछन् । उनी आगामी पुस १६ देखि २०७९ मंसिर २७ सम्म झन्डै ४ वर्ष प्रधानन्यायाधीश हुनेछन् । यसबीचमा उनीपछिको वरिष्ठताक्रममा रहेका दीपककुमार कार्की, केदारप्रसाद चालिसे, शारदाप्रसाद घिमिरे र मीरा खडका उमेर हदका कारण अवकाश पाइसकेका हुनेछन् भने त्यसपछि हरिकृष्ण कार्कीको पालो आउनेछ ।"
काम गरिरहे महाअभियोग,यसअघि कार्कीविरुद्ध महाअभियोग अदालतले नै उल्टाइदिएको थियो । संविधानअनुसार प्रधानन्यायाधीश र न्यायाधीशविरुद्ध संसद्को एक चौथाइ सदस्यले संसद्मा महाअभियोग प्रस्ताव दर्ता गराउन सक्छन् । त्यसलगत्तै सम्बन्धित व्यक्ति निलम्बित हुन्छन् ।
राजीनामा दिन सुझाव,"यो संकट टार्न जोशीले राजीनामा नदिए संवैधानिक परिषद्ले सर्वाेच्चमा तीन वर्ष सेवा अवधि पुगेका बाँकी दुई न्यायाधीश ओमप्रकाश मिश्र र चोलेन्द्रशमशेर राणामध्ये एकलाई सुनुवाइ समितिमा सिफारिस गर्नुपर्ने शर्माको बुझाइ छ । जोशी प्रकरणले सुनुवाइ समितिमा न्यायाधीशहरू हल्का रूपमा प्रस्तुत हुने परिपाटी भने सुधार्ने ठान्छन् उनी । सुनुवाइलाई न्यायाधीशले हल्का रूपमा लिन्थे । संसद्ले केही सोध्छ, हर्यास गर्छ तर अन्त्यमा सिफारिसचाहिँ गरिहाल्छ भन्ने उनीहरू ठान्थे, शर्मा भन्छन्, त्यही ठानेर सुनुवाइमा तयारी राम्रो गर्दैनथे । जोशीजीले पनि सांसदले अढाई घण्टामा सोधेका प्रश्नको १२ मिनेटमा उत्तर दिनुभयो । फेरि सांसदलाई साथीहरू भन्नुभएछ । यसले पनि संसद्को मन दुखेको हुन सक्छ ।"
धनीका भान्सामा सिस्नु,"हिमालको प्राकृतिक जडिबुटी लेकाली सिस्नु लेखिएको एक केजी र आधा केजीको प्याकेटमा सिस्नुले मधुमेह, रक्त अल्पता, पिसाब, पेटको रोग, गर्भवती महिला, हड्डी चर्केको र आँखाका लागि उपयोगी लेखिएको छ । उत्पादनकर्ता पासाङले उक्त सन्देश विज्ञहरूको सुझावअनुसार लेखिएको बताए । प्याकेटमा पकाउने तरिकासमेत सुझाइएको छ । दोलखाको सिस्नुले काठमाडौंमा हुने विभिन्न मेलामहोत्सवमा राम्रो बजार पाउने गरेको छ । उक्त कार्यमा पासाङ आफंै सहभागी हुन्छन् । चित्तबुझ्दो नाफा निकालेर फर्कन्छन् । पासाङले भने, भूकम्पपछि सुस्ताएको सिस्नु व्यवसाय पुनर्निर्माणको काम सकेपछि पुन: सक्रिय पार्छु ।"
पत्तै नदिई विदेश भ्रमण,उक्त कार्यविधि स्वीकृत भए राष्ट्रपतिदेखि स्थानीय तहका सदस्यले समेत पूर्वस्वीकृति विदेश भ्रमण गर्न पाउँछन् । अनुमतिबिनै जापान गएका शाक्य १९ गते नेपाल फर्कने कार्यक्रम छ । उनी कुन कार्यक्रममा कसको खर्चमा जापान गएका हुन भन्नेबारे महानगरले अनविज्ञता प्रकट गरेको छ ।
गाँजा कारोबार उस्तै,"यसैगरी, बिहीबार हेटौंडा ११ बाट सिन्धुली कमलामाई नगरपालिका १२ का दिनेश मगर र सिन्धुलपाल्चोक बाह्रबिसे नगरपालिका७ का ज्ञानबहादुर बुढासैलीलाई १ सय १५ किलो गाँजासहित नियन्त्रणमा लिइएको छ । उनीहरूले पनि ना३च ४७६२ नम्बरको गाडीमा फल्स सिलिङ बनाई लुकाएर ल्याएका थिए । दिनेश पटकपटक लागूऔषध गाँजा र चरेश कारोबारमा संलग्न रहेको पत्रकार सम्मेलनमा प्रहरीले जानकारी दिएको छ । उनीहरू माथि लागूऔषध नियन्त्रण ऐनबमोजिम कारबाही प्रक्रिया अगाडि बढाएको जिल्ला प्रहरीले जनाएको छ ।"
पहिरोको जोखिममा अस्पताल,अस्पताल भवन आसपास मूल पलाएको र नजिकैबाट पहिरो वग्न थालेपछि स्थानीय जनप्रतिनिधिले भवनलगायत क्षेत्रमा भौगर्भिक परीक्षण गर्न आग्रह गरेका थिए । साविकको खिम्ती गाविस पहिरोको उच्च जोखिम क्षेत्रमा पर्छ । ०५० देखि खिम्तीका विभिन्न स्थानमा पहिरो जान थालेको हो । एक वर्षअघि जिल्ला विपद व्यवस्थापन समितिले गरेको सर्भेक्षणले खिम्तीका १ सय ६४ परिवार पहिरोको उच्च जोखिममा रहेको निष्कर्षसहित उनीहरूलाई अन्यत्र सार्न सुझाव दिएको थियो । उक्त प्रतिवेदन अझै कार्यान्वयनमा आएको छैन । बाढी पहिरोबाट खिम्तीमा ५ वर्षयता १३ को ज्यान गइसकेको छ ।
उफ ! जाम,"तस्बिरहरू : हेमन्त श्रेष्ठ, संजोग मानन्धर र केशव थापा"
खाने पानी कि नखाने पानी ?,"सामान्यतया वर्षायाममा पानीको स्रोत धमिलिनु अस्वाभाविक होइन । खाने पानी लिलिटेडले त्यसलाई भण्डारण गर्ने तथा जनस्वास्थ्यमा हानि नपर्ने विधि तथा रसायनद्वारा त्यसलाई सफा बनाएर वितरण गर्नुपर्ने हो । तर यहाँ त्यसो नगरी सोझै हिलोलेदो सहितको पानी वितरण गरिन्छ । हामी आफ्नो दैनिक जीवनमा हरेक कुरा सफा गर्न पानीको प्रयोग गर्छौं । तर त्यही पानी फोहोर हुँदा खेप्नुपरेको हैरानी बयान गरिनसक्नु छ । पिउन त जारको सङ्लो पानी प्रयोग गर्न सकिएला, तर खाना पकाउन, भाँडालुगा सफा गर्न तथा नुहाउन धाराकै पानी प्रयोग गर्नुपर्ने हुन्छ । फोहोर पानीका कारण शरीरमा एलर्जीजस्ता छाला सम्बन्धी रोग बढिरहेको तथ्यप्रति जनस्वास्थ्यसँग सम्बन्धित सरकारी निकायको ध्यान जानुपर्ने देखिन्छ । विश्वका सम्पन्न मुलुकहरूमा पिउने तथा अन्य प्रयोजनका लागि छुट्टाछुट्टै पानीको व्यवस्था गरिएको हुन्छ । त्यहाँको अन्य प्रयोजनको पानी पनि हाम्रो पिउने पानीभन्दा सफा हुने गर्छ । मुलुकले अहिले समृद्धिको नारा रटिरहेको छ, तर समृद्धिको प्रमुख आधार जनस्वास्थ्य हो भन्ने यथार्थलाई भने मनन गर्नसकेको देखिँदैन । समृद्धिलाई २ अंकको आर्थिक वृद्धिसँग मात्र जोडेर हेर्नु हुँदैन । यसका लागि जनताको स्वास्थ्य, शिक्षा, चेतनाको स्तर लगायत विभिन्न पक्षमा सकारात्मक परिवर्तनको आवश्यकता हुन्छ । जनताको स्वास्थ्य प्रत्यक्ष रूपमा पानीसँग जोडिएको हुन्छ । जबसम्म सर्वसाधारणले स्वच्छसफा पानी उपभोग गर्न पाउँदैनन्, तबसम्म उनीहरू स्वस्थ रहन सक्दैनन् । यस्तो अवस्थामा सरकारले देखेको समृद्धिको सपना केवल सपनामा सीमित रहन्छ । त्यसैले केही समयअघि लोडसेडिङ प्राधिकरणको उपमा पाइसकेको विद्युत प्राधिकरणले अहिले उक्त उपमाबाट आफूलाई मुक्त गर्न सफल भएजस्तै नखाने पानीको उपमा पाएको खानेपानी लिमिटेडले पनि सर्वसाधारण उपभोक्ताका लागि स्वच्छ पानी वितरण गरेर उक्त उपमाबाट मुक्त हुन सक्नुपर्छ ।प्रतीक्षा त्रिवि, नेपाली केन्द्रीय विभागकी उपप्राध्यापक हुन् ।"
आरक्षण होइन विशेषाधिकार,"दक्षिण एसियाको विशिष्ट समस्याको रूपमा रहेको वर्णव्यवस्था, छुवाछूत र भेदभावको समस्याको सही र वैज्ञानिक समाधान गर्ने एक सर्वोत्कृष्ट विकल्पभित्र विशेषाधिकार पर्छ । यो अधिकार विश्वमा प्रचलित सकारात्मक विभेदको सबैभन्दा उच्चतम रूप हो । दलित समुदायलाई सबै क्षेत्रमा अधिकार सम्पन्न बनाउनुको अर्थ सिंगो नेपाली समाजलाई नै समतामूलक समाज बनाउनु हो । यो समुदायलाई विशेषाधिकारको व्यवस्था गर्नुको राजनीतिक अर्थ नयाँ ढङ्गले राज्यको पुनर्संरचना गर्नु हो र दलित अधिकारको सुनिश्चिततासँगै सबै समुदायको लोकतन्त्रीकरण गर्नु हो । विडम्बना, नयाँ संविधानमा राज्य र यसका अंगमा समानुपातिक प्रतिनिधित्वको ग्यारेन्टी गर्नमा समेत कञ्जुस्याइँ गरिएको छ । दलित समुदायलाई विशेषाधिकारको संवैधानिक सुनिश्चितता गरिएको छैन । राष्ट्रिय राजनीतिमा दलित समुदायलाई विशेषाधिकारको संवैधानिक सुनिश्चितता बिना नेपाल समृद्ध र विकसित हुन सक्दैन । तसर्थ राज्यले दलित समुदायलाई विशेषाधिकारको व्यवस्था संविधानमै सुनिश्चित गर्दै कार्यान्वयनको क्षेत्र र विधिलाई ठोस आकार दिनुपर्छ । दलित समुदायको समग्र विकास नै नेपालको समृद्धि र विकासको मापदण्ड हो । रम्तेल नेकपा (नेकपा) का नेता एवं पूर्व सभासद हुन् ।"
बाढीको समाजशास्त्र,"सरकारले विपद् जोखिम न्युनीकरण तथा व्यवस्थापनको तयारी अवस्थामा रहनका लागि सरकारका सरोकारवाला मन्त्रालय, प्रदेश स्तरका मन्त्रालय र स्थानीय सरकारलाई तयारी अवस्थामा रहन सजक गराएको छ । यसका लािग तत्कालीन र दीर्घकालीन योजनाका साथ अघि बढेमा क्षतिलाई न्युनीकरण गर्न सकिन्छ । तत्काल बाढी र डुबानको सम्भावित क्षेत्र पहिचान गरी त्यसका लागि बाढीपूर्व, बाढीको अवस्था र बाढीपछिको अवस्थाका लागि तयारी अवस्थामा रहनुपर्छ । पूर्वसूचना, सतर्कता, सुरक्षा, राहत तथा उद्धार, खाद्यान्न, लत्ताकपडा, औषधिउपचार र बासस्थानको उचित व्यवस्थापन गर्नुपर्छ । दीर्घकालीन योजनामा अनावश्यक भौतिक स्वखलनको रोकथाम, अनावश्यक बाँधतटबन्ध र डुबानको समस्यालाई स्थायी समाधान, प्राकृतिक विपद्का रूपमा उच्च जोखिममा रहेका घर, टहरा वा बस्तीहरूको दीर्घकालीन समाधान पर्छन् ।मिश्र रत्नराज्यलक्ष्मी क्याम्पसमा समाजशास्त्र विभागका विभागीय प्रमुख हुन् ।"
तपाईंको पिसाब ठिक छ ?,"बिरामीहरू चिकित्सककहाँ प्राय: विभिन्न मूत्र लक्षणले पीडित भएपछि मात्र पुग्छन् । त्यसैले मूत्र लक्षणहरूको अध्ययन गरेर अन्तर्राष्ट्रिय प्रोस्टेट लक्षण प्राप्ताङ्क सूचकाङ्क प्रश्नावली तयार पारिएको हो । यो प्रश्नमाला सबै देश र विभिन्न शिक्षास्तरका बिरामीमैत्री हुन नसके पनि यसको प्रयोग बिरामी, चिकित्सक र खास गरेर अनुसन्धानमूलक कार्यमा एकरूपता ल्याउन प्रयोग गरिन्छ । बिरामीको जीवन गुणावस्थाबारे सोधपुछ गर्ने प्रश्नले तालिकाको स्तर तथा महत्त्व अझै उच्च पारेको छ । स्वमूल्याङ्कनबाट एकै वा अलग वर्गमा परेका बिरामी पनि रोग अनुभूतिका आधारमा ज्यादै फरक वा धेरै नजिक हुन सक्छन् । जे भए पनि बिरामी आफैले मूत्र लक्षणको अध्ययन गरेर स्वमूल्याङ्कन गर्ने बानी बसाले ऊ आफैलाई रोगको विकास वा अवनति के हुँदैछ, छुट्याउन सजिलो पर्छ । चिकित्सकहरूले यो प्रश्नावलीलाई आधार बनाएर उपचार गरेमा त्यसको प्रभावकारिता थाहा पाउन सजिलो हुन्छ । भट्ट वरिष्ठ कन्सल्टेन्ट युरोलोजिष्ट हुन् ।"
विकासको वास्तुशास्त्र,"हाम्रा जनप्रतिनिधिहरूको विकास र समृद्धिप्रतिको अल्प बुझाइकै परिणाम भन्नुपर्छ, अहिलेसम्म सामाजिक विकासबारे नागरिक बहस हुनसकेको छैन । भौतिक विकासको पूर्वाधारले मात्र समाजलाई विकास र समृद्धिको पथमा हिँडाउन सक्दैन । सन्तुलित विकासका लागि सामाजिक विकास अपरिहार्य छ । सामाजिक विकास भनेको समाजको प्राण हो भने शरीर भौतिक विकास । यस्तै सामाजिक विकासको पूर्वाधार भनेको शिक्षा र स्वास्थ्यमा जनताको सहज र सुलभ पहुँच हो । नेपाली राजनीतिले आजसम्म आधुनिक सिंगापुरका निर्माता तथा तत्कालीन प्रधानमन्त्री ली क्वान युजस्ता नेता नपाएकै कारण चाहेजस्तो विकास र समृद्धिको पूर्वाधार तयार हुनसकेको छैन ।"
स्मार्ट राजधानीलाई खुलापत्र,"भोग्नु पर्नेछ : छिटोछरिता कर्मचारीतन्त्र । शिष्ट र नम्र बोलीव्यवहार । एक घण्टामा हुने काम १० मिनेटमा । व्यवस्थित, मर्यादित सार्वजनिक निकाय । सस्तो, सुलभ र हरेक नेपाली समक्ष पुग्नसकेको सहरको बसाइ । सफा, गुणस्तरीय खाना । व्यवस्थित र सर्वसुलभ बास । ओ काठमाडौं, मलाई यस्तै स्मार्ट राजधानी हेर्ने रहर छ ।"
नाटक हेर्छ पोखरा,"२०३० सालपछि पोखरामा थुप्रै संस्थाहरू रंगकर्ममा संलग्न हुन पुगे । २०३४ सालमा स्थापित पोखरेली युवा सांस्कृतिक परिवार, विसं २०३५ सालमा स्थापित युवा नाटक परिवार र २०४७ सालमा स्थापित प्रतिविम्ब नाटय समूह भने पोखरेली रंगकर्मको नवइतिहास निर्माता संस्था बन्न पुगे । बिन्ध्यवासिनी युवा क्लब, सूर्योदय युवा क्लब, हिमशिखर कला परिवार, ओम शिव कला केन्द्र, आदर्श नाटय समूह, हिमाली सांस्कृतिक परिवार, क्षितिज नाटय परिवार, दीर्घजीवी, नवप्रतिभा नाटय परिवार, धर्मसेवा परिवार, जमर्को साहित्य प्रतिष्ठान, सिर्जनशील साहित्य सदनजस्ता संस्था पोखरेली नाटय कर्ममा जोडिएका थिए ।"
टिसर्टमा नेपाली पारा,"जुजु वेयरका प्रदीपसँग पनि स्वदेशभन्दा विदेशकै बजार माग ठूलो छ । विदेशमा पहिरन पुग्नु भनेको लुगासँगै कला र संस्कृति पनि पुग्नु हो, उनले भने, घुमाएर यसले मुलुककै प्रवद्र्धन गरिरहेको हुन्छ ।"
प्रज्ञा प्रतिष्ठानहरू गाभ्नु हुन्न,"नेपाल प्रगतिशील लेखक संघका अध्यक्ष मातृका पोखरेलले कर्मचारीतन्त्र हाबी भएकै कारण तीन प्रज्ञाप्रतिष्ठानलाई एक ठाउँमा गाभ्न नहुने धारणा राखे । सरकारले कला, साहित्य, संस्कृतिलाई हेर्ने दृष्टिकोणमा परिवर्तन गर्नुपर्ने पनि उनले बताए । नेपाल हस्तकला महासंघका अध्यक्ष धर्मराज शाक्यले नेपाली कलाको संरक्षण र सम्बद्र्धन गर्न सके मुलुकको अर्थतन्त्रमा ठूलो सहयोग पुग्ने बताए । कार्यक्रममा नेपाल ललितकला मञ्चका अध्यक्ष लालकाजी लामा, नेपाल ललितकला पत्रकार समाजका अध्यक्ष केशवराज खनाल लगायतले मुलुकको कलासंस्कृतिलाई विश्वमा चिनाउने थलोलाई गाभ्न नहुने धारणा राखे ।"
चुकन्दर,"यही तत्त्वले गर्दा हाम्रो शरीरले क्याल्सियमको प्रभावकारी रूपमा उपयोग गर्न सक्छ । यसको निरन्तर सेवनले अस्टियोस्पोरोसिस, हाड आदिको समस्याबाट बँच्न सकिन्छ । यसमा फलिक एसिड उच्च मात्रामा पाइन्छ । यो पोषक तत्त्व गर्भवती र शिशुको लागि महत्त्वपूर्ण हुन्छ । यसले गर्भस्थ शिशुको मेरुदण्ड बनाउन सहयोग गर्छ । यति मात्र होइन, यसले गर्भवतीलाई अतिरिक्त ऊर्जा पनि दिन्छ ।"
बर्खायाममा फंगल संक्रमणबाट जोगिन,"यो मौसममा जुत्ता लगाउनेहरूले भने विशेष ध्यान दिनुपर्छ । जुत्ता सम्भव भएसम्म दिनहुँ घाममा राख्नुपर्छ । यसो गर्दा जुत्ताभित्र ढुसी उत्पन्न हुन पाउँदैन । जुत्ताभित्र टल्कम पाउउडर छरेरसमेत सुक्खा राख्न सघाउन सकिन्छ । बर्खामा खुल्ला चप्पल लगाउनु नै राम्रो मानिन्छ । यसले गर्दा खुट्टामा हावा लाग्नुका साथै तपाईंको पसिना सुक्नसमेत सहज हुन्छ । खुट्टाका नङलाई नियमित रूपमा सफा गर्नुपर्छ, काटिरहनुपर्छ । यसले फोहोर र ब्याक्टेरिया जम्मा हुन पाउँदैन । खुट्टामा दाद, चिलाउने, फंगस आदिको समस्या देखिए छाला रोग विशेषज्ञको सल्लाहमा उपचार गर्नुपर्छ ।"
जिम्बाबेमा पुन: मनान्गाग्वा,गत नोभेम्बरमा ९४ वर्षीय मुगाबेले पदबाट राजीनामा दिएपछि जिम्बाबेको राष्ट्रपति मनान्गाग्वा भएका थिए । उनले देशमा आर्थिक सुधार गर्ने बताउँदै आएका छन् ।
जापानमा कामदार अभाव,जापानका प्रधानमन्त्री सिन्जो अबेले जनसंंख्या न्यनूनीकरणलाई नियन्त्रण गर्न चाहेको बताउँदै त्यसका लागि विशेष योजना बनाइएको पनि जनाएका छन् । यद्यपि ती योजना के हुन् भन्नेबारे भने केही उल्लेख गरिएको छैन ।
चिया कृषकलाई श्रमिककै समस्या,जनशक्ति अभावकै कारण चिया टिप्ने मेसिनको प्रयोग पनि बढदो छ । मेसिनको प्रयोग बाध्यकारी मात्र भएको कृषक बताउँछन् । एकैनाशको टिपाइ नहुने र पत्ती पनि केही ढिलो पलाउने कृषकको भनाइ छ । जिल्लाका निगमअन्तर्गत रहेका बगानमा पनि मजदुरको अभाव बढदो छ । पारिश्रमिक कम भएको भन्दै त्यहाँका मजदुर पनि वैकल्पिक पेसामा जाने गरेका छन् । धेरै मजदुर वैदेशिक रोजगारीमा पनि गएका छन् । चियाबारीमा काम गर्ने व्यक्तिको हाहाकार हुँदा पनि यस क्षेत्रबाट वैदेशिक रोजगारीमा जाने लहर हटेको छैन ।
यसरी बन्यो मन्त्रिपरिषद् पेपरलेस,सञ्चार तथा सूचना मन्त्रालयले भर्खरै इमेललाई आधिकारिक मान्यता दिने गरी सरकारी कार्यालयमा विद्युतीय पत्राचारसम्बन्धी निर्देशिकालाई अन्तिम रूप दिँदै छ ।
दूध किसानलाई नगदको सट्टा दाना,निमित्त महाप्रबन्धक न्यौपानेका अनुसार डीडीसीले दैनिक देशका १ हजार २ सय सहकारीबाट दैनिक ९० हजारदेखि १ लाख लिटर हाराहारी दूध संकलन गर्छ । यो संस्थासँग १ लाख हाराहारी किसान आबद्ध छन् ।
एप्पल १० खर्ब डलरको कम्पनी,फेसबुक र चिनियाँ ईकमर्स कम्पनी अलिबाबा यो दौडको आधा बाटो पुगेका छन् । दुवै कम्पनीको मूल्य ५ सय अर्ब डलर छ । तथ्यांक चोरी भएको पछिल्लो विवादका कारण फेसबुकको सेयर घटेर कम्पनीको मूल्य ५ सय अर्ब डलरमा झरेको हो ।
भेदभाव छिचोल्दै सफलता,मार्कसले यसका लागि हवाइट हाउसको बगैंचामा लगाइएका सागपातहरूको प्रयोगसमेत गरेका थिए । सन् २०११ मा रेड रोस्टर बाट रकम उठाउने कार्यका लागि सहयोग गरेबापत तत्कालीन अमेरिकी राष्ट्रपति बाराक ओबामाले सम्मान गरेका थिए । उक्त कार्य नेसनल डेमोक्रेटिक पार्टी का लागि रकम उठाउने उद्देश्यले गरिएको थियो । त्यहाँ १ दशमलव ५ मिलियन अमेरिकी डलर उठेको थियो । (एजेन्सी)
सेनाको नयाँ अस्पतालमा सेवा सुरु,"ऐतिहासिक सम्पदाका रूपमा रहेको उक्त अस्पतालको पुरानो स्वरूपमै अत्याधुनिक सुविधा सम्पन्न भवन निर्माण गरिएको बताउँदै क्षत्रीले भने, छाउनी अस्पतालमा बिरामीको चापलाई यसले घटाउने छ । उनले भविष्यमा सर्वसाधारण नागरिकलाई पनि स्वास्थ्यसेवा उपलब्ध गराउने योजना रहेको बताए । रुक्मांगद कटवाल प्रधानसेनापति हँुदैदेखि छलफलमा आएको भए पनि यसको निर्णय गौरवशमशेर राणाको पालमा भएको हो । भवन जमिनमाथि सात तला र अन्डरग्राउन्ड दुई तला पार्किङ गरी नौ तलामा समेटिएको छ । पहिलो विश्वयुद्धबाट प्रभावित नेपाली सैनिकको उपचार र स्वास्थ्य सेवाका लागि बेलायतले १९८२ सालमा उक्त अस्पताल निर्माण गरिदिएको हो ।"
प्रेस स्वतन्त्रता कुण्ठित बनाउने चिन्ता,"राष्ट्रिय सभाकै अर्का सदस्य एवं वरिष्ठ अधिवक्ता रामनारायण बिडारीले अघिल्लो संसद्बाट सर्वसम्मत ढंगले पारित भएको मुलुकी संहिताको प्रयोग कहाँ, कसलाई र कसरी गर्ने भन्ने विषय महत्त्वपूर्ण रहेको बताए । तत्कालीन प्रधानमन्त्री शेरबहादुर देउवाका पालामा गत वर्ष संसद्बाट पारित भएको उक्त ऐन एक वर्षपछि मात्रै कार्यान्वयनमा आउने भनिएकाले आगामी भदौ १ देखि व्यवहारमा लागू हुने भएको छ ।"
२० महिनामा दरबार हाईस्कुल,भूकम्पपछि पुनर्निर्माण सहयोग परियोजनाअन्तर्गत नेपाल र चिनियाँ सरकारबीच सहमति भएपछि निर्माण प्रक्रिया अघि बढेको हो । पुरातत्त्व विभागले मापदण्ड स्वीकृति र काठमाडौं महानगरपालिकाले प्राविधिक पक्षमा नयाँ भवनको नक्सा पास गरेको थियो । राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाई (शिक्षा) ले जनाएअनुसार चिनियाँ सहयोगमा विद्यालय निर्माण आयोजना अन्तर्गत निर्माण प्रक्रिया अघि बढेको हो । दरबार हाईस्कुलका नाममा साढे ९ रोपनी क्षेत्रफल रहेको छ । सम्झौतापत्रमा उल्लेख भएअनुसार ४ हजार २ सय स्क्वायर मिटर क्षेत्रफलमा ४ तले भवनको नक्सा पास भएको छ । त्यसमा ४० वटा कक्षाकोठा बन्नेछन् । शिक्षा आयोजना निर्देशक इमनारायण श्रेष्ठका अनुसार उक्त भवन २० महिनामा निर्माण सम्पन्न हुनेछ ।
अन्तर्राष्ट्रिय नाकामा हेलिकप्टर लैजान रोक,रसुवागढी राष्ट्रिय नाका हुँदाको मापदण्डलाई परिवर्तन गर्नुपर्ने पर्यटक व्यवसायी ज्योति अधिकारीले बताए ।
संघप्रदेश टक्कर,"राजपाका सहमहामन्त्री एवं उद्योग, पर्यटन, वन तथा वातावरण राज्यमन्त्री सुरेश मण्डलले अधिकारमा केन्द्रीकृत मानसिकताले नै संघीय सरकार र प्रदेश सरकारबीच टसल बढेको बताए । अधिकार प्रत्यायोजन नगर्दा टसल बढेको हो, उनले भने, प्रदेश सरकारले अधिकारको कम्फरटेबल इन्जोए गर्न खोजेको छ । संघीय सरकारले त्यसलाई छेके टसल झन् बढनेछ ।"
वैदेशिक रोजगार गिरोहको नयाँ खेल: नक्कली एनओसी,"भारतको बाटो हुँदै अवैध रूपमा वैदेशिक रोजगारीमा जाने क्रम बढेपछि सरकारले असोज २०६६ मा मन्त्रीस्तरीय निर्णय गर्दै साधारण राहदानी वाहकलाई साउदी अरेबिया, ओमान, बहराइन, कतार, कुवेत, यूएई, मलेसिया र लेबनान जान रोक लगाएको थियो । परराष्ट्र मन्त्रालयको त्यही निर्णयका आधारमा नयाँदिल्लीस्थित नेपाली दूतावासले भारतको परराष्ट्र मन्त्रालय, अध्यागमन कार्यालय, एयरपोर्ट अथोरिटी, एफआरआरओलगायत निकायलाई पत्राचार गरेको थियो । उक्त पत्रमा ती आठ मुलुक जान खोज्ने नेपाली नागरिकलाई दूतावासको एनओसीबिना भ्रमण अनुमति नदिन आग्रह गरिएको छ । भारतीय विमानस्थल अधिकारीहरूले एनओसी खोज्न थालेपछि नक्कली एनओसी बनाउने धन्दा सुरु भएको जानकारहरू बताउँछन् । दिल्ली र आसपासका सहरमा केही कडाइ गरिए पनि लखनउ, बैंगलोर, कोलकाता, चेन्नई र हैदरावादलगायत विमानस्थल हुँदै नेपाली उडाउने गरिएको स्रोतको दाबी छ । अघिल्लो साता दिल्लीको मुर्निकास्थित एक घरमा बन्धक बनाएर राखिएका १६ नेपाली युवतीको उद्धार गरिएपछि नक्कली एनओसीको खुलासा भएको थियो । ती १६ मध्ये दुई जनालाई दिल्लीस्थित विमानस्थलका अधिकारीले शंका लागेर सोधपुछ गर्दा नक्कली एनओसी रहेको खुलेको थियो ।"
सांसद धम्की घटना छानबिन गर्न समिति,"परिसरले घटनाको छानबिन गर्दै बिहीबार ७५ जनालाई नियन्त्रणमा लिएको थियो, जसमध्ये शंकास्पद देखिएका १६ जनामाथि छानबिन अगाडि बढाइएको छ भने अन्यलाई छाडिदिएको छ ।"
धरातलबिनाको महिला लिग,अन्तर्राष्ट्रिय स्तरमा सहभागिता बढाउने एन्फाको योजना स्वागतयोग्य छ । तर घरेलु संरचना कमजोर रहँदा अन्तर्राष्ट्रिय स्तरकै भरमा फुटबल विकास हुन्छ भन्नु उचित नहुन सक्छ । घरेलु फुटबल राम्रो हुँदा सयौं खेलाडी लाभान्वित हुने र त्यसले राष्ट्रिय टोलीलाई ठूलो सहयोग पुग्नेछ । पुरुष फुटबलको संरचना सुल्झाउन अल्झिएको एन्फा नेतृत्वले अन्तर्राष्ट्रिय स्तरमा प्रचुर सम्भावना बोकेको महिला फुटबलको लिग झारा टार्ने हिसाबले गर्नु खेलाडीका लागि दुखदायी हुनसक्छ ।
एसियाडलाई किरणको कप्तानी,प्रशिक्षकको भिसा ओभर स्टेनेपाली राष्ट्रिय फुटबल टोलीका प्रशिक्षक ग्योतोकु कोजी पर्यटक भिसामा रहेर पनि ओभरस्टे भएको पाइएको छ । एन्फाले यसबारे बिहीबार नै सम्बन्धित पक्षलाई पत्राचार गरेको र श्रम स्वीकृतिका लागि आवश्यक प्रक्रिया अगाडि बढाइसकेको जनाएको छ । सन् २०१६ को मार्च महिनामा नेपालको प्रशिक्षकका रूपमा नियुक्त भएका कोजीले त्यसै वर्ष नोभेम्बरमा नेपाललाई एएफसी सोलिडारिटी कपको उपाधि दिलाएका थिए । उनको पछिल्लो सम्झौताअनुसार २०१९ फेब्रुअरीसम्म राष्ट्रिय टोलीको प्रशिक्षकमा रहने छन् । एन्फाले भने साफ च्याम्पियनसिपसम्म कोजीले नै टोलीको नेतृत्व सम्हाल्ने र त्यसपछि स्थिति हेरेर आवश्यक निर्णय लिने बताएको छ । एन्फा नेतृत्वमा परिवर्तन तथा वैदेशिक प्रशिक्षक नियुक्तिमा विगतभन्दा फरक नियम आएकाले प्रशिक्षक कोजीको श्रम स्वीकृतिमा समस्या परेको एन्फा स्रोतले जानकारी दियो ।
पाथीभरा गोल्डकप भदौमा,म्यान अफ द म्याचले ५ हजार पाउने छन् । गत वर्षको तुलनामा पुरस्कार राशि वृद्धि गरिएको हो ।
टोकियोलाई तामुरासँग सम्झौता,भारोत्तोलक कमलले झण्डा बोक्नेइन्डोनेसियाको एसियाली खेलकुदको उद्घाटन समारोहमा नेपालको झण्डा ओलम्पियन भारोत्तोलक कमलबहादुर अधिकारीले बोक्ने भएका छन् । जकार्ता र पालेम्बाङमा भदौ २ बाट सुरु एसियाली खेलकुदको १८ औं संस्करणमा कमलले अन्तर्राष्ट्रिय स्पर्धामा पदक जितेको तथा सिनियर खेलाडीका आधारमा झण्डा बोक्ने जिम्मेवारी पाएका हुन् । सन् २००६ को दक्षिण एसियाली खेलकुदमा स्वर्ण पदक जितेका कमलले २००८ को बेइजिङ ओलम्पिकमा सहभागिता जनाएका थिए ।
रोहित चौथो कान्छा खेलाडी,रोहित शुक्रबारको खेलमा ६ रन बनाएर आउट भए । उनले फेब्रुअरीमा घरेलु टोली नामिबियासँग खेलेर डिभिजन २ बाट राष्ट्रिय टोलीमा डेब्यु गरेका थिए । रोहितसँगै नेदरल्यान्ड्ससँगको दोस्रो खेलमा नेपालले सुवास खकुरेल र ललितसिंह भण्डारीलाई खेलाएको थियो । पहिलो खेल खेलेको टोलीबाट शरदसहित शक्ति गौचन र करण केसीलाई खेलाइएको थिएन ।
जेससको अनुबन्ध थपियो,"उनले सिटीमा आबद्ध हुनुलाई आफ्नो जीवनकै सबैभन्दा राम्रो निर्णय भएको बताउने गरेका छन् । म्यानचेस्टर सिटीका फुटबल निर्देशक टिक्सिकी बेगिरिस्तान भन्छन्, ग्याब्रियल विश्व फुटबलकै एक उत्कृष्ट युवा फरवार्ड हुन् भन्नेमा शंका छैन । सिटीले आइतबार हुने कम्युनिटी सिल्डमा पछिल्लो सिजनको एफए कप विजेता चेल्सीको सामना गर्नेछ ।"
नवयुवा फाइनलमा,कोटिहवास्थित पशुपति माविको मैदानमा शुक्रबार आयोजक लिस्नु युवा क्लबलाई २१ ले पराजित गर्दै नवयुवा उपाधि नजिक पुगेको हो । नवयुवाको जितमा छैटौं मिनेटमा अजित गुरुङ र २८ औं मिनेटमा विदेशी खेलाडी स्टेफिनले गोल गरे । लिस्नुका निशान लिम्बुले दोस्रो हाफको २८ औं मिनेटमा एक गोल फर्काए । लिस्नुका गोलकिपर सागर रोका म्यान अफ द म्याच भए । शनिबार डीवाईसी सियारी१ र पश्चिम क्षेत्रीय प्रहरी तालिम केन्द्रबीच प्रतिस्पर्धा हुनेछ ।
बहकिएको बहस,"संसारका जति पनि देशमा महिलाको अवस्था उन्नत छ वा त्यहाँका कानुनहरू महिलामैत्री छन् भनेर हामी पढ्छौंसुन्छौं ती देशहरू त्यस्तो हुनुमा त्यहाँका सबै जनसंख्या असाध्य अहिंस्रक र महिलामैत्री भएर त पक्कै होइन होला । शिक्षामा, सामाजिक व्यवहारमा र कानुनहरूमा ती देशहरूले अपनाएका प्रगतिशील प्रावधानहरूका कारण होलान् । ती सबै चीजको व्यवस्था गर्नका लागि नीतिनिर्माण तहमा मुद्दाको संवेदनशीलता बुझेका व्यक्तिको उपस्थितिले पनि सम्भव भयो होला । हाम्रो देशमा यो सबै छैन । उल्टो महिलाको संविधानप्रदत्त राजनीतिक प्रतिनिधित्वको अधिकारलाई समेत ट्याउँट्याउँ भनेर पर हुत्याउन सक्ने व्यक्ति देशको कार्यकारी प्रमुख छन् । जघन्य बलात्कार गरेकोमा दोषी ठहरिएकालाई खुला छोडिदिने न्यायाधीशहरू छन् । हिंसाको पृष्ठभूमि बनाउन अप्रत्यक्ष जिम्मेवार साहित्य, संगीत वा सार्वजनिक टिप्पणी बन्द हुनेगरी कसैको सोच परिवर्तन हुन लामो समय लाग्ला । तर, यो परिवर्तनको दिशामा बहसलाई मोड्ने काम भने तुरुन्तै गर्न सकिने काम हो । कुनै हिंसाका घटना हुनासाथ एनजीओमा दस बाह्र हजारको जागिर खाने कर्मचारीलाई पत्रकारले सत्तोसराप गर्नु समाधान होइन होला । बरु यसरी काम गरिरहेका एनजीओ अब जरुरी छन् कि छैनन् भनेर सरकारलाई प्रश्न गर्ने बहसका शृंखला सञ्चालन गर्नु समाधान हुन सक्ला जसले उनीहरूलाई काम गर्ने अनुमति दिएको छ । महिला (अधिकारकर्मी) ले कसैलाई कसैमाथि यौनहिंसा गर्न पठाएका र हिंसा हुँदाहुँदै देखेर चुप बसेका हुँदैनन् । त्यसैले हिंसाको बारेमा उनीहरूलाई गाली गर्न खर्चिने आवाजलाई हिंसाविरुद्ध कडा र कार्यान्वयनमुखी कानुनी प्रावधानको व्यवस्थाका लागि बोल्नतिर मोड्न्ु बढी प्रभावकारी होला । सञ्चार र सञ्जालको उपलब्धताले हामीलाई घटनामाथि प्रतिक्रियात्मक बनाएको छ । त्यो कुनै नराम्रो कुरा भएन तर सुरक्षित समाजको पृष्ठभूमि तयार पार्ने दिशामा कम्तीमा हामी लेख्नबोल्न जान्नेहरूले बहसलाई मोड्न सक्नु झन् बढी राम्रो कुरा होला । बहसको दिशा मोड्न चाहने भुला हरूलाई हिंसाविरुद्धको यो विश्वव्यापी परेडमा स्वागत छ ।"
खाडीका पाँच व्यथा,"घरमा श्रीमती भएका मक्करले प्रहरीसमक्ष भाउजूसँगको अवैध सम्बन्ध छताछुल्ल पारे । स्थानीयवासी, भद्रभलाद्मी र प्रहरीको रोहवरमा उनले भाउजूलाई अपनाउने र गाउँ नै छाडेर हिँड्ने कागज गरे । असली पीडित थिए, कुमार । उनकी श्रीमती त अर्कैले लग्यो लग्यो, रेगिस्तानमा रगत, पसिना चुहाएर पठाएको पैसा पनि उनले गुमाए । ज्यादै निराश भावमा भन्दै थिए, श्रीमती त गईगई, एकसुको पनि बाँकी नराखी गई ।"
सर्पका साथी,"नेपालमा पनि एन्टीस्नेक भेनम उत्पादनका लागि सुनसरीको बराह क्षेत्र नगरपालिकामा सरकारले स्वीकृति दिइसकेको छ । तर, वन मन्त्रालयले सर्पसम्बन्धी नियमावली तयारी गर्नमा ढिलाइ गरेकाले सर्पको संकलन, प्रजनन र पालनका लागि समस्या उब्जिएको उनले जानकारी दिए । प्रेमको एउटै चाहना छ सर्पको टोकाइबाट औषधोपचार नपाएर कोही नेपाली नमरुन् । गोविन्द पोखरेल"
पति र पत्नी,"गह्रुंगो बोझ बोकेर घस्रने शंखेकीराझैं घस्रादो यो घडीको टिकटिक गह्रुंगो मन, गह्रुंगो शरीर के यो बोझ चाहेकी थिएा मैले ?प्रश्न सागसागै पर्खाइमाभारी बिसाउने क्षणको ।"
यात्राको गीत,"पुगिन्छ त्यहाा जहाा तिमी चाहन्छौं पुग्न पहाड नाघ्दै उडेर गएका चरीका पखेटाले काटेर जान्छन कैंयन बादलहरु, इन्द्रेणीहरु सहरको भीडबाट एकान्त चहार्दैं सिद्धार्थ साहस बटुलेर हिंडिरहेका खोजीका खुट्टाहरु बार्दलीका सााझहरु पूर्वी क्षितिजबाट जन्मिएका बिहानहरु कोसौं माइल टाढाबाट देखिने आाखाले लेखेका कविताहरु पछ्याउादै अपरिचितजस्तो परिचित अनुहार खोज्दैं आएको गलबन्दी गोरेटो पाइलाभरि लेस बााध्दैं सम्झनाको कुदिरहेछन् बालक बाटाहरु यी सडकछेउको रुखमा धूवााको मुस्लोले मेटे पनि हरियो वसन्त नीलो छातामुनि पृथ्वीको सम्हाली हिँड्नुपर्छ यात्राजस्तो जिन्दगी यो हिउा परेको पहाडमुनि लेखेर गएको हुनुपर्छ शुभचिन्तक कसैले घामको प्वाँखले तिम्रो नाम प्रत्येक आागनबाट भाग्दैंभाग्दैं हिँड्ने क्षितिजजस्तैं परपर पुगेका सपनाहरुलाई सकिन्छ भेट्न र पुगिन्छ त्यहाा जहाा तिमी चाहन्छौ पुग्न ।"
हिउँका फूलहरू,"पाँच दिनको बसाइपछि जब हामीले म्युनिख छोडयौं र आआफ्ेनो बाटो लाग्यौं, त्यसै दिनदेखि घाम लाग्यो झलमल्ल दिनभरि ।"
कि त जोत हलो,"भीमदत्त कुनै राजनीतिक दलसँगको आस्थाबाट निर्देशित थिएनन् । कुनै राजनीतिक दर्शन वा सिद्धान्तबाट निर्देशित थिएनन् । उनको क्रान्तिका मुद्दाहरू सामाजिक रूपान्तरण लक्षित थिए । भीमदत्तले कल्पना गरेको समतामूलक, न्यायमूलक, विभेदरहित समाज अहिले पनि बनिसकेको छैन । अहिले भीमदत्तलाई सम्भिँदै गर्दा हामी समृद्ध मुलुकको ठूलो सपना साँचेर बसेका छौं ।"
साधुटार सेरोफेरो,"मेचीमार्ग हँुदै झापाबाट बस चढ्दा होस् या ताप्लेजुङबाट तल झर्दा पाँचथरको पौवाभञ्ज्याङ, कान्छी दोकान ओर्लिएर साधुटार सेरोफेरो घुम्न सकिन्छ । समुद्र सतहदेखि २५ सय मिटर उचाइमा साधुटार सेरोफेरो पर्छ । साधुटार हिउँदमा हिउँ खेल्ने र गर्मी सिजनमा सिरसिरे सिरेटोमा रम्ने गन्तव्य बनेको छ । यहाँ स्थानीय उत्पादन भुटेको मकै, बान्टे कटुस र लेकाली टिमुरको अचारसँग उसिनेको लोकल आलु खान पाइन्छ । दूधजन्य दही, मोही, घिउ, छुर्पी, ललिपप र स्याउ, किवी पनि किनी खान पाइन्छ । बसोबासका लागि होमस्टे सुविधा छ । यसरी प्रदेश१ को साधुटार सेराफेरो चम्कँदो छ, अन्तु डाँडोजस्तै ।"
नाम मात्रैको कम्युनिस्ट !,"होचिमिन्ह स्मारक तथा म्युजियमयहाँ टयाक्सी चढ्न निकै सजिलो लाग्यो, जाने गन्तव्य भनिसकेपछि टयाक्सीमा जडित जीपीएसले बाटो ट्रयाक गर्दै गन्तव्यमा पुर्याइदिने र प्रिन्टेड बिलबाट पैसा दिने । बार्गेनिङ संस्कार पटक्कै छैन । जाँदै गर्दा प्लेनले हनोईलाई एक फन्को लगाएको दृश्य साँच्चिकै अद्भुत थियो, जताततै तालहरू अनि सुन्दर बस्ती, गगनचुम्बी भवनहरू । ताल र खोलानालासँग लुकामारी गरिरहेको जस्तो देखिन्थ्यो हनोई ।"
ह्यात्रुङ खसिरहेछ,"विशेषत: भदौअसोजकात्तिक महिनामा आकर्षक र स्पष्ट बहाव देख्न सकिने झरनालाई ध्यानमा राखेर हयात्रुङ झरना महोत्सव आयोजना गर्ने योजना पनि अहिले अघि बढेको छ । आन्तरिक मात्रै नभएर विदेशी पर्यटकलाई पनि हयात्रुङ झरनाको अवलोकन गराउन वसन्तपुर, तीनजुरे, मिल्के, जलजले, मंगलबारे, गुफापोखरी, मेन्छयाम ढाप (तरुनी गुफा) मजुवा, सेखिम्बा, हयात्रुङ झरना (सम्दु) आठराई (संक्रान्ति बजार) सम्मको पदयात्रा मार्ग (बढीमा १३ दिनको) खोल्न सकिन्छ । यहाँबाट विश्वकै अग्लो हिमाल कञ्चनजंघा (सेवालुङ), कुम्भकर्ण (फक्तालुङ) लगायत कैयौं अन्य हिमाल पनि राम्रोसंँग देख्न सकिन्छ । खामलालुङ हुँदै आठराई जाने बाटोमा ली: ढुंगा भन्ने ठूलो ढुंगो छ । कथनअनुसार महिला र पुरुषले उक्त ढुंगोलाई जसले पिसाब गरेर वारपार गराउन सक्छ, उसले बाजी जित्ने भनी प्रतिस्पर्धा गर्दा महिलाले जितेको किंवदन्ती पनि यहाँ प्रचलित छ ।"
म्युजिक भनेको गानाबजाना मात्रै होइन,"एकैसाथ बाबा (अम्बर गुरुङ) का केही कम्पोजिसनहरू रेकर्ड गर्दै छु । जस्तो यो लटमा बैरागी काइँलाको खोजिरहेछु निस्तार प्यार र ईश्वर वल्लभको मलाई भाँचिदे, मलाई मारिदे जस्ता गीतहरू परेका छन् । बाबाका १ सयभन्दा बढी गीतहरू रेकर्डमा छैनन्, त्यसलाई रेकर्ड गर्ने योजना छ मेरो ।"
भूकम्प स्मृतिकथा,उपन्यासले भूकम्प कथालाई लिएर सामाजिक सम्बन्धहरूलाई सुटुक्क सम्बोधन गरेको पाइन्छ । उपन्यासले जतिसुकै दु:खमा पनि आशाको त्यान्द्रो चुँडाउन हुन्न भन्ने सन्देश दिन भ्याएको छ । सुन्दर शिरीष
तामाङ संस्कृति र इतिहास विमर्श,"जनसंख्याको हिसाबले प्रदेश नम्बर ३ को पहिलो समुदायको तामाङ । राजधानी छेउछाउ घनाबस्ती भएको यो समुदाय यतिबेला सबैभन्दा बढी सांस्कृतिक संक्रमणमा छ । मौलिक ज्ञान, जीवनदर्शन, धार्मिक आस्था, खानपान, संस्कृतिदेखि जीवनशैलीमा तीव्र विचलन आइरहेको यो समुदायको सुन्दर सांस्कृतिक विगत भने परशुरामका चार कृतिमा कैद छ । किताबमै उल्लेख भएजस्तो शुद्ध सांस्कृतिक जीवन अम्ंभव भइरहेको बेला सांस्कृतिक अभ्यासको संक्रमित र नयाँ आयामका केही सन्दर्भहरूसहित पुस्तक परिमार्जन गरिएको भए सुनमा सुगन्ध हुने थियो । सबै पुस्तक सैलुङ प्रकाशनले छापेको हो । फूलमान वल"
रंगीन दुनियाँका नायक,"यो तथ्य न त सेनाले स्विकारेको छ, न इमरानले । यस्तो स्विकारोक्ति आउने पनि छैन । सायद पाकिस्तानको अहिलेको राजनीतिको सार एउटा कार्टुनबाट खिच्न सकिन्छ । त्यसमा देखाइएको छ क्रिजमा रहेका इमरानलाई आर्मीले सिकाइरहेको छ क्रिकेट कसरी खेल्ने हो भनेर । अब पाकिस्तानको भविष्य धेरै हदसम्म इमरान र सेनाको सम्बन्धले नै तय गर्नेछ । क्रिकेटकै भाषामा भन्दा उनीहरू कस्तो साझेदारीमा चल्ने हुन्, त्यो हेर्नुपर्नेछ ।"
चपु चमक,"यसपालि एसईईमा ३२ जीपीए ल्याएकी रश्मिले कोकाकोला कप २०७३ को एउटै खेलमा १० गोल गरेकी थिइन् । उनले पाल्पास्याङ्जाको प्रतियोगितामा १० गोल गरेर उत्कृष्ट फरवार्डको अवार्ड जितेकी थिइन् । यसपालिको राष्ट्रिय लिगको छनोटमा सात गोल गरेकी उनलाई नेपाली महिला फुटबलमा सम्भावित स्टारको रूपमा हेरिएको छ । राष्ट्रिय खेलाडी भएर देशमा नाम कमाउने सपना छ, साम्बा (सावित्रा) का समर्थक रश्मिले भनिन् । उनीसँगै चपुको अर्को पुस्ता पनि अगाडि बढिरहेको छ । अखिल नेपाल फुटबल संघ (एन्फा) ले पनि महिला फुटबलको पहिले एकेडेमी चपुमै सञ्चालन गर्ने घोषणा गरेको छ । यसको लागि उसलाई तीन करोड २० लाख रुपैयाँ फिफाले दिनेछ । त्यसले महिला फुटबलमा चपुको चमक अब घट्नेछैन ।:"
"न बुझिन्छ, न बुझाइन्छ","अहिले राजनीतिशास्त्रमा म पढ्दै छु, मानिस एक राजनीतिक प्राणी हो । तर त्यसभन्दा धेरै अघिदेखि पढेकी छु, मानिस एक सामाजिक प्राणी हो । राजनीतिक भने पनि अथवा सामाजिक भने पनि निश्चयै यो समाज परिवर्तनशील छ । तर, हरेक समाजका विशेषता छन्, तिनलाई कायम राख्न सामाजिक अध्ययन अनिवार्य छ । पर्याप्त प्रयोगात्मक क्रियाकलाप जरुरी छ, ताकि भविष्यमा कुनै विद्यार्थीले आफ्नै समाज र संस्कृतिबारे सोधिएको प्रश्नमा समेत गाइड वा गेसपेपर च्यात्नु नपरोस् ।"
उवा अर्थशास्त्र,"जसरी योग नेपालबाट बाहिर गएर योगा भएर नेपाल भित्रिएको छ । अहिले नेपाली पैसा तिरेर योगा गर्छन्, योग बिसर््िाएका छन् । पछि उवाको बारेमा पढेर स्वास्थ्यविज्ञले लेखेका किताब पढेर स्वास्थ्य मन्त्रालयले एउटा उर्दी निकाल्न बेर लगाउने छैन, अबदेखि सबै बालबालिकाको खानामा एकएक चम्चा उवा छरिदिऊ । यसले बालबालिकालाई कुपोषणबाट बचाएर स्वस्थ बनाउनेछ । अनि उवा बाहिरबाट ल्याएर बाँडिनेछ धेरै महँगोमा नेपालभरि । जब उवा जौ महँगो हुनेछ, प्याकेटमा राखिनेछ, अनि एक किलोको रु ८ सय तिरेर किनिनेछ । व्यापारीहरू खोजीखोजी उवाको पोको बनाएर पसलमा राख्नेछन् । अनि नेपालीहरू दंग भएर महँगो उवा किन्नेछन् ।"

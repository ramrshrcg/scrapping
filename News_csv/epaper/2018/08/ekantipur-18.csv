शीर्षक,विवरण
छलीको छानबिन,सुन तस्करी र फोटोकपी मेसिनको राजस्व छलेको आरोपमा राजस्वले करिब साढे ७ करोड रुपैयाँको बिगो मागदाबी गरेर ४ जनामाथि मुद्दा दायर गरेको छ ।
त्यो मुलुकी ऐन,"तर यो तथ्य पनि स्वीकार्य छैन, मानन्धरले भने । जंगबहादुरले जारी गरेको मुलुकी ऐनको उत्तिकै आलोचना गर्ने पनि छन् । यसमा कमजोरी पनि उत्तिकै छन् । गैरहिन्दु धर्म मान्नेका लागि यो अनुदार छ । ठूलो जातले उस्तै अपराध गरे पनि कम सजाय, सानो जातले फेरि उस्तै अपराध गरे बढी सजाय दिने प्रावधान भने यो मुलुकी ऐनको सबभन्दा ठूलो कमजोरी हो, उनले भने ।"
"साजसज्जा सभागृहको, सम्मेलन अन्तै","दुई राष्ट्रपति लुम्बिनी जाने निश्चित म्यानमार (बर्मा) र श्रीलंकाका राष्ट्रपतिले लुम्बिनी दर्शनका लागि सरकारलाई आग्रह गरेका छन् । उनीहरू रिट्रिट बैठकको दिन बिहान लुम्बिनी जान चाहेको भन्दै त्यसको व्यवस्था मिलाउन आग्रह गरेका हुन् । श्रीलंकाका राष्ट्रपति मैथ्रिपाला सिरिसेना यसअघि नै लुम्बिनी आउन चाहेका थिए । त्यस्तै म्यानमारका विन मिन्टले पनि लुम्बिनी जाने व्यवस्थाका लागि आग्रह गरेका छन् । भारतका प्रधानमन्त्री नरेन्द्र मोदीले पनि यसअघि पटकपटक लुम्बिनी जाने चाहना व्यक्त गरेको भए पनि यसपटक त्यहाँ जाने या नजाने विषय उल्लेख भएको छैन । सम्मेलनमा सबै सदस्य मुलुकका राष्ट्र वा सरकार प्रमुख, परराष्ट्रमन्त्री तथा परराष्ट्र सचिवहरूको उपस्थिति रहनेछ । सम्मेलनमा बंगलादेशका प्रधानमन्त्री सेख हसिना, भुटानका प्रधानमन्त्री छिरिङ तोब्गे र थाइल्यान्डका प्रधानमन्त्री प्रयुथ चान ओचा आउने तय भएको सम्मेलन सचिवालयले जनाएको छ । सबैले प्रधानमन्त्री ओली र राष्ट्रपति विद्यादेवी भण्डारीसँग दुईपक्षीय भेटवार्ता गर्ने कार्यक्रम छ ।"
मधेसमा ओलीको राजनीतिक यात्रा,स्वागत तयारीनेकपाका नेता तथा कार्यकर्ताहरूले प्रधानमन्त्री केपी ओलीको जनकपुर भ्रमणलाई भव्य बनाउने तयारीमा जुटेका छन् । प्रधानमन्त्री ओलीसँगै नेकपाका अर्का अध्यक्ष पुष्पकमल दाहालसमेत शनिबार जनकपुर आउँदै छन् । प्रदेशसभामा सम्बोधनपछि ओली र दाहाल पूर्वी धनुषाको बरमझियामा आयोजना हुने माओवादी युद्धकालमा मारिएका नेता रामवृक्ष यादवको स्मृतिसभामा सहभागी हुनेछन् । माओवादी नेता यादवलाई २०५१ भदौ २ मा उनको गाउँ बरमझिया नजिकै हत्या गरिएको थियो ।
दुई कामु प्रधानन्यायाधीश !,तर यता सर्वोच्च अदालतको वेबसाइटमा कायममुकायम प्रधानन्यायाधीश भनी ओमप्रकाश मिश्रको नाम उल्लेख छ । सर्वाेच्चको नेतृत्व पनि कामुका हैसियतमा मिश्रले नै गरिरहेका छन् । नयाँ कानुन लागू भएको अवसरमा कानुन मन्त्रालयले शुक्रबार आयोजना गरेको समारोहमा पनि न्यायालयको प्रतिनिधित्व गर्दै मिश्र नै पुगेका थिए र मन्तव्य पनि दिए । तर मिश्रले शुभकामनाका केही शब्द बोल्ने पालो आउनुअघि नै कामु प्रधानन्यायाधीशको नाममा जोशीको वक्तव्य सञ्चार गृहहरूमा पुगिसकेको थियो । राजीनामा नदिइसकेकाले आफू प्राविधिक रूपमा कामु प्रधानन्यायाधीशै छु भन्ने दाबी जोशीमा देखिन्छ । तर सर्वाेच्चले न्यायाधीशहरूको नामावलीको सूचीमा जोशीको नाम पहिलो क्रममा रहे पनि उनलाई कामुका रूपमा नभएर न्यायाधीशका रूपमा मात्रै परिचय गराएको छ ।
"अदालत, प्रहरी अलमलमा","उच्च अदालतको बागलुङ इजलासमा जिल्लाबाट फैसला भएपछि मात्र जाने हुनाले पुरानै मुद्दाका काम मात्र भए । अधिवक्ताहरू पनि शुक्रबार मुद्दा लेख्नेभन्दा छलफलमै व्यस्त देखिन्थे । केही फरक प्रावधानसहितको संहिता बनेकाले छलफल गर्नुपरेको उनीहरूले बताए । राज्यले कानुन लागू गर्न सक्नेनसक्ने फरक कुरा हो तर व्यवसायी तयार भएर बसेका थियौं । काम पनि गरेका छौं, वरिष्ठ अधिवक्ता कृष्णप्रसाद निउरेले भने, हामीले पटकपटक छलफल, अन्तरक्रिया र तालिम पनि गरेकाले अब समस्या छैन । शुक्रबार भने कुनै मुद्दाका पक्ष नआएकाले नलेखिएको उनले बताए । संहिताले नबोलेका केही विषय संशोधनसहित संसद्मा पेस भइसकेकाले केही दिनमा कार्यान्वयन सुरु हुने उनले बताए । संहितामा देखिएका केही भ्रम हटाएर सहज कार्यान्वयनका लागि जिल्ला र उच्च अदालत तहमा बहससमेत भएको थियो । शुक्रबार उच्च अदालतको बागलुङ इजलास, जिल्ला अदालत, उच्च सरकारी वकिलको कार्यालय, कानुन व्यवसायी र लेखापढी व्यवसायीले कानुनकै विषयमा छलफल कार्यक्रम राखेका थिए । न्यायाधीशदेखि अधिवक्तासम्म तिनै कार्यक्रममा दौडधुप गरिरहेका देखिन्थे । संहितामा छुटेका विषय सम्बोधन गर्न सर्वोच्च अदालतले नियमावली बनाएर जिल्ला तहमा पठाइसकेको उच्च अदालत बागलुङ इजलासका रजिस्ट्रार कृष्णप्रसाद पौडेलले बताए । कानुन कार्यान्वयनका लागि आवश्यक फम्र्याट बनाएका छौं । प्रारम्भमा जानकारीमूलक कार्यक्रम पनि गरियो, उनले भने, प्राप्त नियमावलीसमेत अध्ययन गरेर सबै कर्मचारीलाई तयारी अवस्थामा राखिएको छ । नयाँ कानुनले केही जिम्मेवारी थपेकाले दक्ष जनशक्ति थप गर्नुपर्ने आवश्यकता उनले औंल्याए । तत्कालका लागि भएकै जनशक्तिलाई काममा लगाएको उनले बताए । धर्मपुत्र र बिहाबारीलगायत मुद्दामा पुरानो फाँटवारीले मात्र नपुग्ने उनको बुझाइ छ ।"
संहिता प्रचार गराउँछु,"शुक्रबारदेखि हुने मुद्दामामिला र आपराधिक घटनामा देवानी र अपराध संहिताका प्रावधान लागू हुनेछन् भने यसभन्दा अघि भएका घटनामा पुरानै कानुनअनुसार फैसला हुनेछ । तर, पुरानै मुद्दामा पनि कार्यविधि कानुन भने नयाँ संहिताअनुसार लागू हुनेछ ।"
प्रेसमैत्री संशोधन माग,महासंघ पूर्वअध्यक्ष सुरेश आचार्यले प्रेस स्वतन्त्रता निस्तेज गर्न सक्ने कानुन स्विकार्न नसकिने भन्दै त्यसमा संशोधनका लागि दबाबमूलक कार्यक्रम आवश्यक हुन सक्ने सुझाए । फोटो पत्रकार संघका अध्यक्ष विकास कार्कीले संहिता कार्यान्वयनमा आएसँगै पत्रकारहरूमा त्रास देखिएको बताए । तस्बिर खिच्दा पाइलैपिच्छे तनावको स्थिति सिर्जना भएको भन्दै उनले पत्रकारको कामलाई अपराधीकरणसँग जोड्ने प्रयास निन्दनीय भएको जनाए ।
गाँजा लगाए सुविधा नपाइने,"यी दुई गाउँपालिकाका दुर्गम क्षेत्रमा मकैबारीभित्र गाँजाको ब्याड राख्ने गरिन्छ । राक्सिराङ, कैलाश र मनहरी गाउँपालिका अध्यक्ष, उपाध्यक्ष र वडाध्यक्ष सहभागी उक्त कार्यक्रममा मनहरीका अध्यक्ष एकराज उप्रेतीले आफ्नो गाउँपालिका गाँजा भारत निर्यात गर्ने नाकाको रूपमा प्रयोग हँुदै आएको बताए ।"
सांसदलाई नासु तहका स्वकीय सचिव,"सैद्धान्तिक छलफल सकियोप्रदेशसभा ३ ले विभिन्न नियम निलम्वन गरेर ३ वटा विधेयक प्रदेशसभा सचिवालयमा प्रस्तुत गरेको छ । प्रदेश संस्था दर्तासम्बन्धी कानुनी व्यवस्था गर्न बनेको विधेयक, प्रदेश स्वास्थ्य सेवा सम्बन्धमा व्यवस्था गर्न बनेको विधेयक र प्रदेश विपत् व्यवस्थापन गर्न बनेको विधेयक नियम निलम्वन गर्दै प्रदेशसभामा प्रस्तुत भएको हो । शुक्रबारको बैठकमा तीनवटै विधेयकमाथि सैद्धान्तिक छलफल सकिएको छ ।"
संहिताबारे छलफल,"आन्तरिक मामिला तथा कानुनमन्त्री शालिकराम जमरकट्टेलले नयाँ संहिता ऐनले राजनीतिक परिवर्तनअनुसारको स्पिरिट समातेको तर्क गरे । उनले प्रहरी, मिडिया र स्वास्थ्य क्षेत्रबाट देवानी, फौजदारी संहिताको विरोधका स्वर सुनिन थालेको भन्दै छाडातन्त्र रहेकोले व्यवस्थित गर्न खोज्दा विरोध भएको दाबी गरे । उच्च अदालत पाटनको हेटौंडा इजलासका न्यायाधीश पुष्पराज कोइरालाले विगतको भन्दा सरल भए पनि नयाँ भएकोले कार्यान्वयनको क्रममा चुनौती आउन सक्ने दाबी गरे ।"
बल्ल अन्डरपास,"बल्खुकोटेश्वर खण्डमा आठ लेनमै कालोपत्रे भइसकेको उनले बताए । बल्खुकलंकी क्षेत्रमा धमाधम काम भइरहेको उनले बताए । दुई महिनाभित्र सबै काम सम्पन्न हुन्छ, उनले भने, अब चक्रपथको कलंकीमहाराज खण्डको विस्तारको काम पनि सुरु हुन्छ । आगामी असोजदेखि कलंकीमहाराजगन्ज ८ दशमलव २ किलोमिटर खण्डको काम अघि बढाउन चीन र नेपाल सरकारकाबीच द्विपक्षीय सम्झौता भइसकेको छ । अहिले उक्त खण्डको सडक सीमाभित्र पर्ने संरचना, घर, टहरा, खानेपानी, विद्युत्, टेलिफोनलगायत पोल हटाउने काम भइरहेको छ । चीन सरकारको ६ अर्ब रुपैयाँ अनुदानमा सडक विस्तार गर्न लागिएको गौतमले बताए ।"
लाखेको रौनक,उपत्यका तथा सहरबजारमा लाखे भव्य मनाउने चलन कायमै भए पनि गाउँमा यसको रौनक हराउँदै गएको नेवार समुदायको अग्रजको चिन्ता पनि छ । १० वर्षअघि नेवारी समुदाय बसेका गाउँगाउँमा समेत लाखेजात्रा धुमधामसाथ लाग्ने गथ्र्यो । गाउँबाट जिल्ला सदरमुकाममा समेत जात्रा देखाउन आउनेको घुइँचो लाग्थ्यो । बजारमा लाखे निस्किँदा बाटामा खुट्टा राख्ने ठाउँसमेत हुँदैनथ्यो । लाखे हेर्ने मानिसको भीडले केटाकेटी र वृद्धलाई हिँड्न समेत मुस्किल पथ्र्यो तर अहिले सदरमुकाममा समेत लाखेजात्रा देख्न मुस्किल पर्दै गएको छ । दशक लामो देशमा सशस्त्र द्वन्द्वले नेवार समुदायका मानिस सुविधा सम्पन्न सहरमा पलायन भएका र युवाको कम चासोका कारण सदियौंदेखिको सांस्कृतिक पर्व लाखेजात्रा लोप हँुदै जान थालेको भोजपुरका गणेश श्रेष्ठले बताए ।
खोइ फुटपाथ र साइकल लेन ?,"राजधानीका सडकमा प्रतिघण्टा ६० किमिको गतिमा आएको गाडीले ठक्कर दिँदा मानिसको मृत्यु हुने सम्भावना ९० प्रतिशत, प्रतिघण्टा ५० किमिको गतिमा आएको गाडीले ठक्कर दिँदा ६० प्रतिशत, ३० किमि प्रतिघण्टाको गतिमा आएकोले ठक्कर दिँदा १० प्रतिशत छ । चक्रपथको गति ५० किमि प्रतिघण्टा तोकिएको छ । गतिअनुसार सुरक्षा व्यवस्था अपनाइएको छैन ।"
समयको लयमा आठराई,"यस फुङसिङ, फुङनाम, फाक्च्वा, बक्खिम गाउँको मूलबासी भनेको कन्दङवा थरी लिम्बुहरू हुन् । कन्दङवा वंशावलीमा कन्दङवाहरूको प्रथम गढी भनेको बक्खिम हो भनी उल्लेख गरेका छन् । बक्खिम भनेको हालको चुहानडाँडादेखि मुनि पर्छ । कन्दङवापछि त्यहाँका पुराना वासिन्दा भनेका तमोर खोला फुन्छेबुङ माङगेन्ना यक भनिएका पन्धाकहरू हुन् । त्यसैगरी फाक्च्वा, फुकामदेन हुँदै थोक्लुङसम्म कन्दङवाहरूकै मूल बसोबास देखिन्छ । थोक्लुङको पुरानो नाम थगकलुङ हो । थगकलुङका दुई ढुंगाहरू जुधेर आवाज निस्कन्थ्यो भनिएका ढुंगाहरू अझैसम्म त्यहाँ देख्न सकिन्छ । धेरै अघि सिमाना कायम गरिएको भनिएका थोक्लुङको पल्लो छेउ मुसे खोलादेखि आठराईको सीमा समाप्त हुन्छ र त्यहाँको सोधन गाउँबाट फेदाप सुरु हुन्छ । फेदाप र आठराईको बीच भएर बग्ने कुयाखोलाको पुरानो नाम कुयावा हो । जसको लिम्बु भाषामा अर्थ पल्लो छेउको खोला भन्ने हुन्छ । पल्लो छेउको खोला भन्नासाथ सिमानालाई जनाउँछ । जसले धेरैअघि आठराई र फेदापको सिमाना कुयावाको शिरदेखि फेदसम्म नै थियो भन्ने अनुमान गर्न सकिन्छ ।"
फेरिएका विद्रोही,"भरत शमशेरको व्यक्तित्व अरूभन्दा अलिक जब्बर र नाइके स्वभावको थियो । सबै राणाजीहरूको यस ढंगको रूपान्तरण भएन । कोही देश छाडेर दार्जिलिङ, कोही मसुरी, कोही देहरादुन, कोही नयाँ दिल्ली लगायतका ठाउँमा पुगे । उहाँले भने कोलकाताको बालीगन्जमा बसिरहँदा समेत नेपालको लोकतान्त्रिक आन्दोलनलाई हरेक हिसाबले मद्दत गर्नुभयो, अत्यन्तै सहयोगी र नेतृत्वदायी भूमिका खेलेर । थापा नेकपाका केन्द्रीय सदस्य हुन् ।"
हराए सुत्केरी मसला,"सायद सबैले कालो चामलमात्रै पचाउन सक्दैनन्, उनीहरूले एक भाग कालो चामल र ३ भाग साधारण चामल मिसाएर खाए हुन्छ । मार्सी चामलसँग कालो चामल मिसाए त झनै राम्रो ।"
भारदारी संस्कार,"जर्नेल चुत्रबहादुर थापा राजसभाका सम्माननीय सदस्यमा राखिए । यो स्वभाव थियो, नेपालको शाहकालीन दरबारको र भारदार संस्कृतिको ।"
संकटमा सिमसार,नेपालका सिमसारहरू खासगरी तालहरू ताजा पानीका हिमाली तालहरू हुन् । क्षेत्रफलका हिसाबले नेपालका तालहरू साना छन् । त्यसैले साना तालहरूमा मानवीय तथा प्राकृतिक प्रभावद्वारा बढी जोखिममा हुन्छन् । माथि उल्लेखित अध्ययनहरूद्वारा प्राप्त प्रमाणले यी साना तालहरूले बढी जोखिमको सामना गर्नुपरेकोले छोटो समयमा मासिने क्रम तीव्र भइरहेछ । यस गतिलाई अलि कम वा न्यूनीकरण गर्न तत्काल उचित ढांँचा वा संरचनाको खाँचो छ । त्यसैले तालहरूमा देखापरेका यी सामस्या प्राथमिकता राखी संरक्षणको कार्यक्रमलाई अघि बढाउन ताल संरक्षण तथा विकास प्राधिकरण गठन गर्नु जरुरी छ । यस कार्यको सम्बोधन गण्डकी प्रदेश सरकारले ताल संरक्षण तथा विकास प्राधिकरण गठन गर्ने नीतिगत निर्णय गरी आव २०७५७६ को बजेटमा समेत पारित गरिसकेको छ । प्राधिकरण जस्ता संरचनाले मात्र यो ताल संरक्षणमा प्रभावकारी योगदान दिन सक्छ । गुरुङ संरक्षण विज्ञ हुन् ।
बाघले फरक पार्छ,कुँवर शिवपुरी नागार्जुन राष्ट्रिय निकुञ्जका प्रमुख संरक्षण अधिकृत हुन् ।
"हाकुपटासी बुन्ने छैनन्, किन्ने छन्","अहिले बजारमा पाइने सिफनको वा अन्य कपडाबाट हाकुपटासीजस्तै देखिने फरियामा यो सुविधा छैन । अहिलेको युवा पुस्ताले सांस्कृतिक युवतीहरूले फेसनका रूपमा भए पनि बचाइराखेकोमा भने उनलाई खुसी लाग्छ । दिनहुँ नलगाए पनि चाडपर्वमा लगाउनुपर्छ भन्ने चेतना पलाएको छ । उनले भने, अहिले फ्रक, मेक्सी डिजाइनमा हाकुपटासीको प्रयोग भएर फेसनेबल हुने क्रम बढेको छ । यसले लोकप्रियता पाएजस्तै यो बुन्ने सीपले भने लोकप्रियता पाउन नसकेकै हो ।"
जसले चित्रमा भित्र्याए आधुनिकता,दुई सातासम्म चल्ने प्रदर्शनीमा वरिष्ठ कलाकारका १८ चित्र छन् ।
हामीमा देवान र राजु,"कविता प्रस्तुतिअघि दुवैलाई सर्वनामका तर्फबाट रंगकर्मी अशेष मल्लले र साहित्यकला मन्दिरका तर्फबाट साहित्यकार विष्णुविभु घिमिरेले खादा, मालाद्वारा सम्मान गरे ।"
विश्वसंगीतमा जम्दै डान्स हल,"अवसर दिनुअगावै कलाको हत्या गर्ने चलन छ, डान्स हल र रेग्गे गायक क्रेनियम भन्छन्, मान्छेहरू किन यसलाई स्विकार्न डराउँछन् ? जमाइकाजस्ता पिछडिएका मुलुकमा अन्तर्राष्ट्रिय बजारमा रुचाइने खालको सांगीतिक पूर्वाधार नभएकाले स्थानीय कला छायामा पर्ने वा त्यसको उपयोगबाट अरूले फाइदा उठाउने गरिएको संगीत उत्पादक ज्याक्सले रोलिङस्टोनलाई बताएका छन् । हामी पनि विश्वस्तरमा सुहाउँदो गरी क्रिएटिभ हुन जानिरहेका छैनौंं कि, उनी भन्छन्, अब डान्स हलमा हामीले फरक स्वाद दिन जरुरी छ ।"
सधैँ तन्नेरी देखिन दिनहुँ निद्रा आवश्यक,"राम्रो निद्राका थुप्रै फाइदा छन् । यो कुरा थुप्रै वैज्ञानिक अनुसन्धानले प्रमाणित भइसकेको छ । राम्रो निद्रा लिनाले बढी स्वस्थ र सुन्दर हुन सकिन्छ । गहिरो निद्रामा सुत्ने व्यक्तिहरूले दिनभरि फ्रेस अनुभव गर्छन् । उनीहरूको मन प्रशन्न रहनुका साथै थुप्रै रोगव्याधिबाट टाढासमेत हुने गर्छन् । यस्ता व्यक्तिको शरीरमा स्फूर्ति कायम हुन्छ, ती हरेक काम गर्न अघि सर्ने गर्छन् ।"
ओमेगा थ्री फ्याटी एसिड र अकाल मृत्यु,"अध्ययनमा संलग्न, चीनको जेजियाङ विश्वविद्यालयका अनुसन्धानकर्ताहरूले उल्लेख गरेअनुसार, जुन पुरुष माछा बढी खाने गर्छन् उनीहरूको कुल मृत्यु दरमा ९ प्रतिशत कमी देखियो । अर्कातिर, मुटुसम्बन्धी रोगले हुने मृत्युमा १० प्रतिशतले कमी पाइयो । यति मात्र नभई, क्यान्सरका कारण उनीहरूको मृत्यु हुने सम्भावना ६ प्रतिशतसम्म घटी र साससम्बन्धी रोगले हुन सक्ने मृत्युमा २० प्रतिशतसम्म कमी भेटियो ।"
बालबालिका र भिटामिन डी,"भिटामिन डी को स्तर बढाउन अध्ययनकर्ताहरूले दिनहुँ अढाइ गिलास दूध खान सिफारिस गरेका छन् । साथै सातामा दुईदेखि तीन पटकसम्म माछा पनि खानुपर्छ । वनस्पति तेल खाँदा पनि फाइदा हुन्छ, किनभने यसमा भिटामिन डी हुन्छ । बालबालिकालाई शारीरिक गतिविधि र खेलकुदमा भाग लिन हौस्याउनुपर्छ ।"
तुलसीको बीउ,तुलसीको बीउमा पाचक इन्जाइम र फाइबर प्रशस्त मात्रामा हुन्छ । यसको सेवनले पाचन प्रणाली बलियो हुनुका साथै भोकलाई समेत नियन्त्रण गर्छ । महिनावारी अनियमित भएका महिलाले नियमित रूपमा तुलसीको बीउ खाने गरे निकै फाइदा हुन्छ ।
इमरान प्रधानमन्त्री चयन,जुलाईमा भएको निर्वाचनमा विपक्षीहरूले पाकिस्तानको शक्तिशाली सेना र गुप्तचर निकाय आईएसआईको समर्थनमा इमरान विजयी भएको आरोप लगाएका थिए । तर पीटीआईले भने मुलुकको ७१ वर्षको इतिहासमा पहिलोपटक सबैभन्दा पारदर्शी तथा शान्तिपूर्ण निर्वाचन भएको बताएको थियो । इमरान सन् २००२ मा पहिलोपटक नेसनल एसेम्ब्लीमा विजय भएका थिए । सन् २०१३ को चुनावमा भने उनको दल तेस्रो शक्तिको रूपमा उदायो । अफगानिस्तानमा भएको अमेरिकी हमलादेखि मुलुकभित्रको भ्रष्टाचार र कमजोर अर्थतन्त्रजस्ता विषयलाई प्रमुख एजेन्डा बनाएर चुनावमा होमिएका इमरानको दल यसपटक भने नयाँ पाकिस्तान को नारासहित प्रथम बनेको हो ।
"वाजपेयीको अन्त्येष्टि, हजारौं सहभागी","भेटमा मन्त्री ज्ञवालीले नेपाल सरकार र नेपाली जनताका तर्फबाट पूर्व प्रधानमन्त्री तथा वरिष्ठ नेता वाजपेयीको निधनप्रति हार्दिक समवेदना प्रकट गरेको नयाँदिल्लीस्थित नेपाली दूतावासले जनाएको छ । त्यसैगरी, भेटमा मन्त्री ज्ञवालीले प्रधानमन्त्री केपी ओलीले पठाएको समवेदना सन्देश स्वराजलाई हस्तान्तरण गरेका थिए ।"
भारतबाट ३६ प्रतिशत विद्युत्,प्राधिकरणले गत आर्थिक वर्षमा विद्युत् बिक्री र ब्याजबाट ६० अर्बभन्दा बढी आम्दानी गरेको थियो । आर्थिक वर्ष २०७३७४ मा विद्युत् बिक्रीबाट प्राधिकरणको आम्दानी करिब ५२ अर्ब मात्रै थियो । गत आर्थिक वर्षमा प्राधिकरणले १ अर्बभन्दा बढी नाफा कमाएको अनुमान छ । प्राधिकरणको अन्तिम वित्तीय विवरण आउन बाँकी छ ।
स्थानीय तह करमा केन्द्रको चासो,"मन्त्रालयले प्रदेशलाई ससर्त र समानीकरण अनुदानबापत ७ अर्ब ५६ करोड र स्थानीय तहलाई ११ अर्ब ७६ करोड निकासा गरेको छ । साउनको राजस्व संकलन गत आर्थिक वर्षको सोही अवधिभन्दा ३७ प्रतिशतले वृद्धि भएको राजस्व सचिव शिशिर ढुंगानाले जानकारी दिए । उनले भन्सार, मूल्य अभिवृद्धि कर, अन्त:शुल्क, आयकरको संकलनमा वृद्धि भएको जानकारी दिए । राजस्व प्रणालीमा सुधार गरिएका कारण लक्ष्यभन्दा बढी राजस्व उठेको हो, ढुंगानाले भने, यही अनुपातमा राजस्व संकलन भए ९ खर्ब ४५ अर्बको ५५ करोडको राजस्व लक्ष्य सजिलै भेटिन्छ ।"
एउटै खोलामा पाँच आयोजना,"आयोजना निर्माण सुरु भएपछि सोलुबासी विकासको लहर आएको भन्दै दंग छन् । एउटै खोलामा यति धेरै हाइड्रो बन्नु खुसीको कुरा हो, फाप्लुका पर्यटन व्यवसायी आङ निङमा लामाले भने, यसले जिल्लामा विकासको लहर ल्याएको छ ।"
माइक्रोफाइनान्सबाटै फड्को,"सन् २०११ मा बंगलादेश सरकारले युनुसलाई ग्रामीण बैंकबाट हटाइदियो । कानुनको उल्लंघन र आयु सीमाका कारण उनलाई हटाएको बताइएको थियो । तर, सानो स्तरमा वित्त प्रदान गर्ने अवधारणा (माइक्रोफाइनान्स) लाई नयाँ आयाम दिने युनुसलाई त्यसताका अवहेलना मुद्दा परेको थियो । त्यही क्रममा उनलाई अदालतमा समेत पेस हुनुपरेको थियो । उनले एक अन्तर्वार्तामा बंगलादेशमा राजनीतिकर्मीहरू रकमका लागि मात्र काम गर्छन्, यहाँ कुनै विचारधारा छैन भनेको आरोप लगाउँदै राजनीतिक दलका नेताले अवहेलना मुद्दा दर्ता गरेका थिए । त्यही विवादका कारण बैंकबाट हटाइएको थियो ।(एजेन्सीहरू)"
युरोप अबको श्रम गन्तव्य,"नयाँ गन्तव्य मुलुकक्षेत्रमा रोजगारीको सम्भाव्यता देखिएको भए तापनि ती देशक्षेत्रमा कामदार पठाउने निर्णय गर्नुअघि ती देशका रोजगारदाताले भर्ना शुल्क व्यहोर्नेनव्यहोर्ने र कामदारको सेवा, सुविधा एवं कानुनी संरक्षणको अवस्थालगायत विषयमा स्थलगत अध्ययन र सरकारकातर्फबाट सम्बन्धित मुलुकसँग द्विपक्षीय छलफल गर्न आवश्यक रहेको प्रतिवेदनमा औंल्याइएको छ ।"
ढल्केबर सबस्टेसन सञ्चालनमा,"प्राधिकरणले सेन्ट्रल चाइना पावर ग्रिड (सीसीपीजी) सँग १२ जुन २०१४ मा हेटौंडा, ढल्केबर र इनरुवामा सबस्टेसन बनाउन ठेक्का सम्झौता गरेको थियो । तर, सन्तोषजक रूपमा काम नगरेपछि प्राधिकरणले सीसीपीजीसँगको ठेक्का २२ सेप्टेम्बर २०१७ मा तोडेको थियो । त्यसपछि ढल्केबर सबस्टेसनका बाँकी रहेको काम गराउन टेन्डर गरी जनवरी २०१८ मा ठेक्का सम्झौता गरिएको थियो । भारतीय ठेकेदार कम्पनी टेलमोसले ६ महिनामा काम सक्ने गरी ठेक्का पाएको थियो ।"
चिनियाँ पर्यटक बढे,"सन् २०१७ को यही अवधिको तुलनामा यो १८ प्रतिशत वृद्धि हो । एक महिनाको आँकडा विश्लेषण गर्दा भारतबाट हवाई मार्ग हुँदै आउनेहरूको संख्या ८० प्रतिशत र सार्क मुलुकहरूबाट आउनेहरूको दर ६६ प्रतिशतले बढेको देखिन्छ । तर, बंगलादेशबाट आउनेहरूको संख्या ९ प्रतिशतले घटेको छ । यस्तै चिनियाँ पर्यटकको आगमन १ सय २५ प्रतिशतले बढेको छ ।"
धकेलिँदै महासमिति,केन्द्रीय कार्यसमितिले तोकेको भदौ महिनामै महासमिति बैठक नहुने भएको प्रवक्ता शर्माको भनाइ छ । उनका अनुसार विधान परिमार्जन र संशोधनका लागि सुझाव संकलन गर्न सातवटै प्रदेशको भेला बोलाउने तयारी छ । त्यसैगरी जिल्ला तहबाट समेत सुझाव लिने तयारी छ । यी सबै काम गर्न दसैंअघि मात्र महासमिति बोलाउने तयारी भइरहेको शर्मा बताउँछन् ।
बिहे गर्न नमान्दा प्रेमिकाको हत्या,"प्रहरी उपरीक्षक केसीका अनुसार दुवैबीच प्रेम सम्बन्ध रहेको तर युवतीले विवाह गर्न नमानेपछि हत्या गरेको युवकले बयान दिएका छन् । भट्टराईले शिखा केही दिनदेखि अर्कै केटासँग लागेको र केही दिनमै आफूलाई छाडेर अस्ट्रेलिया जान लागेकाले हत्या गरेको बताएका छन् । केटाले भनेकै कुरो मान्न सकिँदैन, केटी अस्ट्रेलिया जाने कुरो अनुसन्धानबाट खुल्ला, उनले भने, घटनास्थलबाटै आरोपी पक्राउ परिसकेकाले ज्यानसम्बन्धी कसुरअन्तर्गत थप अनुसन्धान भइरहेको छ ।"
विश्वकर्मा अदालतबाटै पक्राउ,सर्वोच्चले शुक्रबार दिउँसो विश्वकर्मासहित नेकपाका २ जना कार्यकर्तालाई रिहा गर्न सरकारलाई आदेश दिएको थियो ।
कर खारेज गर्न राप्रपाको माग,साथै उक्त पार्टीले आफ्नोतर्फबाट निर्वाचित स्थानीय तहमा साविक गाविस र नगरपालिकाले लगाएको करभन्दा बढी नलगाउन र लगाए फिर्ता गर्न बैठकले निर्देशनसमेत दिएको छ ।
समिति सभापतिको चुनाव भदौ १७ मा,महराले विशेष कारणले समितिका सभापतिको निर्वाचन कार्यतालिका सारिएको बताए । नेकपाका मुख्य सचेतक देव गुरुङले नेताहरूबीच आन्तरिक छलफल हुन बाँकी भएको र कांग्रेस सभापति शेरबहादुर देउवा पनि मुलुक बाहिर रहेकाले समितिको सभापति चयन गर्ने चुनाव पछि सारिएको बताए । कांग्रेसले सहमतिमा सभापति चयन गर्न सभापतिको चुनाव पछि सार्न माग गर्दै आएको थियो ।
जुस पिउँदा विद्यार्थी बिरामी,"जुस उत्पादक कम्पनी नेस्ले का बजार प्रतिनिधिले विद्यालयका कक्षा ३ देखि ७ सम्मका विद्यार्थीका लागि फुटसल कार्यक्रम आयोजना गरेका थिए । त्यही क्रममा विद्यार्थीलाई जुस खुवाइएको थियो । विद्यालयका प्रिन्सिपल मणिराज भट्टराईका अनुसार सयभन्दा बढी विद्यार्थीले जुस पिएका थिए । बिरामीमध्येका अंशु साह, कृषरञ्जन कर्ण, एन्जल साह, एलिसा साह र रोशन दासको अस्पतालमा उपचार भइरहेको छ । उनीहरूको अवस्था खतरामुक्त रहेको अस्पतालले जनाएको छ । सबैले एउटै चिज खाएकाले समान लक्षण देखा परेको छ, चिकित्सक हेमसागर रिमालले भने, यो जुसको फुड पोइजन हुन सक्छ । प्रहरीले कम्पनीका बजार प्रतिनिधि झापा कन्काई नगरपालिका २ का प्रदीप घिमिरे र महानगर ९ का महेन्द्रकुमार अग्रवाललाई को१स ३५६ नम्बर सिटी रिक्सामा राखिएको ४० कार्टुन मिलो जुससहित नियन्त्रणमा लिएको छ । उनीहरूलाई क्षेत्रीय खाद्य प्रविधि तथा गुण नियन्त्रण कार्यालय पठाइएको मोरङका प्रहरी प्रवक्ता डीएसपी घनश्याम श्रेष्ठले बताए ।"
डी र ई ल्याउनेले ग्रेड वृद्धि परीक्षा दिन पाउने,"संशोधनमा कक्षा ११ र १२ मा कुनै एउटा विषयमा डी र ई ग्रेड ल्याउने विद्यार्थीलाई ग्रेड वृद्धि परीक्षा दिन मिल्ने प्रावधान ल्याइएको पाठ्यक्रम विकास विकास केन्द्रका कार्यकारी प्रमुख कृष्णप्रसाद काप्रीले जानकारी दिए । यद्यपि राष्ट्रिय परीक्षा बोर्डले उक्त निर्णय गरिसकेको छैन । परिषद्ले कार्यविधिमा गरेको उक्त संशोधनपछि बोर्डले पनि निर्णय गर्नेछ । यस वर्ष पहिलो पटक कक्षा १२ मा लेटर ग्रेडिङ प्रणालीअनुसार नतिजा प्रकाशन गरिएको थियो । प्रकाशित नतिजामा एउटा विषयमा मात्र डी प्लसभन्दा कम ग्रेड ल्याउने ६५ हजार विद्यार्थी ग्रेड वृद्धि परीक्षामा सहभागी हुन पाउने थिए । संशोधनपछि थप ५० हजार विद्यार्थी ग्रेड वृद्धिका लागि आवेदन दिएर परीक्षामा सहभागी हुन पाउनेछन् । स्नातक तह अध्ययन गर्न वञ्चित हुने सक्ने विद्यार्थीको पक्षमा निर्णय लिएका हौं, काप्रीले भने, डी र ई ग्रेड ल्याउने परीक्षार्थीे यसै वर्ष ग्रेड वृद्धि परीक्षा दिएर स्नातक तहमा भर्ना हुन पाउनेछन् । शिक्षा विज्ञान तथा प्रविधिमन्त्री गिरिराजमणि पोखरेल अध्यक्ष रहेको परिषद् बैठकले कार्यविधिमा संशोधन गर्ने निर्णय गरेको हो । बोर्डले आगामी भदौ १६ गतेका लागि ग्रेड वृद्धि परीक्षा तोकेको छ ।"
आधा पुरियो फेवा,"महानगरले पामेमा डिसिल्टेसन चेक डयामको विस्तृत परियोजना प्रतिवेदन (डीपीआर) तयार गरेकै एक वर्ष बितिसक्यो । निर्माण कार्य भने हालसम्म सुरु हुन सकेको छैन । महानगरले गत वर्ष ईशानेश्वर कन्सल्टेन्सीलाई डीपीआर बनाउन जिम्मा दिएको थियो । कन्सल्टेन्सीले क्षमताअनुसार २० देखि २२ करोड रुपैयाँसम्ममा चेकडयाम बनाउन सकिने गरी डिजाइन तयार पारेको थियो । महानगरका इन्जिनियर एवं फेवाताल संरक्षण आयोजना प्रमुख महेन्द्र गोदार खानेपानी तथा सरसफाइ मन्त्रालयसँग सहकार्यमा यसै वर्ष डयाम निर्माण सुरु गर्ने बताउँछन् । मन्त्रालयको सहलगानी कोषबाट ८५ प्रतिशत र महानगरले १५ प्रतिशत बेहोर्ने गरी प्रक्रिया अगाडि बढेको छ, उनले भने, डयाम बनेपछि ताललाई बचाउन सकिन्छ । उता वन तथा वातावरण मन्त्रालयले आव ०७४७५ मा फेवाताल जलाधार क्षेत्र संरक्षण विशेष कार्यक्रम ल्यायो । भूसंरक्षण कार्यालयमार्फत डेढ करोड रुपैयाँ विनियोजन गर्यो । उक्त रकमबाट अँधेरीखोलामा तीन ससाना सिल्टेसन चेक डयाम बनाइएका छन्, मिलनढुंगा, जन्मजय ढुंगा र अटलेको थुम्कामा । पैरे खोलामा पनि तीन चेकडयाम बनाइएका छन् । चेक डयामले ठूल्ठूला ढुंगा, गेग्य्रान रोक्छ । खोलाको बहाव पनि कम गर्छ । खहरेमा बनाइएको सब सर्फेस ब्रेकरले खोला गहिरिन दिँदैन । कार्कीको तहरा, ठूलाखेतमा मेसनरी साइड डयाम बनेका छन् । कार्यालयका सबइन्जिनियर शिवशंकर शाह अँधेरी खोलामा मात्रै १२ सिल्टेसन डयाम बनाउनुपर्ने आवश्यकता देख्छन् ।"
रोनाल्डोको आगमनसँगै लिगलाई पुनर्जीवन,"फिओरेन्टिनामा पनि युवा प्रतिभा र उत्साहमा कुनै कमी छैन । लिगको सबैभन्दा कम उमेरको टोलीमा फ्रान्सेली डोनारुम्माका रूपमा आल्बिन लाफोन्ट छन् । आक्रमणमा फेदेरिको चिएसा, जिओभानी सिमिओनी र मारको प्याचाले सम्भावना देखाएका छन् । पार्माको सिरी ए मा पुनरागमनलाई पनि गम्भीर रूपमा हेर्नुपर्छ । टाट पल्टिएर ३ वर्षअघि चौथो श्रेणीमा झरेको क्लब लगातार तीनपटक बढुवा हासिल गर्ने पहिलो क्लब बन्यो । यद्यपि फरवार्ड इम्यानुएल कलाइओ खेल मिलेमतोको आरोपमा मुछिनुले केही असर भने पर्न सक्छ । लिगको आफ्नै चुनौती छन् । इटालियन लिगको परिचय नै बनेको विवाद अझै पनि कायम छ । तर त्यसले बहुप्रतीक्षित सिरी ए मा अझै रोमाञ्च थपेको छ । सबैको ध्यान लिगतर्फ केन्द्रित भएको छ । इटालियन पत्रिका कोरिएर डेल्लो स्पोर्टले लेखेको नै छ, क्रिस्टियानो रोनाल्डो पछि जीवन सम्भव छ । बीबीसी"
ज्ञानेन्द्र सिटिजन्सको ब्रान्ड एम्बासडर,ब्याडमिन्टनकी नङसल देवी तामाङलाई खेलबाटै जागिर हुँदै अहिले स्थायी नियुक्ति दिएको सिटिजन्सले बर्सेनि टेनिस प्रतियोगिता पनि गर्दै आएको छ । यसबाहेक पनि बैंकले खेलकुदका विभिन्न प्रतियोगितामा सहयोग पुर्याउँदै आएको बैंकका प्रमुख कार्यकारी अधिकृत राजनसिंह भण्डारीले बताए । उनले राष्ट्रिय टोलीका उपकप्तानलाई बैंकसँग जोड्न पाउँदा संस्थाको लोकप्रियता तथा व्यावसायिकता अभिवृद्धिमा मदत पुग्ने बताए । शुक्रबार नै बैंकले मल्लको उपस्थितिमा बैंकको नयाँ कार्यक्रम मेरो सिटिजन्स बाचक खाता को शुभारम्भ गर्यो ।
एसियाको शक्ति: १८ औं एसियाली खेलकुद आजदेखि,"नेपालको एसियाड पदक इतिहास (१ रजत, २२ कांस्य)१९८६, सोल, दक्षिण कोरियाबक्सिङबाट ४ कांस्य स्व दलबहादुर रानामगर, तुलबहादुर थापा, सुशील पोखरेल, मनोजबहादुर श्रेष्ठतेक्वान्दोबाट ४ कांस्य राजकुमार राई, विधान लामा, रामबहादुर घर्ती क्षेत्री, राजकुमार बुढाथोकी१९९०, बेइजिङ, चीन बक्सिङबाट १ कांस्य चित्रबहादुर गुरुङ१९९४, हिरोसिमा, जापानतेक्वान्दोबाट १ कांस्य मानबहादुर शाहीकराँतेबाट १ कांस्य सीता राई१९९८, बैंकक, थाइल्यान्डतेक्वान्दोबाट १ रजत सविता राजभण्डारी तेक्वान्दोबाट २ कांस्य सपना मल्ल र किशोर श्रेष्ठकराँतेबाट १ कांस्य समरबहादुर गोले२००२, बुसान, दक्षिण कोरियातेक्वान्दोबाट ३ कांस्य दीपक विष्ट, रेनुका मगर र रितुजिमी राई२००६, दोहा, कतारतेक्वान्दोबाट ३ कांस्य दीपक विष्ट, मनिता शाही र आयशा शाक्य२०१०, ग्वान्झाउ, चीन बक्सिङबाट १ कांस्य दीपक महर्जन २०१४, इन्चोन, दक्षिण कोरियाकराँतेबाट १ कांस्य विमला तामाङ"
डे ब्रुएनको स्थान कसैले लिन सक्दैन,"बर्नान्डो सिल्भा, डेविड सिल्भा, इल्काय गुन्डोगनसहित युवा टोलीबाट आएका प्रतिभाशाली फिल फोडेन जस्ता खेलाडी रहेकाले डे ब्रुएनको स्थान लिने खेलाडी सिटीमा देखिन्छन् ।"
थापाथलीलाई उपाधि,"गोल्डेनगेट इन्टरनेसनल कलेजले गजुरमुखी चेस क्लब, इलामलाई ३१ ले पराजित गर्दै तेस्रो स्थान हासिल गर्यो । गोल्डेनगेटले ५० हजार तथा गजुरमुखीले ३० हजार रुपैयाँ पाए । देशभरका २१ क्लब टिमहरूको सहभागिता रहेको प्रतियोगितामा व्यक्तिगत रूपमा उत्कृष्ट प्रदर्शन गरेका खेलाडीहरू राज प्रजापति, मनीष हमाल, मदनकृष्ण कायस्थ, राजेन्द्र वज्राचार्य र सुशील चौधरीले जनही पाँच हजार रुपैयाँ प्राप्त गरे ।"
आई हेट स्कुल,"नत्र, परीक्षाको नतिजासँगै आत्महत्याको समाचार सुन्नुपर्दैन थियो होला । नत्र, पढ्न नसकेर डिप्रेसनमा पुगेको खबर सुन्नुपर्दैन थियो अथवा यसरी पढाइ र पद्धति बोझ बन्दैन थियो होला । पढाइ त रमाइलो हुनुपर्ने थियो । केही विद्यार्थीलाई मात्र सफल बनाउने अनि अधिकांश विद्यार्थीलाई असफल घोषित गर्ने शिक्षालाई हामीले अब रोक्नैपर्छ । हाम्रो शिक्षाले सफलता मात्रै सिकाएको छ तर असफलता पनि जिन्दगीकै भाग हो भनेर सिकाएकै छैन । आज हाम्रै शिक्षा नयाँ कुरा सिक्नका निम्ति बाधक बन्दै छ । हाम्रो शिक्षा प्रणालीले हामीलाई रचनात्मक र सकारात्मकभन्दा पनि नकारात्मक र भुत्ते बनाउँदै छ । अलबर्ट आइन्स्टाइनको यो भनाइ फेरि सम्झन चाहन्छु, मेरो सिकाइको सबैभन्दा ठूलो बाधक नै मेरो शिक्षा बनेको छ ।"
प्रलेस : हिङ बाँधेको टालो,"प्रलेसका मुखियाहरूले आफ्ना पदलाई बार्गेनिङ चिप्स बनाएर प्रज्ञाको मझेरीमा उक्लेको आरोप खान थालेको कुरो पनि अब पुरानो भइसक्यो । पछिल्ला दिनमा त यसले प्रतिपक्षी चरित्रसमेत गुमाइसकेको छ । विचारको संकट घोर डरलाग्दो मोडमा छ । यसबारे मसँग कैयौं अप्रिय अनुभवहरू छन् । प्रलेससँग लामो समयदेखि जोडिएका लेखक स्नेह सायमी प्रलेसको यो संकट आजको मात्र होइन दस वर्ष अघिदेखिको हो भन्छन् । सायमीले भनेजस्तै स्वतन्त्र वाम लेखकहरूलाई समेट्न नसक्नु, तिनका आलोचना सुनेर रचनात्मक रूपले आफूलाई सच्याउन नसक्नुलगायतको रोग नयाँ होइन । आलोचनात्मक चेतना र प्रतिपक्षी चरित्र नै रित्याएर विचारको हिङ बाँधेको टालाको आडम्बर मात्रै बोकेर हिँड्नुले भने प्रलेसको साख र नूर गिरिसकेको स्थिति स्पष्ट छ । यो यत्तिकै बिस्तारैबिस्तारै मर्ला कि बौरिएर उठ्ने होला भन्ने कुरो उसको आत्मबोधमा भर पर्छ ।"
खोज्दै अरुणा लामा,"पछि २०४९ सालको अन्त्यतिर नरेन्द्रराज प्रसाईको अग्रसरतामा काठमाडौंमा अरुणा लामा स्वर्णिम साँझ आयोजना भयो । धेरै व्यक्तित्वहरूको संलग्नतामा यो कार्यक्रम सफल भयो । खचाखच भरिएको थियो तत्कालीन नेपाल राजकीय प्रज्ञा प्रतिष्ठानको हल । एउटा उत्सव नै भएको थियो त्यो । केही समयको अन्तरालमा उनी फेरि काठमाडौं आइन् । रेकर्ड गराइन् थुप्रै गीतहरू । अनि म्युजिक नेपालबाट उत्पादन गरियो उनका नयाँ गीतका क्यासेट चक्काहरू । अरुणा यात्रा, अन्तिम यात्रा जस्ता शीर्षकमा उनका थप गीति एल्बमहरू उत्पादन भए त्यसपछि ।"
मध्यरातमा नायग्रा,"बस चढेर फर्कंदै गर्दा म आफैंले नायग्रा यात्राको स्वविवेचना र आफ्नै मुख्र्याइँको आत्मलोचना पनि गरिरहें । गोजीमा पैसा छ भन्दैमा विकसित देशमा जे पनि पाइन्छ भन्ने मान्यता आफैंमा सधैं सही नहुने रहेछ । बरु विकसित दुनियाँमा गोजीको पैसाभन्दा पनि सही सूचना, जानकारी र इन्टरनेटको भरथेग महत्त्वपूर्ण हुने रहेछ भन्ने लाग्यो । सुविधा थियो । कहाँ, कसरी र कति शुल्कमा बस्न पाइन्छ अथवा कसरी जान सकिन्छ र कति बजे कुन सेवा लिन सकिन्छ भन्ने सूचना पनि मोबाइलमै पाउन सकिने थियो । तर, त्यो सुविधा मैले जोड्न पाएको थिइनँ । टयाक्सीदेखी होटल बुकिङसम्म अनलाइन पद्धतिमा चल्ने ठाउँमा म भने आकाशका जूनतारा हेर्दै कुदिरहेको थिएँ । साथमा, नेपालमा जस्तै हातमा एउटा सामान्य फोन (नेट एक्सेज नभएको) र गोजीमा अलिकति पैसा लिएर म बाटा लागेको थिएँ । यो मेरो आफ्नो हठ थियो र मूर्खतासमेत । यो दुरूह घडीसँगै नायग्रा झरनाले मेरो यात्रालाई रोमाञ्चिक र अविस्मरणीय बनाएको छ ।"
सधैंसधैं कुरिरहें,"बाहिर तिम्री आमा कुरिरहेकी छिन् एकैसाथमेरो शवलाईर, तिम्रो आगमनलाई ।"
भड्किलो तीज : उत्ताउलो गीत,बदलिँदो परिस्थितिमा महिलाहरूले अभिव्यक्तिको लागि तीज नै कुर्नुपर्ने अवस्था छैन । तर पनि अभिव्यक्ति स्वतन्त्रताको संस्कृतिका रूपमा स्थापित तीजलाई समाज परिवर्तनका आवाजहरू मुखरित गर्ने अवसरको रूपमा सदुपयोग गर्न सकिन्छ । स्वस्थ समाज निर्माणका लागि कुसंस्कारहरू वदल्दै लैंगिक समानताको उच्चतम अवस्थामा पुग्नैपर्छ । यसका लागि महिला र पुरुष दुवैको सचेत ढंगले हातेमालो गर्नु जरुरी हुन्छ ।
लोग्नेमान्छेका आँखा,"आमा भन्नुहन्छ ए छोरी, छाती छोपलोग्नेमान्छेका आाखा खराब हुन्छन् बा भन्नुहुन्छए छोरी, घुाडा छोपलोग्नेमान्छेका आाखा खराब हुन्छन् दाजी भन्नुहुन्छए बैनी, नाइटो छोपलोग्नेमान्छेका आाखा खराब हुन्छन् ए किन भन्दैनन् कोही पनिछोप छोप, लोग्नेमान्छेका आाखा छोपलोग्नेमान्छेका आाखा खराब हुन्छन् ।"
अंगालो,हरेकले आफ्नो इच्छाअनुसारको अंगालो छान्न सक्छन् मैले छान्ने अंगालोचाहिँ तिम्रो हो जो भर्खरै एउटा युद्ध जितेर फर्किएको होस् ।
अविश्वसनीय अठोट,"मन्त्री रावले त्यस्तो दाबी गरिरहँदा आखाँअगाडि नाच्न थाले सिंहदरबारभित्रका कोठाहरूमा झुन्डिएका राष्ट्रिय गौरवका आयोजनाहरूको सूची, मेलम्ची खानेपानी आयोजना अनि त्यसले कुरूप पारेको राजधानी र नागढुंगाकलंकी सडक । र, कानमा गुन्जिरहयो नेपाल सरकारको समृद्धिको सपना ।"
फुक्काफाल केटीहरु,"सहरका कुनाकुना गाउँका कुनाकुनामा सुरक्षाको उज्यालोमा छोरीहरू मुस्कुराउनैपर्छ । हरेक पटक यो भन्छौं । महिलाहरू जहाँ काम गर्छन्, स्वतन्त्र वा जागिरे त्यहाँका जिम्मेवाार व्यक्तिले उनीहरूको सुरक्षामा अनिवार्य ध्यान दिनुपर्छ । महिला हिंसाविरुद्ध लेख छापिरहेका सञ्चारगृहले परेको बेला छोरीहरूले गुहार्न सक्ने भरोसा बन्नुपर्छ । र, सबैभन्दा महत्त्वपूर्ण कुनै पनि प्रहरमा नेपाल सरकार हाम्रो सुरक्षामा हाजिर हुनैपर्छ । हामीलाई डर मिल्काउन देऊ । सारा समाज हाम्रो रक्षक बन । नडराऊ भन्नेहरूको सातो ट्विटरमा बस्नेहरूले नखाऊ ।"
"चरा घटे, आहारा खोसियो",शब्दतस्बिर: वेदराज पौडेल
नोस्टाल्जिक स्वाद : वाचिप्पा,यो चलनको सुरुआतबारे कुनै निश्चित तिथिमिति नभए पनि किरातीहरू व्यवस्थित कृषि युुगमा प्रवेश गरेपछि वाचिप्पा चलनमा आएको हुन सक्ने संस्कृतिविद्को भनाइ छ । पहिले घरायसी प्रयोगमा आउने वाचिप्पा किरातीहरूको मेला लाग्ने ठाउामा व्यावसायिक स्वाद बनिसकेको छ । विद्या राई
वैकल्पिक तर्कको खुराक,"समग्रमा पुस्तकका राजनीतिक शीर्षकका केही आलेखमा तन्किएको राजनीतिक घटनाक्रमबाहेक सरसर्ती पढ्न रसिलो छ । लेखकले निजात्मक शैलीमा कथावाचन गर्दा झनै रोचक छ । पुस्तकले सरसर्ती मुलुकका सबै भागमा हेपिएका, चेपिएका र थिचिएका आदिवासी जनजाति, दलित, मधेसी, महिलाको कथावाचन गर्छ, टुक्राटुक्रीकै रूपमा सही । त्यसमा लेखकले बेलाबेला अहिलेको बहसका डिस्कोर्सहरू जोडिदिएका पनि छन् । तर, पुस्तकमा उल्लेख गरिएका उदाहरणहरूको गहिरो खोजबिन भने छैन, यस्तोमा हुन सक्ने जोखिम भनेको एकपक्षीय ज्ञानको संकेत पनि हो । तथ्यांकमा खेलेर दर्शक, श्रोता र पाठक प्रभावित बनाउन खोज्ने विद्वान्हरूका लागि त्यस्तो खुराक भने यहाँ छैन । केही ठाउँहरूमा सम्पादकीय कमजोरीका कारण अड्किने अवस्था पनि आउँछ । खिम घले"
नयाँघरेको औंलाऔंला,"यो विवरण पढिरहँदा एउटा नियात्राकारले यतिबिघ्न गुगल सूचना नथोपर्दा पनि हुन्थ्यो कि जस्तो लाग्छ । अधिकांश निबन्धमा यस्तै उचाइ, लम्बाइ, चौडाइको डिटेल भटिन्छ । अक्षांशदेशान्तरको यो भूगोलपाठ दिक्कलाग्दो पनि छ । रत्न पुस्तक भण्डारले प्रकाशन गरेको २३० पृष्ठको नियात्रा संग्रहको मूल्य ३९५ राखिएको छ ।"
हिउँरानीको अस्पष्ट इतिहास,"भनिन्छ व्याकरणबिनाको भाषा भनेको लगामबिनाको घोडाजस्तै हो । पुस्तक व्याकरणको संयोजन नहुँदा बिनालगामको घोडा भएको छ । लेखनशैली एकातिर बगेको छ भने अर्थभाव अर्कैतिर बहेको छ । प्रश्नवाचक, पूर्णविराम, अल्पविराम, कोष्ठकको प्रयोग अल्मलिएको छ । ह्रस्वदीर्घ, शिरविन्दु, चन्द्रविन्दु र ब व श ष स को प्रयोग झनै अनर्थकारी बनेको छ । लेखनशैली कतै आत्मपरक, कतै वर्णानात्मक त कतै वस्तुपरक छ । कतिपय ठाउँमा त एउटै विषयवस्तुमा अटाउन सक्ने कुरा दोहोरो शीर्षक खडा गरिएको छ । लेखक संघीय लोकतान्त्रिक गणतन्त्र नेपालको संघीय संरचनाअन्तर्गतका एक प्रतिनिधि अर्थात् नगरको उपप्रमुख हुन् । सत्ताशक्तिको लोभमा कुनै बेला कम्युनिस्ट बनेका लेखक हाल राष्ट्रिय प्रजातन्त्र पाटी सम्बद्ध छन् । पुस्तकमा राजा र राजसंस्थाको प्रशस्तिगान भेटिन्छ । समकालीन घटना, समय र पात्रको आत्माभिव्यक्तिले भए पनि स्थापित ज्ञान र बुझाइको स्तरमा बढोत्तरी हुने एक सिँढी यो पुस्तकले थपेको छ । अंकलाल चलाउने"
गंगामायाको आवाज,न्याय खोज्दा गंगामायाले कति हन्डर खाइछन् भन्ने कुरो पुस्तकले देखाएको छ । छोरो अनाहकमा मारिनु एउटी आमाका लागि सहय घटना होइन । न्याय खोज्दा पति पनि गुम्नु त झनै अभिशाप हो । उनको जीवन एक दु:खान्त कथाजस्तो छ । यसै मानवीय वेदनालाई वाणी दिने प्रयास लेखकले गरेका छन् । यो पुस्तक हातमा परेपछि पाठकले आदिदेखि अन्त्यसम्म नपढीकन सुखै पाइँदैन । रामदयाल राकेश
एकासीवर्षे तन्नेरी,"हामी तीन जना कारमा थियौं । ठूलो आवाजसँगै कार ध्वस्त भयो । हाम्रो ज्यान भने जोगियो, काबुलका ती दिन सम्झँदा रातो अनुहार बनाइसकेका उनले भने, अर्कोपल्ट होटलमा पाकिस्तान र अफगानिस्तानका खेलाडीको चेकिङ चइरहेको थियो । बम पड्कियो । इन्टरकन्टिनेन्टल होटलको आधा बिल्डिङ नै ढल्यो । धन्न फेरि बाँचियो । भाग्यले बाँचे । भाग्यमानी रहेछु । म सधैं भाग्यमानी पनि छु । गोलकिपर भएर खेल्दा पनि कहिल्यै घाइते भएको थिएन ।:"
शंखेकिरा : ज्यानमारा जीव,"यसको नियन्त्रणका लागि मेटलडिहाइड तथा क्याल्सियम आर्सिनेटहरू प्रयोग गरिन्छ । बजारमा पछिल्लो समय मोलुस्साइडल रसायन पाउने गरेको छ । त्यस्ता रसायनले जीवको शरीरलाई स्टिमुलेट गर्दै म्युकज ग्रन्थिबाट बाक्लो पदार्थ निकाल्दै डिहाइड्रेसनका कारण यो जीव मर्छ । घरमा प्रयोग गरिने कमल साल्ट (सोडियम क्लोराइड, नुन) को प्रयोग पनि यो जीवलाई नियन्त्रण गर्न सकिन्छ । ग्लोबल इनभेसिस स्पेसिस को डाटावेशमा नेपालमा यस्ता आयातित जीव तथा वनस्पतिको संख्या ७९ रहेको उल्लेख छ । त्यसमा पनि अधिकांश मिचाहा प्रवृत्तिकै पाइएका छन् ।"
माछी मार न हो,"नवीनसँगैका साथीहरू राम थापा, सुन्दर श्रेष्ठ, रामशरण नेपाली स्वर्गवास भइसके । रेडियोमा दाजु मानेको पाण्डव सुनुवार पनि यो संसारमा आज छैनन् । अरूभन्दा पनि आफूले गाएका र रेकर्ड राखेका गीतहरू आज नभेटिँदा नवीन चित्त दु:खाएर बसेका छन् । भन्छन्, श्रोताले सम्झिए कि बिर्सिए थाहा छैन । मैले भने लोकगीत बिर्सिसकेको छुइन ।कुम्भराज राई"

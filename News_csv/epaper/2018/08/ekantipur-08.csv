शीर्षक,विवरण
पोस्टमा काफ्ले,"आफूले लामो समय देशबाहिर रहेर पत्रकारिता गरे पनि नेपालप्रतिको चासो निरन्तर रहेको काफ्लेले बताए । मैले जहाँ बसेर पत्रकारिता गरे पनि नेपालका समाचार नेपाली दृष्टिकोणसहित बाहिर भन्नुपर्छ भन्ने सधैं लागिरह्यो, उनले भने, त्यसैका लागि म पटकपटक नेपाल आइरहें र लेखिरहें । अध्यक्ष सिरोहियाले काफ्लेको कार्यकालमा द काठमान्डु पोस्ट अझ बढी उचाइमा पुग्ने विश्वास व्यक्त गरे । उनले निवर्तमान प्रधान सम्पादक अखिलेश उपाध्यायलाई १० वर्ष द काठमान्डु पोस्टमा रहेर गरेको योगदानको प्रशंसा गर्दै उत्तरोत्तर प्रगतिको कामनासहित बिदाइ गरे । उपाध्यायले एक महिनाअघि राजीनामा दिएका थिए ।"
मुठभेड नै शंकास्पद,मारिएकाको खुट्टामा कसरी चप्पल ?अजय र गोपाल पेन्टरको काम गर्छन् भन्ने सुनेको हो । सोमबार बिहान उनीहरूलाई प्रहरीले लग्यो रे । अपहरण गरी बच्चा मारेछन् रे भन्ने पनि सुनें । उनीहरू सामान्य खालका केटा थिए । पहिले त्यस्तो बदमासी गरेको पनि केही सुनिएको थिएन । पेन्टका गोल्टिन बट्टामा कपडा पट्याएर राख्थे । पछि पो उनीहरू मुठभेडमा मरेको कुरा सुनें । उनीहरूको खुट्टामा चप्पल पनि देखें । घरबाट उनीहरूलाई लैजाँदा उनीहरूका खुट्टामा चप्पल नै थिएन । पछि कसले चप्पल लगाइदियो थाहा भएन । अजय र गोपाल डेरा गरी बस्ने घर नजिकैका एक स्थानीय
सूचना माग्दै पूर्वमुख्य सचिव,आफ्नो निवेदन मागअनुसार सूचना पाउनेमा उनी विश्वस्त देखिन्छन् । सूचनाको हकसम्बन्धी ऐन २०६४ अनुसार आफ्नो वा कुनै पनि विषयको सूचना माग गर्दा नदिएमा सम्बन्धित सूचना अधिकारीसमक्ष निवेदन दिन सकिने व्यवस्था छ । त्यसरी निवेदन दिएको १५ दिनभित्र सूचना उपलब्ध गराउनुपर्छ । नदिएमा कार्यलय प्रमुखलाई उजुरी गर्नुपर्ने व्यवस्था कानुनमा छ ।
कालाबजारी गरे ३ वर्ष कैद,"उपभोक्ता अदालत गठन उपभोक्ताको सरोकारको मुद्दाको किनारा लगाउन अब उपभोक्ता अदालत गठन हुने भएको छ । उपभोक्ताको हितमा काम गर्ने संघसंस्थाले वर्षौंदेखि राखेको माग विधेयकमा समेटिएको छ । जिल्ला न्यायाधीश अध्यक्ष हुने गरी उपभोक्ता अदालत गठन हुनेछ । अदालतमा कानुन विषयमा कम्तीमा स्नातक उपाधि हासिल गरेका दुई जना उपसचिव सदस्य रहनेछन् । अध्यक्ष न्याय परिषदको परामर्शमा तोक्नुपर्ने हुन्छ भने सदस्य न्याय सेवा आयोगको परामर्शमा तोक्नुपर्ने हुन्छ । अदालतको अधिकार क्षेत्रको प्रयोग सबै सदस्यले सामूहिक रूपमा निर्धारण गर्नेछ । एक जना सदस्य उपस्थित रहेको इजलासले मुद्दाको थुनछेकबाहेकको अन्य कारबाही गर्न सक्नेछ । त्यस्तै दुई सदस्य उपस्थित भएको इजलासले थुनछेकलगायत अन्य जुनसुकै काम गर्न सक्नेछ । अदालतले आफ्नो अवहेलनाको सम्बन्धमा कारबाही चलाउन पनि सक्ने अधिकार दिएको छ । अवहेलना ठहर गरेमा १० हजार रुपैयाँ जरिवाना, एक वर्ष कैद वा दुवै सजाय गर्न सक्नेछ ।"
बाँदर रोक्न बाँदर घाँस,"बाँदरले जिल्लाभरि नै दु:ख दिइरहेकाले सबै तहले कुनै न कुनै उपाय खोजिरहेका छन् । कालिञ्चोक गाउँ्पालिकामा बाँदरबाट खेती जोगाउन गोठाला व्यवस्था गरिएको छ । गाउँपालिका अध्यक्ष विनकुमार थामीले गाउँलेले गर्दै आएको तरिकाअनुसार बाँदर धपाउन हेरालुका लागि बजेट विनियोजन गर्ने बताए । मेलुङ गाउँपालिका अध्यक्ष नरबहादुर श्रेष्ठ पनि बाँदरको क्षतिपूर्तिबारेका निवेदन अध्ययन गरिरहेको र उपाय खोजिरहेको बताउँछन् । पहिलापहिला गौंडामा बाँदर मारेर झुन्ड्याएपछि बाली खान आउँदैन थिए, विगु गाउँपालिका अध्यक्ष युधृष्ट खडकाका अनुसार गौरीशंकर संरक्षण क्षेत्र हुनुपूर्व बाँदर मारेर झुन्ड्याइन्थ्यो । संरक्षण क्षेत्र बनेपछि मार्न नपाइने नीति बन्यो । त्यसपछि झनै बढेका बाँदर र अन्य जंगली जनावरका कारण बिगुस्थित बुलुङका धेरै जमिन बाँझै छन् ।"
मनोविद्को सुझावअपहरणबाट जोगिन विद्यालयमै सिकाऔं,"यसका अतिरिक्त बालबालिका अपहरणमा परेको अवस्थामा प्रहरीमा सूचना दिन जाने समूहमा अपहरणकारीलाई सघाउने व्यक्ति पनि कतिपय अवस्थामा हुने गरेको डीआईजी मल्लले बताए । फिरौतीका लागि बालक अपहरणका धेरैजसो घटनामा प्रहरीसम्म पुग्न अभिभावकलाई सघाउनेमा अपहरणका मुख्य योजनाकार वा त्यस समूहको कुनै सहयोगी नै सामेल हुने गरेको देखिएको छ, उनी भन्छन्, यस्तो हुँदा प्रहरीले गरेको हरेक प्रयासको जानकारी अपहरणकारीले पाउने हुँदा अपराधी समात्न मुस्किल पर्न जान्छ ।"
नारायणगढमुग्लिङ सडक: दिनदिनै पहिरो,"सडक भासिएको १७ किलोमा पनि पहिरोको समस्या आउन सक्ने आयोजना प्रमुख रोहितकुमार बिसुरालले बताए । उनका अनुसार पहिरोको जोखिम क्षेत्रहरू निकै घटेका छन् । पहिरो खसेर सडक बन्द हुने समय पनि कम भएको छ । यो वर्ष पहिरोले लगातार १२ घण्टासम्म गाडी बन्द भएको छ । पहिरोको समस्या निर्मूल नभए पनि निकै घटेको छ । काम गरेको ठाउँमा नियन्त्रण भएको छ । त्यसैले अवस्था निकै खराब छ भन्ने होइन, आयोजना प्रमुख बिसुरालले भने । यो वर्ष पहिरो जान थालेको ठाउँमा नियन्त्रणको उपायबारे वर्षा सकिएपछि मात्रै अध्ययन हुने र त्यसअनुरूप नियन्त्रणको काम हुने बिसुरालले बताए ।"
सहमति तोडे १६ औं सत्याग्रह,"उपचार गर्न नपाएकामा क्षमा मागे उनले आफ्नो अनशनले गर्दा बिरामीको सेवा गर्न नपाएको भन्दै बिरामीसँग क्षमा मागेका छन् । २७ दिन लामो अनशन र त्यसपछि तंग्रिन लागेको समयका कारण बिरामीलाई उपचार गर्न नपाएकामा आफू दु:खित भएको समेत उनले बताए । यसो भन्दै गर्दा उनी भक्कानिएका पनि थिए । मलाई बिरामी हेर्न दिनोस्, पढाउन दिनोस्, तपाईंहरू (सत्ता पक्ष) जनपक्षीय नियम कानुन बनाउनुस्, डा केसीले भने, जनताको हितकारी नियम कानुन बनाउनु, जनहितमा काम गर्नु उहाँहरूको दायित्व हो ।"
न्यायपालिकामा अतिक्रमण : कांग्रेस,"प्रधानमन्त्री अध्यक्ष रहने संवैधानिक परिषद्मा प्रधानन्यायाधीश, सभामुख, राष्ट्रिय सभा अध्यक्ष, प्रमुख विपक्षी दलको नेता र उपसभामुख सदस्य हुन्छन् । परिषद्ले सुरुमा सर्वसम्मतिको प्रयास गर्नेछ । सर्वसम्मति नभए बहुमतबाट पनि निर्णय गर्न सक्छ । तर प्रमुख विपक्षी दलका नेताविहीन पहिलो बैठकबाटै निर्णय गर्न परिषद्लाई समस्या पर्छ । दोस्रो बैठकमा पनि अनुपस्थित भए बहुमतबाट निर्णय हुन सक्छ ।"
स्तनपान कक्ष अब महिला हक,"स्वास्थ्य संस्थाले शिशु जन्मेको अभिलेख राख्नुपर्ने व्यवस्था विधेयकमा गरिएको छ । यो व्यवस्थाअनुसार स्वास्थ्य संस्थामा जन्मेको शिशुको बाबु वा आमाको नाम राखेर प्रमाणपत्र दिनुपर्ने प्रावधान छ । बाबु पहिचान हुन नसकेको वा बाबुको नाम उल्लेख गर्न नचाहेको हकमा आमाको नाम राखेर शिशु जन्मेको प्रमाणपत्र दिनुपर्ने हुन्छ । स्वास्थ्य संस्थाले गर्भपतन गराएको महिलाको संख्या खुल्ने गरी अभिलेख राख्नुपर्ने विधेयकमा उल्लेख छ । गर्भवतीको मन्जुरीमा १२ सातासम्म गर्भपतन गराउन पाउने, जबर्जस्ती करणी र हाडनाता करणीबाट रहन गएको गर्भ गर्भवतीको मन्जुरीले १८ सातासम्म गर्भपतन गर्न सक्ने प्रावधान पनि विधेयकमा छ । एचआईभी वा यस्तै प्रकृतिको निको नहुने रोग लागेमा जुनसुकै अवधिको गर्भ पनि गर्भपतन गराउन सकिने कानुनी व्यवस्था गर्न लागिएको छ । त्यस्तै भ्रूणको लिङ्ग पहिचान गराउन प्रतिबन्ध लगाइएको छ ।"
दसौं सन्तानमा छोरा,"हुन त दुई सन्तान ईश्वरका वरदान भन्ने गरिन्छ, उनका ५० वर्षे श्रीमान् डिल्लीबहादुरले भने, मलाई भने बाध्यताले अर्कै बनायो । यति धेरै सन्तान जन्माउने रहर थिएन, तर समाजलाई देखाउनकै लागि यस्तो जोखिम लिनुपर्यो । डिल्लीबहादुरको आर्थिक स्थिति कमजोर छ । शाही परिवारले खेतीकिसानी र ज्यालामजदुरी गर्दै आएको छ ।"
राष्ट्रिय सभाका समितिहरू सक्रिय,चारवटै समितिको बैठक ज्येष्ठ सदस्यको अध्यक्षतामा बसेको थियो । यसअघि सोमबार प्रतिनिधिसभाका १० वटै विषयगत समितिहरूको पहिलो बैठक बसेको थियो ।
पैसा दिने र अनुगमन गर्ने एउटै,यसैगरी खाँडादेवी गाउँपालिका प्रमुख प्रशासकीय अधिकृत विष्णु सुवेदी पनि बहुपक्षीय अनुगमन कर्मचारी र जनप्रतिनिधि दुवैलाई सजिलो हुने बताउँछन् । उनले आगामी वर्ष गाउँपालिकाले यसबारे कदम लिने बताए । संविधानत: योजना अनुगमन र स्थानीय निकायबीच समन्वयको जिम्मा पाएको जिससले थोरै भए पनि यो वर्ष अनुगमनको काम गरेको जिल्ला समन्वय अधिकारी राजेन्द्र केसीले बताए ।
राजपथको यात्रा जोखिम,कुन्छालकुलेखानी पनि उस्तैकुलेखानी डयाम जानका निम्ति साढे तीन दशकअघि बनाइएको कुन्छालकुलेखानी सडक केही भाग हिलोका कारण आउजाउ नै बन्द भएको छ । कुन्छालबाट बज्रबराही बजारसम्म मोटर बाटो राम्रो भए पनि अन्य क्षेत्रमा ठुल्ठूला खाल्डाखुल्डी र हिलोले सवारी आवतजावत गर्न समस्या भएको हो । उक्त सडकको विभिन्न भागमा माथिबाट पनि गाउँ जाने सडक बनाएकाले वर्षायाममा माटो बगेर आएर हिलो भरिएको छ । सडक हिलाम्मे बनेकाले यस क्षेत्रका बासिन्दा समस्यामा परेका छन् ।
डल्ला परेको सिमेन्टले ढलान,अघिल्लो वर्ष धोबीदेखि सैपु जाने सडकमा भएको कालोपत्रेको कामसमेत गुणस्तरको नभएको गुनासो व्याप्त थियो । सञ्चारकर्मी र नागरिक अगुवाले उक्त सडकमै पुगेर सार्वजनिक सुनुवाइसमेत गरेका थिए । गत वर्ष कालोपत्रे गरेको सडक धेरै ठाउँमा भत्किसकेको छ ।
पहिरोले क्षति,पहिरोमा कुनै पनि मानवीय क्षति भएको छैन । त्यसैगरी पासाङल्हामु मार्ग ककनी १ ओखरपौवामा पहिरोले सडक अवरुद्ध पारेको छ ।
सामुदायिक विद्यालय: मासिक शुल्क असुल्दै,"गोदावरी नगरपालिकाका मेयर गजेन्द्र महर्जनले नियमावलीमा त्रुटि भएमा सच्याउन तयार रहेको बताए । कक्षा ११ र १२ माध्यमिक तहमा समावेश गरे तापनि लागू नभएकाले शुल्क लिने व्यवस्था गरेका हौं, उनले भने, सबै विद्यालयमा ११ र १२ कक्षा खोलेको पनि छैन ।"
भीभीआईपी उपचार कक्ष सुनसान,"यो कक्षमा एउटा मात्रै कोठा छ । सबै सुविधा छन् । कुरुवाबेड, फोन र भान्सा पनि छ । भीआईपी कक्ष बिरलै मात्रै प्रयोगमा आउने गरेको अस्पतालका निर्देशक डा भूपेन्द्रकुमार बस्नेतले बताए । यो कक्षबाट हालसम्म नौ जनाले मात्रै उपचार लिएको अस्पतालको तथ्यांक छ । पछिल्लो पटक पूर्वसभासद तारानाथ रानाभाटले यहाँबाट उपचार लिएका थिए । अघिल्लो वर्ष शिक्षामन्त्री गिरिराजमणि पोखरेलले भीआईपी कक्षबाट उपचार लिएका थिए । सात दिन बसेरे २१ हजार तिरेको अस्पतालको रेकर्ड छ ।"
जम्काभेट नभई मुठभेड,"प्रहरीले बाटो बिराएका नागरिकलाई कानुनी दायरामा ल्याउने हो, आफैं बाटो बिराउने होइन । प्रहरी अधिकृतले बाटो बिराए भने संगठनले कारबाही गर्नुपर्छ नभए कानुन पालकहरू आफैं अराजक हुन पुग्नेछन् र समाज भयभीत ।"
बाँदरले बसिखान दिन्छ,आचार्य नेपाल विज्ञान तथा प्रविधि प्रज्ञाप्रतिष्ठानका वैज्ञानिक हुन् ।
अपहरण र हत्या,"केही दिन अघिमात्रै कञ्चनपुरमा भएको बलात्कारपछि हत्याको घटना, काभ्रेमा अर्की नाबालिकाको हत्या, जाजरकोटमा घरमै अध्ययन गरिरहेका बालबालिका पहिरोमा पुरिएर मृत्यु साथै आइतबार मात्रै राजधानीमा ११ वर्षे बालकको अपहरणपछि हत्या भएको घटनाले बालबालिकाका संवेदनशील दिमागमा निकै असर पारिरहेको छ । सबै अभिभावकको चाहना हुन्छ आफ्ना बालबालिकाल राम्ररी पढुन्, असल मान्छे बनुन् । भविष्यको कर्णधार बालबालिका हुन् । यी अबोध बालबालिकाको के दोष हुन्छ ? दुश्मनी जहाँ छ, जोसँग छ, ऊसँग मात्रै लड्नुपर्ने हो । निर्दोष उनीहरूलाई अपहरण गर्ने, बलात्कार गर्ने अनि हत्या गर्ने ? सरकारले अविलम्ब विद्यालय, क्याम्पसमा बालबालिकालाई अपराधसँग कसरी लड्ने भन्ने कार्यक्रम सञ्चालन गर्नुपर्छ । तेजेन्द्र चौधरीकुपन्डोल, ललितपुर"
विकासको नाममा विनाश,"स्थानीय नागरिक अगुवाका अनुसार जाजरकोटको खलंगा बजार वरिपरि मापदण्ड विपरीत घर बनाइएका छन् । ढल निकासको व्यवस्था छैन । माटो जथाभावी फालिएको छ । जंगलको विनाश गर्दै अन्धाधुन्द तरिकाले सडक खनिएको छ भने पर्खाल लगाइएको छैन । जोखिम न्युनीकरणप्रति सम्बन्धित निकायले बेवास्ता गरेकाले खलंगालाई चारैतिरबाट पहिरोले घेरेको छ । आवतजावत गर्ने सबै बाटो छेकिनुका साथै बजारका ६५ घर जोखिममा छन् । उता कालिकोटमा ९ वटा स्थानीय तह प्रत्येकमा २ देखि ५ वटासम्म डोजर लगाएर विध्वंस मच्चाएसँगै अधिकांश सडक पहिरोले भत्किंँदै गएपछि विकासको रकम विनाशकारी सिद्ध भएको छ । भुवनेश्वर शर्माचन्द्रागिरि२, काठमाडौं"
उत्तरदायित्वविहीन सरकार,"बालिकाको विभत्स हत्याको चौतर्फी विरोध भइरहेको छ । कञ्चरपुरमा बलात्कारीलाई कारबाहीको माग गर्दै दिनहँु प्रदर्शन भइरहेको छ । कुरो यतिमै सीमित छैन, केही दिनको अन्तरालमा यही क्षेत्रमा पुन: दोस्रो बालिका बलात्कारीको सिकार भएकी छन् । अघिल्लो साता काभ्रेकी एक बालिकाले समेत आफन्तबाटै बलात्कारपछि ज्यान गुमाउनुपर्यो । अपराध दिनानुदिन बढेको छ । अपराधीहरू खुलेआम घुमिरहेका छन् । राज्य रमिते भएको छ, प्रहरी प्रशासन अनुसन्धानको नाममा झारा टार्ने काम गरिरहेको छ । राज्यको चासो छैन, बरु तिनै जनताको पसिनाको अंश करको रूपमा चुसेर प्रहरीमार्फत न्याय मागिरहेका स्थानीय स्वरहरूलाई दबाउन लागिरहेको छ । मोहनराज भट्टडडेलधुरा"
मुलुकको रङ किन फेरिएन ?,"जीवनको रंग हाम्रा नेताहरूलाई कहिल्यै थाहा भएन । सायद उनीहरू सडकपेटीमा रात गुजार्ने दु:खी, गिट्टी कुटेर निर्वाह गर्ने मजदुर, हलीहलिया तथा गरिबगुरुवामाथि कार्यकारी बन्दा आनन्दित हुन्छन् । नेपालीहरू समृद्ध भएको हेर्न चाहँदैनन् । राणाहरू जस्तै निरंकुश बन्न चाहन्छन् । उनीहरूलाई सडकपेटीका चित्कारले मन पोल्दैन, उपचार नपाएर दु:खलाई दबाएका बिरामीको मर्मलाई करोडौं लिएर आफू विदेश गई उपचार गरेको आनन्दले बिर्साउँछन् । आफू किन सत्ताको प्रमुख भएँ, मेरो उत्तरदायित्व के हो भन्ने ख्याल गर्दैनन् । किनकि तिनीहरूमा आत्मा होइन, कहिल्यै नपग्लिने पत्थर छ । गरिबीसंँग रमाउँछन् तिनीहरू, किनकि यहाँ गरिबीले नै पालैपालो तिनीहरूलाई सत्तामा पुर्याएको छ । गरिबी भएमात्र जनतालाई आस देखाएर भर्याङ बनाउन पाइन्छ । समृद्धि जनजीविकाको लागि जोहो गरेमात्र पूरा हुन्छ भन्ने तिनीहरूलाई थाहा छैन कि ! रोम जलिरहँदा निरोले बाँसुरी बजाए जस्तै हाम्रा नेता बाँसुरी बजाउनमै मस्त छन् । कुसुम न्यौपानेमध्यबिन्दु११, अरुणखोला, नवलपुर"
अव्यवस्थित वीरगन्ज सहर,"तर सरकारले खासै चासो देखाएको छैन । मुख्यमन्त्रीले वीरगन्ज सहरलाई सुन्दर र स्वच्छ बनाउन आफ्नो योगदान दिनुको साथै जसपाल सिंहजस्ता समाजसेवीलाई हौसला प्रदान गर्नुपर्छ । प्रमोद पौडेलश्रीपुर, वीरगन्ज"
स्तनपान कक्ष निर्माणको प्रश्न,"स्वास्थ्यसेवा विभागले स्तनपान कक्ष निर्माण अभियान सुरु गरेको जानकारी दिएसँगै सर्वत्र यसको चर्चा छ । आधा आकाशको संज्ञा दिइएका महिला दिदीबहिनीमात्रै नभएर सम्पूर्णमा खुसीको सञ्चार भएको छ । सामान्य लाग्ने यो विषय आवश्यक थियो । आउने दिनमा स्वास्थ्यसेवा विभागले अहिले पत्रिकामा उद्घोष गरेजस्तै काठमाडौं उपत्यकाका ३० ठाउँमा स्तनपान कक्ष निर्माण गर्ला ? महानगरपालिकाले सार्वजनिक शौचालय पर्याप्त बनाउन नसकेको यो महानगरमा स्वास्थ्यसेवा विभागले स्तनपान कक्ष बनाउन सक्ला ? यसलाई सामान्यजनले पत्याउने आधार के ? स्तनपान कक्ष निर्माण गरिने हो भने कहिलेसम्म कहाँकहाँ निक्र्योल हुुनुपर्छ । हचुवामा त्रिभुवन विमानस्थल लगायत आवश्यक ठाउँमा मात्र भनेर हुँदैन । महिलाको आवतजावत हुने हरेक स्थानमा स्तनपान कक्ष निर्माण हुनु जरुरी छ । रामकृष्ण बरालजोरपाटी२, काठमाडौं"
पक्ष र प्रतिपक्ष फेरिएनन्,"कांग्रेस सरकारले गरेका राम्रा कार्यको सराहना गर्दै अझै राम्रो कार्य गर्न दबाब सिर्जना गरिरहेको छैन । उसको चरित्र हेर्दा लाग्छ, एउटा अल्लारे ठिटो जो आफ्ना स्कुले पढाइ र गृहकार्यको वास्तै नगरी अर्को साथीको खुराफात गर्न र होच्याउनमै समय, श्रम र सारा स्रोत खर्चिरहेको छ । सरकारको पारा पनि अल्लारे, आलोकाँचो ठिटाकै जस्तो छ, जो कुनै कार्ययोजना र आवश्यक नीति र ऐनकानुन तर्जुमै नगरी केही सुधार गर्ने थालनी गर्छ । तर आफ्नै दलाल पुँजीपति र माफिया बनेका साथीहरूको दबाब परेपछि थेग्न नसकेर पछि हटिहाल्छ । वस्तुत: दुवै दल र नेतागण एकअर्कालाई चाहिरहने साथी हुन् । एकलाई अर्को नभई पनि हुँदैन र अर्को माथि गएको पनि अर्कोलाई पच्दैन । सरकार र प्रतिपक्ष सत्ताकै दाउपेच र घोचपेचमै रमाइरहेछन् । उनीहरूको चरित्र र पुरानै प्रवृत्ति हेर्दा लाग्छ, उनीहरू कुहिरोभित्र हराएको दिशाहीन काग र दूधभातले अघाएका बिरालोजस्तै देखिन्छन् । यिनीहरूले यसै गरी ५ वर्ष बिताउने देखिन्छ । आउने चुनावमा अहिले तल परेकाले जितेर माथि पुगे फेरि तल परेकालाई माथि पुगेकाले गर्ने व्यवहार र तल परेकाले माथि परेकालाई गर्ने व्यवहारमा परिवर्तन आउने लक्षण कतै देखिन्न । यसर्थ यिनीहरू समाज र देशको सेवाका निम्ति राजनीति गरिरहेका छैनन् । बरु प्रतिशोधको राजनीति गरिरहेका छन् । जनताले यी दुवैलाई खबरदारी नगरेसम्म यी सुध्रलान् र देश र जनताको भलो होला कि भन्ने जनताको आशा र भरोशा आसआस केश विलास भन्ने उखानजस्तै बन्न सक्छ । धनपति कोइरालाकावासोती, नवलपुर"
लोकतन्त्रमा स्वेच्छाचारी,"सरकार वा राज्यका अन्य कुनै पनि शक्तिले नागरिक अधिकार अतिक्रमण गर्न सक्दैन भन्ने लोकतन्त्रको मर्म हो । कतिपय लोकतान्त्रिक मुलुकमा संसद र नागरिकको स्वर बाझे छिनोफानोका लागि जनमत संग्रहमा लगिन्छ । राज्यका सबै शक्ति व्यवस्थापिका, कार्यपालिका, न्यायपालिकादेखि सर्वसाधारणसम्म कानुन अनुसार चल्नुपर्छ । अझ सार्वजनिक पद ओगटेका पदाधिकारीले व्यक्तिगत लाभलाई तिलाञ्जली दिएर सार्वजनिक हितमा निर्णय गर्नुपर्छ । सरकार, संसद, न्यायप्रणाली, राजनीतिक दल, प्रतिपक्ष, कर्मचारी, नागरिक समाज संवेदनशील हुनुपर्छ ।"
चेपुवामा प्रदेश सरकार,"जनतामा सेवा कसरी पुर्याउने भन्ने ठूलो चुनौती प्रदेश सरकारलाई छ । जबसम्म प्रदेश सरकारले प्रभावकारी सेवा पुर्याउन सक्दैन, तबसम्म जनताले प्रदेश सरकार छ भन्ने अनुभूति गर्न सक्दैनन् । प्रदेश सरकारका लागि आवश्यक संरचना बनाउन संविधानले बाटो छेकेको छ । यस्तो चेपुवामा प्रदेशिक सरकारहरू अल्झिएका छन् । सकारात्मक विषय के छ भने लगभग सबै मुख्यमन्त्रीले एकै स्वरमा दबाब दिइरहेका छन् । तैपनि प्रदेशलाई मजबुत बनाउन सहयोग गर्ने संयन्त्रहरू प्रादेशिक परिषद् र प्राकृतिक स्रोत तथा वित्तीय आयोगजस्ता सूचनाहरू बन्न किन ढिलाइ ? यी संयन्त्रहरू नबन्दा प्रादेशिक अधिकारहरू कार्यावन्यनमा ढिलाइ भइरहेको छ । यसकारण संघीयताप्रति पूर्ण प्रतिबद्धता छ भनी संघीय संसद तथा सरकारले यथाशीघ्र राज्यका हरेक संरचनालाई सन्देश दिनु आजको आवश्यकता हो । झा प्रदेश नं २ का मुख्य न्यायाधिवक्ता हुन् ।"
कोलिफर्मबाट कसरी बच्ने ?,खरेल धरानस्थित केन्द्रीय प्रविधि क्याम्पसको प्राणीशास्त्र विभागमा पढाउँछन् ।
साउने अर्थतन्त्र,"मुलुकको व्यापार घाटाप्रति सजगतानेपालले वर्षेनी व्यापार घाटा बेहोर्दै आएको छ । गत आर्थिक वर्षको ११ महिनामा मुलुकको व्यापार घाटा १० खर्ब ६३ अर्ब हुनु र अघिल्लो वर्षको तुलनामा २४ दसमलव ६ प्रतिशतको बढोत्तरी हुनु देशका लागि सुखद होइन । देशभित्रै उत्पादित सामग्रीमार्फत व्यापारिक गतिविधि फस्टाउनसके मात्र मुलुकको अर्थतन्त्रमा टेवा पुग्न जान्छ । त्यसैले स्वदेशी सामग्रीकै उपयोगलाई प्राथमिकता दिने बानी जोकोहीले बसाल्नु जरुरी छ । आयातित सामग्री प्रयोगलाई कम गर्दै जाने बानीले देशको अर्थतन्त्रमा सकारात्मक प्रभाव छोड्न सक्छ । आस्था र विश्वासको सही अवलम्बनका लागि देखासिकी र भड्किलोपन आवश्यक पर्दैन । नयाँनयाँ पर्व, उत्सव सिर्जना गर्दै विदेशी सामग्रीको बजार विस्तार गरेर आफ्नै मुलुकको हित प्रतिकूल जानुभन्दा देशको अर्थतन्त्र सबल पार्न महिलाले पनि आफ्नो भूमिका महसुस गर्नुपर्छ । मुलुकको उत्पादकत्व वृद्धि गर्न पक्कै समय लाग्छ । तर विदेशी उत्पादनप्रतिको मोह कम गर्न रत्तिभर समय लाग्दैन ।"
गिरीको छैटौं उपन्यास,उक्त उपन्यास बीएन पुस्तक संसारले छापेको हो ।
गुल्मीबाट उठेको ठिटो,उक्त पुस्तक नेपालयले छापेको हो ।
वीरगन्जमा भेटिए देशप्रेमी,"माँ राधिका इन्टरनेसनल मुभिज प्रालि तथा रवि गु्रप एन्ड कम्पनिजको संयुक्त प्रस्तुति रहेको फिल्मको निर्माता रवीन्द्रकुमार वर्णवाल हुन् । भोजपुरी फिल्म प्राय: मल्टी स्टारर हुन्छन् । देशप्रेमी मा भने मुख्य अभिनेताको रूपमा प्रदेशी साह देखिँदै छन् । यो निकै राम्रो अवसर भएको प्रदेशीले बताए । देशप्रेमी बाट भारतको भोजपुरी फिल्म उद्योगमा पनि आफ्नो भूमिका स्थापित हुने सक्नेप्रति उनी आश्वस्त छन् । फिल्ममा पुनम दुबे र हिमानी गिरी अभिनेत्रीको रूपमा छन् । पुकार भट्टराई, प्रकाश नेपाल पनि छन् ।"
रोजी को नयाँ गीत,"एलिस कार्कीको संगीत रहेको गीतमा प्रताप दास र प्रविसा अधिकारीले स्वर दिएका छन् । राजेशकुमार श्रेष्ठले लेखेका हुन् । गीतमा संगीतकार कार्कीले पश्चिमा र नेपाली स्वादलाई गीतमा समायोजन गर्न खोजेको बताए । नीरक पौडेलले निर्देशन गरेको रोजी मा अनुप सापकोटाको कथा र केदार भुसालको पटकथा रहेको छ । बदलाको कथा भन्ने फिल्ममा प्रदीप र मिरुनाका साथमा परमिता राणा पनि मुख्य भूमिकामा छिन् । राजुविक्रम थापाको छायांकन, मित्रदेव गुरुङको सम्पादन, एलिस कार्की र अर्जुन पोखरेलको संगीत रहेको फिल्म भदौ २२ देखि प्रदर्शनमा आउने बताइएको छ ।"
यायोक्खाद्वारा सर्जकहरु पुरस्कृत,"यायोक्खा महासचिव जीवन हाताचो राईका अनुसार, १८ वटा फरक अक्षयकोषबाट विधागत रूपमा प्रतिभालाई पुरस्कृत तथा विद्यार्थीलाई छात्रवृत्ति प्रदान गरिएको छ । यो वर्ष ३ लाख २१ हजार ५ सय रुपैयाँका पुरस्कार तथा छात्रवृत्ति प्रदान गर्यौँ, उनले भने । त्यस अवसरमा किरात राई सांस्कृतिक कलाकार संघका कलाकारले गीत गाए भने खेलाडी किरण राईले गिनिज बुक अफ वल्र्ड रेकर्डका निम्ति खुकुरी नाच प्रदर्शन गरे ।"
अहिलेको तीजैमा कल्पना,"काठमाडौं (कास) सञ्चारकर्मी कल्पना भण्डारी तीज गीतसहित आएकी छन् । अहिलेको तीजैमा बोलको गीत गीतकार विपिन किरणले लेखेका हुन् भने श्रीकृष्ण बम मल्लले संगीतबद्ध गरेका हुन् ।गीतको म्युजिक भिडियो टेकेन्द्र शाहले निर्देशन गरेका हुन्, जसमा कल्पनालगायतले खेलेका छन् ।"
पहिरोले डेढ दर्जन परिवार विस्थापित,"सम्बन्धित निकायले पीडितलाई राहत र पुन:स्थापनामा ढिलाइ गरेको अधिकारकर्मी कृष्णविक्रम शाहले बताए । आफन्त गुमाएको पीडासँगै गाँस, बास र कपासको चिन्ताले सताएको छ, उनले भने । पहिरो जाने सम्भावना बढेपछि डेरा बसेको घर छाडी साथीकहाँ बस्दै आएको शर्मिला थापाले बताइन् । ठूलो वर्षा भए पूरै गाउँ बग्ला भन्ने त्रास छ, उनले भनिन्, तत्काल सुरक्षित घर नपाउँदा डेरा सर्न पनि सकेकी छैन । न्युरोड, भेलाले, शान्तिचौतारा, रानागाउँलगायत बस्तीका बासिन्दा पहिरोको त्रासमा छन् । रातभरि वर्षा भइरहे उनीहरू जाग्राम बस्छन् । ठाटीबजारको पहिरोले १७ घर उच्च जोखिममा परेको सहायक प्रमुख जिल्ला अधिकारी कृष्णप्रसाद खतिवडाले बताए । रानागाउँ, रेडक्रस क्षेत्र, सिटिजन्स बंैक क्षेत्र, न्युरोड लगायत स्थानका बासिन्दालाई सचेत रहन आग्रह गरिएको उनले जनाए । सदरमुकाम खलंगामा पहिरोको जोखिम बढ्दै गए पनि सम्बन्धित निकायले जोखिम न्यूनीकरणतर्फ ध्यान नदिई बेवास्ता गरेको पाइएको छ । खलंगामा सडक भासिँदा सवारी आउजाउसमेत बन्द भएको छ । खलंगा बजारका ७५ घर पहिरोको उच्च जोखिममा छन् । ठाँटीबजारको पहिरोले ९ जनाको ज्यान लिनुका साथै दुई घर पुरेको थियो ।"
अधिकृत नहुँदा इलाका प्रशासन बन्द,जिल्ला प्रशासनले उमाकुण्ड र गोकुलगंगाका साबिक ११ गाविसलाई सेवा प्रदान गर्ने गरी खोलिएको उक्त कार्यालय गत भदौ ९ देखि बन्द भएको हो । त्यसअघि मुस्किलले ९ महिना चलेको थियो । अधिकृत अभावमा नागरिकता जारी गर्न नसकेपछि कार्यालयका अन्य कर्मचारी पनि जिल्ला प्रशासनमै हाजिर गरिरहेका छन् । प्रजिअ कृष्णप्रसाद शर्माले बन्द इलाका प्रशासन चाँडोभन्दा चाँडो सञ्चालनमा ल्याउन गृह मन्त्रालयसँग पहल भइरहेको बताए । अधिकृत खटाउनेबित्तिकै सेवा सुरु हुने उनको भनाइ छ । इलाका प्रशासन सञ्चालन माग गर्दै उमाकुण्ड गाउँपालिकाका अध्यक्ष शेरबहादुर सुनुवारले गृहमन्त्री रामबहादुर थापालाई २ महिनाअघि नै ज्ञापनपत्र बुझाएका थिए ।
पीडीए गर्न सरकारी निकाय सहमत,पहिलो प्याकेजअन्तर्गतको फोहोर व्यवस्थापनसँगै ३ देखि ४ मेगावाट विद्युत् उत्पादन गर्ने योजना छ । जैविक ग्यास उत्पादन र जैविक मल बनाउने योजना पनि छ । पीडीए भए पूर्वाधार निर्माण गरी फोहोर व्यवस्थापन गर्न कम्तीमा दुई वर्ष लाग्नेछ । त्यसको ३० वर्षपछि पूरै आयोजना सरकार मातहत ल्याउने योजना हो । यो अवधारणामा काम गर्ने गरी काठमाडौंको फोहोर व्यवस्थापन गर्न तीनवटा क्षेत्र निर्धारण गरिएको छ । त्यसमध्ये पहिलो प्याकेजको कम्पनीसँग पीडीए गर्ने तयारी भएको हो । प्याकेज २ र ३ (ललितपुर र भक्तपुर) को फोहोरमैला व्यवस्थापनको काम भने बीभीजी भारत र ग्रिनफिल्ड वेस्ट म्यानेजमेन्ट कम्पनी एन्ड केआरवाईएसएस प्रालि ले संयुक्त रूपमा काम गर्ने गरी एमओयू भएको छ । उसले ललितपुर र भक्तपुरको फोहोर व्यवस्थापन गर्ने हो ।
दुई वर्षमा देशभर इन्टरनेट,प्राधिकरणले वैशाखयता कुनै पनि सेवा प्रदायक छनोट गरेको छैन । अहिले प्राधिकरणका अध्यक्ष पद रिक्त छ ।
पर्यटक उद्धार अब प्रहरीले गर्ने,"१ हजार ५ सय डलरको भ्रमण प्याकेजलाई ६७ सय डलरमा बिक्री गर्ने केही व्यवसायीहरूले पर्यटकलाई फर्जी बिरामी बनाई हेलिकप्टर उद्धारमार्फत कमाउ धन्दा चलाएका थिए । यसरी हेलिकप्टरबाट उद्धार गर्दा पर्यटकले बिमा गरेको कम्पनीबाट कम्तीमा २ हजारदेखि २० हजार डलरसम्मको बिल बनाई बिमा दाबी लिन्थे, टानका एक पदाधिकारीले केही समयअघि कान्तिपुरसँग भनेका थिए । टानमा १ हजार ५ सय हाराहारी ट्रेकिङ एजेन्सी सदस्य छन् ।"
पेट्रोल पम्प छानबिन कमिटी अलपत्र,"महानगरपालिका वा उपमहानगरपालिको क्षेत्रभित्र साधारण बिक्रेताको बिक्रीस्थल रहने भए जग्गाको लम्बाइ कम्तीमा २० मिटर, चौडाइ १२ मिटर र कुल क्षेत्रफल कम्तीमा डेढ रोपनी वा दुई कट्ठा हुनुपर्छ ।"
रेनोको एक्सचेन्ज कार्निभल मेला,"काठमाडौं (कास) रेनोले नेपालभरि रेनो एक्सचेन्ज कार्निभल मेला आयोजना गरेको छ । वितरक एडभान्स अटोमोबाइलले मंगलबारदेखि सुरु गरेको मेलामा रेनोको क्याप्चर, क्विड, डस्टर र लजी मोडलहरूमा एक्सचेन्ज उपलब्ध रहेको जारी विज्ञप्तिमा उल्लेख छ । साउन २९ सम्म चल्ने मेलामा ग्राहकलाई तीन लाख बराबरको एक्स्चेन्ज बोनस अफर, २ वर्षसम्मका लागि फ्री सर्भिसिङ, एक आर्थिक वर्षभरिका लागि सडक कर फ्री, स्पट फाइनान्सको सुविधा, तुरुन्त मूल्यांकन र एक्सचेन्जजस्ता आकर्षक सेवा उपलब्ध गराएको जनाएको छ । ग्राहकहरूले प्रत्येक टेस्ट ड्राइभ गरेर आकर्षक उपहार जित्न सक्ने कम्पनीले जनाएको छ ।"
रनर मनसुन अफर,"काठमाडौं (कास) रनर मोटरसाइकलले यस वर्षको मनसुन अफर घोषणा गरेको छ । उक्त योजनाअन्तर्गत जुनसुकै रनर मोटरसाइकलको खरिदमा ग्राहकले फ्री रेनकोट, पन्जा, हेलमेट र रनरको टिसर्ट पाउने जारी विज्ञप्तिमा छ । साथै हरेक मोटरसाइकलको खरिदमा ग्राहकले स्क््रयाच गरी १० हजारदेखि ५० हजारसम्मको नगद छुट पाउने जनाएको छ । रमण मोटर्सले नेपालमा १५० सीसीसम्मका ७ ओट मोडलका मोटरसाइकल तथा ११० सीसीको स्कुटर देश भरिका डिलर तथा सोरुमहरूबाट बेच्दै आएको छ ।"
ओपोको एथ्रीएस सार्वजनिक,"काठमाडौं (कास) ओपोले नेपालमा आफ्नो नयाँ मिडरेन्ज क्यामेरा फोनएथ्रीएस सार्वजनिक गरेको छ । दक्षिण एसियाली बजारमा एथ्रीएस १३ प्लस २ एमपी डुअल रियर क्यामेरा र ८ एमपीएआई इनेबल्ड फ्रन्ट क्यामेरा तथा सुपर फुल स्क्रिन सुसज्जित ओपोको पहिलो उपकरण भएको दाबी कम्पनीको छ । २ जीबी र्याम र १६ जीबी सञ्चय क्षमता, क्वालकम स्न्यापड्रागन ४५० ओक्टा कोर प्रोसेसर र ४२३० एमएएच ब्याट्री जडित नव प्रवर्तनात्मक फिचर्सले सुसज्जित एथ्रीएसको मूल्य १९ हजार ४ सय ९० निर्धारण गरिएको जारी विज्ञप्तिमा उल्लेख छ ।"
टम्बो मोबाइल भित्रियो,"काठमाडौं (कास) टम्बो ब्रान्डको मोबाइल नेपाली बजारमा भित्रिएको छ । कम्पनीले हाल ६ मोडलका बार फोनहरू र २ मोडलका स्मार्टफोनहरू ल्याएको जारी विज्ञप्तिमा उल्लेख छ । टम्बो मोबाइलको सबैभन्दा महत्त्वपूर्ण पक्ष भनेको सबै मोडलका फोनहरूमा २ सय दिनसम्मको रिप्लेसमेन्ट वारेन्टि र ३६५ दिनको स्क्रिन रिप्लेसमेन्ट सुविधा रहेको दाबी कम्पनीको छ । यी फोनहरूमा फोरजी भीओएलटीई सपोर्ट छ भने वाइफाई, ब्लुटुथ, जीपीएस, हेडफोन ज्याकलगायतका फिचर पनि रहेको कम्पनीले जनाएको छ ।"
एनआईसी क्यापिटलको सन्ध्याकालीन सेवा,काठमाडौं (कास) एनआईसी एसिया क्यापिटलले सन्ध्याकालीन काउन्टर सञ्चालनमा ल्याएको छ । क्यापिटलको बबरमहल काठमाडौंस्थित कार्यालयमा आइतबारदेखि बिहीबारसम्म बिहान १० बजेदेखि दिउँसो ३ बजेसम्म तथा सन्ध्याकालीन काउन्टर दिउँसो ४ बजेदेखि बेलुका ६ बजेसम्म सञ्चालनमा रहेन जारी विज्ञप्तिमा छ । त्यसैगरी शुक्रबार बिहान १० बजेदेखि दिउँसो १ बजेसम्म तथा सन्ध्याकालीन काउन्टर दिउँसो २ बजेदेखि बेलुका ५ बजेसम्म खुला रहने बैंकले जनाएको छ ।
डाबर गुलाबरी तीज महोत्सव हुने,काठमाडौं (कास) राजधानीको भृकुटीमण्डपमा १७ औं डाबर गुलाबरी तीज महोत्सव २०७५ हुने भएको छ । महिला उद्यमशीलतालाई प्रोत्साहन गर्ने उद्देश्यले महोत्सव गर्न लागिएको आयोजकले जनाएको छ । महिला सिर्जनशील केन्द्रको आयोजना रहने महोत्सव भदौ ७ देखि १० सम्म हुने जारी विज्ञप्तिमा उल्लेख छ ।
बैंकहरूका शाखा विस्तार,काठमाडौं (कास) एनआईसी एसिया बैंकले धादिङको गजुरी र गल्छीमा दुइटा शाखा विस्तार गरेको छ । बैंकले तनहुँको जामुने बजारमा शाखारहित बैंकिङ सेवा सुरु गरेको छ । लक्ष्मी बैंकले काठमाडौं उपत्यकाभित्र आफ्नो १८ औं शाखा सञ्चालनमा ल्याएको छ । बैंकले मनमैजुमा शाखा थपेको हो । यसैगरी मुक्तिनाथ विकास बैंकले सिन्धुलीको कमलामाई धुराबजारमा शाखा सञ्चालनमा ल्याएको छ ।
नेपाल एग्रोको बिक्री प्रबन्धकमा एसबीआई मर्चेन्ट,काठमाडौं (कास) नेपालएग्रो माइक्रोफाइनान्स वित्तीय संस्थाको बिक्री प्रबन्धकमा एसबीआई मर्चेन्ट बैंकिङ नियुक्त भएको छ । कम्पनीको साधारण सेयर निष्कासनका लागि एसबीआई मर्चेन्टलाई निष्कासन तथा बिक्री प्रबन्धकमा नियुक्त गरिएको हो । कम्पनीले प्रतिसेयर अंकित मूल्य एक सय रुपैयाँका दरले १ लाख ४४ हजार कित्ता (१ करोड ४४ लाख रुपैयाँ) साधारण सेयर (आईपीओ) निष्कासन गर्न लागेको हो । सोमबार एसबीआई मर्चेन्ट बैंकिङका तर्फबाट प्रबन्ध सञ्चालक तथा प्रमुख कार्यकारी अधिकृत रमेश घिमिरे र नेपाल एग्रो माइक्रोफाइनान्स वित्तीय संस्थाका तर्फबाट प्रमुख कार्यकारी अधिकृत तेजेन्द्र शर्मा लम्सालले हस्ताक्षर गरेका हुन् ।
सेयर कारोबार झनझन घट्दो,आर्थिक वर्ष ०७३७४ मा मोफसलमा मात्र २२ अर्ब २४ करोड रुपैयाँ बराबरको सेयर कारोबार भएको थियो । मुलुकका प्रमुख सहरहरूमा धितोपत्र कारोबार विस्तार हुनुका साथै सर्वसाधारणमा सेयर बजारसम्बन्धी जानकारी बढेपछि उक्त अवधिमा मोफसलमा सेयर कारोबार बढेको जनाइएको छ ।
मुख्य सिजनमै चियाको उत्पादन कम,जिल्लाका २ दर्जन ठूला र १ सयभन्दा बढी साना कारखानामार्फत वार्षिक ३५ लाख किलो तयारी अर्थोडक्स चिया उत्पादन हुँदै आएको छ ।
नेप्से परिसूचक स्थिर,दिनभरको कारोबारमा होटल समूहको परिसूचक १७९ प्रतिशतले बढयो । यसैगरी निर्जीवन बिमाको परिसूचक ०१९ र अन्य को ०३४ प्रतिशत सकारात्मक रहे । बाँकी सबै समूहको परिसूचक ऋणात्मक रहे । नेप्सेको वर्गीकरणमा क वर्गमा सूचीकृत कम्पनीहरूको कारोबार मापक सेन्सेटिभ परिसूचक ०१ र व्यापारमा रहेका सबै कम्पनीहरूको कारोबार मापक फ्लोट परिसूचक ०१४ प्रतिशतले ऋणात्मक रहे ।
रहेनन् करुणानिधि,"मोदीले भनेका छन्, हामीले भारतको माटोसँग जोडिएका एक असल नेता गुमायौं । उनी एक अत्यन्त सफल लेखक थिए र उनले आफ्नो सम्पूर्ण जीवन गरिबको सेवामा समर्पित गरे ।"
क्यानाडासाउदी विवाद: हवाई सेवा बन्द,साउदी अरबको पछिल्लो कदमबारे जवाफ दिँदै क्यानाडाले मानव अधिकारको पक्षमा गरेको वकालत जारी राख्ने बताएको छ । साउदी अरबमा पक्राउ पर्नेमा चर्चित ब्लगर रइफ बादवीकी बहिनी एवं मानव अधिकारकर्मी समार बादवी पनि छिन् । रइफ हाल जेलमा रहेकी छन् ।
उपाधि रक्षा किन कठिन ?,"फरक होला यो सिजनमोटो रकम खर्चेर उपाधि जितेको क्लबलाई पछाडि पार्ने परम्पराले यसपालि पनि निरन्तरता पाएको छ । आर्सनल, म्यानचेस्टर युनाइटेड र लिभरपुल तीनैले सिटीभन्दा बढी खर्च गरेका छन् । सिटीले लेस्टरबाट रियाद माहरेजलाई भित्र्याउन क्लब इतिहासकै सर्वाधिक रकम खर्चेको छ । सिटीले जोर्गिन्होलाई ल्याउन चाहे पनि उनले चेल्सी रोजेपछि ग्वार्डिओला केही चिन्तित भने रहने छन् ।सिटीले गत सिजन दोस्रो स्थानको म्यानचेस्टर युनाइटेडभन्दा १९ अंक बढी जोडेको थियो । यस सिजन विपक्षी टोलीहरूले सुधार गरे पनि सिटीको वर्चस्व तोड्न पक्कै कठिन हुनेछ । उपाधि रक्षा हुन नसकेको सिलसिला यस सिजन तोडिने सम्भावना प्रबल छ । बीबीसी"
प्रशिक्षणलाई जाँदै पाराग्लाइडिङ,नेपाली टोली थप प्रशिक्षणका लागि एक साताअघि नै इन्डोनेसिया जान लागेको हो । खेल आयोजना हुने स्थानको हावाको चापलगायतले पनि प्रभाव पार्ने हुनाले खेलाडीलाई अभ्यस्त बनाउन अलि छिटो त्यसतर्फ जान लागेको प्रशिक्षक भट्टराईले बताए । व्यवस्थापक शैलेन्द्र राउत र अर्का प्रशिक्षक सानुबाबु सुनुवार भने एक सातापछि जानेछन् । पाराग्लाइडिङको प्रतिस्पर्धा अगस्ट २० देखि २९ सम्म वेस्ट जाभामा हुनेछ ।
रुबिका र चाउची उत्कृष्ट,वर्षका उत्कृष्ट प्रशिक्षकको अवार्ड भक्तपुरका आशिष कार्कीले जितेका छन् । दक्षिण एसियाली प्रतियोगितामा नेपाललाई टिम च्याम्पियन बनाउँदा उनी प्रशिक्षकको भूमिकामा थिए । काभ्रे जिल्ला आईटीएफ संघले उत्कृष्ट जिल्लाको उपाधि जित्यो । पुरस्कृत सबैले समान ५ हजार रुपैयाँ प्राप्त गरे । त्यस्तै संस्थापक अध्यक्ष राजकुमार थापासहित कल्पदीप राई र अन्जु राउत पनि सम्मानित भए ।
सेब च्याम्पियन,काठमाडौं (कास) प्रथम ओप्स अन्तरस्कुल फुटसलको उपाधि सामाखुसी बोर्डिङले जितेको छ । मंगलबार फाइनलमा सेबले प्रगति हाइस्कुललाई ५२ गोलले हरायो । सेबका सुवास तिमिल्सिनाले ह्याट्रिक र उमेश बिकले २ गोल गरे । प्रगतिका अर्जुन राईले २ गोल फर्काए । उनी उत्कृष्ट खेलाडी चुनिए । सेबका उमेशले सर्वाधिक गोलकर्ता र उत्कृष्ट फरवार्ड भए । सेबका सफलसेन ठकुरी उत्कृष्ट मिडफिल्डर र सिर्जना ज्ञानसागरका अनिलबहादुर गुरुङ उत्कृष्ट प्रशिक्षक भए ।
ब्याडमिन्टन टोली पुनातिर,"काठमाडौं (कास) इन्डिया जुनियर अन्तर्राष्ट्रिय ब्याडमिन्टन प्रतियोगितामा नेपालका चार पुरुष खेलाडीले भाग लिने भएका छन् । भारतको पुनामा अगस्ट ९ देखि १२ सम्म हुने प्रतियोगितामा प्रफुल महर्जन, रुकेश महर्जन, प्रिन्स दाहाल र पविन लिङथेपले प्रतिस्पर्धा गर्ने छन् । मेघराज कठायत प्रशिक्षकमा छन् । १६ राष्ट्रले भाग लिने स्पर्धामा नेपालले सिंगल्स र डबल्समा प्रतिस्पर्धा गर्नेछ ।"
स्कुल बास्केटबल आजदेखि,काठमाडौं (कास) काठमाडौं विद्या कुञ्ज सेकेन्डरी स्कुलको आयोजनामा दोस्रो केभीकेएसएस अन्तरस्कुल बास्केटबल बुधबार सुरु हुनेछ । प्रतियोगितामा ब्वाइजतर्फ २४ र गल्र्समा १६ टोलीले भाग लिने छन् । ब्वाइजलाई ८ समूह र गल्र्सलाई ४ समूहमा विभाजन गरी लिगकम नकआउट आधारमा खेलाइने आयोजकले जनाएको छ । टोखास्थित आयोजककै कोर्टमा हुने प्रतियोगितको साबिक विजेता एचएचसीए च्याम्पियन भएको थियो ।
तेक्वान्दोलाई प्रायोजन,काठमाडौं (कास) इन्टरनेसनल नेप्लिज तेक्वान्दो एसोसिएसन (इन्टा) ले नेपाली राष्ट्रिय तेक्वान्दो टोलीलाई प्रायोजन गरेको छ । इन्डोनेसिया हुने १८ औं एसियाली खेलकुदको तयारीलाई दक्षिण कोरियामा रहेको तेक्वान्दोलाई इन्टाले २ लाखबराबरको ट्रयाकसुट प्रायोजन गरेको टोलीका प्रशिक्षक दीपक विष्टले जानकारी गराएका छन् ।
अरहान्त विजयी,"काठमाडौं (कास) अरहान्तकेशर सिंहले तेस्रो धनलक्ष्मी महर्जन स्मृति राष्ट्रिय स्क्वास च्याम्पियनसिपमा पहिलो दिन सहज जित पाएका छन् । मंगलबार सातदोबाटोस्थित स्क्वास हलमा खुला एकलतर्फ अरहान्तले सुर्जनराज श्रेष्ठलाई ३० ले पराजित गरे । सोही विधामा रत्नकाजी शाक्य, ज्ञानु चौधरी, प्रवेश कंसाकार, काशिराम भण्डारी, राजेन्द्र शाक्य, रोबिन शाक्य र विदेशी खेलाडी एरिक लाटोर्रे पनि विजयी रहे । मास्टर्स ५० वर्षमाथि सुरेश गुरुङ, रुपेश दास, अनिल बजाचार्य, मित्रलाल गुरु, निशान्त अग्रवाल, मनोज अेष्ठ र मधुवन मास्के विजयी रहे ।"

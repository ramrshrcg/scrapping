शीर्षक,विवरण
प्रहरीको गोलीले किशोरको मृत्यु,"पूर्व(पश्चिम राजमार्गअन्तर्गत विभिन्न ठाउँमा टायर बालेर यातायात बन्द गरिएको छ । भीमदत्त नगरपालिकाको सुकाशाल, वेदकोटको लालपुर, कृष्णपुरको गुलरिया तथा बेलौरी र बेल्डाँडीमा पनि किशोरी हत्याको घटनालाई लिएर स्थानीयले प्रदर्शन गरेका छन् । सरकारले बिहीबार मात्र खटाएका नयाँ एसपी कठायतले जिल्लाका सबै राजनीतिक दल, नागरिक समाज, पीडित पक्ष र अन्य सरोकारवालासँग छलफल गरेर अघि बढ्ने बताए । सँगसँगै बलात्कारपछि हत्या गरिएको घटनाको अनुसन्धान पनि अगाडि बढाइने छ, उनले भने ।"
सांसदहरूको माग: बलात्कारीलाई आजीवन जेल,"न्यायको माग ट्वीटरमा ट्ेरन्डिङबलात्कारपछि हत्या गरिएकी कञ्चनपुरकी किशोरीलाई न्याय माग गर्दै भएका ट्वीट शुक्रबार ट्वीटरमा ट्ेरन्डिङ भए । जस्टिसफरनिर्मला ह्यासट्यागमा शुक्रबार दिनभर करिब २६ हजार ट्वीट भए । ट्वीटर प्रयोगकर्ताले बलात्कार र हत्यामा संलग्नलाई प्रहरीले पक्राउ गर्न नसकेको, सरकारले यसमा चासो नदेखाएको विषयमा घचघच्याएका थिए । ट्वीटर प्रयोगकर्ताले कञ्चनपुरमा बलात्कार र हत्यामा संलग्नलाई कारबाही गर्नुपर्ने मागसहित प्रदर्शन गरेकाहरूमाथि गोली चलाइएको घटनाको पनि विरोध गरेका छन् । घटनामा संलग्नलाई कारबाही माग गर्दै शनिबार १२ बजे माइतीघरमा प्रदर्शन पनि हुँदै छ ।"
कालोझन्डा देखाउँदा पक्राउ,"नयाँ मुलुकी अपराध संहिता ऐन २०७५ को दफा ४९ अन्तर्गत मुद्दा दायर गर्न लागिएको प्रहरी उपरीक्षक सुरेन्द्र मैनालीले जानकारी दिए । संहिताअन्तर्गत उक्त कसुरमा १० वर्ष कैद र १ लाख रुपैयाँसम्म जरिवानाको व्यवस्था छ । प्रहरीले उनीहरूविरुद्ध शुक्रबारै जिल्ला अदालतबाट सात दिनको म्याद थपेर अनुसन्धान थालेको छ । पक्राउ पर्नेमा हरपाल सिंह, हरफान शेष, राजित राम बर्मा र राम मनोहर यादव छन् । उनीहरूले बिहीबार मन्त्री उपेन्द्र यादवको उपस्थितिमा जिल्ला समन्वय समितिमा सञ्चालित कार्यक्रम बिथोल्ने प्रयास गरेकाले पक्राउ गरिएको प्रहरीले जनाएको छ । उनीहरू सीके राउत समूहका जिल्ला तहका नेता रहेको प्रहरीले जनाएको छ ।"
अनुमति नलिएको भन्दै विमानस्थलमा रोक,"बालबालिकालाई सैनिक बनाउनु कानुनका दृष्टिमा युद्ध अपराध हो, म थाइल्यान्ड गए या कुरो अन्तर्राष्ट्रियकरण हुन्छ भनेर सरकारले रोकेको होजस्तो लागेको छ, विष्टले भने, नत्र त न म सरकारी कर्मचारी, न कुनै कसुर गरेको, किन रोक्नुपथ्र्याे र ? आफूमाथि अन्याय भएकाले यसको कानुनी उपचार खोज्ने विष्टले बताएका छन् । एघार वर्षको हुँदा उनी माओवादी सेनामा भर्ती हुन पुगेका थिए । त्यतिखेर म पाँच कक्षामा पढ्थें, उनले भने, मकवानपुरको हटियामा मेरो मामाघर छ । त्यहाँ गएका बेला माओवादीको कार्यक्रम हेर्न पुगँे, लहलहैमा लागेर भर्ती भएँ र सात वर्ष बिताएँ । पछि उनलाई २०६६ सालमा अनमिनले अयोग्य भनेपछि शिविरबाट सरकारले निकाल्यो । जसका लागि म लडें आज उसैको सरकार भएका बेला मेरो हक खोसिएको छ, विष्टले भने, अन्यायमाथि थप अन्याय भयो ।"
जनताले जोगाए रूपा,"सहकारीले दैनिक १ सय ५० किलो माछा तालबाट निकाल्छ । बाढी आउँदा र हिउँदमा ताल किनारमा रहेको सहकारी भवनमा एकाबिहानै माछा किन्नेको हानथाप हुन्छ । माछा किन्ने रूपा गाउँपालिका र पोखराबाट समेत व्यापारी र स्थानीय पुग्छन् । बेगनासतालमा समेत रूपाकै माछा खपत हुन्छ । वर्तमान अध्यक्षसमेत रहेका ढकाल हाल कास्कीमा उत्पादन हुने माछाको एक तिहाइ रूपाकै हुने बताउँछन् । मागअनुसार माछा पुर्याउन अझैं सकिरहेका छैनौं, उनी भन्छन्, हामीले माछा झिक्ने परम्परागत तरिका अपनाउनुपर्दा यस्तो भएको हो । नेदरल्यान्ड्सको एग्रिटेरा नामक संस्थाले रूपातालको माछा झिक्ने प्रविधिबारे अध्ययन गरिरहेको उनले जनाए । अध्ययनपश्चात उक्त संस्थाले माछा झिक्ने आधुनिक प्रविधि भित्र्याउने छ । त्यस्तो प्रविधि भित्र्याउन सहकारी र एग्रिटेराबीच सम्झौता भइसकेको ढकालले बताए । त्यस्तो प्रविधि आएपछि हामीले जतिबेला पनि माछा झिक्न सक्नेछौं, उनले भने, त्यसपछि माछा नपाए रूपा जानू भन्ने बनाउँछौं । सहकारीले माछालाई कृत्रिम दाना खुवाउँदैन । तालमै भएका झारपात, पतिंगर, किरा खाएर माछा बाँच्छन् । उत्पादन बढाउन अब भने दाना पनि खुवाउने सोच सहकारीले बनाएको छ । निश्चित ब्लकमा एक वर्षसम्म माछालाई दाना खुवाएर परीक्षण गर्ने सहकारी सञ्चालक समिति सदस्य रामप्रसाद लामिछानेले बताए ।"
शशांक भर्सेस शेखर,शशांक आँखाका अब्बल चिकित्सक हुन् भने शेखर फिजिसियन । आफूपछिको विरासत धान्न यी दुवै दाजुभाइलाई राजनीतिमा ल्याउने काम गिरिजाप्रसादले गरेका थिए । शेखरभन्दा एक कार्यकालअघि शशांक केन्द्रीय सदस्य भएका थिए । शेखर ६२ को एघारौं महाधिवेशनबाट मात्रै पार्टीको केन्द्रीय सदस्यमा आएका हुन् । दशौं महाधिवेशनमै केन्द्रीय सदस्यमा चुनाव लड्ने तयारीमा रहेका शेखरले शशांकले समेत इच्छा देखाएपछि छाडिदिएका थिए । १३ औं महाधिवेशनमा पनि महामन्त्री पद शेखरले शशांकलाई छाडे । संसदीय निर्वाचनमा शशांक निरन्तर विजयी छन् भने शेखरले २०६५ को उपचुनाव र दोस्रो संविधानसभामा जिते ।
तरकारीमा सिन्डिकेट: होलसेल मूल्य नै फरक,"वाणिज्य तथा आपूर्ति मन्त्रालयका प्रवक्ता नवराज ढकाल अनुगमन नियमित हुने दाबी गर्छन् । उनले भने, कानुनी प्रक्रिया मिलाउँदै छौं । चाडबाड पनि नजिकिएकाले बजार अनुगमन बढ्छ, नियमित हुन्छ ।"
बैठक अड्कियो भागबन्डामा,महासमितिको बैठक भदौ मसान्तभित्र गर्नेमा भने संस्थापन पक्ष तयार देखिएको छ । भदौमा महासमिति बैठक हुन नसके सभापति नै असफल हुने चेतावनी संस्थापनइतर पक्षले दिँदै आएका कारण देउवा भदौमा महासमिति बैठक राख्न सहमत भएका हुन् । वैशाख १६ को केन्द्रीय कार्यसमिति बैठकले भदौभित्र महासमिति बैठक गर्ने निर्णय लिएको थियो ।
वनकरियाको घरमा चासो,उनीहरूले दाताको सहयोगमा प्राविधिक विषय पढिरहेका छन् । सरकारले वनकरिया समुदायलाई मूलधारमा ल्याउने उद्देश्यले विगत ८ वर्षदेखि उनीहरूलाई सामाजिक सुरक्षा भत्ताबापत् मासिक २ हजार रुपैयाँ उपलब्ध गराउँदै आएको छ ।
पानी पर्नासाथ सबै जाग्राम,विशेषज्ञ टोली झिकाएर पहिरोको जोखिममा परेकालाई बेलैमा सार्न नसके ठूलो क्षति बेहोर्नुपर्ने पत्रकार कृष्णहरि घिमिरेको तर्क छ । ढुंग्रेभन्ज्याङ र केवरेको पहिरोको कारण सदरमुकाम सिन्धुलीमाढीसमेत खतरामा छ ।
बलात्कारीविरुद्ध प्रदर्शन,जिल्ला प्रहरीका अनुसार साउनयतामात्रै बलात्कारसम्बन्धी ११ वटा जाहेरी दर्ता भएका छन् । गएको आर्थिक वर्षमा बलात्कारसँग सम्बन्धित ६६ उजुृरी प्रहरी कार्यालयमा दर्ता भएका थिए ।
बौद्धजोरपाटी सडक: बाटो नै बाधक,निर्माण व्यवसायी यी सबै नहटेकाले कालोपत्रे गर्न नसकेको भन्दै ढुक्क भएर बसेका छन् । सडकमा घरजग्गा पर्नेलाई मुआब्जा दिएर मात्रै भत्काउन पाइने परमादेश सर्वोच्चले दिएको छ । प्रधानमन्त्री तथा मन्त्रिपरिषद् कार्यालयले यसविरुद्ध सर्वोच्चमा पुनरावलोकन निवेदन दिएको छ । क्षतिपूर्ति र सडकका संरचना हटाउने कामको टुंगो नलागुन्जेल सडक कहिले बन्छ भनेर बताउन नसकिने सडक विभागका एक अधिकारीले बताए ।
द्वन्द्वपीडितले उपचार पाएनन्,"स्वास्थ्य तथा जनसंख्या मन्त्रालयका प्रवक्ता डा विकास देवकोटा भन्छन्, ठूला शल्यक्रियाका लागि बजेड छैन, हामीले अस्पताललाई उपचार गरिदेऊ भनेर सिफारिस गर्ने मात्रै हो । सरकारी अस्पताल भने राज्यले यस्ता बिरामीको नि:शुल्क उपचार कोषमा राज्यले रकम नभरेको भन्दै उपचार गर्न मान्दैनन् ।"
धार्मिक संस्थालाई पनि कर,"केही गुम्बाले सार्वजनिक जग्गा मिच्नुका साथै सामुदायिक वनमा ठूला संरचना बनाएका छन् । अर्का एक वडा सदस्यले गुम्बा बौद्धमार्गीहरू आउजाउ र प्रार्थना गर्न पाउनुपर्ने भए पनि भित्र पस्न नदिने र त्यहाँ बस्न आउने पाहुनाबारे जानकारी नदिने गरेको बताए । यहाँ स्थानीयले चलाएका गुम्बामा आर्थिक संकट भए पनि केहीले नक्सापास नगराई सार्वजनिक जग्गामा र वनमा ठूलो संरचना बनाएका छन् । त्यसको स्रोत के, कहाँबाट आय गर्छन्, कति संख्यामा छन्, ती सबैबारे नगरपालिका जानकार हुनुपर्छ । उनले भने ।"
स्मृतिमा झा,"एउटा सामाजिक र निष्कपट व्यक्तित्वको रूपमा आफ्नो छवि बनाउनुभएका राजदूत झाको दु:खद अवसान, त्यो पनि निर्मम हत्या आफैं पनि एउटा पीडादायी घटना हो । अलविदा राजदूत केशवराज झा !!पौड्याल पूर्वराजदूत हुन् ।"
अलबिदा अन्नान,"सन् २००७ मा महासचिव पदबाट निवृत्त भएपछि पनि कर्मठ अन्नानले विश्व कल्याणकारी कार्यमा आफूलाई संलग्न गराइरहे । आफ्नो संस्था कोफी अन्नान फाउन्डेसनमार्फत र संयुक्त राष्ट्रसंघीय एवं अफ्रिकी संगठनका प्रस्तावमा विश्वका विभिन्न स्थानमा द्वन्द्व न्यून गर्न र शान्ति स्थापनाका लागि योगदान पुर्याउँदै आएका थिए । केन्यादेखि सुडान, सिरिया र म्यान्मारमा समेत न्यायपूर्ण र दिगो शान्तिका लागि संलग्न भए । सेवा निवृत्त कोफी अन्नानलाई न्युयोर्कमा रहँदा विभिन्न समारोहहरूमा देख्दा के स्पष्ट रूपमा बुझ्न सकिन्थ्यो भने उनी आत्मविश्वासका धनी थिए । विश्व शान्ति र समृद्धिका लागि सबैमा समर्पणभाव र आशावादिता हुनुपर्छ भन्ने विषयमा उनी जोड दिन्थे । मलाई लाग्छ, संयुक्त राष्ट्र संघका वर्तमान महासचिव गुटेरसले कोफी अन्नानलाई संयुक्त राष्ट्र संघको प्रतिरूप भनी जस्तो उद्गार व्यक्त गरे, त्यसले उनको व्यक्तित्व र योगदानलाई स्पष्ट चित्रण गर्छ । दिवंगत राजनेता कोफी अन्नानको आत्माको चीरशान्तिको कामना गर्छु ।आचार्य राष्ट्रसंघका पूर्वउपमहासचिव हुन् ।"
रोलमोडल,"केशवराज विश्व सम्बन्ध परिषद्को अध्यक्ष हुनुभयो, पूर्व राजदूतको संगठन (अफगान) मा अध्यक्ष रहनुभयो । केशवराज फ्रान्सको राजदूत भएर फर्केको ७ वर्षपछि होला, संयोगले म एउटा कूटनीतिक वृत्तको जमघटमा पुगेको थिएँ । भर्खरै मलाई जर्मनका लागि राजदूत सिफारिस गरिएको थियो । त्यो जमघटमा त्यसबेलाका काठमाडौंस्थित फ्रेन्च राजदूत पनि भेटिनुभयो । फ्रान्समा नेपाली राजदूत पद लामो समयदेखि रिक्त राखिएकोमा एकातर्फ चर्को गुनासो त थियो नै, एकैसाथ फ्रेन्च राजदूतले पेरिसमा केशवराज झा भन्ने साँच्चिकै सक्रिय र स्मरणीय नेपाली राजदूत हुनुहुन्थ्यो भन्दै सम्झनु भएको थियो । आज अग्रज राजदूत केशवराज झा यो धर्तीमा नरहेका बखत नेपालफ्रान्स सम्बन्धको त्यो बेलाको उचाइ र सम्बन्धमा देखिएको इङ्गेजमेन्टलाई पनि एकैसाथ सम्झनैपर्छ । नेपालको पुरानो र हितैषी मित्र फ्रान्सले आज काठमाडौंमा रहेको आफ्नो सम्पत्ति बेचबिखन गरिसकेको छ, द्वैपक्षीय सम्बन्धमा यो अर्थपूर्ण कुरा हो । आफ्नो छोरा डाकिरणराज र छोरी डाराजश्रीको कार्य उपलब्धि र सफलताबाट झा निकै प्रसन्न हुनुहुन्थ्यो । अघिल्लो शुक्रबार रातिमात्रै पनि त्यो प्रसन्नता उहाँले फोनमा सुनाउनुभएको थियो । म केही महिनाको अन्तर पारेर चिया गफमा थापाथलीस्थित झा निवास पुगिरहेको हुन्थेंँ । अग्रज झाको हार्दिकता, सकारात्मकता र अपनत्व भुल्न मुस्किल छ । हार्दिक श्रद्धासुमन । भट्टराई पूर्वपरराष्ट्रसचिव हुन् ।"
किताब र विचार,"नेपालको सबभन्दा ठूलो चेतनाको उपलब्धि वाम चेतना अवश्य हो, जसलाई बुझ्नेमा बीपी कोइरालादेखि लिएर आजका कतिपय कमिनिष्ट नेता पर्छन् । तर मजले भनेजस्तो हाम्रो वामपन्थ अहिले कुन धारमा छ त ? युट्युबको एउटा अन्तर्वार्तामा लेखक खगेन्द्र संग्रौलाले भर्खरै भने, नेपालमा वामपन्थलाई कमिनिष्टको अर्थमा मात्रै लिइन्छ, त्यो भ्रम हो । मजको यो ढड्डु किताबको सार पनि त्यही हो । ती भन्छिन्, वामपन्थ बीसौं शताब्दीमा अनेकौं अवतार लिँंदै अहिले तेस्रो पथमा छ । मज सोध्छिन्, आजका केन्द्रवाम दलहरूसँग सार्थक किसिमले आफूले भनिआएका गरिबको प्रतिनिधित्व गर्ने संगठनात्मक संरचना छ त ? के यिनले प्रगतिशील नीति र राजनीतिक पहिचान बनाउन सक्छन् त (४२) ? वितरक, विश्लेषक र पाठकको बीचमा बग्ने किताबमात्र पूर्ण हुन्छ ।"
हिंसाविरूद्ध संसद्को संकल्प,"संसद्को संकल्पमाथि उल्लेखित सबै काम सामान्य प्रक्रियाबाट मात्र सम्भव छैन । यसका लागि राज्य संयन्त्र, समाजका हरेक निकाय र नागरिकले गम्भीरतापूर्वक अनुभूत गर्न र एकताबद्ध रूपमा प्रतिबद्ध हुन आवश्यक छ । यस काममा जनप्रतिनिधिहरूले सबैभन्दा बढी दायित्व लिनुपर्छ । साथमा राजनीतिक संगठनहरू, नागरिक समाज र सञ्चार माध्यमको इमानदार खबरदारी र सन्देशमूलक अभियान त्यत्तिकै महत्त्वपूर्ण छ । यसर्थ यस कामको शंखघोष संघीय संसदबाट हुनुपर्छ । र सुरक्षित समाज निर्माणको अभियानमा आम नागरिकलाई हातेमालो गर्दै निरन्तर जनचेतना अभिवृद्धि अभियानमा संलग्न गराउनुपर्छ । यही उद्देश्यसाथ संकल्प प्रसताव संसदमा दर्ता गरिएको हो । सरकारले कडा कानुन बनाउने र कारबाही गर्ने काममा मात्र होइन, पीडितको उपचार, क्षतिपूर्ति र सामाजिक पुन:स्थापना गर्ने काममा पनि त्यत्तिकै ध्यान दिनुपर्छ । हिंसा के हो ? के गर्दा हिंसा हुन्छ ? के गर्नु हुन्छ ? के गर्नु हुँदैन ? हिंसाबाट कसरी जोगिने ? हिंसा हुनलागेको वा भएको अवस्थामा कसरी त्यसको विरोध गर्ने ? लगायतका कुरा हाम्रा नानीहरूलाई विद्यालयदेखि नै सिकाउनु जरुरी छ । यिनै कुरालाई अझ प्रभावकारी कसरी बनाउन सकिन्छ ? भन्नेबारे जननिर्वाचित प्रतिनिधिहरूबीच व्यापक रूपमा छलफल गर्न र छलफलमा अभिव्यक्त सबैका विचारलाई समेत ध्यानमा राखेर अगाडि बढ्न सरकारलाई निर्देशन दिनु अथवा संसदमा अभिव्यक्त विचारलाई सरकारले मार्गदर्शनको रूपमा लिनु लोकतन्त्रको सुन्दर पक्ष हो । हिंसारहित समाज निर्माण सरकार वा कुनै दल विशेषको सरोकारको विषयभन्दा पनि सुरक्षित समाज निर्माण सबैको साझा विषय भएकोले संसदको साझा विषयका रूपमा दर्ता गरिएको महिलाविरुद्ध हिंसासम्बन्धी संकल्प प्रस्ताव अहिले संसदबाट पारित भएको छ ।"
मैले भोगेको त्यो समय,"मञ्जन खाएपछि खाएछन् भकुराइ दाँत माझ्ने मञ्जनको कुरा गर्दा डा नोबलकिशोर राईको कान्तिपुर दैनिकको आइतबारे कोपिला प्रकाशनमा म सानो छँदा शीर्षकमा मैले पढेको थिएँ, केही वर्ष अघि । उनका दाजु भारततिर हो वा युरोपतिर गई फर्केका रहेछन् । दाँत बु्रस र मञ्जनले माझ्दा रहेछन् । दाजुले त्यसरी शानसँग दाँत माझेको देखेर नोबल र उनका भाइ निकै लोभिएछन् । पहाडको घर दाँत सफा गरिसकी बु्रस र मञ्जन पालीमा घुसारेर काममा गए लाहुरे दाजु । दुई भाइ मिलेर डोकोमा चडी मञ्जन र बु्रस झिकेर दाँत माझ्न थालेछन् । मञ्जन मुखमा हाल्दा स्वादिलो लागेछ । दाँत नमाझी दुई भाइले सबै मञ्जन खाएछन् । दाजु आएपछि त्यो थाहा पाएर दुवै भाइलाई ढुटो हुनेगरी भकुरेछन् । नेपाल सरकारको राजदूत हुने प्रोफेसर डाक्टरको समेत बाल्य जीवन कस्तो थियो, नेपालको । चन्द्रग्रहण लाग्दा पुस, माघको ठन्डीमा वागमतीमा ग्रहण स्पर्श, मध्य र अन्त्य हुँदा नुहाउनैपर्ने । त्यो बेहोरेको छु, मैले । दालभात खान बाहुनका छोराले व्रतबन्ध गरेपछि धोती लगाउनैपर्ने । अझ दहीच्युरा मुछेर खान पनि धोती लगाउनैपर्ने । नत्र दहीच्युरा मुछेर खान हुँदैनथ्यो । हामीले भोगेको र बेहोरेको त्यो समय र हाम्रा छोराछोरी, नातिनातिनी हुर्कंदाको यो समयमा व्यवहारमै आएका परिवर्तन देखेर अहिले अचम्म लाग्छ । कत्रो परिवर्तन ८९ दशकमा ?"
चुरोट ठूलो कि रक्सी ?,"छ्या, चुरोट र रक्सी पनि बोल्छन् त भन्दै हात चलाउँदा छ्याङल्याङ्ग (नजिकैको रक्सीको बोतल खसेर फुटेछ । भुइँभरि चुरोटका ठुटाहरू ।)अहा ! कस्तो विपनामै सपना देखिएछ । तर राम्रो चुरोट, रक्सी आआफ्ना नराम्रा असर आफै भनिराख्या । अठोट गरिन्छ अब म चुरोट, रक्सी छुँदै छुन्न ।"
सहरमा बंगलादेशी स्वर,गायक रोयले स्वरमण्डल बजाउँदै प्रस्तुति दिए ।
गाईजात्रामा जे नभई हुन्न,"आधुनिकता र पौराणिकताको फ्युजनपहिले चित्रकारले रंगको प्रयोग गरेर दिवंगत मानिसको स्वरूपअनुसार साँपाख्व, दुइटा न्हेपन्चा र ध्वजा बनाउने गर्थे । धौभडेलको भनाइमा अहिले फोटो खिच्ने प्रविधि आए पनि साँपाख्व र न्हेपन्चा राख्ने चलन उस्तै छ । उनले भने, अहिले ताहा साँमा दिवंगत मानिसको जीवनशैली झल्किने फोटाका साथै साँपाख्व र न्हेपन्चासमेत राख्ने गरिएको छ । अहिलेको साँपारुमा आधुनिकता र परम्परागत संस्कारको फ्युजन देख्न सकिन्छ ।"
नाममा त्यस्तो के छ ?,"एकातिर, चलेका नेपाली फिल्मको जस्तै सुनिने नाम राखिने गरिन्छ भने अर्कोतिर चलेका हिन्दी फिल्मका नाम नै सापटी लिएर नेपाली फिल्म बनाउने रोग पनि नेपाली फिल्मकर्मीमा छ । त्यसैगरी कतिपय फिल्मकर्मीले नामकै कारण अनावश्यक झमेला पनि खेप्नु परेको छ । गणेशदेव पाण्डेले गाँजाबाजा बाट गाँजा हटाएर गाजा नबनाउँदासम्म रिलिज नै गर्न नपाउने गरी चलचित्र विकास बोर्डले अंकुश लगाइदियो भने हालै मात्र सत्य घटनामा आधारित भनिएको फिल्म रोजी ले रोजी महर्जन हत्याकाण्डलाई आकर्षित गरेको धारणासहित रोजी परिवारले फिल्मको नाममा विरोध जनाएपछि निर्माण पक्षले रोज बनाउनुपर्यो । आखिर शेक्सपियरले भने जस्तो नाममा नै के छ र भनेर विषयवस्तु दमदार र फिल्म चुस्तदुरुस्त बनाउनतर्फ मात्रै ध्यान दिएको भए नाममा यतिका लफडा आउने थिएन होला । सायद नाममा पनि केही त छ ।"
प्रा बन्धु पुरस्कृत,"कार्यक्रममा समाज अध्यक्ष शैलेन्दुप्रकाश नेपाल, तुलसी भट्टराई, प्रमोद प्रधान, विष्णुकुमार खत्री, शशी थापा पण्डितले जयपृथ्वीबारे बोलेका थिए ।"
दुर्गाको तीज गीत,"तीजको लागि गाइने गीतको मौलिकता जोगाउन जरुरी छ, उनले भनिन्, उच्शृंखल शब्द र भावले मौलिक चाडको मर्ममा प्रहार भइहेको छ । उनको गीतले अगाडि भन्छ :रातमा उठी दर खाउँलाआमाको काखैमा निदाउँलाबिहानै उठी आमालाईपँधेरा जान सघाउँला"
स्रष्टाहरूलाई संसाक सम्मान,"राजधानीमा हालै आयोजित समारोहमा संसाकले नेपाललाई संसाक बहुआयामिक सम्मान प्रदान गरेको हो । यस्तै, साहित्यकारहरू तेजप्रकाश श्रेष्ठ, हिरण्यकुमारी पाठक, बमबहादुर थापा जिताली लगायतलाई पनि सम्मानित गरिएको थियो । सबै सम्मान पूर्व परराष्ट्रमन्त्री महेन्द्रबहादुर पाण्डेले हस्तान्तरण गरेका थिए ।"
घामबाट जोगिऔँ,"शरीरमा पर्याप्त पानी गर्मीयाममा घामबाट छालालाई मात्र जोगाएर हुन्न । आफ्नो शरीरमा उपयुक्त स्तरमा पानीको मात्रा कायम गरेर राख्नुसमेत महत्त्वपूर्ण मानिन्छ । यसैले आफूलाई उपयुक्त हुने गरी पानी, पौष्टिक तरल र झोल पदार्थ सेवन गर्दै राख्नुपर्छ । हरियो सागसब्जी, फलफूल आदिको सेवनसँगै, वैज्ञानिक मसाज आदिका माध्यमबाट समेत छालाको स्वास्थ्यलाई सबल बनाउन सकिने डा कर्ण आंैल्याउँछन् ।"
आरु,यसमा पाइने केही पोषकतत्त्वले मुटु र रक्तसञ्चार प्रणालीलाई स्वस्थ राख्न सघाउँछन् । यसमा भएको भिटामिन के रगत जम्न नदिन राम्रो मानिन्छ । यसमा पाइने आयरन रक्तअल्पताको रोकथाम गर्छ । यसमा पाइने लाइकोपिन र लुटेइनजस्ता यौगिकले मुटुसम्बन्धी रोगको जोखिम कम गर्छन् ।
स्टिम बाथ गर्दा मुटु रोगको जोखिम कम,"दिनहुँ साउना बाथ (वास्पस्नान) गर्दा शरीरले आराम मात्र पाउँदैन, मुटु रोग र मानसिक विकारको जोखिमसमेत कम हुँदै जान्छ । हालैको एउटा अनुसन्धानमा यस्तै दाबी गरिएको छ । उक्त अनुसन्धान जर्नल मायो क्लिनिक प्रोसीडिङमा प्रकाशित छ । त्यसअनुसार, साउना बाथले मुटु रोग, फोक्सो रोग, उच्च रक्तचापसँग सम्बन्धित रोग, न्युरो काग्निटिभ रोगहरू, मानसिक विकार हटाउन राम्रो भूमिका खेल्ने गर्छ ।"
अल्छी व्यक्ति दीर्घायु,"ती प्राणीमा गरिएको अनुसन्धानले भनेको छ जीवजगत् यहाँसम्म आइपुग्दा विलुप्त हुनबाट जोगिएका छन्, ती अल्छी भएका कारण जोगिएका हुन् । बढी ऊर्जाको उपयोग गर्ने प्रजाति लोप जोखिम त्यति नै रहेको उल्लेख गर्दै त्यसमा मोलस्क (शंखेकीरा) प्रजातिको जीवको अध्ययन गर्दा यो तथ्य पत्ता लागेको बताइएको छ । जुन जीव बढी सक्रिय थिए, ती ५० लाख वर्षअघि नै विलुप्त भए र जो अहिले पाइने गरिएका छन्, ती अल्छी जस्तै चुपचाप बसिरहन्छन् । यी जीवमा मेटाबोलिज्मको दर निकै कम हुने गरेको छ ।"
अस्ट्रेलियाको प्रधानमन्त्रीमा मरिसन,अस्ट्रेलियामा पछिल्लो समय भएको नेतृत्व परिवर्तनको खेललाई यहाँका स्थानीयले भने सकारात्मक रूपमा लिएका छैनन् । १० वर्षको अवधिमा ७ प्रधानमन्त्री पाइसकेको अस्ट्रेलियामा ११ वर्ष सत्ता सञ्चालन गरेका पूर्व प्रधानमन्त्री जोन हवार्डको पालादेखि अहिलेसम्म कुनै पनि प्रधानमन्त्रीले आफ्नो पूर्ण कार्यकाल पूरा गर्न पाएका छैनन् । अस्ट्रेलियाको राजनीतिलाई नजिकबाट बुझेका डा भरतराज पौडेल विगत केही सातादेखि सर्वेक्षणमा विपक्षी दल लेबर अघि देखिएको र लिबरलको आपसी विवाद सतहमा आएका कारण अब ८ महिनापछि हुने निर्वाचनमा विपक्षी दलले सरकार बनाउने सम्भावना बढेको धारणा राख्छन् ।
भारत र चीनले सैन्य सहकार्य गर्ने,फेंग नेतृत्वमा भारत भ्रमणमा आएको २७ सदस्यीय चिनियाँ प्रतिनिधिमण्डलमा उच्च सैनिक अधिकारीहरूसमेत रहेका छन् ।
सुरुङमार्ग अनुमति खारेजीको माग,"प्रदेश गौरवका आयोजनाको परियोजना बैंक निर्माण गर्न अध्ययन, प्रदेश तहमा स्थापना गरिने कार्यालयहरूको स्थापना अन्तिम चरणमा, प्रदेश नीति तथा योजना आयोग गठन भई प्रदेश वस्तुस्थिति विवरण सार्वजनिक, प्रदेश सरकारअन्तरर्गत रहने मन्त्रालय र निकायहरूका लागि संगठन संरचना र कर्मचारी दरबन्दी स्वीकृत गरी केन्द्र सरकारमा पठाइएको विषयलाई प्रदेश सरकारले आफ्नो ६ महिनाको प्रगतिमा राखेको छ ।"
भारतसँग रेलमार्ग र बल्क कार्गो सम्झौता हुने,"सन् १९९७ मा स्थापना भएको बिमस्टेकको चार वर्षअघिबाट नेपाल अध्यक्ष राष्ट्र हो । बिमस्टेकको पहिलो सम्मेलन थाइल्यान्डमा सन् २००४ मा भएको थियो । दोस्रो भारतमा सन् २००८ मा भएको थियो । तेस्रो शिखर सम्मेलन ६ वर्षपछि सन् २०१४ मा म्यानमारमा भएको थियो । त्यसपछिको अध्यक्ष नेपाल हो । कार्यतालिकाअनुसार नेपालमा चौथो सम्मेलन नेपालले गर्न लागेको हो । यसलाई महत्त्वपूर्ण उत्सव, अवसर, परिघटनाका रूपमा ग्रहण गरेर तयारी गरिरहेका छौं, ज्ञवालीले भने, संविधान जारी भएपछि तीनवटै तहको निर्वाचन भएर मुलुक राजनीतिक स्थायित्वको चरणमा प्रवेश गरिसकेको परिप्रेक्षमा नयाँ सरकारले आयोजना गर्नेे सबैभन्दा ठूलो कार्यक्रम हो । त्यसकारण पनि यसको महत्त्व छ ।"
हाइड्रोपावरलाई बजेट अभाव,"डीपीआरमा ढिलाइनलसिंहगाड हाइड्रोपावर कम्पनीको डीपीआरमा ढिलाइ भएको छ । डीपीआर सुरु भएको २५२६ महिना बितेको छ तर ६० प्रतिशत कार्य पूरा हुन सकेको छैन । डीपीआर निर्माण ढिलाइ हँुदा कम्पनी थप अन्योलमा परेको छ । सम्झौता भएको मितिले ३० महिनामा डीपीआर कार्य सम्पन्न गर्नुपर्ने इन्जिनियर पदम थापाले बताए । डीपीआरको कार्य अस्ट्ेरलियाको स्मेक, अमेरिकाको एमडब्लूएच र नेपालको उदय कन्सल्ट प्रालि जेभी परामर्शदाता कम्पनीले गरिरहेको छ ।"
बिजुलीतारमा तरकारीको झाल,"विद्युत् कार्यालय कास्कीका प्रशासक प्रमुख सुरेन्द्र शर्माले विद्युत् तारमा तरकारी लगाउन नहुने बताए । यसबारे सचेत हुनुपर्छ, सधैं एउटै हुँदैन, कहिलेकसो बीचमा ग्याप र तार चुटेको खण्डमा बिरुवाले छोएमा करेन्ट प्रवाह भई दुर्घटना हुन सक्छ, उनले भने ।"
सस्तो कार चढ्छन् यी अर्बपति,"पउल एलेनको कुल सम्पत्ति २० दशमलव २ अर्ब अमेरिकी डलर रहेको छ । उनी विश्वका ४४ औं अर्बपति हुन् । दुईपटकसम्म क्यान्सर लागेर बाचेका उनी एलेन इन्स्टिच्युट अफ ब्रेन साइन्स नामको संस्थालाई अर्बौं डलर दान दिइसकेका छन् । आफ्ना स्कुले साथी बिल गेट्ससँग मिलेर उनले सन् १९७५ मा माइक्रोसफ्ट कम्पनी खोलेका थिए । गम्भीर रोग लागेपछि उक्त कम्पनी उनले छाडेका थिए । आफ्नो आत्मबलका कारण उनी रोगमाथि विजयी भए । उनी चढ्ने कारको मोडल माज्दा बीसेरिज हो, जसको लागत मूल्य मात्र ७ हजार ९९ डलर रहेको छ । (एजेन्सीहरू)"
तारपुलकै भर,"ठेकेदारको ढिलासुस्तीले उक्त पुल समयमै निर्माण सम्पन्न हुन नसकेको सस्पेन्सन ब्रिज डिभिजन कार्यालयका इन्जिनियर हुमकान्त मिश्रले बताए । हामीले ताकेता गरिरहेका छौं तर काम गर्दैनन्, उनले भने, कारबाही प्रक्रिया अघि बढेको छ ।"
गौतमलाई अन्तर्राष्ट्रिय अवार्ड,काठमाडौं (कास) राष्ट्रसंघका पूर्वउपमहासचिव कुलचन्द्र गौतम अन्तर्राष्ट्रिय अवार्डबाट सम्मानित भएका छन् । अमेरिकाको नेसनल पिस कप्र्स एसोसिएसन (एनपीसीए) ले शुक्रबार पेन्सिल्भानियामा आयोजित सभामा द ह्यारिस ओफोर्ड ग्लोबल सिटिजन अवार्ड गौतमलाई प्रदान गरेको हो । यो अवार्ड शान्तिका लागि काम गर्ने विश्वका जुनसुकै मानिसलाई प्रदान गरिन्छ । हरेक वर्ष दिइने यो सम्मान अमेरिकाका पूर्वसिनेटर तथा राष्ट्रपति जोन एफ केनेडीका विशेष सहयोगीका नाममा स्थापना भएको हो ।
रजिस्ट्रार थापाको राजीनामा,"काठमाडौं (कास) काठमाडौं विश्वविद्यालय (केयू) का रजिस्ट्रार प्राध्यापक भोला थापाले पदबाट राजीनामा दिएका छन् । विश्वविद्यालयअन्तर्गत स्कुल अफ लका डिन तथा संविधानविद् विपिन अधिकारीलाई प्राध्यापक बनाउने विषयमा विवाद बढेपछि थापाले राजीनामा गरेका हुन् । केयू कार्यकारी परिषद् बैठकले शिक्षक, कर्मचारी छनोट गर्न गठन गरेको उपसमितिले अधिकारीलाई प्राध्यापक बनाउन योग्य रहेको सिफारिस गरेको थियो । उक्त सिफारिसप्रति उपकुलपति रामकण्ठ माकजुले असन्तुष्टि जनाएका थिए । उपकुलपतिले उपसमितिको सिफारिस अस्वीकार गरेकाले आफूले राजीनामा दिएको थापाले बताए । प्राध्यापक बन्न योग्य छु भनेर आवेदन दिने अधिकारी एक जना मात्र भएकाले सिफारिस अघि बढाइएको हो, उनले भने, तर, उपकुलपतिज्यूले सकारात्मक रूपमा लिनुभएन । थापा यसअघि चार वर्ष रजिस्ट्रारको जिम्मेवारीमा थिए ।"
पर्यटकको फर्जी उद्धार: ट्राभलर एसिस्टसँग सरकारले माग्यो प्रमाण,"यसैबीच फर्जी उद्धारबारे नेपाल प्रहरीको केन्द्रीय अनुसन्धान ब्युरोले बिहीबार पर्यटन मन्त्रालयबाट थप कागजात मागेर अनुसन्धान थालेको छ । फर्जी धन्दामा संलग्न हेलिकप्टर कम्पनी, अस्पताल र ट्ेरकिङटुररेस्क्यु एजेन्सीका कारोबार थप अनुसन्धान र कारबाही गर्न दुई साताअघि पर्यटन मन्त्रालयले प्रधानमन्त्री कार्यालय र गृह मन्त्रालयलाई प्रमाणसहित पत्राचार गरिसकेको छ ।"
सडक विस्तार मुआब्जा: सरकारद्वारा आदेश पुनरावलोकन माग,"जोरपाटीसाँखु सडक निर्माण सम्झौता ३ वर्षअघि भएको हो । ८५ करोड रुपैयाँभन्दा बढी बजेटमा निर्माण सम्पन्न हुनुपर्ने उक्त सडकमा ५० प्रतिशत मात्र काम भएको छ । त्यसै गरी ढोलाहिटीसातदोबाटो ८ सय मिटर सडक सम्झौता २०७३ जेठमा भएको थियो । २०७४ असोजमा निर्माण सम्पन्न हुनुपर्ने यो सडकको म्याद गुज्रेको १ वर्ष नाघिसकेको छ । तर, २० प्रतिशत मात्र काम भएको छ । राजधानी भित्रिने र बाहिरिने त्रिपुरेश्वरकलंकीनागढुंगा सडक २०७२ असारमा निर्माण सम्झौता भएको थियो । तीन खण्डमा विभाजित १२ किमि सडक ५० प्रतिशत पनि निर्माण पूरा भएको छैन । ललितपुरको कर्मनाशाहरिसिद्धिगोदावरी क्षेत्रमा १ सय २ घर भत्काउन नसक्दा ७ किलोमिटर सडक विस्तार हुन सकेको छैन ।"
"शिक्षक कतै शून्य, कतै बढी","भूगोल, विद्यार्थी संख्या, विषयका आधारमा आधारभूत तह र माध्यमिक तहमा शिक्षक कोटा निर्धारण गरिने कार्यदल संयोजक तथा पूर्वसचिव महाश्रम शर्माले जनाए । उनले भने, ७ सय ५३ वटै स्थानीय तहका लागि तहगत रूपमा बढी हुने र अपुग शिक्षकको दरबन्दी तोक्छौं ।"
१८ औं एसियाली खेलकुद: कीर्तिमानविहीन पौडीको यात्रा,टिम इभेन्टमा नेपाल १७ औं स्थानमा रहेको छ । अघिल्लो दिन २ सय ४६ जोडेको नेपाल दोस्रो दिन २ सय ३३ अंक जोड्न सफल रह्यो । शीर्षस्थानको जापान २ सय ८ र २ सय ६ सहित कुल ४ सय १४ अंक जोडेर दोस्रो स्थानमा छ । टिम इभेन्टमा प्रत्येक टोलीको उत्कृष्ट ३ स्कोर जोड्ने प्रावधान रहेको छ ।
रेडहर्सको विजयी सुरुवात,"शनिबार ताप्लेजुङकै कर्णसिंह सोनाम र पाँचथरको फिदिम स्पोर्टिङ क्लबबीच आमनेसामने हुँदैछ । १० टिम सहभागी प्रतियोगितामा न्यु स्टार झापा, भारत सिक्किमको युनाइटेड खर्साङ, राष्ट्रिय जागृति क्लब सुनसरी, डिफेन्डिङ च्याम्पियन चर्च ब्वाइज क्लब काठमाडांै र एम्ब्रोज क्लबले पनि सहभागिता जनाएका छन् । झापा११, मनाङमस्र्याङ्दी, थ्रीस्टारलगायत क्लबका नाम चलेका खेलाडीले पनि खेल्ने बताइएको छ । प्रतियोगिताको उपाधि विजेताले तीन लाख र उपविजेताले एक लाख ५१ हजार रुपैयाँ प्राप्त गर्नेछन् ।"
एसियाली खेलकुद: कहाँ चुक्दैछ नेपाली खेलकुद,"तेक्वान्दो त प्रतिनिधि पात्र मात्र हो । यसरी नै नेपाली खेलकुद चलिरहेछ । हरेक खेलका संघभित्र खेलभन्दा बढी राजनीति चल्छ । पार्टीपार्टीको भ्रातृ संगठनमा खेलाडी विभाजित हुनुपर्छ । अनि नारा दिइएको छ विकास, अनुशासन र गतिशीलता । यी सबै वर्तमान नेपाली खेलकुदबाट हराइरहेको छ ।"
अभ्यासमा नेपालको दोस्रो जित,"घरेलु टोली ब्लुमफिल्ड लक्ष्यको नजिक देखिएन । टोलीबाट सचिन जयबद्र्धनेले ३०, सनोजले ३८ तथा कसुन इकानायके र सेसन फर्नान्डोले समान १६ रन बनाए । नेपालबाट सागरले ३ विकेट लिए । उनले ८ ओभरमा १ मेडन राख्दै १६ रन खर्चे । ललितसिंह भण्डारीले ६ ओभरमा ३१ रन खर्चेर २ तथा पारस, ललितनारायण राजवंशी र वसन्तले ११ विकेट लिए । अगस्ट २९ बाट मलेसियामा सुरु हुने एसिया कप छनोटअघि नेपालले श्रीलंकामा आइतबार कोल्ट्स क्रिकेट क्लबसँग अन्तिम अभ्यास खेल खेल्नेछ ।"
विश्वविद्यालय मृगतृष्णा,"प्रधानमन्त्री केपी ओलीले हालैका आधा दर्जन भाषणमा भनेको सुनिएको छ, अब सबै विश्वविद्यालयको पदेन कुलपति प्रधानमन्त्री नै बन्नुपर्ने बिरालो बाँध्ने प्रथालाई अन्त्य गर्नुपर्छ । यदि यो भनाइलाई उनले व्यवहारमा उतार्ने इमानदारी देखाए भने नेपाली उच्च शिक्षालाई गुणस्तरीय बनाउन नदिने पहिलो चरणको अड्चन हट्नेछ । तर, त्यति मात्र भने पर्याप्त भने हुने छैन । कनुनी संरचना परिवर्तन गरेर सबै विश्वविद्यालयलाई समेट्ने एउटै छाता संघीय ऐन र विषयगत विश्वविद्यालयहरूलाई समेत समेट्ने गरी संघ र प्रदेश दुवै तहमा कानुनी बाटो खोल्नुपर्ने आवश्यकता छ । गुणस्तरमा प्रतिस्पर्धा गर्ने वातावरणको जगै बसाल्न पनि खोज र अनुसन्धानमा आधारित अनुदानको व्यवस्था अपरिहार्य छ । नेपाली शैक्षिक चिन्तनमा एउटा रूढाग्रह छ : विश्वविद्यालयको हैसियत पाउन तिनमा बहुविषयको अध्ययनअध्यापन हुनुपर्छ । यो भ्रम हट्नुपर्छ । एकल विशिष्टीकृत विषय वा प्राज्ञिक अनुशासनमा आधारित विश्वविद्यालयको पनि उत्तिकै महत्त्व छ । खासगरी उच्च शिक्षामा लगानी आकर्षित गर्न यो अवधारणाको खास महत्त्व छ । जे भए पनि अहिलेको एकल र अहम् महत्त्वको विषय सबै संकाय र अनुशासनमा विश्व मान्यतायुक्त डिग्री दिन सक्षम हुनु नै हो । अन्यथा, मुलुकको समृद्धि र विकासलाई साकार पार्ने जनशक्ति उपलब्ध हुनेछैन । अथवा, गफ जति नै ठूला गरे पनि नेपालको विकास सधैं मृगतृष्णा नै भएर रहनेछ ।"
हाउसवाइफ हामीहरू,"घरायसी कामलाई आर्थिक रूपमा मूल्यांकन गर्ने हो भने मात्रै समानता वा असमानताको यो हिसाब स्पष्ट हुन सक्छ । एक गृहिणीले भार्या, सुसारे, जाया, भान्से, माली, खजान्ची, धोबी इत्यादि भूमिका निर्वाह गरिरहेकी हुन्छिन् । सिर्जनात्मक दृष्टिकोणबाट मात्रै हेर्दा पनि घरायसी धन्दा भनेको आफैंमा एउटा विराटकला हो । चिटिक्क पारेर कोठा सजाउनु, मीठो पकवान बनाउनु, तरकारी पकाउनु, छोराछोरी हुर्काउनु, कपडा धुनु लौ मानिलिनुस्, यदि यी सबै कामका लागि तपाईंले छुट्टै कोही राख्नुपर्ने भए कति तलबमा त्यस्तो श्रम किन्न सकिन्थ्यो होला ? फेरि कार्यकुशलताको कुरो त आफ्नै ठाउँमा रह्यो, जो ममत्व र अपनत्वको भावसहित एक माता र भार्याले गृहस्थी सम्हाल्छिन्, त्यो ममत्वको मोल कति राख्नुपर्ला ?हो, ममत्व अमूल्य छ । यसको कुनै मोल तोक्न सकिँदैन । यद्यपि आमाको माया वा श्रीमतीको माया अमूल्य छ, मूल्यहीन हैन । हामीले भावनात्मक रूपमै पनि घरायसी कामलाई न गरिमा दिन सकेका छौं, न हाम्रा आमादिदीबहिनीले आफ्नो काममा आत्मगौरव महसुस गरेका छन् । यो काम केवल पुस्तैनी विरासत मात्रै हो, आर्थिक परनिर्भरता जोडिएको बिरासत ।मलाई खानपिनको निम्तो दिने मेरी परिचित यदि कुनै सरकारी कार्यालयमा पियनकै रूपमा मात्र पनि दिनको ११ घण्टा खटेकी भए २४ वर्ष (उहाँको विवाह भएको २५ वर्ष भयो) मा जागिर छोड्दा पेन्सन, उपदान इत्यादि आउँथ्यो होला । तर आज पनि लोग्नेले घरबाट निकालिदिए सडकमा पुगौंला भन्ने भय उनका मनमा छदैछ । जीवनभरको घरायसी कामले सधैं बेफुर्सद उनी दास मात्रै बनिन्, स्वाभिमानी बन्न सकिनन् । २५ वर्ष बैंकमा काम गरेर उनका श्रीमान्ले घर कमाए, गाडी कमाए, इज्जत कमाए । तर उनले भने घरको चारचौकोसमा व्यस्ततम दैनिकी गुजारेर मैले काम गरेकी छु भन्ने आत्मविश्वाससम्म कमाउन सकेकी छैनन् । कत्रो विडम्वना !"
भाषा म्वा:सा जाति म्वाइ,"राष्ट्रिय पञ्चायतमै फेरि रुँदा पद्मसुन्दर लावतीले नियमापत्ति गरेका रहेछन् । उनको तर्क थियो, यस्तो गरिमामय स्थानमा रुन पाइन्छ ? यसमा अध्यक्षबाट रुलिङ आएन । यस्तोमा रूपचन्द्र विष्ट जुरुक्कै उठेछन् र भनेछन्, हातले लेख्न नदिएपछि मुखले बोल्न नदिएपछि आँखाले बोल्छ, हो कि होइन, अध्यक्षज्यू ? थाहा चाहियो । त्यसपछि पद्मरत्नलाई रुनु पनि अभिव्यक्ति नै रहेछ भनेर लाग्यो । त्यसैले आफ्नो मातृभाषाको प्रसंग आयो कि उनी आँसु राक्ने सक्दैनन् । अब मूलप्रश्न, उनलाई साँच्चै रुनु नपर्ने दिन कहिले आउँछ त ?"
छाउघर व्यथा: सल्लिपिर ओछ्याएर सुतें,"अहिले मलाई कुनै महिनावारी बार्नुपरेको छैन । जब दसैंमा घर जाने दिन आउँछ, आफ्नो मान्छेसँगको भेटघाटको आशाले मन प्रफुल्ल हुन्छ तर त्यही पुरानो कुराले झसंग बनाउँछ । महिनावारी भयो भने फेरि त्यही छाउघरमा शरण लिन जानुपर्छ भन्ने डरले सताउँछ । त्यतिखेर मान्छेभन्दा एक स्थान तल झरेजस्तै लाग्छ र घर जान मन लाग्दैन । यो पीडा धेरैलाई नसके पनि मेरै घरबाट सुरु गरेर मेरी छोरीलाई महसुस हुन दिने छैन । मलाई आशा छ, मेरो घरमा मेरै पिँढीदेखि यो कुरीतिको अन्त हुनेछ र मेरा छोराछोरीका लागि छाउपडी एकादेशको कथाजस्तै हुनेछ ।"
कवि,"कवि एक्लै घुमिरहन्छकविताहरुकोठामा ऐना, भान्सामा छुरा, ओछयानमा पत्नीजस्तीजहींतहींशिल्प र विचारले कालु पाण्डेको तरबारजस्तो गह्रुंगो शब्दबोकेर कहीं जान सक्दैनएक्लै घुमिरहन्छफर्केर ऊ तिनै शब्दहरुसित कुराकानी गर्छसुम्सुम्याउँछवर्षामाकविताहरु छतमा टाँसिएरढलान भएर घुलनशील चिपचिपेअथवा दुईधारे औजार भएरलपक्क बसिरहन्छसडकमा अल्मलिएको कालो बिरालोजस्तोबाटो काट्न तैयार कविताप्रत्येक मान्छे कवितासँग सशंकित, अनिच्छित, त्रसितश्रापित कवि विषाक्त, अलच्छिन कवितासहितदिनभर घुमिरहन्छसरकारी कार्यालय, शौचालयमुद्रगालय, संग्रहालय, श्रम सम्पर्क कार्यालयजहाँ उसलाई गन्हाइरहेछआफ्नै मासु पोलिएको जस्तो गन्धर फर्केर घरमास्वस्फूर्त विचारणीय कविताको गुँडमा छाद्छ रगतर घोप्टो परेर फेरि सपना देख्न थाल्छबलदिएको देश र जनता जहाँ सत्यहरू सपनाजस्तो छलपूर्ण भएका छन् जहाँ भित्ताहरुमा बद्लिरहेको माउसुलीको बथानर भित्ते पात्रोपरिवर्तनको नमुनाजस्तोप्रत्येक वर्ष नयाँ हुनुपरेकोकथा चिन्तामाचाउरिएर, खुम्चिएर, डल्लो परेर बसेको छ ।"
"हिंड, डीभी भरौं",परदेश सोच्नेहरु अहिले सुखमा छन् आनन्दमा छन् देश सोच्ने म गाउादै अभावको गीत हिंडिरहेछु सिमानाबाटै अपहरित जंगेपिलर खोज्न ।
सबैथोक बाँडें,"तर अफसोस !तिमीसाग मैले कहिलै पनि आफूलाई बााड्न सकिना किनभने,ममाथि मेरो कुनै अधिकारै छैन ।"
जयपृथ्वी : मिथक र यथार्थ,"यसरी जयपृथ्वीले बझाङलाई मात्र हैन, त्यागतपस्या र मानवतावादी कर्मका माध्यमबाट विश्वलाई नै गुन लगाएका थिए । तर, यी व्यक्तित्व बझाङ जिल्लामा मिथकमा मात्र जीवित छन्, कहींकतै उनलाई राष्ट्रिय विभूति सम्मान दिनुपर्ने स्वर उठेका छन् । तर, सुनुवाइ भएको छैन ।"
यो र त्यो मुग्लिन,"मुग्लिनमा १ सयभन्दा बढी होटल छन् । ५० वर्गमिटर क्षेत्रफलमा फैलिएको मुग्लिनको जनसंख्या १ हजार २ सय छ । पहिलाभन्दा अहिले मुग्लिनको चर्चा चुलिएको छ, होटल व्यवसायी तेजबहादुर शेरचन भन्छन्, व्यापार व्यवसाय गर्ने पनि बढेका छन् । अहिले मुग्लिन बजार आसपासमा जग्गा पाइँदैन । छेउछाउको पाखोभित्तो पनि बिक्री भइसक्यो । मुग्लिनको छाती भएर करिब १५ हजार सवारी साधन दैनिक गन्तव्यतर्फ लाग्ने गरेका छन् । राजधानी काठमाडौंलाई नुनतेल भित्र्याउने प्रमुख बाटो नै यही हो । राजधानीसँग जोडिएको धमनी हो, मुग्लिन । विगतमा मुग्लिन दारेचोकको ४ नम्बर वडामा पथ्र्यो, अहिले इच्छाकामना५ मा पर्छ । मुग्लिनबाट नारायणगढको दूरी ३६ किमि छ । मुग्लिनबाट पोखरा ९० किमि र काठमाडौं १ सय १० किमि दूरीमा पर्छ ।"
हात्तीको पछिपछि,"सर्लाहीको वाग्मतीदेखि कञ्चनपुरसम्म सञ्चालित तराई भूपरिधि कार्यक्रम (ताल) ले हात्ती, बाघ, गैंडाजस्ता ठूला वन्यजन्तु (मेघा स्पिसिज) को आउजाउ र संख्या विस्तारमा सहयोगी भूमिका खेलेको संरक्षणकर्मीको बुझाइ छ । तर, वाग्मतीदेखि झापासम्म फैलिएको बासस्थान खलबलिएकाले कनेक्टिभिटी गाह्रो छ, अशोक भन्छन्, हात्ती प्रजाति तितरबितर भएका छन् । अब्दुल्लाह मियाँ"
राल्फासँग म,"दुर्भाग्य, २०२९ सालबाट अभिन्न राल्फा छिन्नभिन्न भयो । एउटा ढिक्का नराम्ररी चकनाचुर भयो । अचम्म मञ्जुल र निरनको दूरीमा चाहिँ फरक आएन, शून्यमै रहयो । राल्फालाई भर्याङ बनाएर उक्लिनेहरू सय तला माथि पुगे । राल्फा छिँडीको छिँडीमै डल्लियो । एकता टुटयो, अनेकता जुटेको परिणाम यस्तै भयो ।"
भाँडभैलो राष्ट्रलिपि,"पारसमणि प्रधानको शब्द चाण्डालीदोष (व्याकरण नियम) को आफ्नै अनुशासन छ । यसको हुर्मत लिएमा व्याकरणीय अपराध ठहर्छ । यो दोषको अर्थ हो कुनै पदावली मिलाउँदा एउटा पद संस्कृत र अर्काे असंस्कृत मिलान गर्नु हुँदैन । यसअनुसार मुलुकी संहिता (अरबीसंस्कृत) र सर्वाेच्च अदालत (संस्कृतअरबी) जस्ता पदमिलान गरिनु शब्द चाण्डालीदोष हो । अन्तमा, महानन्द सापकोटाको झर्राेवाद झन् कसरी बिर्सिने ? पैँचो पाएँ भन्दैमा छन्द न बन्द जिब्रो पर्पराउने कुरो नहसुरे है उनी भन्थे ।"
दक्षिणायन मा इल्या,"ठाउँठाउँको भौगोलिक दृश्यको बयानले नेपालको मनोरम प्राकृतिक सौन्दर्यलाई सम्झाएको छ । मुन्नार पुग्दा त्यहाँको आकर्षणले नगरकोटको सम्झना, थकथलीको भ्रमण गर्दा मामाघर पिपरामा हात्ती चढेको र चितवन लजमा भएको साहित्यगोष्ठीको सम्झना गरिएको छ । यात्रा वर्णनमा भावना र भक्ति, आस्था, प्रेम र विश्वासका कुरालाई यत्रतत्र उल्लेख गरिएको छ । ठाकुर शर्मा भण्डारी"
संकेत शब्दकोश,"परिचय खण्डमा प्रयोग गरिएका अक्षर फन्ट साइज र चित्र संकेत ज्यादै सानो हुनु, हिज्जे प्रयोगमा एकरूपता नहुनु, मुद्राराक्षसलाई मिहिन ढंगले नकेलाइनु कमजोरी पक्ष हुन् । यो शब्दकोश प्रकाशन गर्नुअघि देश, काल, परिवेशअनुकूल बहिरा समुदायका अन्य विद्वत्माझ प्राज्ञिक बहस चलाइएको भए माथि औंल्याइएका कमजोरीहरूले ठाउँ पाउने थिएनन् । गणेश राई"
वसन्तको नौ भाका,"राष्ट्रियता नदुखोस् र संवाद (प्रबन्ध संग्रह), मेघा (नेपाली र हिन्दी कवितासंग्रह) मेरा कविताहरू, आँसुओं कि सियाही से जस्ता काव्य कृतिका धनी चौधरीका कविताको अर्को विशेषता हो पितृप्रेम । आधुनिकीकरण र नयाँ बजार व्यवस्थाले मान्छे मान्छेबीच दूरी बढाउँदै लगेको अवस्था पितृपुर्खाप्रतिको प्रेमले खास अर्थ राख्छ । पितृपुर्खा भनेको व्यक्ति मात्र नभई सभ्यता, संस्कृति र अनुभवहरूको हस्तान्तरण प्रतीक पनि हो । यस्तो ज्ञान हस्तान्तरणको प्रक्रिया अहिले धूमिल बन्दै गइरहेको अवस्थामा चौधरीका पितृप्रेमी कविताहरू अर्थपूर्ण बन्न सक्छन् । यसबाहेक बुबा तिम्रो सम्झनामा, थोपा पसिना, बुबा म तिम्रो आदर्शले रुझ्दै रहेँ जस्ता कविता पितृप्रेमका अब्बल नमुना हुन् । यो एकप्रकारले देशप्रेम नै हो । यस हिसाबले चौधरीका कविता कृति प्रेम नै प्रेमको संगालो हो । रवीन्द्र तामाङ"
ज्वज्वलपा सिक्न ठिमी,"उनका अनुसार उनी बसेको जिल्लामा सन् २००७ मा उडलगुरी, नेवा : जिल्ला समिति गठन भएको छ । यो समितिले गाउँगाउँमा शाखा थपिरहेको छ । हरि त्यही संगठनमाझ शाखा सचिव हुन् । उनका अनुसार संगठित बन्दै गएपछि आफ्नो परम्परा खोज्ने र त्यसलाई व्यवहारमा ल्याउने काम भइरहेको छ । उनले सुनाए, पहिले बेल विवाह मात्रै हुन्थ्यो । अहिले गुफा राख्ने चलन पनि सुरु भएको छ । उनले कसरी भारतमा बिस्तारै नेवा: संस्कृतिले पालुवा हाल्दै छ भनेर सुनाए । सिक्किममा त १२१५ वर्षयता इन्द्रजात्रा नै गर्छन् । सिक्किम सरकारले त्यस दिन सार्वजनिक बिदा नै दिन्छ । उनका अनुसार नेवारी पहिरन र परिकारबारे बिस्तारै चासो बढ्दै गएको छ । उनले केही महिनाअघि काठमाडौंबाट फर्केको केही आसामेलीहरूले नेवारी हाकुपटासी लगेर आसाममा कारोबार गरेको सुनाउँदै भने, आफ्नो सांस्कृतिक विशिष्टताको भोक बिस्तारै जाग्दै छ ।"
देउता बनाउने मान्छे,"श्रमजीवी ६० वर्षे भण्डारीलाई ढुंगा बोल्छ भन्ने कुरामा सन्देह छैन । ढुंगामा कलात्मक आत्मा भर्न सक्नुपर्छ, ढुंगा बोल्छन्, उनी भन्छन् ।"
"खोइ, खुला चउर ?",:
प्रतिक्रिया: भुत्ते शिक्षा प्रणाली,"बहसमाथि बहससाउन १९ को कोसेलीमा प्रकाशित सावित्री गौतमको बहकिएको बहस लेख अनुभव र यथार्थ आधारित लाग्यो । लेखकबाट धेरै प्रश्नको उजागर भएको छ, लेखन विषय सोचनीय र शैली आकर्षक छ । लैंगिक चेतनाका कुरा अघि बढाउन तथा समानता र सुरक्षाका हिसाबमा सन्तुलित समाज बनाउन यो बहस सान्दर्भिक छ ।बदलिँदो समाजमा बदलिएको सोचमा हिँड्न, नारीप्रतिको सम्मान बढाउन र लैंगिक सर्वोच्चता हटाउन पनि पुरुषहरूले व्यवहार, कार्य र सोच बदल्न जरुरी छ । दिव्यराज पौडेल, स्याङ्जा"

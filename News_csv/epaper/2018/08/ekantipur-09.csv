शीर्षक,विवरण
स्थानीय तहमा तेब्बर कर,"नगरपालिकाले भने कर जायज भएको दाबी गरेको छ । संघ, प्रदेश र स्थानीय तहले प्रदूषण नियन्त्रणसम्बन्धी कर लगाउन पाउने सरकारी व्यवस्थाअनुसारै गरेका हौं, नगरप्रमुख महेश बस्नेतले भने ।"
जन्मसिद्धका सन्तान वंशज,तर नागरिकता पाउन पाँच आधार पूरा गर्नुपर्ने हुन्छ । नागरिकता पाएपछि मतदानमा सहभागी हुनेबाहेकका अधिकार पाउने गरी ऐन संशोधन गर्न लागिएको हो । संविधानको धारा १४ मा गैरआवासीय नेपाली नागरिकलाई नागरिकता प्रदान गर्ने व्यवस्था छ । नागरिकता लिन गृह मन्त्रालयमा निवेदन दिनुपर्ने हुन्छ ।
चित्रकार मिश्र रहेनन्,"अति यथार्थवादी चित्रका लागि प्रख्यात उनको दुई वर्षअघि आत्मकथा हर्मिताज: अढाई दशक गुफामा प्रकाशित भएको थियो । लामो समय प्राध्यापनमा समेत बिताएका मिश्रका उपन्यास र आधा दर्जन निबन्ध कृतिसमेत प्रकाशित छन् । मिश्र विवेकशील साझा पार्टीका संयोजक रवीन्द्र मिश्र तथा कलेज अफ जर्नालिज्म एन्ड मास कम्युनिकेसनका प्रिन्सिपल डा मञ्जु मिश्रका पितासमेत हुन् । दिवंगत मिश्रका श्रीमती, दुई छोरा र दुई छोरी छन् । कान्छो छोरा रोशन लन्डनबाट आउनुपर्ने भएकाले मिश्रको बिहीबार मात्रै पशुपति आर्यघाटमा अन्त्येष्टि हुने परिवार स्रोतले जनाएको छ ।"
मुठभेडका अनुसन्धान जहिल्यै अलपत्र,"निसानका मामा रेशम सापकोटाले राज्यका पक्षबाट केही अपेक्षा पनि नगरेको उल्लेख गर्दै भने, अपहरणकारीले एक पटक फोन गरेर पैसा माग्छ, त्यसपछि फोन अफ गर्छ र कुनै कुरै नगरी मान्छे मार्छ भने कसलाई के भन्ने ?"
नोटमा केरमेट गरे जेल,नक्कली नोट वा सिक्का (खोटा) बनाएको पाइए १० वर्षसम्म कैद र लाख रुपैयाँसम्म जरिवाना हुनेछ । झुत्रा नोट दुरुपयोग गर्नेले पनि कारोबाही भोग्नुपर्नेछ । त्यस्ता नोट कानुनबमोजिम नष्ट नगरी कुनै लाभ पाउने बदनियतले प्रयोगमा ल्याएको भेटिए ३ वर्षसम्म कैद र ३० हजार रुपैयाँसम्म जरिवाना हुनेछ ।
कांग्रेस महासमिति बैठक अन्योलमा,"केन्द्रीय कार्यसमितिको गत चैतको बैठकले महासमिति बैठक भदौ मसान्तमा गर्ने निर्णय लिएको थियो । विधानमा प्रत्येक वर्ष महासमिति बैठक बोलाउनुपर्ने व्यवस्था छ । तर, शेरबहादुर देउवा पार्टी सभापति निर्वाचित भएको साढे दुई वर्ष बित्न लाग्दा एकपटक पनि बैठक बस्न सकेको छैन । कांग्रेस प्रवक्ता विश्वप्रकाश शर्माले दसैंअघिसम्म महासमिति बैठक गर्ने तयारी भइरहेको बताए । विधान मस्यौदा समिति गठनमा ढिलाइले भदौ मसान्तभित्र बैठक हुन नसक्ने अवस्था बनेको छ, उनले भने, असोज मध्यतिर मिति तोक्ने तयारी भइरहेको छ । सभापति देउवाले चाडपर्वको कारण जनाउँदै अझ पर धकेल्ने प्रयास गरिरहेको संस्थापनइतर पक्षको आरोप छ ।"
खुम्चियो शिक्षाको संरचना,"अब रहने निकायशिक्षा, विज्ञान तथा प्रविधि मन्त्रालयशैक्षिक गुणस्तर परीक्षण केन्द्रशिक्षक सेवा आयोगविद्यालय शिक्षक किताबखानापाठ्यक्रम विकास केन्द्रशिक्षा तथा मानव स्रोत विकास केन्द्रकेशर र राष्ट्रिय पुस्तकालय७७ जिल्लामा शिक्षा विकास तथा समन्वय इकाई७ वटै प्रदेशमा शैक्षिक तालिम केन्द्र र सामाजिक विकास मन्त्रालयअन्तर्गत शिक्षा विकास निर्देशनालय"
"जन्मँदा १ हजार, मृत्यु भए ५ हजार",स्थानीय तहहरूले आआफ्नै किसिमका लोकप्रिय कार्यक्रम बनाइरहेका छन् । सिद्धिचरण नगरपालिकाले दोस्रो सन्तानका रूपमा छोरी जन्माउनेलाई सम्मान कार्यक्रम लागू गरेको छ भने मानेभन्ज्याङ गाउँपालिकाले स्तनपान कक्ष बनाउने अभियान चलाएको छ ।
तीन गैरआवासीय राजदूत नियुक्त,काठमाडौं (कास) अस्ट्ेरलियाका लागि नेपाली राजदूत लक्की शेर्पा गणतन्त्र फिजीको पनि गैरआवासीय राजदूत भएकी छन् । इजिप्ट र अस्ट्रियाका लागि नेपाली राजदूत झवीन्द्रप्रसाद अर्याल र प्रकाशकुमार सुवेदीलाई पनि क्रमश: लिबिया र स्लोभेनियाका लागि गैरआवासीय राजदूतको जिम्मेवारी दिइएको छ । राष्ट्रपति विद्यादेवी भण्डारीले संविधानको धारा २८२ को उपधारा (१) बमोजिम मन्त्रिपरिषदको सिफारिसमा बुधबार उनीहरूलाई नियुक्त गरेकी हुन् ।
देउवा सिंगापुर प्रस्थान,काठमाडौं (कास) कांग्रेस सभापति शेरबहादुर देउवा उपचारका लागि बुधबार सिंगापुर प्रस्थान गरेका छन् । निजी सचिवालयका अनुसार उनी नियमित स्वास्थ्य परीक्षणका लागि गएका हुन् । तीन वर्षयता सिंगापुरमा स्वास्थ्य परीक्षण गराउँदै आएका उनी त्यहाँ एक साता बस्नेछन् । उनको अनुपस्थितिमा संवैधानिक परिषद् बैठक प्रभावित भएको छ । प्रतिपक्षी दलको नेताको अनुपस्थितिमा परिषद् बैठक नबस्ने प्रचलन छ । त्यसैले बुधबार डाकिएको बैठक स्थगित गरियो । देउवाले पार्टीको कार्य सञ्चालनका लागि उपसभापति विमलेन्द्र निधिलाई कार्यवाहक सभापतिको जिम्मेवारी तोकेका छन् ।
चन्द नेतृत्वको नेकपाका प्रवक्ता विश्वकर्मा पक्राउ,काठमाडौं (कास) नेत्रविक्रम चन्द नेतृत्वको नेकपाका स्थायी समिति सदस्य एवं प्रवक्ता खड्गबहादुर विश्वकर्मासहित तीन जनालाई प्रहरीले पक्राउ गरेको छ । प्रहरी प्रधान कार्यालय र प्रहरी परिसर काठमाडौंको संयुक्त टोलीले हेटौंडाबाट काठमाडौं फर्किंदै गरेका उनीहरूलाई ललितपुरको चाल्नाखेलबाट नियन्त्रणमा लिएको हो । पक्राउ पर्ने अन्यमा कपिलवस्तु वाणगंगा घर भएका मनबहादुर श्रेष्ठ र कालिकोटको कालिका गाउँपालिका६ का हरिचन्द्र आचार्य छन् । उनीहरूमाथि जबर्जस्ती चन्दा असुली गरेको आरोप छ । उनीहरू सवार गाडीमा प्रहरीले पार्टीको केन्द्रीय आर्थिक विभागको विवरण समेटिएको डायरी पनि फेला पारेको छ । डायरीमा पार्टीले करिब ७ करोड रुपैयाँ चन्दा उठाएको उल्लेख रहेको प्रहरीले जनायो । परिसरले मंगलबारै जिल्ला अदालत काठमाडौंबाट पाँच दिन थुनामा राखी अनुसन्धान गर्ने म्याद लिएको छ ।
मृगौला प्रत्यारोपण,"काठमाडौं (कास) त्रिभुवन विश्वविद्यालय शिक्षण अस्पतालले एक दशकमा ५ सय ६ जनामा सफलतापूर्वक मृगौला प्रत्यारोपण गरेको छ । यिनमा १५ प्रतिशत महिला र ८५ प्रतिशत पुरुष छन् । आठ जना १५ वर्ष मुनिका छन् । प्रत्यारोपणका क्रममा १७ जनाको मृत्युसमेत भएको छ ।मृगौला प्रत्यारोपणको दसौं वार्षिकोत्सवमा बुधबार आयोजित कार्यक्रममा अस्पतालले उक्त जानकारी दिएको हो । प्रत्यारोपण सेवाको नेतृत्व प्राडा दिव्यासिंह शाहले गरेकी थिइन् भने अस्ट्रेलियाली विशेषज्ञ प्राडा डेभिड फ्रान्सिसले सहयोग गरेका थिए । वार्षिकोत्सवमा पहिलोपटक मृगौला प्रत्यारोपणमा महत्त्वपूर्ण योगदान गर्ने डाक्टर, नर्सलगायतलाई सम्मान गरिएको थियो । सम्मानित हुनेमा प्राडा भोलाराज जोशी, प्राडा महेश खकुरेल, प्राडा कनकबहादुर रावत, प्राडा गुणकुमार श्रेष्ठ, प्राडा दिव्यासिंह शाह, प्राडा प्रेमराज ज्ञवाली, प्राडा उत्तमकुमार शर्मा, प्राडा लोकराज मरहट्ठा, प्राडा डेभिड फ्रान्सिस, ज्ञानु गुरुङ र कृष्णदेव पन्त छन् ।"
लेबनानबाट दुई महिलाको उद्धार,"लेबनानमा नेपाली दूतावासका प्रतिनिधि छैनन् । पीडित कामदारले इजिप्टकै दूतावासमा सम्पर्क गर्नुपर्ने अवस्था छ । दुवै जना गैरकानुनी ढंगले बस्दै आएका थिए । मुनामाया ९ वर्ष र मनिकुमारी ४ वर्षअघि नै सुरुको घर छाडेर अन्तै काम गर्दै आएका थिए, बिडारीले भने, मुनामायाको आम्दानी नभएकाले जरिवाना तिर्न परेन । मनिकुमारीले ८ सय डलर तिर्नुपर्यो ।"
सीमामा संयुक्त गस्ती बढाइने,"सीमा सुरक्षा दुवै मुलुकको राष्ट्रिय सुरक्षा र सार्वभौमिकतासँग जोडिएका विषय भन्दै बैठकलाई नियमित गरिने भएको छ । यसअनुसार एपीएफ र एसएसबी प्रमुखहरूको कोअर्डिनेसन समिति को बैठक वर्षमा एकपटक, बटालियन तहको बैठक ६ महिनामा र चेकपोस्टका नेतृत्व गर्ने अधिकारीहरूबीको बैठक महिनामा एकपटक गर्न दुवै पक्ष सहमत भएका छन् । सहमतिहरूमा अन्तिम हस्ताक्षर भने बिहीबार मात्र हुनेछ ।"
सरकारी संयन्त्रकै कमजोरी,जोशीको प्रमाणपत्र छानबिन मागबैठकमा कांग्रेस सांसद जितेन्द्रनारायण देवले प्रधानन्यायाधीशमा अस्वीकृत न्यायाधीश दीपकराज जोशीको शैक्षिक प्रमाणपत्रमाथि उचित छानबिन माग गरेका छन् ।शैक्षिक प्रमाणपत्रबारे प्रश्न उठेपछि त्यसलाई परीक्षण गर्नुपर्नेमा बहुमतको बलमा संसदीय सुनुवाइ समितिले जोशीको नाम अस्वीकृत गर्नु गलत भएको उनले बताए । जोशीले समेत प्रमाणपत्र छानबिनको माग गरेकाले तत्काल सत्यतथ्य बाहिर ल्याउनुपर्छ । संवैधानिक परिषद्को अध्यक्षको हैसियतले प्रधानमन्त्रीले यसबारे स्पष्ट पार्नुपर्छ देवले भने ।
समितिहरू भूमिकाविहीन,"त्यति बजेटले त ५ वटा समितिलाई पुग्दैन नि, कसरी काम गर्नु, दाहालले भने, सरकारले थप्छौं भनेका छन्, हेरौं के हुन्छ । चालू वर्षको बजेटमा प्रदेशसभा सचिवालयमार्फत खर्च हुने गरी विषयगत समितिको कार्यक्षेत्रअन्तर्गत हुने अध्ययन, अनुसन्धान, गोष्ठी तथा अन्तरक्रियाका लागि ३० लाख र प्रदेशसभा सदस्यहरू, विषयगत समिति तथा विशेष समितिद्वारा आपतकालीन परिस्थितिमा गर्नुपर्ने खोज, अनुसन्धान, जाँचबुझ अनुगमन मूल्यांकन कार्यक्रमका लागि ३० लाख विनियोजन भएको छ ।"
टहरामाथि नै पहिरो,"पूर्व तातोपानीदेखि पश्चिम हेलम्बुसम्म पहिरोले तहसनहस बनाएपछि यस क्षेत्रमा त्रासमय वातावरण बनेको छ । सडक, पुलदेखि विभिन्न भौतिक संरचनाका साथै सयांै बस्ती पहिरोको उच्च जोखिममा छन् । वर्षातका कारण जिल्लाभर पहिरो खसेको देखिन्छ, यति घर जोखिममा छन् भनेर यकिन गर्नै सकिने अवस्था छैन, जिल्ला प्रहरी प्रमुख विमलराज कर्णेलले भने, पहिरोले क्षतिग्रस्त स्थानमा उद्धार गर्न प्रहरी पुगिसकेको छ । पहिरोको जोखिम भएका अधिकांश स्थानबाट सुरक्षित क्षेत्रमा सरिसकेको र त्यही बसेकालाई सावधानी अपनाउन सुझाएको उनले सुनाए ।"
विद्यालय जोखिममा,भारी वर्षाकै कारण यसै वर्ष निर्माण भएको फर्पु मावि पनि पहिरोको जोखिममा छ । प्रअ राजकुमार खडकाका अनुसार विद्यालय भवनभन्दा तलबाट पहिरो फुटेपछि उच्च जोखिममा परेको जानकारी सम्बन्धित निकायलाई गराइसकिएको छ ।
प्रदेशसभा बैठक साउन २८ मा,"दुई साताअघि साउन ३ गते बसेको प्रदेशसभा बैठकमा प्रदेश राजधानी सम्भाव्यता अध्ययन विशेष समितिको प्रतिवेदन पेस हुने कार्यसूची थियो । बैठकमा मुख्यमन्त्री र मन्त्रीहरूको पारिश्रमिक तथा सुुविधासम्बन्धमा व्यवस्था गर्न बनेको विधेयक मा परेका संशोधनसहितको प्रतिवेदन प्रस्तुत गर्ने कार्यसूची भए पनि छलफल हुन सकेन । प्रदेश प्रमुखबाट प्रमाणीकरण भएका आर्थिक विधेयक, विनियोजन विधेयक र कर तथा गैरराजस्व लगाउने तथा उठाउने सम्बन्धमा व्यवस्था गर्न बनेको विधेयकबारे सभालाई जानकारी गराउने कार्यसूची भए पनि अवरोधका कारण त्यो पनि हुन सकेको थिएन ।"
आगलागीबाट सिनेमा हलमा क्षति,"चलचित्र निर्माता, वितरक एव चलचित्र विकास बोर्डका सदस्य नरेन्द्र महर्जनले २०६९ साल जेठदेखि उक्त हल सञ्चालनमा ल्याएका थिए । ०६८ सालमा उक्त ओम्याक्स हलको निर्माण करिब ४ करोड रुपैयाँ लागतमा गरिएको थियो । ८ कठ्ठा क्षेत्रफलमा फैलिएको उक्त भवनमा साढे ४ सयले एकैसाथ चलचित्र हेर्न सक्थे । हलमा अहिले कायरा फिल्म प्रदर्शन भइरहेको थियो । आगलागीको समयमा फिल्म चलेको थिएन । दिउँसो १२ बजे मात्र सो थियो । सम्पूर्ण डिजिटल सिस्टममा निर्माण भएको ओम्याक्स फिल्म हल काठमाडौंको सिभिल महलजस्तै क्यूएफएक्स ब्रान्डेड प्रविधि र डिजाइन रहेको सञ्चलकले बताए । हलमा कम्प्युटरबाट टिकट सिस्टम, इन्टरनेटबाट टिकट बुकिङ सेवा दिइएको थियो ।"
छारोमान्डु,सडक विस्तारका क्रममा र मेलम्चीको पानी ल्याउन खनिएका सडक समयमै नबन्दा राजधानीवासी छारोले आजित बनेका छन् । चिकित्सकका अनुसार यसबाट श्वासप्रश्वासको समस्या बढी देखिन थालेको छ । तस्बिर : अंगद ढकाल
अवैध कल बाइपास,"तर, भीओआईपी सञ्चालकले यस्ता कललाई वैधानिक बाटोबाट जान नदिइ इन्टरनेट जोडिएको उपकरणको सहायताले अवैध गेटवे बाट पठाउँछन् । त्यसकारण यसको तथ्यांक सम्बन्धित दूरसञ्चार सेवा प्रदायकलाई हुँदैन । यसबाट दूरसञ्चार कम्पनीले प्राप्त गर्ने आम्दानी भीओआईपी सञ्चालकले प्राप्त गर्छन् । त्यसैले नेपाल सरकारलाई फाइदाको अंश करका रूपमा पनि प्राप्त हुन्न । यसका लागि उच्च गतिको नियमित इन्टरनेट आवश्यक हुन्छ ।"
हाजिर गरेर हराउँछन् वीरका डाक्टर,"उक्त प्रतिवेदनमा हाजिर रेकर्डबाट देखिएका समस्याबारे औंल्याइएको छ । कतिपय कर्मचारीचिकित्सक ढिलो आउने गरेको, कतिपय समयमै आए पनि बीचैमा हिँड्ने गरेको, कतिपय चाहिँ ढिलो आउने, चाँडो जाने गरेको, कोही बिदा फारम नै नभरी अनुपस्थित रहने गरेको लगायत समस्या औंल्याइएको थियो । वीरका निर्देशक डा भूपेन्द्र बस्नेतले शिक्षण कार्यमा संलग्नलाई तलबको १५० प्रतिशत र कर्मचारीलाई ५० प्रतिशत अतिरिक्त भत्ता दिने गरिएको बताए । उनले दशकयता अस्पतालमा आकस्मिक छड्के नभएको स्वीकारे तर अस्पताल समयमा कुनै डाक्टर, कर्मचारी बाहिर जाने नगरेको दाबी गरे ।"
कर नगरी कर,"वीरगन्ज महानगरपालिकाले साउन १ गतेदेखि कर वृद्धि गरेपछि नगरवासी आन्दोलित भए । कर नीति बनाउँदा करदातासँग परामर्श गर्नुको साटो चुइँक्क खबरसमेत नगर्ने प्रवृत्ति छ । नागरिकहरू करदाता हुन् भने सरकारहरू कर उपभोक्ता । तपाईंको गाउँसहरका लागि यो कर आवश्यक छ कि छैन ? कति लगाउँदा ठीक हो भन्ने सोधपुछ गर्नुपर्दैन र ? कर गरेरमात्र होइन, आफूप्रति उत्साही पारेर फकाइवरि कर उठाउनु ठीक हो । कतिलाई कारबाही नै गर्नुपर्ने हुन्छ भने कतिपय त सम्मानित जीवनका लागि कर तिर्न खोजिरहेका हुन्छन् ।"
हाम्रा सहरहरू आहाल,"असार अन्तिम साता भक्तपुरको हनुमन्ते खोला वरिपरिका बस्ती डुबानमा परे । सडक यातायात अवरुद्ध भयो । डुबान प्रभावितलाई डुंगाबाट उद्धार गर्नुपर्यो । यति ठूलो बाढी र डुबान स्थानीयले दुई दशकयता देखेका थिएनन् । केही दिनअघि फेरि भक्तपुरका केही क्षेत्र जलमग्न भए ।सहरी क्षेत्रमा बाढी र डुबानको समस्या विकराल बन्दै गएको भक्तपुरको घटनाले इंगित गर्छ । बाढी र डुबानपछिको हिलो र धुलोले जनस्वास्थ्यमा पार्ने असर उत्तिकै संवेदनशील छ । बाढी र डुबानका सन्दर्भमा जलवायु विज्ञान, समग्र जलस्रोत क्षेत्र, जीविकोपार्जन र पूर्वाधार विकासका नाममा भइरहेको मानवीय क्रियाकलापको अन्तरसम्बन्ध केलाउनुपर्छ । पहाडमा पहिरो र तराईमा बाढीको प्रकोपलाई चुनौतीका रूपमा लिएर रणनीति बनाई कार्यान्वयन गर्ने चलन छ । सहरी क्षेत्रको मुख्य समस्या खानेपानी उपलव्ध गराउनु र ढल व्यवस्था गराउनु मानिन्छ । पछिल्ला वर्षहरूमा भने आम नागरिकले अनुमान गरेभन्दा फरक ढंगबाट सहरमा बाढीको समस्या देखिन थालेको छ । मुख्यतया वर्षातको समयमा सहर भित्रबाट भएर बग्ने खोला र सडकमा एकैपटक पानीको बहाव बढ्दा जनजीवन असहज तथा जनधनको अनपेक्षित क्षति हुने क्रम बढेको छ । केही वर्ष पहिला मध्यपश्चिमी सहर नेपालगन्जका अधिकांश भूभाग डुबानमा पर्यो । जल तथा मौसम विज्ञान विभागका अनुसार त्यहाँ त्यसबेलाको वर्षात विगतको भन्दा बढी थिएन । तर दशकौंदेखि त्यस सहरमा बस्दै आएका स्थानीयले भने यति ठूलो डुबान नदेखेको बताएका थिए । केही वर्षदेखि वर्षातका बेला राजधानी सहरका केन्द्र भागमा रहेका र आधुनिक शैलीमा निर्माण भएका सडक जलमग्न भएर सवारी साधन डुब्ने गरेको नागरिकले देख्दै व्यहोर्दै आएका छन् । गतवर्ष मेलम्ची खानेपानी आयोजनाको पाइप लाइन बिछ्याउने कार्य भैरहँदा समस्या चर्को बनेको थियो । यस्ता समस्यालाई पूर्ण र दिगो रूपमा समाधान गर्न मूलजरा नै फेला पार्नुपर्छ ।सहरी क्षेत्रमा देखिएको बाढीको समस्यालाई बहुआयामिक विधिबाट विन्यास गरिनुपर्छ । बाढीको कारण वर्षाको पानी हो । काठमाडौंको औसत वार्षिक वर्षा १ हजार ३ सय ५० मिलिमिटरभन्दा बढी छ । उपत्यकामा पानीढलोको कुनै पनि स्थानमा खस्ने वर्षाको हरेक बँुंदले निकास खोजेको हुन्छ । यी बँुंद अन्तत: जमिनमुनि वा नदी प्रणालीमा पुगेर त्यसमा समाहित हुने हो । जमिनमुनि छिरेको अंशले पानीको सतह बढाउन योगदान दिन्छ । जमिन मुनिको पानीको सतहले संँगै रहेको नदी प्रणालीका सतह र बहावलाई प्रभावित पारेको हुन्छ । बाढीको जोखिम नदी प्रणाली र सडकमा हुन्छ । प्राकृतिक रूपमा पानीको प्रवाहलाई नदी प्रणालीले व्यवस्थित गर्छ । मानव निर्मित संरचनाले पानीको प्रवाहलाई सडकसंँगै एकाकार गराएको हुन्छ । इन्जिनियरिङमा पानीलाई सडकको दुश्मनका रूपमा चिनिन्छ । पानीलाई उचित तरिकाले व्यवस्थापन गर्न सकियो भने सडक सम्बन्धी धेरै समस्याको स्वत: समाधान हुन्छ । हुन त एकथरी विद्वान सडक निर्माणमा जलस्रोत व्यवस्थापक वा जलस्रोत पढेका इन्जिनियरको के काम हुन्छ र पनि भन्छन् । सडक, पुल र कलभर्ट सम्बन्धी समस्या आउनुमा जलवायु विज्ञानको उपेक्षा एक प्रमुख कारण हो । सहरी बाढीका सन्दर्भमा मुख्यगरी चार पक्ष केलाउनुपर्छ । पहिलो, वर्षाको प्रवृत्ति र आवृत्तिमा आएको परिवर्तन । दोस्रो, प्राविधिकका नाममा हुने अप्राविधिक र तदर्थवादी कार्य गर्ने अभ्यास । तेस्रो, भूउपयोगमा आएको व्यापक परिवर्तन । चौथो, विना योजना, विना समन्वय र छरिएको विकासे अभ्यास । पछिल्ला दशकका जलवायु सम्बन्धी तथ्यांकले वर्षा हुने दिन, वर्षाको तीव्रता, वर्षाको लम्बाइ तथा परिमाणमा ठूलो परिवर्तन आएको देखाउँछन् । यसले गर्दा वर्षातको अनिश्चितता बढेर जलस्रोत तथा बाढी व्यवस्थापन कठिनाइ हँुंदै आएको छ । कठिनाइ सामना गर्ने रणनीति बनाएर कार्यान्वयन गर्न चुकेकाले समस्या थप जटिल भएका छन् । पूर्णरूपमा इन्जिनियरिङ मापदण्ड अपनाउन सकिएको विकासे अभ्यास हामी गरिरहेका छौं । यसले विकासे अभ्यासमा मात्र असर गरेको छैन, इन्जिनियरको क्षमता र इन्जिनियरिङ व्यावसायिकतामा समेत ह्रास ल्याएको छ । समन्वयकारी, योजनाबद्ध तथा दिगो समाधान सहितको भन्दा तदर्थवादी विधिले विकास निर्माणकार्य गरिँदा जनसंख्याको अत्यधिक चाप भएका सहरमा अनेक खाले सिर्जना भएका हुन् । सडक माथिको बाढी यसै मध्येको समस्या हो । हाम्रा सहरमा खानेपानीको पाइपमाथि ढल छन् । वर्षातको पानीलाई भूमिगत ढलमै मिसाउनेगरी एकीकृत प्रणाली अवलम्बन गरिएको छ । सडकमा जम्मा भएका फोहोर र अनियन्त्रित माटोसमेत ढलमै जान्छ । त्यसैले ढलको कार्यक्षमता कम हुंँदै गएर लोड थेग्नै सक्दैन । विकसित मुलुकहरूमा निर्माण सामग्री ढुवानी गर्ने सवारी साधन मेत राम्ररी धोएर, पखालेर मात्र सडकमा गुडाउने गरिन्छ । निर्माणमा प्रयोग हुने इँटासमेत ढुवानी र भण्डारण गर्दा प्लाष्टिकले प्याकिङ गरिएको हुन्छ । यसले सडकमा धुलो, हिलो नियन्त्रण हुन्छ । ढल जाम हुने, ढलको कार्यक्षमता ह्रास हुने तथा सडकमा बाढीको अवस्था आउने सम्भावना कम हुन्छ । ढल प्रसोधन लागतसमेत कम हुन्छ ।पछिल्ला दशकमा सहरहरूमा भूउपयोगमा व्यापक परिवर्तन आएको छ । अन्न तथा तरकारी फल्ने खेत कंक्रिट जंगलमा परिणत भएका छन् । घांँसे मैदानको बदलामा चिल्ला र चिप्ला सडक परिकल्पना गरिएको छ । रुख बुट्यानका ठाउँमा फलामे पोल ठडिएका छन् । यसैका कारण वर्षाको पानी नदी प्रणालीमा पुग्ने समय तथा जमिनमुनि पानी छिर्ने दर घटेको छ । वर्षा हुने बित्तिकै नदीको प्रवाहमा अधिकतम बहाव हुन्छ । खोला कोरिडोर निर्माण तथा बस्ती अतिक्रमणले नदीको प्राकृतिक बहाव क्षेत्र घटेको छ । दायाँबायाँ पक्की पर्खाल बनाइएका छन् । यस्तै नदीजन्य पदार्थ उत्खननसमेत गरिएकाले ती नदी प्रणालीले स्वाभाविक बहाव पनि थेग्न सक्दैनन् र बाढी आउँछ । स्थानीय तहको शक्तिशाली स्वरूप अभ्यास गर्न थालिएको छ । विगतमा स्थानीय स्वायत्त शासन ऐन लागू भएपछि पनि त्यस ऐनको मर्मलाई ख्याल गरिएन । नगरपालिकाको क्षेत्रभित्र खानेपानी डिभिजनले खानेपानीको पाइप राख्ने, सडक डिभिजनले बाटो बनाउन डोजर गुडाउने, प्राधिकरणले पोल गाड्दै हिँड्ने परिपाटीको विकास गरियो । समस्या त्यहींबाट भएको हो । ऐनको मर्म अनुसार सहरभित्र नगरपालिकाले नै सबै विकास निर्माण कार्यको नेतृत्व र कार्यान्वयन गर्नसकेको भए सहरहरूले यो तहको समस्या भोग्नुपर्ने थिएन । सहरका समस्या आपसमा जेलिएका छन् । कुनै एक निकाय वा एक पदाधिकारीलाई यसको जिम्मेवार बनाउन सकिँदैन । सडकलाई धुलो, हिलो, बाढी र खाल्टाखुल्टीविहीन बनाउन एकीकृत सहरी विकास अवधारणाको नेतृत्व नगरपालिकाले लिनुपर्छ । नागरिकले यसमा सहयोग गर्नैपर्छ । परम्परागत निकायहरूले आफ्नो कार्यक्षेत्र संकुचन होला कि भनेर मन सानो गर्नु हुँदैन । घरको छतमा परेको पानीलाई केही समय घर वरिपरि अलमल्याउन वा घरेलु स्तरमा हुने पानीको माग व्यवस्थापनसँंग आबद्ध गर्नसके सडक, ढल र नदी प्रणालीमा हुनसक्ने तीव्र बहाव घटाउन सकिन्छ । तीव्र बहाव घटाएर पानीको प्रवाहलाई सामान्यीकरण गर्न सकियो भने धेरै समस्या स्वत: समाधान हुन्छन् । हाम्रा पैताला, सवारी साधनका टायर घर परिसर र जमिनबाट सडकमा आउनुपूर्व सफा गरिए सडकमा धुलो र हिलो कम हुनसक्छ । सडक र ढलमा देखिएका समस्यालाई बहुआयामिक तवरले समाधान गर्नुपर्छ । यसका लागि नेतृत्व सरकारले लिनुपर्छ । प्राविधिकको ज्ञान उपयोगबाट व्यवस्थापन गर्नुपर्छ, नागरिकले साथ र समर्थन दिनुपर्छ । यसमा समय र स्रोतसाधन धेरै लाग्न सक्छ । १५ दिनमै सबै समाधान खोज्नतिर लागे त्यो दिगो हँुदैन । इन्जिनियर थापाले अन्तरविधा जलस्रोत व्यवस्थापनमा स्नातकोत्तर गरेका छन् ।"
बेरोजगारलाई रोजगारी,"सरकारले निर्वाह भत्ताका नाममा जोकोहीलाई धमाधम पैसा बाँड्नुु हुँदैन । चुपचाप बेरोजगार भएर बसिरहेका युवाहरूलाई टपक्क टिपेर रोजगार दिन यहाँ थुप्रै सरकारी उद्योगधन्दा पनि छैनन् । त्यसैले सरकारले बेरोजगारलाई निर्वाह भत्ता दिने होइन, श्रमको मूल्य र महत्त्व सिकाउने, आत्मनिर्भर र स्वावलम्बी बनाउन प्रोत्साहित गर्ने, सानातिना उद्योग खोल्न ऋण दिने तथा उत्पादित वस्तुको बजार ग्यारेन्टी गर्ने कामचाहिंँ गर्नसके बेस हुनेछ । इन्द्रकुमार श्रेष्ठओखलढुंगा"
विचार पुर्याइयोस्,"साउन २१ गते प्रकाशित डा अरूणा उप्रेतीको गर्भपतन सेवा दुरुपयोगले महिला लक्षित स्वास्थ्यसेवालाई सोचनीय ढंगले सेवा प्रवाह गर्नुपर्ने सन्देश दिएको छ । सुरक्षित गर्भपतनको सुविधा होस् या परिवार नियोजनका साधन अपनाउन पाउने अधिकार, यसभित्र त्यस सेवा अपनाएपछिका राम्रो प्रभावमात्र होइन, नराम्रो असरबारे पनि पूर्णरूपमा जानकारी पाउने अधिकार सबैलाई छ । तर राम्रो प्रभावबारे चम्किलो र नराम्रो असरबारे मधुरो विज्ञापन दिने प्रचलनले सोझा महिलाहरूको स्वास्थ्यमा नकारात्मक असर पर्न सक्छ । यसलाई ख्याल गरी विज्ञापन उत्पादक कम्पनी तथा मिडियाबारे सम्बन्धित निकायले विचार पुर्याउनु जरुरी छ । सुमित्रा चेमजोङचौबिसे गापा, राजारानी, धनकुटा"
सांग्रिलासिटीको परिकल्पना,"विमानबाट आउने विदेशी पर्यटकहरू हरिया महाभारत पहाडको काखमा अवस्थित सुन्दर काठमाडौं उपत्यका देखेपछि मन्त्रमुग्ध बन्छन् । विकसित संसारमा यहाँको प्रसिद्धि उच्च रहँदै आएको अवस्था छ । यता प्रत्येक वर्षजसो विश्वका १० प्रमुख पर्यटकीय गन्तव्यभित्र काठमाडौं परिरहँदा हामी गौरवान्वित बनेका छौं । कलाकृतिले भरिपूर्ण काठमाडौंलाई मन्दिरैमन्दिरको सहर भनिन्छ । यो नामले विश्वमा ख्याति कमाइरहँदा नेपालका हिमालमा सांग्रिला अर्थात् पृथ्वीको स्वर्ग रहेको अवधारणा पश्चिमी संसारमा छ । काठमाडौंलाई सांग्रिलासिटी बनाएर लाखौं पर्यटकलाई आकर्षित गर्न सकिने प्रचुर सम्भावना छ । यहाँनिर एउटा सन्दर्भ जोडौं । लियोनार्दोको उत्कृष्ट कलाकृतिबाट निर्मित मोनालिसाको तस्बिरबाट मात्र फ्रान्सको वार्षिक आमदानी हाम्रो अर्थतन्त्रको हाराहारीमा रहेको अनुमान गर्न सकिन्छ । उपत्यकाभित्र हाम्रा वरिपरि सयौं मोनालिसाहरू छन्, हामी भने पश्चिमतिर फर्केर रोइरहेका छौं । प्रकृतिले उत्कृष्ट बनायो, विश्वले उच्च दर्जा दियो, हामीचाहिँं पुर्पुरो छाम्दै बसेका छौं । भुवनेश्वर शर्माचन्द्रागिरि२, काठमाडौं"
बाँदरले मानिसलाई सघाउने !,"साउन २३ गते प्रकाशित पुष्पराज आचार्यको बाँदर सम्बन्धी लेख रोचक लाग्यो । लेखकले बाँदरलाई तालिम दिएर तराईदेखि हिमालसम्मका भूभागमा प्रयोग गर्ने उपाय जो देखाउने जमर्को गरे, यदि हामीले त्यसको अनुशरण गर्ने हो भने बाँदरबाट लाभ लिनसक्ने रहेछौं । मेडिकल साइन्सले परीक्षण गर्दा बाँदरलाई प्रयोग गर्ने परम्परा जो छ, त्यसलाई हाल वन्यजन्तुको ओसारपसार नगर्ने अन्तर्राष्ट्रिय कानुनको अवधारणा पश्चात विकसित मुलुकहरूले कुनै औषधिको प्रयोग गर्नुपर्यो भने नेपालजस्ता अल्पविकसित मुलुकमा औषधि अनुदानमा दिने र त्यसको प्रयोग गराउने थालनी पनि नहोला भन्न सकिन्न । डिल्लीराम खनाल दमक, झापा"
दु:खद खबर,"देशको राजधानीमै एक बालकको अपहरणपछि हत्या भएको समाचारले सबैलाई मर्माहत त बनाएको छ नै । यस सँगसँगै प्रत्येक अभिभावकलाई आफ्ना छोराछोरीलाई कसरी सुरक्षित राख्ने भन्ने चिन्ता पनि थपिएको छ । राजधानीमा एक बालक अपहरणमा परी हत्या हुन्जेलसम्म प्रहरी कुन ड्युटीमा रहेर कसलाई सुरक्षा दिन तैनाथ थियो ? अपहरणको सूचना बेलैमा पाएर अपहरणकारीहरू पेशेवर हैनन् र धेरै टाढा भागेका छैनन् भन्ने थाहा पाउँदापाउँदै पनि अपहरणकारीबाट बालकलाई छुटाउन नसक्नुले नेपाल प्रहरीको सुरक्षा संयन्त्रमाथि नै प्रश्न उब्जाएको छ । त्यसैगरी अपहरणकारीहरूको जसरी मृत्यु भएको छ, त्यसले त झन् प्रहरीमाथि नै शंका उत्पन्न भएको छ । खुट्टाको चप्पल र हातको पेस्तोल अनि जवाफी फायर नहुनुले मुठभेड भएको जस्तो लाग्दैन । यदि मुठभेडमा नै मारिएको हो भने प्रहरीले अझै स्पष्ट पार्नुपर्छ, कसरी भएको हो, मुठभेड ? बाँच्ने अधिकार सबैलाई हुन्छ । कसैले अपराध नै गरे पनि मृत्यु उसलाई सजाय हुनुहुँदैन । तर प्रहरीले आजकल इन्काउन्टरको नाममा मन्छे मार्ने काम अलि बढी गरिरहेको छ । उपत्यकामा प्रहरी प्रमुख फेरिएपिच्छे इन्काउन्टर भइरहेको छ । तर किन ? सुजन निरौला धरान, सुनसरी"
सूचनामा पहुँच खोइ ?,सूचनाको माग गर्दै पूर्व मुख्य सचिवको निवेदन समाचार पढ्दा सारै खुसी र लाज लागेर आयो । हाम्रा सूचना आयोगका मुख्य आयुक्त कृष्णहरि बास्कोटाले बेलाबेला ध्वाँस दिने गरेको पत्रपत्रिकामार्फत सुन्न पाइन्छ । यिनको बर्बराहटको कुनै तुक छैन । पूर्व मुख्य सचिवजस्तो व्यक्तिले नपाउनु अचम्म हो । केशव प्रसाईं काठमाडौं
जनस्वास्थ्यको हित गर्ने कानुन,"सरकारले हालै संसद्मा दर्ता गराएको उपभोक्ता सम्वन्धी कानुनलाई संशोधन र एकीकरण गर्न बनेको विधेयकमा उपभोक्ताको स्वास्थ्यमा हानि पुर्याउनेलाई ठेगान लगाउन कारबाही गर्ने कडै कानुन बनाउन लागेछ भन्ने लाग्यो । एक मनले सोच्यो, अब कानुन बनाएपछि त उपभोक्ताका स्वास्थ्यमा गम्भीर असर पुर्याउने वस्तु तथा सेवा उत्पादक तथा बिक्रेतालाई कारबाही हुनेहुँदा आइन्दा सबै कुरा विधि र नियमसम्मत हुने भए र सफा, स्वस्थ विषादीरहित वस्तु उपभोग गर्न पाइने भयो भनेर । तर एकाएक अर्को मनको कुनाबाट दोस्रो प्रश्न पैदा भयो, लौन आजसम्म देशैभरि विषादी प्रयोग गरी तरकारीको उत्पादन गरी बिक्रीवितरण गर्ने उत्पादनकर्ता र बिचौलियालाई कारबाही गर्ने कानुन बनेकै थिएन त ? के कोलिफर्मजस्ता मानिस वा जनावरका दिसामा मात्र पाइने वस्तु दुग्धजन्य पदार्थमा भेटिएका सरकारी डीडीसी लगायतका डेरी उद्योगहरूले पटकपटक मानव स्वास्थ्यमा गम्भीर खेलवाड गर्दै आएका भए पनि कारबाहीका लागि कानुनको अभावमा आजसम्म उन्मुक्ति पाएका थिए त ? श्यामसुन्दर कुइँकेलहाँडीगाउँ, काठमाडौं"
सिन्डिकेट हटेको भ्रम,"पछिल्लो समय धेरै विरोध र असहमतिको सामना गरेर भए तापनि यातायातमा सिन्डिकेट अन्त्यको निष्कर्षबारे सरकार आक्रामक रूपमा प्रस्तुत भएको थियो । यसबाट हौसिएर सरकारले शिक्षा, राजनीति, व्यवसाय, स्वास्थ्य, राज्यसत्ता सिन्डिकेट तोड्नुपर्छ भन्ने मनसाय आम जनतामा प्रस्फुटित भयो । सिन्डिकेट प्रणालीको वरियता क्रमबारे समयानुकूल सन्देश प्रवाह हुने अवसर प्राप्त भयो । वरियतालाई दृष्टिगत गर्दा यातायातको स्टाटस प्रथम, शिक्षाको सिन्डिकेट द्वितीय र अन्य हरेक क्षेत्रका सिन्डिकेट पनि जब्बर रूपमा प्रतिस्थापित रहेको प्रस्टियो । सिन्डिकेट सम्बन्धित समाचारहरू राजनीतिक उचारचढालाई उछिन्दै अघि बढ्न पाएका मात्र थिएनन्, राजनीतिक शक्तिहरूको गन्ध पनि मिसियो । यातायात व्यवसायीको आन्दोलन र विरोधलाई तितरबितर गरेर मात्र होइन, यातायात व्यवसायी संघका पदाधिकारीहरूलाई समातेर भए तापनि सरकारद्वारा यातायातको सिन्डिकेट अन्त्यबारे घोषणा गरियो । फलत: अन्य क्षेत्रमा जब्बर बनेर बसेका सिन्डिकेट पालैपालो किनारा लगाइने भन्ने आसमा आमजनता विश्वस्त हुनथाले । तर दुर्भाग्य, अन्य क्षेत्रको कुरा छाडौं, यातायातको सिन्डिकेट अन्त्यको घोषणा पनि कागजमै मात्र सीमित भयो । ऋतिक यादवसिम्रौनगढ१०, बारा"
बलात्कार विमर्श,"बलात्कार समग्र समाज र सभ्यताको कलंक हो । स्वस्थ समाज बन्न हाम्रो सामाजिक मनोविज्ञान चिन्तन फेरिनैपर्छ । पीडितले होइन, बलात्कारीले समाजमा मुख देखाउन नसक्ने अवस्था सिर्जना गरौँ । अनि बलात्कार विरुद्धका कानुन कार्यान्वयनमा सरकार कठोर हुनैपर्छ । महिला सम्मानको विषय अभियानको रूपमा अघि बढाउनैपर्छ । बलात्कार विरुद्धको आवाज बुलन्द बनाउने अभियानमा महिलामात्र होइन, पुरुष सहभागिता पनि त्यतिकै जरुरी हुन्छ । बलात्कार मानव सभ्यताको क्रूरता र बर्बरताको घिनलाग्दो अभिव्यक्ति हो, जहाँ अयौनिक उन्मादको प्रस्तुतिमा यौन मुछिएको हुन्छ । विषयलाई नबहकाऔँ । बलात्कार लिङ्गले होइन, एउटा क्रूर अपराधीले गर्छ । त्यसैले बलात्कार र बलात्कारीको विरोध गरौं । कठोरभन्दा कठोर सजाय हुने कानुन निर्माण र यसको प्रभावकारी कार्यान्यनका लागि आवाज उठाऊँ, दबाब सिर्जना गरौँ । महिला सम्मान र सहअस्तित्वको लागि अभियान चलाऔँ । सानैदेखि छोराछोरीलाई असल संस्कार सिकाऔँ । तर प्राकृतिक लिङ्गमाथि अप्राकृतिक बहस नगरौँ । जीवित इकाइको अस्तित्व सुरु भएदेखिको यौन सम्बन्ध र आपसी मायाको उच्चतम अभिव्यक्तिको रूपमा रहेको सम्भोग (समभोग) लाई घृणा गर्ने कृत्रिम आडम्बर नगरौँ ।"
आदिवासीको उठिबास,अन्तर्राष्ट्रिय स्तरमै आदिवासीको बलियो कानुनी आधार अन्तर्राष्ट्रिय श्रम संगठनअनुबन्ध १६९ हो । संसद्ले यसको अनुमोदन गरेको छ । यसलाई संवैधानिक तथा कानुनी तहमा सुनिश्चित गर्नु राज्यको दायित्व हो । तर सरकार त्यो बाध्यकारी अन्तर्राष्ट्रिय प्रावधानलाई कानुनी रूप दिन सरकार पन्छिरहेको छ ।
चुरे दोहनले भावर बगर,"प्रदेश २ को सरकारले आफ्ना जनतालाई कत्तिको पर्यावरणीय समस्याको भारी बोकाउन चाहन्छन् ? यो यस कुरामा भर पर्छ कि उसले संघीय परियोजनाहरूलाई कतिको आँखा चिम्लेर स्वीकार गर्छ ? त्यसैगरी स्वयं आफूले थालनी गर्ने योजना कतिको वातावरणमैत्री छ ? त्यसैगरी भारत वा अन्य वैदेशिक सहायतामा थालनी भएका विकासका प्रयत्नहरूले यहाँ के कस्तो वातावरणीय प्रभाव पार्दैछ ? स्वयं प्रदेश २ सरकारले वातावरणको संरक्षण गर्नु महत्त्वपूर्ण छ भन्ने कुरालाई कतिको इमानदारीसाथ आत्मसात गरेको छ, यो सवाल प्रदेश २ मात्र होइन, अरू प्रदेशको पनि चासोको विषय हो । विकास कार्यक्रमहरू वातावरणीय पक्षबाट स्वाभाविक रूपमा प्रभावित हुने भएकाले विकासमा निरन्तरता कायम राख्न वातावरणको उचित संरक्षण एवं सन्तुलन आवश्यक छ । यस्ता सवाललाई प्रदेशहरूले कत्तिको प्राथमिकताका साथ संघीय सरकार समक्ष उठाउँछन् ? यसतर्फ स्वयं जनता चेतनशील भई लाग्नुपर्ने खाँचो छ ।"
व्यापार नउक्से पनि फिल्म धमाधम,"चार महिना सकिन लाग्दा साउन अन्तिम साता रिलिज हुने तीन फिल्म पिरिम पर्या छ, कहीं कतै र टिनएज अपवाद होलान् त ? थाहा पाउन केही दिन कुर्नुपर्नेछ ।"
लोकार्नोमा मीनलाई अवार्ड,"सन् २०१६ देखि दक्षिण एसियाका नेपाल, भुटान, बंगलादेश, श्रीलंका, पाकिस्तान, अफगानिस्तान तथा म्यान्मारमाथि केन्द्रित ओपन डोर आउने वर्षदेखि दक्षिणपूर्वी एसियामा केन्द्रित हुनेछ । २०२१ सम्म थाइल्यान्ड, लाओस, कम्बोडिया, मलेसिया, फिलिपिन्स, भियतनाम, म्यान्मार र मंगोलिया यसका लागि छनोट भएका छन् ।"
रिडिङ रुममा तन्नेरी,शिक्षा मन्त्रालयका उपसचिव यादवचन्द्र निरौलाले पठन संस्कृति विकास गराउन सरकारले पनि पुस्तकालय व्यवस्थापनमा तीव्रतर काम गर्दै आएको बताए ।
सुनसान भयो हर्मिताज,"मिश्रसँग नजिक रहेका चित्रकार राधेश्याम मुल्मीले आफूले मिश्रबाट धेरै ज्ञान लिएको बताए । गलत कुरालाई कुनै पनि हालतमा सही भन्न मन नपराउने, एकदमै प्रस्ट विचारको हुनुहुन्थ्यो उहाँ, मुल्मीले भने, सबैलाई माया गर्नुहुन्थ्यो ।"
भैरहवामा दि ग्रिन्ड पार्टी,लेट्स गेटआउट अफ दि बक्स सन्देशका साथ आयोजना हुने पार्टी आन्तरिक पर्यटकलाई आकर्षित गर्न आयोजना गरिएको आयोजकले जनाएका छन् । सहभागीलाई भैरहवा विमानस्थलसम्म तीन चार्टर्ड फ्लाइटबाट लगिनेछ । नेपालकै सबैभन्दा ठूलो स्विमिङ पुल भएको यो रिसोर्टमा गरिने पार्टीमा प्रख्यात डिजेहरूले प्रस्तुति दिनेछन् ।
करुणानिधिको अन्त्येष्टिमा लाखौं,तमिलनाडुको एआईडीएमके सरकारले मरिना बिचमा समाधिस्थ गर्ने अनुमति नदिएपछि विवाद चर्किएको हो ।
पुनर्निर्माणमा २० प्रतिशत खर्च,गत चैत २० मा प्रधानमन्त्री तथा प्राधिकरण निर्देशक समितिका अध्यक्ष केपी शर्मा ओलीको अध्यक्षतामा बसेको निर्देशक समितिको बैठकले २०७५ असार मसान्तसम्म दोस्रो र २०७५ पुस मसान्तसम्म तेस्रो किस्ता लिने अन्तिम समय तोकेको थियो ।
विश्व बैंकले सहायता दोब्बर गर्ने,यसैगरी विश्व बैंकले वित्तीय क्षेत्र सुधार कार्यक्रम अन्तर्गत करिव १० अर्ब रुपैयाँ सहुलियतपूर्ण ऋण दिने निर्णय पनि गरेको छ । सन् २००२ देखि औपचारिक रुपमा वित्तिय क्षेत्र सुधार कार्यक्रम लागू भएको हो ।
निकासी कर नउठाउन आदेश,अघिल्ला वर्षभन्दा कर वृद्धि भएकाले समन्वयको प्रयास गर्दा पनि सफल नभएपछि वन पैदावार व्यवसायीहरू अदालत पुगेका थिए ।
क्लिंकरमा मुलुक आत्मनिर्भर बन्दै,"हाल मुलुकमा वार्षिक ४० लाख टन क्लिंकर उत्पादन भइरहेको छ । दुई वर्षभित्र वार्षिक ७० लाख टन क्लिंकर उत्पादन हुनेछ, कार्कीले भने, अब क्लिंकरमा नेपाल आत्मनिर्भर बन्ने निश्चित छ ।"
दूध र दुग्ध पदार्थ गुणस्तरहीन,अहिले खाद्यका काठमाडौंसहित ११ वटा कार्यालय छन् भने १९ वटा जिल्लाका प्रशासन कार्यालयमा एकएकजना खाद्य निरीक्षक बस्छन् । यस वर्ष सरकारले थप ३२ जिल्लामा कार्यालय थप्न बजेट दिएको छ ।
नेपालबंगलादेश ऊर्जा सम्झौता हुँदै,विद्युतको माग र आपूर्तिबीचको असन्तुलन बंगलादेशको समस्या रहँदै आएको छ । तथ्यांकअनुसार सन् २०१६ सम्ममा बंगलादेशका कुल परिवारमध्ये ७६ प्रतिशतकहाँ मात्रै विद्युत् सुविधा पुगेको छ । यसलाई सन् २०२१ सम्ममा ९८ प्रतिशत पुर्याउने बंगलादेश सरकारको लक्ष्य छ ।
लाङटाङ आउने पर्यटक बढ्दै,निकुञ्जमा आउने पर्यटकमध्ये करिब ९० प्रतिशत पर्यटक लाङटाङ तथा क्यान्जिन घुम्न जाने गरेको लाङटाङ राष्ट्रिय निकुञ्जका सूचना अधिकारी अजित पराजुलीले बताए । निकुञ्जभित्र पर्यटक भित्र्याउनका लागि लाङटाङ राष्ट्रिय निकुञ्ज र गोसाइँकुण्ड गाउँपालिकाले पर्यटन प्रवद्र्धन का कार्यक्रम सञ्चालन गरिरहेका छन् । पर्यटकका लागि रसुवामा घुम्न तीनवटा पदमार्ग छन् ।
"दूषित खाद्य बेच्नेलाई ५ वर्ष कैद, ५० हजार जरिवाना","सरकारले २०२३ सालमा बनाइएको खाद्य ऐन संशोधन गर्दै झुक्याएर खाद्य पदार्थ बिक्री वितरण गर्नेलाई कारबाही गर्न यो ऐन संशोधन गरेको छ । यसअघि १० हजारसम्म जरिवाना वा एक वर्षसम्म कैद वा दुवै सजाय थियो । अहिलेसम्म २०२३ सालको ऐनअनुसार ५ हजार जरिवाना तिरेर उम्किन्थे तर अब सजायको महल परिवर्तन भएर ५० हजार जरिवानादेखि ५ वर्षसम्मको कैद तोकिएको छ, खाद्य प्रविधि तथा गुण नियन्त्रण विभागका महानिर्देशक संजीव कर्णले भने, तर, यो पनि पर्याप्त होइन । यसअघि खाद्यसम्बन्धी मुद्दाको फैसला जिल्ला प्रशासन कार्यालयबाट हुन्थ्यो तर अब जिल्ला अदालतमा दायर हुने भएको छ ।"
ट्रकबस ठोक्किँदा चारको मृत्यु,घाइतेहरूको उपचारका क्रममा मृत्यु भएको हो । चारजनाबाहेक सबै घाइते घर फर्केको प्रहरीले जानकारी दिएको छ । चितवनको पुरानो मेडिकल कलेजको शिक्षण अस्पतालमा सुनसरीका योगेन्द्र गौतम र इलामकी कुलमाया लिम्बूको उपचार भइरहेको छ । यस्तै नयाँ मेडिकल कलेजको शिक्षण अस्पतालमा नुवाकोटका शेरबहादुर लामा र मकवानपुर हेटौंडाका लोकनाथ न्यौपानेको उपचार भइरहेको छ । उनीहरूको अवस्था खतरामुक्त छ ।
पहिरोले गाउँमै थुनिए स्थानीय,सडकमा बढी क्षतिजिल्लाको उत्तरी भूभाग जोडने दोलखालामाबगर सडकमा क्षति हुँदा सिंगटीदेखि लामाबगरसम्म यातायात सञ्चालन अवरुद्ध भएको छ । लादुक र बुलुङ जाने सडकका दर्जनौँ खण्ड बगाएको छ । बिगु गाउँपालिका अध्यक्ष युधिष्ठिर खड्काले उत्तरका मुख्य र ग्रामीण सडकहरू मंगलबार रातिको पहिरोले क्षतिग्रस्त बनाएको बताए । सिंगटीदेखि लामाबगरसम्मको सडक सञ्चालनमा ल्याउन डोजर पठाइएको उनले बताए ।
सहपाठी मृत्युले विद्यालय सुनसान,"५ कक्षासम्म पढाइ हुने हनुमान प्राविमा मुस्किलले ७० विद्यार्थी छन् । हुनेखानेका बालबालिका निजी विद्यालयमा पढ्नाले सदरमुकामको केन्द्रमा अवस्थित यो विद्यालयमा विपन्न र मजदुरका बालबालिकामात्र पढ्छन् । विपद्ले पनि विपन्नका सन्तान अध्ययनरत विद्यालयलाई नै पछ्याएको छ । आइतबारको घटनाले विद्यालय पूरै शोकमा डुबेको छ, प्रधानाध्यापक इन्दिरा शाहले भनिन्, जेहेन्दार र लगनशील विद्यार्थी घटनामा परेपछि हामी निकै दु:खी छौं ।"
६ लेन सडकमा भेल,"अहिले गोलपार्कमा रहेको कल्भर्टलाई गहिरो र फराकिलो बनाउन लागेको मिश्रले बताए । अस्पताल लाइन, मिलनचोक र चौराहमा पनि कल्भर्ट छन् । तर, अतिक्रमणमा परेका छन्, उनले भने, यिनलाई फराकिलो बनाउने र तिनाउ नदीमा पानी लैजानेबारे स्थानीय तहसँग छलफल गर्नेछौं ।"
प्रदर्शन सुधार्ने लक्ष्य,"यसपालि नेपाल रहेको समूह बी मा बंगलादेश, नेपाल र पाकिस्तान तथा समूह ए मा भारत, आयोजक भुटान र श्रीलंका छन् । पहिलो दिन भारत र श्रीलंका तथा बंगलादेश र भुटानबीच प्रतिस्पर्धा हुनेछ । नेपालले शनिबार पाकिस्तान र सोमबार बंगलादेशसँग खेल्नेछ । दुवै समूहका शीर्ष दुई टोलीले सेमिफाइनल स्थान बनाउने छन् । फाइनल १८ अगस्टमा हुनेछ ।"
टेनिस र जुडो विदेश यात्रामा,त्यस्तै इन्डोनेसियामै त्यहाँको वातावरणसँग अभ्यस्त हुन ८ सदस्यीय पाराग्लाइडिङ टोली बुधबारै जकार्ता प्रस्थान गरेको छ । एसियाडमा पहिलोपल्ट समावेश पाराग्लाइडिङको खेल पालेम्बाङमा हुनेछ ।
लेर्मा बर्नमाउथमा,लन्डन (एएफपी) प्रिमियर लिग क्लब बर्नमाउथले कोलम्बियाली सेन्ट्रल मिडफिल्डर जेफरसन लेर्मालाई लेभान्टेबाट क्लब कीर्तिमान मूल्यमा मंगलबार पाँचवर्षे सम्झौता गरेको छ । २३ वर्षीय उनले यस वर्ष रुसमा भएको विश्वकपमा कोलीम्बयाका लागि सबै खेल खेलेका थिए । उनको स्थानान्तरणको रकम सार्वजनिक गरिएको छैन तर बेलायती सञ्चारमाध्यमले २ करोड ५० लाख पाउन्डको हाराहारीमा भएको जनाएका छन् । बर्नमाउथले यसअघि चेल्सीबाट डच डिफेन्डर नाथन एके ल्याउनका लागि गत वर्ष २ करोड पाउन्ड खर्चेको थियो ।
विद्याकुञ्ज विजयी,"काठमाडौं (कास) आयोजक काठमाडौं विद्याकुञ्ज सेकेन्डरी र ग्रिनल्यान्डले दोस्रो केभीकेएसएस अन्तरस्कुल बास्केटबलमा ब्वाइजतर्फ विजयी भएका छन् । विद्याकुञ्जले सेवासदनलाई २४२० रग्रिनल्यान्डले टीआईएलाई ४८४६ स्कोरले हराए । ब्वाइजमै साबिक विजेता एचएचसीएले स्किब्सलाई ८१६०, चाँदबागले दीपज्योतिलाई ३११८ र श्वेतसदनले लुनारलाई २०१९ ले हराए । गल्र्समा ग्रिनल्यान्ड, भ्याली पब्लिक, टीआईए र चाँदबाग विजयी भए ।"
ह्विलचियरमा प्रायोजन,काठमाडौं (कास) इन्टरनेसनल नेप्लिज तेक्वान्दो एसोसिएसन (इन्टा) हङकङले नेपाली राष्ट्रिय ह्विलचियर तेक्वान्दो टिमलाई खेल पोसाक प्रायोजन गरेको छ । नेपाल तेक्वान्दो संघअन्र्तगत रहेका ह्विलचियर तेक्वान्दोलाई करिब ५० हजार रुपैयाँबराबरको पोसाक प्रायोजन गरिएको हो ।
शितुसिंह सम्मानित,काठमाडौं (कास) तेक्वान्दोका स्वर्ण पदकधारी शितुसिंह मास्केलाई बुधबार हाइटफिल्ड स्कुलले सम्मान गरेको छ । अस्ट्रेलियामा भएको गोल्डकोस्ट ओपन तेक्वान्दोमा स्वर्णसहित दुई पदक जितेकी थिइन् । ग्योरोगीमा स्वर्ण र पुम्सेमा कांस्य जितेकी उनलाई प्रिन्सिपल दुर्गा श्रेष्ठले सम्मान गरे ।
मनसुन कप टेनिस,लोक गुरुङ र राजन पौडेलको जोडीले विनोद कायस्थ र मनु त्रिपाठीको जोडीलाई २१ को सेटमा हराएर सेमिफाइनलमा स्थान बनायो । नवीन चालिसे र राजु गुरुङ तथा विकास गुरुङ र धरमबहादुर लामिछानेले पनि अन्तिम चार सुरक्षित गरे ।
त्यो अर्धशतक,"घरेलु क्रिकेटको पीडा एकातिर छ । वानडे अन्तर्राष्ट्रिय खेल्ने उनको एउटा सपना थियो । त्यो सपना नेपाली क्रिकेटको थियो, नेपाली खेलकुद अनि सिंगो देशको । त्यो सपना नेपालले नेदरल्यान्ड्ससँगको शृंखलाबाट पूरा गरेको छ । ज्ञानेन्द्रमा पनि पहिलोपल्ट वानडे अन्तर्राष्ट्रिय खेलेको टोलीको सदस्य हुनु पाउँदाको गर्व विशेष छ । नेपालले वानडे अन्तर्राष्ट्रियमा डेब्यु गरिरहँदा उपकप्तानको हैसियतमा ज्ञानेन्द्रलाई २ नम्बर लेखिएको क्याप दिइएको थियो । उनी यसलाई आफ्नो खेलजीवनको एउटा हाइलाइट्स मान्छन् ।"
केपा महँगा गोलरक्षक,केपाले एथलेटिक बिल्बाओका लागि पछिल्ला दुई सिजनमा ५३ खेल खेलेका छन् । उनले नोभेम्बर २०१७ मा कोस्टारिकाविरुद्ध ५० को जितमा खेल्दै राष्ट्रिय टोलीका लागि डेब्यु पनि गरेका थिए । उनले रुसमा सम्पन्न विश्वकपमा पहिलो रोजाइका डेविड डे हेयाको वैकल्पिकमा स्थान बनाए पनि खेल्ने भने पाएनन् ।
भावनालाई सफलता,"मास्टर्स ५० वर्षमाथि सिंगल्समा सुदीपबहादुर सिंह, इन्द्रबहादुर कार्की, किशोर महर्जन, प्रेम सिंह, मनोजबहादुर श्रेष्ठ, सुरेश गुरुङ र अनिल वज्राचार्य क्वाटरफाइनल पुगेका छन् । यू१५ ब्वाइज सिंगल्समा सलिन थापा मगर, विकास मगर, रोहन नेपाली र राजेश परियार तथा गल्र्समा मुस्कान राउत, सपना ब्लोन, आयुशा श्रेष्ठ र श्रीमाया लामा सेमिफाइनल पुगेका छन् ।"

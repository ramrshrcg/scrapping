शीर्षक,विवरण
पप्पुका पुल धराप,ठाकुरसिंह थारू र घनश्याम गौतम
भ्रष्टाचारविरुद्ध कठोर हुन्छु,दुई दशकमा बिमस्टेक पनि त्यति सक्रिय नभएको र अहिले शिखर सम्मेलन नगरे अर्को एकदुई वर्षभित्रै गर्न गाह्रो हुने उनले सुनाए । भुटानमा चुनावी मन्त्रिपरिषद् बनेको र बंगलादेशमा पनि केही महिनापछिको चुनावलाई लिएर प्रधानमन्त्री शेख हसिनाले दोमन गरेपछि आफूले फोन गरेर आउन कर गरेको उनले बताए ।
पोखरामा अर्की किशोरीको शव फेला,"पोखरा (कास) फेवाताल किनारको ड्यामसाइट फर्क नजिक सोमबार पोखरा१७ की १८ वर्षीया सुष्मिता लामिछानेको शव फेला परेको छ । स्तूपा जाने बाटामा घर भएकी उनी आइतबार साँझ साथीको घर जान्छु भन्दै निस्किएकी थिइन् । सोमबार बिहान उनले बोकेको झोला, चप्पल र मोबाइल ड्यामसाइट पार्कमा फेला परेपछि सुरक्षाकर्मीले खोजी गर्दा १० मिटर पर तालमा उनको शव भेटिएको प्रहरीले जनाएको छ । सोमबार नै पोखरा२७ खोलाको डिलमा २६ नम्बर वडाको घैंटेखोरका ४ वर्षीय अजित गुरुङको शव फेला परेको छ ।"
संस्कृत सिक्दै मुस्लिम बालबालिका,विद्यालयमा हरेक वर्ष मुस्लिम बालबालिका भर्ना हुने क्रम नियमित छ । तर माथिल्लो कक्षामा केही बालबालिका मात्र टिक्छन् । मेहताका अनुसार यो विद्यालयवाट अहिलेसम्म संस्कृत पढेर मुस्लिम समुदायका ३ जनाले एसइई उत्तीर्ण गरेका छन् । २०६८ सालमा मोहमद समशिलले प्रथम श्रेणीमा एसएलसी उत्तीर्ण गरेका थिए । यसपालि मोहमद रफिकुल र अघिल्लो वर्ष मोहमद डोमीले बी प्लस जीपीए ल्याएर एसइई उत्तीर्ण गरेका थिए ।
५५ सडकमा यातायात अवरुद्ध,"बाह्रबिसेतातोपानी २६ किमिको दूरी छ । यही राजमार्गकै दसकिलो, सिरिसे, जम्बु, झिर्पू, डाँकालाङ, कोदारीजस्ता स्थानमा वर्षासँगै पुराना पहिरो फेरि खस्न थालेका छन् । अरनिको राजमार्गकै जुरे, बलेफीमा अझै सुक्खा पहिरो रोकिएको छैन । यातायात त टाढाको कुरा, पैदल यात्रासमेत सम्भव छैन्, भोटेकोसी गाउँपालिका फुल्पिङकट्टी झिर्पु हिन्दीका शम्भु पौडेलले भने, बर्खा लागेपछि यहाँका गाउँका सबै सडक सुक्खा पहिरोले बन्द हुन्छन् , बर्सेनि मर्मत गरिए पनि मर्मत प्रभावकारी हुन सकेको छैन । भोटेकोसी बाढीले कटानमा पारेको कोदारी राजमार्गको लिपिङ बजारदेखि अरनिको राजमार्गको जुरेसम्म चिनियाँ निर्माण कम्पनी सीआरसीसीले पुनर्निर्माण गरेको थियो । त्रिपुरासुन्दरी गाउँपालिकाको पिस्कर, चोकटी, घोर्थली पुग्ने सडक वर्षाले भास्सिएर बन्द भएको छ । बाह्रबिसे नगरपालिका अन्र्तगतका गाती, घुम्थाङ, कर्थली, राम्चेदेखि इन्द्रावती गाउँपालिकाको माझीगाउँ जोड्ने ग्रामीण सडक हिलो, पहिरोले अवरुद्ध बनाएको छ ।"
घाइतेलाई सरकारीमा लैजाने निर्णय,"बैठकमा भरतपुर अस्पतालका मेडिकल सुपेरिटेन्डेन्ट डारविन खडकाले यस्ता कमजोरीहरू अब नहुने बताए । पूर्व पश्चिम राजमार्ग, पृथ्वी राजमार्ग र नारायणगढ मुग्लिनजस्ता व्यस्त सडकले घेरिएको चितवनमा दिनदिनै जसो दुर्घटना हुने गर्छ । चितवन जिल्ला ट्राफिक प्रहरी कार्यालयका अनुसार दुर्घटनामा गत आवमा १ सय ३२ जनाको मृत्यु, ५ सय २९ घाइते भएका थिए । साउनमा ८७ घाइते र २१ जनाको निधन भएको छ । बाहिरी जिल्लाका घाइते पनि उपचारका लागि यहाँ आउँछन् ।"
गोठ हिँडेकी महिला भालुको आक्रमणमा घाइते,संरक्षण क्षेत्रमा भालुको आक्रमणले बढी हानि पुर्याएको छ । मानिसमाथि चितुवाले पनि आक्रमण गरेका घटना छन् । विभिन्न जनवारको आक्रमणले अंगभंग बनाएको प्रमाणका आधारमा संरक्षण क्षेत्रले करिब ६ लाख रुपैयाँ भुक्तानी गरेको छ । चौपाय र बालीनाली हानि भएको प्रमाणित भएका पाँच जनालाई पनि करिब डेढ लाख रकम हस्तान्तरण गरिएको संरक्षण प्रमुख शाहले बताए । पीडितले दुई हजारदेखि दुई लाख रुपैयाँसम्म क्षतिपूर्ति स्वरूप रकम पाएका थिए । संरक्षण क्षेत्र लागू गरिएपछि चोरीसिकारी रोकिएको छ । वन्यजन्तुको महत्त्व र माया गर्ने जनचेतना विकास भएको छ । वातावरण अनुकूलताका कारण वन्यजन्तु बढदै गएपछि मानिसमा हैरानी र त्रास थपिएको छ ।
खोलाले धानखेत भयो बगर,"रणजोरको बाढी नियन्त्रण गर्नका लागि यसअघि धेरै प्रयास भएका हुन् । तर कुनै प्रयासले पनि काम दिएको छैन । जिल्ला सिँचाइ कार्यालय, जल उत्पन्न प्रकोप डिभिजन, जिल्ला दैवीप्रकोप उद्धार समिति, स्थानीय तह आदिले रणजोरमा हजारौंको संख्यामा तारजालीका बाक्सा बनाएर बाढी नियन्त्रणको प्रयास गरेका थिए ।"
अझै बनेनन् १४ सय सम्पदा,सम्बन्धित गुम्बाले बनाएका नक्सालाई मान्यता दिनुपर्ने प्रतिनिधिको मागप्रति सकारात्मक धारणा राख्दै उनले सरोकारवालाको राय सल्लाहमा सम्पदाको मौलिकता रहने गरी त्यसलाई अन्तिम रूप दिइने बताए । उनले गुम्बालगायतका सार्वजनिक संरचना निर्माणमा स्थानीय सरकारलाई पनि संलग्न गराउँदै लैजाने प्राधिकरणको नीति रहेको बताए ।
ठेकेदार किन ठगदार,"सबैथोक बिगारेको पहुँचले हो । विधिविधानभन्दा पहुँच माथि । इन्जिनियरहरू ठेकेदारविरुद्व बोल्न सक्दैनन् । बोल्यो कि पोल्यो । जागिर नगए सरुवा । समयमा काम सके आफ्नो प्रतिष्ठा बढ्छ भन्ने चेतना ठेकेदारमा नहुनुको दोष यही हो । काम ठेकेदार गर्दैनन्बिगार्छन्, लाज सरकारलाई हुन्छ । किनकि, ठेकेदारहरू पनि सरकारकै अंश भएर काम गरिरहेका हुन्छन् । कतिपय सत्तामै छन् । कति सांसद । नभए सत्ता र सांसदद्वारा संरक्षित छन् । दोष लिनुपर्छ भने तिनलाई संरक्षण गर्ने नेताहरूले नै । यस्ता नेताले नै ठेकेदारलाई ठगदार बन्न सघाएका हुन् ।"
किन चुँडिन्छन् केपिलामै निर्मलाहरू ?,"सामाजिक दायित्व निर्वाह गर्ने क्रममा महिलाले पनि दलीय वा अन्य आधारमा विभाजित नभई टोल, गाउँ, नगरवासी महिलाको सर्वाङ्गीण विकास र सुरक्षाका निम्ति एकता कायम गर्नैपर्छ । यस्तो एकता भए ग्रामीण क्षेत्रमा समूहमा मिलेर आयआर्जन वा व्यवसाय गर्नमात्र होइन, सुरक्षाको अनुभूति पनि हुनसक्छ । हिंसामा परेका वा पर्नसक्ने अवस्थाका महिलालाई समूहले मिलेर बचाउ गर्न पनि सक्छन् । सरकारले दिने सहयोग, शिक्षाप्रौढ शिक्षा तथा रोजगारीतालिमको फाइदा सबैलाई दिलाउन सक्नुपर्छ । गाउँका बालिकालाई सुरक्षा प्रदान गर्ने, तिनलाई आइपर्ने खतराबारे सजग गराउने कर्तव्य बुज्रुक महिलाको हो । अन्यथा आपसी द्वन्द्व र विभक्त मानसिकता राख्ने हो भने महिलाले अहिले भइरहेका हिंसाबाट मुक्ति पाउन कठिन छ ।कार्की पूर्वप्रधानन्यायाधीश हुन् ।"
क्वाँटी तातो झोल मात्र हो र ?,"सोमबार प्रकाशित क्वाँटी अर्थात् तातो झोल लेख राम्रो लाग्यो । तर त्यसमा केही गलत विवरणबारे लेख्न चाहन्छु । लेखमा के भनिएको छ भने हिन्दु धर्मावलम्बी नेवारहरू जनैपूर्णिमा अनि बौद्ध धर्मावलम्बी नेवारहरू पञ्चदानका बेला क्वाँटी खान्छन् । तर यसो होइन । बौद्ध नेवारहरू पनि पूर्णिमाको दिनमै क्वाँटी खान्छन् । पञ्चदानको दिनमा क्वाँटी होइन, खीर खाने चलन छ । साथै क्वाँटी शब्दको मौलिक रूप क्वाति हो । यस बाहेक लेखमा नेवार पात्रो अनुसार भदौ नवौं महिना हो भनेर लेखेको छ । यो कुरो बुझ्न सकिएन । लेखकले अहिले चलिरहेको नेपाल संवत् अनुसारको महिना गुंला नवौं महिना हो भनेर लेखेको जस्तो छ । त्यसो भए यो गलत हो । गुंला दसौं महिना हो, नवौं होइन । केआर तुलाधरकाठमाडौं"
सुरुमा जागेको आशा,"केपी ओलीको नेतृत्वमा सरकार बनेपछि यातायात क्षेत्रमा वर्षौंदेखि चल्दै आएको मनपरीतन्त्र अन्त्य भयो, अहिले नतिजा ननिक्ले पनि । आम जनताले यसलाई साहसिक कदम ठानेर सरकारलाई स्यावासी दिँदै हौसला बढाए । सिन्डिकेट अन्त्यसँगै गृहमन्त्रीले समयमा काम नसक्ने विशेषत: ठूला पुल, सडक निर्माणका आयोजनासित संलग्न क र ख वर्गका निर्माण व्यवसायीहरूलाई छानीछानी ठेगान लगाउन लगत उतारेर कारबाहीको प्रक्रिया सुरु गरेपछि अब नेपालको सुदिन बल्ल आएछ भन्ने झल्को र आभाष पनि मिलेको थियो । गृहमन्त्रीको यस्तो कदमले ठूला ठेक्का हत्याई एड्भान्स लिने तर काम अलपत्र छाडेर भाग्ने निर्माण व्यवसायीहरूको निदहराम गरिदियो । इमानदार निर्माण व्यवसायीहरू सही कामको सही मूल्यांकन र छलछाम गर्नेलाई कारबाहीको सिलसिला अघि बढाइएकामा दंग परे तर अहिले यी केही पनि नहुँदा सरकारका यी काम कतै प्रचारबाजीको बहाना मात्र त होइन भन्ने पर्न थालेको छ । श्यामसुन्दर कुइँकेलहाँडीगाउँ, काठमाडौं"
चेत खोल्ने उचित समय,"बहुक्षेत्रीय प्राविधिक तथा आर्थिक सहयोगका लागि बंगालको खाडी राष्ट्रहरूको प्रयास अर्थात् बिमस्टेकको चौथो शिखर सम्मेलन काठमाडौंमा हुनलागेको अवसरमा यसबाट नेपालले अधिकतम फाइदा लिनुपर्ने विषयमा सल्लाह, सुझाव प्राप्त भइरहेका छन् । म्यान्मार र श्रीलंकाबाट राष्ट्रपति, भारत, बंगलादेश र थाइल्यान्डबाट प्रधानमन्त्री अनि भूटानबाट सरकार प्रमुखको रूपमा प्रधानन्यायाधीशको सहभागिता रहने २ दिने बैठकलाई कम महत्त्वपूर्ण मान्न सकिँंदैन । यद्यपि ६ सदस्य राष्ट्रमध्ये आयोजक नेपालको अवस्था यतिखेर नाजुक रहेको भन्न कर लाग्छ । पाँचवटै देशसँग नेपालको निरन्तरको व्यापार घाटा, मुलुकभित्र बलात्कारको कुरूप शृंखला, अनियन्त्रित ढंगको हत्याहिंसा, राजधानीमा सडकको दुर्दशा एवं १८ औं एसियाली खेलको महाकुम्भमा नेपालले एउटा पदक पनि हात पार्न नसकेको स्थितिमा यस्ता सन्दर्भ असफलताका प्रतिबिम्ब बन्न पुगेका छन् । त्यसमाथि गोकर्णमा गर्ने तय भएको अनौपचारिक भेटघाट र खानपानका लागि त्यहाँ जाने सडक खण्डहर अवस्थाको साथै घना बस्ती भएको कारण असुरक्षाको खतरा रहने भन्दै उक्त कार्यक्रममा थाई प्रधानमन्त्री जान नसक्ने संकेत मिलेपछि सरकारलाई अर्को धक्का लागेको छ । जब पर्यो राति अनि बूढी तातीको शैलीमा योजनाविहीन बनेर दौडन खोज्ने शासक वर्गमाथि प्रहार थपिएको छ । यद्यपि अवस्था नाजुक भए पनि नेपालले बैठकलाई अवसरको रूपमा लिन सक्नुपर्छ । भुवनेश्वर शर्मा चन्द्रागिरि२, काठमाडौं"
विकासले सुकुम्बासी बनायो,"जोरपाटी, साँखु, सुन्दरीजल जाने सडक सरकारले फराकिलो बनाउने निर्णय गर्यो । तर कुनै नीति नियमबिना नै व्यक्तिको जग्गा सडकमा हालेर कसैलाई सुकुम्बासी बनाउन त पाइएन नि । गाँस, बास, कपास, शिक्षा औषधिउपचारको जिम्मा लिएको सरकारले उल्टो बास भएका व्यक्तिलाई समेत घरबारविहीन बनाउन खोज्नु नीतिसंगत होला ? पुरुषोत्तम घिमिरेजोरपाटी, काठमाडौं"
पप्पुको धक्कु,"सोमबार प्रकाशित पप्पु कन्स्ट्रक्सनको मनपरी समाचारले राजनीतिक शक्तिको आडमा विकासका पूर्वाधार कसरी निकम्मा बनाइँदो रहेछ भन्ने उजागर भएको छ । पप्पु कन्स्ट्रक्सनका मालिक हरिनारायण रौनियार सङ्घीय समाजवादी फोरमका नेता हुन् । अहिले उनी पर्सा क्षेत्र नं ३ बाट प्रतिनिधिसभामा निर्वाचित सांसदसमेत छन् । समग्र मुलुक र जनताकै हितका निम्ति राजनीति गर्ने र देश बनाउने कसम खाएका अगुवाबाटै आफूले जिम्मा लिएका दर्जनौं पुल अलपत्र छाडेर जनतालाई सास्ती दिँदै राज्यको ढुकुटी दोहन गर्नु न्यायपूर्ण हुन सक्दैन । पप्पु कन्स्ट्रक्सनले तराईका अधिकांश पुल निर्माण तथा सडक निर्माणको ठेक्का राजनीतिक दबाब र गुन्डागर्दीका भरमा लिने र ठेक्का सम्झौता गर्दै ठेक्का सदरको २० प्रतिशत रकम अग्रिम भुक्तानी लिएर वर्षौं बेपत्ता हुने, काम सुरु गरे पनि ढिलासुस्ती गर्ने, काम सम्पन्न भए पनि गुणस्तरीय काम नगर्ने, छिटो र गुणस्तरीय काम गर्न निर्देशन दिँदा पनि राजनीतिक आडमा सम्बन्धित निकायलाई उल्टै धम्क्याउने क्रियाकलापले समग्र मधेस नै विकासमा पछि परेको छ । पप्पुको यो धक्कु र दादागिरीप्रति सरकार निरीह छ । संघीय समाजवादी फोरम हाल सत्तामा रहेको छ । सत्तारूढ दलका यी ठेकेदारलाई छिटो काम गर्न दबाब दिनु तथा कालोसूचीमा राखेर सम्पूर्ण ठेक्का रद्ध गरेर क्षतिपूर्ति भराउने गृहमन्त्रीको उद्घोष फलामको च्युरा सावित भएर केवल गफमा सीमित हुनपुग्नु दु:खद हो । यज्ञराज न्यौपाने पेप्सिकोला, काठमाडौं"
प्रहरीप्रतिको भरोसा नगुमोस्,"१ महिना बितिसकेको छ, कञ्चनपुर अशान्त भएको । त्यहाँका नागरिकको एउटै आवाज सडकमा उर्लिएको छ । निर्मला हत्याका दोषीलाई कानुनको कठघरामा ल्याई कारबाही हुनुपर्यो । पीडित परिवारले न्याय पाउनुपर्यो । यो माग कसरी नाजायज हुनसक्छ ? एउटी किशोरीको सामूहिक बलात्कारपछि हत्या गरिएको छ । देशैभरिबाट न्यायका लागि आवाज उठिरहेको छ । अर्कोतर्फ प्रहरी गल्तीमाथि गल्ती गर्दैछ । सडकमा उठेको आवाज दबाउने क्रममा अर्को बालकको जीवन समाप्त भएको छ । पीडित परिवारका सदस्य प्रहरीसँग न्यायका लागि बारम्बार आग्रह गरिरहेका छन् । प्रहरी भने घटनाको अनुसन्धानको पहिलो खुड्किलो पनि पार गर्न नसकेर पीडित परिवारतर्फ नै फर्किरहेको छ । यसले समाजमा प्रहरीतर्फ नै औंला उठाउन बाध्य बनाउँछ नागरिकहरूलाई । प्रहरी कसका लागि हुन् ? प्रहरी हत्याराका लागि, प्रहरी शासनसत्तामा बस्नेका लागि या अन्यायमा परेका पीडित नागरिकका लागि ? कञ्चनपुरमा प्रहरीको व्यवहार शंकास्पद देखिएको छ । सरकारले अब शून्यबाट अनुसन्धान सुरु गर्दै पीडितलाई न्याय दिलाउने भनेको छ । यस क्रममा यदि सरकारी पक्षबाट गल्ती भएको छ भने संलग्नहरू दोषी नै हुन् । तिनीहरूले पनि सजाय पाउनुपर्छ, अन्यथा समाजमा प्रहरी प्रशासनको उपस्थिति आम नागरिकका लागि त्यो एउटा धमिलो छायामात्र हुनेछ । रामकृष्ण बरालजोरपाटी२, काठमाडौं"
बिदा र अवज्ञाका कुरा,"प्रदेश सरकारले राजपत्रमै सूचना प्रकाशित गरेर भदौ १० गते रक्षाबन्धन तथा जनैपूर्णिमाको विदा घोषणा गरे पनि संघीय सरकार मातहतका कार्यालयले अवज्ञा गरेपछि प्रदेश सरकारका मन्त्री आफैं अनुगमनमा निस्किएका र संविधानले प्रदेश सरकारलाई विदा दिने अधिकार दिए पनि संघीय सरकार मातहतका कार्यालयहरूले अटेरी गरेपछि बाध्य भएर तालाबन्दी गर्नुपरेको समाचार कान्तिपुर लगायतका अनलाइनमा देखियो । संघीय सरकार र प्रदेश सरकारबीच समन्वय अभावको यो एउटा ज्वलन्त उदाहरण हो । सिद्धान्तत: संघीय सरकारका कार्यालयहरू प्रदेश अन्तर्गत नहुने भएकाले प्रादेशिक सरकारको निर्णय अनुसारको विदामा कार्यालय बन्द नहुनु अस्वाभाविक होइन । तर संघीय सरकार मातहतका कार्यालयहरूमा विदाका सन्दर्भमा यस पूर्व पनि यस्ता प्रकारका समस्या देखिएको र जिल्लास्थित संघीय सरकार मातहतका कार्यालयहरूलाई असहज र द्विविधायुक्त परिस्थिति उत्पन्न भई प्रदेश सरकारसंँग अनावश्यक द्वन्द्व वा मनमुटाव भई कार्य वातावरण बिग्रने अवस्था देखियो । तसर्थ यस्ता प्रकारका संघीय सरकारसँग एकरूपता नभएका विदाका हकमा प्रादेशिक विदाका दिन संघीय कार्यालयहरू खुला गर्ने वा बन्द गर्ने सम्बन्धमा प्रदेश सरकारको सहभागितामा केन्द्रीय निर्णय गरी संघीय सरकार र सबै प्रदेश सरकारबीच अविलम्ब एउटा समझदारी कायम हुनु आवश्यक देखिएकाले संघीय सरकारको ध्यान जाओस् । प्रदीप सुवेदीकलंकीस्थान, काठमाडौं"
सपनाको बात,"प्रधानमन्त्रीको सपना हो सुखी नेपाली, समृद्ध नेपाल । यो सपना अहिले प्रधानमन्त्री केपी शर्मा ओलीको हो भन्नेहरूको लर्को छ । तर यो सपना उनको मात्र होइन, यो आम नेपालीले वर्षौंदेखि देखेका तर पूरा हुन नसकेका सपना हुन् । वर्षौंदेखि देख्दै आएको त्यो सपनालाई विपनामा बदल्न भनेर कैयौं नेपालीले जीवनको बलिदानी दिएका छन् । आम नेपालीले देखेको सपना विपनामा बदल्छु भनेर हिंँडेकाहरूले सत्ता प्राप्तिसंँगै आफूमात्र बदलिन खोज्दा ७ दशकदेखि देख्दै र देखाउँदै आएको सपना अझै विपनामा बदलिने छाँटकाँट छैन । प्रधानमन्त्रीले देखाएको रेल र पानीजहाजको सपनालाई राजधानी र अन्तर्राष्ट्रिय नाका जोड्ने सडकको दुरावस्थाको वास्तविकताले गिज्याइरहेको छ । विभिन्न व्यक्तिले पुनर्निर्माण प्राधिकरणको कार्यकारी निर्देशक पाएकै छन् । तर भूकम्प पीडितले राहत पाउनसकेका छैनन् । महँंगी, कालाबजारी, तस्करी, बलात्कार, असुरक्षा, भ्रष्टाचार, चर्को बैंक ब्याज, अनावश्यक कर, प्रशासनिक ढिलासुस्ती, न्यायिक विचलन, कानुनी राज्यको उपहास, प्रेसमाथि अंकुश, बेरोजगारी, युवा पलायन र व्यापारी पोस्ने शिक्षा विधेयक आजको तितो यथार्थ हो । हामी कतै आधार शिविर नै नपुगी सगरमाथाको चुचुरो पुग्ने दिवा सपना त देखिरहेका छैनौं ? कपिल केसीविदुर८, नुवाकोट"
मर्दवादी राज्य संयन्त्रको तिकडम,"यस्ता अनेक अश्लील राजनीतिक हर्कत विरुद्ध आम मानिसमा सन्देह छ, प्रश्न र विरोधभाव छ, जुन कैलालीदेखि काठमाडौंसम्मका सडकमा पोखिएको छ । यस्तो आक्रोश लक्ष्मी परियार, अजित मिजार, मना सार्की र माया विकहरूमाथि भएका हिंसामा नपोखिनु छक्क पार्ने परिघटना हो । पक्कै पनि जस्तोसुकै अपराध, प्रशासन र राजनीति बीचको फोहोरी सञ्जाल विरुद्ध थालिएको राजनीतिक प्रतिरोध र सडकका प्रदर्शनलाई जनताको जीउज्यानको राजनीतीकरण भनिँदैन । पीडित निर्मलाको पक्षमा उभिँदाउभिँदै पनि बाबुराम भट्टराईजस्ता राजनीतिक नेताले समेत जनताको जीउज्यानको राजनीतीकरण नगर भनी ट्विटेको देख्दा उदेक लाग्नु अनौठो होइन । खासमा जनताको जीउज्यानको रक्षा र हकहित प्राप्तिका लागि राजनीतीकरण जरुरी भएको हो, तिनका समस्या र मुद्दाको अराजनीतीकरणको विरोधमा राजनीतीकरण आवश्यक भएको हो । पक्कै पनि कुनै राजनीतिक दल वा भ्रातृ संगठन विशेषका निहित स्वार्थ पूर्तिका लागिमात्रै यस्ता मुद्दाको उठान वा समस्या र समाधानको दलीयकरणलाई जायज ठहर्याउन सकिँदैन । तर जनमुखी र लोकतान्त्रिक दल र संगठनको कामै जनताको जीउज्यानको रक्षा र हकहितको प्राप्तिका लागि राजनीतीकरण गर्नु हो । सडकमा हुँदासम्म समाजमा अन्याय, अशान्ति र उत्पीडनमात्रै देख्नु, सत्ताको कुर्सीमा चढ्नासाथ न्याय, शान्ति र समृद्धिमात्रै देख्नु तथा जनताका मागको राजनीतीकरणलाई अपराध ठान्नुचाहिँ आपराधिक करतुत हो, कुनै लोकतान्त्रिक आचरण होइन । ट्विट :"
नि:शुल्कभित्र सशुल्क शिक्षा,यो देशका बालबालिका यही देशका भविष्य हुन् । मौलिक हक कुण्ठित हुनेगरी राज्यले काम गर्नु उनीहरूको अपमान गर्नु हो । मौलिक हक विरुद्धको काम कानुनी रूपले दण्डनीय हुन्छ भनी विधायिकालाई भनिरहनु नपर्ला । संविधानको व्याख्या अदालतले गर्ने हो । त्यसलाई नजरअन्दाज गरेर ऐन पास गर्नु विधायिकाले संविधान मिचे पनि हुन्छ भन्ने दुष्प्रयास मात्रै हो । संविधानको प्रावधान बमोजिम यो देशको विद्यालय शिक्षाको सम्पूर्ण दायित्व नेपाल सरकाले लिनुपर्छ । यो वा त्यो बहानामा बालबालिकाको मौलिक हक कुण्ठित हुनुहुँदैन । संविधानले प्रस्ट उल्लेख गरेको नि:शुल्क शिक्षा सबै बालबालिकाका लागि हो । यसमा विभेद गरिनु विडम्बना मात्रै हुनेछ । असोज २ गतेभित्र पारित भइसक्नुपर्ने यो विधेयकका लागि धेरै समय छैन । त्यसैले यसमा विशेष ध्यान पुर्याउनु जरुरी छ ।
नचिनिएको लिम्बुनी फूल,"नेपालमा भएका जैविक विविधता तथा त्यसउपर विभिन्न जातजाति तथा समुदायको मौलिक ज्ञान, अभ्यास र अनुभव अभिलेखन भएको छैन । जसबाट विभिन्न जातजाति तथा समुदायले सयौं वर्षदेखि अभ्यास गर्दै आएका मौलिक तथा परम्परागत कुरा लोप भइरहेका छन् । तर तिनै कुरा विदेशीले खोज, अनुसन्धान गर्छन् । आधुनिक प्रविधि उपयोग गरी महत्त्वपूर्ण वस्तु तथा औषधि उत्पादन गरिएको हुन्छ । सरोकारवालालाई थाहै हुँदैन । त्यो अन्तर्राष्ट्रिय मूल्य र मान्यता विपरीत हो । कुनै जैविक स्रोतमा कुनै जातजातिको ज्ञान, अभ्यास र सीप भए त्यसबाट हुने उत्पादन र त्यसबाट प्राप्त हुने लाभांश सरोकारवालाले पनि पाउनुपर्छ ।"
दूधे बालिकाको अपहरणपछि हत्या,बालिका अपहरणको जानकारीलगत्तै जिल्ला प्रहरीका डीएसपी खगेन्द्रबहादुर खड्का कमान्डमा रातिदेखि नै खोजी भएको थियो । परिवार र गाउँलेले पनि छुट्टै घरदेखि भारतीय सीमासम्म खोजी थालेका थिए । अपराह्न गाउँकै आँप बगैंचामा शव भेटिएपछि अहिले औरही गाउँ शोकमा डुबेको छ । मेरी अबोध छोरीले के बिगार गरेकी थिइन् र निर्मम हत्या गर्यो ? मर्माहत सन्तोषले भने ।
डुंगा दुर्घटनामा ४ को मृत्यु,"टिकुलियावासी शनिबार राति खेतमा काम गर्न डुंगा चढेर पारि जान लाग्दा अचानक दक्षिणतिर डुंगा मोडिएर पुलको पिलरमा ठोकिँदा डुबेको थियो । पिलरमा ठोकिएर डुंगा टुक्राटुक्रा भएको छ । त्यसमा सवार २४ जना भने पौडिएर बाहिर निस्केका थिए । घटनापछि नेपाल प्रहरी, सशस्त्र र नेपाली सेनाले रातभरि खोजतलास गरेको थियो । घटनास्थलबाट झन्डै ८ किलोमिटर दक्षिण भारतीय भूमिबाट शव फेला पारेको हो । समयमा पुल नबन्दा डुंगा दुर्घटना भएको भन्दै चौतर्फी विरोध भइरहेको छ । निर्माण कम्पनी पप्पु कन्स्ट्रसनले पुल निर्माण जिम्मा पाएको हो । उसले एक वर्षदेखि पुलको काम अलपत्र छाडेको छ ।"
बसले जोड्दै पोखरालुम्बिनी,"पर्यटन व्यवसायी वासु त्रिपाठीका अनुसार पोखराबाट स्तरीय बस सेवा काठमाडौं र चितवनका लागि चल्दै आए पनि लामो समययता लुम्बिनीसँगको सम्पर्क बढ्न सकेको थिएन । अबको जमाना स्तरीय सेवा दिएमात्रै पर्यटक आकर्षित गर्न सकिन्छ, उनले भने, अब महेन्द्रनगर र काँकडभिट्टालाई पनि लक्ष्य गर्नुपर्छ । सोझो यात्रा गर्न पाउनेलाई सेवा दिने बसका कारण होटलरेस्टुरेन्टको पनि व्यवसायमा सकारात्मक प्रभाव पर्ने उनले बताए ।"
सिलिगुडी सुन तस्करीको ट्रान्जिट,"गुप्तचर विभागले सिलिगुडी सुन तस्करीको ट्रान्जिट रहेको दाबी गर्छ । गुप्तचर अधिकारीले भारतीय अखबारहरूमा दिएको जानकारीअनुसार विगतमा नेपालबाट ठूलो परिमाणमा सुन सिलिगुडी भित्रिन्थ्यो । तर, साढे ३३ किलो सुनकाण्डपछि नेपालबाट भित्रिएको छैन । नेपालबाट सुन तस्करी गर्न नपाउँदा अन्तर्देशीय संगठित गिरोहले कहिले नाथुला त कहिले भुटानको फुन्छोलिङ नाका प्रयोग गरिरहेको छ, स्रोतले भन्यो, नेपालबाट ल्याउँदा सहज थियो, अहिले सकस छ ।"
बुद्ध सर्किटमा नपर्दा भ्रम,"उनका अनुसार गत १८औं सार्क शिखर सम्मेलनमा भारतीय प्रधानमन्त्री आउने खबरले लुम्बिनी सिँगारिएको थियो । भ्रमण स्थगित भएपछि स्थानीयले खल्लो मानेका थिए । गृहकार्य गरेर मोदीलाई लुम्बिनी ल्याउने हो भने अन्तर्राष्ट्रियस्तरमा प्रचार हुन्थ्यो, लुम्बिनी विश्वविद्यालयका प्राध्यापक इन्द्र काफ्लेले भने, यसमा सरकारले जुन पहल गर्नुपर्ने थियो, भएन । भारतकै कुशीनगर, बोधगया, सारनाथलगायत स्थललाई लुम्बिनीसित जोडेर पर्यटक भित्र्याउन एकीकृत रणनीति तयार गर्नुपर्नेमा उनले जोड दिए । बुद्धसँग सम्बन्धित विषयलाई भारतले राम्ररी बुझिसकेको छ र विश्वका धेरै बौद्धमार्गी पर्यटक भित्र्याएर अर्थतन्त्र सुदृढ बनाउने रणनीतिक योजनामा जुटेको छ, काफ्लेले भने, हामी लुम्बिनी बुद्ध जन्मस्थल, विश्व शान्ति र बुद्ध दर्शनको मुहान भन्दै सीमित हुन थाल्यौं ।"
खोलाले बगाएर २ को मृत्यु,"यसैबीच अविरल वर्षाका कारण ठाउँठाउँमा पहिरो जाँदा विभिन्न ग्रामीण क्षेत्रको आवागमन रोकिएको छ । मुडेचुला गाउँपालिका ६, सिल्पाटामा पहिरो गएपछि आसपासका क्षेत्रको आउजाउ रोकिएको प्रहरीले जनाएको छ ।"
बिमस्टेक सम्मेलन: सुरक्षा नेतृत्व सेनाले गर्ने,"बिमस्टेकका लागि सुरक्षा उपकरण खरिद नेपाल प्रहरीले बिमस्टेकका लागि फास्टट्रयाकमा करोडौं रुपैयाँका सुरक्षा उपकरण र गाडी खरिद गरेको छ । प्रहरी अधिकारीका अनुसार करिब २० देखि २५ लाख हाराहारी मूल्य पर्ने चारवटा भेहिकल स्क्यानर, २ वटा पोर्टेबल स्क्यानर, ४ वटा वाक थ्रु गेट, ४ वटा रेडियो रिपिटर सिस्टम, ५० वटा मेटल डिटेक्टर र केही थान गाडी खरिद गरिएको छ ।"
बिमस्टेक सम्मेलन: सहकार्यका साझा क्षेत्रमा छलफल हुने,"सम्मेलनका लागि पाँच एजेन्डा तय भएका छन् । रेल, सडक, अप्टिकल फाइबर, ग्रिड कनेक्सन, उड्डयनलगायत माध्यमबाट सदस्य मुलुकलाई जोड्ने एउटा एजेन्डा हो । यसमा ७ राष्ट्रबीच विद्युत् प्रसारणका लागि ग्रिड कनेक्सन निर्माण सम्झौतामा हस्ताक्षर नै हुनेछ ।"
मोदी आउँदा दुई सम्झौता,"उनको त्यो भ्रमणमा रामायण सर्किट तथा जनकपुरअयोध्या बस सेवा शुभारम्भ भयो । रक्सौलकाठमाडौं रेलमार्गको सर्वेक्षण, पञ्चेश्वर बहुउद्देश्यीय परियोजनाको डीपीआर, व्यापार तथा वाणिज्य सन्धि पुनरावलोकन, नेपालका लागि हवाईमार्ग थप, बाढीडुबान नियन्त्रणका समझदारी र अरुण तेस्रो जलविद्युत् आयोजना शिलान्यास भएको थियो ।"
कोसीको बाढी पस्दा तीन सय घर डुबे,भारत सरकारको कोसी योजनाले यस वर्ष ब्यारेजभन्दा तल कोसीको मूलधारलाई पाइलट च्यानलका माध्यमबाट पश्चिमतर्फ फर्काएपछि हनुमाननगरका ३ सयभन्दा बढी घरमा पानी पसेको हो । भारतीय कोसी योजनाका अधिकारी र भारतीय ठेकेदारले आफूखुसी ब्यारेजको २८ नम्बर ढोका सामुन्नेबाट पाइलट च्यानल खनी बहावलाई पश्चिमतर्फ फर्काएका छन् ।
जथाभावी कर नउठाऊ,राजपाको पनि निर्देशनयसैबीच राष्ट्रिय जनता पार्टी (राजपा) ले आफ्नो पार्टीबाट निर्वाचित स्थानीय तहका प्रमुखउपप्रमुखलाई कुनै पनि बहानामा कर नबढाउन निर्देशन दिएको छ । राजपाको केन्द्रीय कार्यालय अनामनगरमा सोमबार सुरु स्थानीय तहका प्रमुखसँगको छलफलमा अध्यक्षमण्डलका संयोजक महन्थ ठाकुरसहित शीर्ष नेताले सर्वसाधारणलाई समस्या हुने गरी कुनै किसिमको कर नलगाउन र नबढाउन निर्देशन दिएका हुन् ।
उमेरभरि घिन्ताङ घिसी,"यस्ता गीतहरूले परम्परागत मूल्यमान्यताको मर्मलाई मारेको धौभडेलले बताए । उनले भने, अहिले ब्यान्डबाजा समेत बजाएर घिन्ताङ घिसी नाचेको देखियो । यसले गर्दा हाम्रो मौलिक बाजा, गीत र नाचको मिठास हराउँछ ।"
भ्वाइस अफ नेपाल रुचाइँदै,ट्ेरन्डिङको तेस्रो र चौथो नम्बरमा भने कलाइतरका सामग्री परेका थिए । तिनमा बलात्कारपछि हत्या गरिएकी कञ्चनपुरकी बालिका निर्मला पन्तसम्बन्धी रिपोर्ट थियो ।निर्मलाको घटनालाई लिएर अहिले निकै विवाद भइरहेको छ । अपराधी लुकाउन खोजिएको भन्दै उनका परिवार र अधिकारकर्मीले प्रदर्शन गर्दै आएका छन् । सोमबारै माइतीघर मण्डलामा यसविरुद्ध कला प्रस्तुतिमार्फत विरोध जनाइएको थियो ।
गोसाइँकुण्ड जाँदैनन् गोले झाँक्री,"उनका अनुसार, गोसाइँकुण्ड जस्तो टाढाको यात्रा रोज्ने झाँक्रीहरूको समूहमा सयभन्दा बढी गाउँले आइमाई र केटाकेटी हुन्छन् । कम्तीमा सात दिनको यात्रा गर्छन् । नचिन्ने झाँक्रीहरूको समूह भए पनि ठाउँठाउँ सगुन राख्ने चलन छ, रवीन्द्रले भने, गोने ङहयाको आकर्षण भनेकै झाँक्री यात्रा हो ।"
शब्दार्थका बीस पुस्तक,"समारोहमा कोशकार वसन्तकुमार शम्र्मा नेपाल, साहित्यकार प्रदीप नेपाल, राजनीतिज्ञ दीनानाथ शर्मा, त्रिलोचन शर्मा ढकाल, दुर्गाप्रसाद नेपाल, यादव भट्टराईको समेत उपस्थिति थियो ।"
रोहिंग्या दमनबारे राष्ट्रसंघ: सेनालाई नरसंहार मुद्दा लगाउनुपर्छ,प्रतिवेदनमा विभिन्न ६ उच्च सैनिक नेतृत्वको नाम लिँदै उनीहरूमाथि मुद्दा दायर हुनेमा विश्वास जनाएको छ । साथै राष्ट्रसंघले रोहिंग्यामाथिको नरसंहार रोक्न असफल रहेको भन्दै नोबेल पुरस्कार विजेता तथा म्यान्मारका राज्य सल्लाहकार आङ सान सुकीको कडा आलोचना गरेको छ ।
ब्रेक्जिट सहमति नभए बेलायतलाई ठूलो क्षति,"सन् २०१६ जुनमा भएको जनमत संग्रहमा ५२ प्रतिशतले ईयू छोड्नुपर्नेमा मतदान गरेका थिए । व्यावहारिक झन्झट, आर्थिक उथलपुथल, नियम कानुनको झमेला तथा वार्तामा सोचेअनुरूप प्रगति हुन नसकेका कारण ईयू छोड्नुपर्ने भन्ने बेलायती जनमतमा केही ह्रास आएको विश्लेषकहरू बताउँछन् । ईयू छोड्नुपर्ने पक्षधरको मूल मुद्दा भने बढदो आप्रवासी संख्या कम गर्न कडा ब्रेक्जिट सम्झौता नै हुनुपर्ने अडान छ । बेलायतमा हाल करिब ३० लाख ईयू देशका आप्रवासी छन् । उत्तरी आयरल्यान्डको सीमा समस्या समाधानबारे पनि सही नीति अवलम्बन गर्नुपर्ने हुन्छ ।"
उत्तर कोरियाद्वारा जापानी पर्यटक मुक्त,नाम्पोमा उत्तर कोरियाको जलसेनाको अखडाका साथै हतियार कारखाना छ । उत्तर कोरियाली सञ्चारमाध्यमका अनुसार उनको सजाय खुकुलो बनाउँदै आफ्नो देश फिर्ता गरिएको हो ।
किशोरी हत्या प्रकरण: प्रहरी अनुसन्धान सूचना संकलनमै,टोलीमा संलग्न अर्का नेता वीरबहादुर बलायरले शनिबारको केन्द्रीय समिति बैठकमा घटना अनुसन्धानका लागि न्यायिक आयोग गठन गरिनुपर्ने मागबारे चर्चा हुँदा कांग्रेस अनुसन्धानमा बाधक भयो भन्ने आरोप लाग्न सक्ने सम्भावनालाई बुझेर उच्चस्तरीय समितिको छानबिन नतिजा पर्खने निर्णय गरेको जानकारी दिए ।
पोखरा विश्वविद्यालय: सिस्टम ह्याकले तनाव,विद्यार्थीका अगुवाहरूसँग शुक्रबार चरणचरणमा बैठक गरेको परीक्षा नियन्त्रण कार्यालयले दोषीलाई नछाडिने र अभिलेख सुरक्षित रहने प्रतिबद्धता जनाएको छ । आगामी सातादेखि हुने परीक्षाको प्रश्नपत्रसमेत ह्याक भएपछि परीक्षा शाखाले नयाँ प्रश्नपत्र बनाउने तयारी सुरु भएको जनाएको छ ।
नगरमा आफ्नै प्रहरी,"रामग्राम नगरपालिकाले भने नगर प्रहरीका लागि अझै कार्यविधि बनाएको छैन । सदरमुकाम र ठूलो बजार क्षेत्र भए पनि तत्काल आर्थिक भार पर्ने भन्दै नगरपालिकाले नगर प्रहरीलाई प्राथमिकता दिएको छैन । नगर प्रहरीका लागि आवश्यक कार्यविधि बनाएर कसरी व्यवस्थित गर्ने भन्ने सोचमा रहेको प्रमुख प्रशासकीय अधिकृत दिनेशराज पन्तले बताए । अहिले हतारमा भर्ना गरी पछि व्यवस्थापन र काम दिन सकिएन भने आर्थिक भार मात्र हुन्छ, उनले भने, आर्थिक व्यवस्थापन, काम, कर्तव्य र अधिकारको दीर्घकालीन योजना बनाएर मात्र भर्ना गर्ने सोचमा छौं । अर्थशास्त्री झपेन्द्रश्वर भुसालले स्थानीय तहका पदाधिकारीले आफ्ना कार्यकर्तालाई गेटपालेका रूपमा प्रयोग गर्न नगर प्रहरी भर्ना गर्न लागेको आरोप लगाए । ५७ नगर प्रहरीले नगरपालिकाको सुरक्षा गर्ने कि के गर्ने ? उनले भने, दीर्घकालीन योजना बनाएर स्थानीय तह आर्थिक रूपमा सबल भएपछि मात्र भर्ना गरे राम्रो हुन्छ ।"
बस बिसौनी बन्यो सहर,"शिवराज नगरपालिकाका मेयर अधिकारी चन्द्रौटाको विकास उल्लेख्य मात्रामा भएको बताउँछन् । उनका अनुसार नगरभित्र परिवर्तन देखिएको छ । सडक, पुल र पक्की ढल निर्माण भएका छन् । बिस्तारै परिवर्तनको अनुभूति हुन्छ, उनले भने, हामी योजनाबद्ध ढंगले अगाडि बढ्ने तयारीमा छौं ।"
राधासँग बोल्दैनन् गाउँले,निर्घात कुटाइबाट घाइते उनलाई उपचारका लागि धनगढी ल्याइएको थियो । उनलाई केही दिन धनगढीस्थित महिला पुन:स्थापना केन्द्रमा राखेपछि प्रमुख जिल्ला अधिकारीसहितको पहलमा गाउँमै पुन:स्थापना गरिएको हो । जिल्ला अदालत कैलालीले घटनामा संलग्न भोलेबाबासहित तीन जनालाई दोषी ठहर गर्दै कैद फैसला सुनाइसकेको छ । पीडक भोलेबाबालाई ५ वर्ष कैद सजाय र एक लाख जरिवाना भराउने फैसला भएको थियो । कुटाइमा संलग्न सोही ठाउँका किस्मतीलाई ५० हजार जरिवाना र एक वर्ष कैद तथा पार्वती चौधरी (स्मारिका) लाई ६ महिना कैद र २५ हजार रुपैयाँ जरिवाना भराउने फैसला गरेको थियो ।
कम उमेरमै आमा,अघिल्लो आवमा २० वर्षभन्दा बढी उमेर समूहका २१ सय महिलाले पहिलो गर्भ जाँच गराएका थिए । जिल्लामा कम उमेरमा विवाह गर्नेको संख्या बढेसँगै कलिलो उमेरमा सन्तान जन्माउने पनि बढेका हुन् । इलाम अस्पतालबाहेक ग्रामीण क्षेत्रमा रहेका बर्थिङ सेन्टरबाट प्रसूति सेवा लिएका पनि २० वर्षभन्दा कम उमेर हुने उल्लेख्य छन् ।
संहिता अध्ययनमा न्यायाधीशवकिल,"बहुविवाहमा भिन्नता भयो । श्रीमती छँदाछँदै दोस्रो विवाह गरे बहुविवाहको मुद्दा दर्ता हुन्थ्यो र ३ वर्ष सजाय हुन्थ्यो । त्यसपछि दोस्री श्रीमतीले पनि मान्यता पाउँथिन् । अहिले त्यस्तो छैन । दोस्रो विवाह नै बदर हुने व्यवस्था छ । त्यसबापत ५ वर्षसम्मको सजाय हुन्छ, उनले भने, गाई मारेको अभियोगमा १२ वर्ष सजाय थियो, अहिले ३ वर्ष कायम गरिएको छ । त्यसबाहेक अरू सबै सजाय बढाइएको छ । धेरै दफा र सजाय फेरबदल भएका छन् । सबै अध्ययन गर्नुपर्छ । नयाँ ऐन अध्ययन गरिरहेको छु, न्यायाधीश पौडेलले भने, मुद्दा छिनोफानो गर्दा कुन अपराधको सजाय व्यवस्था कति दफामा छ भन्ने कुरा जानकारी थियो । अहिले छैन, पढ्नैपर्छ । उनका अनुसार कानुनमा खासै समस्या छैन । अपराध पीडितलाई क्षतिपूर्ति भराउने विषयमा न्याय सम्पादनमा केही अन्योल छ, उनले भने, बिस्तारै अभ्यासपछि सबै सहज हुन्छ ।"
गाउँको कामदार डोजर,कति टिकाउ ?डोजरबाट गरिएका अधिकांश निर्माण बिनास्टिमेट गरिन्छन् । सरकारी नीतिअनुसार योजना थाल्नुअघि वातावरणीय प्रभाव मूल्यांकन गर्नुपर्छ तर अधिकांश जनप्रतिनिधिले मनोमानी योजना कार्यान्वयन गरिरहेका छन् । यतिबेला प्रत्येक स्थानीय तहले सडक योजनामा बजेट छुट्याएका छन् । उपभोक्ताका नाममा योजना सम्झौता भए पनि काम भने ठेक्काबाटै गर्ने चलन छ । निर्माण व्यवसायी वलीका अनुसार योजनाअनुसार काम गर्नुभन्दा पनि धेरै ठाउँमा मात्रा पुर्याउनमै ध्यान दिने चलन छ । यसो गर्दा स्टिमेट गरिए पनि त्यसअनुसार काम हुन सक्दैन तर योजनाअनुसार इमानदार भएर काम गरे उपलब्धि हासिल हुन सक्ने जनप्रतिनिधिसमेत रहेका निर्माण व्यवसायी रोल्पाका अध्यक्ष मानबहादुर खत्रीले बताए । उनी रोल्पा नगरपालिका १० का वडाध्यक्ष हुन् ।
तरकारी व्यापारमा बेथिति : जताततै मूल्यबिनाका बिल,"व्यवसायी प्रहरी नियन्त्रणमाउद्योग वाणिज्य तथा आपूर्ति विभागको टोलीले स्टल नम्बर १९८ का व्यवसायी रवि साहलाई नियन्त्रणमा लिएको छ । अनुगमनको क्रममा अवरोध गरेपछि साहलाई टोलीले नियन्त्रणमा लिई प्रहरीलाई बुझाएको छ । अन्य व्यवसायीको स्टलमा अनुगमनको क्रममा पनि साहले अवरोध गरेका थिए, विभागका अनुगमन टोली सयोजक दीपक पोखरेलले भने, फर्मको दर्तासहित अन्य काजगात देखाउन नसकेपछि प्रहरीलाई बुझाएका छौं । यसअघि विभागले गरेको अनुगमनमा पनि साहले अवरोध गरेका थिए । उनले गत वर्ष तत्कालीन आपूर्तिमन्त्री गणेश पुनको अनुगमन टोलीलाई तरकारीले हानेका थिए ।"
पश्चिम सेतीबारे निर्णायक वार्ता,"बैतडी, बझाङ र डडेल्धुरा र डोटी जिल्लालाई छुने आयोजनाले वार्षिक २ अर्ब ८० करोड युनिट विद्युत् उत्पादन गर्ने अनुमान छ । आयोजनाका लागि १ खर्ब ८० अर्ब लाग्ने अनुमान छ । आयोजना निर्माणका लागि सरकारले २०५४ मा अस्ट्रेलियाली कम्पनी स्मेकलाई दिएको थियो । तर, पटकपटक म्याद थप्दा पनि कम्पनीले आर्थिक स्रोत जुटाउन नसकेपछि २०६८ साउनमा सम्झौता खारेज भएको हो । सोही वर्ष आयोजना निर्माणको जिम्मा थ्री गर्जेजलाई दिने निर्णय भएको हो । थ्री गर्जेजसँग भएको समझदारीमा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ ।"
चीनले गर्यो न्यू सिल्क रोड को बचाउ,मलेसियाली प्रधानमन्त्रीले २० अर्ब अमेरिकी डलरको रेलमार्गसहितका परियोजना रद्द गर्ने घोषणा गरेका थिए । उनले यो परियोजनामा खर्च हुने ठूलो रकम आफ्नो मुलुकले तिर्न नसक्ने बताएका थिए । डिसेम्बरमा श्रीलंकाले बेइजिङसँग डेढ अर्ब डलर ऋण भुक्तानी गर्न नसकेपछि हक्बान्टोटास्थि बन्दरगाह चिनियाँ कम्पनीको नियन्त्रणमा दिन बाध्य भएको थियो ।
कुलेखानी३ को विद्युत् पुसमा,कुलेखानी ३ को सुरु निर्माण लागत २ अर्ब ४३ करोड अर्थात् प्रतिमेगावाट १७ करोड ३६ लाख रुपैयाँ थियो । अहिले यो लागत बढेर ४ अर्ब ६३ करोड अर्थात् प्रतिमेगावाट ३३ करोड रुपैयाँ पुगेको छ । कुलेखानी तेस्रो १४ मेगावाट जलाशय बनाउन नपर्ने क्यास्केड प्रोजेक्ट हो । वार्षिक सरदर ४० दशमलव ६५ गिगावाट आवर विद्युुत् उत्पादन गर्ने क्षमता रहेको छ । १४ मेगावाट विद्युत् उत्पादन हुने कुलेखानी तेस्रो जलविद्युत् आयोजनामा चार अर्बभन्दा बढी खर्च भइसकेको छ । आयोजनाले इलेक्ट्रो मेकानिकलको ठेकेदार कम्पनीलाई छिटोछिटो काम गर्न दबाब दिंदा पनि टेरेको छैन ।
स्याउ उत्पादन बढयो,"जुम्लाका किसान स्याउ टिप्न थालेका छन् । बगैंचाबाट स्याउ टिप्ने, एकै ठाउँमा भण्डारण गर्ने, ग्रेडिङ, प्याकेजिङसहित कार्टुन तयारी गर्न उनीहरूलाई भ्याईनभ्याई छ । व्यापारी स्याउ किन्न बगैंचामा नै पुग्न थालेपछि पछि किसानलाई बिक्री गर्न समस्या छैन । स्याउ बोकेर बजार लैजाने झन्झट हटेको छ ।"
विद्यालय चलाउन च्याउ खेती,"थबाङमा स्थानीय च्याउको मूल्य प्रतिकिलो १ सय ५० रुपैयाँ कायम गरिएको छ । तर, सदरमुकाम लिबाङलगायत अन्य बजारमा एक किलो च्याउको मूल्य ६ सय रुपैयाँ छ । च्याउ सुकाएर भण्डार गर्ने प्रविधि विद्यालयमा नभएकाले च्याउ कुहिएर नष्ट हुने गरेकोमा यस्तो पद्धती ल्याउन समेत व्यवस्थापन समितिले पहल गरिरहेको छ । अध्यक्ष घर्तीले वर्षा आउनुअघि च्याउ खेती गरिदा बिक्री गर्न मुस्किल भएको बताए । वर्षामै बढी उत्पादन हुने भएकाले बजारसम्म लैजान यातायातको साधन अभावमा थप समस्या उब्जिएको हो । वर्षाका कारण थबाङलाई सदरमुकाम लिबाङ र दाङसँग जोड्ने सहिद मार्ग अवरुद्ध हँुदै आएको छ । त्यही समयमा सडक भत्कियो । च्याउ बिक्री गर्न सडक मार्ग हुँदै बजार पुर्याउनै सकेनौं, प्रअ वलीले भने, यसले पनि केही कठीनाइ उब्जाएको स्थिति छ ।"
जनताको मेरो तलबखाता,काठमाडौं (कास) जनता बैंकले मेरो तलबखाता सञ्चालनमा ल्याएको छ । शून्य मौज्दातमा खोल्न सकिने यो खातामा वार्षिक ब्याजदर ७ प्रतिशत तोकिएको जारी विज्ञप्तिमा उल्लेख छ । बैंकका अनुसार दैनिक मौज्दातामा त्रैमासिक ब्याज भुक्तानी र नि:शुल्क भिसा डेबिट कार्ड (दुई वर्षका लागि) सुविधा पनि रहेको छ ।
स्मार्ट टेलिकमको नयाँ ब्रान्डिङ,"काठमाडौं (कास) स्मार्ट टेलिकम्युनिकेसन नयाँ ब्रान्डिङका साथ प्रस्तुत भएको छ । यसले स्मार्टलाई अन्तर्राष्ट्रिय दूरसञ्चार व्यवसायमा आफूलाई विकसित गर्ने योजना ल्याएको छ । नयाँ ब्रान्डिङअन्तर्गत कम्पनीले आफ्नो लोगो, स्लोगन, ग्राफिक्स, तथा कम्युनिकेसनलाई परिवर्तन गरेको जारी विज्ञप्तिमा छ । यसअघि स्मार्ट सेल का रूपमा परिचित भएकोमा अब स्मार्ट का रूपमा प्रस्तुत हुने कम्पनीले जनाएको छ ।"
हुलासको कार्यक्रम,काठमाडौं (कास) हुलास स्टिलले आफ्नो आधिकारिक विक्रेतासँग भेटघाट कार्यक्रम सम्पन्न गरेको छ । नाता छत र छायाको नाम दिइएको उक्त कार्यक्रम राजधानीमा सम्पन्न भएको जारी विज्ञप्तिमा उल्लेख छ । कार्यक्रममा हुलासले नयाँ उत्पादन टाइल प्रोफाइल सिट र उड फिनिस प्लेन सिटको बिक्री प्रारम्भको घोषणासमेत गरेको थियो ।
दिल्लीका कोल्डस्टोरमा पसिना बगाउँदै,"ज्यालाका अतिरिक्त दसौं तलामा नाम मात्रको सुत्ने कोठाबाहेक उनीहरूले कुनै सुविधा पाउँदैनन् । बिरामी परेका बेला औषधिमूलो पनि आफैं गर्नुुपर्छ । नौ तले भवनमा तलमाथि गर्दा कुनै दुर्घटना भइहाल्यो भने त्यसमा ठेकेदारले चासो दिँदैन । कोल्ड स्टोरको रसायन र चिसोले स्वास्थ्यमा पर्ने दीर्घकालीन असर त परको कुरा भयो । भित्र हिउँजस्तै चिसो हुन्छ बाहिर पूरै गर्मी, त्यसले पनि होला ज्वरो आउने गर्छ, उज्ज्वलले भने, भगवानको कृपाले अहिलेसम्म कसैलाई पनि त्यस्तो ठूलो चोटपटक लागेको छैन ।"
खास किसानसम्म पुगेन अनुदान,"उनका अनुसार स्रोत केन्द्रको व्यवस्थापन, उन्नत जातको बीउबिरुवा र प्रविधि उपलब्ध गराउनु सरकारको मुख्य जिम्मेवारी हो । प्रधानमन्त्री कृषि आधुनिकीकरण कार्यक्रममार्फत किसानलाई ठाउँठाउँमा सहयोग गरिएको छ, जोन र सुपर जोन छुटयाएका छौं, उनले भने, अनुदान दिएपछि सम्बन्धित कार्यालयबाट अनुगमन पनि हुन्छ । उनले बीचका सेवाप्रदायक (बिचौलिया) लाई भने रोक्न नसकिएको स्विकारे । बीचका सेवाप्रदायक (बिचौलिया) को संख्या घटाउन सकियो भने मूल्यअन्तर कम गर्न सकिन्छ, उनले भने, मन्त्रालयले मातहतका निकायमार्फत नियन्त्रण प्रयास जारी राखेको छ ।"
अन्तर्राष्ट्रिय महिला उद्यमी सम्मेलन भदौ १८ देखि,"काठमाडौं (कास) दक्षिण एसियाली महिला विकास मञ्चले यही भदौ १८ देखि २० सम्म अन्तर्राष्ट्रिय महिला उद्यमी सम्मेलन २०१८ गर्ने भएको छ । काठमाडौंमा हुने सम्मेलनको नारा समानता आर्थिक सशक्तीकरणबाट सुरु हुन्छ भन्ने तय गरिएको छ । ३० मुलुकका प्रतिनिधि सहभागी हुने सम्मेलन नेपाली र अन्तर्राष्ट्रिय महिला उद्यमीबीच व्यावसायिक साझेदारी प्रवद्र्धन गर्न केन्द्रित रहने आयोजकले जनाएका छन् । सम्मेलनमा ईव्यापार तथा लैंगिकतामाथि केन्द्रित रहँदै सूचना प्रविधि, कृषि, पर्यटनका विषयमा विभिन्न अन्तर्राष्ट्रिय संस्थाका प्रतिनिधिले प्रस्तुति दिनेछन् ।"
कक्षा ११ र १२ को वार्षिक कार्यतालिका,कक्षा १२ को प्रयोगात्मक परीक्षा चैत मसान्त र कक्षा ११ को वैशाख १५ भित्र सम्पन्न गरी प्राप्तांक बोर्डको कार्यालयमा पठाइसक्नुपर्ने अर्यालले जनाए । बोर्डले बाह्य निरीक्षक नपठाउने विषयको भने विद्यालयले प्रयोगात्मक परीक्षा सञ्चालन गरी चैत मसान्तभित्र प्राप्तांक पठाउनुपर्ने व्यवस्था गरिएको छ । कक्षा १२ को वार्षिक परीक्षा वैशाख दोस्रो सातादेखि र ११ को अन्तिम सातादेखि सुरु हुनेछ । ग्रेडवृद्धि परीक्षा १२ कक्षाको नतिजा प्रकाशन भएको ३५ र कक्षा ११ को ४५ दिनभित्र हुने कार्यतालिकामा उल्लेख छ । त्यस्तै कक्षा १२ को नतिजा प्रकाशन प्रत्येक शैक्षिक सत्रमा साउन मसान्तभित्र र ११ कक्षाको असोज मसान्तभित्र गरिसक्नुपर्नेछ ।
१८ औं एसियाली खेलकुद: तेक्वान्दोकै पथमा कराँते र बक्सिङ,"बक्सिङतर्फ जकार्तामा पुरुष ५ र महिला ३ खेलाडीले प्रतिस्पर्धा गरेका थिए । महिलातर्फ विमला श्रेष्ठ, पुनम रावल र संगीता सुनुवारले सहभागिता जनाएका हुन् । पुरुषमा तेजबहादुर देउजा, प्रेम चौधरी, भूपेन्द्र थापा, विष्णुप्रसाद घले र दीपक श्रेष्ठ थिए । सबै खेलाडीले प्रतिस्पर्धात्मक बाउट खेल्दै अंकका आधारमा खेल गुमाए । बक्सिङ टोली एसियाडका लागि थाइल्यान्डमा प्रशिक्षण गरेर आएको हो । कराँतेमा ४४ महिला र पुरुष खेलाडीले प्रतिस्पर्धा गरेका थिए । कातामा चञ्चला दनुवार र कुमिते ६९ केजीमुनि प्रतिस्पर्धा गरेकी रीता कार्की कांस्यपदकको मुखैबाट टाढा हुनुपर्यो । अन्य खेलाडीको प्रदर्शन गतिलो रहेन । पुरुषोत्तम बाँस्तोला (काता), कुमितेका सोनाम लामा, विजय लामा, दिवस श्रेष्ठ, सुनीता महर्जनले प्रतिस्पर्धा गरेका थिए ।"
१८ औं एसियाली खेलकुद: सोमबहादुरको राष्ट्रिय कीर्तिमान,एसियाका तीव्र धावकएसियाडमा पुरुष १०० मिटरको स्वर्ण चिनियाँ धावक सु विङटियनले जितेका छन् । एसियाकै तीव्र गतिका धावक बनेका उनले ९९२ सेकेन्डमा दौड पूरा गर्दै नयाँ एसियन गेम्सको कीर्तिमान कायम गरेका छन् । १००० सेकेन्डमा दौड पूरा गरेका कतारका टोसिन ओगुनोडेले रजत र जापानका यामागाताले कांस्य जिते । उनको पनि टाइम १००० सेकेन्ड रहेको थियो ।
स्वर्णिम अवसर,"विश्व क्रिकेट लिग सकिए पनि एसिया कप छनोट त्यस्तै संरचनामा छ । त्यसैले यो चुनौतीपूर्ण छ । एसियन कन्डिसनमा सबै टोली बराबर हैसियतका छन् । तर नेपाल टिम त्यसका लागि तयार छ, पारसले भने, यो प्रतियोगितामा खेल्ने सबै टिमले सबै टिमका खेलाडीलाई चिनेको पनि छैन । यूएई, हङकङ, मलेसिया, सिंगापुर, ओमानका सबै खेलाडीले हामीलाई चिन्दैनन्, हामी पनि उनीहरूलाई चिन्दैनौं । त्यसैले रणनीतिक हिसाबमा अगाडि बढ्न जरुरी छ । उनीहरूले पनि हामीलाई त्यही हिसाबमा हेर्छन् होला । नेपालले १९९६ देखि नै एसीसी ट्रफी खेल्दै आएको थियो । विगतमा एसिया कपको छनोटको आधार यही एसीसी ट्रफी हुने गथ्र्यो । २००२ को एसीसी ट्रफीको फाइनल पुगेर पनि नेपालले भारत र पाकिस्तानको लडाइँका कारण एसिया कप खेल्न पाएको थिएन । २०१२ यता एसीसी ट्रफी भएको छैन । पछिल्लो पटकको एसीसी ट्रफीमा फाइनल खेल टाई भएसँगै नेपाल र यूएई संयुक्त विजेता भएका थिए । एसिया कप छनोट दाबेदार नेपाल र यूएईसहित अन्य राष्ट्रलाई ठूलो अवसर लिएर आएको छ, एसिया कप खेल्नलाई ।"
नीराजन ६ वर्षपछि फर्किए,"सेप्टेम्बर ४ देखि १५ सम्म ढाकामा हुने साफ च्याम्पियनसिपमा नेपाल आयोजक बंगलादेश, भुटान र पाकिस्तानसँगै समूह ए मा रहेको छ । पछिल्लो संस्करणमा समूह चरणबाटै बाहिरिएको नेपाल साफमा सेमिफाइनलभन्दा माथि उक्लिएको छैन ।"
चितवन टाइगर्समा दुई विदेशी खेलाडी,"दीपेन्द्रसिंह ऐरी मार्की खेलाडी रहेको चितवन टाइगर्समा अनिल मण्डल, दिलीप नाथ, सन्दीप सुनार, भीम सार्की, ललितसिंह भण्डारी, कमलसिंह ऐरी, शाहव आलमलगायत खेलाडी छन् । दोस्रो संस्करणको ईपीएल नोभेम्बरको तेस्रो सातामा हुने कार्यक्रम छ ।"
टेक्सस र न्यु समिट फाइनलमा,काठमाडौं (कास) आयोजक न्यु समिट कलेज र टेक्सस कलेज प्रथम त्रिभुवन विश्वविद्यालय अन्तरकलेज बीएससी सीएसआईटी बास्केटबल प्रतियोगिताको फाइनलमा पुगेका छन् । सोमबार सेमिफाइनलमा न्यु समिटले पाटन बहुमुखी क्याम्पसलाई ४२३१ को स्कोरमा हरायो । निकै प्रतिस्पर्धात्मक दोस्रो सेमिफाइनलमा टेक्ससले बर्नहार्ट कलेजलाई ओभरटाइममा ५०४८ ले पराजित गर्यो । फाइनल मंगलबार हुनेछ ।
सिटिजन्सको जित,काठमाडौं (कास) सिटिजन्स बैंकले पाँचौं अल्टिमेट इन्डोर कर्पोरेट क्रिकेटअन्तर्गत चौथो दिन सहज जित दर्ता गरेको छ । सिटिजन्सका निमेष कुँवरले ३६ रन बनाउनुका साथै ४ विकेट हात पारेपछि जनता बैंक १ सय २४ रनले पराजित भयो । सोमबारै मुक्तिनाथ विकास बैंकले मेगा बैंकलाई ३५ रनले हरायो । एनएमबी बैंकले माछापुच्छ्रे बैंकलाई ८१ रनले हराउँदा अन्नपूर्ण मिडिया हाउसले सानिमा हाइड्रोमाथि ५९ रनको जित दर्ता गर्यो । सेन्चुरी बैंकले श्री एयरलाइन्सलाई १ सय ५ रनले पाखा लगायो ।
न्यु स्टार सेमिफाइनलमा,ताप्लेजुङ (कास) स्थानीय क्लब कर्णसिंह सोनाम स्मृतिलाई अतिरिक्त समयमा १० ले पराजित गर्दै झापाको न्यु स्टार क्लब पाथीभरा गोल्डकप फुटबल प्रतियोगिताको सेमिफाइनलमा प्रवेश गरेको छ । सोमबार अतिरिक्त समयको एक मिनेट बाँकी छँदा रोमन भुजेल पेनाल्टी क्षेत्रबाहिरबाट फ्रिकिकमार्फत गोल गर्दै कर्णसिंहलाई जित दिलाए । न्यु स्टारका जीवन धामीले खेलको म्यान आफ द म्याच बन्दै पाँच हजार रुपैयाँ प्राप्त गरे ।

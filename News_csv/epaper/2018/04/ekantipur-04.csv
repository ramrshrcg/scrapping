शीर्षक,विवरण
भारत भ्रमणको प्राथमिकता: पुरानै सम्झौता छिटो कार्यान्वयन,"नेत्रविक्रम चन्द विप्लव नेतृत्वको नेपाल कम्युनिस्ट पार्टीको गतिविधिप्रति लक्षित गर्दै ओलीले त्यसप्रति कठोरता अपनाइने बताए । देश समृद्धिको दिशातिर बढेका बेला आगजनी, आक्रमण र जबर्जस्ती चन्दा उठाउने विषय सह्य नहुने चेतावनी दिँदै उनले त्यस्ता अपराध सरकारले नियन्त्रणमा लिने उल्लेख गरे । नेपाल अब द्वन्द्वग्रस्त मुलुक होइन र सरकार कमजोर पनि छैन, त्यस्ता आपराधिक गतिविधिलाई अब सरकारले सहँदैन, उनले भने, सरकार उदार र सहिष्णु मात्रै भएको हो तर अब सधैं यस्तै चल्दैन ।"
पराजुली नेतृत्वको आदेशमाथि छानबिन हुने,"कानुनी सहायताका नाममा अर्बौं रकम आउँदोरहेछ तर त्यो रकमको अनुपातमा परिणाममा भने उल्लेख्य प्रगति भएको पाइएन, कानुनमन्त्री तामाङले मंगलबार पत्रकार सम्मेलनमा भने, त्यसैले अब व्यवस्थित परिणाममुखी बनाउन मन्त्रालयमार्फत मात्र सहयोग गर्न सकिने नीति बनाउन लागिएको हो ।"
किन बोल्दैनन् शशांक ?,"यस्तै प्रश्न शशांकलाई सोध्दा उनले अबको सभापतिको उम्मेदवार आफैं हुने बताए । तर, दुई कोइरालाबीच समझदारी हुने उनको भनाइ थियो । हामी तीन कोइराला (शेखर, शशांक र सुजाता) बीच जो भए पनि समझदारी हुन्छ, एउटै पदमा दुइटा कोइराला हुँदैनौं, उनले भने, कार्यकर्तासँग सुझाव लिन्छु । त्यतिबेलाको परिस्थितिमा हामी को अघि बढ्दा ठीक हुन्छ, उही नै हुन्छौं । तर, कोइराला परिवारबाहिर गणेशमान पुत्र प्रकाशमान सिंह पनि नेतृत्वका लागि तयारीमा छन् । उनले दलको नेताको चुनावमा पार्टी सभापति देउवासँग प्रतिस्पर्धा गरेका थिए । वरिष्ठ नेता पौडेल र सिटौला भने महाधिवेशनसम्म नेतृत्वको कुरा नउठाउने पक्षमा छन् । त्यतिबेला को उठ्दा ठीक हुन्छ, उसैलाई अघि बढाउने छलफल भइरहेको छ, पौडेलनिकट एक नेता भन्छन्, अहिले कुरा गर्दा विवाद हुने भएकाले गौण राखिएको छ ।"
संघीय संसद्को अधिवेशन अन्त्य,"काठमाडौं (कास) प्रतिनिधिसभा र राष्ट्रिय सभाको निर्वाचन पछाडि बसेको संघीय संसदका दुईवटै सभाको पहिलो अधिवेशन मंगलबार रातिबाट अन्त्य गरिएको छ । फागुन २१ गते सुरु दुवै सभाको बैठक चैत २० सम्म ३० दिन चालु रहे । प्रधानमन्त्रीको सिफारिसमा राष्ट्रपति विद्यादेवी भण्डारीले दुवै सदनको चालु अधिवेशन अन्त्य गरेकी हुन् । राष्ट्रपति कार्यालयबाट प्राप्त अधिवेशन अन्त्य गरिएको पत्र मंगलबार दुवै सभामा सुनाइएको थियो । सरकारले आवश्यक बिजनेस दिन नसकेपछि अधिवेशन अन्त्य गरिएको हो । एक महिना अवधिमा दुवै सभाको बैठक ९ दिन मात्रै बस्यो । यस अवधिमा सभा सञ्चालन कार्यविधि पारित गर्ने, नियमावली मस्यौदा समिति गठन, सभामुख, उपसभामुख, अध्यक्ष र उपाध्यक्षको निर्वाचन, प्रधानमन्त्रीले विश्वासको मत लिनेलगायत काम भए ।"
५ मन्त्रालयमा १२ सचिव दरबन्दी,"प्रतिस्थापन विधेयक पेस गरिनेमन्त्रिपरिषद् बैठकले चिकित्सा शिक्षा, सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगसम्बन्धी अध्यादेश प्रतिस्थापन गर्न संसद्मा विधेयक पेस गर्ने निर्णय गरेको छ । यस्तै, सरकारले महान्यायाधिवक्ता संयोजक रहेको विधेयक सहजीकरण समितिमा पूर्वकानुन सचिव कमलशाली घिमिरेलाई सदस्य नियुक्त गरेको छ । प्रदेशका लागि नमुना कानुन बनाएर सहयोग गर्न तथा मुलुकलाई आवश्यक कानुन मस्यौदा गर्न यो समिति गठन गरिएको हो ।"
यस्तो छ ओलीको भ्रमण तालिका,"विकास लक्ष्यसहितको सद्भावना भ्रमणयसैबीच, भ्रमणका क्रममा कृषि अनुसन्धान, उत्पादकत्व वृद्धि र कृषि क्षेत्रका लागि आवश्यक जनशक्ति विकासलगायतका विषयमाथि छलफल हुने भएको छ । यसमा भारत सरकारका तर्फबाट केही प्रतिबद्धता घोषणा हुने सम्भावना रहेको प्रधानमन्त्रीनिकट स्रोतले बताएको छ । यसैगरी, रेल्वे लाइन निर्माणलाई तीव्रता दिने र थप केही मार्गका सम्बन्धमा सहमति जुट्ने सम्भावना छ । जल क्षेत्रमा पनि दुई प्रधानमन्त्रीबीच महत्त्वपूर्ण समझदारी बन्ने सम्भावना रहेको परराष्ट्रका एक अधिकारीले बताए । यस्तै, उत्तरखण्डको डा गोविन्दवल्लभ पन्त कृषि तथा प्रविधि विश्वविद्यालयले ओलीलाई डक्टर अफ लेटर्स (डिलिट) उपाधि प्रदान गर्नेछ ।"
वैशाख ९ मा पार्टी एकता प्रस्ताव,"कार्यादलले एकीकृत पार्टीको केन्द्रीय समिति २ सय ९९ सदस्यीय हुने प्रस्ताव गरेको छ । राजनीतिक प्रतिवेदनमा पार्टीको तत्कालको मार्गदर्शक सिद्धान्त माक्र्सवाद लेनिनवाद हुने उल्लेख छ । त्यस्तै एमालेले अपनाउँदै आएको जनताको बहुलदीय जनवाद र माओवादीले अपनाउँदै आएको माओवादको सिद्धान्तलाई महाधिवेशनसम्म छलफलमा लैजाने उल्लेख छ । कार्यदलमा जनयुद्ध शब्द राख्ने कि नराख्ने, एकीकृत पार्टीको चुनाव चिह्न सूर्य हुने कि त्यसलाई परिमार्जन गर्ने र केन्द्रीय समितिमा दुवै दलका तर्फबाट कति अनुपातमा केन्द्रीय सदस्य राख्ने भन्ने तीनवटा विषयमा सहमति हुन सकेको छैन । कार्यदलले बुझाएका प्रतिवेदनमाथि बिहीबार एकता संयोजन समितिको बैठक बसेर छलफल गरिने कार्यदल सदस्य एमाले नेता बेदुराम भुसालले जानकारी दिए । राजनीतिक प्रतिवदेन तयार गर्ने कार्यदल माधव नेपाल र विधान सम्बन्धी कार्यदल रामबहादुर थापाको नेतृत्वमा गठन भएका थिए ।"
हाकिम सेवा बाट फर्काइए ७४ प्रहरी,गृह मन्त्रालयले जारी गरेको अतिविशिष्ट व्यक्तिको सुरक्षासम्बन्धी कार्यविधि २०७० ले व्यक्तिगत सुरक्षामा प्रहरीलाई २ वर्षभन्दा बढी खटाउन नमिल्ने व्यवस्था गरेको छ । तर कार्यविधि लत्याउँदै नेता र उच्चपदस्थ अधिकारीले वर्षौंसम्म एउटै प्रहरीलाई आफ्नो अंगरक्षक राखिरहन्छन् ।
बौद्धिक सम्पत्तिको सवाल,"श्रष्टाहरूको प्रतिलिपि अधिकारको सम्मान गर्दै उनीहरूको बौद्धिक सम्पत्तिको रक्षा गर्नु संगीत क्षेत्रमा समर्पित जुनसुकै कम्पनीको कर्तव्य हो । र, यससम्बन्धी ऐनकानुनको पूर्ण पालना गराउनु राज्यको दायित्व हो । राज्यले आफूलाई प्रतिलिपि अधिकार रजिस्ट्रारको कार्यालयमा आएका उजुरीहरूमाथि सुनुवाइ गर्ने भूमिकामा मात्र केन्द्रित नगरी सार्वजनिक रूपमा देखा परेका यस्ता समस्याहरू निराकरण गर्नतर्फ पनि आवश्यक पाइला चाल्नुपर्छ । अहिले म्युजिक नेपाललाई लिएर केही कलाकारहरूले गुनासो गरेका छन् । यस्तै कथा अरू कति कलाकारको होला, अन्य कम्पनीहरूमाथि पनि होला । कानुनको पालना नगर्ने छुट कसैले पनि पाउनु हुँदैन । कलाकारहरू पनि आफ्नो अधिकार रक्षाका लागि आफैं अग्रसर हुनुपर्छ । उनीहरू आबद्ध विभिन्न संस्थाले पनि यसका लागि सम्बन्धित निकायलाई घच्घच्याउन सक्छन् । यस्ता संस्थाले पहल थाल्ने हो भने युटुब मुख्यालयमा पनि यसको जटिलताबारे बुझाउन सजिलो हुन्छ । त्यसैले बौद्धिक सम्पत्तिको सुरक्षा सबैको चासोको विषय बन्नुपर्छ । यो सम्बन्धित गायकगायिकाको मात्र सरोकारको विषय होइन, एउटा आधुनिक, सभ्य र सुसंस्कृत समाज निर्माणको सवाल पनि हो ।"
मधेसमा भाषा विवाद,"भाषाका हकमा मैथिली, भोजपुरी, अवधी र अन्य मातृभाषाहरूले उचित स्थान पाउनु र औपचारिक चलनचल्तीमा आउनु धेरै दृष्टिकोणबाट आवश्यक छ । तर मैले बोलेकै, लेखेकै सबैले बोल्नु, लेख्नुपर्छ भन्नु समाज र देशमा कलह निम्त्याउनु हो । तसर्थ कुनै एउटा भाषाभित्र लचिलोपना र फराकिलोपना जति चाहिन्छ, त्यति नै भाषा बाहिर अरू भाषाहरूबीच एकआपसमा पनि त्यति नै फराकिलोपना र लचिलोपना चाहिन्छ, एउटा बहुभाषी, बहुसांस्कृतिक समाज निर्माण गर्न । अनि मात्रै एउटा जटिल भाषिक मुलुकका भाषिक आवश्यकताहरूलाई पुरा गर्न सकिन्छ । मिश्र संयुक्त राज्य अमेरिकास्थित लुइस विश्वविद्यालयमा अंग्रेजीका विभागीय अध्यक्ष हुन् ।"
शिक्षामन्त्रीलाई खुलापत्र,"चालु आवमा सरकारी शिक्षामा जम्मा ९९१ प्रतिशतको लगानीले के सबै गरिबका लागि गुणस्तरीय शिक्षाको कल्पना गर्न सकिन्छ ? त्यसो भए गरिबले पाउने शिक्षामा सरकारले खेलवाड गरेको छैन भनी कुनै तर्क होला तपार्इँसँंग ? अबको वर्षमा २० प्रतिशत लगानी गर्ने लडाइँ लड्नुहोस्, किनकि अन्तर्राष्ट्रिय स्तरमा तपाईंजस्तै नेपालको प्रतिनिधित्व गर्नेले गरेको प्रतिबद्धता हो यो । यसो गर्दा चालु आवभन्दा आगामी वर्षमा झन्डै डेढ खर्ब रुपैयाँ शिक्षाको लागि थप रकम हुनेछ । वर्षेनि प्राप्त हुने त्यस्तो रकमलाई इमानदारीपूर्वक सरकारी शिक्षाको स्तरोन्नतिमा लगाउनुभयो भने सबै नेपालीले एकै प्रकारको गुणस्तरीय शिक्षा उपभोग गर्न पाउने वातावरण केही वर्षभित्रै बन्नेछ । अनि मात्रै तपाईंहरूकै चलनचल्तीको भाषामा देश समृद्धितर्फ उन्मुख हुनेछ । नभए तपाईंको अनिवार्य र नि:शुल्क शिक्षाको धज्जीमात्रै उड्नेछ । डा मनप्रसाद वाग्लेमिनभवन, काठमाडौँ"
ओली राष्ट्रवादको अग्निपरीक्षा,"समाचार माध्यममा देखिन्छ कि यो भ्रमण सम्बन्ध सुधारमा बढी केन्द्रित हुनेछ । यदि त्यसो हो भने प्रधानमन्त्री ओलीलाई प्रश्न छ, हिजो सम्बन्ध नेपाल वा भारत कसले बिगारेको हो ? भारतले नै बिगारेको हो भने सम्बन्ध सुधार हाम्रो एजेन्डा बन्नु हुँदैन । लम्पसारवादको प्रतिपादक प्रधानमन्त्री आफै भएकाले पनि सम्बन्ध सुधारको हात नेपालले होइन, भारतले गम्भीर आत्मसमीक्षा सहित बढाउनुपर्छ भन्ने अडान हाम्रा प्रधानमन्त्रीले राख्नेछन् भन्ने अपेक्षा नागरिक स्तरमा देखिन्छ । होइन, प्रधानमन्त्रीको व्यक्तिगत सम्बन्धमा मात्रै सुधार गर्ने हो भने यसलाई ठूलो बहसको विषय बनाउनु हुँदैन । दुई देशीय सन्धिसम्झौताको विषय ईपीजीले टुंगो लगाउने भनिए पनि कम्तीमा १९५० को असमान सन्धिको विषय हाम्रा सबैभन्दा राष्ट्रवादी र आँटिला प्रधानमन्त्रीले जोडदारसँंग उठाउँछन् कि उठाउँदैनन्, त्यो व्यग्र प्रतीक्षाको विषय बन्नेछ । निरोज खड्कालिखु३, रामेछाप"
प्रधानमन्त्रीको बकमफुसे गफ,"तपाईको नजरमा ३६ प्रतिशत जनता गरिबीको रेखामुनि छ । तर हाम्रो नजरमा नेता, कर्मचारी र केही सामन्त बाहेक सबै नागरिक गरिबीको रेखामुनि छ । के तपाईको गरिबी प्रतिशत र हाम्रो गरिबी प्रतिशत मिल्छ ? तपाईको उमेर कति भयो ? तपाईले कतिपटक देशको नेतृत्व पाउनुभयो ? तपाईले अहिलेसम्म आधारभूत जनताका लागि केके गर्नुभयो ? आत्मसमीक्षा गर्नुभयो ? अनि तपाई कसरी गरिबीलाई शून्यमा झार्न सक्नुहुन्छ ? शून्यको अर्थ के हुन्छ ? यसरी हावाको भरमा बहुमत पाएपछि अझैं पनि हावादारी कुरा बन्द गर्नुस् । तपाई जस्तो नेतृत्वलाई यसरी भन्न सुहाउँदैन । बरु थोरै काम गर्नुस्, हरेक नागरिकले आफ्नो जीवनमा भोग्ने र सहज हुने सत्यको अन्वेषण गर्नुस् । राजेश विद्रोहीलहान, सिरहा"
निरीह र लाचार सरकार,"ओली सरकारमाथि जनताले ठूलो आशा र भरोसा राख्दै आएका छन् । तर सरकार गठन भएदेखि यताका सरकारका क्रियाकलाप हेर्दा फेरि पुरानै गतिविधि दोहोरिने आभास देखिएको छ । अहिलेसम्म राम्रो कामको थालनी भएको कुनै संकेत देखिएको छैन । चरम लापरबाही भएको यातायातको क्षेत्रमा तत्काल हुनसक्ने सुधारका काम पनि हुनसकेको छैन । यातायात व्यवसायीको सिन्डिकेट प्रथा झन प्रबल भएको छ । यही चैत १ गतेदेखि सञ्चालनमा रोक लगाउने भनिएका २० वर्षभन्दा पुराना सवारी साधनहरू निर्वाध रूपले सडकमा गुडिरहेकै छन् । उपत्यकाबासीले सडकको धुलो र धुवाँ बेहोरिनै रहेका छन् । कर्मचारीको व्यवस्थानमा कडाइ गर्न नसक्दा प्रदेश सरकार र स्थानीय सरकारहरू कमजोर बनेका छन् । कामले गति लिनसकेको छैन । श्वेतपत्रमा देशको आर्थिक अवस्था दयनीय देखाइएको छ । तर चालु खर्च घटाउन तत्काल केही प्रयास भएको छैन । मन्त्रीहरू सानातिना काममा अल्मलिने र फूलमालाले गलाभरि सम्मान लिने पुरानै परम्परा दोहोरिएको छ । गरेर देखाउनभन्दा भाषणबाजीमै समय बित्ने गरेको छ । यी र यस्तै सानातिना तर जनताका नजरमा महत्त्व राख्ने काम पनि हुन नसक्दा कतै सरकार निरीह र लाचार बन्दै गएको त होइन भन्ने आभास मिलेको छ । रुद्र पोखरेलभरतपुर, चितवन"
अरुण३ ले जगाएको आशा,"तीन वर्षअघि भारतीय सतलज कम्पनी र नेपालको लगानी बोर्डबीच भएको परियोजना विकास सम्झौता अनुसार भारतीय कम्पनीले ९०० मेगावाटको अरुण तेस्रो जलविद्युत परियोजना निर्माण गर्ने पक्का भएपछि नेपालका प्रधानमन्त्री केपी शर्मा ओलीको आसन्न भारत भ्रमणको अवसरमा दुबै देशका प्रधानमन्त्रीहरूले दिल्लीकै हैदराबाद हाउसमा एक समारोहबीच परियोजनाको संयुक्त रूपमा शिलान्यास गर्नेछन् भन्ने समाचारले उत्सुकता जगाएको छ । नेपालको पूर्वी जिल्ला संखुवासभामा रहेको परियोजना स्थलको निकै टाढा रहेको दिल्लीमा स्वीच थिचेर हुने शिलान्यास कार्यक्रमले भौगोलिक दूरीलाई प्रविधिले नजिक ल्याएको दर्शाएको हो कि अढाई दशक अघिको पञ्चेश्वर परियोजना टाढा भएजस्तै यो पनि त्यसै गर्ने भन्ने संकेत गरेको हो ? यो कुरो भविष्यले बताउनेछ । महेन्द्रसिंह बमटिकापुर१, कैलाली"
विकासे धुनमा धर्मको उपेक्षा,"अकस्मात सरकारले अधिकांश धार्मिक पर्वसँग सम्बन्धित सार्वजनिक विदा कटौती गरेपछि यत्रतत्र असन्तुष्टिका आवाज निस्कन थालेका छन् । यहाँनिर धर्मप्रति सरकारले नकारात्मक दृष्टिकोण राखेको भन्न सकिन्छ । वास्तवमा धर्म र संस्कार यस्ता विषय हुन्, जसले नागरिकलाई निष्ठावान, दूरदर्शी, कर्तव्यनिष्ठ, मिलनसार, सुशील, अनुशासित, मृदुभाषी, धैर्यवान बनाउनुका साथै देशको गरिमा, गौरव सर्वत्र बढाएको हुन्छ । नेपालमा त सबै धर्मावलम्बीहरू एउटै परिवारजस्तो गरी मिलेर बसेका छन्, कहीं कतै सामाजिक सद्भाव बिथोलिएको छैन । उता जापान, इजरायल, जर्मनी, अमेरिकाजस्ता विकसित देशमा पनि धार्मिक गतिविधिले उच्च स्थान ओगट्दै आएको पाइन्छ । जस्तो विकास र शक्तिको केन्द्र अमेरिकाको मुद्रा अर्थात प्रत्येक डलरमा हामी ईश्वरमाथि विश्वास राख्छौं भनी अंकित वाक्यले पनि संसारभर धार्मिक आस्था टुट्न नहुने सन्देश दिएको छ । यता हामी भने संस्कारजन्य क्रियाकलापमा भोटेताल्चा लगाउन तम्सिएका छौं, धेरै दिन काम गराएर विकास हेर्न लालायित देखिएका छौं । निरन्तर कछुवा गतिमा चल्ने हाम्रो सरकारी संयन्त्रबाट वर्षमा ३६५ दिननै काम गरे पनि समृद्धि हासिल हुन सक्दैन । वास्तवमा हामीकहाँ बिहानैदेखि काम गर्ने नयाँ जोश, जाँगरका साथ हरेक दिन सक्रिय रहने परिपाटीको विकासै हुन सकेन । फलस्वरुप अधिकांश कार्यालय फगत आराम गर्ने ठाउँ बन्दै आएका छन् । तसर्थ यदि सरकारले भित्रैदेखि विकासको चाहना राखेको हो भने प्रत्येक सरकारी कार्यालय, संस्थान, संघ, संस्थाका साथै शिशु कक्षा बाहेक सबै शिक्षण संस्थाहरू बिहान ८ बजेदेखि सञ्चालन गर्ने, सबै ठाउँमा अनुशासन कायम गर्ने प्रबन्ध मिलाउनुपर्छ । विदा कटौती गरेर पुरानै ढर्रामा शासन चलाउँदा भ्रष्टाचारको ढोका अझ फराकिलो हुने, सरकारी सम्पत्तिको दुरुपयोग र प्रदूषण बढ्ने समस्या बाहेक अरु केही हुन सक्दैन । डा भुवनेश्वर शर्माचन्द्रागिरि२, काठमाडौं"
अधिकार दुरुपयोग हुने आशंका,"देशमा संघीय संरचना सुरु भएसँंगै केन्द्रबाट विस्तारै अधिकार विकेन्द्रीकरणको काम सुरु भएको छ । तर यसरी केन्द्रीय अधिकारको प्रत्योजन गर्दा दुरुपयोग हुने पनि ठूलो सम्भावना रहन्छ । त्यसैले केन्द्रीय सरकारले त्यस्ता केही महत्त्वपूर्ण अधिकार केन्द्रमै राख्नु देशका लागि हितकर हुन्छ । जस्तै नागरिकता र राहदानी वितरणबारे विगतमा सरकार सही तरिकाले निर्णय गर्न चुकेकोले धेरै विदेशीले नेपालको नागरिकता हात पारेको सर्वविदितै छ । यस सम्बन्धमा केन्द्रले समयमै ध्यान पुर्याउन नसके फेरि ठूलो संख्यामा विदेशीले नेपाली नागरिकता हात पार्न सक्छन् । त्यस्तै नेपाली राहदानी विगतमा बंगलादेशीको नाममा समातिएको घटना पनि प्रकाशमा आएको थियो । यी सबै राज्यको प्रमुख अंगको उच्च दुरुपयोग हो । त्यसैले राज्यले यस्ता अधिकार जहांँबाट जस्तो विरोध भए पनि आफैमा सीमित राख्नुपर्छ । नत्र पछि समय हातबाट छुटिसकेपछि पछुताउनु बाहेक अरु केही गर्न सकिँदैन । जस्तै कर उठाएर संघीय सरकारले खर्च गराउनमा पनि दुरुपयोग हुने सम्भावना देखिन्छ । त्यसमा पनि केन्द्रीय सरकारले उच्च अनुगमन र के कुरामा, कस्तोकस्तो कर संघीय सरकारले उठाउन पाउने तथा कुन कर केन्द्र अन्तर्गत आउने कुरा प्रस्ट गर्नुपर्छ । त्यस्तै निजामती कर्मचारी भर्नामा पनि ठूलो मात्रमा तलमाथि हुनसक्ने हुनाले यस्तो अधिकार प्रत्यायोजनप्रति पनि केन्द्रीय सरकार चनाखो हुन सक्नुपर्छ । हुन त अहिल्यै धम्कीको राजनीतिक सुरु भइसकेको छ । केही दिनअघि प्रदेश नं २ का नेता उपेन्द्र यादवले केन्द्रले संघलाई अधिकार नदिए प्रदेश सरकारले काठमाडौंलाई कर नबुझाउने धम्कीपूर्ण अभिव्यक्ति पत्रिकामा प्रकाशित भएको थियो । त्यस्तै पराष्ट्र सम्बन्धमा पनि केन्द्र सरकार कडा हुनुपर्छ । यसरी यी सबै कुरामा अहिल्यै केन्द्र सरकारले ध्यान पुर्याउनसकेमा देशलाई सम्भावित दुर्घटनाबाट बचाउन सकिन्छ । संजीव वैधसिनामंगल, काठमाडौं"
आर्थिक असमानताको तगारो,"प्रगतिशील कर प्रणाली, भ्रष्टाचारमा शून्य सहनशीलता, गरिब केन्द्रित सामाजिक सुरक्षा, रोजगारी सिर्जना, अवसरको समान पहँुच, सन्तुलित आर्थिक विकास गरेमा आर्थिक असमानता घट्न सक्ने अनुमान गर्न सकिन्छ । टाठाबाठाले उपलब्ध स्रोत र साधन आफूमा केन्द्रित गर्ने प्रवृत्ति रोक्नुपर्छ । अन्यथा वर्तमान संविधानले परिकल्पना गरेको आर्थिक असमानताको अन्त्य गर्दै शोषणरहित समाजको निर्माण गर्ने कार्य दिवास्वप्न मात्र हुने देखिन्छ ।"
बाल यौनहिंसा न्यूनीकरणका उपाय,"राज्यको दायित्वबाल यौनहिंसा सम्बन्धमा अहिलेसम्म राज्यबाट कानुनी प्रावधानतर्फ मात्र ध्यान दिएको देखिन्छ । कानुनी प्रावधानबाट मात्र समस्या निराकरण गर्न सकिन्छ भन्ने सोचमा परिवर्तन आवश्यक छ । यो कानुनीमात्र नभई सामाजिक समस्या हो । कुन परिवेशमा हुर्केका नानीहरू यसबाट बढी प्रभावित भएका छन्, त्यसका पछाडि कुनकुन सामाजिकआर्थिक कारणहरू जिम्मेवार छन् भन्ने गहन अध्ययन, छलफल नगरी कानुनी उपचारमात्र खोज्दैमा यो समस्या समाधान हुन सक्दैन । कस्तो सामाजिकआर्थिक परिवेशका बालिकाहरू यौनजन्य हिंसाका सिकार भएका छन् भन्ने राज्यको खोजीको विषय बन्नुपर्छ । र राजनीतिक रूपमा नै त्यसको समाधानका लागि पनि राज्यकै अग्रसरता देखिनुपर्छ । अहिले राज्यको प्रादेशिक संरचना अन्तर्गत स्थानीय तहमा प्रतिनिधित्व गर्ने महिला जनप्रतिनिधिमार्फत बालबालिका जोखिममा पर्ने स्थान, समुदाय, वर्गको पहिचान गरी त्यसको न्युनीकरणका लागि आवश्यक नीति निर्माणका साथै त्यसको प्रभावकारी कार्यान्वयन गराउन सकिन्छ । अब परिवार, समुदाय, विद्यालय तथा राज्यले बाल यौन हिंसाजन्य घटनाका कारणहरू पहिचान गरी यस्ता घटना न्यूनीकरणका लागि आवश्यक पहल गर्नुपर्ने देखिन्छ ।"
एजेन्टको जगजगी,"अन्यत्रका राम्रा अभ्यासएजेन्टहरूको नियन्त्रण एवं नियमनबाट नै वैदेशिक रोजगारीमा देखिएका समस्या निक्र्योल गर्न सकिने तथ्यलाई स्वीकार्दै वैदेशिक रोजगारउन्मुख अन्य मुलुकले विभिन्न खालका प्रणाली तथा कानुनी व्यवस्था अङ्गिकार गरेको पाइन्छ । उदाहरणका रूपमा श्रीलंका, फिलिपिन्स, बंगलादेश र पाकिस्तानका कानुनी व्यवस्थालाई लिन सकिन्छ । श्रीलंकामा इजाजत पत्रवाला संस्थाले एउटा जिल्लामा ३ भन्द बढी एजेन्ट नियुक्त गर्न नपाउने व्यवस्था लागु गरिएको छ । एउटा मात्र संस्थामा आबद्ध होस् भन्ने हेतुले उक्त एजेन्टलाई व्यवसाय प्रबद्र्धन अधिकारीको संज्ञा दिई आधिकारिक रोजगारसरह सेवासुविधासमेत दिइने व्यवस्था गरिएको छ । यसरी नियुक्त भएका एजेन्ट बाहेक अरु उक्त कार्यमा संलग्न भए, गरेमा कडा दण्ड दिइने व्यवस्था श्रीलंकन कानुनमा छ । फिलिपिन्समा त्यहाँको वैदेशिक रोजगार प्रशासनको पूर्वस्वीकृति लिएर राष्ट्रिय अनुसन्धान ब्युरोको गैरअवैध भर्ती शाखाले अनुमोदन गरेपश्चात मात्र एजेन्टहरू आधिकारिक हुने र कार्य गर्न पाउने व्यवस्था छ । बंगलादेशमा भने सन् २००२ देखि एजेन्ट नियुक्तिमा डाटाबेस प्रणाली लागु गरिएको छ । यस अन्तर्गत एजेन्ट नियुक्ति गर्ने संस्थाहरूले यही डाटाबेसको अधीनमा रही एजेन्ट चयन गर्नुपर्ने व्यवस्था छ । पाकिस्तानमा यस सम्बन्धी व्यवस्थालाई त्यहाँको प्रवासी नियमावलीले व्यवस्थापन गरेको छ । उक्त नियमावली अन्तर्गत आधिकारिक लाइसेन्स भएका बाहेक अन्य व्यक्ति कोही पनि अप्रवासन सम्बन्धी कार्यमा संलग्न हुन नपाउने भनी कडा कानुनी व्यवस्था गरेको छ । यी विभिन्न देशका फरकफरक तर प्रभावकारी व्यवस्थाबाट पाठ सिक्दै हामीले पनि एजेन्टहरूमार्फत भइरहेको ठगी धन्दालाई नियमन गर्न सक्छौं । तर त्यसका निम्ति सरकारी प्रतिबद्धता र अठोट चाहिन्छ ।"
बजार अनुगमन ठप्प,"विभागको अनुगमन टोलीले दरबारमार्गका ठूला स्टोरमा अनुगमन गरेपछि व्यवसायीहरू चिडिएका थिए । त्यसलगत्तै विभागले सवारी साधन, अस्पताल र स्कुल क्षेत्रमा अनुगमन र कारबाही प्रक्रिया बढाएपछि व्यवसायीहरूले उच्च तहमा दबाब दिँदै आएका छन् । अनुगमनबारे विभागलाई नै प्रश्न गर्नुपर्ने मन्त्री यादवले बताए । कसले भन्यो, अनुगमन स्थगित भयो । विभागले जे भनेको छ, त्यही लेख्नू । विभागलाई सोधेर लेख्नू, उनले भने, कार्ययोजना लगायतबारे विभागलाई नै सोध्नू, उसैलाई थाहा छ । उसले अनुगमन गरेको छ । बढी उसैलाई थाहा छ । उसैलाई सोध्नुस् । आपूर्ति सचिव अनिल ठाकुरले उपभोक्ता संरक्षण परिषदको बैठकपश्चात अनुगमनलाई निरन्तरता दिइने बताए । मन्त्रीको अध्यक्षतामा परिषदको बैठक छिट्टै बोलाउँछौं, उनले भने, परिषद्मा अनुगमनको समीक्षा हुन्छ । त्यसपश्चात सोहीअनुसार अनुगमन गर्न निर्देशन दिन्छौं । तर, परिषद्को बैठक बस्ने टुंगो लागेको छैन ।"
सिंहदरबारकै बिमा छैन,"सरकारको नीति तथा कार्यक्रममा बिमा क्षेत्रको विकास तथा विस्तार गर्ने उल्लेख भएको जनाउँदै बिकम संघका पूर्वअध्यक्ष विजयबहादुर शाहले भने, त्यसको सुरुवात सरकार आफैंले सरकारी भवन तथा सम्पत्तिको बिमा गरेर गर्नुपर्छ । केही वर्षयता आफूहरूले सार्वजनिक फोरमहरूमा पटकपटक यो विषय उठाउँदै आएको पनि उनले दाबी गरे । सरकार आफैले बिमा नगर्ने तर नागरिकलाई मात्र बिमा गर भन्दा अपेक्षित प्रतिफल प्राप्त नहुने उनको दाबी छ ।"
निगम लन्डन र न्युयोर्क उड्ने,निगमले आर्थिक वर्ष २०७३७४ मा ३३ सय ५८ वटा र आन्तरिकमा ४३ सय ५८ वटा उडान गरेको थियो । अन्तर्राष्ट्रियतर्फ त्यस वर्ष उपलब्ध कुल ५ लाख ७३ हजार सिटमध्ये ४ लाख २२ हजार सिट बिक्री गरेको थियो । त्यस्तै आन्तरिकतर्फ उपलब्ध १ लाख ४ हजार सिटमध्ये ६९ हजार सिट बिक्री गरेको थियो ।
बेलायतमा न्यूनतम ज्याला वृद्धि,लिभिङ वेज फाउन्डेसनले भने आधारभूत खर्च धान्न कामदारले वर्षमा थप ६ साता अतिरिक्त काम गर्नुपर्ने अवस्था रहेको औंल्याएको छ । फाउन्डेसनकी निर्देशक टेस लेनिङका अनुसार करिब ५५ लाख मानिसले नियमित आधारभूत खर्चभन्दा कम कमाइ गर्छन् ।
लघुवित्तद्वारा सवा खर्ब ऋण परिचालन,"नेपालमा अधिकांश लघुवित्त संस्थाहरूले अन्य बैंक तथा वित्तीय संस्थाबाट ऋण लिई विपन्न वर्गमा प्रवाह गर्दै आएका छन् । केही महिनायता बैंक तथा वित्तीय संस्थामा लगानीयोग्य रकम अभाव भएकाले लघुवित्त संस्थाले ऋण लिँदा तिर्ने ब्याजदर पनि महँगो भएको छ । राष्ट्र बैंकको निर्देशनअनुसार लघुवित्त संस्थाहरूले आफूले लिने र दिने ऋणको ब्याजअन्तर (स्प्रेड) ७ प्रतिशतभित्रै राख्नुपर्छ । यस्तै ऋणको ब्याजदर अधिकतम १८ प्रतिशतभन्दा बढी लिन नहुने राष्ट्र बैंकको निर्देशन छ । अहिले १४ प्रतिशतमा बैंकबाट ऋण लिएर १८ प्रतिशतमा ऋण प्रवाह गर्न अप्ठयारो भएको छ, अध्यक्ष जोशीले भने ।"
मिलेनियम च्यालेन्ज समिति गठन,विकास समितिले आयोजनाहरू अघि बढाउने कार्यको समन्वय गर्न प्रमुख कार्यकारी अधिकृत तोक्नेछ । नेपालको दिगो विकासका लागि अमेरिकी सरकारले आफ्नो सहयोग नियोग मिलेनियम च्यालेन्ज कर्पोरेसनमार्फत विद्युत् प्रसारण लाइन र सडक निर्माण गर्न ५० करोड डलर (५० अर्ब रुपैयाँ) सहयोग गरेको छ ।
फाइबर इन्टरनेट प्रयोगकर्ता बढे,प्रकाशको माध्यमबाट एक विन्दुबाट अर्को विन्दुमा जानकारी (डाटा) पुर्याउनुलाई नै फाइबरअप्टिक कम्युनिकेसन भनिन्छ । विशेषत: धेरै टाढासम्म द्रुत गतिको इन्टरनेट पुर्याउन अप्टिकल फाइबरको प्रयोग गरिन्छ । यसमा धातु प्रयोग नगरिने भएकाले डाटा चुहावट कम हुने गर्छ । अप्टिकल फाइबरको प्रयोग गरी पुगेको इन्टरनेट सेवालाई नै फाइबर इन्टरनेट भन्ने गरिन्छ । सरकारले सार्वजनिक गरेको ब्रोडब्यान्ड नीति २०७१ ले सन् २०१८ भित्र सबै जिल्ला सदरमुकाममा अप्टिकल फाइबर सञ्जाल पुर्याउने लक्ष्य राखेको छ ।
नेप्सेमा ६ अंकको सुधार,"अघिल्ला दिनहरूमा जस्तै मंगलबार पनि बजारमा निकै उतारचढाव देखियो । कारोबारमा आएकामध्ये वित्त कम्पनीबाहेक सबै समूहको परिसूचक बढे पनि समग्र नेप्से ६०४ अंकले बढेको हो । मंगलबार उत्पादन तथा प्रशोधन समूहको परिसूचक सबैभन्दा बढी २९८ प्रतिशतले बढयो । यसैगरी बैंकिङ समूहको परिसूचक ०३१, व्यापारको १३६, होटलको ०७५, विकास बैंकको ०७९, जलविद्युत्को ०९५, बिमाको ०४७ र अन्य समूहको परिसूचक ०८७ प्रतिशतले बढे । करिब साढे ३ हजार कारोबारबाट १ सय ६० कम्पनीका ६ लाख ६६ हजार ५ सय ९६ कित्ता सेयर किनबेच भए । उक्त कारोबारबाट २२ करोड ३६ लाख रुपैयाँ परिचालन भयो ।"
स्याफ्रुबेंसीमैलुङ सडकको निर्माण अन्तिम चरणमा,पहिलो चरणमा गाईघाटको त्रियुगा नदीदेखि गाईघाटको ट्राफिक चोकसम्मको एक किलोमिटर लम्बाइ र २५ मिटरको चौडाइ सडकसहितको नाला निर्माण र सडक कालोपत्रे कार्य सुरु भएको प्रमुख इन्जिनियर निज्जल श्रेष्ठले बताए । सडक विभागको ११ करोड ९८ लाख रुपैयाँमा पहिलोपटक उक्त सडकखण्डको नाला निर्माण र सडक कालोपत्रे गर्ने कार्य औपचारिक रूपमा सुरु भएको हो ।
"कृषकले आश्वासन मात्रै पाए, सिँचाइ सुविधा पाएनन्",जिल्लामा ६३ हजार २ सय ९७ हेक्टर खेतीयोग्य जमिन छ । त्यसमा वर्षैभरि सिञ्चित हुने जमिन ६ हजार ४ सय ८ हेक्टर (१० दशमलव २ प्रतिशत) रहेको जिल्ला कृषि विकास कार्यालयको तथ्यांकमा उल्लेख छ । १० प्रतिशत वर्षभरि सिञ्चित हुने र ७ प्रतिशत जमिन आंशिक रूपमा सिञ्चित हुने गरेको छ ।
नबिलको नयाँ योजना र शाखा विस्तार,"काठमाडौं (कास) नबिल बैंकले भिसा कार्डबाहक ग्राहकलाई लक्षित गरी कार्ड बाट कार क्यासब्याक लगातार नामक अभियान सुरु गरेको छ । अभियानमा ग्राहकका लागि तत्काल नगद फिर्ता तथा बम्पर उपहार योजना समावेश गरिएको जारी विज्ञप्तिमा उल्लेख छ । नगद फिर्ता योजनामा कुनै पनि नबिल बैंक भिसा कार्डबाहक (डेबिटक्रेडिटप्रिपेड) ग्राहकहरूले नेपालभित्रका पीओएस तथा ईकमर्स साइटबाट एउटै कार्डमार्फत ३ पटक कारोबार गरे सय रुपैयाँ नगदै फिर्ता पाउने जनाएको छ । त्यस्तै बम्पर योजनामा सबैभन्दा धेरैपटक कारोबार गर्ने एकजनालाई उपहारस्वरूप हुन्डाई ग्रान्ड आई १० (मेगना) कार प्रदान गरिने बैंकले जनाएको छ । यसैबीच बैंकले सुर्खेतको वीरेन्द्रनगर, कैलालीको टीकापुर र दाङको लमहीमा शाखा विस्तार गरेको छ ।"
भारतमा दलितको प्रदर्शनमा हिंसा चर्कियो,न्यायाधीश गोयलले प्रदर्शनमा उत्रेका मासिनले अदालतको निर्णय राम्रोसँग नपढेको बताएका छन् । कतिपय विश्लेषकहरूले दलितको नाममा भारतमा भइरहेको प्रदर्शन चर्काएको आरोप लगाएका छन् ।
फ्रान्समा रेल सेवा सञ्जाल ठप्प,ऊर्जा क्षेत्रका युनियनहरूले पनि विभिन्न माग राख्दै हड्तालको आह्वान गरेका छन् । उनीहरूले ऊर्जा बजारको उदारीकरणको अन्त्य हुनुपर्ने बताएका छन् । कतिपय स्थानमा विश्वविद्यालयको प्रवेश शुल्क वृद्धिको विरोधमा हजारौं विद्यार्थीले समेत हड्तालमा भाग लिएको जनाइएको छ ।
पत्रकार कारबाहीको आदेश फिर्ता,"भारतकी केन्द्रीय सूचना मन्त्री स्मृति इरानीले झूटो समाचार प्रकाशन तथा प्रसारण गरेको पाइए सरकारले पत्रकारलाई दिएको परिचयपत्र निलम्बन गर्ने चेतावनी दिँदै विज्ञप्ति जारी गरेकी थिइन् । इरानीको उक्त चेतावनीको व्यापक विरोध भएपछि निर्णय फिर्ता लिन प्रधानमन्त्री मोदीले निर्देशन दिएको भारतीय सञ्चारमाध्यमले जनाएका छन् । इरानीले पत्रकारलाई सरकारी निकायले मान्यता दिने आधार मानिएको निर्देशिकामा संशोधन गर्ने प्रस्तावसमेत गरेकी थिइन् । भारतका पत्रकार र सम्पादकले उक्त प्रस्ताव प्रेसमाथिको ठाडो आक्रमण भएको प्रतिक्रिया दिएका थिए । सूचना तथा प्रसारण मन्त्रालयले उक्त प्रस्ताव झूटो समाचारको बढ्दो प्रयोग रोक्न आवश्यक भएको बताएको थियो । यद्यपि, मन्त्रालयले त्यस्तो प्रस्तावले कसरी गलत समाचार रोकिन्छ भन्ने जनाएको थिएन । इरानीको घोषणासँगै सञ्चारमाध्यममाथि सरकारले अंकुश लगाउन खाजेको भन्दै विरोध भएको थियो । गत मार्चमा सरकारी निकायमा दर्ता नभएको एक वेबसाइटका सम्पादकलाई गलत समाचार प्रकाशित गरेपछि पक्राउ गरिएको थियो । गैरनाफामूलक संस्था रिपोर्टर्स विद आउट बोर्डर्स ले गत वर्ष सार्वजनिक गरेको प्रेस स्वतन्त्रता सूचकांकमा समावेश १८० देशमध्ये भारत १३६ औं स्थानमा छ ।"
बाढीपीडितलाई सौतेनी व्यवहार,"राजमार्ग छेउ बसेका पीडित परिवारले अब सरकारबाट राहत पाउने आशा मारिसकेका छन् । बारकाप्ले जाउँ भने पाइला टेक्ने ठाउँ छैन, यता सरकारले आंशिक क्षतिमात्र भएको भनेको छ, मनवीरकी पत्नी अमृताले भनिन्, अब कहिले भूकम्पपीडितको घर बनाउन जाने, कहिले कालापहाड जाने, यसैगरी पेट पाल्ने त होला ।"
वराहबाट सिम्लेसम्म जेटबोट सञ्चालन,कोसी नदीको प्रवाह बढी भएकाले ठूला जेटबोट कतिपय ठाउँमा ठोकिने भएकाले साना साइजका जेटबोट पनि ल्याउने तयारी भइरहेको छ । कम्पनीको सञ्चालक समितिका अध्यक्ष सन्तोष भण्डारीले जेटबोट सञ्चालनले पहाडी भेगका यात्रु तथा पर्यटकलाई सहज विकल्प दिएको बताए ।
साथीबाटै लुटिएपछि,"इलाका प्रहरी कार्यालयका डीएसपी टंक भट्टराईले लुटिएर बेखर्ची बनेका तामाङलाई प्रहरीहरूबाटै ३ हजार रुपैयाँ संकलन गरी बाटो खर्च दिएर घर पठाइएको जानकारी दिए । भट्टराईले भने, लुटिएको पैसा खोजतलास गरिदिन सिक्किम प्रहरीलाई समन्वयका लागि अनुरोध पनि गरेका छौं ।"
अवैध माछामासु नष्ट,"नेपालमा पशु क्वारेन्टाइनले परीक्षण गरेर ठीक छ भनेको माछा मात्रै आयात गर्न पाइन्छ, डापौडेलले भने । विधि नपुर्याई ल्याएका कारण माछा पनि नष्ट गर्नुपरेको चेक पोस्ट प्रमुख पौडेलले बताए । कुखुराको मासु ८ टनको हाराहारीमा रहेको अधिकारीहरूको दाबी छ । भारतीय नम्बर प्लेट यूपी ७० बीटी १७७६ नम्बरको एसी कन्टेनर ट्रकबाट समान बरामद गरिएको हो । ट्रकमा हरियो केराउ, आलु चिप्स हरिया दाना मकै लगायतका सामग्री पनि ल्याइएको छ । भैरहवा भन्सार कार्यालयबाट आइतबार सवा चार बजे भित्रिएको ट्रक नारायणगढमा आइतबार मध्यरातमा नियन्त्रणमा लिइएको हो । ट्रक चालक रियाज खान चितवन प्रहरीको नियन्त्रणमा छन् । प्रहरीका अनुसार भारतको सुनौलीसम्म ट्रक अर्कै चालकले चलाएर आफूलाई जिम्मा लगाएको उनले बताएका छन् ।"
लोपोन्मुख गिद्ध फेला,"डाइकोफाम लगाइएको गाईभैंसीको सिनो खाने गिद्धमा भुत्ला खुइलिने, समूहबाट एक्लिने र मर्ने गरेको उनले बताए । नेपाल गिद्धको प्रमुख बासस्थान भए पनि जलवायु परिवर्तनका कारण पछिल्लो दशक गिद्ध लोप हुँदै गएका छन् । वातावरण सन्तुलनका लागि गिद्धको संरक्षण जरुरी रहेको भन्दै वातावरणविद्हरूले संरक्षण र प्रजननका लागि विभिन्न कार्यक्रम सञ्चालन गर्दै आएका छन् ।"
जोखिम बस्तीको अध्ययन,"गोरखा (कास) भूकम्पको ३५ महिनापछि जोखिममा परेका बस्तीको अध्ययन गरिएको छ । भूगर्भविद् कृष्णबहादुर थापा नेतृत्वको टोलीले जोखिमयुक्त बस्तीको अध्ययन गरेको पुनर्निर्माण प्राधिकरण जिल्ला समन्वय समितिको सचिवालयले जनाएको छ । सचिवालयका निमित्त प्रमुख शिव पौडेलका अनुसार भूकम्प र त्यसपछिका परकम्पले जमिनमा धाँजा फाटेको, पहिरोको जोखिममा रहेका र जमिनको भाग कमजोर भएका बस्तीका पीडितलाई पुन:स्थापनाका लागि अध्ययन गरिएको हो । बस्ती जोखिममा छ भनेर भूकम्पपीडितले दिएको निवेदनलाई आधार मानेर अध्ययन गरेका हौं, उनले भने, अहिले स्थलगत अध्ययनमात्र भएको हो, प्रतिवेदन तयार पारेर पुनर्निर्माण प्राधिकरणको केन्द्रमा बुझाएपछि कुनकुन बस्ती बस्न अयोग्य छन्, वास्तविक रूपमा थाहा हुन्छ । अध्ययनको प्रतिवेदनलाई आधार मानेर बस्ती स्थानान्तरण सुरु हुने उनले बताए । जोखिममा परेका बस्तीमा अनुदानको पहिलो किस्ता बुझेका कतिपय भूकम्पपीडितले घर बनाउन थालेका छैनन् । हालसम्म लाप्राक र बगुवा लामाचौरमा मात्र बस्ती स्थानान्तरणको काम भइरहेको छ । आरुआर्वाङ राना गाउँको १७, वारपाक स्यामेरका २२, कोजेका ३४, मान्द्रेका २०, स्नानका ५ र बल्खेका ७८ घरधुरी बस्तीको स्थलगत अध्ययन भइसकेको छ । मुच्चोक घोप्टेका १४, सवदुरका १७, राम्चेका ६, छोप्राक थुम्काको १ र मान्वु स्याप्चेतका बस्तीको स्थलगत अध्ययन भएको सचिवालयले जनाएको छ । सिर्दिवासका दुईवटा बस्तीको अध्ययन गर्ने तयारी भइरहेको छ ।"
बुधनी बनिन् दिया,"नाटक मञ्चनमा संगीतकारद्वय प्रलय चौलागाईं तथा उमेश खड्काले साथ दिएका थिए । बुधनीको भूमिका गरेकी अभिनेत्री दियाले थारू गाउँमै पुगेर उनीहरूकै लोककथामा काम गर्न पाउँदा रोचक अनुभूति भएको बताइन् । अमेरिकी दूतावासको बुक बस, शिक्षा फाउन्डेसन नेपालसँग आबद्धतामा सृजनालयको आर्ट वक्र्स, सँगै खेलौँ कार्यक्रमअन्तर्गत नाटक तयार पारी मञ्चन गरिएको हो ।"
पत्नीवियोगमा मदनकृष्ण,"एकछिन् त तैपनि हाँसेर जिउँछुतिमी साथ भएको बेलामेरो मृत्युको खबर सुन्दा यहाँ,तिमी एक छौ रुने मान्छेन्हयु बज्राचार्यको संगीतमा पत्नी यशोदाका लागि मदनकृष्णले आफ्नै रचनामा गाएको उक्त गीत भने यति बेला स्वयंका लागि संयोग बनिदिएको छ । हास्यव्यंग्यका क्षेत्रमा सर्वाधिक चर्चित र प्रतिष्ठित मानिएका मदनकृष्ण पत्नीवियोगमा परेपछि सामाजिक सञ्जालहरूमा उनीप्रति सर्वसाधारणदेखि फिल्मकर्मी, कलाकारले दिनैभर समवेदना प्रकट गरेका थिए ।"
महिलाकेन्द्रित प्रस्तुति,"बेलायतका एलान लाइडियार्ड निर्देशित नाटक द चियर्स वेर मुभ्ड टु गिभ मी प्यासेज मा बूढी महिलाको कथा उनिएको छ । तमारा मकलर्ग अभिनीत नाटकमा तमाराको अनुभवहरू समेटिएको छ । तमारा ६८ वर्षकी छन् । उनले विभिन्न संस्थामा काम गर्दा घुमेको उत्तर अमेरिका, दक्षिण अमेरिकालगायतको संस्कृति, रहनसहनबारे उनले संगीतको तालमा नाच्दै सुनाइन् । मंगलबारै देखाइएको नाटक पर्फमेन्स विथ माक्र्स मा नेपाल र पेरिसको कथा छ । मुकुण्डो लगाएर गरिने पर्फमेन्सलाई भूमिका थारूले मञ्चमा उतारेकी छन् भने नाटकको निर्देशन म्याक्सिमले गरेका हुन् ।महोत्सव बिहीबारसम्म चल्नेछ ।"
३३ प्रतिशत हयाप्पिनेस,प्रदर्शनी शुक्रबारसम्म जारी रहनेछ ।
चित्रसँग सेल्फी,यो शृंखला पनि २२ महिना जारी रहने बताइएको छ ।
प्रणयमा प्रकट,"कार्यक्रममा शिवका १५ गजलका साथै चितवनका स्रष्टाहरूले पनि आफ्ना रचना सुनाए । पत्रकार अखण्ड भण्डारी लगायतको उपस्थिति रहेको कार्यक्रममा चितवनका स्रष्टा केशवराज आमोदी, तिलकराज शर्मा र राजेन्द्र घायललाई सम्मानसमेत गरिएको थियो ।"
४ विधेयकमा सहमति जुटयो,स्थानीय तहका पदाधिकारीको सेवा सुविधासम्बन्धी विधेयकमाथि छलफल हुने जारी रहेको उनले जानकारी दिए । चैत १ गते बसेको मन्त्रिपरिषद् बैठकले विधेयक स्वीकृत गरेर प्रदेशसभामा पेस गर्ने निर्णय गरे पनि विवादित भएका कारण सरकारले प्रदेशसभा दर्ता गरेको थिएन । जिल्ला समन्वय समितिका सदस्य र कार्यपालिका सदस्यको तलबसुविधा नतोकिएको भन्दै विरोध भएपछि सरकारले परिमार्जन गर्न लागेको हो । सरकारले बिजनेस दिन नसकेको भन्दै सत्तारूढ दलका सांसदबाटै तीव्र आलोचना भएपछि कानुन निर्माणलाई तीव्र पारेको छ ।
बाँदरले बस्ती नै विस्थापित,जिल्लाभरि नै बाँदरको समस्या भएपछि गएको चुनावमा मतदाताले बाँदर नियन्त्रण गरिदिन मागपत्र पेस गरे । उम्मेदवारले नियन्त्रण प्रयास गर्ने भनेर वाचा दिएका थिए । आफूले पनि त्यस्तो वाचा गरेको तर नियन्त्रणका उपाय निकाल्न नसकेको वडाअध्यक्ष केसीले बताए । उनले हाललाई बाह्रकुच्चेका विस्थापितलाई घडेरी उपलब्ध गराइदिन र बाँदरले क्षति पुर्याउन नसक्ने खेतीपाती गर्नका लागि सहयोग कार्यक्रम ल्याउने बताए ।
व्यस्त बन्दै न्यायिक समिति,"कर्मचारी व्यवस्थापन महत्त्वपूर्ण कुरा हो, यसलाई नमिलाइएकाले मामिला झन्झट बनेको देखिन्छ, स्थानीय तहमा सुशासन कार्यक्रम नियालिरहेका खड्का भन्छन् ,स्थानीय तहमा न्यायिक समिति पूर्णरूपमा व्यवस्थित बन्न धेरै समय लाग्छ । उनका अनुसार विषयगत कार्यालय स्थापनामा नभएको कारणले न्यायिक समितिलाई उपप्रमुखले आफ्नै कार्यकक्षबाट चलाइरहेका छन् ।"
"बौद्धनाथमा विवाद, कार्यकारी निर्देशकले दिए राजीनामा","बौद्धनाथ महाचैत्यको सम्वद्र्धनको अधिकार पाएको समिति पर्यटन तथा संस्कृति मन्त्रालयअन्तर्गतको निकाय हो । अघिल्लो सरकारको पाला तत्कालीन पर्यटन तथा संस्कृति मन्त्री जितेन्द्र देवले राजकुमार लामा अध्यक्ष र कुयाङ लामा कार्यकारी निर्देशक रहेको सात सदस्यीय नयाँ कार्यसमिति नियुक्त गरेको थियो । अध्यक्ष लामा र सदस्य मंगल लामा समूहबीच चल्दै आएको विवादको चेपुवामा परेका कार्यकारी निर्देशक लामाले मंगलबारै पर्यटन मन्त्री रवीन्द्र अधिकारीलाई राजीनामा पत्र बुझाएका छन् । लामाका अनुसार बहुमत नपुगे पनि आर्थिक निकासाको फाइल जबर्जस्ती अघि बढाउन अध्यक्षले दबाब दिएका कारण पनि आफूले राजीनामा दिएको बताए । अध्यक्षको समूहले निकासाको दबाब दिने, अर्को समूहले निकासा नगर्न दबाब दिने, कार्यकारी निर्देशक लामाले पत्रकार सम्मेलनमा भने, दुवै समूह कानुनी अधिकारभन्दा बाहिर गएर काम गर्न खोजेकाले यस्तो स्थिति पैदा भयो । उनले बौद्धनाथ जस्तो पवित्र थलोमा भइरहेको स्वार्थगत चलखेलले सिंगो बौद्ध समुदायलाई असर पुग्ने बताए । पत्रकार सम्मेलनमा उनले आफूले चारवर्षे कार्यावधिभित्र गर्न खोजेको कार्य योजना पनि सुनाएका थिए । कार्ययोजनामा आर्थिक प्रणालीलाई सफ्वेयरमा ल्याएर व्यवस्थित गर्ने, धर्मशाला बनाउने, पर्यटन प्रवेशलाई पारदर्शी बनाउन डिजिटल प्रणाली अपनाउने, अन्तर्राष्ट्रिय बौद्ध सम्मेलन गर्नेलगायत थिए । अध्यक्ष लामाले आर्थिक लाभ लिन खोज्ने समूहका कारण विवाद भएको स्वीकार गरे ।"
धूलोले श्वासप्रश्वासका बिरामी बढे,"धूलोले समस्या भएपछि प्रहरी र प्रशासनको ध्यानाकर्षण गरे पनि सुनुवाइ नभएपछि सडक बन्द गर्न उत्रिएको स्थानीयको भनाइ छ । धूलो नियन्त्रण गर्न प्रशासनले चासो नै देखाएको छैन । स्थानीय भट्ट भन्छन्, समस्या झनै बल्झिरहेको छ । स्थानीय श्रीराम गिरीले पनि धूलोको असरले मान्छेसँगै पशुचौपायासमेत बिरामी पर्न थालेको दाबी गरे । नीलकण्ठ नगरपालिकाका सल्लाहकार दीपक कोइरालाले एकैसाथ न्यूनीकरण सम्भव नभए पनि सडकको मर्मत सम्भार र स्तरोन्नति गरेपछि समस्या समाधान हुने दाबी गरे । धादिङका अधिकांश ग्रामणि सडकको स्तरोन्नतिको काम अझै सुरु भएको छैन । स्तरोन्नतिको काम सुरु गरिएका सडक पनि अलपत्र छोडिएकाले धूलोको समस्या झनै विकराल बनेको हो ।"
परीक्षा दिएर फर्कंदा बलात्कृत,हेटौंडा५ स्थित जीएस निकेतन परीक्षा केन्द्रमा परीक्षा दिएर घरतर्फ फर्कने क्रममा आइतबार गढीको जंगलमा सुनारले बलात्कार गरेको उनीहरूले बताए । बलात्कार गरेको आरोपमा प्रहरीले सुनारलाई सोमबार गरिसकेको जनाएको छ । परीक्षा सकेर किशोरी एक्लै हिँडेर घरतर्फ गइरहेका बेला बलाकृत भएकी हुन् ।
ससुरा हत्या गर्नेलाई सर्वस्वसहित जन्मकैद,हेटौंडा (कास) ससुराको हत्या गरेको ठहर गर्दैै जिल्ला अदालत मकवानपुरले ज्वाइँलाई सर्वस्वसहित जन्मकैदको फैसला गरेको छ । जिल्ला अदालतका न्यायाधीश खडानन्द तिवारीले हेटांैडा उपमहानगरपालिका ४ का ७२ वर्षीय चन्द्रकान्त न्यौपानेको हत्यामा दोषी ठहर गर्दै बारा कोल्वीका २६ वर्षीय युवराज पाण्डेलाई सर्वस्वसहित जन्मकैद गर्ने फैसला गरेको हो । अदालतले बुहारी तुलसा न्यौपानेलाई १० वर्ष कैदको फैसला सुनाएको छ । पाण्डे न्यौपानेका छोरीज्वाइँ हुन् भने तुलसा बुहारी हुन् । जग्गाको लेनदेनबारे विवाद भएपछि ज्वाइँ र बुहारी मिलेर ०७३ असोज २ गते चन्द्रकान्तको घरमै हत्या गरेका थिए । उनीहरू दुवैलाई अदालतले ०७३ कात्तिक १९ गते पुर्पक्षका लागि थुनाका राखेको थियो ।
मैलुङस्याफ्रुबेसी सडक ५ दिन खोलिने,२०७२ वैशाख १२ को भूकम्पपछि सेनाले मैलुङदेखि स्याफ्रुबेसीसम्म १७ किलोमिटर डबल लेनको सडक निर्माण गर्ने जिम्मेवारी पाएको थियो । सडकको ट्रयाक खोल्ने काम ९५ प्रतिशत सकिएको सडक निर्माण कार्यदलका प्रमुख केसीले बताए ।
ब्रान्डिङ ले सहकारीमा वित्तीय अनुशासन,"दोलखा (कास) सहकारी क्षेत्रलाई व्यवस्थित गर्न सुरु गरिएको ब्रान्डिङ कार्यक्रमले वित्तीय अनुशासन कायम गर्न सहयोग पुगेका छ । सहकारीमा सुशासन कायम गर्न ती कार्यक्रमले सहयोग गरिरहेका छन् । नेपाल बचत तथा ऋण केन्द्रीय सहकारी संघ (नेफ्स्कुन) ले एसियाली ऋण महासंघ (अक्कु) को प्राविधिक सहयोगमा देशभरबाट इच्छुक बचत तथा ऋण सहकारी संस्थाको ब्रान्डिङ गर्दै आएको छ । अक्कुले एक्सेस र नेफ्स्कुनले प्रोबेसन कार्यक्रम सञ्चालन गर्दै आएको हो । जिल्ला सहकारी संघ दोलखाका अध्यक्ष हेमन्त चौलागार्इंले सहकारी संस्थमा वित्तीय अनुसाशन कायम गर्न ब्रान्डिङ महत्त्वपूर्ण भएको बताए । एक्सेस ब्रान्डमा गएपछि संस्थाको गुणस्तरमा समेत वृद्वि भएको चौलागार्इंको दाबी छ । उनका अनुसार दोलखाका ३ सहकारी एक्सेस ब्रान्डमा, ५ प्रोबेसन र २७ वटा जोखिममा आधारित साकोस सुपरीवेक्षण कार्यक्रममा सहभागी भएका छन् । दोलखामा ५ सय २३ संस्थामा १ लाख ८६ हजार मानिस आबद्व छन् । दोलखास्थित मिलीजुली बचत तथा ऋण सहकारी संस्थाका व्यवस्थापक ईश्वर न्यौपानेले सुशासन र कर्मचारीको क्षमता अभिवृद्धिका लागि ब्रान्डिङ प्रभावकारी भएको बताए । सहकारीमा एकरूपता, ऋण दिने प्रक्रियादेखि भाखा नाघेको ऋणलगायतमा यसले ख्याल गर्छ, उनले भने, सहकारीबीचको अस्वस्थ प्रतिस्पर्धा हटाउन पनि यसले मद्दत गर्छ । ब्रान्डिङले सहकारीलाई समुदायको उत्कृष्ट एवं नमुना वित्तीय संस्था बनाउन सहजीकरण गर्ने नेफ्स्कुन अध्यक्ष डीबी बस्नेतले बताए ।"
ठूला उद्योगमा लगानी गर्नुस्,"हेटौंडा (कास) मुख्यमन्त्री डोरमणि पौडेलले सहकारीलाई ठूला उद्योग व्यवसायमा लगानी गर्न अनुरोध गरेका छन् । ६१ औं सहकारी दिवसको अवसरमा हेटौंडामा आयोजित कार्यक्रममा बोल्दै उनले उत्पादनमूलक क्षेत्रमा लगानी गर्न अनुरोध गरे । सहकारीको काम बचत तथा ऋणको कारोबार गर्ने मात्रै हैन, सहकारीको माध्ययमबाट ठूला काम गर्ने हो, पौडेलले भने, सहकारीले लगानी गर्ने हो भने ५ वर्षमा आर्थिक समृद्धि सम्भव छ । उनले ठूला उद्योगमा लगानी गर्न सहकारी तयार भए प्रदेश सरकारले आधा लगानी गर्ने बताए । उनले सहकारीलाई अर्थतन्त्रको एक खम्बा भएको चर्चा गर्दै ३ खम्बे अर्थनीतिलाई व्यवहारमा लागू गर्नुपर्ने बताए । आर्थिक मामिला तथा योजनामन्त्री कैलाश ढुंगेलले सहकारीले उत्पादन थाल्नुपर्ने तर्क गरे । कार्यक्रममा उत्कृष्ट सहकारी संस्था र सहकारीकर्मीलाई सम्मान गरिएको थियो ।"
सहकारी संग्रहालयको शिलान्यास,"चितवन (कास) भरतपुर महानगरपालिका१९ शारदा नगरमा सहकारी संग्रहालय बन्ने भएको छ । नेपालमा दर्ता भएको पहिलो सहकारी संस्था बखान सहकारी संस्था परिसरमा संग्रहालय बन्न लागेको हो । २०१३ साल चैत २० गते दर्ता भएको सहकारी स्थापनाको दिन पारेर राष्ट्रिय सहकारी दिवस मनाइन्छ । चितवन क्षेत्र नं ३ का प्रतिनिधिसभा सदस्यसमेत रहेका पूर्वप्रधानमन्त्री तथा माओवादी केन्द्रका अध्यक्ष पुष्पकमल दाहालले सहकारी संग्रहालयको शिलान्यास गरे । वर्तमान संविधानले अर्थतन्त्रको ३ आधारमध्ये सहकारीलाई पनि एक मानेको भन्दै उनले पहिलो सहकारी खुलेको स्थानमा संग्रहालय बन्नु सुखद भएको धारणा राखे । उनले भने, हामीले संविधानमा नेपालको अर्थतन्त्र समाजवाद उन्मुख रहने भनेका छौं । सहकारीले समाजवादी अर्थतन्त्र निर्माणमा भूमिका खेल्छ, कार्यक्रममा उनले भने, सहकारी नभए धनी र गरिबबीचको खाडल बढ्छ । सहकारीले सामाजिक न्याय दिने दाहालको भनाइ छ । हामीले भोगेको इतिहास र गरेका कामहरूको विवरण धेरैको सिकाइको विषय हुनेछ ।"
कुपोषण निम्त्याउँदै जलवायु परिवर्तन,"भर्खरै राजधानीमा भएको सम्मेलनबाट जलवायु परिवर्तन र स्वास्थ्यबारे अनुसन्धान गर्नुपर्ने निष्कर्ष निकालिएका छन्, विज्ञहरूबाट । विद्यालय तहकै पाठ्यक्रममा राखिएका जलवायु परिवर्तनका पाठमा थप्नुपर्ने स्वास्थ्य अनुसन्धान परिषद्का प्रमुख डा अञ्जनीकुमार झा बताउँछन् । जलवायु परिवर्तनका कारण विषेशगरी गरिब, महिला र किशोरीका स्वास्थ्य समस्या संकटमा परिरहेको उनले बताए । यसबारे परिषद् बृहत् अनुसन्धान थाल्ने उनले बताएका छन् ।"
सप्लायर्सको लापरबाही कायम,अहिले बोर्डले पानी सप्लायर्सलाई घरायसी प्रयोजनको लागि प्रयोग गर्न मिल्ने गरेर हरियो स्टिकर मात्र वितरण गरेको छ । हरियो स्टिकर पनि कतिपय टयांकर व्यवसायीले लिएका छैनन् । बोर्डका प्राविधिक बोधराज दाहालले स्टिकर लिन पटकपटक टयांकर व्यवसायीलाई ध्यानाकर्षण गराइसकेको दाबी गर्छन् ।
स्वरसम्राट्को सम्झनामा संग्रहालय,कलाकार र कलाको संरक्षण राज्यको दायित्व रहेकाले आफूले नारायणगोपालबारे आउने पुस्तालाई समेत जानकारी होस् भन िसंग्रहालय निर्माण गर्नेबारे सोचेको उनले बताए ।
पोखरी संरक्षणका लागि श्रम शिविर,विष्णुकुण्डलपछि मध्यपुर थिमि४ मा अवस्थित चउरको रूपमा परिणत ऐतिहासिक निगु पुखु संरक्षण अभियान सुरु गर्ने उनले बताए । निगु पुखु संरक्षण गर्न नगरपालिकाले गुरुयोजनाको तयारी थालेको नगरप्रमुख मदनसुन्दर श्रेष्ठले बताए । निगुपुखुलाई गुरुयोजनाअनुरूप निर्माण गर्न चालू आर्थिक वर्षमा ३० लाख रुपैयाँ विनियोजन गरेको समेत उनले बताए ।
घुम्ती सेवा सञ्चालन,भक्तपुर (कास) सूर्यविनायक नगरपालिकाले पसल तथा व्यवसाय दर्ता गरेर आन्तरिक राजस्व वृद्धि गर्ने लक्ष्यका साथ घुम्ती सेवा सञ्चालन गरेको छ । आफ्नो गाउँ आफैं बनाऔंं भन्ने नाराका साथ सूर्यविनायक नगरपालिका अन्तर्गतका व्यवसायीलाई पसल तथा व्यवसाय दर्ता गर्न घुम्ती सेवा सुरु गरेको नगरप्रमुख वासुदेव थापाले बताए । नगरभित्रका सम्पूर्ण सानाठूला व्यवसायलाई एकीकृत गरी करको दायरामा ल्याउने र नगरपालिकालाई आर्थिक सामाजिक रूपमा विकास तथा परिस्कृत गर्दै लैजाने उद्देश्यले घुम्ती सेवा सञ्चालन गरेको थापाले बताए ।
अमेरिकीसहित दुई पक्राउ,काठमाडौं (कास) प्रहरीले छुट्टाछुट्टै स्थानबाट लागूऔषधसहित दुई जनालाई पक्राउ गरेको छ । मंगलबार चरेसहित विमानस्थलबाट अमेरिकी नागरिक जर्मी ऊ मिल्टन पक्राउ परेका हुन् । उनका साथबाट २३ थान ससाना डल्ला बनाइएका चरेसका गोली बरामद भएको प्रहरीले जनाएको छ । यसैगरी लागूऔषध नियन्त्रण ब्युरोको टोलीले सोमबार जडिबुटीबाट वीरगन्जका २५ वर्षीय सनी कुमारलाई पक्राउ गरेको हो ।
चटयाङमा परेर मृत्यु,काठमाडौं (कास) कीर्तिपुरमा चटयाङमा परेर एक महिलाको मृत्यु भएको छ । कार्कीगाउँकी ६० वर्षीया बिन्दु कार्की सोमबार बाटोमा हिँड्दै गर्दा चटयाङमा परेपछि उपचारका लागि कीर्तिपुर अस्पताल पुर्याइए पनि उपचारका क्रममा उनको मृत्यु भएको हो ।
सचेतना जगाउन हिमाल आरोहण,काठमाडौं (कास) पाठेघर क्यान्सरबारे सचेतना जगाउन फोटो पत्रकार पूर्णिमा श्रेष्ठले सगरमाथा आरोहण गर्ने भएकी छन् । सो क्रममा बेस क्याम्पदेखि सगरमाथाको टुप्पोसम्म फोटो प्रदर्शनी गर्ने योजना रहेको उनले बताइन् ।
संकटाले लियो बदला,उता संकटाका प्रशिक्षक सल्यान खड्गीले खेलाडीका लागि डेनाइट म्याच अनुकूल भएको र युवा खेलाडीको तालमेल मिलेका कारण जित सम्भव भएको बताए । बुधबार नेपाल पुलिसले त्रिभुवन आर्मीसँग खेल्नेछ ।
बाँके ब्लास्टर्स महँगोमा बिक्री,प्रदेश नम्बर ५ का खेलाडी ७० प्रतिशत र बाँकी अन्य जिल्लाबाट सहभागिता गराइने लक्ष्य छ । टिम अक्सनबाट निकै सकारात्मक परिणाम आस गरिएको र उत्साहित रहेको आयोजकले जनाएको छ । विजेता टोलीले १ लाख १० हजार र उपविजेताले ६० हजार रुपैयाँ पुरस्कार जित्ने छन् ।
दक्षिण अफ्रिकालाई टेस्ट सिरिज,इंग्ल्यान्ड भने पछिल्ला १३ टेस्टमा जितविहीन छ । घरेलु टिमले जितका लागि ३ सय ८२ रनको लक्ष्य पाएकामा उसको दोस्रो इनिङ्स खराब प्रकाशले रोकिनुपूर्व ८ विकेटमा २ सय ५६ रन थियो । सोधी ५६ रन बनाएर नटआउट रहे । वाग्गरले ७ रन बनाउन १ सय ७ बल सामना गरे ।
गौरीगंगा कप फुटबल हुने,गौरीगंगा नगरपालिका वडा नम्बर ८ को रंगशाला बडैपुरमा हुने प्रतियोगिताका माध्यमबाट मध्यवर्ती क्षेत्रमा नमुना रंगशाला बनाउने र युवालाई कुलतबाट बचाएर खेलतर्फ आकर्षित गराउने उद्देश्य राखिएको छ ।
लुम्बिनी लायन्स च्याम्पियन,धिरज शर्माले ४० रन बनाए पनि अन्य ब्याट्सम्यानले राम्रो रन बटुल्न सकेनन् । टोलीलाई सस्तैमा समेट्न भैरहवाका सोमेश अग्रवालले ३ तथा रौनक अग्रवालले २ विकेट लिए । शुभम अग्रवाल म्यान अफ द म्याच घोषित भए । प्रतियोगिता नेपाल राष्ट्रिय मारवाडी युवा संगठनको आयोजनामा भएको थियो ।
एसियाडलाई उच्चस्तरीय समिति,"सोमबारको मन्त्रीस्तरीय निर्णयानुसार समिति गठन गरिएको हो । समितिका सहसंयोजकमा राखेप कोषाध्यक्ष शैलेश कर्माचार्य तथा सदस्यमा राष्ट्रिय टिम तयारीका संयोजक वीरेन्द्र श्रेष्ठ, राखेप तालिम तथा प्रशिक्षण विभागका निर्देशक रिमबहादुर रानाभाट, नेपाल खेलकुद विज्ञान प्रतिष्ठानका निर्देशक नवीन उप्रेती, खेलकुद विकास विभागका प्रमुख कुलबहादुर थापा र राष्ट्रिय टिम तयारीका निर्देशक अर्जुनबहादुर बिक छन् । सदस्यमा युवा तथा खेलकुद मन्त्रालयबाट दुई प्रतिनिधि रहने छन् । सेप्टेम्बरमा हुने एसियाली खेलकुदमा नेपालले सहभागिता जनाउने खेल, खेलाडी, प्रशिक्षक र व्यवस्थापकको संख्या निर्धारण गर्न समिति बनाइएको हो । सहभागी संख्या चैत मसान्तसम्म दर्ता गराइसक्नुपर्ने प्रावधान छ ।"
धनगढीको च्याम्पियन शैली,उनी आउट हुँदा धनगढीलाई विजयनिम्ति १८ रन आवश्यक थियो । सोनु तामाङले ७ बलमा १ चौका र छक्का प्रहार गरी नटआउट १५ रन बनाए । स्कोर बराबरीको अवस्थामा सुनील धमला ४५ रन बनाएर स्ट्राइकमा थिए । काठमाडौंसँग अर्धशतक बनाएका सुनीलबाट दर्शकले यसपल्ट पनि त्यस्तै आस गरेका थिए । त्यहीअनुरुप दर्शक चिच्याइरहेका थिए । एउटा ठूलो शटले सुनीलको अर्धशतक पूरा हुन्थ्यो । तर उनले कभरमा १ रन प्रहार गरेर खेल टुंग्याइदिए ।
भुवन एक स्ट्रोकले अगाडि,"घरेलु कोर्समा रामेले सुरुका नौ होलमा इभन पार इभन पार ३४ स्कोर गरे पनि त्यसपछि दुई अन्डर ३२ खेल्दै भुवनसँगको दूरी छोटयाएका थिए । उनले पहिलो, पाँचौं, ११ र १६ औं होलमा बर्डी गरेका थिए भने सातौं र नवौं होलमा बोगी बेहोरेका थिए । भेट्रान प्रो दीपक मगरले सुरुका नौ होलमा १ ओभर ३५ खेलेपछि सुधार गर्दै दुई अन्डर ३२ स्कोर गरेका थिए । कुल ५ लाख २५ हजार रुपैयाँ पुरस्कारको काठमाडौं ओपनमा ३६ होलको खेलपछि बुधबार उत्कृष्ट २१ प्रो र ६ एमेच्योर गल्फर कट बनाउँदै फाइनल चरण प्रवेश पुग्ने छन् ।"
बजेट अभावले संरचना निर्माण प्रभावित,सदरमुकाममा सुविधायुक्त दुई होटलमात्र भएकाले बसोबासका लागि अन्य विकल्पको खोजीमा समिति लागेको छ । राष्ट्रिय खेलकुद भएकाले गुलरिया नगरपालिकाले पनि चासो देखाएको छ । सदरमुकामको प्रतिष्ठासँग जोडिएकाले खेलाडीको बसोवासमा कुनै कमी नहुने नगरप्रमुख मुक्तिनाथ यादवले दाबी गरे ।

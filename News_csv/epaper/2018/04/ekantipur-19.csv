शीर्षक,विवरण
नेपालको विकासमा भारतसँग सहकार्य : चीन,नेपालमा नयाँ सरकार बनेको र चिनियाँ कम्युनिस्ट पार्टीको १९ औँ महाधिवेशन तथा राष्ट्रिय जनकंग्रेसको अधिवेशनबाट चीन पनि नयाँ युगमा प्रवेश गरेको सन्दर्भमा नेपालका प्रधानमन्त्री ओलीले चीन भ्रमण गर्न उपयुक्त हुने उपराष्ट्रपति छिसानले बताएका थिए । उनले निकट भविष्यमा प्रधानमन्त्री ओलीलाई बेइजिङमा स्वागत गर्ने बताएपछि ज्ञवाली नेतृत्वको नेपाली टोलीले खुसी व्यक्त गर्दै उक्त सन्देश प्रधानमन्त्री ओलीसम्म पुर्याउने जनाएको थियो । नेपाली टोलीले चिनियाँ नेतृत्वको नेपाल भ्रमण पनि थाती रहेको विषय छिसानसँग राखेको थियो । मन्त्री ज्ञवालीले नेपालको पछिल्लो राजनीतिक अवस्थाबारे जानकारी गराएको बेइजिङस्थित नेपाली दूतावासले जनाएको छ ।
सिन्डिकेटविरुद्ध सरकार झन् कडा,"मंगलबार मन्त्रिपरिषद् बैठकले संघसंस्था ऐनअनुसार दर्ता भएका यातायात समिति खारेज गरेपछि व्यवसायी आक्रोशित छन् । बैठकले अब कम्पनी दर्ता गरेर मात्र सेवा सञ्चालन गर्न निर्देश गरेको छ । साथै, यसअघि जिल्ला प्रशासन कार्यालयमा दर्ता भएका यातायात समितिहरूको नवीकरण नगर्ने, नयाँ दर्ता नलिने निर्णयसमेत गरेको छ । जतिसुकै आन्दोलन गरे पनि त्यसको प्रभाव सरकारलाई नपर्ने यातायात व्यवस्था विभागका निर्देशक तुलसीराम अर्यालले बताए ।"
सर्वाेच्चको परमादेशराजदूत छान्दा योग्यता र आचरण हेर,"राजदूत वा कूटनीतिक नियोगको प्रमुख पद हरेक दृष्टिकोणले महत्त्वपूर्ण हुनुका साथै विदेशमा राज्यको प्रतिनिधित्व गर्ने अत्यन्त जिम्मेवार पदका रूपमा रहेको व्याख्या गर्दै सर्वोच्चले भनेको छ, कुन पदमा नियुक्तिका लागि कस्तो योग्यता आवश्यक पर्छ भन्नेबारे पदीय दायित्व, जिम्मेवारी र सो पदाधिकारीले प्रयोग गर्ने अधिकारका प्रकृतिले निर्धारण गर्छ । राजदूतको क्रियाकलाप उसको राज्यको मर्यादासँग पनि जोडिएको हुन्छ । सरकारले पनि दूतावास खोल्दा अध्ययन नगर्ने आफ्ना मानिस पठाउन भागबन्डा मिलाउनसमेत दूतावास खोल्ने गरेको अवस्था छ । अस्ट्रियाको भियना र स्पेनमा खोलिएका दूतवास बिनाअध्ययन र तयारीमा स्थापित भएका हुन् ।"
सभामुख र अध्यक्षकै फोन काटियो,"सिंहदरबारभित्र भौतिक पूर्वाधार तथा यातायात, महिला, बालबालिका तथा ज्येष्ठ नागरिकलगायत मन्त्रालयको टेलिफोन लाइन पनि काटिएको छ । टेलिकमकी प्रवक्ता प्रतिभा वैद्यले बिलिङलाई नयाँ प्रणालीमा रूपान्तरण गर्दा धरौटीभन्दा बढी शुल्क उठेपछि तोकिएको समयमा नतिर्दा सिस्टमले नै लाइन काट्ने बताइन् । यो व्यवस्था पहिलो चरणमा नेपाल टेलिकमभित्रको लाइन, दोस्रो चरणमा सर्वसाधारण, तेस्रो चरणमा सरकारी कार्यालय र कूटनीतिक नियोगमा लागू गरिएको उनले जानकारी दिइन् ।"
संरक्षित बालबालिकाको खानामै कमिसन,"चारै बाल केन्द्रमा अधिकारी ब्रदर्स कन्सर्नले सरसफाइसम्बन्धी सामग्री उपलब्ध गराउने गर्छ । कान्तिपुरसँगको कुराकानीमा आएका बाल केन्द्रका कर्मचारीले ब्रदर्स कन्सर्नले बाल संंगठनसँग गरेको सम्झौताविपरीत र कम मूल्यका सामग्री उपलब्ध गराएर अवैध मुनाफा आर्जन गरिरहेको छ । बाल संरक्षण गृह सिफलका कर्मचारी दानबहादुर बस्नेतले बेलाबखत डेटोल र अक्सर लाइफब्वाई साबुन उपलब्ध गराइरहेको बताए । जबकि कन्सर्न र संगठनको सम्झौतापत्रमा प्रतिगोटा ४४ रुपैयाँ पर्ने डेटोल र ३४ रुपैयाँ प्रतिगोटा जाने पूजा साबुन उपलब्ध गराउने उल्लेख छ । तर दुई बालगृहका कर्मचारी कन्सर्नले कम मूल्यका अरू नै साबुन उपलब्ध गराइरहेको बताउँछन् । कम मूल्यको सामान र भनेभन्दा फरक सामान उपलब्ध गराएर हुने मुनाफाको हिस्सा संगठनका कर्मचारीले पनि लिने गरेको स्रोत बताउँछ । संगठनकै एक कर्मचारीले भने, संरक्षित बच्चाको नाममा गडबडी भइरहेको छ ।"
शुल्क वृद्धि फिर्ता नलिए कडा आन्दोलन,"शिक्षा मन्त्रालयका प्रवक्ता वैकुण्ठ अर्यालले निर्देशिका अटेर गर्ने निजी विद्यालयलाई कारबाही गरिने प्रतिबद्धता जनाए । लगानीको प्रतिफल आउने गरी शुल्क मापदण्ड बनाइएको हो, उनले भने, मन्त्रालयले बढाएर लिएको शुल्क फिर्ता गर्न पहल गर्छ । शिक्षाको अधिकार स्थानीय सरकारलाई दिइएका कारण नियमन र नियन्त्रणमा मन्त्रालयले हस्तक्षेप गर्न नसकेको उनले बताए । छलफलमा राष्ट्रिय अभिभावक संघका अध्यक्ष धर्मदत्त देवकोटाले मनोमानी शुल्क लिने विद्यालयहरूमाथि छानबिन गरी कारबाही गरिनुपर्ने माग गरेका थिए ।"
चिनियाँ टोली निकुञ्जतिर,वन तथा वातावरण मन्त्रालयको जैविक विविधता महाशाखाका प्रमुख महेश्वर ढकालले गैंडा उपहार दिनुअघि चीन र नेपालबीच सीमापार बैठकसमेत गर्ने गरी अर्को ५ सदस्यीय चिनियाँ टोली पनि नेपाल आउने जानकारी दिए ।
सिंहदरबार जोगाउन एकमुख,"पछिल्लो समय सिंहदरबार भत्काउने पक्षमा लबिइङ बढेको सार्वजनिक भएपछि यसबारे दुुवै समितिको धारणा स्पष्ट पार्न संयुक्त बैठक राखिएको प्राधिकरणका प्रमुख कार्यकारी अधिकृत युवराज भुसालले बताए । उनका अनुसार दुवै समितिबाट भवन भत्काउन नहुने राय आएको छ । हामीले पनि भत्काउने कुरा गरेका छैनांै । अध्ययन गर्न ढिलो भइरहेको चाहिँ हो भनेर उहाँहरूलाई जानकारी गरायौं, भुसालले भने, उहाँहरूले एकमुख भएर सिंहदरबार भत्काउन पाइँदैन भन्नुुभयो । प्राधिकरणले सिंहदरबार रेट्रोफिटिङ (प्रबलीकरण) का लागि गत १८ गते खुला गरेको टेन्डर स्थगन गरेपछि भत्काउने पक्षमा चलखेल सुरु भएको खुलेको हो ।"
अस्ट्रेलिया जाने बढे,"अस्ट्रेलिया सरकारको शिक्षा तथा तालिम विभागका अनुसार अहिले २९ हजार २ सय ६१ नेपाली विद्यार्थी छन् । गत वर्ष १८ हजार ५ सय ९२ जना थिए । अस्ट्रेलिया सरकारले भिसा प्रक्रिया व्यवस्थित बनाएकाले नेपालीको आकर्षण बढेको विज्ञहरू बताउँछन् । अहिले १९ हजार ६६ जना उच्च शिक्षा अध्ययनरत छन्, जुन गत वर्ष १३ हजार ४ सय ५१ मात्र थियो । त्यसैगरी गत वर्ष ३ हजार ५ सयले भोकेसनल कोर्स गरिरहेकामा यस वर्ष यो संख्या ८ हजार ५ सय ७३ पुगेको छ ।"
जुकाबाट जटिल रोगको उपचार,करिब १० वर्षसम्म जीवन भएको जुका एक वर्ष खाना नखाइकन पनि बाँच्न सक्छ । यसलाई उपचारका लागि संरक्षित राख्दा क्लोरिनविहीन सामान्य पानीमा राखिन्छ । एक व्यक्तिमा उपयोग गरिएको जुका अन्य व्यक्तिमा उपयोग गरिँदैन । नियमित रूपमा थेरापी गराउनुपर्ने व्यक्तिमा उपयोग गरिएको जुकालाई पुन: उसकै लागि उपयोग गर्ने गरी संरक्षित गरेरसमेत राखिन्छ । एउटा जुकालाई बढीमा आधा घण्टासम्म चुस्न दिइन्छ ।
"पार्टी एकता टरेको हैन, मिति सरेको","जनयुद्धको विषय विधानमा कसरी राख्ने भन्नेबारे नमिल्ने हिसाबले छलफल अगाडि नबढेको उनको दाबी छ । जनयुद्ध, जनआन्दोलन इतिहासका विषय हुन् । यी सबै कुराका बारेमा समझदारी बनाएर जानुपर्छ भन्नेमा दुवै लिडरसिपमा कुनै खाले कन्फ्युजन छैन, उनले भने । राम्रा मान्छे समेटेर केन्द्रीय समिति बनाउने विषयमा चर्चा सुरु भएको पनि उनले जनाए ।एमालेका साथीहरूले पनि यति प्रतिशत उति प्रतिशत हुनेनहुने भनेर औपचारिक रूपमा कहीँकतै कुरा राख्नुभएको छैन । एमालेका अध्यक्ष र माओवादीका अध्यक्षका तर्फबाट लिस्ट लिएर जाने र राम्रा मान्छेको राम्रो समिति बनाउने भन्ने कुरामा हाम्रो छलफल भएको छ, दाहालले भने । यसो गर्दा सम्मानजनक र सकेसम्म बराबरीको सिद्धान्तमा टेकेर गर्ने भन्नेमा कसैको विमति नरहेको उनले प्रस्ट्याए ।"
कांग्रेस सचेतकमा भुसाल,"सभापति एवं संसदीय दलका नेता शेरबहादुर देउवाले बुधबार दलको विधान (संशोधन तथा परिमार्जनसहित, २०७४) को धारा १३ को उपधारा (२) बमोजिम भुसाललाई उक्त जिम्मेवारी तोकेका हुन् ।"
फर्कन मानेनन् सिरियाका हाउसमेड,"तेजीको शव ल्याउन सकिएन एक महिनाअघि सिरियामा मृत्यु भएकी सिरहाकी तेजी देवीको शव नेपाल ल्याउने प्रयास अझै सफल भएको छैन । देवीको मृत्यु कसरी भयो भन्ने जानकारी दूतावासले पाएको छैन । हामीलाई विस्तृत सूचना दिइएको छैन । तेजीको मृत्युसम्बन्धी फाइल अदालतमा पेस भएको छ, अर्यालले भने, उनको शव नेपाल पठाउन सकिएको छैन । सिरियामा सञ्चार सम्पर्क गर्न नै जटिल छ ।"
यातायात कम्पनीहरू सरकारको पक्षमा,"सरकारले वार्ताबाट समस्या समाधानको बाटो खोज्नुको सट्टा मुढेबल लगाएर यातायात व्यवसायीहरूलाई दु:ख दिन खोजेको आरोप लगाए । सरकारको विरोधमा चरणबद्ध आन्दोलन घोषणा गरेका छौं तर सडक जाम गर्दैनौं वरिष्ठ उपाध्यक्ष श्रेष्ठले भने, आफ्नो सवारीसाधन घरघरमा थन्काउँछौं । पत्रकार सम्मेलनमा नेपाल यातायात व्यवसायी राष्ट्रिय महासंघका उपाध्यक्ष रामप्रसाद सुवेदीले यातायात व्यवसायीहरूले सिन्डिकेट लगाएका छैनन्, सवारीसाधनको व्यवस्थापन र दुर्घटना न्यूनीकरण गर्ने कार्य गरेको बताए ।"
काँकडभिट्टाढाका बस सेवा,"नेपालले विगत २० वर्षदेखि व्यापारिक मार्गका रूपमा प्रयोग गर्दै आएको काँकडभिट्टाफूलबारीबंगलाबन्ध मार्गबाटै बस सेवा सञ्चालन गर्न भारत तथा बंगलादेश सहमत भएका हुन् । सन् २०११ मा यो नाकाबाट भारतले समेत बंगलादेशसँग व्यापार सुरु गरेको छ । सन् २०१५ देखि फूलबारी नाकामा अध्यागमन नै खडा गरिएको छ । विगतमा च्याङ्ग्राबन्ध नाकामा मात्रै अध्यागमन थियो । तर, फूलबारीबंगलाबन्धको चहलपहलपछि यो नाकामा पनि अध्यागमन कार्यालय नै स्थापना गरिएको हो । अब यो नाका व्यापारिक मार्गका रूपमा मात्रै सीमित रहने छैन । यात्रु बस नै सञ्चालन गरेपछि यसको महत्त्व अझ बढेर जाने विश्वास नेपालबंगलादेश व्यापार संघका अध्यक्ष पन्नालाल जैनको छ । सोझो बस सम्पर्कले बंगलादेशीलाई नेपाल आउन र नेपालीहरूलाई बंगलादेश जान सहज हुनेछ, जैनले बताए ।"
सिन्डिकेटको मार,"यातायात व्यवसायी महासंघ संयुक्त आन्दोलन मूल समितिले बुधबार बुटवलमा पत्रकार सम्मेलन गर्दै सरकार एकपक्षीय ढंगबाट अघि बढेको आरोप लगाएको छ । यातायात समितिको सट्टा कम्पनीमा दर्ता गर्ने सरकारी निर्णय गलत भएकाले सच्याउन माग गरिएको छ । सरकारले यातायात व्यवसायीका कुरै नसुनी एकतर्फी निर्णय गर्यो, संयुक्त आन्दोलन परिचालन समितिका प्रदेश संयोजक डिलबहादुर ढुंगानाले भने, यातायात समितिहरू सरकारले भनेजस्तो सिन्डिकेटको पक्षमा छैनन् । हामी व्यावसायिक हित र प्रतिस्पर्धाबाट लगानी सुरक्षित गर्न खुलेका संस्था मात्र हौं । सरकारले हल्लाका भरमा कर नतिर्ने, सिन्डिकेट लगाउने र रूट परमिट लिँदा घूस लिनेलगायत आरोप लगाएको भन्दै व्यवसायीले त्यसको खण्डन गरे । यातायात व्यवस्था विभागले आफूहरूसँग छलफल नै नगरी ल्याएको निर्देशिका मान्य नहुने उनीहरूको भनाइ छ । पश्चिम नेपाल बस व्यवसायी संघ अध्यक्ष दधिराम खरेलले यातायात क्षेत्रको लगानी सुरक्षित गर्न र मजदुरको संरक्षण गर्न खोलिएका यातायात व्यवसाय खारेज नगर्न आग्रह गरे ।"
साइकलबाटै संसार फन्को,"विपत्तिका बेला रगत अभावले कसैले पनि ज्यान गुमाउनु नपरोस् भन्ने सन्देश बाँड्दै फरक भूगोलका यी युवा एउटै अभियानमा सक्रिय छन् । यात्राका क्रममा नेपाललाई संसारमाझ परिचित गराउनु पनि यिनीहरूको अर्को मुख्य लक्ष्य हो । खासगरी बुद्ध नेपालमा जन्मिएका हुन् भन्ने सन्देश पनि बाँड्दै हिँडिरहेका छन् । सगरमाथा र बुद्धको जन्मभूमि देश नेपाल घुम्न निम्तो पनि दिँदै छौँ, मैनालीले भने । यात्राका क्रममा यिनीहरूले धेरै दु:ख व्यहोरे । मैनालीले थपे, कतै लुटियौँ, कतै रेलवे स्टेसनमै सुत्यौँ, कति दिन भोकभोकै हिँड्यौँ ।"
सिन्डिकेटविरुद्ध सराहनीय कदम,"सिन्डिकेटको समस्या सडकमा मात्र छैन । नाफामूलक, सेवामूलक सबै क्षेत्रमा सिन्डिकेट छ, जसका कारण सीमित समूहले फाइदा उठाउने र आम उपभोक्ताले पाउने सेवासुविधा कमजोर भएको स्थिति छ । त्यसैले सार्वजनिक यातायात सेवालाई प्रस्थानविन्दु मानेर अन्य क्षेत्रमा रहेको सिन्डिकेटसमेत तोड्न सरकार अघि बढ्नुपर्छ ।"
ट्रम्पको सिरिया युद्ध,"न्युयोर्क टाइम्सका स्तम्भकार थोमस एल फ्राइडमेनले यही अप्रिल १५, २०१८ मा दि रियल नेक्स्ट वार इन सिरिया : इरान भर्सेस इजरायल लेखेका छन् । यो युद्धको सम्भावनालाई नकार्न सकिन्न । इजरायलका पछि अमेरिका सदियौँदेखि छ । इरानका पछि रूस हुनु अस्वाभाविक रहेन । चीन पनि युद्धमा कहीं न कहीं तानियो भने भारतले अर्को पल्ला समात्न सक्छ । यसको अर्थ तेस्रो विश्वयुद्धतर्फ समग्र विश्व धकेलिनु हो । लाग्ला के हुन्छ र हामीलाई ? हामी पनि घिसारिन्छौँ, युद्धमा । बेलायती र भारतीय सेनामा भाडामा सही हामी नेपालीको निकै ठूलो संख्या छ । इरान र इजरायल भिड्नुको अर्थ साउदी अरब, युएई र कतार अलग हुनु होइन, ती पनि एकअर्कामा भिड्छन् । हामी दु:खी नेपाली अहिले खाडीमा मात्रै ३० लाख हाराहारीमा मजदुरी गर्दैछौँ र जहानपरिवार पाल्दैछौँ । सरकारलाई भुक्तानी सन्तुलनका लागि सहयोग गर्दैछौँ । आफ्नामा रोजगारी र पेसागत चाँजोपाँजो नमिलाई त्यत्रो जनशक्ति रित्तो हात फर्कनुपर्यो भने मुलुक धेरै हिसाबले अप्ठ्यारो चक्रमा पँस्न पुग्छ । नेपाल सरकार आफ्नो महात्मे गाउनमा व्यस्त देखिन्छ । श्रममन्त्री सुरक्षित गन्तव्यको कुरा गरिरहेछन् । सबैभन्दा पहिले त शान्तिको कुरा गर्नुपर्यो । हाम्रो स्वर सानो होला । सुनवाइ सानो होला । तर हाम्रा तर्फबाट शान्तिको प्रयत्न खै ? आउनै लागेको संकट झेल्न आवश्यक वैकल्पिक योजना खै ?"
यातायात व्यवसायीको ज्यादती,"सरकारले यतायात समितिहरू भंग गरी अवरोध पुर्याउनेहरूको रुट खारेज गर्नेसम्मको निर्णयले सार्वजनिक यातायात व्यवस्थापनमा सुधारको संकेत गरेको छ । सरकारको यो कदम अत्यन्तै सराहनीय छ । राजननीतिक पदाधिकारीहरू र उच्चपदस्थ कर्मचारीहरूको यातायातका साधनहरूसमेत सिन्डिकेट प्रणालीमै चलिरहेको अवस्थामा यो निर्णय कति कार्यान्वयनमा आउँछ, हेर्नै बाँकी छ । अर्को बेथितिको क्षेत्र भनेको ट्याक्सी व्यवसाय पनि हो, जहाँ दिनदहाडै आपत्मा परेका मानिसहरू लुटिन्छन् । निरन्तर लुटिन विवश छन् । बार्गेनिङ गर्नसक्ने कोही कसैले भाडादर थोरै घटाउन सकी पनि हाल्लान् । हाम्रो देशमा आपत्का बेला ट्याक्सी चढ्ने चलन बढी छ । यो संवेदनशील अवस्थाको फाइदा उठाई मुखमा जति आउँछ, त्यति मागी यात्रु ठग्ने परम्परा व्याप्त छ । देशमा महानगर र नगरपालिका पनि धेरै भइसके । महानगरको पहिचानमा ट्याक्सीको ठगी पनि थपिन पुग्यो । ट्याक्सीको ठगी नियन्त्रण यस अघिका कुनै सरकारको चासोको विषय बनेन । प्रहरी प्रशासन मूकदर्शक छ । मानिसहरू लुटिएको लुटियै छन् । संसारका सबै मुलुकमा ट्याक्सी मिटरमा चल्दा नेपालमा मात्र किन चल्न सक्दैन ? यो विषय पनि सार्वजनिका यातायात सुधारको प्याकेजभित्र परोस् । बाबुराम ढुङ्गानाकपन, काठमाडौँ"
सम्पत्ति विवरण बुझाउन आलटाल,"सरकार गठन भएको ६० दिनभित्र मन्त्रीहरूले सम्पत्तिको विवरण बुझाउनुपर्नेमा हालको सरकारको मुख्यमुख्य मन्त्रालयका मन्त्रीहरूले मर्याद नाघिसक्दा पनि आफ्नो सम्पत्तिको विवरण बुझाउन आलटाल गर्नुको कारण के हो ? त्यो जनताको सरोकारको विषय रहेको छ । सम्पत्तिको विवरण बुझाउन नसक्नेको सूचीमा स्वयं वर्तमान प्रधानमन्त्री पनि रहेका छन् । भाषणमा भ्रष्टाचार नियन्त्रणका ठूल्ठूला कुरा गर्ने, तर आफ्नै सम्पत्तिको विवरण किन समयमै बुझाउन नसकेका ? अर्थात आफैले गर्नसक्ने काम पनि किन गर्न नसक्ने ? यस्तो अवस्था भएको देशमा अन्य क्षेत्रमा भएको भ्रष्टाचारको कसरी नियन्त्रण हुन्छ ? आफ्नो मातहतका मन्त्रीहरूलाई कसरी नियन्त्रणमा राख्ने ? त्यसैले एउटा उखान छ संसारमा सबभन्दा सजिलो काम भनेको अरूलाई उपदेश दिनु हो । त्यसैले समष्टिमा के भन्न सकिन्छ भने कुनै राम्रो कामको सुरुआत आफैबाट हुनुपर्छ । संजीव वैधसिनामंगल, काठमाडौँ"
रोकियो वाम एकता,"अस्थिर, बढी चञ्चल र कुरा फेरिरहने नेताका रूपमा परिचित माओवादी अध्यक्ष पुष्पकमल दाहालले फेरि एकपटक एमालेसंँग पार्टी एकता गर्ने सवालमा अप्ठ्याराअप्ठ्यारा विषय उठाएका छन् । १० वर्षे युद्धबाट हार खाएर संसदीय व्यवस्थामा आत्मसमर्पण गरिसकेपछि पनि जनयुद्ध शब्द के हुने, केन्द्रीय समितिमा बराबरी संख्या चाहिन्छ, आलोपालो प्रधानमन्त्री हुने मिति कहिले हो जस्ता अपरिपक्व कुरा उठाएर पार्टी एकतालाई लम्ब्याएका छन् । ६०४० को अनुपातमा एमालेसंँग सहमति भए पनि जनताले ७०३० को हिसाबले निर्वाचित गराएको याद अहिले प्रचण्डलाई छैन । युद्धकालीन घटनासंँग सम्बन्धित मुद्दाहरूको कुरा उठ्ने बित्तिकै लचक भइहाल्ने, तर त्यो कुरो शान्त हुने बित्तिकै पुरानै अवस्थामा फर्कने प्रचण्डको पुरानै बानी हो । एमालेसंँग पार्टी एकता गर्न हतारिनुमा पनि युद्धकालीन मुद्दाहरूको याद आएर हो भन्ने धेरैको विश्लेषण छ । जे होस्, पार्टी एकता भनेको सिद्धान्त र दर्शनको आधारमा हुन्छ । धेरै विषयमा असन्तुष्टि हँुदाहुँदै जबर्जस्ती पार्टी एकताको जप गर्नु छलकपट मात्र हो । छलकपटले डरको मात्र याद गराइरहन्छ । पार्टी एकता गर्दा पावरलेस भइएला कि अथवा पार्टी एकता नगर्दा युद्धकालीन मुद्दाहरू सक्रिय रूपमा उठ्ने हुन् कि भन्ने डर अहिले माओवादी केन्द्रमा देखिन्छ । साँच्चिकै पार्टी एकता गर्ने हो भने सर्तसहित होइन, निसर्त हुनुपर्छ । पार्टी एकता भनेको विचार र सिद्धान्तको पनि एकता हो । विचार र सिद्धान्तको एकतामा सर्त हुँदैन । पुरुषोत्तम घोरासैनी बालाजु१६, काठमाडौं"
उद्घोषमा मात्र सीमित नहोस्,"राराबाट समृद्धिको उद्घोष समाचारले केही खुसी त तुल्यायो । त्यस अनुसार प्रधानमन्त्री केपी शर्मा ओलीले रारा तालको किनारबाट आफ्नो ५० मिनेट लामो सम्बोधनमार्फत सन् २०२२ सम्म नेपाललाई अति अल्पविकसित राष्ट्रबाट स्तरोन्नति गर्ने, यसमा सर्वप्रथम देशमा कर्मचारी, राजनीति, नेतृत्व र जनसमुदायमा सुशासन, इमानदारिता, पारदर्शिता, उत्तरदायी जस्ता गुणको सिर्जना गर्न आवश्यक छ । यी गुण विकास गर्नसके देशमा भएका ब्याप्त बेथिति, भ्रष्टाचार न्यूनीकरण, सुशासनको प्रत्याभूति, इमानदारीको प्रोत्साहन गर्न टेवा पुग्नेछ । यसले अल्पकालीन लाभ पुर्याउने अपेक्षा गर्न सकिन्छ । अल्पकालीन र मध्यकालीन विधिमार्फत मात्र दीर्घकालीन उद्देश्य हासिल गर्न सकिन्छ । तसर्थ उद्देश्य लिनु गलत नभए तापनि यी आधारभूत विशेषता परिपूर्ति गर्नसके मात्र दीर्घकालीन उद्देश्य प्राप्ति गर्न सहज हुनेछ । कुशासन, भ्रष्टाचार, ढिलासुस्तीमा संलग्न व्यक्ति, संस्था, त्यसका पहरेदार, मतियारहरूलाई उचित दण्ड, सजाय र कारबाहीको भागिदार नबनाएसम्म उद्घोषमा मात्र सीमित रहनेछ । राम थापा गोकर्णेश्वर१, काठमाडौं"
संघीयतामा प्रतिरोधको ठाउँ,"विगतमा बृहत राजनीतिक उपलब्धिका लागि नागरिक समाज अस्तित्वमा आयो । यिनको सक्रियताले सकारात्मक हस्तक्षेप पनि गर्यो । अहिले पद्धति परिवर्तन गर्नुपरेको छैन । तर पद्धतिलाई लोककल्याणमुखी बनाउन निगरानी चाहिएको छ । निजगढ क्षेत्रको सवाल केवल प्रदेश २ को चासो होइन । त्यो अरू ठाउँमा पनि गुञ्जिनुपर्छ । त्यसैगरी खोकनाले उठाएको सवालबारे बहुपक्षीय विमर्श अन्यत्र पनि हुनुपर्छ । यसले नै संघीयतामा प्रतिरोधको स्पेसलाई फराकिलो बनाउँदै जान्छ । ठूलठूला नाराको खोजी गर्ने होइन, नागरिक समाजले यतिखेर । ससाना कुरा, घटनाबाट उत्तरदायित्व, पारदर्शिता र सहभागिताको सवाल खोज्नुपर्ने भएको छ । कुनै पालिका वा प्रदेशमा देखिएको त्यस्तो प्रवृत्ति जसले लोकतन्त्रमा भ्वाङ पार्ने काम गरिराखेको छ, त्यस्तो सवालमा अन्यत्रका लागि पनि चासो र चिन्ता देखिनुपछ्र्र । सूचना पाउने अधिकार र त्यसको प्रयोगबाट पनि प्रतिरोधको जगलाई मजबुत बनाउने काम गर्न सक्छ र यस्तो अनुभवको साझेदारी एकअर्को प्रदेशमाझ भइराख्नुपर्छ ।"
रित्तिएको ढुकुटी र हाम्रा पद्धति,"अहिले पनि हामीले रोजेको, स्थापित गरेका संवैधानिक व्यवस्था, सत्ता संरचनालाई दुई तिहाइको निर्णय भन्दै आत्माभिमानी हुने तर हाम्रा त्रुटिपूर्ण पद्धतिका सन्दर्भमा आत्मबोध सहित तिनको परिमार्जनका लागि दृढतापूर्वक राष्ट्रिय अठोट नगरिने हो भने रित्तिएको राष्ट्रिय ढुकुटीको विलाप केवल वित्थामा बजाइएका झ्याम्टाका स्वरमात्र हुनेछ । तसर्थ, समृद्धि, सम्पन्नता, राष्ट्रिय उन्नति र विकासका कुरा एउटा रोजाइ होला । तर भोगाइका लागि प्रचलनमा रहेका पद्धति शुद्धीकरण विना कसरी सम्भव होलान् ? समयले यसका लागि सत्तासंँग एउटा दह्रो आँटको खोजी गरिरहेको छ ।"
बलात्कार न्यूनीकरणको बाटो,"मिडियाको दायित्व मिडिया बलात्कार भयो भन्ने अनि हराउने वा बोल्दै नबोल्ने वा यो त मेरो आफ्नो मान्छेसँंग पो जोडिएको रहेछ भनेर भाग्न खोज्ने परिपाटीबाट माथि उठ्नुपर्छ । सरकार, नेता र सरकार बाहेकका संस्थालाई निरन्तर खबरदारी गरेर मिडियाले घटनालाई निष्कर्षमा पुर्याउन सक्छ । समाजमा दिनदिनै देखिने, सुनिने बलात्कारका घटनाले यति आक्रान्त भइएको छ कि सिधा आँखाले छोरीहरूको अनुहारमा हेर्ने हिम्मत छैन, अभिभावकामा । कोही, कसैलाई, कतै विश्वास गर्न सकिने अवस्था छैन, अधिकांशको मनमा । बलात्कार विरुद्ध अबको उत्तम बाटो यही हो । बलात्कारको घटना सुन्दा रिस उठ्छ, फाँसी दिन मन लाग्छ । तर यसले समाधान दिँदैन । माथि उल्लेख गरिएका केही कुरा स्थानीय परिवेश अनुसार फरक हुन सक्लान्, तर नसकिने र नहुने भन्ने छैनन् ।"
कोमिन्ताङकै बाटोमा कांग्रेस,कमजोर प्रतिपक्ष हुँदा लोकतन्त्रको भविष्यसम्ममै टड्कारो रूपमा प्रश्न उठ्न सक्छ । तसर्थ सभापति शेरबहादुर देउवालाई अभिभावकीय भूमिकामा सीमित पारेर कांग्रेसले सामूहिक भावनामा चल्ने नयाँ नेतृत्व चयन गर्दै पार्टी रूपान्तरण गर्न जरुरी छ । अन्यथा यथास्थितिमै चलाउन खोज्दा २० औं वर्ष चीनमा शासन गरेको कोमिन्ताङकै हालतमा जानबाट कांग्रेसलाई कसैले रोक्न सक्दैन ।
किसानसम्म पुग्दैन सरकारी सहुलियत,"चिनीको मूल्य अभिवृद्धि कर फिर्ता लिनेमध्ये ठूला करदाता कार्यालयका १० करदाताले २०७२७३ मात्रै ८८ करोड ७ लाख फिर्ता लिएका छन् । चिनी उद्योगलाई कच्चापदार्थ आपूर्ति गर्ने किसानले उखुको मूल्य नपाएको अवस्थामा चिनीको मूल्य नियन्त्रण गर्न चिनी उद्योगलाई मूल्य अभिवृद्धि कर फिर्ता दिने नीति सरकारको छ । तर कार्यान्वयनमा आएको छैन, प्रतिवेदनमा भनिएको छ ।"
कसले मगाउँदै छ ५ करोड केजी चिनी ?,गत फागुनमा भारतले स्वदेशी उत्पादनलाई प्रवद्र्धन गर्न भन्दै चिनीको भन्सारमा शतप्रतिशत वृद्धि गरेको थियो । साथै दुई साताअघि मात्र चिनी निर्यातमा लाग्दै आएको २० प्रतिशत भन्सार पनि हटाउने निर्णय गरेको थियो ।
पाकिस्तानी चिनीको आयात बढयो,हाल माग नभई बिक्री नगरिएको लिमिटेड वीरगन्ज अञ्चल कार्यालयले यस वर्षको दसंैमा प्रतिकिलो ७४ रुपैयाँ ५० पैसामा चिनी बिक्री गरेको थियो । कार्यालय प्रमुख अमोज लामिछाने पछिल्लो समय चिनीको माग नरहेकाले बिक्री नभएको बताउँछन् । चिनी ग्लोबल टेन्डरमार्फत भारतको पश्चिम बंगालको हल्दियास्थित रेणुका सुगर मिल्सबाट खरिद गरिएको हो ।
सवा अर्बको सेयर कारोबार,"कारोबारमा आएकामध्ये १ सय २२ कम्पनीको सेयर मूल्य बढेको छ, ३६ कम्पनीको घट्यो भने, ७ कम्पनीको सेयर मूल्य स्थिर छ । यसैगरी, क वर्गका कम्पनीको कारोबार मापक सेन्सेटिभ परिसूचक २२२ प्रतिशत बढेको नेप्सेले जनाएको छ ।"
डिजिटल कारोबारमा राष्ट्र बैंकको अंकुश,परिपत्रमा इन्टरनेट बैंकिङमार्फत हुने कारोबारलाई पनि सीमा तोकिएको छ । इन्टरनेट बैंकिङबाट भुक्तानी कारोबार गर्दा दैनिक अधिकतम १ लाखसम्मको कारोबार मात्रै गर्न पाइने नियम उल्लेख छ । इन्टरनेट बैंकिङको कारोबारलाई मासिकरूपमा ५ लाखको सीमा तोकिएको छ । इन्टरनेट बैंकिङमार्फत एक खाताबाट अर्को खातामा रकम ट्रान्सफर गर्न पनि एक पटकमा एक लाख र मासिक १० लाखसम्म मात्रै मिल्ने बनाइएको छ ।
कोलकाताबाट छुट्यो ईसीटीएस जडित कार्गो,"तीन महिनापछि यसले निरन्तरता पाउने र नपाउने भन्ने तेस्रो मुलुकको आयात कत्तिको सहज र सरल हुन्छ त्यसैमा निर्भर गर्ने महावाणिज्यदूत अर्यालको भनाइ छ । नेपाली व्यवसायीहरूले मूल्य तिर्नुपरेको छ, त्यसैले व्यापार सहज र सरल भन्नेमै यसको निरन्तरता निर्भर छ, महावाणिज्यदूत अर्यालले बताए । भन्सार प्रक्रियामा हुने परिवर्तन र व्यापारीहरूबाट आउने प्रतिक्रियाकै आधारमा आगामी निर्णय लिइने अर्यालले भने ।"
रेमिट्यान्सले थेग्न छाड्यो व्यापार घाटा,"भुकम्प र बाढीले क्षति पुर्याएका संरचनाहरूको पुनर्निर्माण भइरहेको समयमा मुलुक संघीयतामा गएकाले प्रदेश र स्थानीय तहमा अवश्यक पुर्वाधार निर्माणमा सरकारले ठूलो रकम खर्चिनुपर्ने अवस्था रहेको विश्व बैंकका वरिष्ठ अर्थशास्त्री दामीर कोसिकले बताए । अहिले मुलुक संक्रमणकालीन अवस्थामा रहेको जनाउँदै उनले भने, सक्रमणकाल व्यवस्थापनका लागि सरकारसँग स्पष्ट योजना छैन, यसकारण तीनै तहमा प्रभावकारी काम हुन सकेको छैन । यस्तो अवस्थामा संघीय संरचनालाई सफल बनाउन सक्षम र प्रभावकारी योजना हुनुपर्छ ।"
प्रदेशमा कानुन संशोधन प्रस्ताव,"वैदेशिक रोजगारीका घटनाबारे उजुरी दिन काठमाडौं जानुपर्ने बाध्यताका कारण पीडितहरूलाई न्याय पाउन समस्या छ । आरोपितलाई कारबाही नहुँदा त्यस्ता घटना दोहोरिँदै गएका छन् । स्थानीय प्रशासन र प्रहरीलाई वैदेशिक रोजगारसम्बन्धी ठगीका घटनाको उजुरी लिने र अनुसन्धान गर्न कानुन अधिकार नहुँदा गाउँका पीडितले न्याय नपाएका हुन् । ती निकायले पीडितले दिएको ठाडो उजुरी लिने र दुवै पक्षलाई बोलाएर छलफल गराउने गरेका छन् । तर, ठगीमा संलग्न व्यक्ति प्रहरी र प्रशासनको अधिकार क्षेत्रभित्र नपर्ने भन्दै अदालत जाने गरेपछि उजुरी सुनुवाइको काम प्रभावित हुने गरेको छ । वैदेशिक रोजगारीमा जाने व्यक्तिहरूलाई एउटा काममा भन्दै अर्को काममा लगाउने, कम तलब दिनेलगायतका ठगीका उजुरी बढी पर्ने गरेको हो । स्थानीय प्रशासन र जिल्ला प्रहरीमा दैनिकजसो यस्ता उजुरी पर्ने गरेका हुन् । तर, उजुरी सुन्ने अधिकार नभएको भन्दै श्रम विभागमा पठाइने गरिएको छ ।"
स्वदेशी उत्पादन कच्चैमा निर्यात,"उनले भने, अदुवा, अलैची, अम्लिसो जस्ता कच्चा पदार्थ भारतीय बजारमा निर्यात भएन भने नेपालका किसानहरू मारमा पर्छन् । किसानले लागत उठाउने गरि मूल्य पाउने ग्यारेन्टि पनि छैन । बालि विमाको त कुरै छैन । यसर्थ संघीय सरकार र प्रदेश सरकारले सवैभन्दा पहिले बजारको खोजीसंगै किसानलाई फाइदा पुग्ने गरी उनीहरूले उत्पाद गरेको कच्चामालको प्रशोधन गर्ने र तेश्रोमुलुकमा निर्यात गर्ने तिर ध्यान दिनु जरुरी छ ।"
कृषकले बाली बिमा गर्न पाएनन्,"व्यावसायिक खेती प्रणलीमा लागेका कृषकले बालीको बिमा गर्न पाए ढुक्क हुने उनले बताए । हरेक वर्ष असिनापानी र जंगली जनावरले पाक्न लागेको खेती सखाप पार्ने गरेको छ । कृषकले बालीको बिमा गर्न नपाएपछि लाखौंको लगानी डुब्ने त्रास बढेको छ । जिल्लामा व्यावसायिक खेतीको रूपमा लगाएको अलैंची, सुन्तला, किवीलगायत नगदेबालीहरूको बिमा गर्न नपाएको उनले बताए । उनका अनुसार जिल्लाका अधिकांश कृषकलाई बिमा गर्नुपर्छ भन्ने थाहा पाउनेहरूले पनि बिमा गर्न पाएका छैनन् । जिल्ला कृषि विकास कार्यालयको पछिल्लो तथ्यांकअनुसार यहाँ २ हजार ७ सय ७० हेक्टरमा अलैंची र सुन्तला जातका बाली ६ सय हेक्टरमा लगाइन्छ । त्यस्तै, वर्षे र चैते गरी १६ हजार ८ सय ४५ हेक्टरमा धान रोपिन्छ । यीलगायत अन्य प्रजातिका खाद्यन्न बाली तथा नगदे बालीहरू पनि उल्लेख्य रूपमा लगाइन्छ ।"
जुटसँगै गहुँको मूल बीउ उत्पादन,"कार्यक्रमले जुट खेती नहुने सिजनमा जग्गा खाली हुन नदिन तथा कार्यरत वैज्ञानिक र प्राविधिक जनशक्ति सदुपयोगका लागि गहुँ, धान र मुसुरोको मूल बीउ उत्पादन गर्न थालेको हो । जुटबालीमाथि अनुसन्धान र प्रविधि विकासको जिम्मा पाएको कार्यक्रमले जुट खेती नहुने भदौदेखि चैत महिनाबीचको खाली समयमा केन्द्रमा कार्यरत कृषि वैज्ञानिक र प्राविधिक जनशक्ति लगाएर गहुँ, धान र मुसुरी दालको मूल बीउ उत्पादन गरिरहेको प्रमुख तिम्सिनाले बताए ।"
सेन्चुरीयुनियन बैंकास्योरेन्स सम्झौता,"काठमाडौं (कास) सेन्चुरी कमर्सियल बैंक र युनियन लाइफ इन्स्योरेन्स कम्पनीबीच बैंकास्योरेन्सको सम्झौता भएको छ । सम्झौताअनुसार ग्राहकले सेन्चुरी बैंकबाट उक्त कम्पनीको बिमा लेख प्राप्त गर्न, प्रिमियम भुक्तानी गर्न, दाबी भुक्तानीलगायत सम्पूर्ण बिमा सेवा प्राप्त गर्न सक्नेछन् । सम्झौतापत्रमा बैंकका कामु प्रमुख कार्यकारी अधिकृत जीवन भट्टराई र इन्स्योरेन्सका प्रमुख कार्यकारी अधिकृत मनोजकुमारलाल कर्णले मंगलबार हस्ताक्षर गरेका छन् ।"
एभरेस्ट बैंक बाँसगढीमा,"काठमाडौं (कास) एभरेस्ट बैंकले बर्दियाको बाँसगढीमा शाखा खोलेको छ । शाखाको उद्घाटन बाँसगढी नगरपालिकाका मेयर शालिकराम अधिकारी र बंैकका प्रमुख कार्यकारी अधिकृत सोमेश्वर सेठले संयुक्त रूपमा गरेका छन् । उक्त कार्यक्रममा बाँसगढी नगरपालिकाका, उपमेयर सुष्मा चौधरी, प्रमुख प्रशासकीय अधिकृत कमलप्रसाद पौडेल, इलाका प्रशासन कार्यालयका प्रमुख महेन्द्रजंग शाही तथा अन्य वरिष्ठ पदाधिकारीको उपस्थिति थियो ।"
दलका नेता नै मनोज पुनका सहयोगी,"प्रहरीका अनुसार घटनामा संलग्न १८ जना अभियुक्त पक्राउ परिसकेका छन् । पक्राउ पर्नेमा दुर्गा भण्डारी र वसन्त पौडेल हत्याका सुटर सुभाष गुरुङ, महेन्द्र भनिने महिमनारायण चौधरी, शालिकराम चापागार्इं, पदम चौधरी र पारस भट्टराईलगायत छन् ।"
हावाहुरीले २ को मृत्यु,"भंगाहा, हरिनमरिन, अजगेवा र औरहीलगायत उत्तरी भेगका दर्जनभन्दा बढी गाउँमा हावाहुरीले १७ थान पोल र कठघरामा एनसेलको ट्रान्सफर्मरमा क्षति पुर्याउँदा विद्युत् र टेलिफोन सेवा अवरुद्ध रहेको विद्युत् प्राधिकरण गौशाला शाखा प्रमुख रोशनकुमार सिंहले बताए । विद्युत् पोल, तार र ट्रान्सफर्मर मर्मत सम्भार सुरु गरिएको र सेवा सुचारु हुन केही दिन लाग्ने उनको भनाइ छ ।"
जापानी सहयोग निरन्तर,यसैबीच धनकुटा जिल्ला अस्पताललाई आवश्यक प्राविधिक सहयोगका लागि जापानी राजदूतमार्फत प्रस्ताव पेस गरिएको छ । छोटो अवधिमा उल्लेखनीय स्वास्थ्य सेवा प्रवाह भइरहेको अवस्थामा थप प्राविधिक सहयोगका लागि उक्त प्रस्ताव पेस गरिएको अस्पतालका वरिष्ठ मेडिकल सुपरिटेन्डेन्ट डाफणीन्द्रप्रसाद बरालले जानकारी दिए । अस्पतालको सेवास्तर वृद्धि गर्न अस्पताल विकास समितिले उक्त प्रस्ताव पेस गरेको अस्पताल विकास समितिका अध्यक्ष सुनील डंगोलले बताए ।
दलित परिवारमा हर्ष,"प्रधानमन्त्रीले अभिभावकत्व लिएका रूपा र पवन मल्लिक डोमसहित उक्त बस्तीका सबैजसो बालबालिकालाई कल्याणपुर नगरपालिका११ स्थित रामदुलारी माविको कक्षा १ मा भर्ना गरिएको छ । त्यस्तै, मुख्यमन्त्री लालबाबु राउतले राहुलकुमार महरा चमार, प्रजिअ रुद्रप्रसाद पण्डितले मनीषाकुमारी मल्लिक डोम र केन्द्रीय बालकल्याण समितिले अन्य १० बालबालिकालाई अभिभावकत्व प्रदान गरेका छन् । प्रधानमन्त्री, शिक्षा र मुख्यमन्त्रीसहितले आफ्ना बालबालिकाको शैक्षिक अभिभावकत्व लिइदिएपछि अभिभावक ढुक्क देखिएका छन् । सिरहाका शिक्षा विकास समन्वय इकाइका प्रमुख महेन्द्र महतोले अभिभावकत्व ग्रहणका लागि गरिब, अति पिछडिएको दलित समुदायका बालबालिका छनोट गरिएको जानकारी दिए ।"
अब काम नै गर्छु : ओली,"रामदुलारी माविको कक्षा एकमा भर्ना गरिएका दलित समुदायकी रूपाकुमारी र पवनको प्रधानमन्त्री ओलीले, कक्षा एकमा भर्ना गरिएका सोनुकुमार खत्वेको शिक्षामन्त्री पोखरेलले, राहुलकुमार महरा चमारको मुख्यमन्त्री राउतले, मनीषाकुमारी मल्लिक डोमको सिरहाका प्रमुख जिल्ला अधिकारी रुद्रप्रसाद पण्डितले र अन्य १० दलित बालबालिकाको अभिभावकत्व केन्द्रीय बालकल्याण समितिले लिएका छन् । अभिभावकत्व ग्रहण गरिएका विद्यार्थीलाई पुस्तक, झोला तथा पोसाकसमेत बाँडिएको थियो ।"
५० प्रतिशत बालबालिका विद्यालय बाहिरै,"मन्त्री पोखरेलले सप्तरीको गढियाका एक डोम विद्यार्थीको अभिभावकत्व ग्रहण गर्दै उनलाई विद्यालय भर्ना गराए । राप्रावि गढियामा मन्त्री पोखरेलले स्थानीय टिकु मरिकको अभिभावकत्व ग्रहण गर्दै भर्ना गराएका हुन् । यस्तै पूर्वमन्त्री विश्वनाथ साह र उमेश यादव, प्रदेशसभा सदस्य रुबी कर्ण तथा जिल्ला समन्वय समिति सप्तरीका संयोजक प्रभाकर यादवले समेत एकएकजना मुसहर समुदायका बालबालिकाको अभिभावकत्व ग्रहण गर्दै उनीहरूलाई विद्यालयमा भर्ना गराए ।"
पाठ्यपुस्तक अभाव,"पुस्तक विक्रेतामध्येका दिक्तेलस्थित सैंजू पुस्तक पसलका प्रोप्राइटर उत्सव सैंजूका अनुसार पुस्तक प्रकाशन संस्थालाई पाठ्यक्रम विकासले प्रकाशनको स्वीकृति नदिँदा पुस्तक ल्याउन सकिएको छैन । यद्यपि केही सातापछि पुस्तक ल्याइपुर्याउने तयारीमा छौं, उनले भने । नेपाली माध्यमका पाठ्यपुस्तक भने सहज रूपमा उपलब्ध भएको जिशिअ श्रेष्ठले सुनाए ।"
दूधकोसीले फेरियो सोक्मटार गाउँ,"प्राकृतिक स्रोत दोहनलोकमार्गले जनजीवन सहज तुल्याउनु सकारात्मक पक्ष हो । तर नदी किनाराका बस्ती नै जोखिममा पार्ने गरी अवैध रूपमा बालुवा, गिट्टी र ढुंगा झिक्ने गरिएको छ । दूधकोसीपारि खोटाङतर्फको खान्डुङ खोला पहिरोले सोक्मटार गाउँ कटान गरेको छ । सोक्मटार गाउँमा सौर्य ऊर्जाबाट दूधकोसी नदीको पानीले सिँचाइ पुगेकै छ । त्यसका अलावा सरकारी योजनामा पाँच किलोमिटर पूर्वोत्तर रोम्दुखोलाबाट खानेपानी ल्याइएको छ । चालु आर्थिक वर्ष २०७४७५ मा रोम्दुखोलाबाट सोक्मटार सिँचाइको योजनासमेत तीव्र गतिमा बन्दैछ । नयाँ प्रविधिमा आधारित सिँचाइ योजना अन्तर्गत सोक्मटार रोम्दुखोला सिँचाइ योजनाको काम सुरु हुन लागेको हो । उपभोक्ता समितिसँग कामको सम्झौता भइसकेको छ ।"
सामूहिक बलात्कारपछि हत्या: प्रहरीले घटना सामसुम पार्न खोज्यो,"फागुन १९ गते राति आफ्नै गाउँमा शान्तिकुमारीको हत्या भएको थियो । सामूहिक बलात्कार र हत्यापछि ढुंगाले किचेर फालिएको शव निर्वस्त्र अवस्थामा गाउँकै राम्री खोला किनारमा भेटिएको थियो । इलाका प्रहरी कार्यालय उर्लाबारीका प्रहरी निरीक्षक चन्द्रबहादुर थापाले घटनाबारे अनुसन्धान जारी रहेको बताए । अहिलेसम्मको अनुसन्धानले घटना स्थानीयवासीबाटै भएको देखिएको पनि उनले जनाए । घटनाप्रति प्रहरी गम्भीर नभएको भन्ने आरोप निराधार छ । हामी निरन्तर अनुसन्धानमा जुटिरहेका छौं, थापाले भने, केही टेक्निकल अनुसन्धान पनि गर्नुपर्ने भएकाले त्यसतर्फ जुटिरहेका छौं ।"
सीआईए प्रमुख र किमबीच गोप्य भेट,सन् २०१७ मा लगातारको क्षेप्यास्त्र परीक्षण र अमेरिकाको मुख्य भूमिसम्म मार हान्न सक्ने क्षमता रहेको प्योङयाङको दाबीपछि कोरियाली प्रायद्वीपमा तनाव उत्पन्न भएको थियो । उत्तर कोरियालाई आणविक कार्यक्रम परित्याग गर्न दबाबस्वरूप संयुक्त राष्ट्रसंघले पनि आर्थिक नाकाबन्दी कडा बनाएको थियो । तर दक्षिण कोरियामा आयोजित शीतकालीन ओलम्पिकमा उत्तर कोरियाका खेलाडीको सहभागितापछि उत्तर तथा दक्षिणबीचको सम्बन्धमा केही न्यानोपन आएको छ । नेता किमले पनि हालै बेइजिङको भ्रमण गरेका थिए भने त्यसलगत्तै चिनियाँ अधिकारीहरूले प्योङयाङ भ्रमण गरेका थिए ।
ह्यारीको बिहेमा गोर्खालाई विशेष निम्तो,"सेन्ट जोर्ज च्यापल तुलनात्मक रूपमा सानो र हयारी राजगद्दीको पाँचौं पंक्तिमा रहेकाले पनि राजनीतिज्ञलाई प्राथमिकतामा नराखिएको हो । यसैबीच, हयारी र मर्केलले विवाहपछि हनिमुनका लागि अफ्रिकी मुलुक नामिबिया रोजेको अखबारहरूले जनाएका छन् ।"
बलात्कारविरोधी कार्टुन बनाउनेलाई धम्की,एक कट्टरपन्थी समूहको उजुरीपछि प्रहरीले स्वातीविरुद्ध मुद्दा दायर गरेको छ । उनलाई हिन्दुको धार्मिक भावनामा ठोस पुर्याएको आरोप लगाइएको छ । महिला संगठनहरूले र भारतीय पत्रकार संघले यसलाई प्रेसमाथिको आक्रमण भनेका छन् ।
टर्कीमा जुन २४ मा निर्वाचन,टर्कीका राष्ट्रपति रेसेप तैयिप इर्दोगानले बुधबार अंकारामा पत्रकार सम्मेलन गरी राष्ट्रको भविष्यका लागि कार्यकारी राष्ट्रपतिको निर्वाचन जरुरी देखिएकाले जुन २४ मा राष्ट्रपति तथा संसदको निर्वाचन हुने गरी मिति तय गरिएको जनाएका हुन् । राष्ट्रपतिको यो भनाइ टर्कीको नेसनलिस्ट मुभमेन्ट पार्टी (एमएचपी) नेता देभलेट बाहसेलीले सरकारलाई आकस्मिक निर्वाचन गर्न भनी गरेको आग्रहको एक दिनपछि आएको हो ।
अमेरिकी पूर्वप्रथम महिला बुसको निधन,राष्ट्रपति डोनाल्ड ट्रम्प र प्रथम महिला मेलानिया ट्रम्पले पनि बारबराको निधनप्रति गहिरो दु:ख व्यक्त गरेका छन् ।
इन्टरनेट प्राचीन भारतमै थियो,कसैले भने त्यतिबेला अहिलेभन्दा तीव्र गतिको ब्यान्डविथसहितको इन्टरनेट भएको भन्दै व्यंग्य गरेका छन् । यसअघि २०१४ मा भारतीय प्रधानमन्त्री नरेन्द्र मोदीले डाक्टरहरू र मेडिकल स्टाफको सम्मेलनमा कस्मेटिक सर्जरी प्राचीन भारतमै रहेको दाबी गरेका थिए ।
पाँच दिनमा चार करोड,"प्रियंका कार्की यौनकर्मीको भूमिकामा देखिन्छिन् भने अनुपविक्रम शाही नेगेटिभ चरित्रमा छन् । सविन श्रेष्ठ, धुव्र दत्त, रितेश चाम्स लगायतले पनि खेलेका छन् ।"
पारिजात सम्मान घोषणा,"स्मृति केन्द्रले म्हैपी नयाँबजारस्थित केन्द्रकै परिसरमा पारिजात स्मृति सभासमेत गर्यो । पारिजातको मूर्तिमा माल्यार्पण गर्दै सुरु गरिएको कार्यक्रममा शिक्षामन्त्री गिरिराजमणि पोखरेल, प्रतिनिधिसभा सदस्य रामवीर मानन्धर, प्रदेशसभा सदस्य वसन्त मानन्धर, केन्द्रका अध्यक्ष रायनलगायतले पारिजातले नेपाली साहित्यमा पुर्याएको योगदानबारे बोलेका थिए ।"
ध्रुपद क्याराभान,नयाँ वर्ष २०७५ को स्वागत गर्दै ध्रुपद क्याराभानले शास्त्रीय संगीतको कार्यक्रम गरेको थियो । बाँसुरीवादक अमन मालीले राग यमनमार्फत कार्यक्रम सुरु गरेका थिए । उनलाई तबलामा मुकेश शाक्यले सघाए । शास्त्रीय संगीतको प्रवद्र्धनका लागि कार्यक्रम गर्दै आएको ध्रुपद क्याराभानले जनाएको छ ।
सिद्धिचरण प्रतिष्ठानमा काइँला,झन्डै तीन महिनाअघि प्रतिष्ठानका पूर्वअध्यक्ष जगदीशशमशेर राणाको निधन भएको थियो । प्रवक्ता सुवेदीले राणाका र उनका बारेमा अरूले लेखेका चार पुस्तक प्रतिष्ठानले छिट्टै सार्वजनिक गर्न लागेको पनि बताए । साथै हरेक वर्ष प्रदान गर्दै आएको एक लाख रुपैयाँसहितको युगकवि सिद्धिचरण पुरस्कार यस वर्ष कवि तथा संस्कृतिविद् तुलसी दिवसलाई दिइने पनि उनले बताए ।
पूर्वडीएसपीको पुस्तक,उक्त पुस्तकमा युद्धले नेपाल प्रहरीको मनोबलमा पारेको असरमाथि केन्द्रित रही अनुसन्धानमूलक एवं संस्मरणात्मक सामग्री प्रस्तुत गरिएको छ । दसवर्षे युद्धमा १ हजार ४ सय ८६ प्रहरीको ज्यान गएको थियो । करिब २ हजार ४ सय घाइते भएका थिए भने ११ हजार २ सय ८० जनाले असुरक्षाका कारण जागिर छाडेका थिए ।
राष्ट्रिय कला प्रदर्शनी सुरु,"मिथिला क्षेत्रमा प्रयोग हुने परम्परागत भाँडा र बाँसले बनाइने हस्तकला पनि हेर्न सकिन्छ । गौतमरत्न तुलाधरले बनाएको हाम्रो रीत शीर्षकको चित्र आधुनिक शैली भित्रभित्रै पनि मौलिक कथा समेटिएको पाइन्छ । नेवार समुदायमा वृद्धवृद्धालाई ८४ वर्ष पुगेपछि विभिन्न चरणमा चार पटक गरिने रथ पक्रिमाको परम्परालाई उनले चित्रमा झल्काउन खोजेका छन् । अहिले पनि नेवारहरू यो चलन मान्छन्, उनी भन्छन्, बुढापाकाको सम्मानमा गरिने यस्तो परम्पराले ठूलो अर्थ राख्छ ।"
कान्स पुग्दै मन्टो कथा,"फिल्ममा नवाजसँगै शशांक अरोरा, परेश रावल, रसिका दुग्गल र ऋषि कपुरको पनि अभिनय रहेको छ । २००८ मा फिराक फिल्मबाट निर्देशकमा उदाएकी अभिनेत्री नन्दिताको यो दोस्रो कान्स यात्रा हो । फिराक पनि कान्समा देखाइएको थियो । हाम्रो मन्टो कान्समा छानिनु एक्साइटिङ मोमेन्ट हो, निर्देशक नन्दिताले ट्वीटमा भनेकी छन् ।"
दाहाल बने मुसहर बालकका अभिभावक,"यस्तै, मनहरी ४ स्थित महेन्द्र किरण माविमा प्रतिनिधिसभा सदस्य विरोध खतिवडाले विश्वास थोक्रा, जिल्ला समन्वय समितिका प्रमुख रघुनाथ खुलालले आर्यन विक, मनहरी गाउँपालिका अध्यक्ष एकराज उप्रेतीले खुसी घिमिरे, ८ वडाध्यक्ष दिलबहादुर स्याङ्तानले सेन्सन प्रजा, वडा सदस्य पुष्कर सुवेदीले गंगा प्रजा र वडा सदस्य रामप्रसाद ढकालले विक्रम थिङको अभिभावकत्व ग्रहण गरेका थिए ।"
विधेयकमा दफावार छलफल,"बुधबार समितिको बैठकमा संघ, प्रदेश र स्थानीय तहबीचको सम्बन्ध सहकारीता, सहअस्तित्व र समन्वयका आधारमा हुने संविधानमा नै व्यवस्था भएकाले स्थानीय तहको स्वायत्ततामा कुनै असर नगर्ने तर्क गरेका थिए । एमाले सांसद अष्टलक्ष्मी शाक्यले प्रतिनिधिसभा र स्थानीय तहका जनप्रतिनिधि जनतासँग प्रत्यक्ष जोडिने तर प्रदेशसभा सदस्यको भूमिका नदेखिएकाले विधेयकमा राख्न उपयुक्त हुने धारणा राखेकी थिइन् । कांग्रेस संसदीय दलका नेता इन्द्र बानियाँले विकास, बजेट र कार्यक्रममा एकरुपताका लागि प्रदेशसभा सदस्यलाई पनि स्थानीय तहमा आमन्त्रण गरिनुपर्ने धारणा राखेका थिए । माओवादी केन्द्रका सांसद बुद्धिमान माझीले स्थानीय तहलाई प्रदेश सभाप्रति उत्तरदायी बनाउनुपर्ने धारणा राखेका थिए ।"
दुर्घटनामा शिक्षकको मृत्यु,खतिवडा गल्छी १ मा रहेको भैरवी आधारभूत विद्यालयका शिक्षक हुन् । गल्छी१ का ४७ वर्षीय नवराज ओझाको काठमाडौंमा उपचार भइरहेको छ ।
बाहिरी चक्रपथको डीपीआर स्वीकृत,"अर्थमन्त्रालयले ७ वर्षअघि आयोजनाका लागि करिब १० करोड र क्षतिपूर्तिका लागि ३ करोड रुपैयाँ छुट्याएको थियो । त्यसमध्ये ९ करोड रुपैयाँ कार्यालय सञ्चालनमै सकिएको छ । मुआब्जाका लागि छुट्याएको रकम खर्च नहुँदा प्रत्येक वर्ष फ्रिज हुँदै आएको छ । बाहिरी चक्रपथ काठमाडांै, ललितपुर र भक्तपुरमा क्रमश: ३५८, १५८० र २१०५ किमि रहने अनुमान छ । सडक खण्डका विभिन्न स्थान गरी १५ किमि सुरुङमार्ग बन्नेछ । ५० मिटर चौडाइको यो चक्रपथ ८ लेनको हुनेछ ।"
अनुदानको भरमा हेमोफिलिया बिरामी,"त्यस्तै अनुमानित देशभर तीन हजारको संख्यामा प्रभावित हुन सक्ने गरेको विशेषज्ञ बताउँछन् । हेमोफिलिया सोसाइटीका पूर्वअध्यक्ष वेदराज ढुंगाना भन्छन्, यसबारे चेतना छैन, धेरै बिरामी उपचारको अभावमा ज्यान गुमाउन बाध्य छन् ।"
सकियो बिस्केट जात्रा,"बिस्केटको चौथो दिन बिहान तालाक्वस्थित कुमाले टोलमा उभ्याइएको छुमा गणेशको ल्हामरु म्ह (हात नभएको) लिंगो ढालिएको छ । परम्पराअनुसार तान्त्रिक विधिअनुरूप उभ्याइएको लिङ्गो बुधबार बिहान तान्त्रिक विधिपूर्वक ढालिएको हो । बिस्केट जात्राको लिङ्गो जात्रा हेर्नाले सुख, शान्ति, समृद्घि बढ्ने, सहकाल आउने र शत्रु नाश हुने जनविश्वास रहँदै आएको छ । यो जात्रालाई शत्रुहन्ता जात्रा पनि भन्ने गरिन्छ ।"
सम्पदा संरक्षणका लागि पदयात्रा,"ज्येष्ठ, अशक्त यात्रीलाई थकाइ मेटाउन डल्लु चौतारा व्यवस्था गरिएको छ । यात्रीले निपु हिटी, धिमे ल्वहं, भुइँखेल हुँदै स्वयम्भू क्षेत्रमा पुग्दा १९ पुरातात्त्विक महत्त्वका स्थल अवलोकन गरिसक्ने समितिले जनाएको छ । अब बिहीबार दरबार क्षेत्रमा हुलाक टिकट प्रदर्शनी, शुक्रबार चित्रकला कार्यशाला गर्ने समितिको योजना छ ।"
नेपाल र बंगलादेश एउटै समूहमा,साफ च्याम्पियनसिपमा नेपालको खेल (समूह ए)नेपालविरुद्ध पाकिस्तान ४ सेप्टेम्बर (भदौ १९)नेपालविरुद्ध भुटान ६ सेप्टेम्बर (भदौ २१)नेपालविरुद्ध बंगलादेश ८ सेप्टेम्बर (भदौ २३)सेमिफाइनल १२ सेप्टेम्बर (भदौ २७)फाइनल १५ सेप्टेम्बर (भदौ ३०)
आयोजक र कास्की भिड्दै,प्रतियोगिता गर्न ६५ लाख खर्च लाग्ने अनुमान आयोजकको छ । पहिलो संस्करण आर्मीले जितेको थियो । दोस्रो र तेस्रो संस्करणमा भने झापा ११ ले बाजी मार्यो । अस्थायी रूपमा बनाइएको प्यारापिटमार्फत १० हजार दर्शकले प्रत्यक्ष खेल हेर्न अनुमान छ । यसअघि पुस र माघमा सञ्चालन हुँदै आएको प्रतियोगिता यस वर्ष वैशाखमा सारिएको हो ।
लुम्बिनीको दोस्रो जित,नेपालगन्ज (कास) आशीर्वाद पेन्ट्स नेपालगन्ज कप क्रिकेटमा बुधबार एबरोल टीएमटी लुम्बिनी यात्रिजले दोस्रो जित पाएको छ । प्रस्तावित अन्तर्राष्ट्रिय कोहलपुर क्रिकेट मैदानमा लुम्बिनीले एनआईसीएसिया दंगाली गोर्खाजलाई ३ विकेटले हरायो । दंगालीले निर्धारित २० ओभरमा ८ विकेट गुमाई १ सय ७ रन बनायो । लुम्बिनीले १८५ ओभरमा ७ विकेट गुमाउँदै सफलता पायो । दोस्रो खेलमा रोल्पाले अर्घाखाँची सिमेन्ट्स बर्दिया टाइगर्सविरुद्ध २१ रनको जित पायो ।
भलिबल खेलाडीको बिदाइ,"काठमाडौं (कास) बंगलादेशको ढाकामा अप्रिल २१ देखि २८ सम्म हुने एसियाली सेन्ट्रल जोन भलिबल च्याम्पियनसिप भाग लिने इम रानाको कप्तानीमा रहेको नेपाली भलिबल टोलीलाई बुधबार बिदाइ गरिएको छ । स्पर्धामा नेपाल, बंगलादेश, साबिक विजेता किर्गिस्तान, तुर्कमिनिस्तान, माल्दिभ्स र अफगानिस्तानको सहभागिता रहनेछ । अघिल्लो संस्करणमा तेस्रो भएको नेपालले यसपल्ट स्वर्ण जित्ने लक्ष्य लिएको छ ।"
बूढानीलकण्ठ समूह उपविजेता,काठमाडौं (कास) बूढानीलकण्ठ टिम प्रथम मनमोहन स्मृति खुला बास्केटबलमा बुधबार समूह ए को उपविजेता हुँदै सेमिफाइनल पुगेको छ । बूढानीलकण्ठले बलर्जलाई ८६५१ स्कोरले हरायो । आर्मी बी र एसडीसी हाउन्ड्स पनि विजयी भए ।

शीर्षक,विवरण
जोगबनी नजिकै आइपुग्यो रेल,"यसैबीच, उद्योग संगठनले आफूहरूले लामो समयदेखि उठाउँदै आएको मागमा सम्बोधन भएको भन्दै विज्ञप्ति प्रकाशित गरी खुसी व्यक्त गरेको छ । कोलकाताबाट सीमावर्ती स्टेसन बथनाहासम्म मालवाहक रेलसेवा सञ्चालनमा आउँदा प्रदेश १ कै व्यापार व्यवसाय प्रवद्र्धनमा सहयोग पुग्ने संगठनको विश्वास छ ।"
कांग्रेसले लियो निर्णय: हारको जिम्मेवार केन्द्रीय कार्यसमिति,"हारका कारणवाम गठबन्धनमधेसमा मधेस केन्द्रित दलको गठबन्धन नाकाबन्दीबाट पीडित नागरिकको मत तान्न नसक्नु उम्मेदवारी चयन प्रक्रियामा पर्याप्त गृहकार्य नहुनुउम्मेदवारका पक्षमा कतिपय स्थानमा निष्क्रियता, असहयोग र अन्तर्घात पार्टीको संरचनालाई पूर्णता दिई संगठनात्मक गतिविधिलाई तीव्रता दिन नसक्नुसामाजिक सञ्जालको प्रभावकारी प्रयोग गर्न नसक्नु"
फेवातालको जमिन फिर्ता गराउन आदेश,"यो आदेशपछि नै भूमाफियाहरू मुद्दालाई निस्तेज पार्न लागिपरेको सर्वाेच्च स्रोतले बतायो । कतिसम्म भने भूमिसुधार सचिवले तीन महिनाभित्र बुझाउनु भनेको प्रतिवेदन नै अदालतलाई बुझाएनन्, स्रोत भन्छ, त्यसपछि कल्याण श्रीमानको अवकाश भयो । सुशीला श्रीमान्ले अतिक्रमित जमिनहरू तालकै नाममा ल्याउने फैसला गर्ने पक्का भएपछि भूमाफियाले उहाँलाई इजलासमा पस्दापस्दैको क्षणमा महाअभियोग प्रस्ताव नै दर्ता गराउन लगाए ।"
एउटै जग्गा दुई संस्थालाई भाडामा,कहिले के भयो ?२०५९ भदौ ११ : बृहस्पति विद्या सदनलाई ३० वर्षका लागि वार्षिक ६ लाखका दरले जग्गा भाडामा दिइएको२०६६ माघ १३ : सोही जग्गा तरुण निर्माण सेवा प्रालिलाई प्रतिस्क्वायर फिट ५ रुपैयाँ ८५ पैसा मासिक ४ लाख ४० हजार ९ सय ७६ रुपैयाँमा भाडामा दिइएको २०७२ जेठ २१ : प्रतिस्क्वायर फिट ६ रुपैयाँ १० पैसामा ५१ वर्षका निम्ति बृहस्पति शिक्षा सदनसँग पूरक सम्झौता बृहस्पतिसँग भएका सम्झौता २०५८ जेठ ८ : प्रतिस्क्वायर फिट ४ रुपैयाँ ७५ पैसा२०५९ भदौ ११ : प्रतिस्क्वायर फिट ४ रुपैयाँ २० पैसा२०७२ साउन ३ : सुरुका चार वर्ष प्रतिस्क्वायर फिट ४ रुपैयाँ २० पैसा र त्यसपछि प्रतिस्क्वायर फिट ६ रुपैयाँ १० पैसा
उदीयमान शक्तिको मिलन: के गर्दै छ नेपाल ?,सन् २०१९ मा हुने आम निर्वाचनको खपतका लागि मोदीले चीनसमक्ष विशेष सम्बन्ध राखेको तर्कसमेत बाहिर आएको छ । भारतको संसद्मा वर्तमान सरकारको चीन नीति र भ्रमणबारे व्यापक बहसको संकेत देखिएको छ । भारतमा स्वतन्त्रतापछि नेहरूले लिएको नेतृत्वको अवस्थामा झैं पछिल्लो पटक मोदीसँग जोडिएर चीन विषय भारतको बहसमा आएको छ । चीनलाई यस क्षेत्र (दक्षिण एसिया) मा प्रवेश नै दिन हुँदैन भन्ने शक्तिको वर्चस्व भारतमा अझै रहेकाले मोदीलाई सहज भने छैन । चीन पुग्ने निर्धारित अर्को कार्यक्रम हुँदाहँुदै अचानक भ्रमण तय गर्दै मोदीले अनौपचारिक रूपमा चीनकै अर्को सहर उहानको भ्रमण गर्नु र भेटघाट हुनु आफैंमा अर्थपूर्ण छ । यस क्षेत्रका साना मुलुकले चीनलाई भारत र भारतलाई चीन देखाएर आफ्नो स्वार्थ पूरा गर्दै आएका छन् । कतिपयले व्यक्तिगत स्वार्थसमेत । यी दुई शक्तिकै मिलनले त्यो विषयमा भने फरक अवस्था सिर्जना गरिदिन सक्छ । चीनले सार्कमा समेत चासो राख्दै आफूलाई सदस्यसरहको हैसियत मागिरहेको अवस्थामा यसले केही प्रगति हुन सक्ने देखाएको छ । बेलायत र चीन तथा अन्य युरोप र चीनको सहकार्यमा पनि नाटकीय रूपमा सकारात्मक परिणाम देखिन थालेको छ ।
संघीय संसद्को सचिवमा फुयाल र योगी,"काठमाडौं (कास) राष्ट्रपति विद्यादेवी भण्डारीले संघीय संसद्को सचिवमा गोपालनाथ योगी र राजेन्द्र फुयाललाई नियुक्त गरेकी छन् । राष्ट्रपतिले आइतबार सभामुख कृष्णबहादुर महराको सिफारिसमा योगीलाई प्रतिनिधिसभा र राष्ट्रिय सभाका अध्यक्ष गणेश तिमिल्सिनाको सिफारिसमा फुयाललाई राष्ट्रिय सभाको सचिव पदमा नियुक्त गरेकी हुन् । संघीय संसदका महासचिव, प्रतिनिधिसभाका सचिव तथा राष्ट्रिय सभाका सचिवको पारिश्रमिक, सेवा सर्त र सुविधासम्बन्धी अध्यादेशका आधारमा नियुक्त उनीहरूको कार्यकाल ५ वर्षको हुनेछ । योगी कानुन व्यवसायी हुन् । उनी यसअघि गैरसरकारी संस्था महासंघसँग आबद्ध थिए । फुयाल यसअघि कान्तिपुर दैनिकमा आबद्ध थिए । संसदीय मामिलामा लामो समय पत्रकारिता गरेका फुयालको संविधानसभा निर्वाचनदेखि अवसानसम्म नामक पुस्तकसमेत प्रकाशित छ ।"
संवैधानिक अंगमाथिको अतिक्रमण अमान्य,"काठमाडौं (कास) प्रधानमन्त्री केपी ओलीले स्वतन्त्र न्यायपालिका तथा अन्य संवैधानिक अंगहरूको अधिकार अतिक्रमण गरेको भन्दै कांग्रेसले त्यसलाई नमान्ने बताएको छ । खुला लोकतान्त्रिक राजनीतिक अभ्यासमा प्रत्यक्ष वा परोक्ष कुनै पनि बाधा सिर्जना नगर्न सरकारलाई हामी सचेत गर्दछौं, कांग्रेस केन्द्रीय कार्यसमितिको निर्णयमा भनिएको छ, सरकारको सीमाभित्र बसेर सरकारले गर्ने काममा हाम्रो रचनात्मक प्रतिपक्षका रूपमा सहयोग रहनेछ, तर कुनै पनि बहानामा संविधानको मर्म, भावना र व्यवस्थाविपरीत राज्यका अंग र निकायको अधिकार केन्द्रीकृत गर्ने सरकारको कार्य नेपाली कांग्रेसलाई स्वीकार्य हुने छैन ।"
अझै केही दिन मौसम बदली,"प्रिमनसुनमा बदली भएर हल्का वर्षा हुनु सामान्य भए पनि बंगालको खाडीबाट जलवाष्पयुक्त वायु आउने क्रम बढेसँगै भारतीय भूभागबाट न्यून चापीय रेखा नेपालतिर सरेकाले छिटोछिटो बदलाब आएको उनले बताइन् । मौसमी बदली भए पनि लगातार वर्षाचाहिँ हुँदैन, उनले भनिन् । तीन दिनयता मुलुकका धेरैजसो भागमा वर्षा भएको छ ।"
पानीमुनिको १६९२ रोपनी पनि व्यक्तिको नाममा,"सर्वोच्चले फेवा जलाधार र वातावरण संरक्षण क्षेत्र घोषणा गर्न पनि भनेको छ । जलाधार क्षेत्रको क्षेत्रफल २ लाख २४ हजार रोपनी छ । फेवा जलाधार क्षेत्रमा सबभन्दा बढी वर्षा हुने भएकाले पहिरो जाने गर्छ । भूबनोट खुकुलो भएकाले हर्पनखोला र सहायक खोलाबाट बर्सेनि ठूलो परिमाणमा ढुंगोमाटो बगेर आउने गर्छ । उपल्लो तटीय क्षेत्रमा अव्यवस्थित तथा योजनाविहीन विकास निर्माण, बाढीपहिरो, भूक्षय, जलवायु परिवर्तनको जोखिमता वृद्धि र तल्लो तटीय क्षेत्रमा खोला, खोल्सी, खहरेको कटानले ताल पुरिँदै गएको छ । बर्सेनि डेढ लाख मेट्रिक टन गेग्रान (ढुंगा, माटो, काठपात, बालुवा) तालमा मिसिने गरेको अध्ययनले देखाएको छ ।"
सर्वोच्च तानिए न्यायाधीश,"स्रोतका अनुसार यसअघि नै पीडित पक्षले सर्वोच्चमा पेस गरेको कागजातसमेतको प्रारम्भिक अध्ययनपछि समिति यस्तो निष्कर्षमा पुगेको हो । कान्तिपुर दैनिकको अनलाइन संस्करणमा प्रकाशित समाचारका आधारमा समितिले छानबिन थालेको हो । सर्वाेच्चको विशेष समितिमा ओमप्रकाश मिश्र, चोलेन्द्रशमशेर जबरा, दीपककुमार कार्की र केदार चालिसे सदस्य छन् ।"
अपांगता भएकालाई पढ्ने व्यवस्था मिलाउनू,"प्रधानमन्त्रीको निर्देशनअनुसार मन्त्रीको अध्यक्षता रहेको विशेष शिक्षा परिषद्को बैठक यसै साता बस्ने जनाइएको छ । वैशाख १९ गते विशेष शिक्षा परिषदको बैठक बस्छौं, शिक्षा विभागका महानिर्देशक बाबुराम पौडेलले कान्तिपुरसँग भने, रारामा सम्बोधन हुन नसकेका गम्भीर प्रकृतिका बालबालिकालाई तत्काल सम्बोधन गर्ने विषयमा छलफल हुनेछ । तथ्यांकअनुसार विद्यालय पढ्ने उमेरका कुल बालबालिकाको करिब ४ प्रतिशत विद्यालय प्रवेशबाट वञ्चित छन् ।"
ओमनमा नेपाली युवतीको अपहरणपछि बलात्कार,"यसैबीच, ओमनको राजधानीस्थित अल हेलको सडक दुर्घटनामा पोखराकी गंगा राईको घटनास्थलमै मृत्यु भएको छ । चितवनकी लेटनी गुरुङ घाइते भएकी छन् । उनीहरू दुवै जना ओआईजी कम्पनीमा कार्यरत थिए । गुरुङको सुल्तान काबुस अस्पतालमा उपचार भइरहेको छ । उनी खतरामुक्त रहेको एनआरएन क्लबका अध्यक्ष श्रेष्ठले बताए ।"
मोदीको जनकपुर भ्रमण: केसरिया रङले सजिनेछ सहर,"बैठकमा नेपाली सेना, नेपाल प्रहरी, सशस्त्र प्रहरी र राष्ट्रिय अनुसन्धान विभागका उच्च अधिकारी सहभागी थिए । स्रोतका अनुसार मोदीको जनकपुर भ्रमणका बेला अपनाइने सुरक्षा योजनाबारे बैठकमा छलफल भएको थियो । मोदीको सुरक्षाका लागि प्रदेश सरकारले आन्तरिक मामिलामन्त्री यादवलाई जिम्मा दिएको छ ।"
कठ्यांग्रिएर कोही मर्दैन,यस्तै अन्तर्राष्ट्रिय बौद्ध सम्मेलनको अवसर पारेर लुम्बिनी बौद्ध विश्वविद्यालयले पहिलोपटक दीक्षान्त समारोह आयोजना गरेको छ । बौद्ध सम्मेलनको दोस्रो दिन सोमबार एक सय ७ विद्यार्थीलाई दीक्षित गरियो । विद्यार्थीलाई विश्वविद्यालयका कुलपति तथा प्रधानमन्त्री केपी शर्मा ओली र शिक्षामन्त्री गिरिराजमणि पोखरेलले दीक्षित गराएका थिए ।
टर्की र लौकाटको व्यावसायिक पालन,लौकाटको मासुमा प्रोटिनको मात्रा धेरै हुने भएकाले गर्भवती महिलालाई लाभदायक मानिन्छ । चौलागाईंको फार्ममा टर्की र लौकाट हेर्न र बुझ्न दैनिक दर्जन बढी किसान आउने गरेका छन् । धेरै किसानले लौकाट चल्ला अग्रिम बुकिङसमेत गरिसकेका छन् ।
कर्णाली पुल निर्माण अलपत्र,पुल निर्माण अलपत्र पर्दा गाउँमा गाडी पुग्न नसकेको रुगा गाउँका राजबहादुर सेजुवालले बताए । उनका अनुसार खाद्यान्न आपूर्ति र आवतजावतमा कठिनाइ भएको छ । मुगु कर्णाली नदीमा पक्की पुल नबन्दा भटेचौरको अर्को झोलुंगे पुलमा मानवीय चाप बढेको छ । खच्चड र पशुचौपाया तथा स्थानीयको चापले पुलका लठ्ठा जीर्ण बनेका छन् ।
आयोजना कार्यालयमा विस्फोट,"विस्फोटपछि सुरक्षा व्यवस्था कडा पारिएको छ । चैनपुर, सभाखोला, तुम्लिङटार र भोजपुर छिर्ने प्रमुख नाकामा प्रहरीले जाँच कडा पारेको छ । पर्खालमा सामान्य क्षति भएको छ, डीएसपी खड्काले भने, यसको जिम्मा कसैले लिएको छैन । यसअघि पनि चिचिला गाउँपालिकाको दिदिङस्थित पावरहाउस निर्माणस्थलमा दुई पटक बम विस्फोट भएको थियो । दुवै घटनाको जिम्मा नेत्रविक्रम चन्द (विप्लव) नेतृत्वको नेपाल कम्युनिस्ट पार्टीले लिएको थियो ।"
दनुवार गाउँमा फर्कियो खुसी,"राष्ट्रपतिसँगै प्रतिनिधिसभा १ का सांसद अग्निप्रसाद सापकोटा, सामाजिक विकासमन्त्री युवराज दुलाल, कानुनमन्त्री शेरबहादुर तामाङले बस्तीको अवलोकन गरेका थिए ।"
झस्किरहन्छिन् सविना,"देब्रे खुट्टाले टेक्न नसक्दा दिदीले बोकेर स्कुल लैजानेल्याउने गर्छिन् । जनता आधारभूत विद्यालयमा एक कक्षामा पढ्दै गरेकी सविनाको घरबाट स्कुल पुग्न आधा घण्टा लाग्छ । बालिकाले खुट्टा टेक्न नसकेपछि उनका अभिभावकले १३ पटकसम्म उपचारका लागि काठमाडौं लगे । खुट्टाको शल्यक्रिया गर्न रकम भएन । चिकित्सकले खुट्टाको शल्यक्रिया गर्नुपर्ने सल्लाह दिएका छन् । घर भत्केर टहरामा बस्दै आएकी सविनाकी आमा शान्तामायाले भनिन्, बिहान, बेलुका पेट भर्न समस्या छ, कसरी खुट्टाको अप्रेसन गर्नु । जिल्लामा सविना मात्र होइन, भूकम्पका कारण मानसिक रूपमा तनाव बेहोरिरहेका २ हजारभन्दा बढी बालबालिका छन् ।"
चौतर्फी सिन्डिकेटको मार,"जबसम्म बजार पूर्ण रूपमा खुला र प्रतिस्पर्धात्मक हुँदैन, तबसम्म उपभोक्ताले गुणस्तरीय वस्तु तथा सेवाको छनोट अधिकार पाउँदैनन् । त्यसैले बजारको एकाधिकार अन्त्यका लागि उपभोक्ता स्वयं जागरुक हुनुपर्छ । व्यवसायीहरूले देशको नियमकानुन र आफ्नो पेसागत आचार पालना गर्नुपर्छ । र, सरकारले गैरकानुनी रूपमा व्यवसाय चलाइरहेका जोकोहीलाई कारबाही गर्ने हिम्मत जुटाउनुपर्छ । यातायातको सिन्डिकेट तोडेर अघि बढेको सरकारले अब अन्य क्षेत्रका एकाधिकारसमेत तोड्नुपर्छ । यसका लागि राजनीतिक नेतृत्वको इच्छाशक्ति र निजामती प्रशासनको इमानदारीको खाँचो छ ।"
चलायमान संस्थाहरूको अभाव,"संस्थाहरू आफै जीवित वा निर्जीव हुने होइनन् । तिनलाई चलायमान तुलयाउन वा हुनाका निम्ति निष्पक्ष र स्वतन्त्र रूपमा व्यवस्थापन गर्ने गर्न छुटको राजनीतिक प्रतिबद्धता नितान्त आवश्यक हुन्छ । संस्थाको नेतृत्वको दक्षता, दूरदर्शिता, इमानदारी लगायत उक्त संस्थामा कार्यरत व्यक्तिहरूको संस्थाप्रतिको जवाफदेहिता र पेसाप्रतिको इमानदारिता जस्ता गुणहरूले गर्दा नै संस्थाहरू चलायमान र जीवित हुने गर्छन् । सक्षम नेतृत्वको चयनको प्रावधान, नयाँ जोश, जाँगर, ज्ञान तथा सीपजस्ता गुणहरू घनिभूत भएका अनुसन्धानकर्ताहरूको आवश्यकता हुन्छ, थिङ्कट्यांकलाई चलायमान हुनका निम्ति । दक्षता अनुरुपको पारिश्रमिक सुविधाको प्रावधान र कार्य स्वतन्त्रता भएको खण्डमा देशमा भएका र विदेशमा भौंतारिरहेका धेरै स्वदेशी अनुसन्धानकर्ताहरू आकर्षित हुने निश्चित छ । सेडामा भौतिक पूर्वाधार भएको हुनाले मानवीय पक्षको आपूर्तिको प्रावधान भएमा नयाँ थिङ्कट्यांक निर्माणको जरुरत पर्दैन । कृषि र औद्योगिक क्षेत्रका निम्ति भने विकल्पहरूको खोज जरुरी देखिन्छ ।"
विश्व शान्तिको सन्देश,"सिद्धार्थको जब आँखा खुल्यो, तब आकाशमा अन्तिम तारा डुब्नेवाला थियो । तारा डुब्दाडुब्दै उनको अन्तरात्माबाट ज्ञानको ज्योति उदय भएर आयो । संसारलाई प्रकाशित गर्न सक्ने पूर्वानुस्मृति, व्युत्पत्ति, प्रतित्यसमुत्पाद र बुद्धचक्षु सहितको बुद्धत्व प्राप्त भयो । यो स्वयं भयो, त्यहाँ कुनै गुरु थिएनन् । गौतमले वैशाख पूर्णिमाको रात पीपलको रुखमुनि बुद्धत्व प्राप्त गरेको हुनाले पीपलको रुख बोधिवृक्ष नामबाट परिचित भयो । बुद्धले ज्ञान प्राप्त गरेपछि सर्वप्रथम पञ्चवर्गीय भिक्षुहरूलाई धर्मोपदेश दिए । भगवान बुद्धले ४५ वर्षसम्म धर्मोपदेश गरी ८० वर्षको उमेरमा कुशी नगरमा महापरिनिर्वाण प्राप्त गरे । उनले प्रतिपादन गरेको बुद्ध धर्मले विश्वभरि शान्ति र समृद्ध समाजको निर्माणका लागि महत्त्वपूर्ण योगदान गरेको छ । बुद्धको जन्म, बोधि प्राप्त र महापरिनिर्वाण गरी त्रिकालको संयोग भएकाले आजको दिन बौद्ध जगतमा अत्यन्तै महत्त्वपूर्ण मानिन्छ ।"
सिन्डिकेटले सास्ती,"यातायात, ढुवानी, इन्धन, बैंक, व्यावसायिक, शिक्षा, स्वास्थ्य, तरकारी, खाद्यान्न आदि सबै क्षेत्रमा सीमित समूहको एकाधिकार छ । कानुन तथा नीति निर्माण गर्ने संसदमा पनि सासदले संविधान विपरीत १९ अर्ब लिन खोज्दैछन् । कहिले वैधानिक त कहिले अवैधानिक रूपमा देश र जनतामाथि ब्रह्मलुट छ । जबसम्म राज्यमा देखिएको सिन्डिकेट र भ्रष्टाचार जस्ता क्रियाकलाप राज्यले निर्मँल गर्न सक्दैन, सुशासनको प्रत्याभूति आम नागरिकले गर्न पाउँदैनन् । राजेश विद्रोही लहान, सिरहा"
दुई दिन बिदा किन ?,"आइतबार कान्तिपुरमा डा हीराकाजी मानन्धरको सातामा २ दिन बिदा दिने कि ? भन्ने लेख पढेपछि केही लेख्न मन लाग्यो । तपाईंहामीलाई थाहा नै छ, अहिले शुक्रबार कुनै कार्यालयमा पुगियो भने भोलि शनिबार बिदा भएकाले हाकिम आजैदेखि बिदामा हुनुहुन्छ भन्ने सूचना पाइन्छ । हाकिम कार्यालयमै भए पनि तल्लो स्तरमा काम गर्ने कर्मचारी बिदामा हुन्छन् । सर्वसाधारण शुक्रबार कार्यालयमा जाने भनेको अलिअलि काम आज गरौं, बाँकी काम आइतबार चाँडै सकिन्छ भनेर मात्र हो । मानन्धरले भनेजस्तै नेपालमा पनि २ दिने बिदा बनाउन थालियो भने कार्यालयमा कर्मचारी भेटिनै मुस्किल नहोला भन्न सकिन्न । १० बजे कार्यालय खुल्ने भनिएका कार्यालय खुलेका त हुन्छन्, तर कर्मचारी सबै आइसकेका हँदैनन् । सवा १०, साढे १० बजेतिर हाकिम आउँछन्, आफ्ना सुरले कार्यालय कोठामा जान्छन्, कोट खोल्छन्, यसो भित्तातिर झुन्ड्याउँछन्, २४ जना आफन्तजनसँग कार्यालयको टेलिफोनबाट कुराकानी गर्छन् । आफ्नो काम सकेपछि मात्र ९ बजेदेखि झ्याल साइडमा लामबद्ध सेवाग्राहीलाई हेर्छन् । यातायात, राजस्व, मालपोत, प्रशासनलगायतमा सातामा ६ दिन कार्यालय खुल्दा त यतिविघ्न भिडभाड हुन्छ । अझ २ दिन बिदा दिएर ५ दिन कार्यालय खोल्ने भयो भने के होला । अर्कोतर्फ मानन्धरले भनेझैं ५ दिन काम गर्ने तर पूरापुर काम गर्ने भन्ने कुरा ठिकै पनि हो । तर नेपालमा पूरापुर काम कर्मचारीले गर्दैनन् (सबैले होइन) । कहिले इन्टरनेटको समस्या आउँछ, कहिले फलानो कार्यक्रमको उद्घाटन अनि कहिले बिरामी । राजनीति स्थिर भइदियो र कर्मचारीलाई कडा निगरानीका साथ काममा लगाइयो भने त्यो सफल होला । नत्र सेवाग्राहीलाई दु:खको दु:ख । कर्मचारीलाई २ दिन हाइसन्चोबाहेक अरू केही हँदैन । गणेश पाण्डेकालिगण्डकी४, स्याङजा"
सरकारी स्कुलमा शुल्क,"प्रधानमन्त्री केपी ओली लगायत नेपाल सरकारका अधिकारी एकातिर कुनै पनि बालबालिका शिक्षा पाउनबाट बञ्चित नहुन् भनी विद्यालय भर्ना अभियान चलाउँछन् भने अर्कोतिर राजधानीकै धनी र सम्पन्न सरकारी स्कुल भर्ना शुल्क नतिरेसम्म पाठ्यपुस्तक नै उपलब्ध गराउँदैनौं भन्छन् । भनाइ र गराइमा देखिएको यो तितो अनुभव यसपाली देख्न पाइयो । जोरपाटी नारायणटारस्थित चामुण्डा स्कुलले सटर भाडामात्र लाखौं उठाउँछ । विद्यालय भवन बनाउन र शिक्षकहरूको तलबभत्ता सरकारले दिने गर्छ । तर पनि विद्यार्थी भर्ना गर्दा न्यूनतम रु २ हजार नतिरेसम्म न भर्ना गर्छ, नत पाठ्यपुस्तक नै दिन्छ । गएको साता म त्यही स्कुलबाट ८ कक्षा पास गरी ९ मा गएको एक विद्यार्थीलाई लिएर भर्ना गर्न चामुण्डा स्कुल गएको थियो । निशुल्क भर्ना र निशुल्क पाठ्यपुस्तक दिने भनी सरकारले भर्ना अभियान चलाउँदै आएको थियो । तर स्कुल प्रशासनले २ हजारको रसिद काटेपछि मात्र भर्ना र पाठ्यपुस्तक पाइने भन्यो । तर बिलमा भर्ना शुल्क नलेख्ने भवन निर्माण सहयोग शुल्क लेख्ने रे । भवन त सरकारले नै बनाइदिने होइन र ? त्यसमाथि राजधानीकै सम्पन्न स्कुल । तैपनि दुई हजार तिर्न बाध्य भइयो । २ हजार नतिरेसम्म भर्ना पनि नगर्ने र पाठ्यपुस्तक पनि नदिने सरकारी स्कुललाई शिक्षा मन्त्रालयले कारबाही गर्न सक्छ कि सक्दैन ? गोपाल देवकोटाजोरपाटी, काठमाडौं"
हाम्रो रेल सपना,"हिमाली तथा पहाडी क्षेत्रका धेरैजसो जनताले रेल नदेखे पनि रेलगाडी छुकछुक भन्ने बाल गीत सुनेको हुनुपर्छ वा फिल्म तथा टिभीमा देखेको हुनुपर्छ । नभए प्रत्यक्ष रूपमा तिनले काठमाडौं घुम्न गए वा कामविशेषले समय पाए भृकुटीमण्डपमा मनोरञ्जनका लागि बनाएको ओपन सिट नमुना रेल भने देख्न पाउँछन् । तराईका सीमाक्षेत्र वा केही सहरी क्षेत्रकाले भारतीय बजारमा जाँदा देखेको वा उपभोग गरेका हुन्छन् । हाम्रै भूमिमा लामो समय जनकपुरजयनगर रेल चलेको हो । यसलाई अब बर्दिबास हुँदै सिमरासम्म ल्याउने योजना छ क्यारे π खासगरी केपी ओली पहिलोपटक प्रधानमन्त्री भएका बेला र अहिले रेलको चर्चा चलेको छ । नभए मलाई पनि लामो समय हाम्रो रेल विभागसम्म छ भन्ने थाहा थिएन । अहिले दुनियाँमा हवाइजहाज सरह तीव्र गतिमा कुद्ने बुलेट ट्रेन आए । जसको प्रयोग जमिनमाथि मात्र होइन, जापान लगायत पश्चिमा धेरै मुलुकले समुद्रभित्रबाट समेत सञ्चालन गरेका समाचार पढ्न पाइन्छ । हामीकहाँ पनि केही वर्षदेखि मेट्रो र मोनो रेलको खुब चर्चा छ । केशव स्थापितले चुनावका मुखमा दिने अन्तर्वार्तालाई पत्याउने हो भने उनले जितेको भए यतिखेर काठमाडौंका कति ठाउँमा मोनो रेल चढ्ने स्टेसन वा खुट्किलो बनिसक्थे । उनले भनेझैं असम्भव अहिले पनि छैन, मेरो हिसाबमा । साँच्चै काम गर्ने हो भने अरनिको राजमार्गको जगाती वा चाहने हो भने धुलिखेल, बनेपादेखि कोटेश्वर, तीनकुने एयरपोर्टसम्म र बानेश्वर हुँदै थापाथलीकलंकी र थापाथलीबाट बायाँ लगनखेल, सातदोबाटोसम्म र त्रिपुरेश्वर या माइतीघरबाट सिंहदरबार हँदै अहिले गाडी चल्ने सहिदगेट रत्नपार्क, लैनचौरदेखि महाराजगन्जसम्म बनाउन कुनै महाभारत होइन । ओली सरकारले इच्छाशक्ति देखाउने हो भने यो उनकै कार्यकालमा चल्न सक्ने योजना हो । चीनले रसुवा नजिकैको केरुङसम्म आइपुग्ने रेललाई काठमाडौं हुँदै पोखरालुम्बिनीसम्म बनाइदिने आशा जागेको छ । भारतले पनि वीरगन्जकाठमाडौं बनाइदिने हल्ला छ । सो ललिपप योजनाभन्दा मोदीको नेपाल भ्रमणमा सरप्राइज सहयोगलाई सिलीगुडीगड्डाचौकी पूर्वपश्चिम रेलमार्गको निर्माण गरिदिन विशेष आग्रह गरौं । सो मार्ग बनाइदिए नेपालगन्जरुपैडिया, नौतनवाभैरहवा, रक्सौल वीरगन्ज हुँदै सिमरा वा पथलैया आसपास, जोगवनीविराटनगर आफसेआफ ढिलोचाँडो जोडिएर मुलुकका दक्षिण पुरै भागले भारतसँग सोझो र सहुलियत कनेक्टिभिटी जोडिनेछ । वीरगन्जकाठमाडौं जोड्ने रेल सहयोग घोषणालाई कार्यान्वयनभन्दा रक्सौलदेखिनिजगढसम्म रेलमार्ग यथाशीघ्र बनाइदिए पुग्छ । त्यसपछि द्रुतमार्गबाटै राजधानी आउन सम्भव छ । श्रीकृष्ण राजवंशी सुनकोसी३, सिन्धुली"
"बुद्ध, बौद्धभूमि र नेपाली सत्ता","स्वयम् बुद्ध भन्छन्, यो खो धम्मं पस्सति, सो मं पस्स्ति । यो मं पस्सति सो धम्मं पस्सति ।। (जसले मलाई भौतिक रूपमा मात्र देख्छ, उसले मलाई देख्न सक्दैन । जसले धर्मलाई देख्छ, उसले मात्र मलाई देख्छ ।) नेपालको शासनसत्ताले आजको यस पवित्र सन्दर्भमा केवल यति कुराको बोध गर्नसके पनि पर्याप्त हुन्छ ।"
यशोधरा र बुद्धत्व,"हो, बुद्धत्व प्राप्तिका लागि गृहत्याग, पारिवारिक वियोग गर्न र तनमनलाई कष्ट दिनु पर्दैन । समाज छाडी जङ्गलतर्फ लाग्नु पनि पर्दैन । गृहस्थ जीवनका कर्तव्य, पारिवारिक र सामाजिक दायित्व पूरा गर्दै पनि मनको चञ्चलता नियन्त्रण गरी सत्कर्म र सदाचारलाई आत्मसात् गरी साधनारत हुने हो भने हामी सबैले बुद्धत्व प्राप्त गर्न सक्छौँ π यसै यथार्थकी साक्षी हुन् यशोधरा, यसैका समर्थक हुन् बुद्ध π त्यसैले बुद्धका साथसाथै यशोधराको पनि ससम्मान स्मरण गरौं ।"
विवादरहित जन्मथलो,"विभिन्न राष्ट्र, संघसंस्था तथा व्यक्तिले समेत बुद्धको जन्मथलो भएको नाताले आआफ्नो राष्ट्रिय पहिचानका विहार, स्तुप, पुस्तकालय तथा धर्मशाला निर्माण गरिसकेका छन् । अझ लुम्बिनी विश्व सम्पदा सूचीमा समावेश हुनु नै मूल स्थापित तथ्य हो । सर्वसत्य मूल्यमा स्थापित भएमात्र सम्पदामा समावेश गर्ने मान्यता छ । यो अन्तर्राष्ट्रिय मापनको मूल आधार हो । तर दुराशययुक्त मनस्थिति भएकाहरूले बेलाबेला भ्रम उब्जाउन सक्छन् । त्यसैले बेलैमा सचेत भएर मनगढन्ते तथा दुराशययुक्त हल्लालाई चिरफार गर्नुपर्छ । लुम्बिनी बुद्धको शाश्वत मातृभूमि हो । यसमा कुनै विवाद नै छैन ।"
शिक्षाको मुहान लुम्बिनी,"नेपाल शाक्यमुनी बुद्धको ज्ञानभूमि, उनी अगाडिका कनकमुनी र क्रकुच्छन्द बुद्धको जन्मस्थल एवं ज्ञानभूमि पनि हो । शाक्यमुनी बुद्ध महापरिनिर्वाणको अढाई शताब्दीपछि नेपाल आएका तत्कालीन सम्राट् अशोकले बुद्ध जन्मस्थल लुम्बिनीका साथै कपिलवस्तुको गोटीहवामा क्रकुच्छन्द र निग्लिहवामा कनकमुनी बुद्धको जन्मस्थल भएको भनी शिलास्तम्भ राख्न लगाएबाट यो तथ्यको पुष्टि भएको छ । यसर्थ नेपाललाई बुद्ध जन्मभूमिसँगै ज्ञानभूमिका रूपमा पनि बुझ्न जरूरी छ ।न्यौपाने लुम्बिनी बौद्ध विश्वविद्यालय, केन्द्रीय क्याम्पसका प्रमुख हुन् ।"
कोरियाली परमाणु केन्द्र मेबाट बन्द हुने,यसअघि शनिबार ट्रम्पले उत्तर कोरिया र अमेरिकाबीच आगामी जुन महिनामा हुने वार्ताका लागि तयारी भइरहेको भन्दै सबै कुरा राम्रोसँग अगाडि बढिरहेको बताएका थिए । त्यसलगत्तै पूर्व सीआईए प्रमुख माइक पोम्पियोले उत्तर कोरियाली नेता किमसँग प्योङयाङ पुगेर भेटवार्ता गरेका थिए । पोम्पियोलाई अमेरिकी राष्ट्रपति ट्रम्पले गत साता विदेशमन्त्रीमा नियुक्त गरिसकेका छन् । उक्त वार्तामा किमसँग निकै सौहार्दपूर्ण कुराकानी भएको बताएका थिए । दुई कोरियाली नेताहरूबीचको शिखर वार्तापछि ट्रम्पले दक्षिण कोरियाका राष्ट्रपति मुनसँग कुराकानी गरेका छन् ।
रोहिंग्या संकट: सुरक्षित घरफिर्तीको माग,उनीहरू हाल बंगलादेशमा शरणार्थीको जीवन बिताउन बाध्य छन् । राष्ट्रसंघले रोहिंग्यालाई न्यूनतम आवश्यकताको अभाव भएको बताउँदै आएको छ ।
बजेट छलफल तीव्र,"सुनुवाइ समितिसहित अन्य विषयगत समितिहरू प्रतिनिधिसभा र राष्ट्रियसभाको संयुक्त बैठकले निर्धारण गर्ने हो । संयुक्त बैठकका लागि नियमावलीको मस्यौदा तयार भइसकेको छ । संसद् बैठकमा पेस गरी पारित भएपछि संयुक्त बैठक बस्ने र त्यसले संसद्का विषयगत समितिहरू गठन हुने संसद् सचिवालयले जनाएको छ । संसद् सचिवालयका अनुसार आगामी २३ गतेदेखि हुने बजेट अधिवेशनको पहिलो बैठकमै नियमावली पेस गर्ने कार्यसूची तय भएको छ । कार्यसूचीअनुसार नियमावली पास भए संसद्का समिति गठन, त्यसपछि वित्त आयोग गठन र बजेट निर्माणका लागि बाटो खुला हुनेछ । सुनुवाइ समिति बनिसकेपछि मात्रै अयोगमा कसलाई नियुक्त गर्ने भन्ने विषयमा छलफल हुनेछ, प्रधानमन्त्रीका प्रमुख सल्लाहकार रिमालले भने ।"
कतारमा आईएलओ,अन्तर्राष्ट्रिय श्रम संगठन (आईएलओ) का उपमहानिर्देशक मुसा उमारोले कामदारको अधिकार रक्षा गर्न कतारले आफ्नो बचनमा पक्का रहेको प्रमाणित गरेको बताए ।
अन्न उत्पादनको क्षेत्रफल घट्दो,"अर्थविद् आर्चायले पूर्वाधार, सडक, बिजुली, गाडी चल्न थालेपछि जग्गा उत्पादकको साधन हुन नसकेको बताए । आधुनिकीकरण भएपछि कामै नलाग्ने जग्गा पनि लाखौं रुपैयाँमा बिक्री भएको छ । किसानलाई जमिनमा उत्पादन गर्नुभन्दा बेचेर फाइदा हुने भयो, उनले भने । कृषि क्षेत्रमा काम गर्ने किसान नहुँदा अधिकांश जग्गााहरू बाँझो रहेको उनले बताए । खेती गर्ने मान्छे पाए पनि महँगो भएको उनको दाबी छ । भुइँचालोपश्चात् पुनर्निर्माणले ज्यामीको भाउ बढाइदिएको छ, उनले भने, त्यसैले खेती आर्थिक रूपमा काम गर्ने क्षेत्र भएन ।"
निगमको उडानप्रति मन्त्रीलाई विश्वास छैन,"मन्त्री अधिकारीले समयको पालनाको नियमले मात्रै निगमको शाखामा धेरै सुधार आउने बताउँदै यसअघिका मन्त्रीहरूले जस्तै समयमा जहाज उडाउन निर्देशन दिएका छन् । उनले आगामी दिनमा आफू निगमको रुट पर्ने गन्तव्यमा निगमकै जहाज चढेर जाने प्रतिबद्धता जनाउँदै व्यवस्थापनलाई अनावश्यक प्रेसर पनि नदिने बताए । राष्ट्रपति र प्रधानमन्त्रीका विषेश कार्यक्रमबाहेक तालिका बिग्रिने गरी तपाईलाई प्रेसर गर्दै गर्दिनँ, मन्त्रीले भने, आगमी दिनमा आन्तरिक रुटका टिकट २३ महिनाअघि नै निष्कासन गर्नुहोस् । पाइलट जसरी पनि ल्याएर जहाज उडाउनुहोस् ।"
मेरो साथी एप उत्कृष्ट,"सूचना प्रविधिविज्ञ मनोहरकुमार भट्टराई, आनन्दराज खनाल, अस्गर अली र दिनेश कौशलको निर्णायक समूहले प्रतियोगीहरूको मूल्यांकन गरेको थियो । प्रतिस्पर्धामा काठमाडौंका विभिन्न इन्जिनियरिङ कलेजले सहभागिता जनाएका थिए ।"
गहुँमा कार्टेलिङ,"सरकारले मूल्य निर्धारण नगर्दा किसानलाई गहुँबालीमा घाटा भइरहेको भजनीका किसान कुलदीप सिंहले गुनासो सुनाए । एक बिघा जमिनमा गहुँबाली लगाउँदा करिब ४० हजार खर्च हुने गरेको उनले बताए । सिंहका अनुसार मोटामोटी एक बिघा जग्गामा १ क्विन्टल बीउको मूल्य ६ देखि ८ हजार, जोताइ कम्तीमा ४ पटकको ६ हजार, डीएपी १ क्विन्टल ५ हजार २ सय, युरिया २ हजार २ सय, पोटास ४० केजीको १ हजार ८ सय, बोरिङबाट सिँचाइ गर्दा डिजेल ५० लिटरको ५ हजार, कटाइ मेसिनद्वारा ५ हजार, कामदार ज्याला ५ हजार लागत खर्च आउने गरेको छ । एक बिघाबाट बढीमा २५ क्विन्टल गहुँ उत्पादन हुने गरेको छ । सिंहले विगत चार वर्षदेखि किसानले व्यापारीबाट प्रतिक्विन्टल २ हजार ४ सयदेखि २५ सय मूल्य पाउने गरेका बताए । एक बिघा जमिनबाट २५ क्विन्टल गहुँ उत्पादन भएका २५ सय प्रतिक्विन्टल बिक्री गरे ६२ हजार ५ सय हुन आउँछ, उनले भने, किसानले लागत मूल्य र साहुको ३ प्रतिशत ब्याज घटाउँदा किसानको हातमा के बच्छ ? किसान परिवारले खानका लागि समेत गहुँ बचत गर्न सक्ने अवस्थामा नरहेको उनी बताउँछन् ।"
नृत्य दिवसमा स्रष्टा सम्मान,"कार्यक्रममा अभिनेता दिलीप रायमाझी, रमेश उप्रेती र अभिनेत्री पूर्णिमा लामा लगायतले नृत्य प्रस्तुत गरे । कार्यक्रममा लोक तथा आधुनिक नृत्य गरेका थिए ।"
दार्जिलिङदेखि मनोज,कृति सांग्रीला बुक्सले छापेको हो ।
स्रष्टापाठक सवालजवाफ,तन्नेरी चासोसुर्खेत र हाम्रो पुस्तक पसलको सहकार्यमा घुम्ती महोत्सवको आयोजना गरिएको हो ।
हाई अल्टिच्युडमा खेलकुद,"स्थानीय अगुवा बिन घलेका अनुसार थान्चोक र तिमाङ गाउँका करिब ७० घरपरिवारले खेलमैदान निर्माणका लागि नि:शुल्क जग्गादान गरेका छन् । फेरि जग्गादान गर्न स्थानीय तयार छन् । उक्त ट्रेनिङ सेन्टर तथा खेलमैदानमा प्रथम चामे गाउँपालिकास्तरीय फुटबल प्रतियोगिता सञ्चालन गरिएको छ । मनाङका प्रतिनिधिसभा सदस्य पोल्देन छोपाङ गुरुङले सिंगो जिल्लाका लागि खेलकुदका क्षेत्रमा राम्रो कामको थालनी भएको बताए । हाई अल्टिच्युट ट्रेनिङ सेन्टरलाई अन्तर्राष्ट्रियस्तरको बनाउन आवश्यक छ, उनले भने, यसका लागि सबै एकजुट भए सजिलो र छिटो सबै पूर्वाधार बन्छ ।"
भीसी गजे घलेको सम्झनामा संग्रहालय,२०७१ सालमा अस्थायी रूपमा संग्रहालय स्थापना भए पनि २०७२ वैशाख १२ को भूकम्पले क्षति पुगेको थियो । भूकम्पले संग्रहालयमा क्षति पुर्याए पनि बचेका सामग्री संकलन गरेर पुन: प्रदर्शनमा राखिएको हो । अब संग्रहालयमा गजे घलेको डमी बनाउने योजना स्थानीयले बनाएका छन् ।
डाइभर्ट विमानस्थल बन्दै रामेछाप,"स्थानीय भने रामेछापबाट सातामा एउटा उडान राख्दा यात्रुको कमी नहुने दाबी गर्छन् । बिरामी, वृद्धवृद्धा, महिला, अशक्त र सुत्केरीलगायत यात्रुका लागि मात्रै भए पनि सातामा एउटा उडान राख्दा हुन्छ, उद्योग वाणिज्य संघका पूर्वअध्यक्ष पशुपतिबहादुर खड्काले भने । उनले जननिर्वाचित प्रतिनिधिको उदासीनताका कारण जिल्लाको यति धेरै लगानी भएको पूर्वाधारबाट सेवा पाउन नसकेको बताए ।"
बालुवा अभावले विकास निर्माण प्रभावित,राष्ट्रिय पुनर्निर्माण प्राधिकरणका प्रवक्ता यमलाल भुसालले निर्माण अगाडि बढिरहेकै समयमा सामग्रीको अभाव हुनु दु:खद भएको बताए । उनका अनुसार स्थानीय सरकारसँग यस विषयमा आवश्यक छलफल गरेर पुनर्निर्माण प्रभावित हुन नदिन पहल गरिने बताए ।
बिजनेस नहुँदा प्रदेश अधिवेशन अन्त्य,"प्रस्तावमा छलफल भएनअधिवेशन सक्ने हतारोकै कारण प्रदेशसभा सचिवालयमा दर्ता भएको जरुरी सार्वजनिक महत्त्वको प्रस्तावमा छलफल भएन । कांग्रेस सांसद प्रभात तामाङ प्रस्तावक, छिरिङ दोर्जे लामा र निमा लामा समर्थन भएर निजी क्षेत्रका व्यवसायीलाई बैंक तथा वित्तीय संस्थाले मनोमानी ढंगले लिएको ब्याजदर का विषयमा प्रस्ताव दर्ता गरेका थिए । अनियन्त्रित ब्याजदरका कारण व्यवसाय टाट पल्टने, निजी क्षेत्र निरुत्साहित र बन्द हुने, मूल्यवृद्धि हुने, रोजगारी समाप्त हुने, सरकारलाई कर घाटा हुने, कर्जा असुलीमा समस्या भएपछि बैंक तथा वित्तीय क्षेत्र जोखिममा पर्ने भन्दै सभामुखको ध्यानाकर्षण गराएका थिए । तर, सभामुख सानुकुमार श्रेष्ठले समय अभावका कारण छलफल हुन नसक्ने भन्दै सभामा जानकारी गराएका थिए ।"
बहिरा विद्यार्थी सुरक्षित भवनमा,भीमेश्वर नगरका मेयर भरत केसीले विद्यालयका लागि शिक्षक कोटा र नियमित स्वास्थ्य जाँच तथा अनुगमन निरीक्षणको व्यवस्था गर्ने जानकारी दिए ।
ऋण लिएर सामूहिक कुखुरापालन,"युवा समितिले मकवानपुरको गढी गाउँपालिकामा बाख्रा, भीमफेदीमा गाँजर, थाहा नपाको आग्रामा किबी र हेटौंडा उपमहानगरपालिका ५ का च्याउ खेतीका लागि ५५ लाख रुपैयाँ निब्र्याजी ऋण उपलब्ध गराएको छ ।"
विश्वविद्यालय शिक्षा राजनीतिले ध्वस्त,"वर्तमान सरकारले शिक्षाका यस्ता बेथिति सुधार्न सक्रियता देखाउनुपर्ने उनले बताए । उचित निर्णय गर्दा अलोकप्रिय भए पनि गर्नुपर्छ । अहिलेको सरकारले यातायात क्षेत्रको सिन्डिकेट हटाउन खोजे जसरी शिक्षा क्षेत्रको तमाम बेथिति हटाउने प्रयास गर्ला त, हेर्नु छ । तर नेताहरूलाई भनेको भन्यै गरेर थाकेको व्यक्ति हुँ, माथेमाले भने ।"
पुरानो स्वरूपमा फर्कंदै दुगुनागढी,"दुगुनाभरका २ सय २८ परिवारमा धेरैजसोले नयाँ घर बनाइसकेको वडाध्यक्ष कैलाश पौडेलले जनाए । भूकम्पले ढलेको दुुगुनालाई ठडयाउने क्रममा सडक मर्मत गरी सञ्चालन गरेपछि पुनर्निर्माणले गति लियो, उनी भन्छन् । पर्यटकीय गाउँ दुगुनाको यार्मासिंहस्थित ऐतिहासिक दुगुनागढी (तिब्बतसँग युद्व गर्न जंगबहादुर राणाले बनाएको गढी) को संरक्षण गर्न पहलकदमी लिइरहेको उनले जनाए । पुनर्निर्माणपछि पुरानै स्वरूपमा फर्किएसँगै बिस्तारै करोडौं लगानीको बज्रईको रिसोर्ट, शेर्पा होटल बिस्तारै सञ्चालन हुन थालेका छन् । होमस्टेका लागि पनि स्थानीय पूर्वाधार निर्माणमा जुटेका छन् । दनिथाङ, दुगुना हुँदै चर्चित भैरवकुण्ड पुग्न सडकको पनि तीव्र गतिमा काम भइरहेको वडाध्यक्ष पौडेलले जनाए । पहिरोको डर मारेर बर्खाअघि गाउँभर घर बनाइसक्ने चटारोमा दुगुनावासी जुटेका देखिन्छन् । गाउँको बदलिँदो स्वरूप देखेर हर्ष लागेको छ, भूकम्पप्रतिरोधी घर बनाउने चटारोले छोपेको छ, पौडेलले भने ।"
इन्जिनियरिङ कलेजमा अनियमितता: झन्डै २० करोड हिनामिना,"कलेजबाट सञ्चालकहरूले गैरकानुनी रूपमा १ करोड ५० लाखका दरले लिएको मुनाफा फिर्ता गर्नुपर्ने, कलेजलाई पोखरा विश्वविद्यालयको आंगिक क्याम्पस बनाउने प्रक्रिया अगाडि बढाउनुपर्ने पनि संघको माग छ ।"
बालबालिका घरमै असुरक्षित,ट्राफिक प्रहरी महाशाखाले पाँच वर्षयता सडक दुर्घटनामा परी पाँच सय १३ बालबालिकाले ज्यान गुमाएको र १ हजार ८ सयजति घाइते भएको जनाएको छ । घरमा हुने दुर्घटनाबारे कुनै अध्ययन भएको छैन । घरमा हुने दुर्घटना रोक्न भवन संरचना निर्माण गर्दा बालबालिकाको सुरक्षालाई ध्यानमा राखेर नक्सापासको व्यवस्था हुनुपर्ने बाल अधिकारकर्मी बताउँछन् ।
प्राचीन जात्रा जोगाउनै चुनौती,"योजना कागजमै सीमितयी जात्रापर्व पुन: सञ्चालन गर्दा प्रमुख पर्यटकीय आकर्षण बन्न सक्छन् । पर्यटन मन्त्रालयले आन्तरिक र विदेशी पर्यटन प्रवद्र्धन गर्न होमस्टे अवधारणा ल्याएको छ । ग्रामीण पर्यटन पूर्वाधारको दिगो विकास गर्ने सरकारको लक्ष्य छ । यसका लागि पर्यटन विकास, प्रवद्र्धन, व्यवस्थापन र नियमन गर्न होमस्टे सञ्चालन कार्यविधि, २०६७ जारी गरिएको छ । ललितपुर उद्योग वाणिज्य संघले पनि पर्यटकको बसाइ लम्ब्याउने र पर्यटन व्यवसाय प्रवद्र्धन गर्ने योजना ल्याएको थियो । तर, त्यो योजना अहिलेसम्म काजगमै सीमित छ ।"
विपन्नलाई अभिभावकत्व,ललितपुर (कास) महालक्ष्मी नगरपालिकाका प्रमुख रामेश्वर श्रेष्ठले आइतबार विपन्न परिवारकी एक बालिकाको अभिभावकत्व ग्रहण गर्दै उनलाई विद्यालय भर्ना गरेका छन् । उनले स्थानीय सुजाता मग्रातीलाई महेन्द्रग्राम माविमा भर्ना गरिदिएका हुन् । श्रेष्ठले बालिकालाई दुई जोर विद्यालय पोसाक पनि हस्तान्तरण गरे । सुजाताका पिता मृगौला रोगबाट पीडित छन् ।
चियाभूमिमा उपाधि भिडन्त,"विजेताले ट्रफीसहित ५ लाख रुपैयाँ जित्ने । उपविजेताको हातमा ३ लाख हुनेछ । २०७१ सालमा सुरु माईभ्याली गोल्डकप पुरस्कार र धनराशिका हिसाबले पूर्वी पहाडकै प्रतिष्ठित प्रतियोगिता हो । प्रतियोगितामा नेपाल, भारत र बंगलादेशका १२ टोलीको सहभागिता थियो ।"
सनराइजर्सको लगातार जित,जवाफमा ओपनर तथा कप्तान अजिन्क्या रहानेले नटआउट ६५ रन जोडे पनि घरेलु टोली राजस्थानलाई जित दिलाउन सकेनन् । दोस्रो विकेटमा ४० रन जोडेका सन्जु स्याम्सन र रहानेले ५९ रनको साझेदारी गरे पनि मध्यक्रमले साथ नदिँदा राजस्थानले हार सामना गर्नुपर्यो । राजस्थान २० ओभरमा ६ विकेट गुमाउँदै १ सय ४० रनमा समेटियो । आइतबार राति मुम्बई इन्डियन्सले चेन्नई सुपर किंग्सलाई ८ विकेटले हरायो । चेन्नईले छाडेको १ सय ७० रनको लक्ष्य मुम्बईले २ बल बाँकी छँदा २ विकेट गुमाउँदै भेट्यो । मुम्बईका कप्तान रोहित शर्मा ३३ बलमा नटआउट ५६ रन जोड्दै म्यान अफ द म्याच भए ।
प्रदेश १ र ३ सेमिफाइनलमा,मध्यक्रमका सिजन माकाजुले ६१ रन जोडेपछि टोलीले राम्रो योगफल खडा गर्यो । जवाफमा प्रदेश २ ले ९ विकेट गुमाउँदै १ सय ५० रनमात्र जोड्यो । कुशलले २८ औं ओभरमा २ विकेट लिँदै अन्तिम ओभरमा प्रदेश २ लाई जितलाई आवश्यक ९ रन रोकेका थिए । प्रदेश २ का तृतराज दासले ६१ रन जोडे पनि टोलीलाई जित दिलाउन सकेनन् ।
प्रेरणा र एनी विजयी,"काठमाडौं (कास) प्रेरणा कोइराला र एनी माथेमा आइतबार छैटौं सिटिजन्स बैंक खुला टेनिसको महिला एकलमा विजयी भएका छन् । सातदोबाटोस्थित टेनिस कोर्टमा प्रेरणाले सलोनी तामाङलाई ६२, ६० तथा एनीले भगवती बिकलाई ६४, ६२ को सोझो सेटमा पराजित गर्दै क्वाटरफाइनल पक्का गरे । पुरुष एकलमा जितेन्द्र परियारले शिवविक्रम थापालाई ६०, ६०, रञ्जन श्रेष्ठले कुमार जिसीलाई ६०, ६०, प्रदीप खड्काले मनोज महर्जनलाई ६०, ६०, कमल भण्डारीले अञ्जन थिङलाई ६२, ६१, नवीन मगरले निशान श्रेष्ठलाई ६०, ६० र सम्यकभूषण बज्राचार्यले प्राञ्जल कायस्थलाई ७६, ४६, ६४ को सेटमा हराउँदै क्वाटरफाइनल तय गरे । भेट्रान ३५ वर्षमाथि युगलमा सिमोन गुरुङ र राजु क्षेत्री, आत्माराम कार्की र गोपाल मानन्धर तथा निरज थापा र नवीन श्रेष्ठको जोडी विजयी भए । मिश्रित युगलमा श्रीराम मगर र इरा रावत तथा छेवाङ लामा र गंगा शर्माको जोडी सेमिफाइनल पुगे । भेट्रान ४५ वर्षमाथि पुरुष एकलमा हेमचन्द्र गुरुङ, बचुगोपाल वंशी, धर्म शाही, उमेश शाही, उत्तमकुमार शेर्पा, सुकमान तामाङ, विनोद कायस्थ, मधुकेन विलियम्सनयार, विनोद गुरुङ र कमल थापाले जित हात पारे । सोही स्पर्धाको ५५ वर्षमाथि उत्तमकुमार शेर्पा र कर्मा टासी लामाले सफलता पाए ।"
मेलिशाले जितिन् स्वर्ण,काठमाडौं (कास) नेपालकी तेक्वान्दो खेलाडी मेलिशा खड्गीले हङकङमा आयोजित नवौं वार्षिकोत्सव तेक्वान्दो ग्योरोगी च्याम्पियनसिपमा स्वर्ण जितेकी छन् । टप माउन्टेन तेक्वान्दो संघ हङकङको नवौं वार्षिकोत्सवका अवसरमा आयोजित स्पर्धाको महिला ४५ केजीमुनि फाइनलमा मेलिशाले फिलिपिनीलाई हराएर स्वर्ण जितिन् । त्यसअघि उनले हङकङ र इन्डोनेसियाका खेलाडीलाई हराएको प्रशिक्षक मनोज खड्गीले जनाएका छन् । प्रतियोगितामा मेलिशाको यो लगातार दोस्रो स्वर्ण हो । मेलिशालाई टप माउन्टेन तेक्वान्दो संघका संस्थापक अध्यक्ष गणेश गुरुङले पुरस्कृत गरे ।
फुपुको नयाँ अध्याय,कुनै पनि अन्तर्राष्ट्रिय प्रतियोगितालक्षित गरेर यति लामो समय नेपाली खेलाडीलाई वैदेशिक प्रशिक्षणमा पठाइएको सम्भवत: यो पहिलो हो । बज्राचार्यले खेलाडीको करिअरलाई ध्यानमा राखेर पढाइसँगै प्रशिक्षण व्यवस्था मिलाइएको बताए ।
सिटीको सहज जित,डुसान टाडिचको दुई गोल मदतले साउथह्याम्पटनले बर्नमाउथलाई २१ ले हरायो । यस जितसँगै साउथह्याम्पटन तीन खेल बाँकी रहँदा रेलिगेसन क्षेत्रबाट १ अंक टाढा छ । लिभरपुल शनिबारको पहिलो खेलमा स्टक सिटीसँग गोलरहित बराबरीमा रोकिएको थियो । लिभरपुलको छिमेकी क्लब एभरटनले हडर्सफिल्डलाई २० ले हराउँदा चेन्क टोसुन र इड्रिसा गेयेले गोल गरे । क्रिस्टल प्यालेसले घरेलु मैदानमा १० खेलाडीमा समेटिएको लेस्टर सिटीलाई ५० ले पराजित गर्यो । बर्नली र ब्राइटनको खेल गोलरहित बराबरीमा टुंगियो ।
युुभेन्ट्सको भाग्य,रियल विजयीम्याड्रिड च्याम्पियन्स लिग सेमिफाइनलको दोस्रो लेगलाई ध्यानमा राख्दै कमजोर टोली उतारेको रियल म्याड्रिडले शनिबार स्पेनिस लिगमा लेगानेसलाई २१ ले हरायो । रियलले पहिलो हाफमा गारेथ बेल र बोर्जा मायोरालको गोलमा अग्रता लिएको थियो । दोस्रो हाफमा डार्को ब्रासानकले गोल गर्दै लेगानेसलाई खेलमा फर्काए पनि रियलले जित दर्ता गर्यो ।
अन्नपूर्णमा म्याराथन तयारी,यसअघि सन् २०११ मा अन्नपूर्ण आधारसिविरबाट धम्पुससम्म म्याराथन भएको थियो । विविध कारणले उक्त म्याराथनले निरन्तरता पाउन सकेन । अन्नपूर्ण सेन्चुरी पर्यटन महोत्सवका अध्यक्ष ललित गुरुङले जुन ३ तारिखमा हुने म्याराथनलाई निरन्तरता दिने बताए ।
एसियाडलाई कराँते खेलाडी छानिए,"कराँतेमा देखिएको विवादका कारण यसपल्ट एसियाली खेलकुदका लागि कराँते खेलाडी छनोट गर्न राखेपले वैशाख १० मा सदस्य शान्ति सिंहको संयोजकत्वमा ५ सदस्यीय समिति गठन गरेको थियो । समितिका सदस्यमा तालिम तथा प्रशिक्षण विभागका निर्देशक रिमबहादुर रानाभाट, राष्ट्रिय टिम तयारीका निर्देशक अर्जुनबहादुर विक, कराँतेका मुख्य प्रशिक्षक सोभितराज प्रसाईं र नेपाल राष्ट्रिय तथा अन्तर्रा्ष्टि्रय खेलाडी संघका अध्यक्ष दीपक श्रेष्ठ थिए ।"
पाँचखपन र धनकुटा विजयी,अर्को खेलमा धनकुटा विजयी भयो । धनकुटाले संखुवासभाको धर्मदेवीलाई ५१ ले हरायो । भोजपुरको षडानन्द र ओखलढुंगा प्रतियोगिता बाहिरिए । प्रदेश नम्बर १ का ८ जिल्लाको सहभागिता रहेको प्रतियोगिता विजेताले ३ लाख ३ हजार तथा उपविजेताले २ लाख २ हजार रुपैयाँ पाउने छन् ।

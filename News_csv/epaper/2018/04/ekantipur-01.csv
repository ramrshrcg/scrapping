शीर्षक,विवरण
१४ खर्ब प्रतिबद्धता एक पैसै आएन,"उनका अनुसार केही लगानीकर्ताले तामाकोसी तेस्रो जलविद्युत् आयोजनामा लगानी गर्ने चाहना देखाएका थिए । तर यो आयोजना ऊर्जा मन्त्रालय र बोर्डको क्षेत्राधिकार विवादमा पर्यो । ऊर्जा मन्त्रालयले नै यो आयोजनालाई अगाडि बढायो । तामाकोसी तेस्रो जलविद्युत् आयोजनाको सर्वेक्षण लाइसेन्सको इजाजत बिनाप्रतिस्पर्धा ऊर्जा मन्त्रालयले टीबीआई होल्डिङ कम्पनीलाई दिएको हो । त्यसपछि ती लगानीकर्ताले अर्को विकल्पमा केही कुरा नगरेको उनले बताए । जस्तो दोस्रो अन्तर्राष्ट्रिय विमानस्थलमा पनि लगानीकर्ताको चाहना छ, उनले भने, तत्कालै लगानी गर्न दिइहाल्ने गरी यो आयोजना तयार भएको छैन । ठूला आयोजनामा चाहना भएकाले लगानी गर्ने वातावरण बन्न समय लाग्ने उनले बताए । आउँदैन भन्ने हुँदैन, उनले भने, समय लाग्न सक्छ । सरकारले अन्तर्राष्ट्रिय लगानी सम्मेलन दोस्रोपटक गरेको हो । सम्मेलनमा प्रमुख दलका नेताहरू सहभागी भएर वातावरण बनाइदिने वाचा गर्दै लगानीको आह्वान गरेका थिए ।"
बाटैमा हराए हजार कर्मचारी,संघीय मामिलाबाहेक अन्य मन्त्रालयसँग समन्वय गरेर ५ सयको हाराहारीमा कर्मचारी स्थानीय तहमा पठाइएको उनले जानकारी दिए । साविकका जिल्ला विकास समिति र स्थानीय निकायमा रहेका कर्मचारीलाई समेत स्थानीय तहमा सरुवा गरिएको छ । उनका अनुसार एक साताभित्र थप ३ हजार कर्मचारी खटाउने तयारी छ ।
आफ्नै स्कुलबाट परीक्षा दिए हुँदैन ?,"रोकायका तीन छोरा, तीन छोरी छन् । दुई छोरा मानसिक रूपले फरक क्षमता भएका छन् । माइला छोरा कामको खोजीमा भारत गएका थिए । बहिनीको मृत्युको खबरपछि शुक्रबार फर्केका छन् ।"
ढिलासुस्ती अनुगमन गर्न उच्चस्तरीय संयन्त्र प्रस्ताव,ठूला सडकको मर्मत वैशाखभित्र गरिसक्ने र काठमाडौं उपत्यकालाई खाल्डाखुल्डीरहित बनाउने दाबी पनि महासेठले गरे । यातायात क्षेत्रमा रहेको सिन्डिकेट पनि वैशाखभित्रै समाप्त पार्ने मन्त्री महासेठको प्रतिबद्धता थियो ।
विकासविरोधी गतिविधि रोकिन्छ,"दाहालले पनि विप्लवलाई फेरि पनि विखण्डन, आन्दोलन र हिंसाको कुरा नगर्न सचेत गराए । सुशासन र समृद्धिको यात्राभन्दा बाहिर गतिविधि गर्न चाह्यो भने जनता निस्तेज पार्न आउँछन्, उनले भने ।"
अधिकार गाउँ पुगेको अनुभूति गराउनोस्,"वैशाख ५ देखि भर्ना अभियान सुरु हुँदै छ । पहिलो दिन नै म पनि एक जना बालिका भर्ना गर्न जाँदै छु, अभियानलाई सबै जनप्रतिनिधि लागेर सफल पार्नुपर्छ, उनले भने । समृद्ध नेपालको आधार : सुशासनयुक्त सक्षम स्थानीय सरकार भन्ने नारासाथ शनिबार सुरु अधिवेशनमा सातै प्रदेशका ४ सय ६० गाउँपालिकाका प्रमुख तथा उपप्रमुखको सहभागिता छ । तीन दिन चल्ने अधिवेशनले महासंघको केन्द्रीय समिति चयन गर्नेछ ।"
अस्थायी शिक्षकको परीक्षा स्थगित,अनशन जारी राखेर शिक्षा मन्त्रालयले गठन गरेको वार्तामा सहभागी हुने अस्थायी शिक्षक हरिवंश पराजुलीले जानकारी दिए ।
खड्काको आज अन्त्येष्टि,काठमाडौं (कास) शुक्रबार अपराह्न भारतको अपोलो अस्पतालमा उपचार क्रममा निधन भएका कांग्रेस नेता खुमबहादुर खड्काको आइतबार पशुपति आर्यघाटमा अन्त्येष्टि गरिने भएको छ । उनको पार्थिव शरीर शनिबार राति काठमाडौं ल्याइएको छ । आइतबार बिहान ९ बजेसम्म सानेपास्थित निवासमै राखिने र त्यसपछि १ बजेसम्म केन्द्रीय कार्यालयमा अन्तिम श्रद्धाञ्जलीका लागि राखिनेछ । पार्टी कार्यालयबाट अन्त्येष्टिका लागि सिधै पशुपति आर्यघाट लगिने कार्यक्रम तय भएको कांग्रेस केन्द्रीय कार्यालयले जनाएको छ । खड्काको निधनमा शोक व्यक्त गर्दै चालु केन्द्रीय कार्यसमितिको बैठक अर्को सूचना प्रकाशित नभएसम्मका लागि स्थगित गरिएको छ ।
ओलीका भारत भ्रमण एजेन्डा,लगत्तै उनी अर्को छिमेक चीन पुगेर यातायात तथा पारवहन सम्झौता गरे । जुन ऐतिहासिक थियो । जसले गर्दा भारत नराम्रोसँग झस्कियो । भारतले विरोध गरेको संविधानकै आधारमा निर्वाचन सम्पन्न भएपछि सरकार बनेको छ । २०१५ सालयताकै बलियो सरकारको नेतृत्व गरेका ओली अर्को साता भारत जाँदै छन् । परराष्ट्रमन्त्री प्रदीप ज्ञवालीले यो भ्रमण सम्बन्धलाई थप उचाइमा लैजान केन्द्रित रहने बताए ।
ढकाललाई गिरिजाप्रसाद स्मृति पत्रकारिता पुरस्कार,"एक लाख राशिकै मदन भण्डारी स्मृति पत्रकारिता पुरस्कार दृष्टि साप्ताहिकका सम्पादकप्रकाशक शम्भु श्रेष्ठलाई प्रदान गरिएको छ । यसैगरी, वीरेन्द्र साह स्मृति पत्रकारिता पुरस्कार राजधानीका कार्यकारी सम्पादक डिल्ली आचार्यलाई प्रदान गरियो । कुलप्रसादचेतकुमारी धमला स्मृति पत्रकारिता पुरस्कार नेपाल टेलिभिजनका संवाददाता दिलीप थापा मगर, कृष्णसेन इच्छुक स्मृति पत्रकारिता पुरस्कार द हिमालयन टाइम्सका विशेष संवाददाता रेवती सापकोटा, सर्वोत्कृष्ट युवा पत्रकारिता पुरस्कार अन्नपूर्ण पोस्ट दैनिकका वरिष्ठ संवाददाता नरेन्द्र साउदलाई प्रदान गरिएको थियो । बाबुछिरी फोटो पत्रकारिता पुरस्कार नागरिक दैनिकका फोटो पत्रकार विजय राई, उमा सिंह स्मृति पत्रकारिता पुरस्कार देशसञ्चार डटकमकी संवाददाता दीपा दाहाल, उत्कृष्ट युवा पत्रकारिता पुरस्कार गोरखापत्र दैनिकका समाचारदाता भउचप्रसाद यादवलाई प्रदान गरिएको थियो ।"
पूर्वकै उत्कृष्ट सामुदायिक विद्यालय,केही वर्षभित्रै सिभिल इन्जिनियरिङको कक्षा सञ्चालनका लागि अनुमति प्रक्रिया थालिएको छ । विद्यालयमा अध्ययनका लागि देशभरिबाटै विद्यार्थी आउन सक्ने बनाउने लक्ष्य अभिभावक र शिक्षकहरूले लिएका छन् । हाल कक्षा १ देखि १२ सम्म गरी ७ सय ९१ छात्रछात्रा अध्ययनरत छन् । विशेष कक्षामा ६ र बालविकासमा ४६ छात्रछात्रा छन् । गुणस्तरीय शिक्षा सामुदायिक विद्यालयबाटै पाइने भएपछि यस भेगका अभिभावकहरूले निजी विद्यालय पठाउनुको साटो सामुदायिकमै छोराछोरी भर्ना गर्न आकर्षित भएका छन् ।
चिकित्सक लाइसेन्स परीक्षामा मोबाइल जामर,सामान्यजस्तै देखिने घडीमा उपलब्ध सुविधाले सहजै अनियमितता गर्न सकिने देखिएकाले त्यसलाई समेत परीक्षामा निषेध गरिएको हो । यसअघि चिकित्साशास्त्र अध्ययन संस्थानले लिएका एमबीबीएसबीडीएसको प्रवेश परीक्षामा समेत मोबाइल जामर प्रयोग गरिएको थियो ।
संकटमा अर्थमन्त्रीको परीक्षा,राजस्वको दर र दायरा बढाएर स्रोत बढाउन राजस्व प्रशासनमा संरचनागत सुधार आवश्यक छ । कर्मचारीलाई प्रोत्साहन भत्ता दिएर पनि सुधार नहुनुका कारणहरू खोजिनुपर्छ । आफ्नै पार्टीबाट सरुवाबढुवा रोक्न आउने दबाबलाई थेग्न सक्ने सामथ्र्य देखाउनुपर्छ । राजस्व छली र अवैध आर्जन गर्न पाउनुपर्ने घुमाउरो माग राख्दै उच्च नेतृत्वसम्म धाउने निजी क्षेत्रलाई फकाउने र कडाइ गर्ने दुवै प्रकारको रणनीति लिएर दायराभित्र ल्याउनुपर्छ । विदेशी र स्वदेशी लगानी नआउनुको कारण सरकारी ढिलासुस्ती र भ्रष्टाचार पनि हो । यसलाई अर्थमन्त्री खतिवडासँगै प्रधानमन्त्री केपी ओलीले पनि समयमै बुझ्नु र रोक्न पहल गर्नुपर्नेछ । सट्टेबाजीमा परिणत हुँदै गएको भए पनि विदेशीका लागि अर्थतन्त्र देखाउने माध्यम भएकाले यसमा नीतिगत सुधारको प्रयास हुनुपर्छ । कतिपय अर्थशास्त्रीले श्वेतपत्र हेर्दा सरकार राज्यनियन्त्रित अर्थव्यवस्थामा जान खोजेको भनी व्याख्या गरिरहेकाले लगानीकर्ता थप सशंकित नहुन् भन्नेतर्फ पनि विशेष चनाखो हुनुपर्छ । आगामी वर्षको बजेट र नीति तथा कार्यक्रमले यी मूलभूत समस्यालाई सम्बोधन गर्न सक्नुपर्छ । होइन भने अर्को वर्ष बजेट समीक्षा हुँदा अर्थमन्त्री खतिवडा अहिलेजस्तो विगतलाई दोष देखाएर उम्किन पाउनेछैनन् ।
संविधान कार्यान्वयनको आधार,"अन्त्यमा, पछिल्लो राजनीतिक परिवर्तनको मान्यतामा संविधान निर्माण भई कार्यान्वयनमा आएको छ । संविधानलाई प्रभावकारी रूपमा कार्यान्वयनमा लैजाने उद्देश्यबाट संवैधानिक तथा राजनीतिक संरचनाहरू निर्माण भएका छन् । तिनै तहका सरकारहरूमा सत्तापक्षीय राजनीतिक शक्तिहरूको बलियो उपस्थिति छ । यस्तो अवस्थामा प्रजातन्त्रको संस्थागत सृदढीकरण, सुशासन र विकासलाई गति दिनेगरी सरकार प्रभावकारी रुपमा संचालन हुन सके मात्र संविधान कार्यान्वयनको परिपक्व अवस्था सिर्जना हुनेछ ।"
अर्थमन्त्रीको श्वेतपत्र,आम्दानीभन्दा खर्च धेरै भएपछि आर्थिक सन्तुलन कमजोर भई देशको ढुकुटी खाली हुँदै गएकाले अर्थतन्त्र जोखिममा रहेको तथा समग्र आर्थिक परिसूचकहरू नकारात्मक रहेको भनी अर्थमन्त्री डा युवराज खतिवडाले श्वेतपत्र नै जारी गरे । स्रोत नै नभई अनुमान र मनोगत आधारमा बजेटको आकार बढाइएकाले बजेटले बोलेअनुसारको आयोजना पूरा गर्न कुनै हालतमा नसकिने ठम्याइमा उनी पुगेको हुनुपर्छ । समग्र बजेट समेटिएको रातो किताबमा उल्लेख गरिएका आयोजना सम्पन्न गर्न बजेट छैन भनी पन्युँ हल्लाउनुभन्दा रित्तो कसौँडी देखाइदिएपछि सबैलाई समग्र आर्थिक अवस्था जगजाहेर हुन्छ भन्ने आशयले उनले श्वेतपत्र जारी गरेको देखिएको छ । तर अब बजेट नै छैन के गर्ने त ? भनी पन्छिने अवस्थासमेत नरहेको जिकिर गर्दै त्यसका लागि राज्यले गर्ने खर्चमा निकै कडाइ र राजस्व बापतको आम्दानी गर्न खडा रहेका तमाम निकायबाट चुहिन सक्ने छिद्राहरू गौँडागौँडामा पनि अझ कडाइ गर्दै थैली कस्दै अघि बढ्नुपर्ने अवस्था छ । यो आशय दर्साए पनि व्यवहारत: कत्ति गर्न सक्लान् या नसक्लान् केलाउन सक्नु पनि उत्तिकै जरुरत छ । सरकारको आर्थिक अवस्थाबारे श्वेतपत्रमा उल्लेख गरेअनुरूप उत्पादनमूलक क्षेत्रमा लगानी र पुँजी परिचालन गर्ने योजना रहेको देखिए पनि उत्पादनमूलक औद्योगिक करिडोर नै तयार पार्न उनले भनेझैँ सहज पक्कै छैन । उद्योगमा विदेशी पुँजी भित्र्याउन होस् वा दीर्घकालीन रूपमा उद्योगमा स्थायित्व दिनका लागि एकाध वर्षभित्र पूरा हुन सक्दैनन् तर सुरुवात गर्न अत्यन्तै जरुरी छ । वित्तीय तथा व्यवस्थापकीय लापरबाहीका कारण धराशायी भएका र बन्द भएका ठूला उद्योगहरू खुलाउनेबारे उनको श्वेतपत्रले उल्लेख नगरे पनि ती उद्योगहरूलाई पुनर्जलीय उपचारको खाँचो रहेको र ती उद्योगमा व्यवस्थापकीय दायित्व सरकारले ग्रहण गरेका खण्डमा उनले लिएको उत्पादनमूलक क्षेत्रमा लगानी गरेर निर्यात वृद्धि गरी वैदेशिक व्यापार घाटा न्यूनीकरण गर्नेतिर समेत टेवा पुग्नेमा विश्वस्त हुन सकिने हुँदा यसतर्फ कन्जुस्याइँ गर्नुहुन्न । श्यामसुन्दर कुइँकेलहाँडीगाउँ काठमाडौँ
अस्थायी शिक्षक समस्या समाधान,"चैत २३ का लागि शिक्षक सेवा आयोगले तोकेको अस्थायी शिक्षकहरूको परीक्षा चौथोपटक स्थगित हुँदा, एक वर्षअघिदेखि घुँडाधस पाराले पढेर परीक्षाको तयारी गरेर बसिरहेका र यस पटक भने परीक्षा दिएर तनावमुक्त हुने सोचमा रहेका अस्थायी शिक्षकहरूलाई पर्नसम्म पीर परेको छ । यसबाट ७५ प्रतिशत मात्र होइन, सम्पूर्ण दरबन्दीका अस्थायी शिक्षकहरूलाई आन्तरिक प्रतिशतबाट स्थायी गर्नुपर्छ भन्ने माग राख्ने २०७२ असोज २ पछि नियुक्त भएका अस्थायी शिक्षकहरूको आन्दोलन पनि अर्थहीन सावित भएको छ । तर स्थायी अध्यापन अनुमति लिएर बसेका ७ लाखभन्दा बढी बेरोजगार तथा दक्ष शैक्षिक जनशक्ति भने सन्तुष्ट देखिएका छन् । मागहरू आआफ्ना ठाउँमा सही भए तापनि यथोचित, परिवर्तनकारी र अग्रगामी हिसाबले सोच्दा खुला विज्ञापन हुनुपर्छ भन्ने विद्यार्थी वर्गको माग नै सही नमानी धर छैन । हो, नियमित रूपले शिक्षक सेवा आयोगबाट विज्ञापन नखुल्दा स्थायी हुने प्रक्रियामा जान सकिएन । तर यसको दोष भनेको गुणात्मक र उपलब्धिमूलकभन्दा सतही र अनुपलब्धिमूलक राजनीतिक गतिविधिमा लागिपर्ने हाम्रै सरकारको हो । हामी नेपाली जनताकै हो । यसको विरोध र निन्दा गरेर शैक्षिक क्षेत्रमा चाहिं कुनै निकास निस्कनेवाला छैन, अहिलेसम्म निस्किएन पनि । त्यसैले दोष अरूलाई लगाएर दु:खी हुनेभन्दा पनि हामी अस्थायी शिक्षकहरू आफूले आफैंलाई दोषी सम्झेर चित्त बुझाउनुपर्छ । सरकारलाई मन लागेको बेलामा कसैले केही माग नगर्दा पनि २०४८ सालमा एक वर्ष काम गर्ने सबै अस्थायी शिक्षकहरू स्वत: स्थायी गरायो । त्यस्तो देखेपछि हामी त्यसपछिका अस्थायी शिक्षकहरू, हामीलाई पनि कुनै दिन त्यसरी नै स्वत: स्थायी गराउँला भन्ने आसमा बस्यौं । तर फेरि त्यस्तो दिन आएन । परीक्षामा सहभागी हुँदा पास हुन सकिएन । अब ६० वर्षको छेउछाउ पुगिहालियो, सेवाबाट अवकाश हुँदा केही रकम पाइएला नै । ६५ वर्षदेखि वृद्ध भत्ता आइहाल्ला । केको पीर ? इन्द्रकुमार श्रेष्ठसरस्वती मावि खानीभञ्ज्याङ, ओखलढुंगा"
खड्काप्रति श्रद्धा सुमन,"नेपाली कांग्रेसका केन्द्रीय सदस्य एवं पूर्वगृहमन्त्री खुमबहादुर खड्काको शुक्रबार बेलुका सवा ५ बजे भारत, नयाँदिल्लीस्थित अपोलो अस्पतालमा निधन भएको छ । फागुन ६ गते हृदयाघात भएर उनलाई नर्भिक अस्पताल भर्ना गरिएको थियो । त्यहाँ उनको स्वाथ्यमा सुधार नआएपछि भारतको अपोलो अस्पतालमा लगिएको थियो । केही वर्षअघि उनको मृगौलाको प्रत्यारोपण पनि अपोलो अस्पतालमै गरिएको थियो । मृगौला, मुटु र मस्तिष्कमा समस्या देखिएपछि उनलाई अपोलो अस्पताल रिफर गरिएको थियो । राजनीतिमा आफ्नो बेग्लै पहिचान बनाउन सफल खड्का पार्टीका प्रभावशाली नेतामध्ये पर्छन् । हक्की र निडर स्वभावका उनले पार्टी र राष्ट्रप्रति कहिलै घात गरेनन् । अनेक आरोप र प्रत्यारोप उनीमाथि लागे तर पनि उनी आफ्नो यात्रामा निरन्तर लागिरहे । कहिलै विचलित भएनन् । २०३३ सालमा भारत निर्वासनमा बसेका बीपी कोइरालाले राष्ट्रिय मेलमिलाप नीति लिएर स्वदेश फर्कंदा उनी पनि सँगै आएका थिए । देशमा संकट पर्दा विदेशमा बसेर रमिता हेर्नु हुँदैन भन्ने सोचसाथ बीपीसँगै उनी स्वदेश फर्केका थिए । बीपीसँग सहकार्य गरेर अघि बढेका खड्काको योगदान पार्टी नेतृत्व पंक्तिले बुझ्न सकेन । सानै उमेरदेखि राजनीतिलाई आफ्नो अभिन्न अंग मान्ने खड्काका विचार पार्टीले सम्बोधन गर्न सकेको छैन । पुरुषोत्तम घिमिरेजोरपाटी, काठमाडौं"
बिरालाले बच्चा सारेजस्तो नगरौं,"६ नम्बरबाहेक बाँकी ६ प्रदेशको अझै थातथलो तोकिएको छैन । अहिले मुलुकभरका ८८४ जना सांसदले विकास र समृद्धिका लागि भन्दै घाँटी सुक्नेगरी कराइरहेको अवस्था छ । तथापि प्रादेशिक सरकार गठन भएको २ महिना पुगिसक्दा पनि ६ वटा प्रदेशको नाम र स्थानको निधो गर्न नसकेपछि अनेक शंका, उपशंका उब्जन थालेका छन् । सबै नेता र खासगरी मुख्यमन्त्री एवं प्रदेशसभाका सदस्यहरू गुमसुम बनेर बस्न थालेसँगै उपयुक्त स्थानमा प्रादेशिक राजधानी तोकिएला र विकासले तीव्रता पाउला भन्ने आसमा बाँचेका जनताको मुख निन्याउरो बन्दै गएको छ । यता प्रदेशसभाका दुई तिहाइ सभासदले प्रादेशिक राजधानी तोक्ने संवैधानिक प्रावधानको धज्जी उडाउँदै माओवादी अध्यक्ष प्रचण्डले ३ नम्बर प्रदेशको राजधानी हेटौंडा नै बन्ने ठोकुका गरेका छन्, सर्वसत्तावादको नसामा झुमेर सेरोफेरो जम्मै मेरो भन्ने शैलीमा बर्बराउँदै हिंड्न थालेका छन् । जनताका विश्वासपात्र नेताले आफ्नो खल्तीबाट राजधानी उपहार दिएझैं गरेर जथाभाबी बोल्न सुहाउँछ ? उता सुगम अस्थायी राजधानीमा बस्ने सौभाग्य पाएका सभासदहरू दुर्गममा जानुपर्ला कि भनेर चुप लागेको पनि अनुमान गर्न सकिन्छ । यो संकुचित र अवाञ्छित सोचलाई जनतामाथिको प्रहार मान्न सकिन्छ । छलकपट र समृद्धिमाथिको उपहास मान्न सकिन्छ । दुई तिहाइको व्यवस्थाले स्थायी राजधानीको टुंगो नलाग्ने, मत नपुग्ने अवस्था सिर्जना भई नेपाली कांग्रेसका नेता रामचन्द्र पौडेलले प्रधानमन्त्रीको पदमा सत्रौंपटकसम्म प्रतिस्पर्धा गर्दा पनि हार खानुपरेको सन्दर्भ दोहोरिने अवस्था पनि देखिन्छ । तसर्थ सरकारले पहिलोपटकमा संवैधानिक प्रावधानअनुसार राजधानी तोक्न नसके बहुमतको आधारमा तोक्ने र त्यो पनि नभए सम्बन्धित प्रदेश बाहिरबाट जनमत संकलन गरी अविलम्ब प्रादेशिक राजधानीको टुंगो लगाउनुपर्छ । बिरालाले बच्चा सारेझै गाईजात्रे शैली हावी भएमा कहिले विकास हुने ? डाभुवनेश्वर शर्माचन्द्रागिरि२, काठमाडौं"
सार्वजनिक बिदा पुगेन,"ओली सरकारले देशको आर्थिक समृद्धिको नारा दिंदै साविकका सार्वजनिक बिदाहरू कटौती गरेको स्वागतयोग्य नै छ । निजामती तथा सरकारी सार्वजनिक संघसंस्थानमा कार्यरत कर्मचारीहरू (५० वर्षमुनिका) लाई कार्यक्षेत्र तथा स्थायी ठेगाना वा बसोबास गरेको स्थानीय तहको क्षेत्र बाहिर सार्वजनिक निर्माणसेवाका लागि कम्तीमा वार्षिक ३६ दिन शारिरिक अवस्था हेरि अनिवार्य श्रमदानका लागि प्रोत्साहन बिदा उपयोग गराउने नीतिगत व्यवस्था भए अझ सुनमा सुगन्ध । राम छुस्याकीतचपाल९, भक्तपुर्"
राष्ट्रपतिको सवारीले सास्ती,"राष्ट्रपति विद्यादेवी भण्डारीले संघीय संसद्को संयुक्त बैठकलाई सम्बोधन गर्न शीतल निवासदेखि बानेश्वरसम्म पुग्दा लाखौं सर्वसाधारणले सास्ती खेप्नुपरेको दृश्यले मन दुख्यो । राष्ट्रप्रमुखले संघीय संसद्लाई सम्बोधन गर्ने संवैधानिक व्यवस्थाअनुसार यो कार्यक्रम तय भएको हो, जुन देशका लागि महत्त्वपूर्ण छ । तर राष्ट्रप्रमुखको सवारी हुँदा जति सुरक्षा र सम्मान दिनुपर्ने हो त्योभन्दा अति बढी भएको महसुस भएको छ । सर्वसाधारणलाई आवतजावत गर्न नदिएर, सडकलाई सुनसान पारेर अनि विगतका राजामहाराजाको सवारी हुँदाको जस्तो तामझामको व्यवस्था गरेको देख्दा नेपाली जनता खुसी भएनन् । एकातिर काठमाडौंका व्यस्त र विकल्पबिनाका साँगुरा सडकको अवस्था अर्कोतिर विशिष्ट व्यक्तित्वहरूको सवारी हुँदाको तामझामले गर्दा कतिले औषधि उपचार गर्न अस्पताल जान सकेनन् । एक दिनको काम लिएर काठमाडौं आएकाहरू त्यही कामका लागि अर्को दिन बस्न बाध्य भए । आम जनताले शान्ति, सुशासन र समृद्धि चाहेका छन् । देशको विकास गर्लान् भनी सत्तामा पठाएका प्रतिनिधिहरूले निरंकुश राजतन्त्रको जस्तो व्यवहार नगरून् । जनतालाई सहज हुने काम गरुन् । रामबहादुर पुनजानकी गाउँपालिका३, बाँके"
बराबरीको सिद्धान्तमा एकता गर्नुपर्छ,"राज्यका निकायहरूको रूपान्तरणबारे केही सोच्नुभएको छ ?संविधानको मर्म र भावनाअनुसार राज्यका सबै निकाय परिवर्तन हुनुपर्छ । अदालत, कर्मचारीतन्त्र, सुरक्षा निकायलगायत राज्यका सबै अंग रूपान्तरण हुनुपर्छ । राणाका पालादेखि, राजामहाराजा र पञ्चायतकालका ऐन, नियम अहिले पनि छन् । एकथरी मान्छेको सोचाइ त्यस्तै छ । त्यसलाई बदल्नैपर्छ । हामी बदल्छौं, बदलिन नचाहनेलाई राज्यले बिदा गर्नुपर्छ ।"
"दूतावासले आश्वासन दिए, पूरा गरेनन्","भूकम्पपछि विभिन्न दातृ निकाय जसरी नै छिमेकी मुलुकका दूतावास र सरकारले स्कुल भवन बनाइदिन जिम्मा लिने प्रक्रिया पोहोर नै भएको हो, जिशिअ सुवेदीले भने, यसरी जिम्मा लिएर कामै सुरु नभएका विद्यालय ११ वटा छन् । शिक्षा मन्त्रालयअन्तर्गतको केन्द्रीय आयोजना कार्यान्वयन इकाईमार्फत विद्यालय भवन निर्माण गर्ने भनिए पनि अझैसम्म काम सुरु नहुँदा विद्यार्थी र शिक्षक सबैलाई गाह्रो परेको छ । यो शैक्षिक सत्रसम्म प्रक्रिया सुरु नभए के गर्ने निक्र्योल नभएको जिशिअ सुवेदीको भनाइ छ । माथि सम्पर्क गर्दा बन्छबन्छ मात्र भन्छन्, टेन्डर कहिले हुने, निर्माण कहिले थाल्ने केही जानकारी आएन, उनले भने ।"
दुई कोठे घर बनाउन जग्गा छैन,"उनले विपन्न र सीमान्तकृत वर्गलाई व्यावहारिक रूपमा सोच्ने पाटो रहे पनि यसमा किस्ता लिने प्रवृत्तिले मात्रै आवास बनाउने गरेको पाइएको जनाए । यसबारे केन्द्रीयस्तरबाट प्राविधिक बहस हुन जरुरी छ, उनले भने ।"
साल्ट ट्रेडिङमा सेयरबारे मन्त्रालयले छानबिन गर्ने,"तत्कालीन लेखा समितिले चासो दिए पनि २०६९ सालमा संसद् विगठनपश्चात् छानबिन प्रक्रिया नै ओझेलमा परेको थियो । २०७१७२ मा पुन: समिति गठन भए पनि उक्त विषयमा छलफल हुन सकेको छैन । अब बन्ने समितिमा भने प्राथमिकताको साथ अघि बढाइने सचिवालयले जनाएको छ । लेखा समिति गठन गर्नुको उद्देश्य नै भष्टाचारको विषय छानबिन गर्नु हो, संसद् सचिवालयका एक उच्च अधिकारीले भने, अब गठन हुने समितिमा यसलाई प्राथमिकताको साथ उठाउँछौं ।"
खडेरीले चिया टिपाइ ढिलो,कतिपय कारखानाले आफ्नै डिपो खोलेर सीधा हरियो चियापत्ती खरिद गर्ने योजना बनाएका छन् । बिचौलियाबिना डिपो मार्फत पत्ति खरिद गर्दा कृषकले बढी मूल्य पाउने इलाम टीले जनाएको छ । पहिलो टिपाइ जति छिटो बजारमा पुर्याउन सक्यो उति त्यसपछिको बजारमा सहयोग मिल्ने भएकाले कारखानाले थोरै हरियो पत्ती भए पनि प्रशोधन गर्ने गरेका छन् । कात्तिकयता हिउँदभर वर्षा भएन । फागुन अन्तिममा हल्का वर्षा भए पनि पर्याप्त भने भएको थिएन । जिल्लामा १८ हजार धेरै कृषक चियामा निर्भर छन् । दुई दर्जन ठूला र करिब एक सय साना तथा मझौला चिया कारखानाले हरियो पत्ती प्रशोधन गर्छन् ।
अन्तर्राष्ट्रिय विमानस्थल अब २१ घण्टा सञ्चालन,"मन्त्रीले सार्वजनिक गरेको कार्ययोजनाले नेपाल वायुसेवा निगमका ८ मध्ये ६ वटा वायुयान अधिकतम क्षमतामा उडाउने भनेका छन् । यो कुनै लहडमा ल्याइएको कार्यक्रम होइन । यसको पचासौं र सयौं दिन पुगेपछि केकति प्रगमी भयो समीक्षा पनि गरिनेछ, मन्त्री अधिकारीले भने ।"
हस्तान्तरण हुन सकेन चमेलिया,"आयोजनाको सिभिलतर्फको ठेकेदार चाइना सीजीजीसीले सन् २००७ को जनवरीदेखि काम थालनी गरेको थियो । बन्द हडताल, डिजाइन परिवर्तन, कमजोर भौगर्भिक अवस्थालगायत कारणबाट आयोजनाको निर्माण अवधि ११ वर्षसम्म लम्बिएको र लागतसमेत दोब्बरले वृद्धि हुन पुगेको थियो ।"
पौने पाँच करोड कित्ता सेयर सूचीकृत,"यो साता बैंकिङ, होटल, विकास बैंक र जलविद्युत् समूहका लगानीकर्ताको सम्पत्ति बढे पनि बाँकी समूहका लगानीकर्ताले नोक्सान बेहोर्नुपर्यो । साप्ताहिक कारोबारमा बैंकिङ समूहको परिसूचक करिब १० अंकले बढ्यो । यसैगरी, विकास बैंक समूहको परिसूचक १२०४, होटलको ३४०३ र जलविद्युत् समूहको परिसूचक १२७३ अंकले बढ्यो । उक्त अवधिमा बिमा समूहको परिसूचक १ सय १५ अंक, उत्पादन तथा प्रशोधन समूहको २१२४, व्यापारको १०७३ र अन्य समूहको परिसूचक १५२२ अंकले घट्यो । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तो यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै कारोबार भएन ।"
फोर्ड मुस्ताङ नेपाल भित्रियो,बजारमा आएको नयाँ मुस्ताङले अझै राम्रो प्याकेज ल्याएको विज्ञप्तिमा छ । एप्पल कारप्ले र एन्ड्रोइड अटोसँग कम्पाइटिबल हुने सिस्टम राखेको नयाँ फोर्ड मुस्ताङमा फोर्ड एसवाईएनसी ३ कम्युनिकेसनमार्फत भ्वाइस कमान्डद्वारा विभिन्न कन्ट्रोल चलाउन सकिने कम्पनीको दाबी छ ।
कोकाकोलाको स्प्राइट समर क्याम्पेन,"काठमाडौं (कास) कोकाकोला नेपालले लेमोन र लाइम स्वादका आफ्ना उत्पादन स्प्राइट को समर क्याम्पेन सार्वजनिक गरेको छ । कम्पनीले यो क्याम्पेनको प्रचार प्रसारमा ज्ञान बिलायो, रिफ्रेस बनायो नामक योजना संचालनमा ल्याएको जारी विज्ञप्तिमा छ । नयाँ स्प्राइटको टीभीसी एक सरप्राइजकका रूपमा आएको जनाएको छ ।"
हुन्डाईको विजेता घोषणा,"गाडीको वितरक लक्ष्मी इन्टरकन्टिनेन्टलले दसैंतिहारको उपलक्ष्यमा ल्याएको अफरअन्तर्गत हरेक नाया हुन्डाई गाडीको खरिदमा ग्राहकले ५ लाखसम्मको छुट र एक वर्षको नि:शुल्क बिमा साथै स्क्रयाच कार्डमार्फत थप १ लाखसम्मको नगद छुट, लक्की ड्रमार्फत १०० जना भाग्यमानी विजेतालाई १०१० ग्राम सुन, १० जोडीलाई दुबई भ्रमण र बम्पर लक्की ड्रबाट २ जनालाई हुन्डाई इलाइट आई ट्वान्टी र हुन्डाई एक्सेन्ट जित्ने अवसर पाएको जारी विज्ञप्तिमा उल्लेख छ ।"
टीसीएलको क्यास ब्याक अफर,"काठमाडौं (कास) टीसीएलले नयाँ वर्ष ०७५ लाई लक्षित गर्दै क्यास ब्याक तथा उपहारको वर्षा योजना ल्याएको छ । फेरि आयो, हातमा हात्ती अफर नाम दिइएको योजनामा ग्राहकले कम्पनीको एलईडी टीभीको खरिदमा २७ हजार रुपैयाँसम्मको क्यास ब्याक, वासिङ मेसिनको खरिदमा सीजीको स्प्रे आइरन तथा एयर कन्डिसनरमा फ्री इन्स्टलेसनको सुविधा पाउने जारी विज्ञप्तिमा उल्लेख छ । नेपालमा टीसीएल ब्रान्डका उत्पादनहरूको बिक्री चौधरी ग्रुपअन्तर्गत ईओएल प्रालिले गर्दै आएको छ ।"
डोल्बी र ओप्पोबीच साझेदारी,"काठमाडौं (कास) डोल्बी ल्याब्रेटोरिजले ओप्पोसँग ग्लोबल, स्ट्रयाटेजिक इन्टेलेक्चुअल प्रोपर्टीका लागि साझेदारीको घोषणा गरेको छ । सहकार्यको माध्यमबाट अब ओप्पोले डोल्बीको उच्च क्षमताको अत्याधुनिक अडियो कोडिङ (एचई एएसी), जेपीईजीएचडीआर र अन्य अडियो तथा भिडियो प्रविधिका लागि साझेदारी गर्ने जारी विज्ञप्तिमा छ । डोल्बी ल्याब्रेटोरिज अडियो, इमेजिङ र आवाज प्रविधिका लागि विश्वमै अग्रणी विशेषज्ञ तथा विकासकर्ता हो ।"
सिटी एक्सप्रेसद्वारा कार उपहार प्रदान,"काठमाडौं (कास) सिटी एक्सप्रेस मनी ट्रान्सफरले अघिल्लो दसैंतिहार र छठ लक्षित योजनाका विजेतालाई उपहार हस्तान्तरण गरेको छ । योजनाको बम्पर उपहारअन्तर्गत साउदी अरबको टेलिमनीबाट रकम पठाउने जमानसिंह तामाङलाई कम्पनीले राजधानीमा आयोजित कार्यक्रममा रेनो क्विड (आरएक्सएल) कार हस्तान्तरण गरेको जारी विज्ञप्तिमा उल्लेख छ । उक्त योजना अवधिभर ९० जनाले एक तोला चाँदीका सिक्का, १२ ले ओप्पो मोबाइल र ३ ले एलजी रेफ्रिजेरेटर उपहार प्राप्त गरेको कम्पनीले जनाएको छ ।"
डाँडै ढाक्ने गरी अम्लिसो खेती,गत वर्ष ६० रुपैयॉ किलोमा बिक्री गरेकामा यस वर्ष ७० देखि ९० रुपैयाँसम्ममा बिक्री गरेको उनले बताए । अघिल्लो वर्ष यही गाउँबाट झन्डै करोडको अम्लिसोको कुचो निकासी भएको थियो ।
तरकारीको व्यावसायिक खेती विस्तार,"गाउँपालिकाले चालु आर्थिक वर्षमा कृषकको लागत सहभागितामा हरेक वडामा नर्सरी निर्माणका लागि अनुदान दिन लागेको गापा अध्यक्ष विदुर हुमागाईले बताए । उनले भने, कृषकको १५ प्रतिशत लागत सहभागिता रहने गरी गाउँपालिकाले एउटा वडामा डेढ लाख रुपैयाँ अनुदान दिने गरी नर्सरी निर्माण गर्न लागेको छ । यस्तै गाउँपालिकाका विभिन्न स्थानमा ४ वटा कृषिउपज संकलन केन्द्र स्थापना गर्न ४१ लाख रुपैयाँ बजेट विनियोजन गरेको कृषि शाखा प्रमुख चन्द्रकान्त चौधरीले जानकारी बताए ।"
बजेट नदिए कर रोक्छौं,"प्रदेशका भूमि व्यवस्थापन तथा कृषिमन्त्री शैलेन्द्रप्रसाद साहले जनसंख्याका आधारमा सबैको प्रतिनिधित्वको ग्यारेन्टीका लागि प्रदेश सरकार क्रियाशील रहेको बताए । कार्यक्रममा मुस्लिम समाज नेपाल सप्तरीले फोरम अध्यक्ष यादव, मुख्यमन्त्री राउत र प्रदेशका कृषिमन्त्री साहलाई सम्मान समेत गरेको थियो ।"
प्रदेश प्रमुखले रोके भारतीय राष्ट्रिय गीत,प्रदेश प्रमुख कायस्थका प्रमुख स्वकीय सचिव मोहमम्द युसुफले आफूले नै आयोजकलाई भारतीय राष्ट्रिय गीत कार्यक्रममा नराख्न आग्रह गरेको बताए । उनले संवैधानिक अंगका व्यक्ति मञ्चमा रहँदा भारतीय राष्ट्रिय गीत बजाउनु उचित नहुने भन्दै रोकेको जनाए ।
चुरेमा खानेपानीको चर्को समस्या,"सिम्लेका ३९ घरधुरीले एउटा कुवा, झल्लाका १४ घरधुरीले एउटा चापाकल, सयरपुरका ३५ घरधुरीले एउटा कुवा, बिहीबारेका ५० घरधुरीले एउटा चापाकल, अम्बासका ४५ घरधुरीले एउटा चापाकल र अमिलटारका २६ घरधुरीले एउटा कुवाबाट निकालेको पानी नै खानेपानीको रूपमा प्रयोग गरिरहेका छन् ।"
दूध बेचेर मनग्गे आय,"विदेशमा भोगेको दु:खबाट सिकेर आफ्नै गाउँ फर्किएका उनलाई व्यवसायले राम्रो आम्दानी दिएको हो । बलेफी गाउँपालिका फुल्पिङकोटका दिलमान कार्कीलाई कतारबाट रित्तै हात फर्कनुपर्यो । ऋण गरेर विदेश गएका उनले गाउँमा दूध संकलन गरी बजारमा लगेर बेच्न थाले । यहाँसम्म आइपुग्छु भन्ने लागेको थिएन, उनले हर्षित हुँदै भने, पहिलेको सबै ऋण तिरेर, मासिक २५ हजारसम्म जोगाउने गरेको छु । विदेशबाट फर्केका युवा दुग्ध व्यवासायमा जमेका छन् ।"
मलाला गृहनगर पुगिन्,आक्रमणपछि तत्कालै सेनाको सहयोगमा अस्पताल पुर्याइएकी उनलाई थप उपचारका लागि बेलायत लगिएको थियो । मलालाको अन्तर्राष्ट्रियस्तरमा उनको योगदानका कारण प्रशंसा गरिए पनि उनका पाकिस्तानी आलोचकले पश्चिमाको दलाल बनेर आएको बताउने गरेका छन् । उनीहरूले उक्त कदमबाट पाकिस्तानको शिर झुकेको बताउने गर्छन् ।
उत्तर कोरियाप्रति राष्ट्रसंघ अझै अनुदार,"पछिल्लो प्रतिबन्ध उत्तर कोरियाको पानीजहाज सञ्चालनप्रति नभई उत्तर कोरियासँग व्यापार गर्ने चिनियाँ कम्पनीप्रति लक्षित भएको बीबीसीले जनाएको छ । उत्तर कोरियाली नेता किम जोङउनले क्षेप्यास्त्र तथा परमाणु कार्यक्रम रोकी वार्तामा आउने प्रतिबद्धताका लागि अन्तर्राष्ट्रिय प्रतिबन्धको भूमिका रहेको विश्लेषकको दाबी छ । पछिल्लो प्रतिबन्धित सूचीमा उत्तर कोरियाका १६ वटा कम्पनी, हङकङमा दर्ता भएका ५, चीनका र ताइवानका २ र पनामा तथा सिंगापुरका एकएक कम्पनी छन् ।"
कामिरिताको २२ औं शिखरयात्रा,आप्पापछि खुम्जुङका फुर्वाटासी शेर्पाले २१ पटक नै सगरमाथा चढेका थिए । आप्पाले सन् २०११ बाटै आरोहण छोडे । फुर्वाले सन् २०१३ बाट छोडे । त्यसपछि निरन्तर बढीपटक आरोहण गर्ने कामिरिता एक्ला आरोही हुन् । उनी जन्मेको थामे गाउँमा कम्तीमा ५ पटक सगरमाथा नचढ्ने पुरुष भेटिन्नन् ।
आरोहण तयारीमा पूर्वप्रहरी,"सशस्त्र प्रहरीमा १० वर्ष काम गरेका उनी राजीनामा गरी ४ वर्षअघि अस्ट्रेलिया पुगेका थिए । उनले ५ हजार मिटर उचाइको मेरापिक र ५ हजार २ सय मिटर उचाइको काला पत्थरको समेत सफल आरोहण गरेको अनुभव सँगालेका छन् । सगरमाथा आरोहणका लागि करिब २६ लाख रुपैयाँ खर्च हुनेछ । जसमध्ये नेपलिज एसोसिएसन अफ वेस्टर्न अस्ट्रेलिया, झापाली समाज अस्ट्रेलिया लगायत संघसंस्थाले करिब १० हजार डलर उपलब्ध गराएका छन् । बाँकी पैसा आफैंले कमाएर लगानी गरेको हुँ, उनले भने । यसअघि अर्का झापाली अनिष लुइँटेलले २०७३ वैशाख ६ गते सगरमाथा आरोहण गरेका थिए । लुइँटेल पुन: दोस्रो पटक यात्राको तयारीमा जुटेका छन् ।"
ह्वील चियरमा सरर,"बोर्डका पोखरा कार्यालय प्रमुख सूर्य थपलियाले एसियाली देशमा यस्तो पदयात्रा मार्ग बनेको कार्यालयको जानकारीमा नभएको बताए । यो एसियामै पहिलो हो, उनले भने, अपांगता भएका विदेशी पर्यटक भित्र्याउन यसले मद्दत पुर्याउँछ । नयाँ पर्यटकीय पैदल मार्ग निर्माण समितिका संयोजक विष्णु शर्माले स्थानीयले दिनरात नभनी पदयात्रा मार्ग निर्माणमा खटिएको बताए ।"
सरकारी जग्गामा टहरा,मन्थलीदेखि मिल्तीसम्मको सडक नियमन गर्ने निकाय डिभिजन सडक कार्यालय खुर्कोटले पटकपटक सडक अतिक्रमण नगर्न सार्वजनिक सूचनामार्फत सर्वसाधारणलाई आग्रह गर्दै आएको छ । सडकको आग्रह स्थानीयले अवज्ञा गर्दै आएका छन् । उक्त कार्यालयका प्रमुख राकेश महर्जनले सडक ऐनअनुसार अतिक्रमण भएको क्षेत्रमा रहेका संरचना जुनसुकै बेला पनि हटाउन सकिने बताए । उनले पर्याप्त सूचना दिएकाले भत्काउन थप अवधि दिइरहनु नपर्ने बताए । एसियाली विकास बैंकको सहयोगमा निर्माण भएको मिल्ती मन्थली खुर्कोट सडकमा साविकभन्दा थप गर्ने पर्ने क्षेत्रको जग्गा सरकारले मुआब्जा दिएर किनेको थियो । किनेको जग्गा प्रयोग गर्न सरकार चुकेको स्थानीयको गुनासो छ ।
हत्या आरोपमा पक्राउ,उनलाई प्रहरीले धादिङको गल्छीबाट पक्राउ गरेको हो । तामाङले २३ वर्षीया पत्नी नमुनाको शुक्रबार दिउँसो हत्या गरेको प्रहरीले जनाएको छ । एक महिनादेखि दिदीको घरमा बस्दै आएकी उनलाई शरीरका विभिन्न भागमा छुरा प्रहार गरी हत्या गरेको प्रहरीले बतायो ।
बच्चा अपहरण गरी भाग्दा ज्यानै गयो,उनको पहिचान नखुलेका कारण पोस्टमार्टम र अन्य प्रक्रियाका लागि समस्या भएको जिल्ला प्रहरी कार्यालय पर्वतले जनाएको छ ।
"सिकारी सोख, नजरमा नाउर",अर्को हब कञ्चनजंघा प्राविधिक अध्ययनले सुदूरपूर्वको कञ्चनजंघा संरक्षण क्षेत्र पनि नाउर सिकारको मुख्य गन्तव्य बन्न सक्ने औंल्याएको छ । तीन वर्षअघि गरिएको अध्ययनले त्यहाँ नाउरको संख्या उल्लेख्य रहेकाले कोटा निर्धारण गरेर सिकार खुलाउँदा उपयुक्त हुने सुझाव राष्ट्रिय निकुञ्ज तथा वन्यजन्तु विभागलाई दिएका छन् । कञ्चनजंघामा नाउरको संख्या बाक्लो भएकाले सिकार उपयुक्त हुने विभागका पूर्वमहानिर्देशक श्याम बजिमयले बताए ।
चैतली मेलामा ओइरिए श्रद्धालु,चैतली मेलामा देखिएको श्रद्धालुको उल्लासपुर्ण सहभागिताले यहाँको संस्कृति प्रवद्र्धन हुने र पर्यटकहरूको आवागमन बढ्ने आफूहरूले आशा राखेको चैतली मेला व्यवस्थापन समितिका संयोजक नयन बोहराले बताए । यस वर्ष १५ हजारभन्दा बढी दर्शनार्थीले चैतली मेला हेरेको उनले बताए ।
सकारात्मक सोचले ऊर्जा,"आकाशमा २५ हजार घण्टाभन्दा बढी बिताइसकेका उनले कुनै समय दिनमा १८ वटा फ्लाइट गरेको समेत सुनाए । सकारात्मक भएर सोच्दा अहिले नेपाल र नेपालीहरू निकै अगाडि बढिसेको उनले दाबी गरे । तीन दशकअघि विदेशमा नेपाली भेट्नै मुस्किल पथ्र्यो, खाजा सधंै हयामवर्गर, चाउमिन, चिकेन बिर्यानी आदि । अचेल विदेशमा खाजादेखि खाना नेपाली स्वादकै पाइन्छ । उनले अनुभव शृंखला सुरु हुनुअघि लेखन कुञ्जकै परिसरमा राखिएको पुस्तक हटिया उद्घाटन गरे । घोस्ट राइटिङ नेपालले सुरु हटिया सुरु गरेको हो ।"
छक्का पञ्जामय फान,"त्यसैगरी, निर्देशकमा गाजलु बाट हेमराज बीसी, के म तिम्रो होइन र बाटै गौरी मल्लले चरित्र अभिनेत्री, किस्मत २ बाट सन्तोष पन्तले उत्कृष्ट चरित्र अभिनेता, जय पर्शुराम बाट एनबी महर्जनले उत्कृष्ट द्वन्द्व निर्देशन, जात्रा बाट मित्र डी गुरुङले उत्कृष्ट सम्पादनमा अवार्ड थापे । त्यस्तै, छायांकार रविन आचार्य (डाइङ क्यान्डल), गीतकार कृष्णहरि बराल (शब्द), गायक कालीप्रसाद बाँस्कोटा (पुरानो डुंगा), गायिका मीना निरौला (लुट २) पनि उत्कृष्ट ठहरिए । अवार्डमा प्रदीप खड्का र साम्राज्ञी राज्यलक्ष्मी शाहलाई वर्षका लोकप्रिय नायकनायिकाको अवार्ड प्रदान गरियो भने चलचित्र पत्रकारिता पुरस्कारबाट ध्रुव लम्साल र लक्ष्मण सुवेदीलाई सम्मानित गरियो ।"
दस स्रष्टालाई नइ,"काठमाडौं (कास) विभिन्न दस स्रष्टालाई नइ प्रकाशनले पुरस्कृत गर्ने भएको छ । साहित्यकार डाध्रुवचन्द्र गौतमलाई नइ खरा सुकीर्ति पुरस्कार, गीतकार किरण खरेललाई नइ भाजप पुरस्कार, सनातन हिन्दूधर्मसंस्कृतिको सम्वद्र्धक डा वेणीमाधव ढकाललाई नइ चन्द्रधन पुरस्कार, भरत जङ्गमलाई नइ कीर्तिनिधि पुरस्कार दिन लागिएको हो । चारै वटा पुरस्कारमा जनही एकएक लाख रुपैयाँ रहेको छ ।त्यस्तै, संस्कृतिविद् नलराज शास्त्रीलाई नइ भूपालदुर्गा पुरस्कार, समालोचक प्रा ठाकुर पराजुलीलाई नइ ईश्वर बराल पुरस्कार, डामहेश्वर शर्मालाई नइ खरा प्रदीप्ति पुरस्कार, वरिष्ठ चित्रकार केके कर्माचार्यलाई नइ यउजा पुरस्कार साहित्यकारहरू रेवती राजभण्डारीलाई नइ रेखा पुरस्कार र कृष्णदेवी शर्मा श्रेष्ठलाई नइ बुलु शर्मा पुरस्कार दिन लागिएको हो । यी छवटै पुरस्कारमा जनही ५० हजार रुपैयाँ रहेको छ । शताब्दी पुरुष डासत्यमोहन जोशीको ९९ औं जन्मोत्सवका अवसरमा आउँदो वैशाख ३० गते राजधानीमा पुरस्कारहरू हस्तान्तरण गरिने नई प्रकाशनका सदस्यसचिव नरेन्द्रराज प्रसाईंले बताए ।"
अमित जम्दा गोल्डेन्सको सुरुआत,सुरुआतमा आक्रामक खेल्दा सुनीलले २० बलमा ३९ रन बनाएका थिए । अन्तमा उनी ५७ बल खेल्दै ८ चौका र २ छक्का बनाएर आउट भए । सुनीललाई शाहवले स्टम्पआउट गराए । त्यसपछि लगातार बलमा उनले सोमपाल र सोनु तामाङलाई आउट गरे । दुवैको ज्ञानेन्द्रले राम्रो क्याच लिए । शाहबले ४ ओभरमा २३ रन खर्चे । रशिदले ४ ओभरमा १ मेडन राख्दै १९ रन खर्चेर १ विकेट लिए ।
दुईलाई डीपीएलको सम्मान,"तिरुपती, यति एयरलाइन्स, महावीरबाट क्लब खेलेका खड्काले कपिलवस्तु, रूपन्देही, भैरहवा क्षेत्रबाट राष्ट्रिय क्रिकेटमा प्रतिनिधित्व गरे । उनी १२ वर्षदेखि चितवन क्रिकेट एकेडेमीको प्रशिक्षक भूमिकामा छन् ।"
मोरङ विजयी,आइतबार संकटा क्लबले मोहम्मडन क्लब भारतसँग खेल्नेछ ।
विवादपछि फाइनल रोकियो,यसअघि राकेश हमालको फ्रिकिकमा माधव भण्डारीले गोल गर्दै सुदूरपश्चिमलाई दोस्रो मिनेटमै अग्रता दिलाएका थिए । आर्मीका सुमन अर्यालले ३५ औं मिनेटमा गोल फर्काएर खेल बराबरीमा पुर्याए । विनोद केसीले ३९ औं मिनेटमा गोल गर्दैफेरि सुदूरपश्चिमलाई अगाडि बढाएका थिए ।
मनाङ फाइनलमा,मनाङका प्रशिक्षक छिरिङ लोप्साङले विपक्षीको कमजोर प्रदर्शनले कुनै दबाबविना खेल जित्न सफल भएको बताए । मनाङका सुजल श्रेष्ठ म्यान अफ द म्याच भए ।
झापालाई कटारी गोल्डकप,"प्रतियोगितामा उत्कृष्ट खेलाडी झापाका विकाश गुरुङ भए । उनले माउन्टेन साइकल प्राप्त गरे । उदीयमान खेलाडी कटारीका प्रताप राई भए । उनले ५ हजार पुरस्कार पाए । सर्वाधिक गोलकर्ता बनेका संकटाका टम्पी अर्नेस्टले मोबाइल सेट पाए । म्याच अफ द म्याच झापाका निशान्त खड्का भए । उनले ५ हजार रुपैयाँ पाए । उत्कृष्ट गोलरक्षक झापाका मनोज प्रधान, उत्कृष्ट डिफेन्डर संकटाका सुरज विश्वकर्मा र उत्कृष्ट मिडफिल्डर संकटाका विश्व अधिकारी भए । सबैले मोबाइल सेट पुरस्कार पाए । ८ टोलीको सहभागिता रहेको आयोजक समितिका अध्यक्ष विनोद कटुवालले बताए ।"
भोटेकोसीमा ६२ मेगावाट,"यसैबीच, सार्वजनिक सुनुवाइलाई बाह्रबिसे नगरवासीले आफूहरूलाई खबर नगरेको गुनासो गरेका छन् । स्थानीय नवीन श्रेष्ठले भने, सबैलाई बोलाएर पुन: सुनुवाइ गरिनुपर्ने सर्त राखेका छौँ । स्थानीयलाई चित्तबुझदो नभएमा फेरि सार्वजनिक सुनुवाइ गरिने सञ्चालक गुरुङ बताउँछन् । आवश्यक भएमा उहाँहरूको इच्छानुसार आउँदो शुक्रबार सुनुवाइ गर्न तयार छौ, उनले भने ।"
प्रदेश राजधानी: प्रस्ताव छल्ने रणनीतिमा सरकार,"सभामुख र मन्त्रीलाई ज्ञापन हेटौंडालाई प्रदेश राजधानी कायम गर्न माग गर्दै मकवानपुरका ४ विद्यार्थी संगठनले सभामुख सानुकुमार श्रेष्ठले र आन्तरिक मामिला तथा कानुनमन्त्री शालिकराम जमरकट्टेलाई ज्ञापन बुझाएका छन् । एमालेको विद्यार्थी संगठन अनेरास्वियु, माओवादी केन्दको अनेरास्वियु (क्रान्तिकारी), कांग्रेसको नेविसंघ र राप्रपाको राष्ट्रिय प्रजातान्त्रिक विद्यार्थी संघले तत्काल हेटौंडालाई नै राजधानी कायम गर्न माग गरेको हो । सभामुख श्रेष्ठले भने संविधानबमोजिम अघि बढ्ने प्रतिक्रिया दिए ।"
हनुमान जयन्तीमा सिन्दूरटीका,"महोत्सवको पहिलो दिन शुक्रबार जयपुरका गायक महेन्द्र स्वामी र नेपाली कलाकार ओमप्रकाश जोशीले सुन्दरकाण्ड पाठ, भजन, नृत्य नाटिका तथा जन्मोत्सव प्रस्तुत गरेका थिए । त्यस अवसरमा महादेव र पार्वतीको भेष तथा हनुमानको जीवनीमा आधारित नृत्य पनि देखाइएको थियो । दोस्रो दिन शनिबार महेन्द्र स्वामी र ओमप्रकाशका साथै स्थानीय कलाकारद्वारा भजन प्रस्तुत गरिएको थियो । महोत्सवमा आउने भक्तजनलाई अखण्ड भण्डार प्रसादको पनि व्यवस्था गरिएको थियो । महोत्सवमा हनुमानलाई २ सय १ किलो लड्डु, १ सय ५१ किलोको रोट र एक सय आठ सवामणि चढाइएको थियो ।"
अभिभावकको लगानी,"खासमा बाबुआमाले तिमीहरूको पढाइमा हुने खर्च कसरी जुटाइरहनुभएको होला ? अध्ययनले यो प्रश्नको पनि उत्तर खोजेको छ । ४० प्रतिशत अभिभावकले आफ्नो छुट्टीको समयसमेत कटौती गरेर सन्तानको पढाइ खर्च जुटाइरहेका छन् । २१ प्रतिशत अभिभावकले छोराछोरी पढाउन अफिसले तोकेभन्दा धेरै घण्टा काम गरेर अतिरिक्त आम्दानी गरिरहेका छन् । १८ प्रतिशत अभिभावकले नियमित कामका अलावा अन्य काम गरेर सन्तानको पढाइ खर्च जुटाइरहेका छन् । अध्ययन परिणामअनुसार ८२ प्रतिशत अभिभावक सन्तानको सफलताका लागि जस्तोसुकै त्याग गर्न पनि तयार छन् । करिब एक तिहाइ (७४ प्रतिशत) अभिभावक आफ्नो दैनिक आम्दानीको हिस्सा बालबच्चाको पढाइमा छुटयाइरहेका हुन्छन् भने करिब २२ प्रतिशत अभिभावक कसरी खर्च जुटाउने भन्ने अन्योलमा देखिन्छन् । अध्ययनअनुसार विश्वका ८७ प्रतिशत अभिभावक आफ्ना छोराछोरीको शिक्षामा हुने लगानीलाई सधैं उच्च प्राथमिकतामा राख्छन् । सबै देशका अभिभावकले आफ्ना छोराछोरीको पढाइका निम्ति ठूलो त्याग गर्ने गरेको निष्कर्ष पनि अध्ययनको छ । अभिभावकहरूले आफ्ना निजी इच्छा, रुचि, रहर र छुट्टीको समयलाई समेत कटौती गरेर छोराछोरीको पढाइमा लगानी जुटाइरहेका हुन्छन् । यो अध्ययन परिणामले बाबुआमा आफ्ना छोराछोरीको पढाइ र उनीहरूको भविष्यप्रति कति चिन्तित हुन्छन् भन्ने देखाएको छ । अनुसन्धान गर्ने संस्था एचएसबीसी ग्रुपको वेल्थ म्यानेजमेन्ट शाखाकी प्रमुख चार्ली नुनका अनुसार विश्वव्यापी रूपमा जागिरको बजार तीव्र प्रतिस्पर्धात्मक भएको छ । त्यसैले अभिभावकहरू शिक्षाका निम्ति समय र लगानी गर्न तयार छन्, उनी भन्छिन्, अभिभावकले छुट्टीको समयमा हुने गतिविधि पनि कटौती गरेर सन्तानको सफलताका निम्ति लगानी गरिरहेको प्रस्टै देखिन्छ ।(एजेन्सीहरूको सहयोगमा)"
जल अप्सरा,"अस्ट्रियन वाइल्ड लाइफ फोटो पत्रकार क्लाइल ओडेनेलले जगदीशपुरमा आकर्षक तस्बिर खिच्न पाउँदा अविस्मरणीय लागेको बताए । मलाई मन परेका अप्सराका उत्कृष्ट २० स्न्यापको प्रदर्शनी गर्छु, उनले भने, त्यसपछि जगदीशपुरका चरा चिन्ने अस्ट्रियन बढ्छन् । यसले नेपालमा चरा पर्यटन पनि फस्टाउनेछ । राष्ट्रिय रूपमा संकटासन्न सूचीमा रहेको चरा नेपालमा ६ सयको हाराहारीमा रहेको अनुमान छ । जल अप्सरा कतिपय रैथाने छन् भने कतिपय आगन्तुक चराका रूपमा बर्सेनि आउँछन् ।"
सानाठूला सँगसँगै,"कक्षा ८ देखि १० सम्मको प्रतिस्पर्धामा चाहिँ रइसा शाक्य, अक्सरा शाक्य, श्रीजा शाक्य क्रमश: पहिलो, दोस्रो र तेस्रो भए । निशा बुढाथोकी मगर, गिडियोन गिरी र सुवास तामाङले सान्त्वना प्राप्त गरे । कलेज तहको प्रतिस्पर्धामा श्रीतिका सिंह पहिलो, रुद्रप्रताप अधिकारी दोस्रो, युसिका शाक्य तेस्रो भएका थिए । इनोस राई, मनग्य विक र सुस्मिता श्रेष्ठले सान्त्वना पुरस्का प्राप्त गरे । युवाका लागि ओपन प्लाटफर्म सन्देशसहित अलफ्रेस्को मिडिया र इभेन्ट म्यानेजमेन्टले अल्फ्रेस्को ओपन आर्ट एक्जिबिसन कम कम्पिटिसन २०१८ को आठौं संस्करण आयोजना गरेको हो ।"
फरक प्रेरणा,हेमन्त श्रेष्ठ
पानी,सोमनाथ दाहाल

शीर्षक,विवरण
बजेटको आधा रकम बेरुजु,"यस्तै, २५ जना धितोपत्र व्यवसायीको कमिसनबापत १६ करोड ६२ लाख रुपैयाँ उठाउन बाँकी छ । विभिन्न विश्वविद्यालय र विद्यालयले भ्याट छुट पाए पनि त्यहाँ सञ्चालित क्यान्टिन र रेस्टुरेन्टले यस्तो सुविधा नभएको प्रतिवेदनले औंल्याएको छ । यस्ता २३ वटा क्यान्टिन तथा रेस्टुरेन्टबाट २० करोड ८२ लाख रुपैयाँ भ्याट उठाउन बाँकी छ । विभिन्न संस्थाले वस्तु तथा सेवा पैठारीका नाममा ५३ अर्ब ७ करोड रुपैयाँ छुट लगेका छन् । घ्यु, तेल निर्यातकर्ताको ६ अर्ब १२ करोड रुपैयाँसमेत जोडदा कुल छुटको हिस्सा ५९ अर्ब २० करोड रुपैयाँ पुग्छ । गत वर्ष घ्युतेलमा २ अर्ब ४२ करोड र मोबाइलमा ८९ करोड २७ लाख रुपैयाँ भ्याट फिर्ता लिइएको छ । महालेखाले हरेक वर्ष यो विषयलाई गम्भीर रूपले उठाउने गरेको छ ।"
रोकियो पराजुलीको पेन्सनपट्टा,"पराजुलीको प्रवेशिका प्रमाणपत्र न्यायपरिषद् सचिवालयमा नभएकाले परीक्षा नियन्त्रण कार्यालय सानोठिमीबाट मगाएर हेर्दा २०३० साल साउन २१ गते जारी भएको नागरिकताको प्रमाणपत्रका आधारमा कायम हुने जन्ममिति गणना गरिएको पत्रमा उल्लेख छ । जसअनुसार, पराजुली २०७४ साउन २१ गते नै ६५ वर्ष उमेर पुगेको देखिन्छ । आफ्नो विवरण लुकाएका उनले ७ महिना ९ दिन बढी पदमा बसेर सुविधा लिएका थिए । पत्रमा भनिएको छ, तत्कालीन सम्माननीय प्रधानन्यायाधीश गोपाल पराजुलीज्यूको ६५ वर्षे उमेरहद गत साउन २१ मै पूरा भइसकेको अभिलेखबाट स्पष्टत: देखिएकाले कार्यार्थ जानकारी गराइएको हो । चैत ६ गते लेखिएको पत्रमा पराजुलीको कागजातका साथै फरकफरक उमेर देखिने प्रमाणपत्रको प्रतिलिपिसमेत पठाइएको छ ।"
डीआईजी खरेलद्वारा राजीनामा,"गृहमन्त्री रामबहादुर थापाले सचिव प्रेमकुमार राईको सिफारिसमा बुधबार नै खरेलको राजीनामा स्वीकृत गरेका छन् । खरेलले सामाजिक सञ्जाल फेसबुकबाट राजीनामा दिएको सार्वजनिक गरेका थिए । नवनियुक्त महानिरीक्षकज्यूलाई बधाई तथा सफल कार्यकालका लागि शुभकामना व्यक्त गर्दै २९ वर्षको सेवा अवधिबाट अलग्गिने निर्णय गर्दछु । साथै नेपाल प्रहरी संगठन तथा सम्पूर्ण प्रहरी परिवार र नेपाली दाजुभाइ तथा दिदीबहिनीप्रति आभार व्यक्त गर्न चाहन्छु । जय नेपाल, उनले फेसबुकमा लेखेका छन् । उनले नवनियुक्त महानिरीक्षक खनाललाई फोनबाट पनि सफल कार्यकालका लागि शुभकामना दिएको स्रोतले जनायो ।"
१३ सय युरो संकलन,"काठमाडौं (कास) साइप्रसमा अलपत्र नेपाली घरेलु कामदार (हाउसमेड) का लागि आश्रयस्थल सञ्चालनका लागि १३ सय युरो संकलन गरिएको छ । नयाँ वर्षको अवसरमा गैरआवासीय नेपाली संघ, साइप्रस र चितवन सेवा समाज मिलेर राजधानी निकोसियामा आयोजित सांगीतिक धमाका बाट यो रकम जुटेको हो । आश्रयस्थलका लागि मासिक ९ सय युरो आवश्यक पर्छ । आश्रयस्थल आवश्यक रहेको विषयमा साइप्रस मामिला हेर्ने इजरायलस्थित नेपाली दूतावास र नेपाल सरकारलाई पटकपटक ध्यानाकर्षण गरिए पनि चासो नदिएपछि एनआरएनएले पहल थालेको हो ।"
कसरी रहलान् एकै जंगलमा दुई शेर ?,"एमाले र माओवादी एकता हुनुमा मुख्यगरी दुई कारण छन् पहिलो, दुई पार्टी अलग हुँदा चुनावमा बहुमत आउने सम्भावना कहिलै नआउने देखियो । वाम बहुमतको सरकारका लागि यी दुई पार्टी एक हुनु बाध्यता बन्यो । दोस्रो, दुई पार्टीको तत्कालीन कार्यनीति र दीर्घकालीन रणनीति मिल्न गयो । शान्तिपूर्ण प्रतिस्पर्धासहित आर्थिक समृद्धि तत्कालीन कार्यनीति तय गरे । आर्थिक समृद्धिमा टेकेर समाजवादको बाटो लिने नीति यी पार्टीको छ । पार्टी मिल्दा दुवै हातमा लड्डु हुने अवस्था आएपछि कुनै बेला अलगअलग धार लिएका एमालेमाओवादी चुनावको मुखमा एकताबद्ध हुने निर्णयमा पुगे । यसले खासगरी ओली र प्रचण्डलाई शक्तिशाली नेताका रूपमा देखाउनुका साथै केन्द्रीय सरकारसहित ६ प्रदेश चलाउने ठूलो अवसर मिल्यो । करिब दुई तिहाइ बहुमतको केन्द्रीय र प्रदेश सरकारबाट मुलुकमा समृद्धिको जग बसाल्ने मौका छ, त्यो मौकासामु ठूलो चुनौती छ । मुलुकको अर्थतन्त्र कमजोर भएका बेला सत्तासीन भएका एमालेमाओवादीलाई आर्थिक वृद्धिको चुनौती काँडेघारीको यात्रा हो । यसलाई एमाले र माओवादीका दुई शेर ओलीदाहाल कसरी अघि बढ्लान् ? यसको संकेत देखिन अबको केही महिना कुर्नैपर्ने हुन्छ ।"
मानव अधिकार रक्षामा साझा प्रयास जरुरी,"सम्मेलनले दक्षिण एसियाका सरकारहरूलाई जात, धर्म, लिंग, क्षेत्रीयता र वर्णका आधारमा हुने घृणा अपराध रोक्न प्रभावकारी कदम चाल्न पनि आग्रह गरेको छ । नेपाल, श्रीलंका, पाकिस्तान, अफगानिस्तानलगायत दक्षिण एसियाली मुलुकमा जारी संक्रमणकालीन न्यायको यथाशक्य चाँडो टुंगो लाग्नुपर्ने र पीडितहरूले न्याय पाउनुपर्ने भन्दै सम्मेलनले यस क्षेत्रका सरकारलाई संक्रमणकालीन न्याय प्रक्रिया तत्काल टुंगोमा पुर्याउन माग गरेको छ । आपसी सहकार्य र सहयोगमा पीडितहरूलाई न्याय दिलाउन कार्यगत एकता गर्न पनि सम्मेलनले सुझाएको छ । सम्मेलनमा दक्षिण एसियाका राष्ट्रिय मानव अधिकार आयोगका प्रमुख, पदाधिकारी र युरोपअमेरिकाका विज्ञको सहभागिता थियो ।"
आउँदो पुसमै तामाकोसीको बिजुली,आयोजनाले २५ प्रतिशत अर्थात् २ अर्ब ६४ करोड सेयरबापतको रकम तत्काल संकलन गर्न नसक्दा आर्थिक संकटमा फस्ने अवस्था आउने छ । कार्यतालिकाअनुसार सेयर संकलन हुन नसक्दा आयोजनाले मासिक २ करोड ६४ लाख आर्थिक क्षति बेहोर्दै आएको छ ।
स्वास्थ्य अनुसन्धानको बजेट बढाऊ,"विभिन्न फोरममार्फत बर्सेनि एक हजार अनुसन्धान भइरहेको औंल्याउँदै परिषदका कार्यकारी अध्यक्ष अञ्जनी झा भन्छन्, हाल अनुसन्धानप्रति जागरुकता बढेको छ, अर्थ मन्त्रालयले यसैअनुसार अनुसन्धानका लागि बजेट वृद्घि गर्नुपर्छ ।"
प्रहरी बढुवामा विचलन,"सेवा अवधि सम्बन्धमा सर्वोच्च अदालतको विशेष इजलासले चार वर्षअघि नियमावली संशोधनको बाटो नअपनाई प्रहरी ऐनमै व्यवस्था मिलाउनू भनी सरकारका नाममा निर्देशनात्मक आदेश जारी गरेको थियो, तर यो आदेश कार्यान्वयन भएको छैन । त्यसैले सरकारले अदालतको आदेश शिरोपर गर्दै आफूखुसी नियमावली संशोधन गर्ने प्रवृत्ति रोक्नसमेत अवकाशसम्बन्धी प्रावधान ऐनमै व्यवस्था गर्ने प्रक्रिया तत्काल अघि बढाउनुपर्छ । सँगै, यसअघि जसरी विभिन्न सरकारबाट भागबन्डा मिलाउन वा इच्छाएको व्यक्तिलाई बढुवा गर्न मनोमानी ढंगले एआईजी संख्या बढाइयो, तीलगायतका बेथिति रोक्दै सरुवाबढुवा प्रक्रिया निष्पक्ष र पारदर्शी बनाइनुपर्छ । आफ्नो अकर्मण्यता वा गलत निर्णयबाट प्रहरी संगठन संकटतर्फ नधकेलियोस् भन्नेतर्फ सरकार सचेत हुनैपर्छ । निडर र हक्की भनेर चिनिएका सर्वेन्द्र खनाल प्रहरी प्रमुख बनेका छन् । नीतिगत सुधारमा उनको महत्त्वपूर्ण भूमिका रहनुपर्छ ।"
अर्थतन्त्र : २०७५,"अबको प्रश्न यो छ के कम्युनिस्ट पार्टीहरूको सरकारले बहुदलीय फ्रेमवर्कभित्र अर्थतन्त्र चलाउन सक्छ ? भारतको पश्चिम बंगालमा ज्योति वसुहरूले शासन गर्दा अर्थतन्त्र ध्वस्त बनाइदिएकोले, ल्याटिन अमेरिकाका भेनेजुएला आदि मुलुकमा पनि राम्ररी चलिरहेको अर्थतन्त्रलाई रसातलमा पुर्याइदिएकाले यो प्रश्न गर्न सकिन्छ । कम्युनिस्ट पार्टीहरूको सरकारले केरलामा शिक्षा, स्वास्थ्यमा राम्रो हुँदाहुँदै पनि अर्थतन्त्र राम्रो बनाउन नसक्नु पनि यसको अर्को एक उदाहरण हो । चीन र भियतनामले कम्युनिस्ट शासन हुँदैमा मुलुकमा विकास नहुने हैन भन्ने सिद्ध गरेका छन् । तर भियतनाम र चीन दुबै बहुदलीय व्यवस्था भएका मुलुक हैनन् । बहुदलीय व्यवस्थाभित्र अर्थतन्त्रलाई कम्युनिस्टहरूले राम्ररी डोर्याएका उदाहरण छैनन् । नेपालको कम्युनिस्ट सरकारलाई यो अर्थमा संसारमै अभूतपूर्व काम गर्नुछ । मुलुकको अर्थतन्त्र हाल सही हालतमा छ र भविष्य पनि उज्ज्वल देखिन्छ । तर यदि नेताहरूले शक्ति केन्द्रीकृत गरे, सरकारी योजनामा हुँदै नभएका लहडका कुराहरू गर्छु भन्दै हिँंड्न थाले, महेशचन्द्र रेग्मीले लेखेका गरिब किसानका कुराभन्दा महान लेनिनले यसो भन्नुभएको छ भन्दै रूसका कुरा गर्न थाले, आफ्नो गाउँठाउँमा बिग्रेका सडक सुधारको सट्टा खाडी क्षेत्रमा अमूक राष्ट्रले यसो गर्यो, उसो गर्यो भन्दै विरोध गर्न थाले भने सम्झिनुस् अर्थतन्त्र सही बाटोमा हिंँड्न छोड्यो । अर्थशास्त्री पौडेल काठमाडौं विश्वविद्यालयमा प्राध्यापन गर्छन् ।"
खनालद्वयका चुनौती,"कान्तिपुरमा प्रकाशित नयाँ आईजीपी पढेँ । नेपाल प्रहरी र सशस्त्र प्रहरी दुबैमा प्रक्रियागत रूपमै बढुवा गरेको भनिएको छ । यता रमेश खरेलले भने राजीनामा दिएका छन् । कडा फौजी नियम र अनुशासनका कारण धेरै कुरा फौजभित्र लुक्ने गर्छन् । जे होस्, विगतमा देखिएको प्रहरी फौजभित्रको गडबडीहरू नदोहोरियोस् । लागेका दागहरूमाथि थप दागहरू नथपियोस् । कमाउ धन्दाको पसल नबनोस्, फौजी संगठन । भित्रभित्रै दलीय स्वार्थमा चुर्लुम डुबेर चुर्लुम कार्यकर्ताझैं कामकारबाही अगाडि नबढोस् । कालाबजारी, भ्रष्टाचारी, चोरी, तस्करी, ठगी, आपराधिक लगायतका क्रियाकलापहरूको संक्षणमा अकुत धनआर्जन कमाउने दाग नलागोस् । निमुखाहरू कानुनी कठघरामा नउभियोस् । असल राज्य र नागरिकको वफादार सिपाही बनेर कर्मकाण्ड सफलतामा पुगोस् । यहीं छ, शुभकामना तथा सफल कार्यकालको कामना । राजेश विद्रोहीसिरहा, लोहान"
काम गर्न मौका छ,"यी कुराहरूलाई मनन गर्दा आर्थिक समृद्धि चाहने हामी सम्पूर्ण नेपालीले समय अनुसार वस्तु तथा सेवाको सुविधा उपभोग गर्ने होइन, घाँटी हेरी हाड निल्नु भन्ने उखानलाई सम्झेर अवस्था अनुसार जीवन धान्ने मितव्ययी तथा आत्मनिर्भर आर्थिक नीति अवलम्बन गर्ने वातावरण पाउनुपर्छ । इन्द्रकुमार श्रेष्ठ कमलाकुञ्ज, ओखलढुंगा"
भर्ना अभियान सफल बनाऔं,"विद्यालयमा विद्यार्थी भर्नाको संख्यालाई वृद्धि गर्न सरकारले ल्याएको एक व्यक्ति, एक भर्ना अभियानलाई सघाउन नेपाल सरकारले सबैलाई आग्रह गरेको छ । यसै अभियान अन्तर्गत प्रधानमन्त्री केपी ओलीले पनि एक बालकलाई भर्ना गर्ने समाचार पढ्न पाइयो । केवल भर्ना गर्नुमात्र उपलब्धि हो भने ठिकै हो, तर प्रमुख कार्य कति विद्यार्थीले पढाइलाई निरन्तरता दिन्छन् भन्ने हो । सरकारी स्कुलको अवस्था सहरी क्षेत्रमै सन्तोषजनक छैन भने दुर्गम ग्रामीण बस्तीको स्कुलको अवस्था कस्तो होला, अनुमानमात्र लगाउन सकिन्छ । यस्तै गल्लीगल्लीमा खुलेका निजी स्कुलहरूले विभिन्न नाममा गरेका आर्थिक शोषणहरूको कथा लेख्ने हो भने एउटा ग्रन्थ बन्न सक्छ । कति स्कुलले त विद्यार्थीले किन्ने पुस्तक, स्टेसनरी, लुगा र टाइसम्ममा कमिसन खाएर निश्चित स्थानमै किन्नुपर्ने बाध्यता सिर्जना गरेका हुन्छन् । कति स्कुलका सञ्चालकहरूले आफ्ना बच्चालाई अर्को स्कुलमा पढाएका हुन्छन् । अब विचार गरौं उनीहरूलाई आफ्नै स्कुलको पढाइसँग विश्वास छैन र आफ्ना छोराछोरीलाई अर्को स्कुलमा पढाउँछन् भने अरूको बच्चाहरूको जिम्मेवारी लिने नैतिक धरातल कसरी हुन्छ ? अत: यसलाई पनि ध्यान दिएर निश्चित नियम कानुन बनाउने नियम कानुनलाई कडाइका साथ लागू गराउने हो भने विद्यार्थी भर्ना अभियानले केही सार्थकता देला । होइन भने वर्षको एकपटक गर्ने यस्ता नाटकहरूको कुनै औचित्य छैन । नवीन रायमाझीकाठमाडौं"
राष्ट्रिय लज्जा !,"सुडान घोटाला काण्डलाई सर्वोच्च अदालतले राष्ट्रिय लज्जाको रूपमा फैसला गरिरहँदा त्यसका लागि कारबाही कस्तो हुनुपर्छ ? बहस चल्नु जरुरी छ । जसले देशको इज्जतलाई अन्तर्राष्ट्रिय स्तरमा माटोमा मिलाउने कार्य गरे, आफ्नै सुरक्षाकर्मीहरूको ज्यानलाई जोखिममा पार्न किञ्चित पछि परेनन्, अनि पदीय मर्यादालाई पैसामा बिक्री गर्न आतुर रहे, उनीहरू देशका शत्रु हुन् । पैसाका लागि आफ्नै आमालाई बेच्न पछि नपर्ने यस्ता चरित्रको जति नै निन्दा गरे पनि कम हुन्छ । सुडान घोटाला भ्रष्टाचारले सिर्जना गरेको राष्ट्रिय लज्जा हो । एक पटक गहिरिएर हेर्ने हो भने हाम्रो देश अनेकौं लज्जाहरूले ढपक्क ढाकिएको अवस्थामा छ । कुनै पनि बहानामा देशको ढुकुटीमाथि हुने दोहन र व्यक्तिगत हितका लागि राष्ट्रिय सम्पत्तिमाथि हुने बक्रदृष्टि आफैंमा लज्जाको विषय हो कि होइन ? राजनीतिकर्मीहरूको आलिशान जीवन पद्धति अनि आर्थिक चलखेलमा हुने गुणस्तरहीन विकास निर्माण लज्जाको दायराभित्र पर्छ कि पर्दैन ? लज्जा हाम्रो राष्ट्रिय आभूषण बनेको छ । सरकारले बाँडेको बेलामा खास्टोमा तेल थाप्नु भन्ने उखानले प्राधान्यता पाएको हाम्रो देशमा सरकारी ढुकुटीमाथि सर्वत्रबाट आँखा लगाइएको अवस्था छ । नीति निर्माताहरू मैले के गरँें भन्दा पनि मैले के पाएँ भन्ने विषयमा केन्द्रित रहेको अवस्था छ । पाउँदासम्म सर्वत्रबाट राष्ट्रिय सम्पत्ति दोहन गर्ने परम्परा संस्कृतिको रूपमा विकास हुनु आफैंमा राष्ट्रिय लज्जा हो । यस्ता लज्जाजनक व्यवहार गर्ने हरेक व्यक्तिलाई अपराधी घोषित गरिनु जरुरी छ । पदीय दायित्वभन्दा माथिका सम्पत्तिलाई लज्जाको रूपमा हेर्ने संस्कृतिको विकास नभएसम्म हाम्रा लाजहरू ढाकिने अवस्था छैन । उत्तम पुडासैनी जोरपाटी, काठमाडौं"
सिम्रौनगढबारे अपिल,"८) सिम्रौनगढको ऐतिहासिक र पुरातात्त्विक महत्त्वलाई कदर गर्न सकियो भने यो क्षेत्र नेपालको लागि एक चिनारी बन्नसक्ने सम्भावना प्रबल छ । ऋतिक यादव सिम्रौनगढ१०, बारा"
नेपाल टेलिकमको बजार,"चैत २५ को कान्तिपुरमा प्रकाशित टेलिकम बजार उच्चतम विन्दुमा शीर्षकको समाचार पढ्दा उदेक लाग्यो । समाचार अनुसार नेपाली टेलिकम बजारको उपभोक्ता वृद्घि उच्चतम विन्दुमा पुगेको संकेत देखापरेको छ । तर प्रयोगकर्ता वा उपभोक्ता बढाए पनि इन्टरनेट सेवाको दर धेरै नबढेको र आम्दानी भने खुम्चिँदै गएको देखियो । आर्थिक वर्ष २०७२७३ मा ९९ अर्ब ५९ करोड रुपैयाँ आम्दानी गरेको टेलिकमले आव २०७२७३ मा भने आम्दानी घटेर ९८ अर्ब २३ करोडमा झरेको देखियो । यसो हुनु स्वाभाविकै हो, किनभने नेपाल टेलिकमको काम, कर्तव्य र आन्तरिक व्यवस्थापन साह्रै लापरबाहीपूर्ण र फितलो छ । उदाहरणका लागि असारको दोस्रो सातातिर बिग्रेको मेरो ल्यान्ड लाइन टेलिफोन कैयौंपटक अनुरोध गर्दा र अफिस धाउँदा बडो मुस्किलले पुसमा चालु त भयो, तर टेलिफोन कर्ताको पहिचान संख्या (कलर आईडी) नहुने भयो । पुन: धाउँदा टेलिफोन सेट नै बिग्रेकोले नयाँ ल्याउन सल्लाह दिइयो भने दुइटा नयाँ सेट किनेर जोड्दा पनि भएन । धेरै गुनासो गर्दा बल्लबल्ल चैत दोस्रो सातामात्र चालु भयो । महसुल तिर्न एबकदिन ढिलो भए जरिवाना बुझाइहाल्नुपर्छ । तर टेलिफोन सुविधा प्रयोग गर्न नपाउँदाको मर्म नेपाल टेलिकमलाई के थाहा र मतलव ? गंंगाराज अर्यालपाणिनी८, अर्घाखाँची"
आयोगलाई किन टेर्दैन सरकार ?,"दक्षिण एसियाली सरकार आयोगलाई टेर्दैनन् भन्ने समाचार पढ्ने जोकोही पाठकलाई राष्ट्रिय मानवअधिकार आयोगकै स्वयम् निरीहताबारे खुल्दुली र कमजोरीबारे टिठ लाग्ने गर्छ । विकसित मुलुकहरूमा मानवअधिकारका सामान्य अर्घेल्याइँका बारेमा सरकारी निकायबाटै अत्यन्त जिम्मेवार बन्ने गरेका समाचारहरू पढिएका भए तापनि विशेषत: अविकसित मुलुकहरू मध्येका दक्षिण एसियाली देशहरूमा मानवअधिकारका ढाल बनेर रक्षक हुनुपर्ने आयोग झन् टुहुरा र कमजोर भई बसेका रहेछन् भन्ने तथ्य कान्तिपुरले बाहिर ल्यायो । आयोग मानवअधिकारका उजुरीहरू माग गर्ने छानबिन तथा केही तथ्य केलाउनुपर्ने भए गहकिलै तवरले केलाउने हैसियत र कानुनी क्षमता राख्छ । तर कारबाही हुने वा नहुने भर सरकारकै भन्ने हो भने किन यत्रो मान्यता दिएर सरकारले विदेशीहरूलाई देखाउनका लागिमात्र राष्ट्रिय मानवअधिकार आयोग गठन गरेको हो ? श्यामसुन्दर कुइँकेलहाँडीगाउँ, काठमाडौँ"
अर्का गोविन्द केसी चाहियो,"खुलेआम रूपमा निजी विद्यालयहरूले शैक्षिक अराजकता प्रदर्शन गर्दा विद्यार्थी संगठनहरू मौन छन् । विद्यार्थी संगठनको मूल्य मान्यता राम्रै हुन्छ तर नीति र आदर्श विपरीत बाटोमा उनीहरू लागेका छन् । विद्यार्थी हक, हित र अधिकार मुद्दाहरू उठाएर न्यायिक अधिकारको रक्षा गर्ने संगठनहरू मोलमोलाई र खरिद विक्रीमा क्रियाशील हुनुले विद्यार्थी आन्दोलन पनि मृत्युशय्या जस्तै भएको छ । जसरी मेडिकल शिक्षाको बेथिति रोक्न डा गोविन्द केसी जसरी आन्दोलित छन् त्यस्तै खस्कदो विद्यालय शिक्षा सुधार अभियानको अभियन्ता आवश्यक छ जसले मनोमानी शुल्क, रोकियोस्, गुणस्तरीय शिक्षा विकास होस् । सुमित भण्डारीकाठमाडौं"
"ठूला संघर्ष, साना मोर्चा","त्यसैले भन्नुपरेको छ, यो संविधानप्रति भरोसा राख्ने सबै पक्षको प्रतिबद्धता प्रादेशिक अभ्यासप्रति छ भनेर मान्ने हो भने यथाशीघ्र संविधान पुनरावलोकन आयोगको गठन गर । संविधान हतारमा लेखियो, यसमा अन्तरविरोध छ । त्यसलाई स्वीकार गर्नुमै दूरदृष्टि छ । यस प्रकारको स्वीकारोक्ति गर्नु भूराजनीतिक सन्तुलनसँंग दाँजेर लेखाजोखा गर्ने विषय हँुदै होइन । हामीले गम्भीर रूपमा बुझ्नुपर्ने विषय के हो भने अहिलेको केन्द्रीकृत राजनीतिक संरचनाले प्रादेशिक अभ्यासलाई बलियो र पुष्ट बनाउन सक्दैन ।"
प्रेस स्वतन्त्रतामाथि खतराको घन्टी,"संयोग मान्नुपर्छ, मलेसियाले फेक न्युज विरुद्धको विधेयक पारित गरेकै भोलिपल्ट एएफपी, यरोपेली ब्रोडकास्टिङ युनियन, ग्लोबल एडिटर्स नेटवर्कको सहयोगमा रिपोर्टर्स विदाउट बोर्डर्स सहितका संस्थाले पत्रकारका निम्ति फेक न्युज विरुद्ध विश्वसनीय र पारदर्शी तथा सञ्चार माध्यम र समाचार स्रोतलाई स्वतन्त्र र मर्यादित बनाउन उच्च तहको मापदण्ड अघि सारेका छन् । नेपालमा पनि झूटा समाचारको प्रकाशनप्रसारणलाई गम्भीरतापूर्वक लिई यसविरुद्ध पत्रकार र पत्रकारिता सम्बद्ध संघसंस्थाले स्वयं अग्रसरता र ठोस पहल लिन आवश्यक छ ।विष्ट नेपाल पत्रकार महासंघका पूर्वअध्यक्ष हुन् ।"
"संस्कार बदलौं, अधिकार बढाऔं","परिवार बाहिर हुने बलात्कारका घटनालाई न्यून गर्ने उपाय भनेको महिलाहरूको आर्थिक, सामाजिक रूपान्तरण नै हो । समाजका हरेक तह र तप्कामा महिलाहरूको अनिवार्य उपस्थिति भएमा बलात्कारका घटनामा कमी आउन सक्छ । उदाहरणका लागि पुरुष ड्राइभरको सट्टामा महिला ड्राइभर भए धेरै युवतीहरू सामूहिक बलात्कारको सिकार हुनुपर्दैन थियो होला । यसैगरी पुरुष प्रहरी अधिकारीको सट्टा महिला प्रहरी अधिकारीहरू हुन्थे भने गाउँमा बलात्कारको घटना घट्दा प्रहरी चौकीमा खसी काटिने थिएन कि । यसैगरी इँटाभट्टामा काम गर्ने महिला यदि मन्त्री वा सचिव हुन्थिन् भने उनकी सुस्त मनस्थितिकी छोरी बलात्कृत हुन्नथिइन् कि ? एउटी महिलाको आफ्नै घर, मान र प्रतिष्ठा हुन्छ भने उनीमाथिको वैवाहिक बलात्कारमा पनि कमी आउला कि ? एउटी किशोरीको घर परीक्षा दिने विद्यालय नजिकै हुन्थ्यो भने उनले बलात्कृत भएर मारिन पर्दैनथ्यो कि ? वैवाहिक बसाइँसराइले महिलाहरूलाई आर्थिक, सामाजिक तथा सांस्कृतिक रूपले परनिर्भर पार्छ । यदि छोरीहरूले सम्पत्ति पाउने हो भने वैवाहिक बसाइँसराइको प्रवृत्तिमा पनि परिवर्तन आउन सक्ला कि ? माथिका अवधारणालाई मनन गर्दा हाम्रो समाजमा बढिरहेको यौनजन्य अपराधको जरो भनेको पितृप्रधान सामाजिक, आर्थिक तथा राजनीतिक व्यवस्था हो, जहांँ महिला अझै सम्पत्ति तथा आर्थिक एवं शैक्षिक अधिकारबाट बञ्चित हुन्छन् । महिलाको बेचबिखनसँंग जोडिएका बलात्कारजन्य घटना तथा नक्कली विवाहमार्फत हुने बलात्कारले पनि महिलाको कमजोर स्थितिलाई इगित गर्छ । हुन त कतिपय जानकारहरूको जिकिर छ, देशमा गणतन्त्र आइसक्यो, राष्ट्रपति महिला बने, सभामुख महिला बने, प्रधानन्यायाधीश महिला बने, अब पितृप्रधान सामाजिक संरचनाले विभेद गर्यो भनेर राग अलाप्नुको कुनै तुक छैन । यो कुरा पूर्णरूपमा सही होइनन् । जुनजुन महिला सक्षम भए, उनीहरू बलात्कार हुनबाट पनि केही जोगिएकै होलान् । तर सक्षम नहुनेको हविगत त जस्ताको तस्तै छ नि ।"
अलपत्र मातृशिशु स्याहार केन्द्र,अख्तियारद्वारा छानबिनयसैबीच प्रतिष्ठानमा भएको अनियमितताबारे अख्तियार दुरुपयोग अनुसन्धान आयोगले छानबिनलाई निरन्तरता दिएको छ । उपकरण खरिदमा कमिसन र आर्थिक अनियमितता भएकोबारे आयोगले छानबिन गरिरहेको हो । यसअघि आयोगको टोलीले सम्बन्धित कागजपत्र नियन्त्रणमा लिई अनुसन्धान थालेको थियो । यसक्रममा प्रतिष्ठानका पदाधिकारीसँग अख्तियारले बयान लिएको छ । पछिल्लो पटक एमआरआई उपकरणमा भएको अनियमितताबारे पनि छानबिन भइरहेको छ । यसअघि स्वास्थ्य मन्त्रालयद्वारा गठित छानबिन समितिले अनियमितता भएको निष्कर्ष निकालेको थियो । यसै विषयलाई लिएर तत्कालीन स्वास्थ्यमन्त्री बोहराले उपकुलपति रौनियारमाथि थप छानबिनका लागि पदबाट निलम्बन गर्न गत पुस ३० गते प्रधानमन्त्री तथा प्रतिष्ठानका कुलपतिसमक्ष माग गर्दै पत्राचार गरेका थिए ।
बम विस्फोटमा बालक घाइते,यसअघि चैत ३ गते भरतपुरमा क्यान्सर अस्पतालका कानुन अधिकृत गोकर्ण सापकोटामाथि पेट्रोलियम पदार्थ खन्याएर आगो लगाउने प्रयास भएको थियो । जसमा नेत्रविक्रम चन्द नेतृत्वकै पार्टीको संलग्नता भेटिएको थियो । उक्त पार्टीले फागुन ५ मा भरतपुर महानगरका निर्वाचित जनप्रतिनिधिलाई पत्र काटेर राजीनामा गर्न भनेको थियो । चितवन गृहमन्त्री रामबहादुर थापा (बादल) को गृहजिल्ला पनि हो । गृहमन्त्री भएपछि पहिलोपटक गृहजिल्ला चितवन आउँदा चैत २४ गते मन्त्री थापाले विप्लवका क्रियाकलाप अराजनीतिक भएका कारण सरकारले नियन्त्रण गर्ने बताएका थिए । चितवन प्रहरीले थप घटना हुन नदिन सुरक्षा सतर्कता बढाएको जनाएको छ ।
सुरुङ बनाएरै भए पनि नाका खोलिन्छ,अधिकांश स्थान सडकले जोडिसकेको हुँदा लामाबगरदेखि ११ किलोमिटर सडक निर्माणमा तदारुकता दिन स्थानीयवासीको माग छ । तिब्बततर्फ सडक विस्तार भइसकेकाले पनि उक्त नाका खुल्नेबित्तिकै नेपालचीनको व्यापार वृद्धि हुने देखिन्छ ।
दुर्गममा सहयोग गर्दै सहरका विद्यार्थी,"भिक्टोरिया कलेजका विद्यार्थीले सात वर्षदेखि भगवती माविलाई विभिन्न शैक्षिक कार्यक्रममा सहयोग गरिरहेको कलेजका कार्यक्रम संयोजक केबी चौधरीले बताए । सात वर्षदेखि विद्यार्थीकै अगुवाइ र प्रयासमा विद्यालयमा सोलार, कम्प्युटर, प्रोजेक्टर, पुस्तकालयलगायतका सामग्री प्रदान गरेको उनले बताए ।"
थोत्रा गाडीमा यात्रा गर्न बाध्य,"जबकि विद्यार्थीलाई सहुलियत दिएबापत यातायात व्यवसायीहरूले सरकारलाई तिर्ने करमा ६० प्रतिशत छुट पाउँछन् । सिन्डिकेटको जालो यतिसम्म फैलिएको छ कि व्यवसायीहरू बिमा समितिले गर्ने कामसमेत यस्ता समितिबाटै गर्न बाध्य छन् । बिमा समितिले समेत गाडीको तेस्रो पक्ष बिमा गर्न समितिकै सिफारिस र दर्ताको कागज खोज्छ । सिन्डिकेटको जालो यति धेरै फैलिएको छ कि सहजै तोड्न गाह्रो छ, रामपुर यातायात व्यवसायी समितिका अध्यक्ष राजन पोखरेलले भने, हामी बाध्य भएर पश्चिम नेपालसँगको सहकार्यमा सवारी साधन गुडाएका छौं । व्यवसायीले गाडी किनेर मेरो हिसाबले बजारमा प्रतिस्पर्धा गरेर चलाउँछु भन्ने हिम्मतै गर्दैन, बाध्य भएर सिन्डिकेट प्रणाली अँगालेका समितिहरूमा जानुपर्छ । नेपाल यातायात व्यवसायी महासंघका प्रदेश ५ का प्रमुख डिलबहादुर ढुंगानाले सवारीधनीको फाइदाका लागि आलोपालोअनुसार सञ्चालन गरेको बताए । हामीले सिन्डिकेट लागू गरेका होइनौं, उनले भने, गाडी धनीको फाइदाका लागि मिलाएर व्यवस्थित बनाएको मात्रै हो ।"
निजी आवास अनुदानमै जालझेल,"त्यसो त जिल्लामा पहिलो किस्ता लिएर पनि आवास निर्माणको थालनी नगर्नेहरू अझै २० हजार घरधुरी छन् । व्यावहारिक नतिजामा घर बनाउनेहरू धेरै भए पनि राज्यको पैसा उपयोग गर्नकै लागि सम्झौता गरेर ५० हजार लिने र घर नबनाउने धेरै छन् । राष्ट्रिय पुनर्निर्माण प्राधिकरणले अनुदान पाउन योग्य भनेर छुट दर्ता गराएकाहरूमध्ये अझै १२ हजार जनासँग सम्झौता गरेको छैन । सम्झौता नगर्नुमा भौगोलिक रूपले जोखिमयुक्त स्थानबाट बस्ती सार्ने पहल भइरहेको, अन्यत्र कतै जग्गा हुनेलाई त्यो ठाउँमा बसाइँ सार्न प्रोत्साहन गरिएको छ । हालसम्म कसैले पनि आवास पुनर्निर्माण गर्न सहुलियत कर्जा रकम पाउन सकेका छैनन् ।"
भूकम्पले तहसनहस पारेको बलामी गाउँमा घरघरै धारा,"त्यसैगरी ककनी १ कै सानो चित्रे माथिल्लो र तल्लो र दलित बस्तीको हालत यस्तै थियो । डाँडागाउँको झै यहाँ पनि एक घर, एक धाराको अवधारणा आएपछि यसैगरी खानेपानीको व्यवस्था भएको छ । भूकम्पले तहसनहस पारेको यो गाउँमा अहिले स्वच्छ खानेपानी घरघरमा छ । भूकम्पले पानी मुहान भत्केपछि पानी खोज्न ठोस्नेघारी खोलामा जानुपथ्र्याे, सानो चित्रेकी सुनलक्ष्मी तामाङले भनिन्, अहिले सबैजना मिलेर घरमै पानी ल्याएका छौं । डेढ किलोमिटर टाढाबाट गाउँमा पानी ल्याइएको छ । ग्रागीमा पानी बोकेर खाँदा खाँदा हैरान भएपछि घरमै पानी ल्यायौं, तल्लोका अध्यक्ष मानबहादुर तामाङ र माथिल्लो उपभोक्ता समितिका अध्यक्ष वीरबहादुर तामाङले एकै स्वरमा भने, दैलामा पानी आएपछि गाउँलेहरू खुसी भएका छन् । अहिले ७६ घरधुरीले पानी खाइरहे पनि २ सय ५० धुरी पुग्ने स्थानीयवासी बताउँछन् । घरआँगनमा पानी झरेपछि पानी बोक्नुपर्ने समयसमेत वचत भएको स्थानीयले बताए ।"
तीन वर्षमा विकासशील बनाउँछु,"महासंघका वरिष्ठ उपाध्य शेखर गोल्छाले विभिन्न बहानामा उद्यमी व्यवसायीमाथि मुद्दा मामिला लगाउने कार्य यथावत् रहेको, करको मुद्दामा ५० प्रतिशतसम्म धरौटी राख्नुपर्ने व्यवस्थाबाट उद्यमी व्यवसायीहरू माथि ठूलो अन्याय भएको बताए । ५० प्रतिशतसम्म धरौटी राख्नुपर्ने व्यवस्था अन्त्य नै हुनुपर्छ, उनले भने । अनुगमनको नाममा एक दर्जनभन्दा बढी निकायहरूले अनुगमन गर्दै आएकामा सीमित निकायहरूबाट मर्यादित किसिमले अनुगमन गर्ने व्यवस्था हुनुपर्ने बताए ।"
कर्जा दुरुपयोग बढयो : महालेखा,बैंक तथा वित्तीय संस्थाले तरलता (लगानीयोग्य रकम) अभाव भोग्दै आएका छन् । यसकारण कतिपय बैंक तथा वित्तीय संस्थाले ठूला र अनुत्पादक क्षेत्रमा नयाँ ऋण रोकेका छन् । राष्ट्र बैंकले पनि संयमित भएर उत्पादनमूलक क्षेत्रमा लगानी गर्न आग्रह गर्दै आएको छ ।
नेपालकै तयारी नपुग्दा पाइपलाइनमा ढिलाइ,"भारतको आपूर्ति प्रणाली कस्तो पाउनुभयो ?यहाँ त पूरै स्वचालित रहेछ । तेल भाउ बढ्दा र घट्दा पनि आउटलेटहरूको मिनेट मिनेटको भण्डारण क्षमता थाहा हुने प्रणाली छ । कसैले चाहेर पनि बद्मासी गर्ने ठाउँ छैन । हामीकहाँ त भाउ बढे पनि घटे पनि नाफा कमाउने प्रवृत्ति छ । जसरी भए पनि उपभोक्तालाई मारमा मार्ने नियत छ । तर, अब त्यो धेरै चल्दैन । किनकि पेट्रोलियम पदार्थको आपूर्ति प्रणालीलाई आधुनिक र व्यवस्थित गर्नमै मेरो ध्यान रहन्छ ।"
एडीबीद्वारा ४९ मात्रै आर्थिक वृद्धि हुने प्रक्षेपण,"यो क्षेत्रका कामदारहरू पनि कम आय हुने क्षेत्रबाट बढी आए हुने क्षेत्रमा सर्दै गएका छन् । तर, यो क्षेत्रको उत्पादकत्व प्रविधिको उच्च प्रयोगका कारण पनि बढेको रिपोर्टमा जनाइएको छ । कृषिमा भएको आधुनिकीकरण, उत्पादनमा प्रयोग भएको प्रविधि, सूचना प्रविधिको विकासका कारण यो सम्भव भएको रिपोर्टमा भनिएको छ । नयाँ प्रविधिको प्रयोगले एसियाली क्षेत्रमा उत्पादकत्व बढाएर नयाँ सम्भावना देखाएको भए पनि यसले केही रोजगारीको अवसरलाई भने चुनौती दिएको रिपोर्टमा उल्लेख छ ।"
आईसीपीसुक्खा बन्दरगाह सडक विस्तार सुरु,"वीरगन्जको चण्डाल चोकदेखि पश्चिम आईसीपीको मोडसम्मको सडक अति साँघुरो छ । आईसीपी सञ्चालनमा आएसँगै त्यहाँबाट मालबाहक सवारी साधन बाहिरिने क्रम पनि दैनिक बढ्दै गएको छ । यो सडक सदरमुकाम वीरगन्जलाई ग्रामीण भेगसँग जोड्ने जिल्लाकै प्रमुख सडक पनि हो । यो सडकमा बटुवा, साइकलयात्रीदेखि अन्य सवारी साधनको चाप पनि उत्तिकै हुने गरेको छ ।"
एच नाइनले कुखुरा भसक्कै,"हामी खासमा भारतमा बर्डफ्लु देखिएपछि नेपालमा पनि नआओस् भन्नका लागि सचेतना अपनाउन सीमा जोडिएका जिल्लाहरूमा गएका थियौं । चितवनतिर पनि केही समस्या देखिएको भन्ने सुनेपछि छलफल गरेका छौं, अनुगमनका लागि आएका भेटेनरी गुणस्तर तथा औषधि व्यवस्था कार्यालयका प्रमुख डा डिल्लीराम सेढाईले भने ।"
जोन प्लेयर्स नयाँ वर्ष अफर,काठमाडौं (कास) जोन प्लेयर्सले नयाँ वर्ष २०७५ का लागि स्क््रयाच गर्नुहोस् र उपहार जित्नुहोस्ू अफर ल्याएको छ । अफरअन्तर्गत प्रत्येक २ हजार ७५ को खरिदसँगै स्क््रयाच कार्डमा २ हजार ७५ सम्मको छुट उपलब्ध हुने जारी विज्ञप्तिमा उल्लेख छ ।
आउटरिचलाई अवार्ड,काठमाडौं (कास) आउटरिच नेपालले सन् २०१८ का लागि भारतको गोवामा आयोजना भएको एडभरटाइजिङ अवार्ड सो गोवा फेस्ट २०१८ मा एबे अवार्ड पाएको छ । एजेन्सीले ब्रोन्ज एबे अवार्ड जितेको जारी विज्ञप्तिमा उल्लेख छ ।
नेपाल लाइफको प्रतिफल घोषणा,यसैगरी कम्पनीको पुँजी संरचनामा रहेको सस्ंथापक र सर्वसाधारण सेयरको विद्यमान ७० र ३० अनुपातलाई परिवर्तन गरी संस्थापक र सर्वसाधारण सेयर स्वामित्व अनुपात ६० र ४० प्रतिशत कायम गर्ने निर्णय पनि गरेको जनाइएको छ ।
मुख्यमन्त्रीका लागि निजी घर भाडामा,"सहरी विकास मन्त्रालय राखिने कार्यालयको मर्मत सम्भार, रङरोगन, शौचालयसम्मको कामका लागि ५ करोड रुपैयाँ आएको थियो । यसैगरी मन्त्रालयका फर्निचर, कुर्सी, टेबल, सोफा, पर्दालगायतका लागि १ करोड र अन्य निर्माण सुधार कम्पाउण्ड वाल, बाटो, सुरक्षा पोस्ट, बगैंचा, ग्यारेज, चमेना गृहलगायतको निर्माणका लागि १ करोड रुपैयाँ सरकारले पहिलो चरणमा उपलब्ध गराएको थियो । ५० लाख रुपैयाँ मन्त्रालयमा आवश्यक पर्ने मेसिनरी सामग्री खरिदका लागि आएको छ ।"
करेन्ट लगाएर माछा मार्ने पक्राउ,"मकवानपुरका विभिन्न खोलामा रैथाने माछाहरू लोप हुँदै गएका छन् । नारायणी नदी, राप्ती र मनहरी खोलामा १ सय ८ जातिका रैथाने माछा छन् । तीमध्ये ४२ जाति लोपोन्मुख अवस्थामा रहेको माछा विज्ञ तथा रामपुर क्याम्पस चितवनमा सहप्राध्यापक दिलीपकुमार झाले बताए । अप्राकृतिक ढंगले माछाहरू मार्ने गरेकाले रैथाने माछाका साथै जलचर नै नष्ट हुने गरेका छन् उनले भने । रैथान जातका माछामा बढी पौष्टिक तत्त्व हुने भएकाले गरिबहरूको आहारा नासिंदै छ । फकेटा, बुदुना, वाम सरलगायत रैथाने माछाहरू राप्ती र मनहरी खोलामा पाउने गरिन्छ ।"
छात्रा जोगाउन मुस्किल,साना विद्यार्थीलाई अभिभावकले मोबाइल किनिदिने चलन बढ्दो छ । शिक्षकहरूका अनुसार मोबाइलको दुरुपयोग अत्यधिक भएकाले उनीहरू नकारात्मक सोचतिर लाग्ने गरेका छन् । आर्थिक अभावका कारण छोराछोरीलाई आमाका साथ छाडेर बुवाहरू विदेश जाने गरेकाले पनि विद्यार्थी अभिभावकको हेरचाह बाहिर पुग्ने गरेका छन् । डेरा गरेर बसेका कतिपय विद्यार्थी सुरक्षित हुन नसक्ने कारणले पनि बालविवाह बढ्ने गरेको छ । विद्यालय व्यवस्थापन समितिको अध्यक्षमा गाउँकै पूर्वशिक्षक भक्तराम छन् । उनले उक्त विद्यालयमै निरन्तर ३२ वर्षसम्म पढाएका थिए । उनले प्राथमिक तहका प्रथम श्रेणीको शिक्षकबाट अवकाश लिएका थिए । एक अभिभावकका अनुसार पूर्वशिक्षकलाई विद्यालय व्यवस्थापन समितिको अध्यक्ष बनाउँदा पनि विद्यालयको शैक्षिक अवस्थामा सुधार आउन नसकेको गुनासो गरे । एक तथ्यांकअनुसार विद्यालय नजिकैको गाउँका ६० घरमध्ये बढीमा १० जनाले मात्रै कक्षा ८ उत्तीर्ण गरेका छन् । गोठ र घर गरी वर्षमा दुई ठाउँमा बसोबास गर्ने चलनले विद्यालयमा किशोरकिशोरी नियमित हुन नसक्ने अवस्था रहेको छ । विद्यालयदेखि निकै टाढा रहेका गोठमा बस्तुभाउ पाल्न अभिभावक जाने र किशोरकिशोरीलाई अभिभावकबिना छाड्ने चलनले बालविवाह वृद्धि हुने गरेको शिक्षक केसीले बताए । जिल्ला शिक्षा कार्यालयका प्रतिनिधि तथा स्रोतव्यक्तिले समेत नियमित अनुगमन गर्न छाडेको शिक्षकले बताए ।
जिप दुर्घटनामा ६ घाइते,"प्युठान (कास) सरुमारानी गाउँपालिकाको बड्डाँडामा जिप दुर्घटना हुँदा ६ जना घाइते भएका छन् । रोकेर राखेको जिप यात्रुले चलाउन खोज्दा पल्टिएको प्रहरीले जनाएको छ । ग१च ४३०६ नम्बरको जिप पल्टिएर सडकदेखि १ सय ५० मिटर तल पहाडमा खसेको जिल्ला प्रहरी प्रमुख डीएसपी राजेन्द्र पोख्रेलले बताए । प्रहरीका अनुसार पाँच जना गम्भीर घाइते छन् । घाइते सरुमारानी४ का गंगाबहादुर रेस्मी, दानबहादुर, कुमबहादुर पुन, पदमबहादुर सारू र तेजबहादुर रानालाई उपचारका लागि भैरहवा पठाइएको छ ।"
गुठी कार्यालयमा तालाबन्दी,"रजिस्ट्रेसन पास नभए पनि लाखौं मूल्य बराबरको जग्गा हजारौं रुपैयाँमा पाइने भएपछि टाठाबाठाहरू यस्ता जग्गा खरिद गर्छन् । धनुषाका अनेकौं राजनीतिकर्मी, उपल्ला दर्जाका राष्ट्रसेवक, वकिल, डाक्टरलगायत अन्य पेसाकर्मीले मन्दिरको जग्गा हत्याएका छन् ।"
च्याउले फेरेको जीवन,"च्याउकै आम्दानीले खेती एवं गाईपालनका लागि लिएको झन्डै ५ लाख रुपैयाँ ऋण चुक्ता गर्न र घरगोठ निर्माणमा सहयोग पुगेको उनले औंल्याइन् । ईश्वरको कृपाले राम्रै आम्दानी भइरहेको छ, भविष्यमा ऋण लिनु पर्दैन, किसान गणेशप्रसादले भने । यसकै आयले भर्खरै अढाई वर्षमा पाइला राखेकी नातिनी आइसालाई धेरै पढाउने उनले बताए ।"
शिक्षा सुधारमा १० बुँदे मार्गचित्र सार्वजनिक,मन्त्री पोखरेलले यसअघि पहिलो पटक २०७३ मंसिरमा शिक्षामन्त्री भएलगत्तै १८ बुँदे प्रतिबद्धतापत्र सार्वजनिक गरेका थिए । उक्त प्रतिबद्धताको सान्दर्भिकतासमेत कायम रहेको उनले बताए ।
बलात्कारको मनसाय नै गम्भीर मानसिक रोग,"डापोखरेलका अनुसार यौनलाई बोल्न नहुने बर्जित विषयवस्तु बनाएर राख्नु नराम्रो हो, बरु यसको साटो स्वस्थ यौन संस्कार दिनुपर्छ । सेक्स भनेको शारीरिक सम्बन्ध मात्र हो भनेर बुझ्नुभएन, शिक्षकलाई पनि यौन शिक्षाबारे जानकारी हुनुपर्यो, यसलाई प्रतिबन्धित विषयवस्तुका रूपमा लिनुहुन्न, डापोखरेलले भने, किशोर उमेरकालाई शारीरिक एवं मानसिक परिवर्तनबारे पूर्वजानकारी दिनुपर्छ । आधुनिक प्रविधिको सहज पहुँच, फिल्म र धारावाहिकले पनि यौनजन्य दुव्र्यवहारलाई बढावा दिएको उनको विश्लेषण छ । बालककिशोर उमेरकालाई इन्टरनेट चलाउन दिने वा नदिने ? उनीहरूको बुझाइअनुरूप कतिसम्म दिने ? यो अभिभावकले छुट्याउनुपर्छ, डापोखरेलले भने, सबै केटाकेटीले ठीक वा बेठीक छुट्याउन सक्दैनन्, बाआमाले भन्नुपर्यो । यौन जिज्ञासा राखिंदा वा यो विषयमा खुलेर बोल्दा फटाहा वा खराब चरित्रका ठानिने सोचले अपराधलाई घटाउनेभन्दा बढाउने उनले बताए । डापोखरेलले बढ्दो उमेरसँगै हुने स्वप्नदोष र हस्त मैथुनलाई स्वाभाविक रूपमा लिइनुपर्नेमा जोड दिए ।"
साझा धारणा बनाउन बैठक,"मुख्यमन्त्रीको तीव्र आलोचना एमालेका प्रदेश सभा सदस्यले मुख्यमन्त्री डोरमणि पौडेल र सरकारको कार्यशैलीको तीव्र आलोचना गरेका छन् । केन्द्रले पठाएका कानुनका मस्यौदालाई परिमार्जन मात्रै गरेर विधेयक तयारी गरेको, सरकारको कार्यशैली सन्तोजनक नभएको र एकलौटी ढंगबाट अघि बढेका र संसदीय दलमा छलफल नै नभएको भन्दै सरकारको तीव्र आलोचना गरेका थिए । बैठकमा बोल्दै एमाले सांसदहरूले मर्यादाक्रम नटुंग्याई विधेयक दर्ता भएको भन्दै आलोचना गरेको काभ्रेका प्रदेश सभा सदस्य लक्ष्मण लम्सालले जानकारी दिए । संसदीय दलको बैठक पातलो भएको भन्दै सदस्यहरूले कुरा उठाएको सांसद सरेश नेपालले जानकारी दिए ।"
तीन हजार अट्ने हल बनाउँदै सेना,लुम्बिनी विकास कोषको चालु खर्च शीर्षकबाट ३ करोड ९७ लाखको लागतमा यो अस्थायी हला बन्न लागेको हो । कोषले सम्झौताअनुसारको सबै रकम सेनालाई निकासा दिइसकेको छ । सार्वजनिक खरिद ऐननियमावलीको प्रक्रिया अवलम्बन गरेर काम गर्न सक्ने अवस्था नहुँदा ऐननियमावलीमा भएको विशेष परिस्थितिको प्रक्रिया अवलम्बन गरी काम थालिएको छ ।
अमेरिकारुस टकराव बढ्यो,रासायनिक हमलाका बारेमा छानबिन गर्ने विषयमा सदस्य मुलुकबीच राय बाझिएको थियो । अमेरिकाले अनुसन्धानकर्ताले नै आक्रमणका दोषी तय गर्नुपर्ने बताएको थियो भने रुसले यो अधिकार सुरक्षा परिषद्लाई दिनुपर्ने बताएको थियो ।
सैनिक विमान दुर्घटनामा २५७ को मृत्यु,विश्व हवाई इतिहासमा सन् २००३ यताको यो दोस्रो भयानक दुर्घटना हो । यसअघि सन् २०१४ को जुलाईमा मलेसियन एयरलाइन्सको फ्लाइट एमएच १७ लाई पूर्वी युक्रेनमा खसालिँदा २ सय ९८ जनाको मृत्यु भएको थियो ।
सिरियामा रासायनिक हमलाको लक्षण,"इस्तानबुल (बीबीसी) विश्व स्वास्थ्य संगठन (डब्लुएचओ) ले सिरियाको पूर्वी गुटामा भएको आक्रमणका घाइतेमा रासायनिक हमलाको लक्षण पाएको बताएको छ । संगठनले आक्रमण भएको डुमा क्षेत्रमा बिनाअवरोध प्रवेश दिन पनि माग गरेको छ । ५ सय घाइतेमा रासायनिक आक्रमणको लक्षण देखिएको डब्लूएचओले बताएको हो । घाइतेहरूमा श्वास लिन समस्या भएको, आँखा चिलाउने तथा स्नायु प्रणालीमा अवरोध आउनेजस्ता समस्या देखिएको छ । आक्रमणका क्रममा दुई स्वास्थ्य संस्था पनि ध्वस्त भएको जनाइएको छ ।"
पहिरोले पुरिएर ६ बेपत्ता,"टोकियो, (सिन्ह्वा) दक्षिणपश्चिम जापानको ओइता प्रान्तमा पहिरो जाँदा ६ जना बेपत्ता भएका छन् । स्थानीय समयानुसार बुधबार बिहान ३:५० मा गएको पहिरोले तीन घरसमेत बगाएको छ । घटनास्थलमा उद्धार जारी रहेको अधिकारीले बताएका छन् ।"
जेलबाट भाग्ने क्रममा बीसको मृत्यु,रियो दि जेनेरियो (सिन्ह्वा) ब्राजिलको उत्तरी क्षेत्रस्थित एउटा जेलबाट भाग्ने क्रममा कम्तीमा २० जनाको मृत्यु भएको छ । पारा प्रदेशको राजधानी बेलोममा रहेको सान्ता इजाबेल कारागारमा स्थानीय समयानुसार राति १ बजे उक्त घटना भएको हो । कैदीलाई भगाउन एउटा सशस्त्र समूहले कारागारमा आक्रमण गरेको थियो । त्यसक्रममा एक सुरक्षागार्ड समेत मारिएका छन् । घटनामा अन्य ४ सुरक्षा गार्ड घाइते भएका छन् ।
घरायसी विवादमा ६ मारिए,"जलालाबाद, अफगानिस्तान, (सिन्ह्वा) अफगानिस्तानको पूर्वी प्रान्त नान्गार्हारमा लामो समयदेखि जारी घरायसी विवादका कारण भएको द्वन्द्वमा परी एकै परिवारका ६ जनाको मृत्यु भएको छ । बेहसुद जिल्लाको सराचाएअली खान क्षेत्रमा तीन दाजुभाइबीच मंगलबार अबेर राति भएको गोलीकाण्डमा परी एक पुरुष, उनकी श्रीमती र चार बालबालिकाको मृत्यु अधिकारीले जनाएका छन् ।"
ब्राजिलका १० मन्त्रीद्वारा कार्यभार सुरु,"रियो दि जेनेरियो (सिन्ह्वा) ब्राजिलका नवनियुक्त १० मन्त्रीले मंगलबार कार्यभार सम्हालेका छन् । राष्ट्रपति मिचेल टेमेरले उनीहरूलाई सपथ गराएका छन् । आगामी अक्टोबरमा आमनिर्वाचनको तयारी भइरहेका बेला नयाँ मन्त्रीहरूलाई जिम्मेवारी दिइएको हो । आगामी निर्वाचनबाट राष्ट्रपति, राज्य सरकार, केन्द्रीय सरकार र सांसदहरू निर्वाचित हुनेछन् । अहिले परिवर्तन भएका मन्त्रीमध्ये अर्थमन्त्री हेनरिक मेरेलेस ब्राजिलियन डेमोक्र्याटिक मुभमेन्ट (एमडीबी) पार्टीबाट राष्ट्रपतिको उम्मेदवार बन्ने सम्भावना रहेको बताइएको छ । अहिलेका राष्ट्रपति टेमेरले पनि केही दिनअगाडि आफू फेरि निर्वाचित हुन चाहेको संकेत गरेका छन् ।"
नयाँ मिस नेपाल भन्छिन्ब्युरोक्रेसी सच्चिनुपर्छ,"निर्णायक मण्डलमा राजनीतिकर्मी रवीन्द्र मिश्र, अभिनेत्री अशिष्मा नकर्मी, चलचित्र विकास बोर्ड अध्यक्ष निकिता पौडेल, पुर्व मिस नेपाल इभाना मानन्धर लगायत थिए । मिस नेपालको प्रस्तुति यो वर्ष भने अत्यन्त फरक थियो । पहिलो राउन्डमा वानपिसमा देखिएका प्रतियोगीहरू अन्तिम राउन्डमा गोल्डेन गाउनमा सजिएका थिए । अन्तिममा सहभागीले हारे पनि हार जस्तो अनुभूति गरेनन् । उनीहरूले सामूहिक गीत गाएर प्रतियोगिता टुंग्याए ।"
नेप्टे ल्याउँदै रोहित,"नेप्टे मा भने अर्जुन गुरुङ, पूर्णिमा लामा, प्रनिशा सिलवाल लगायतका कलाकारको पनि अभिनय रहेको छ । कथाको मागअनुसार चर्चित अनुहारहरूलाई समेट्ने प्रयास गरेका हौं, निर्देशक श्रेष्ठले भने, रमाइलो र फरक फिल्म बनेको छ ।"
नेपाली नारी बेलायतमा पढिँदै,"कुनै पनि समाजको सकारात्मक रूपान्तरणमा गाथा नगाइएका यस्ता महिलाहरूको योगदानले ठूलो स्थान राख्छ, डा पार्करले भनिन्, यस्ता उदाहरणीय नेपाली महिलाका सफलताका कथा हाम्रो युनिभर्सिटीको कोर्समा राख्न पाउँदा म खुसी छु । हाल अमेरिका बस्दै आएकी योञ्जनले चाहिँ यो सुरुवात मात्रै रहेको बताइन् । अर्को २५ जनाको कथा पनि वेटिङ लिस्टमा परेको छ, उनले भनिन्, महिलाहरूलाई सशक्तीकरणको मूलधारमा स्थापित गराउने उद्देश्यले सानो प्रयासबाट थालिएको सेलेब्रिटिङ वुमनहुडको संसारभर सञ्जाल बन्नु ठूलो उपलब्धि हो । मंगलबार साँझ पाटक एलमाया केन्द्रस्थित मजलिश हलमा पुस्तकमा छानिएका २५ महिलालाई सम्मानस्वरूप उभ्याइएको थियो । कार्यक्रममा रेन्छिन योञ्जन, तृप्ता लुङ्गेली, कल्पना कार्की, मेनुका थापा लगायतले आआफ्नो कथा सुनाएका थिए भने रेडियोकर्मी रेमन दासले पनि छानिएका नारी प्रतिभाका कथा पढेर सुनाएका थिए । विप्लव प्रतीकले कवितासहित समीक्षा गरेको कार्यक्रममा यूएन वुमनअन्तर्गत इकोनोमिक इम्पावरमेन्ट प्रोग्रामका पूर्व प्रमुख सरु जोशीले समाज अघि बढेपछि महिलाहरूको अवस्था अझै चित्तबुझदो रूपमा माथि उठ्न नसकेको तथ्य सुनाइन् । बीचबीचमा उत्प्रेरणात्मक रूपमा गोपाल योञ्जनका गीतहरूलाई जुना प्रसाईं, राजु लामा, वानिका प्रधान, कर्मा ग्याल्छेन लगायतले प्रस्तुत गरेका थिए ।"
शिल्पीमा सखी,"नाटक सखीमा कुनै सत्यकथा वा इतिहास लेखनभन्दा पनि आफ्नै क्षेत्र र परिवेशभित्रको कथा लेख्ने प्रयास गरेको नाटककार रमेश रञ्जनले जनाए । नेपालका समकालीन लेखकहरूले नेपालको राजनीतिक, सामाजिक र सांस्कृतिक जीवनलाई सर्वाधिक हस्तक्षेप गरेको द्वन्द्वकाललाई सिर्जनाको माध्यमबाट बोल्नैपर्थ्यो । मैले पनि बोलेँ र सखी नाटक मेरो त्यही प्रयत्नको परिणाम हो, उनले भने । नाटकमा रामभजन कामत, पवित्रा खड्का, निलेश झा, संगीता उराँउ, प्रियंका झा, सविन कट्टेल, देवेन कार्की, सरेश जीसी, विवेक तिवारी, झकेन्द्र बीसी, सुलभ पाण्डे, नमराज केसी, संगीत पोखरेल, अनुजा अधिकारी लगायतको अभिनय रहेको छ ।"
"मलाई मन पर्छ  पुष्कर गुरुङ, प्राज्ञरंगकर्मी","ग्याजेट : आइफोन सिक्स । यसमा थुप्रै एक्सेस भए पनि म चाहिँ सीमित छु । फोन, सामाजिक सञ्जाल र म्युजिकका लागि प्रयोग गर्छु ।"
माटो तस्करीमा नगरपालिकाकै संरक्षण,"रोक लगाउनुपर्ने भनेको महिना दिनपछि डाँडा भने झन्झन् खिइँदै गएका छन् । धर्मस्थलीको अवस्था पनि उस्तै छ । काभ्रेस्थलीमा माटो उत्खनन गरिएको स्थान शिवपुरी नागार्जुन राष्ट्रिय निकुञ्जको मध्यवर्ती क्षेत्रमा पर्छ, देवीस्थान सीमडाँडा सामुदायिक वन । उक्त वनको अनुगमन गरेका वन कार्यालयका एक अधिकारीले भने, त्यो क्षेत्रमा निकुञ्जले हेर्नुपर्ने हो, डाँडा उत्खनन भइरहेको छ । जिल्ला समन्वय समितिले यसअघि पनि पुसको सुरुमा पत्र लेखेर बिना स्वीकृति प्लटिङ र जग्गा सम्याउने कार्य, खानी उत्खनन तथा बालुवा प्रशोधन, ढुंगा निकासी रोकथामका लागि पत्र पठाएको थियो । समितिका अनुसार माटो, ढुंगा, बालुवा लिई सडकमा गुड्ने सवारी साधनसँग कर असुल गर्न स्वीकृति दिएको भए पनि निजी जग्गाबाट समेत कसैले उत्खनन गरी बिक्रीवितरण गर्ने अनुमति दिइएको छैन ।"
अलमलमा जिसस,"जिससको काम, कर्तव्य र अधिकार सम्बन्धमा व्यवस्था गर्न बनेको विधेयक माथि जिसस महासंघले प्रदेशमा मस्यौदा कानुन बुझाइसकेको गेलालले बताएका छन् ।"
९ प्रतिशतले मात्र बुझे तेस्रो किस्ता,"जिल्ला पुनर्निर्माण सहजीकरण समितिका संयोजक रघुनाथ खुलालको संयोजकत्वमा बसेको बैठकमा जिल्ला प्रशासन कार्यालय मकवानपुरका निमित्त प्रमुख विनोदकुमार खड्का, जिल्ला वन कार्यालय मकवानपुरका प्रमुख प्रह्लाद धिताल, भूकम्प पुनर्निर्माण प्राधिकरण मकवानपुरका प्रमुख सोमराज तिमल्सिना, जिल्ला आयोजना इकाईका प्रमुख पुष्पराज अधिकारी सहभागी थिए ।"
पशुमा खोरेतको महामारी,"यो रोगबाट संक्रमित भएपछि उत्पादन क्षमतामा पनि ह्रास आउने भएका कारण सम्भावित जोखिम क्षेत्रमा खोरेत विरुद्धको खोप सञ्चालन गरिनुपर्ने जिल्ला पशु सेवा कार्यालयका घुरन मण्डलले बताए । सबै बजेट स्थानीय तहमै पठाइएको छ । प्राविधिक सहयोग माग भएमा हामी दिन्छौं, महामारी नियन्त्रण गर्ने सबै जिम्मेवारी स्थानीय तहको नै हो, उनले भने ।"
स्वागतका लागि हुने भीड रोक्ने तयारी,राष्ट्रिय मान्यताप्राप्त पार्टीको प्रमुख आउँदा पनि स्वागतका लागि विमानस्थलभित्र १० जनालाई छिर्न दिने कार्यविधिमा उल्लेख छ । यी बाहेकका अन्य भीआईपीहरूलाई बढीमा दुईजनाले मात्रै स्वागत गर्ने विमानस्थल प्रबन्धक गौतमले बताए । भीआईपी स्वागत तथा बिदाइका लागि विमानस्थल आउने व्यक्तिको नाम सम्बन्धित पार्टीले कार्यालयलाई उपलब्ध गराउनुपर्ने गौतमले बताए । पार्टीले दिएको नामका आधारमा पासको व्यवस्था मिलाउने उनको भनाइ छ ।
बार्सिलोनालाई सुधार्न दबाब,"तपाईले पीडाबोध गर्नुपर्छ । केही कठिन दिनमा त्यस्तो हुन्छ, भाल्भेर्डेले भने, हामी दुई प्रतियोगिता जित्ने प्रयास गर्नेछौं । यस्तो किसिमको हारले पीडा दिन्छ तर अगाडि बढ्नै पर्छ ।"
लिभरपुलको सान,मोहम्मद सलाहले सिजनको ३९ औं गोल गर्दै दशकयता पहिलोपल्ट लिभरपुललाई अन्तिम चारमा पुर्याए । त्यसअघि रोबर्टो फिर्मिनोले गोल गरेको खेलमा सिटीले ग्वार्डिओलाको दुईवर्षे अवधिमा पहिलोपल्ट लगातार तेस्रो हार बेहोरेका थिए । लिभरपुलका व्यवस्थापक योर्गन क्लोपले आफ्नो टिमको परिपक्वताप्रति प्रशंसा गरे ।
संगीताले तोडिन् कीर्तिमान,उनी क्लिन एन्ड जर्क उचाल्ने क्रममा घाइते भएकी हुन् ।
आठौं राष्ट्रिय मंसिर २१ देखि,काठमाडौं (कास) नेपालगन्जमा हुने आठौं राष्ट्रिय खेलकुद मंसिर तेस्रो साता हुने भएको छ । राष्ट्रिय खेलकुद परिषद् (राखेप) का अध्यक्ष तथा खेलकुदमन्त्री जगतबहादुर सुनारको अध्यक्षतामा बुधबार सातदोबाटोमा बसेको १०९ औं राखेप बोर्ड बैठकले आठौं राष्ट्रिय खेलकुद मंसिर २१ देखि २८ सम्म गर्ने निर्णय गरेको राखेपका प्रेस सल्लाहकार रोहित दाहालले जनाएका छन् । यसअघि आठौं राष्ट्रिय मंसिरमा गर्ने निर्णय भए पनि मिति तोकिएको थिएन ।
मनमोहन स्मृति क्रिकेट हुने,काठमाडौं (कास) पूर्वप्रधानमन्त्री मनमोहन अधिकारीको स्मृति दिवसका अवसरमा मनमोहन मेमोरियल अन्तर प्रदेश यू१६ क्रिकेट प्रतियोगिता गरिने भएको छ । वैशाख १३१९ सम्म कीर्तिपुरस्थित त्रिवि मैदानमा हुने प्रतियोगिता मनमोहन मेमोरियल क्रिकेट सेन्टरले आयोजना गर्न लागेको हो । सात प्रदेशका सात टोलीले भाग लिने प्रतियोगिता ३० ओभरमा खेलाइने सेन्टरका अध्यक्ष ठाकुर गैरेले बताए । उनका अनुसार विजेताले ५ लाख रुपैयाँबराबरको नगद र क्रिकेट किट तथा उपविजेताले २ लाख ५० हजारबराबरको नगद र क्रिकेट किट पुरस्कार पाउने छन् । वैशाख ६ र ७ मा सातवटै प्रदेशमा खेलाडी छनोट गरिने जनाइएको छ । त्यस्तै २०७४ सालभर उत्कृष्ट प्रदर्शन गरेका ११ महिलापुरुष खेलाडी र एक प्रशिक्षकलाई नगदसहित मनमोहन राष्ट्रिय क्रिकेट सम्मान प्रदान गरिने जनाइएको छ ।
उपकुलपति कप भलिबल,"काठमाडौं (कास) त्रिवि उपकुलपति कप अन्तर क्याम्पस भलिबल प्रतियोगितामा नेपाल कमर्स (एनसीसी), अमृत साइन्स र सुर्खेत शिक्षा क्याम्पस सेमिफाइनल पुगेका छन् । आयोजक रत्नराज्यलक्ष्मी क्याम्पसको कोर्टमा एनसीसीले जनमैत्री कलेजलाई २५१७, २५११, २५८, अमृत साइन्सले जया मल्टिपल कलेजलाई २५२३, २५२२, २२२५, २५१३ र सुर्खेत शिक्षाले पब्लिक युथ क्याम्पसलाई २५१४, २५१२, २५२२ को सेटमा हराए ।"

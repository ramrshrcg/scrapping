शीर्षक,विवरण
प्रसन्न छु : मोदी,दुई प्रधानमन्त्रीले शनिबारै संयुक्त वक्तव्य जारी गर्ने र संयुक्त पत्रकार सम्मेलन आयोजना गर्ने कार्यक्रम छ । ओली र मोदीले संयुक्त रूपमा भारतीय सहयोगमा निर्माण भएको वीरगन्जको एकीकृत भन्सार जाँच चौकी दिल्लीमा बटम थिचेर उद्घाटन गर्नेछन् । भारतीय प्रस्तावमा बन्न लागेको अरुण तेस्रोको शिलान्यास भने नेपाली पक्षले गहन तयारीपछि गर्न प्रस्ताव राखेपछि रोकिएको छ । त्यसको सुरुआत मोदी नेपाल आएरै गर्ने समझदारी भएको कूटनीतिक स्रोतले बताएको छ ।
बैंकको बेइमानी,"राष्ट्र बैंकको निर्देशनअनुसार हाल बैंकहरूले एकै प्रकारको बचतमा बढीमा दुई प्रतिशत विन्दुभन्दा बढी ब्याजअन्तर राख्न पाउँदैनन् । यसैगरी, कल डिपोजिट (माग तथा अल्पसूचनामा आधारित) र सर्वसाधारणले राख्ने बचत खाताको ब्याजदर समान बनाउनुपर्ने निर्देशन राष्ट्र बैंकले दिएको छ । ब्याजदर बढेकै कारण ऋणीले तोकिएको समयअगावै ऋण भुक्तानी गर्न चाहे बैंकले हर्जना लिन नपाउने व्यवस्था पनि राष्ट्र बैंकले गरेको छ । सामान्य अवस्थामा परिपक्वता अवधिअघि नै ऋणीले ऋण भुक्तानी गर्नुपरे बैंकले १ प्रतिशतसम्म हर्जना शुल्क लिन पाउने कानुनी व्यवस्था छ । राष्ट्र बैंकले नीति बनाएर निर्देशन दिए पनि त्यसको पालना हुन सकेको छैन ।"
छानीछानी सचिव,शक्तिशाली मन्त्रीहरूले आफ्नो पार्टी निकटमात्र नभई आफूले भनेको हुबहु मान्ने सचिवहरूलाई आफ्नो मन्त्रालयमा ल्याएका छन् । कतिपय मन्त्रीले भने आफ्नो जिल्ला या भेगका सचिवलाई ल्याएका छन् ।
विशेष अदालतले भन्यो हचुवामा भ्रष्टाचार मुद्दा,"विशेष अदालतले भ्रष्टाचार भएको भनिएका ती कार्यक्रम सञ्चालन भएनभएको आधिकारिकता परीक्षणसहित पेस्की फस्र्यौटका क्रममा पेस भएको बिलको वैधता परीक्षण गरी भ्रष्टाचार भएनभएको निष्कर्ष निकालेको फैसलामा उल्लेख छ । खर्चका क्रममा नियमविपरीत पेस भएका कागजात र बिलका विषयमा लेखापरीक्षण गर्ने महालेखा परीक्षकको कार्यालयले बेरुजु, असुलउपर लगायत माध्यमबाट नियमित गर्ने अवस्था हँुदाहँुदै अख्तियारले भ्रष्टाचारको आरोपपत्र तयार गर्नु गलत हुने विशेष अदालतको ठम्याइ छ ।"
वैशाख २ देखि भर्ना अभियान,"शिक्षामन्त्री गिरिराजमणि पोखरेलले शुक्रबार सरोकारवालाको उपस्थितिमा अभियानको घोषणा गरेका हुन् । विद्यालयबाहिर रहेका बालबालिकालाई कक्षा कोठासम्म ल्याउन र भर्ना भएकै दिन पूरा सेट पाठ्यपुस्तक उपलब्ध गराउने उद्देश्यसाथ अभियान घोषणा गरिएको हो । भियानअन्तर्गत प्रधानमन्त्री केपी ओलीले कर्णालीका कुनै एक बालबालिकालाई विद्यालयमा भर्ना गरेर पाठ्यपुस्तक हस्तान्तरण गर्ने कार्यक्रम तय भएको जानकारी मन्त्री पोखरेलले दिए । मन्त्रालयले घोषित अभियानमा साथ र सहयोग दिन अपिल गरेको छ । अभियानको नारा एक बच्चाको भर्ना मेरो सामाजिक दायित्व, पहुँचको सुनिश्चितता र सिकाइमा स्थायित्व भन्ने छ ।"
मेयरलाई जन्मकैद,"पर्सा (कास) हिन्दु युवा संघका तत्कालीन अध्यक्ष काशी तिवारीको हत्या अभियोगमा रौतहटको कटहरिया नगरपालिकाका मेयर सियाराम कुशवाहालाई उच्च अदालत जनकपुरको अस्थायी इजलास, वीरगन्जले जन्मकैद सजाय सुनाएको छ । अदालतका स्रेस्तेदार बाबुराम दाहालका अनुसार न्यायाधीशद्वय लेखनाथ घिमिरे र नारायणप्रसाद श्रेष्ठको संयुक्त इजलासले फागुन २८ मा यो सजाय सुनाएको हो । जन्मकैद चर्को हुने भएकाले १५ वर्ष सजाय गर्नू, फैसलामा इजलासले राय दिएको छ ।२०६७ असार १२ गते वीरगन्ज१३ स्थित श्मसानघाट, शिवपार्वती मन्दिरनजिक फिरोज भनिने कुशवाहाले गोली प्रहार गरी तिवारीको हत्या गरेको भन्दै प्रहरीले जिल्ला अदालत पर्सामा मुद्दा चलाएको थियो । जिल्ला अदालतले २०७० पुस २८ गते उनलाई सफाइ दिएको थियो । कुशवाहा माओवादी केन्द्रबाट मेयर निर्वाचित भएका हुन् ।"
ओलीको आग्रह लगानी गर्नोस्,भोलि९:०० उत्तराखण्ड पन्तनगरतर्फ प्रस्थान पुगेलगत्तै एकीकृत कृषि परियोजना निरीक्षण कृषि विश्वविद्यालयकै हलमा मानार्थ विद्यावारिधि ग्रहण नयाँदिल्ली हँुदै ६ बजे स्वदेश फिर्ता
पुग्नासाथ व्यस्त,"नेपाली टोली नयाँदिल्लीस्थित नेपाली दूतावासका ९ अधिकारीसहित ५४ जनाको बनेको छ । प्रधानमन्त्री नेपाल वायुसेवा निगमको चार्टर उडानबाट आएका हुन् । प्रधानमन्त्रीको टोलीमा श्रीमती राधिका, परराष्ट्रमन्त्री प्रदीप ज्ञवाली, उद्योग, वाणिज्य तथा आपूर्तिमन्त्री मातृका यादव, भौतिक पूर्वाधार तथा यातायात मन्त्री रघुवीर महासेठ, प्रधानमन्त्रीका मुख्य सल्लाहकार विष्णुप्रसाद रिमाल, सांसदहरू र अन्य सल्लाहकारलगायत छन् । परराष्ट्रमन्त्री ज्ञवाली शुक्रबार नै अजरबैजानबाट दिल्ली आएका हुन् ।"
नेपाल फर्केर विकास गरौं,प्रवासी नेपालीको संगठनले संयुक्त रूपमा १६ बुँदे माग राखेका छन् । उनीहरूले भारतमा निधन हुने नेपालीका हकमा पनि अन्य मुलुकमा झैं दुर्घटना बिमाको व्यवस्था गर्न आग्रह गरेका थिए । आधार कार्ड अनिवार्य बनाएपछि पेन्सनबाट वञ्चित हुनुपर्ने समस्याबारे अवगत गराएका थिए । उनीहरूले बैंक खातालगायत पुराना समस्या सुनाएका थिए । प्रवासी नेपालीलाई मतदाता सूचीमा सूचीकृत गराउन पनि उनीहरूले आग्रह गरे । प्रधानमन्त्रीले सबै समस्या समाधानमा मिल्नेसम्म पहल गर्ने आश्वासन दिएका थिए ।
जोडिँदै किमाथांका,"सडक खन्न १ रुपैयाँसंखुवासभा यो सडक निर्माणको विषय संस्थागत रूपमा २०५९ सालमा उठेको हो । युवाले किमाथांकाखाँदबारी मोटरबाटो निर्माण नागरिक समिति गठन गरेर १ रुपैयाँ अभियान सञ्चालन गरे । यो समिति जिल्ला प्रशासन कार्यालयमा दर्ता भयो तर काम प्रभावकारी रूपमा गर्न सकेन । अरूले वास्ता नगरे पनि तपार्इं वास्ता गर्नुस्, किमाथांकाखाँदबारी मोटरबाटो बनाउन एक रुपैयाँ दिनुस् नाराका साथ सडक निर्माणका लागि २०६४ मा जीवनाथ खनालले अगुवाइ गर्दै १ रुपैयाँ अभियान सुरु गरेका थिए । त्यतिबेला संकलन भएको रकम अहिले पनि खाँदबारीस्थित नेपाल बैंकको खातामा सुरक्षित छ ।"
अझै आस मरेको छैन,उनले मुलुकभरिबाट ३ हजार ९३ उजुरी आयोगमा आएका मध्ये २ हजार २ सय ९३ को विस्तृत अनुसन्धान भइरहेको बताए । बेपत्ता पारिएका व्यक्तिको छानबिन आयोगका सचिव कृष्णजीवी घिमिरेले पीडितबाट लिएको उजुरीको गोपनीयताको ग्यारेन्टी गरिएको बताए ।
रहेनन् गाउँ फर्कका अभियन्ता,"रेग्मीले कम्युनिस्ट र पञ्चायत दुवैलाई राजनीतिक गुन लगाए तर त्यसको बदलामा २०३६ पछि दरबारबाट कुनै पद मिलेन, बेलाबखत पञ्च भेलामा एक वक्तामा मात्र सीमित गर्नुबाहेक । उनको स्मरणमा, पञ्चायत स्वार्थीको झुन्ड थियो । पञ्चहरू ज्यादै रक्सी खाने । मलाई समेत यति रक्सी खान सिकाए कि भनेरै साध्य छैन । अझ यसो भनौं, कम्युनिस्टले रक्सी चखाए । पञ्चहरूले लत नै बसालिदिए । यतिसम्म कि मेरो पेटको अल्सर बल्झेर अप्रेसन नै गर्नुपर्ने अवस्था आइपर्यो । (नेपाल साप्ताहिक, २०६८ चैत २६) जनमत संग्रहपछि उनको दरबारसँग सम्बन्ध पातलिन पुग्यो । बहुदल आएपछि पनि उनी कुनै राजनीतिक संगठनमा देखा परेनन् । उनको राजनीतिक उत्तराद्र्ध पुराना कम्युनिस्ट र इमानदार पञ्चहरूसँगको चिन्तनमननमै बित्यो ।"
जो राष्ट्रिय पञ्चायतमै बहुदल माग्थे,"नेताहरूको चरित्र, खानपान, संगतसँंग जोडिएका धेरै नराम्रा विषय बाहिर आउने गर्छन् । कतिपय नेताहरूको कमजोरी पनि छ । तर चरित्र, खानपान, संगतसंँग जोडिएका कुनै कमजोरी उहाँमा देखिएन । आर्थिक विषयमा उहाँ सधंै सफा नै रहनुभयो । इमानदार भयो भने मान्छे मरेर पनि अमर हुन्छ । कैयौं जनप्रतिनिधि, नेताहरूहरू आउँछन्, जान्छन् । खासै उल्लेख्य भूमिका निर्वाह नगरेका कारण जनताको विस्मृतिमा पुग्छन् । तर भेटवालजीले सधंै स्मृतिमा रहने जननेताको रूपमा अमरत्व प्राप्त गर्नुभएको छ । राजनीतिक सहयोद्धाप्रति मेरो हार्दिक श्रद्धाञ्जली । सांसद खतिवडासँग दुर्गा खनालले गरेको कुराकानीमा आधारित"
प्रतिपक्षको ट्रेनिङ,"के त्यसो भए, आफ्नो प्रिय सभापति शेरबहादुर देउवालाई प्रतिपक्षीको सिटमै राखिराख्ने त ? मैले उनको जोशमा ब्रेक लगाउन खोजेंँ ।हो, यसले त बढो अप्ठ्यारो हुने भयो । हाम्रो रामचन्द्र पौडेल, रामशरण महत, कृष्ण सिटौला, अर्जुननरसिंह केसी, शेखर कोइराला, सुजाता कोइराला, प्रकाशमान सिंह, मिनेन्द्र रिजाल, गोपालमान श्रेष्ठ आदिलाई प्रतिपक्षी भएको कसरी हेरिरहने ? यसले प्रत्येक कांग्रेसीको आत्मा रुनेछ । यो भन्दा ठूलो पीडा अरू कुनै हुन सक्दैन । र फेरि हाम्रा विदेशी मित्रहरूले हामीलाई के भन्नेछन् ? यसरी विश्वसामु मुख देखाउन नै गाह्रो हुनेछ । किनभने कांग्रेसीहरूलाई प्रतिपक्षी हुन सुहाउँदैन । हामीले कसरी प्रतिपक्ष भइरहने ? यो त नेपाली कांग्रेस पार्टीको लागि लाजमर्दाे कुरा हो । हामीले सत्तापक्ष हुनैपर्छ । यो नभई हुन्न । तर यसको लागि एमालेसँग कसरी ट्ेरनिङ लिने बन्धु ? खोइ, के गर्ने र के नगर्ने उनी दुवै आँखा चिम्लेर चिन्तन गर्न थाले । म चुप लागेर कांग्रेसी सांसदलाई हेरिरहेको थिएँ । यो चिन्तनमननको प्रक्रिया निकै लम्बिएकोले म उनलाई त्यहीं छाडेर विस्तारै अघि बढेंँ ।"
फूलहरूको व्यथा,"म धेरै वर्षदेखि २४ सै घन्टा बलात्कृत छोरीहरूको उदास अनुहार हेरेर बाँचेको छु । उनीहरू सयौंचोटी मुच्र्छा परेर रोएको देखेको छु । बलात्कारपछि समाजले मानसिक रूपमा गर्ने बलात्कार झेल्दै उनीहरू हुर्केको देखेको छु । त्यस्तो बेला मलाई एउटै कुरा मनमा खेल्छ, म कस्तो समाजको सदस्य हुँ ? जहाँ बलात्कारी छाती फुकाएर हिंँड्छन् र बलात्कृत छोरी प्रत्येक दिन आँसु पिएर बाँच्नुपर्छ र प्रत्येक दिन मर्नुपर्छ । यी सबै थाहा पाउँदा मलाई आफू बाँचिरहेको समाज देखेर दिक्क लाग्छ । थापा रक्षा नेपालकी अध्यक्ष हुन् ।"
स्नेहा हत्या प्रकरण: यसरी मारिइन्,कलेजले स्नेहाको आचरणबारे कम्प्लेन गरेपछि दिलिपले उनलाई जनकपुर झिकाएका थिए । दिनदिनै चरम यातना दिँदा पनि छोरीको व्यवहार नफेरिएपछि हत्या गरेको दिलिपले प्रहरीलाई बताएका छन् । तिरहुतिया गाछीमा आयोजित महोत्सवमा दुई पटक छोरीलाई केटाहरूसित देखेपछि उनी थप आक्रोशित थिए । जनकपुर१ स्थित वकिल टोलमा डेरा गरी बस्दै आएका दिलिप विद्युत् प्राधिकरणका कर्मचारी हुन् । स्नेहाको दाहसंस्कार गरिएको स्थानबाट प्रहरीले हड्डी संकलन गरेर अनुसन्धानका लागि प्रहरीको फोरेन्सिक ल्याब पठाइसकेको छ ।
फस्टाउँदो गुराँस पर्यटन,"तिवारीले यस क्षेत्रमा पाइने २८ प्रजातिका गुराँसको संरक्षण गर्न स्थानीयलाई प्रेरित मात्र गरेनन्, गुराँसका साथै लेकाली क्षेत्रको जैविक विविधता र सिमसार क्षेत्रको संरक्षण गर्न सके तल्लो कछाड र औल क्षेत्रमा हुने पानीको अभावलाई समेत पूर्ति गर्न सकिने सोच अघि सारे ।"
डेटिङ एप्सबाट चम्किए एन्ड्री,"सन् १९९७ मा बुबाबाट लिएको ऋण तिर्नका लागि केही हजार डलरमा उक्त कम्पनी बिक्री गरे । त्यसबाट बचेको केही रकमबाट सन १९९९ मा स्पाइलग सफटवेयर सञ्चालनमा ल्याए । उक्त सफटवेयरमार्फत वेब मास्टर्सका प्रयोगकर्ताहरूलाई पछयाउने गरेका थिए । उक्त साइटलाई यिनले गुगल एनालिटिक्सको हजुरबा भनेका छन् । एन्ड्री भन्छन्, गुगलले मेरो कपी गर्यो भन्ने दाबी मेरो होइन तर गुगल मेरो परियोजनाबाट उत्प्रेरित भएको चाहिँ पक्कै हो । ल्यारी पेज र सर्गे ब्राइनले सेप्टेक्बर १९९८ मा गुगलको स्थापना गरे, सन् २००५ मा गुगल एनालिटिक्स सार्वजनिक गरे । एन्ड्री डिसेम्बर २००१ मा कारणबस स्पाइलगबाट बाहिरिने निर्णय गरे । त्यसको एक वर्षपछि २००२ मा उनले विज्ञापन कम्पनी सुरु गरे । त्यसमा रुसी कम्पनी फिनम होल्डिङले लगानी रहेको थियो । सन् २००८ मा बेगनमा उक्त कम्पनीको धेरै हिस्सा पुगेको थियो । गुगलले उक्त कम्पनीलाई प्राप्ति गर्ने चाहना राखेका थिए तर पूरा हुन सकेन । पछि यिनले उक्त कम्पनीसँगको आफ्नो संलग्नता परित्याग गरे । स्रोत : एजेन्स"
एकै खोलामा ८ विद्युत् आयोजना,"इलामका जलविद्युत् आयोजनापुवाखोला : ६२ मेगावाट नेपाल विद्युत् प्राधिकरण इनपा (सम्पन्न)सानिमा : २२ मेगावाट सानिमा माई हाइड्रो चिसापानी, गोदक दानाबारी, सोयाक (सम्पन्न)सानिमा क्यासकेट : ७ मेगावाट सानिमा माई हाइड्रो चिसापानी, गोदक दानाबारी, सोयाक (सम्पन्न)अप्परमाई : १२ मेगावाट पञ्चकन्या माई हाइड्रो माबु, माईममझुवा, सुलुबुङ, जमना (सम्पन्न)अप्परमाई क्यासकेट : ६१ मेगावाट पञ्चकन्या माई हाइड्रो मावु, माईममझुवा, सुलुबुङ, जमना (सम्पन्न)साना माईखोला : ४५ मेगावाट हिमाल दोलखा गोदक (सम्पन्न)जोगमाई : ७५ मेगावाट जोगमाई खोला साना जलविद्युत् फिक्कल, नयाँबजार, नाम्सालिङ (सम्पन्न)पुवाखोला १ : ४४ मेगावाट जोशी हाइड्रो पावर इनपा (सम्पन्न)माथिल्लो माईखोला : ३ मेगावाट जोशी हाइड्रो पावर पुवामझुवा (सम्पन्न)माईखोला : ८ मेगावाट (सम्पन्न) हिमाल दोलखा गोदक (सम्पन्न)सुपरमाई : ७८ मेगावाट सुपरमाई हाइड्रो पावर सुम्बेक, बरबोटे, सोयाङ (निर्माणाधीन)सगरमाथा हाइड्रो : ९ मेगावाट सगरमाथा हाइड्रो बरबोटे, सोयाङ (निर्माणाधीन)"
पूर्वराष्ट्रपतिलाई २४ वर्ष कैद,पार्क दक्षिण कोरियाको इतिहासमै महाअभियोग लाग्ने पहिलो जननिर्वाचित राष्ट्रपति हुन् । भ्रष्टाचारको संलग्नता यहाँको प्रारम्भिक अदालतले प्रमाणित गरेपछि उनलाई संसद्मा महाभियोग लगाएर बर्खास्त गरिएको थियो । ६६ वर्षीया पार्क दक्षिण कोरियाको पहिलो महिला राष्ट्रपति हुन् । त्यसको केही समयपछि पक्राउ परेकी उनी हालसम्म पनि नियन्त्रणमै थिइन् । सरकारी वकिलले उनीमाथि कम्तीमा ३० वर्षको जेल सजायको माग गर्दै मुद्दा दायर गरेका थिए ।
तल्सिङको घनचक्करमा ७ पुस्ता,बाजेदेखि नातिसम्मलाई घर बनाउन जमिन दिए तल्सिङलाई बुझाउनुपर्ने बाली बुझाउन कुनै समस्या नभएको एक मोहीले बताए । जमिन नभएकै कारण राज्यबाट आउने अनुदान गुमाउनुपरे स्थिति झन् जटिल हुने उनको भनाइ छ । भूकम्पपीडित सूचीमा बाजेदेखि नातिसम्मको नाम निस्किएको छ भने पहिलो किस्ता ५० हजार खातामा थन्किएर बसेको छ । आगामी असारसम्म घर नबने उक्त रकम पनि फर्काउनुपर्ने राष्ट्रिय पुनर्निर्माण प्राधिकरणले सूचना जारी गरेको छ ।
अस्पतालै फोहोर,"गृहको अस्पताल प्रशासन प्रमुख रानु थापा भन्छिन्, डस्टबिनमा फोहोर फल्दैनन्, जहाँ मन लाग्यो उतै फाल्छन्, थुक्छन् । वीर अस्पतालको शौचालयको ढल बिग्रिएकाले जाम भइरहने, चुहिने गरेको निर्देशक भूपेन्द्र बस्नेतले बताए । अस्पताल भवन धेरै पुरानो भइसक्यो । मर्मत गरेर पनि नहुने अवस्थामा छ । भुइँ जति घोटेर सफा गरे पनि पहेँलो हुन्छ, उनले भने, अस्पताल सफा राख्न हामीले मात्रै प्रयास गरेर हुँदैन, यहाँ छिर्ने नगारिकले जथाभावी फोहोर नगरिदिए हुन्थ्यो ।"
विराट गोल्डकप: फ्लडलाइटको चमक,प्रतियोगिता गर्न करिब सवा करोड खर्च हुने अनुमान छ । यसमध्ये ७५ प्रतिशत प्रायोजक र बाँकी रकम टिकट बिक्रीबाट संकलन गरिने आयोजकले लक्ष्य लिएको छ । प्रतियोगितामा विभागीयसहित ए डिभिजनका क्लबका साथै भारत र भुटानका टिमको पनि सहभागिता छ ।२०१८ सालदेखि महेन्द्र गोल्डकपका नाममा सञ्चालन हुँदै आएको यो प्रतियोगिता २०६७ सालमा विराट गोल्डकपमा रूपान्तरित भएर २०६९ देखि हुँदै आएको छ ।
आर्मी फाइनलमा,झापाका प्रशिक्षक प्रवेश कटुवालको राम्रो खेल पस्किए पनि अवसर सदुपयोग गर्न नसक्दा र रेफ्रीको गलत निर्णयका कारण पराजय भोग्नुपरेको बताए । उनका अनुसार गोलको टर्निङ प्वाइन्ट कर्नर नभई आउट थ्रो थियो ।
भुवनलाई चौथो उपाधि,एमेच्योरतर्फ टंक बहादुर कार्की १६ ओभर २ सय ८८ सहित पहिलो भए । अन्तिम दिन इभन पार ६८ खेलेका उनले सुरेन्द्र पौडेललाई ५ स्ट्रोकले पछाडि पार्दै ट्रफी कब्जा गरेका हुन् ।
राष्ट्रिय फुटबल: अबको लक्ष्य ?,"साफ च्याम्पियनसिपको समूह चरणको ड्र अप्रिल १८ मा ढाकामा हुँदै छ । सेन्ट्रल एसिया क्षेत्रमा सरेका कारण यसपालि अफगानिस्तान साफमा सहभागी हुने छैन । नेपालसहित भारत, पाकिस्तान, आयोजक बंगलादेश, माल्दिभ्स, भुटान र श्रीलंकाले सहभागिता जनाउने छन् । अहिलेसम्म साफको फाइनल प्रवेश गर्न असफल नेपालका लागि इतिहास रच्ने राम्रो अवसर छ । त्यसका लागि एन्फा निर्वाचन र त्यसपछिको कार्यविधि नै निर्णायक हुनेछ ।"
डीपीएल क्रिकेट: काठमाडौं क्वालिफायरमा,आजका खेल महेन्द्रनगर युनाइटेडविरुद्ध सीवाईसी अत्तरियाटिम चौराह धनगढीविरुद्ध रूपन्देही च्यालेन्जर्स
सागको प्रतिवेदन,"प्रतिवेदनमा आर्चरी, भलिबल, ह्यान्डबल, महिला फुटबल र ट्रायथलन पोखरामा आयोजना गर्न प्रस्ताव गरिएको छ । साइक्लिङ काठमाडौं, चितवन वा नवलपरासीमध्ये एक स्थानमा गर्न उपयुक्त हुने सुझाव दिइएको छ । बाँकी खेललाई काठमाडौंमा गर्न प्रस्ताव गरिएको छ । त्यस्तै खेलस्थल र प्रशिक्षणका लागि आवश्यक पर्ने पूर्वाधारका विषय पनि समेटिएको छ । प्रतिवेदनमा मौजुदा पूर्वाधारलाई उचित मर्मत सम्भार गरी खेल खेलाउन उपयुक्त बनाउनुका साथै निर्माण गर्नुपर्ने नयाँ पूर्वाधारका विषयमा उल्लेख छ ।"
मकवानपुरमा फेरि लामा,"केन्द्रीय प्रतिनिधि सञ्जीव मिश्रको उपस्थितिमा भएको अधिवेशनमार्फत् उपाध्यक्षमा सुविन घिमिरे, अजय मानन्धर, राजकुमार श्रेष्ठ र सदस्यमा युनाल मल्ल, अमृत लुङवा, सञ्जयकुमार महर्जन, राजेन्द्रकुमार श्रेष्ठ, अतुल बर्मा, विमल श्रेष्ठ, छवि सुवेदी, सुशीला अर्यालसँगै मनीष निर्विरोध भएका हुन् । अर्को विवादित जिल्ला संघ भक्तपुरमा २७ चैतमा निर्वाचन तोकिएको छ ।"
"अरू जोडिन्छन्, हामी टुक्रिन्छौं","हामी सबै यो घरमा, मुलुकको करेसाबारीमा इन्साइडर हौं । कोही आउटसाइडर होइन । कहिले हाम्रो प्रादेशिक सिमाना, कहिले भूगोलको साँधकिल्लाका नाममा आफैंभित्र यसरी लडिरहेका हुन्छौं मानौं, हामी कश्मीर विवादको बटवारा झेलिरहेका हिन्दुस्तानपाकिस्तान हौं । यो कसको हितमा छ ? म गलत छु भने मलाई भनिदिनुस्, म सच्चिन चाहन्छु । यो मर्ने बेलामा म अविवेकी र अज्ञानी भएर किन माथि जाऔं ? (सन् १९४७ मा देवीचोक, जनकपुरमा जन्मिएका राजेन्द्रप्रसाद विमलले भाषा विज्ञानमा पीएचडी गरेका छन् । नेपाली, हिन्दी तथा मैथिली साहित्यमा प्रखर नाम बनाएका विमलले झन्डै तीन दशक त्रिभुवन विश्वविद्यालयमा प्राध्यापन गरेका छन् । प्रतिष्ठित जगदम्बा पुरस्कारबाट सम्मानित विमलका राजेन्द्र विमलका कथाहरू, नवनीत नेपाल परिचय लगायतका कृति छन् । अहिले पारिवारिक तथा आफ्नै स्वास्थ्यका कारण जनकपुर र विराटनगरमा बाँडिएर बसोबास गर्दै आएका विमल हालै मैनाली कथा पुरस्कारको सम्मान थाप्न काठमाडौं आएका थिए ।)"
ती सितारयोगी,"जीवनको यदि कुनै कुरा सत्य छ भने, त्यो हो मृत्यु, तर त्यो असमयमा भयो भने सबैका लागि अत्यन्तै पीडादायक हुन्छ । पछिल्लो समयमा विजयसँग भेट्ने चाहना राख्दाराख्दै पनि परिस्थितिले गर्दा भेट हुन सकेन । सितारवाद्यको विकासका लागि केही गर्नुपर्छ भन्ने हामी दुवैको सोच रहेको र भेटेर केही योजना बनाउने हाम्रो सोचले मूर्तरूप लिन नपाउँदै उनको निधन भएको अकल्पनीय समाचार सुन्नुपर्यो । सितारयोगीका रूपमा प्रसिद्धि कमाएका यी सच्चा साधकको इहलीला अल्पायुमै यसप्रकार समाप्त हुनुले हामी सबै अत्यन्तै मर्माहित भएका छौं । नेपालमा सितारवाद्यको प्रचार, प्रसार र विकास गरी नेपाली संगीतलाई विश्वसमक्ष पुर्याउने उनको पवित्र उद्देश्यलाई हामी सबैले मिलेर अगाडि बढाउनुपर्छ र त्यो नै उनका लागि हाम्रो सच्चा श्रद्धाञ्जली हुनेछ । अलबिदा विजय !"
यो जिन्दगी खै के जिन्दगी,"आर्थिक सङ्कटमा ओहोरदोहोर गरिरहेको उसको जीवनमा फेरि अर्को खड्गो आइलाग्यो । केही दिनपछि माइली अँध्यारो अनुहार पारेर आई र भनी, घरपटीले एक हजार घरभाडा बडाइदियो, बूढोले पैसा पठाउन झन्झन् कटौती गर्दै छ । कहाँबाट पुर्याउनू ? उसका आँखा सजल भए । अहिले ऊ अब फेरि यस अप्रत्याशित नियतिलाई कसरी थान्को लगाउने ? ऊ निरुपाय भएकी छे । कवि हरिभक्त कटुवालको कविताजस्तो हुनथालेको छ उसको अवस्था र आयाम, यो जिन्दगी खै के जिन्दगी ?"
नि:शब्द : बलात्कारका समाचारहरू,"सामाजिक सम्बन्ध जेसुकै होस्, रुचि र आकांक्षा समान भएका दुई व्यक्तिको आपसी प्रेमको उच्चतम अभिव्यक्ति हो यौनसम्बन्ध । जसमा एकअर्काप्रति विश्वास, सम्मान र समर्पण रहेको हुन्छ । योबिनाको यौनसम्बन्ध वास्तवमा बलात्कार नै हो । तर महिलालाई योनी मात्र देख्ने मनोविज्ञान रहेसम्म सम्मान र स्वतन्त्रताजस्ता विषय गौण बन्छन् । वास्तवमा महिलालाई योनी मात्र देख्नु उनीहरूको सहअस्तित्व अस्वीकार गर्नु हो । मार्च ८ को सेरोफेरोमा महिलाको इच्छा र अस्तित्व अस्वीकार गरिएका कथाहरू भजाइना मनोलग को शृंखलामा बाहिर आए । यस्तै बीभत्स पारिएका भजाइना का कथाहरू, सुनाइएका नसुनाइएका बलात्कृत तन, मन तथा सपनाहरूका चीत्कारले महिलाहरूको मात्र होइन सुन्दर मन भएका करोडौं पुरुषहरूको मन पनि कति पोल्दो हो है ? लौ न केही गरौं ।"
समृद्धि: एक कुविचार,"म जो फेदीमा छुमेरा मुद्दा, दु:ख र सवाल पनि छन् फेदीमै यी सबैसबैलाई तलतल असरल्ल छोडेरशिखर चढ्न व्यग्र महामहिमहरुलाई म फेरि पनि भन्छुऔँला ठड्याएर भन्छु समृद्धि एक कुविचार हो ।"
बिहे गर्न ढिलो भएन ?,एज इज जस्ट अ नम्बर ।
तेरो डाइरेक्टर कहाँ छ ?,"नसिरुद्दिन : हेर्नुुस्, मान्छेहरूको ध्यान आफूतर्फ तान्नका लागि हामी एक्टर बन्ने गर्छौं । यो फिल्म (त्रिदेव, १९८९) चल्छ भन्नेमा मलाई बिलकुलै विश्वास थिएन । त्यति बेला म रत्ना (पाठक शाह, पत्नी) सँग सिनेमाहलमा छिरेको मात्र थिएँ कि, ओए ओए गीत आयो । भाइसाब, दर्शकहरू पागल भइहाले । यो गीतले मेरो करिअर दस वर्ष बढाइदियो, अनि फेरि दस वर्ष उ ला ला (डर्टी पिक्चर, २०११) ले ।"
सिञ्जा सभ्यताको पुनरुत्थान !,"खस सिञ्जा सभ्यताको संरक्षण अभियान भइरहँदा त्यसमा पलाएका ऐंजेरुलाई मठारेर फाल्नु पनि उत्तिकै जरुरी छ । ती हुन्, छाउपडी उन्मूलन, जातीय छुवाछूतजस्ता कुरीतिहरू । उहिल्यैदेखि अशिक्षा, बेरोजगारी, खाद्यान्न समस्या, कुपोषण, महामारीजस्ता समस्याहरू छँदैनछन् । प्रदेश सरकार र स्थानीय सरकारले कसैको आडमा भन्दा पनि कर्णाली प्रदेशका नागरिकहरूलाई सक्षम तुल्याउन सक्नु आजको आवश्यकता हो । जनता जागे प्राकृतिक स्रोतहरूको उपयोगबाट भौगोलिक विकटपन हट्नेछ । सामाजिक, सांस्कृतिक, आर्थिक समृद्धि क्रमश: विकास हुने निश्चित छ ।"
सामाजिक सञ्जाल दुईधारे तरबार हो,"तपाईं प्रहरीको सञ्चार निर्देशनालयमा पनि हुनुहुन्छ । सामाजिक सञ्जालको प्रवृत्तिबारे अध्ययन पनि गर्नुभएको छ । भर्खर खुल्दै गरेको नेपाली समाजमा सामाजिक सञ्जालका बाईप्रोडक्टहरू कस्तो पाउनुभएको छ ?चेतनाको स्तर कमजोर भएका कारण सामाजिक सञ्जालको दुरुपयोगकर्ताले हामीलाई ठगिरहेका छन् । फेसबुकबाटै सम्पर्क बढाएर चेलीबेटी बेचबिखन भएको खबर सुनिन्छ । फेसबुकमा कसैले केही लेख्यो भने छिटो विश्वास गर्ने हाम्रो स्वभाव छ । कैयनले त फेसबुकमा आउने जस्तासुकै सूचनालाई पनि सही ज्ञान नै मान्छन् । फेसबुकमा पाइने सूचना गलत पनि हुन सक्छन् भन्नेबारे सचेतना छैन । यस्तो अभ्यासले त ज्ञान उत्पादनको प्रक्रियामै समस्या पार्छ । फेरि सामाजिक सञ्जालले किताब पढ्ने बानीलाई पनि निरुत्साहित गर्दै लगेको छ । जतिबेलै सामाजिक सञ्जालमा व्यस्त भएपछि कति बेला किताब पढ्ने ? हामी गम्भीर कुरामा पनि फेसबुकमा पाइने सूचनामा भर पर्छौं । जस्तो कि, मान्छेहरू हर्ट अट्याकबारे अनेकन कुरा गर्छन् । कहाँबाट थाहा पाउनुभयो भन्दा फेसबुकमा पढेको भन्छन् । तर त्यो सूचना सत्य हो कि होइन भन्ने थाहा छैन ।"
तथ्यकथ्य सँगसँगै,"उपन्यासको आरम्भ खण्ड पनि यसैगरी भएको छ । यसलाई लेखनको पृष्ठभूमि भन्न सकिन्छ । निम्री बार्बरा, जो धेरै समयदेखि योगमायाका बारेमा अनुसन्धानमा जुटेकी एउटा विद्वान् हुन्, उनले आफ्नो अनुसन्धान भ्रमणका बेलामा स्थानीय मानिसबाट प्राप्त गरेको सामग्री बेलाबेलामा पारिजातलाई भेटेर दिने गरेकी थिइन् । ती प्राप्त सामग्रीका आधारमा नेपाली समाजका क्रान्तिकारी हस्ती योगमाया वा ठूलीहजुरका बारेमा लेख्न उनले पारिजातलाई अनुरोध गर्दै लेखन सामग्री जिम्मा दिइएको छ । यस्तो महत्त्वपूर्ण घटना, तर तिनलाई उपन्यासको मूलखण्डको कथाप्रवाहमा राख्न नसकिने ज्ञान लेखकमा देखिएको छ । यसलाई उनले प्रयोगात्मक रूपमा आरम्भ खण्डमा लगेर राखिदिएका छन् । यसरी निम्री बार्बराले धेरै वर्षदेखि पूर्वी नेपालको गाउँगाउँमा गएर योगमाया बारेमा आधिकारिक सामग्री संकलन गरी पारिजातलाई जिम्मा लगाएको प्रसंगले पाठकलाई अब उपन्यास कसरी पढ्नुपर्छ भन्ने सूचना दिएको देखिन्छ । बीपी कोइरालाको सुम्निमा उपन्यासको उपकथा खण्डले पूर्वी नेपालको बराह क्षेत्रको कथालाई संकेतमय र प्रतीकात्मक भन्दै त्यही युगलाई सोचेर उपन्यास पढिनुपर्छ भन्ने सूचना दिएका छन् ।"
मनको पुल,"भारतीय चलचित्र तथा चलचित्रकर्मी, साहित्यकार र साहित्य, राजनीति र राजनीतिज्ञहरू नेपाल नेपालीमाझ निकै चिरपरिचित छन् । तर साह्रै नाम चलेका एकदुई जना, त्यसमा पनि कलाकारले मात्र चिन्ने स्थिति छ । यहाँका राम्रा कलाकारको रोजाइ पनि पश्चिमतिर रहेकाले यस्तो स्थिति सिर्जना भएको हो । यो बृज ले नेपालमा पनि राम्रा कलानुरागीहरू छन् भन्ने सन्देश म एक कलासर्जकका हैसियतमा बाँड्न चाहन्छु । यो बृज भौतिक नभएर मनले मनलाई जोड्ने माध्यम बनोस् भनेर आउने दिनमा भारतीय कलाकारहरूलाई पनि नेपाल आमन्त्रण गरेको छु ।"
अंग्रेजीका अग्रज दम्पती,"यहाँबाट निस्कनै पाइएन । अंग्रेजी पढाउने मान्छे नभएपछि पाएका धेरै अवसरहरू पनि छोड्नुपर्यो, उनले भने, तर जता जाँदा पनि आफ्नै विद्यार्थी भेटिन्छन् । विद्यार्थीले धेरै प्रगति गरेका छन् । यसले आत्मसन्तुष्टि दिन्छ ।"
एक सेकेन्डको कमाल,आर्मीले एक सेकेन्डमा यो सम्भव नहुने भनेर विरोध जनाएपछि विजेताको टुंगो लगाउन म्याच अफिसियलहरूलाई झन्डै एक घण्टा कसरत गर्नुपरेको थियो । बाहिरबाट बल चलाउँदा खेलाडीको हातमा बल परेपछि मात्र समय सुरु हुने हुँदा एक सेकेन्डमा यो सबै सम्भव हुन्छ । पहिलोपटक राष्ट्रिय स्तरको प्रतियोगिताको फाइनलको उपाधिको छिनोफानो ब्रजर बिटर बाट भयो । यस्तो रोमाञ्चक प्रतिस्पर्धा दोहोर्याएर हेर्छु भन्दा कहाँ पाइन्छ र ?

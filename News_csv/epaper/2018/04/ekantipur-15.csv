शीर्षक,विवरण
राराबाट समृद्धिको उद्घोष,"प्रदेश सरकारले यससहित कर्णाली एकीकृत नमुना बस्ती निर्माण योजना, सुर्खेतमा अन्तर्राष्ट्रिय विमानस्थल निर्माण, कर्णाली प्रदेशका उत्तरी नाका खोल्ने विषय प्रधानमन्त्रीसमक्ष अघि सारेको थियो । संघीय सरकारको सहयोगबिना सम्पन्न हुन नसक्ने यी योजनामा प्रधानमन्त्रीको रारा सम्बोधन मौन देखियो । राराबाटै सम्बोधन हुने भएकाले हाम्रो प्रदेशका प्राथमिकता पनि सम्बोधन हुन्छन् भन्ने विश्वास थियो, एक प्रदेश मन्त्रीले भने, तर यति लामो सम्बोधनमा हामीमाथि आश्चर्यजनक मौनता साँधियो ।"
"अरूले देख्ने, अख्तियारले नदेख्ने !","संसदको सुशासन समितिले २०७४ साल भदौ २३ गते नेपाल आयल निगमका कार्यकारी निर्देशक गोपाल खड्कालाई जिम्मेवारीबाट अलग गर्न निर्देशन दिँदै सरकारलाई पत्र लेख्यो । खडकामाथि कारबाहीको विषयमा निर्णय गर्ने यो चौथो संसदीय समिति थियो । संसदको उपभोक्ता हित तथा संरक्षण समितिले निगमको जग्गा खरिद प्रकरणमा अनियमितता भएको ठहर गर्दै सञ्चालक समिति र जिम्मेवार अधिकारीलाई कारबाही सिफारिस गरिसकेको थियो । उपसमितिले चारवटा ठाउँमा तीनदेखि चार गुणासम्म बढी मूल्यमा जग्गा खरिद गरिएको निष्कर्षसहित प्रतिवेदन बुझायो । अर्थ समितिबाट गठित उपसमितिले समेत अनियमितताको प्रारम्भिक निष्कर्ष निकालेको थियो भने सार्वजनिक लेखा समितिले फाइलहरूमाथि सरसर्ती अध्ययन गरी अनियमितताको ठहरसहित अख्तियारमा पत्र पठाएको थियो । त्यसक्रममा सार्वजनिक खरिद अनुगमन कार्यालयले जग्गाप्राप्ति ऐनलाई बेवास्ता गरी सार्वजनिक खरिद ऐनबाट जग्गा खरिद गर्नु गलत भएको राय दिएको थियो । राज्यका फरक ६ वटा निकायले उस्तै प्रकृतिको राय दिएर निगमको जग्गा खरिदमा अनियमितता भएको निष्कर्षसहित सिफारिस गर्दासमेत अख्तियार दुरुपयोग अनुसन्धान आयोगले अनियमितता प्रकरणमाथि कुनै कारबाही गर्न सकेको छैन । संसदीय समितिहरूका साथै संवैधानिक निकाय महालेखापरीक्षकको कार्यालयले समेत जग्गा खरिदमा अनियमितता भएको निष्कर्ष निकालेको हो । स्वयं अख्तियारले समेत भ्रष्टाचारजन्य क्रियाकलाप देखिएको भनी प्रारम्भिक अनुसन्धान टुंग्याएको थियो । करिब ९१० महिनाको अवधिमा योभन्दा निकै जटिल प्रकृतिका उजुरीसमेत अनुसन्धान गरी टुंग्याइएका थिए, अख्तियार स्रोतले भन्यो, आयल निगमको जग्गा खरिद प्रकरणमा संसदीय समितिहरूले छानबिन गरेर धेरै बाटो खोलिदिएका छन् । अनियमिततामा संलग्नहरूको पहुँच र शक्तिका कारण नै अनुसन्धानले गति लिन नसकेको हुनुपर्छ ।"
मैलुङस्याफ्रुबेसी सडक खुल्यो,सडक स्तरोन्नतिका लागि सेनाका १ सय ५२ र सिभिल तर्फ ९० जना खटिएका छन् । निर्माण कार्यदललाई सुरुमा ७ किमि एक लेनको सडक निर्माण गर्ने जिम्मेवारी सरकारले दिएको थियो । २०७२ सालको भूकम्पपछि १० किलोमिटर थप गरेर १७ किलोमिटर दुई लेनको बनाउने जिम्मा दिइएको हो । भूकम्पले क्षतिग्रस्त सिम्लेदेखि मैलुङसम्मको ६ किमि एक लेन र मैलुङदेखि स्याफ्रुबेसीसम्म १७ किमि दुई लेन गरी २३ किमि सडक निर्धारित समयमै निर्माण सम्पन्न भएको केसीले बताए । उनले मैलुङस्याफ्रुबेसी सडक निर्माण गर्न अहिलेसम्म ६८ करोड ६९ लाख खर्च भइसकेको र अझै २ करोड अपुग रहेको जानकारी दिए । निर्माण सुरु भएको केही समयमै भूकम्प गएपछि निर्माण कार्य केही समय प्रभावित भएको थियो । भूकम्प र नाकाबन्दीले निर्माण प्रभावित भए पनि तोकिएको अवधिमै निर्माण सकिएको हो ।
सबै सन्धिसम्झौतामा सुझाव दिइने,टोलीले आवश्यक पर्दा विज्ञहरूसँग र संयोजकबीचको छलफलसहित साइडलाइन अनौपचारिक बैठकसमेत राख्न सक्छ । भारतीय पक्षले केही विषयमा अझै स्पष्ट हुनुपर्ने बताउँदै आएको छ ।
बुद्ध जन्मथलोबारे भ्रमपूर्ण प्रचार,"भारतले बुद्ध नेपालमा जन्मेको अकाट्य तथ्यलाई बंग्याएको कोलम्बोस्थित नेपाली राजदूत विश्वम्भर प्याकुरेल बताउँछन् । गलत सन्देश फैलाइँदा बुद्धको जन्मथलो लुम्बिनी ओझेलमा पर्न सक्ने उनको बुझाइ छ । गलत सूचना फैलिरहेको तथ्यबारे जानकार प्याकुरेलले केही महिनाअघि यसबारे परराष्ट्र मन्त्रालयलाई पत्राचार गरिसकेको बताए । गलत तथ्य सच्याउन परराष्ट्रले कूटनीतिक पहल गर्नुपर्ने उनको भनाइ छ । उनले भने, बुद्धको जन्मथलो लुम्बिनी नभएर भारत हो भन्ने गलत तथ्य तत्काल सच्याउनुपर्छ । यसबारे परराष्ट्र मन्त्रालयले नै गम्भीरता देखाउनुपर्छ ।कोलम्बोबाट करिब १ सय १८ किलोमिटर दूरीमा रहेको क्यान्डीमा बुद्धको दाँतको अस्तिधातु छ, जसलाई विश्वभरिका बौद्ध धर्मावलम्बीले श्रद्धाका साथ हेर्छन् । भारतीय म्युजियमभित्र रहेको अन्य तथ्यपरक सामग्रीमा पनि गलत जानकारी रहेको एक श्रीलंकाली पत्रकारले बताए । ती पत्रकारका अनुसार श्रीलंकामा भारतीयले सञ्चालन गरेका कैयन् ट्राभल्स एन्ड टुर्स कम्पनीले बौद्धमार्गी श्रीलंकालीलाई भारतका विभिन्न भूभाग घुमाउँछन् र लुम्बिनी पनि भारतमै पर्ने बताउँछन् । परराष्ट्र मन्त्रालयका प्रवक्ता भरत पौड्याल भने त्यस्तो भ्रमपूर्ण सूचना छ भने त्यसलाई सच्याउन कोलम्बोस्थित दूतावासले नै पहल गर्नुपर्ने बताउँछन् । उनले भने, यस्तै काममा त हो नि दूतावासले भूमिका देखाउने । कोलम्बोस्थित दूतावासले सम्बन्धित निकायमा पत्राचार गरेर यसलाई सच्याइहाल्नुपर्छ । प्रवक्ता पौडेलले कोलम्बोस्थित नेपाली दूतावासले यसबारे परराष्ट्रमा पत्राचार गरेको थाहा नभएको बताए । यकिन भन्न सकिनँ, बुझ्नुपर्छ, उनले भने ।"
नगर निर्णयविरुद्ध कारण देखाउ आदेश,न्यायाधीश चोलेन्द्रशमशेर राणाको इजलासले शुक्रबार कारण देखाउ आदेश जारी गरेको छ । नगरपालिकाले स्थानीय सरकार सञ्चालन ऐनको दफा १०२ अनुसार शिक्षा नियमावली जारी गरेर विद्यालय व्यवस्थापन समितिको अध्यक्षमा वडाध्यक्ष स्वत: हुने व्यवस्था गरेको थियो । स्थानीय सरकारलाई कानुन बनाउने अधिकार भए पनि ऐनबिनै नियमावली बनाउन नमिल्ने दाबी गर्दै कानुन व्यवसायी बाबुराजा जोशीले बताए ।
थप सकसमा देउवा,"खड्काको निधनपछि यसअघि उनको नेतृत्वमा रहेको समूहलाई आकर्षित गर्ने योजनामा पनि देउवा लागेका छन् । त्यसका लागि सोही समूहबाट यसअघि सहमहामन्त्री भइसकेका पूर्णबहादुर खड्कालाई महामन्त्री बनाउने सोच उनको छ । यद्यपि, खड्कालाई महामन्त्री नबनाउन देउवाकै विश्वासपात्र नेताहरूको जोडबल छ । महामन्त्रीका लागि पूर्वअर्थमन्त्री ज्ञानेन्द्रबहादुर कार्की, केन्द्रीय सदस्य प्रकाशशरण महतको पनि दौडधुप चलेको छ । अर्का दाबेदार बालकृष्ण खाँडलाई प्रमुख सचेतकको जिम्मेवारी दिएर मिलाउन खोजिए पनि उनले उक्त पद अझै पूर्ण रूपमा स्विकारेका छैनन् । उनको दाबी अझै पनि महामन्त्रीमै छ । प्रमुख सचेतक अरू कसैलाई बनाएर आफूलाई महामन्त्री नै बनाउन उनले आग्रह गर्दै आएका छन् । पौडेल पक्षले सहमहामन्त्रीको दाबी गरिरहेका बेला देउवाले भने विश्वकर्मालाई उक्त पद दिने वचन यसअघि नै दिइसकेका थिए । खडकालाई महामन्त्री बनाइए महतलाई सहमहामन्त्री बनाउने योजना देउवाको छ । देउवाका अर्का विश्वासपात्र नेता कार्कीले भने महामन्त्री नपाए सहमहामन्त्री नबन्ने बताइसकेका छन् । सभापतिजीले बैठकको अन्त्यतिर पदाधिकारी मनोनयन गर्ने बताउनुभएको छ, तर कसलाई कसरी राख्ने भन्नेबारे छलफल भएको छैन, महतले भने ।"
वन प्राविधिक संघमा श्रेष्ठ,"काठमाडौं (कास) नेपाल वन प्राविधिक संघ (एनएफए) मा कुमुद श्रेष्ठको अध्यक्षतामा नयाँ कार्यसमिति चयन भएको छ । संघको तीनवर्षे कार्यकालका लागि उपाध्यक्षमा श्री बराल, महासचिवमा वसन्त श्रेष्ठ, सहसचिवमा माधव देव, कोषाध्यक्षमा राकेशरञ्जन दास र सहकोषाध्यक्षमा सञ्जय तिवारी चयन भएका छन् । सदस्यहरूमा लीलावती तिमिल्सिना, सविता प्रजापति, सरस्वती अर्याल, नीराजन खड्का, रमेश दुलाल, अजय यादव र अनिल साह छन् ।"
फाउन्डेसनसाग सहकार्य,काठमाडौं (कास) सुशील कोइराला मेमोरियल फाउन्डेसन र गैरआवासीय नेपाली संघ (एनआरएनए) बीच सहकार्यको समझदारी बनेको छ । कांग्रेसका तत्कालीन सभापति एवं पूर्वप्रधानमन्त्री स्व सुशील कोइरालाको नाममा स्थापित फाउन्डेसनका सदस्यसचिव अतुल कोइराला र एनआरएनएका अध्यक्ष भवन भट्टले समझदारीपत्रमा हस्ताक्षर गरेका हुन् ।
नर्भिक इन्टरनेसनल हस्पिटल,काठमाडौं (कास) नर्भिक इन्टरनेसनल हस्पिटलले सगरमाथा आरोही प्रथम महिला पत्रकार समूहलाई २५ लाख रुपैयाँ आर्थिक सहयोग गरेको छ । अस्पतालको रजत महोत्सवका अवसरमा शनिबार नर्भिककी प्रबन्ध निर्देशक मेघा चौधरीले समूहकी नेतृ रोजिता बुद्धाचार्यलाई चेक हस्तान्तरण गरिन् । समूह वैशाख ३ मा आधार शिविरतर्फ प्रस्थान गर्दै छ ।
चिनीमा समस्याको चाङ,"उखुको मूल्य निर्धारण र भुक्तानी प्रणालीलाई पनि व्यवस्थित गर्न आवश्यक छ । मूल्य निर्धारण र भुक्तानीको विषयलाई लिएर वर्षौंदेखि उखु किसान र उद्योगबीच विवाद चल्दै आएको छ । विवादले आन्दोलनको रूप लिइरहँदा पनि चिनीको उत्पादन लागत बढ्न सक्छ । प्राय: उद्योगहरूले उखु लिइसकेपछि मात्र मूल्य तोक्नाले किसानमा चरम असन्तुष्टि देखिन्छ । धेरैजसो उद्योगले वर्षौंदेखिको उखुको भुक्तानी दिएका छैनन् । किसानले उखुको भुक्तानीका लागि हारगुहार गरिरहनुपर्ने अवस्था छ । त्यसैले बेलैमा उद्योगहरूले उखुको यथोचित मूल्य बेलैमा तोक्ने र भुक्तानी पनि नियमित गर्ने पद्धति स्थापित गर्नुपर्छ । उद्योगीलाई वर्षौंदेखि मूल्य अभिवृद्धिकर (भ्याट) मा छुट दिइएको छ । तर यसले समस्याको समाधान गर्न सकेको छैन । भ्याट छुट दिँदा सरकारी राजस्व गुमिरहेको छ तर किसान, उद्योगी र उपभोक्ताका समस्या जस्ताको त्यस्तै छन् । त्यसैले मुहानमै सुधार गर्नुपर्छ । त्यो भनेको अब किसानलाई नै अनुदान बढाउनुपर्छ । सरकारले नीतिगत व्यवस्थामार्फत उखुको व्यावसायिक खेती प्रवद्र्धन गर्दै बजार व्यवस्थापनमा तत्काल ध्यान दिनसके चिनी उपभोक्ताकहाँ सस्तोमा पुग्न सक्छ र मुलुक पनि चिनीमा आत्मनिर्भर बन्न सक्छ, बन्नुपर्छ ।"
समाजवादी सत्ताको सतही सुरुवात,"कम्तीमा यो सरकारले अहिलेसम्मका नेपालका वामपन्थीहरूले सरकारमा सामेल हुँदा र सरकारको नेतृत्व गर्दा कस्ताकस्ता अर्थराजनीतिकसामजिक कार्यक्रम कुन किसिमले गर्न चाहेका थिए र केके कारणले उसले त्यो गर्न सकेको थिएन भन्नेबारे एउटा समीक्षात्मक भिजनलाई आफ्नो प्रस्थानविन्दु बनाउन सक्थ्यो । अहिले सरकारलाई वामपन्थी मात्रकै बहुमत पुगेको यथार्थबाहेक अरू कुनकुन वस्तुस्थिति फरक भएको छ र यो नयाँ परिस्थितिमा उनीहरूले चुनावमार्फत गर्छु भनेका कुरा गर्न नयाँ उपायहरू केके हुन् ? तर अहिलेसम्मका २ महिनामा देखिएको र सुनिएको त के मात्र छ भने अब हामी स्थायी सरकारका रूपमा आयौं । अब सब ठीक हुन्छ । ठीक कहिले, कसरी हुने हो अहिल्यै थाहा हुने कुरा भएन । अहिलेका लागि राष्ट्रिय नैतिकता नै के हो जस्तो भएको छ भने अब धेरै कुरा आफैं ठीक भइसक्यो । मानौं, कोरा स्थिरताको वाचासहितको सरकार पाउनु नै अहिलेसम्मका सबै परिवर्तनको अन्तिम गन्तव्य थियो ।"
सकसपूर्ण पार्टी एकता,"वाम गठबन्धन भनिए पनि धर्मनिरपेक्षता र संघीयताको बीज रोप्नेले नै उसका मुद्दालाई मजबुत बनाउन गठबन्धन बनाइदिएको हुन सक्छ । रिमोट कस्तो चालिने हो, उही आधारमा एकता प्रक्रिया चल्ने गर्छ । रिमोटले वैशाख ९ मा एकता गरेर बाँकी क्रमश: मिलाउँदै जाने भन्ने हुन सक्छ तर यसो भए आन्तरिक द्वन्द्वले चाँडै राप्रपाको हाल झैँ नहोला भन्न सकिन्न । यसर्थ आन्तरिक छलफल तीव्र पारी सबै समस्या समाधान गरेर वैशाख ९ मै एकता गरेर नयाँ सालमा जनतामा खुसी सञ्चार गराउनसके दुई वाम दल सफल हुन्थे । समय अधिकारी सिनाम, ताप्लेजुङ"
"चीन, भारत र नेपाल सम्बन्ध","वैदेशिक मामिलाका जानकार ध्रुव कुमारको ३० चैतको ओली महात्म्य अत्यन्त सान्दर्भिक लाग्यो । देशैभरिका बुद्धिजीवी, लेखक, पत्रकार तथा आम जनसमुदायले समेत प्रधानमन्त्री ओलीको भारत भ्रमण अत्यधिक सफल भएको बताएका छन् । दुवै देशका कार्यकारी प्रमुखले देखाएको भावभङ्गीबाट पनि त्यो देखिन्छ । तर ध्रुव कुमारले भनेजस्तै यति धेरै आशावादी हुने कुरा प्रमाणित अझै भइसकेको छैन । दुवै सरकार प्रमुखले हामीमा अब समस्या छैन भन्नु स्वाभाविक हो । व्यक्तिगत रूपमा समस्या अवश्य हटेको छ, राजनीतिक रूपमा केही समाधान भयो होला तर राष्ट्रराष्ट्रबीचको राजनीतिक समस्यालाई दिगो रूपमा डोर्याउने आर्थिक समस्याको समाधान नै हो, जुन मुख्य रूपमा अझै कायम छ । नेपालीलाई कसैले भिख दिएर धनी हुँदैनौ बरु अन्तर्राष्ट्रिय कानुनअनुसार भूपरिवेष्ठित राष्ट्रले अन्तर्राष्ट्रिय व्यापार गर्न पाउने हकले हाम्रो आफ्नै प्रकारको विकास मोडल तयार गर्छ । जहाँसम्म चीनसँगको २०७२ सालमा भएको सम्झौता तथा बीआरआई सम्झौता छ, त्यो कत्तिको कामयाबी हुन्छ, त्यसैमा ओलीजीको कूटनीतिक सफलताको मूल्यांकन हुन्छ । भारतसँग त्यति ठूलो आस पनि सायद ओलीले गरेका नहोलान्, त्यतिसारो आर्थिक सहयोग नगरे पनि चीनसँगको मित्रता र व्यापार सम्झौतामा टेढो आँखा नलगाइदेओस् भन्ने सदिच्छा राखेका होलान् ओलीले किनकि आर्थिक रूपले भारत चीनसँग तुलनै गर्न मिल्दैन । आर्थिक रूपले चीन कहाँ अमेरिकाको अत्यन्त नजिक पुगिसकेको देश, कहाँ भारत अझै ५० करोड जनसंख्यालाई एक छाक ख्वाउन नसकिरहेको अवस्थामा रहेको देश । हाम्रो मित्रता भारतसँग राम्रो रहनु जति महत्त्वपूर्ण छ, त्यति आर्थिक मित्रता चीनसँग रहनु अझ महत्त्वपूर्ण छ । सायद यो कुरा ओलीलाई थाहा अवश्य होला । उहाँलाई यो पनि थाहा होला कि जति नजिक चीनसँग होइन्छ, त्यति जोखिमको व्यवस्थापन गर्न कठिन पनि छ । केदारनाथ त्रिपाठी बुढानीलकण्ठ, काठमाडौं"
अवसर र चुनौती,"नेपाल प्रहरी र सशस्त्र प्रहरी बलले नयाँ नेतृत्व पाएको छ । प्रहरी प्रसासनमा लामो समय अनुभव सम्हालेका सर्वेन्द्र खनाल र शैलेन्द्र खनालज्यूलाई सफल कार्यकालको शुभकामना छ । सबभन्दा पहिला प्रहरी संगठन आफैं सुध्रिन आवश्यक छ । प्रहरी संगठनभित्रका कुरीति चिर्दै अघि बढ्नु अहिलेका नेतृत्वकर्ताको दायित्व हो । प्रत्येक नागरिकबिना बर्दीका प्रहरी हुन् भन्ने प्रहरी नै आम नागरिकप्रति जिम्मेवार बन्न सकेको छैन । प्रहरीले आफ्नो रबैया बदल्न आवश्यक छ । आम नागरिकको नजरमा प्रहरी भनेको घूस खानका लागि मात्र हो भन्ने भनाइलाइ चिर्न सक्नुपर्छ ।विगत लामो समयदेखि राजनीतिक हस्तक्षेपका कारण प्रहरी महानिरीक्ष बढुवाको समयमा विवाद आउने गरेको थियो तर यसपाला भने विवादरहित बढुवा प्रक्रिया अघि बढेको छ । यसलाई राम्रो संकेतका रूपमा आम नागरिकले लिएका छन् । आफूअनुकूलको निर्णय नभएपछि मिडियाबाजी गर्दै अदालतमा गएर मुद्दा हाल्नेजस्तो काम बन्द भएको छ । राजनीतिक हस्तक्षेपका कारण प्रहरी प्रमुख नियुक्त गर्दा सरकार सधैं विवादमा आउने गथ्र्यो । यसपाला भने त्यो क्रम बन्द भएको छ । यसले सधंै निरन्तरता पाओस् । काम गर्नेलाई अवसर दिऔं, प्रोत्साहन गरौं । त्यसो भयो भने संगठन बलियो हुन्छ । प्रहरी भनेको व्यक्ति होइन, ऊ भनेको संगठन हो । उसले देश र जनताको विषयमा सोचेर अघि बढ्नुपर्छ । मीठा भाषण गरेर मात्र हुँदैन । काम गरेर जनतालाई प्रत्यक्ष देखाउन सक्नुपर्छ । अहिले पनि प्रहरीसँग आम नागरिक खुलेर बोल्न सक्दैनन्, यो सबको कारण भनेको प्रहरी नै हो । देशमा अराजकता मौलाएको छ । विधिको शासन हराउँदै गएको छ । अपराधीले उन्मुक्ति पाइरहेका छन् । बलात्कारजस्तो घटिया काम दिनानुदिन बढ्दै गएका छन् । बलात्कारीलाई उन्मुक्ति दिने काम प्रहरी प्रशासनबाटै भएका समाचारहरू आइरहेका छन् । बोक्सीको आरोपमा मान्छे मार्नेसम्मको निन्दनीय काम भइरहेको छ । यस्ता अपराधीलाई कडा कारबाही गर्नुको साटो उन्मुक्ति दिइन्छ । राजनीतिक आडमा आपराधिक क्रियाकलाप बढेको छ । यसलाई रोक्नुपर्छ । यो जिम्मेवारी अब महानिरीक्षकद्वयको काँधमा आएको छ । पुरुषोत्तम घिमिरेजोरपाटी, काठमाडौं"
राज्यको ढुकुटीमा ब्रह्मलुट,"सरकारी खर्चको लेखापरीक्षण गर्ने संवैधानिक निकाय महालेखा परीक्षकको पछिल्लो प्रतिवेदनले राज्यको ढुकुटीमा भएको ब्रह्मलुटको ऐना देखाएको छ । गत वर्षसम्मको बेरुजु ५ खर्ब ५ अर्ब रुपैयाँ अर्थात् बजेटको आधा रकम बेरुजु देखिनुले हाम्रो देशको विकास कुन गतिमा भइरहेको छ, त्यो मोटामोटी रूपमा बुझ्न सकिन्छ । सञ्चार माध्यममा सार्वजनिक भएको प्रतिवेदनलाई आधार मान्ने हो भने देशमा चरम आर्थिक अराजकता व्याप्त भएको स्पष्ट हुन्छ । तजबिजमा खर्च हुने विविध शीर्षकको खर्च, मन्त्री र प्रधानमन्त्रीको सरकारी आवासमा गरिने भोजभतेर, निर्वाचन आयोगका पदाधिकारी र कर्मचारीले खाजा खर्चका नाममा वा ५० मिटरको बाटामा ट्याक्सी चढेको बिल बनाएर ढुकुटी लुट्नेजस्ता आर्थिक अपराध गर्नेहरूलाई कुन निकायले पाता कस्ने हो ? त्यो त थाहा भएन तर हरेक वर्ष केवल बेरुजुको प्रतिवेदन पेस गरेर झारा टार्ने महालेखा परीक्षकले पनि अलि कडाइ गर्नुपर्ला जस्तो लाग्छ । नवीन रायमाझीनयाँबजार, काठमाडौं"
भारु सटहीमा समस्या किन ?,"भारतीय प्रधानमन्त्री नरेन्द्र मोदीले २०७३ कात्तिक २३ गते राति १२ बजे घोषणा गरी आफ्नो देशका रु ५०० र १००० का नोट अवैध घोषणा गरे । यसले गर्दा भारतका दुई छिमेकी देश भुटान र नेपालमा ठूलै तरंग आयो । नेपाल र भुटानमा ठूलो वैदेशिक व्यापार ओगटेको भारतका नोटहरू चल्तीमा नहुने कुरै भएन । हाम्रो देश नेपालमा पनि भारतीय नोटहरू अत्यधिक चल्तीमा आउँछन् । तराईदेखि हिमालसम्म भारतीय नोट सहजै स्वीकार गरिन्छ । ठूला व्यापारिक केन्द्र हुन् या अन्य साना किराना पसल व चिया पसल नेपाली र भारतीय नोट समान रूपमा चल्छन् । भारतीय नोटहरू व्यापारिक हिसाबले मात्र नेपाल भित्रिँदैनन् । बर्सेनि हजारौं नेपाली भारत गएर आफ्नो रगत र पसिनासँग भारतीय नोट सट्छ्न् र नेपालमा भित्र्याउँछन् । भारतको गल्लीगल्लीमा गएर पसिना, रगत बगाएर थोरैथोरै गरी जम्मा गरेका नोटहरू सटही नहुँदा हजारौं नेपालीको रगत, पसिना खेर गएको छ । आफ्नै देशभन्दा बढी प्यार गरी रगत, पसिना बगाएको देशले दिएको ज्याला उही देशमा नचल्दा हजारांै नेपाली पीडित भएका छन् । यसरी व्यापारिक र श्रमबजारमा मात्र सीमित नभई प्रधानमन्त्री मोदीकै भाषामा रोटीबेटीको सम्बन्धसमेत रहेको घनिष्ठ मित्रराष्ट्रमा भएका आफ्ना नोट सटही गर्न समस्या नहुनुपर्ने होइन र ? भारतले भुटानमा भएका सबै भारु नोट लगिसकेको छ । भुटानी नागरिकसँग प्रतिव्यक्ति २५ हजारका दरले सटही गर्ने भारतले नेपालीसँग भएका नोट साट्न समस्या किन ? जनकप्रसाद भण्डारीदोहा, कतार"
मातृकाको चर्चित एक्सन,"गुलियो चिनीको तीतो कथा पढें । खुसी लाग्यो । उद्योग, वाणिज्य तथा आपूर्तिमन्त्री मातृका यादवले उद्योगीलाई कारबाही गर्न गृहमा पत्राचार गरेपछि किसानले भुक्तानी पाउन थालेका छन् । उद्योगीले सहमति उल्लंघन गर्दै भुक्तानीमा आलटाल गर्दै आएका थिए । यसबाट किसान मर्कामा परेका थिए । असल कामका लागि विगतदेखि चर्चाको शिखरमा रहँदै आएका मन्त्री यादवले अझै पनि आधारभूत जनताको कामका लागि आफ्नो सक्षम पाइलालाई निरन्तरता दिन छाडेका छैनन् । त्यसैले उनी मधेसमा फरक नेताका रूपमा स्थापित छन् । अहिले अधिकतम कर्मचारीको गतिविधिबाट जनता वाक्कदिक्क छन् । जनताको काम ओझेलमा परेका छन् । त्यसलाई सही बाटामा डोर्याउन र ठीक पार्न यादवजस्तै नेताको खाँचो छ । कर्मचारीहरू सोझासिधा नागरिकलाई सिधै बांगो ढुंग्रोमा हाल्ने गर्छन् । नानाथरीका कानुन देखाउँछन् । तर, जहाँ केही लोभ देख्छन्, त्यहाँ उसका लागि कुनै कानुनी घेरा हुँदैन । यसरी कमजोर कमजोरमै सीमित छन्, बलिया बलियाकै रूपमा स्थापित छन् समाजमा । यसले पनि समाजमा ठूलो विभेद खडा गरेको छ । यसलाई अन्त्य नगरेसम्म समाजलाई सही बाटामा डोर्याउन सकिँदैन । न त मौलाउँदै गएको सामाजिक विकृति, विसंगति र भ्रष्टाचारलाई अन्त्य गर्न सकिन्छ । यसबाट मुलुक आक्रान्त छ । समाज फेरि पनि जस्ताको त्यस्तै छ । कुनै पनि परिवर्तनले छोएको छैन । झनै अराजकता बढेको छ । त्यसैले मन्त्रीज्यूले गरेको कामको सराहना छ । अरू मन्त्रीज्यूहरूले यादवबाट पाठ सिकून् र सरकारी स्तरमा रहेका सबैखाले बेमेल र विभेदको अन्त्य होस् । देश र जनतालाई शिरमा राखेर मुलुकको सपना साकार पार्नेतिर अग्रसर हुनुपर्छ । यसले मुलुकलाई समृद्ध र अहिंसाको दिशामा डोर्याउनेछ । राजेश विद्रोही लहान, सिरहा"
काम गर्नेका खुट्टा,"यसपालिको नयाँ साल अलिक भिन्न भई आओस्भोकाहरूले खान पाऊन्, नांगाहरूले लाउन पाऊन्क्यालेन्डरको फेरबदल त हिजो पनि देखेकै होरामै्र होला भन्ने आशा अपेक्षा त गरेकै होदिन बिते हप्ता बिते महिना साल बित्दै गएशान्तिभूमि यो धर्तीलाई अशान्तिले जित्दै गएनयाँ वर्ष भन्न पनि नयाँ त केही हुनै पर्लाकेही आएन नयाँ भने गम्भीर बनी सोच्नै पर्लानयाँ जोस र जाँगरभिजन चाहिन्छ देश बनाउनअथक नेता, माहुरीजस्ता जनता लागौं देश बनाउनखोलाजस्तै समयलाई फाल्ने बानी बन्द गरौँआजैदेखि काम गर्नेका खुट्टा तान्न बन्द गरौँ । कृष्ण कुम्पुरेधादिङ"
ठूलो बदमासी अर्थ मन्त्रालयबाटै सुरु हुन्छ,"कुन प्रदेमा बेरुजुको अवस्था कस्तो थियो ?सबैभन्दा कम बेरुजु ७ नम्बर प्रदेशमा ३६८ प्रतिशत, बढी २ मा १३ प्रतिशत र त्यसपछि ३ मा ११ प्रतिशत पाइएको छ ।"
लोकनायक सलहेस र नयाँ वर्ष,"सरकारी स्तरबाट दलित वर्गलाई सम्मान दिने कार्यका रूपमा मात्र भए पनि सलहेसबारे आधिकारिक अध्ययनअनुसन्धान गराई उनका पुण्यस्थलहरूमा लाग्ने मेला आदिको विकासतर्फ विशेष ध्यान दिनुपर्छ । सलहेसको नाम र सम्मानबारे आमजनमा व्यापक प्रचारप्रचारको चाँजो राज्यपक्षले मिलाए समाजमा समानता, सम्मान, समरसता र सम्पन्नता बढ्दै जाने निश्चित छ । अबको समयमा खास गरी मिथिला क्षेत्रको समस्त गौरव विरासतमा पाएको प्रदेश २ ले यस्ता सम्पदाको पहिचान गरी यथोचित स्थान दिनुपर्छ । राष्ट्रिय दलित आयोगजस्ता दलित सम्बद्ध सरकारी तथा गैरसरकारी संघसंस्थाबाट पनि विशेष पहलको अपेक्षा गर्न सकिन्छ । हाल मिथिलाबासीले मात्र मान्दै आएका सलहेसलाई सम्पूर्ण दलित समुदायले आफ्नो गौरव पुरुषको रूपमा अंगीकार गर्नसके यसबाट देशका विभिन्न समुदायबीच समन्वय बढाउन मद्दत मिल्ने छ । साथै, मिथिलाञ्चलमा दलित वर्गका कुनै व्यक्तिले ऐतिहासिक आधारमा कुन हदसम्मको सम्मान पाएका रहेछन् भन्ने विश्वलाई सन्देश दिन महत्त्वपूर्ण टेवा पुग्न सक्नेछ ।"
३३ किलो सुन तस्करीमा नयाँ मोड,सुनका मालिक उर्लाबारीकै चूडामणि उप्रेती भएको स्रोतको दाबी छ । प्रहरीले भने अहिलेसम्म वास्तविक मालिकको नाम सार्वजनिक गरेको छैन । घटनामा संलग्न भएको आशंकामा काठमाडांैमा पक्राउ गरिएका सबैलाई विराटनगर ल्याएर म्याद थप गरी अनुसन्धान भइरहेको मोरङ प्रहरी स्रोतले जनाएको छ । घटना एउटै भएकाले उनीहरूलाई यहीं ल्याइएको र केन्द्रकै टोली विराटनगर आएर अनुसन्धान गरिरहेकाले यस विषयमा बोल्न नमिल्ने प्रहरीले जनायो ।
बिसुको रौनक,"बझाङको कैलाश कोटदेवल, गडराय, मस्टा, रिलु दाँतोलालगायत दर्जनौं गाउँमा बिसुमा बाघ बनेर अभिनय गर्ने प्रचलन रहेको छ । यस्तै विभिन्न गाउँमा छेलो फाल्ने कार्यक्रम पनि आयोजना गरिएको छ । बिसुका अवसरमा साँझ अबेरसम्म देउडा खेलिएको थियो । बिसु मनाउन माइत जाने चेलीहरूको लर्काे लागेको थियो ।"
विदेशी लगानी ७० प्रतिशतले बढ्यो,"यसैगरी मादी पावरमा करिब २ अर्ब र सोलु हाइड्रोमा करिब साढे १ अर्ब रुपैयाँ, नेपाल वाटर एन्ड इनर्जी डेभलपमेन्ट कम्पनीमा करिब ६८ करोड विदेशी लगानी आइसकेको राष्ट्र बैंकले जनाएको छ ।"
टेलिकमको अस्वस्थ प्रतिस्पर्धा रोक्न उपकरण किनिँदै,नेपाल टेलिकमको सिम बोक्नेले एनसेलको नम्बरमा फोन गर्दा इन्टरकनेक्सनकै कारण सञ्चार हुन्छ । टेलिकम कम्पनीबीच एक आपसमा सेवा सञ्चार गर्न इन्टरकनेक्सन हुन्छ । यसलाई सामान्य भाषामा प्वाइन्ट अफ इन्टरकनेक्सन (पीओआई) भनिन्छ । एनसेलको नम्बरबाट नेपाल टेलिकमको नम्बरमा कल हुँदा पीओआई भएर जान्छ । पीओआईमा अवरोध भए फोन लाग्दैन ।
कोलकातामा फेरि अड्किए कन्टेनर,यसपछि यो बन्दरगाहबाट कन्टेनर हयान्डलिङ सहज र छरितो हुने दाबी पोर्टले गर्दै आएको छ । भारत सरकारले सञ्चालन गरिरहेको कोलकता बन्दरगाहको कुल करोबारमध्ये ३० प्रतिशत अंश नेपालको छ । सन् २०१७ मा कोलकाता बन्दरगाह हुँदै नेपालका लागि ७२ हजार कन्टेनर मालसामान आएको थियो ।
आर्थिक गणना सुरु,यस गणनामा जापानी सहयोग नियोग (जाइका) ले प्राविधिक सहायता दिएको छ । गणनापछि नेपालको अर्थतन्त्रका आधारभूत तथ्यांक दिने र योजना तर्जुमामा सहयोग पुग्ने आर्थिक गणना २०७५ को कार्यान्वयनको निम्ति क्षमता अभिविृद्धि परियोजनाका सल्लाहकार फुमिहिको निसीले बताए । गणनका नतिजा दसैंअगाडि सार्वजनिक गर्ने तयारी छ ।
बर्जर पेन्टको अफर,"काठमाडौं (कास) बर्जर पेन्ट्सले नयाँ वर्ष ०७५ को अवसरमा बर्जरको एटीएम अफर ल्याएको छ । यस अफरअन्तर्गत घरधनीहरूले ३० लाख नगद उपहार जित्न सक्ने कम्पनीको विज्ञप्तिमा छ । कम्पनीका अनुसार बर्जर सिल्क रेन्ज, वेदरकोट अल गार्ड वा वेदरकोट एन्टि डस्ट इमल्सन्सो खरिदमा १०० वर्ग फिट सिल्कइलयुजन डिजाइन नि:शुल्क प्रदान गरिने जनाएको छ । त्यस्तै, तीन उत्कृष्ट कमर्सियल भवन प्रत्येकले ५०५० हजार रुपैयाँ र बर्जरको फेसबुक पेजमा सबैभन्दा धेरै लाइक पाउने उत्कृष्ट घरले २५ हजार रुपैयाँ उपहार पाउने कम्पनीले जनाएको छ ।"
ओटो फ्रयांक सेभेन बजारमा,"काठमाडौं (कास) ओटो फोन्सले फ्रयांक सिरिजमा अर्को नयाँ आकर्षक तथा स्टाइलिस्ट फोन ओटो फ्रयांक सेभेन बजारमा ल्याएको छ । सम्पूर्ण ब्रस मेटल फिनिस, रियर फिंगरप्रिन्ट सेन्सरसहित कभ्र्ड बडी, कभ्र्ड २५ डी ग्लास अगाडि र पछाडि दुवैतिर फ्ल्याससहितको क्यामेरा रहेको यो फोन हात र पकेटमा सजिलै अटाउने दाबी कम्पनीको छ । यो सेटको मूल्य ८ हजार ५ सय ९६ रुपैयाँ रहेको जारी विज्ञप्तिमा उल्लेख छ ।"
सिटिजन लाइफको नयाँ बिमा योजना,"काठमाडौं (कास) सिटिजन लाइफ इन्स्योरेन्सले नयाँ बिमा योजना सिटिजन जीवन सारथि सार्वजनिक गरेको छ । कम्पनीले बाँचुन्जेलको साथी, अब एउटै बिमा काफी नाराका साथ उक्त योजना सार्वजनिक गरेको जारी विज्ञप्तिमा उल्लेख छ ।"
सानिमा लाइफको शाखा विस्तार,काठमाडौं (कास) सानिमा लाइफ इन्स्योरेन्सले डढेलधुराको अमरगढीमा शाखा सञ्चालनमा ल्याएको छ । स्थानीयवासीलाई बिमाको दायरामा ल्याई अत्याधुनिक स्तरको प्रविधियुक्त जीवन बिमा सेवा प्रदान गर्ने उद्देश्यले शाखा विस्तार गरिएको कम्पनीको विज्ञप्तिमा छ ।
दराजको ८१ प्रतिशत छुट योजना,काडमाडौं (कास) दराज डटकमले नयाँ वर्षको अवसरमा नेपालीपन नामको छुट योजना सुरु गरेको छ । अनलाइन मार्केट प्लेसबाट सामान खरिद गर्ने सेवाग्राहीलाई लक्षित गर्दै कम्पनीले नेपाली उत्पादनको खरिदमा ८१ प्रतिशतसम्मको छुट दिने योजना ल्याएको जारी विज्ञप्तिमा उल्लेख छ । वैशाख ५ गतेसम्म सञ्चालन हुने छुट योजना कम्पनीको वेबसाइट मार्फत उपलब्ध हुने जनाएको छ ।
अशोक लेल्यान्डका बस सञ्चालनमा,"काठमाडौं (कास) सूर्योदय यातायात एन्ड अटोले पूर्वाञ्चल क्षेत्रमा अशोक लेल्यान्डका १५ थान लिंक्स स्मार्ट एलिट प्लस मोडेलका बसहरू सञ्चालनमा ल्याएको छ । बसहरूमा डिजिटल डिस्पले, टीभी, वाईफाई, जीपीएस, सीसी क्यामेरालगायत उपकरणहरू जडित रहेको जारी विज्ञप्तिमा उल्लेख छ । पूर्वाञ्चलमा नमुना रूपमा यात्रुहरूलाई सेवा दिने उद्घोष गर्दै यस किसिमका लाइफ टाइम इन्जिन जडित गाडीहरूमा फिल्टर र मोबिल खर्चबाहेक अन्य खर्च नआउने दाबी कम्पनीको छ ।"
वर्षमा ३ सय ७४ अंकले घट्यो नेप्से,नेप्सेको वर्गीकरणमा क वर्गका कम्पनीको कारोबार मापक गर्ने सेन्सेटिभ परिसूचक ५५६ अंक र व्यापारका सबै कम्पनीको सेयर कारोबार मापक फ्लोट परिसूचक १८७ अंकले बढे । यो साता कारोबार रकम (१२ करोड २९ लाख ४० हजार रुपैयाँ) का आधारमा बैंक अफ काठमाडौंको संस्थापक सेयर अग्रस्थानमा रहयो । कारोबार सेयर संख्या (पाँच लाख ८० हजार कित्ता) का आधारमा पनि बैंक अफ काठमाडौंको संस्थापक सेयर नै सबैभन्दा अघि छ ।
सेयरमा कालो धन रोक्का,"यसैगरी सूचक संस्थाले आफ्नो व्यवसायको सिलसिलामा बेनामी वा काल्पनिक नाममा कुनै पनि खाता खोल्न वा कारोबार गर्न, गराउन नहुने, बेनामी वा काल्पनिक खाता खोलिएको वा कारोबार भएको रहेछ भने त्यस्तो खाता वा कारोबार तत्काल बन्द गरी आवश्यक छानबिन गर्नुपर्ने पनि निर्देशिकामा उल्लेख छ । ग्राहकको पहिचान तथा जाँच गर्दा जोखिममा आधारित भएर गर्नुपर्ने, एक दिनमा पटकपटक वा एकै पटकमा १० लाख रुपैयाँभन्दा बढीको कारोबारको भएमा वित्तीय जानकारी एकाइमा दिनुपर्ने, शंकास्पद कारोबारसम्वन्धी प्रतिवेदन वित्तीय जानकारी एकाइमा अनिवार्य दिनुपर्ने, सूचक संस्थाले ग्राहकसँग व्यावसायिक सम्बन्ध स्थापना गर्दा वा कारोबार गर्दा बृहत् ग्राहक पहिचानसम्बन्धी उपयुक्त उपायहरू अपनाउनुपर्ने पक्ष पनि निर्देशिकामा छ ।"
अनलाइन कारोबार गर,"यो व्यवस्थाबाट लगानीकर्तालाई धितोपत्र खरिदबिक्री गर्न धितोपत्र दलाल व्यवसायीको कार्यालयमा उपस्थित हुनुपर्ने झन्झटको अन्त्य हुने, धितोपत्रको कारोबार प्रक्रिया तथा अभिलेखसम्बन्धी कार्य थप व्यवस्थित सहज, पारदर्शी, सरल, छिटो, छरितो र लगानीकर्तामैत्री हुने बोर्डको अपेक्षा छ ।"
व्यापार घाटा कम गर्न इम्पोर्ट हाउस,विराटनगर भन्सार कार्यालयका अधिकृत फणीन्द्र खतिवडाले निकासी पैठारी संकेत नम्बर र अर्का भन्सार अधिकृत अनन्तप्रसाद तिम्सिनाले मालवस्तु आयातनिर्यात गर्नका लागि भन्सार कार्यालयमा पूरा गर्नुपर्ने प्रक्रियाबारे जानकारी गराए ।
मौरीबाट मनग्य आम्दानी,चिउरीको जंगल रहेको सिलिङे सामुदायिक वन उपभोक्ता समूहले बाहिरबाट मौरी चराउन ल्याएकाहरूसँग विगतमा प्रतिघार १ सय ५० रुपैयाँ शुल्क लिने गरेका थिए भने जग्गाधनीले प्रतिघार सय रुपैयाँ लिने गरेका थिए ।
मुसुरोले मूल्य पाएन,बाहिरबाट आयातित दालले बजार कब्जा गरेको कारण स्थानीय उत्पादनले मूल्य नपाएको गाईघाट बजारका दाल लगायतका गेडागुडीका थोक व्यापारी करण चौधरीले बताए । स्थानीयलाई प्राथमिकता दिईबाहिरको आयात रोक्न सकेमा स्थानीय दालले राम्रो मूल्य पाउने व्यापारी चौधरीले बताए ।
सुक्खा क्षेत्रको सिँचाइमा बजेट खोइ ?,"विज्ञहरूका अनुसार गण्डकी, कोसी, कर्णाली, महाकालीजस्ता ठूला नदीहरू भए पनि ती नदीहरूबाट भूधरातलीय बनावटले गर्दा सिँचाइ सुविधा पुर्याउन त्यति सरल छैन । अन्य नदीनालाहरूमा हिउँदमा पर्याप्त पानी नहुने भएकाले तराईको ६ लाख १२ हजार हेक्टर जमिनमा भूमिगत जल सिँचाइ पुर्याउने दीर्घकालीन कृषि योजनाको लक्ष्य लिइएको छ ।"
विदेशबाट फर्केर नर्सरी,"उनीहरूले युथ भिजन समूह गठन गरी नर्सरी व्यवसाय थालेका हुन् । नर्सरीमा झन्डै ३० लाख रुपैयाँ लगानी छ । समूहका अध्यक्ष कमल घिमिरेका अनुसार कतारमा नर्सरीकै क्षेत्रमा कार्यरत नेपालीहरूसमेत संलग्न छन् । काठमाडौंमा प्रत्येक घरमा फूलहरू सजाउने चलन बढ्यो । बजारमा राम्रा फूलहरू निकै माग छ, उनले भने, सधैंभरि विदेशमा बसेर हँुदैन । नर्सरीको क्षेत्रमा दक्ष साथीहरू पनि छन् ।"
भुटानीलाई नेपाली नागरिकता: फाइल नै गायब,"अनुसन्धान भएनभुटानी नागरिक न्यौपाने पक्राउ परेपछि रौतहटमा ४ जना प्रमुख जिल्ला अधिकारी आए । उनीहरूले नागरिकताका विषयमा कुनै छानबिन गरेका छैनन् । प्रशासनका कर्मचारीले सबै कागज सडेर नष्ट भएको जनाएपछि प्रमुख जिल्ला अधिकारीले चासो नदिएका हुन् । नागरिकता लिएकाहरू कहाँ र के गर्दैछन भन्ने विषयमा समेत प्रशासनले मतलब गरेको छैन । प्रमुख जिल्ला अधिकारी उद्धबबहादुर थापाले ०६३ को टोलीले कसरी र केका आधारमा नागरिकता दिएको रहेछ त्यसबारेमा बुझ्ने बताए । सरकारी काम भनेर छानबिनमा चासो नदेखाएका होलान्, उनले भने, नागरिकताको मुद्दा निकै जटिल हुन्छ । यसलाई गहिरिएर हेर्नुपर्छ ।"
अनियमितता विवादले प्रतिष्ठान अस्तव्यस्त,यस्तै अनियमितता प्रकरणको चर्चा बढेसँगै प्रतिष्ठानका पदाधिकारीको नियुक्तिको विषयलाई लिएर अदालतमा मुद्दासमेत परेको छ ।
उपचार ढिलाइले गर्भवतीको मृत्यु,लामाको शुक्रबार राति १२ बजे मृत्यु भएको जनस्वास्थ्यकी नर्स सारन खनालले बताइन् ।
विकास र समृद्धिका लागि प्रतिस्पर्धा,"इलाम (कास) उपराष्ट्रपति नन्दबहादुर पुनले देश आर्थिक समृद्धिको दिशामा अघि बढ्नुपर्ने बताएका छन् । इलाम सदरमुकाममा आयोजित महोत्सवको उद्घाटन गर्दै उनले राजनीतिक परिवर्तनको आन्दोलन सकिएकाले अब आर्थिक उन्नतिका लागि प्रतिस्पर्धा गर्नुपर्नेमा जोड दिए ।अघिल्लो वर्षलाई गौरवमय निर्वाचनका रूपमा बिदाइ गरेको उल्लेख गर्दै ०७५ लाई विकास र समृद्धिको वर्षका रूपमा बनाउनुपर्ने बताए । विभिन्न चरणका निर्वाचन सम्पन्न गरी देशलाई यहाँसम्म ल्याउन सफल भएका छौं, उपराष्ट्रपति पुनले भने, अब विकास र समृद्धिका लागि प्रदेश र स्थानीय तहले प्रतिस्पर्धा गर्नुपर्छ । प्रतिस्पर्धाले मात्र विकास सम्भव हुन्छ ।"
मन्त्री रायलाई हृदयाघात,"गम्भीर अवस्थामा सहिद गंगालाल अस्पतालमा भर्ना भएका मन्त्री रायको अवस्था ब्लकेज खुलाएपछि सुधार भएको छ । अस्पतालमै रहेका प्रदेश २ का सांसद उपेन्द्र महतोले मेजर हार्ट अट्याक देखिएको बताए । एनजीओग्राफीपछि ब्लकेज खुलाएर सीसीयूमा राखिएको छ, उनले भने, ७२ घण्टासम्म निगरानीमा राखेर उपचार हुन्छ । स्वास्थ्यमा सुधार भइसकेको छ । खतरामुक्त हुनुहुन्छ ।"
पौडी खेल्दा दुई किशोर बेपत्ता,पाल्पा (कास) कालीगण्डकी नदीमा पौडी खेल्ने क्रममा शनिबार दुई किशोर बेपत्ता भएका छन् । जिल्लाको रिब्दिकोट गाउँपालिका३ हार्थोकका १८ वर्षीय संगम कार्की र सोही ठाउँका १८ वर्षीय आयुष खनाल बेपत्ता भएका हुन् । तानसेन नगरपालिका१३ बौघागुम्हास्थित रानीमहल घुम्न गएका उनीहरू पौडी खेल्ने क्रममा कालीगण्डकी नदीमा डुबेर बेपत्ता भएको डीएसपी विनोद घिमिरेले बताए । उनीहरूको खोजी कार्य जारी छ ।
४ वर्षमा १००० अपहरित,युनिसेफका अनुसार आक्रमण गरिएकामध्ये अधिकांश विद्यालयमा अझै पनि पढाइ सुरु हुनसकेको छैन । विद्यालयमा अत्यधिक क्षति भएको र सुरक्षाको प्रत्याभूति अझै नभएकाले विद्यालय फेरि खुल्न नसकेको युनिसेफले जनाएको छ । सन् २०१४ मा चिबोकको एक विद्यालयबाट २ सय ७६ जना बालिका अपहरण गरिएपछि विश्वको ध्यान त्यसतर्फ गएको थियो । उक्त अपहरणमा परेका बालिकामध्ये सय जना ४ वर्षपछि घर फर्केका थिए । ती घटनाले त्यस क्षेत्रमा अहिलेसम्म असुरक्षा र आतंक जारी छ भन्ने पुष्टि भएको अधिकारकर्मीले बताएका छन् । बालबालिकालाई असर पर्ने गरी विद्यालयमा पटकपटक भइरहेको आक्रमण अत्यन्त निन्दनीय छ । नाइजेरियाका लागि युनिसेफका प्रतिनिधि मालिक फलले भने । सन् २००९ बाट बोको हराम आतंककारी समूहले गरेको आक्रमणमा परी दशौं हजार मानिस मारिएका छन् ।
सिरियामा आक्रमण,"यसैबीच, रुसी विदेशमन्त्री सर्गेइ ल्याभरोभले आफूहरू अमेरिकाले भनेजस्तो रासायनिक आक्रमणको प्रमाण हेर्न आफू आतुर रहेको बताएका छन् । मस्कोमा शनिबार बोल्दै उनले फ्रान्सका राष्ट्रपति इम्यानुएल म्याक्रोंलाई रासायनिक आक्रमणको प्रमाण देखाउन चेतावनी दिए ।"
केकी भन्छिन्आमा बनेको अनुभूति गर्दै छु,"कमेडी फिल्मकै ट्रेन समातेका कारण फिल्म लगानी डुब्ने जोखिम भने कम देखिन्छ । सँगसँगै महिलालाई लिड क्यारेक्टरमा राखेर प्रोटागोनिसको रूपमा कमेडी गराएकी छु, यो आफैंमा ठूलो रिस्क हो, केकीले भनिन् । करिब एक करोड लगानीमा बनेको फिल्ममा उनीसँगै प्रियंका कार्की, ऋचा शर्मा, रवीन्द्र झा, बुद्धि तामाङ लगायतका कलाकार पनि छन् । यही फिल्मबाट विनोद न्यौपानेले नयाँ अभिनेताको रूपमा डेब्यु गर्दै छन् ।"
दोख को फस्टलुक,एसजीटी प्रोडक्सन र ग्रिन हिल इन्टरटेनमेन्टको ब्यानरमा बनेको दोख लाई सविन ज्ञावलीले निर्माण गरेका हुन् । फिल्मको सम्पादन निमेष श्रेष्ठले गरेका हुन् । गीत श्रवण मुकारुङले लेखेका छन् भने संगीत आभासले भरेका छन् । संगम पन्तको संगीत रहेको फिल्ममा नेपथ्य ब्यान्डका अमृत गुरुङले शीर्ष गीत गाएका छन् ।
पोखरामा जिउँदो आकाश,"रेनुका कार्कीको सहनिर्देशन रहेको नाटकमा संगीत संयोजन किरण चाम्लिङ, संगीत परिचालन युनिक, मञ्च व्यवस्थापन सम्भ्रान्त थापा, कोरियोग्राफी कमल राई, वेशभूषा सुनीता मोते, प्रकाश परिकल्पना मिलन नेपाली र पोस्टर चित्र डिजाइन काजी रानाले गरेका हुन् । नाटक वैशाख १५ सम्म मञ्चन हुनेछ । शनिबार अतिरिक्त सो हुने थिएटरले जनाएको छ । यो नाटक सकिए पश्चात् पोखरा थिएटरको प्रस्तुतिमा नाटक बितेका कुरा मञ्चन गरिने बताइएको छ । रूपनारायण सिंहको लेखनमा परिवर्तन कार्कीले निर्देशन गर्ने उक्त नाटकका लागि अभ्यास सुरु भइसकेको छ । पोखरा थिएटरमा खगेन्द्र लामिछानेको लेखन तथा निर्देशनमा नाटक अटलबहादुरको आतंक समेत मञ्चन गर्ने तयारी गरेको थिएटरका सञ्चालक दिलप्रसाद गुरुङले जनाए ।"
हामी मा कुन्ता र अविनाश,"अविनाशले पर्यावरण र वातावरणसँग सम्बन्धित कविता पञ्च महाभूत कविता सुनाए । उनले विद्रोह, सपना, माछा, मेरी आमा, कुन्नी कुन अपरिचित गाउँकी नैनारा बरुवा, आङ्निमा जब तान बुन्छे, खलनायक र हातमा कालो फूल लिएर उभिएकी नायिकालाई कविता सुनाए ।"
बेलायतमा नयाँ वर्ष उल्लास,"संस्थागतदेखि व्यक्तिगत तवरमा अन्य कार्यक्रम पनि तय छन् । यहाँका युवाहरूले नयाँ वर्षमा नयाँ संकल्पका साथ अघि बढ्ने अठोट लिएका छन् । बेलायतमा पहिलो पटक गत वर्ष गरिएको मिसेस नेपाल यूके २०१७ विजेतामध्ये सेकेन्ड रनरअप अमृता गिरी गजुरेल, क्याटवाक उपाधि विजेता गीता बस्नेत पाण्डे र फोटो जेनिक टाइटल जितेकी प्रिमा भट्टराई पन्तले पनि नयाँ बर्षलाई आआफ्नै संकल्प साथ मनाएका छन् । बेलायतको नेपाली समुदायमा पछिल्लो पटक अधिकांश कार्यक्रममा नृत्य प्रस्तुत गरेर चर्चा बटुलिरहेका यी श्रीमती सुन्दरीहरूले २०७५ सालमा सामाजिक र स्वयं सेवालाई मुख्य प्राथमिकता दिने संकल्प गरेका हुन् । अंग्रेजहरूको देश भए पनि नेपालीपन र पर्व कहिल्यै भुल्न नहुने बताउँछन् उनीहरू । केही साता अघिमात्र मिसेस नेपाल यूके टिमले नेपालमा मस्तिष्काघात भएका बालबालिकाको सहयोगार्थ एक च्यारिटी डिनर गरेर करिब दस लाख रुपैयाँ संकलन गरेको थियो ।"
चँदाराको पसिनाको मूल्य,"चँदाराले यसअघि नेपालमा जातपात र छुवाछूत, सांस्कृतिक रूपान्तरण र सम्झनाको तरेलीमा कल्पना बराइली नामक जातीय तथा जीवनीमा आधारित पुस्तक प्रकाशन गरेका थिए । पसिनाको मूल्य माथि साहित्यकारहरू डारामजी तिम्सिना, धनञ्जय बास्कोटा र समालोचक मिश्र वैजन्तीले टिप्पणी गरेका थिए ।"
२० स्रष्टाका कथा,संग्रहमा प्रत्येक कथाकारका पुरानो र नयाँ कथा रहेको सम्पादक विमल भौकाजीले जनाए । पुस्तक डिकुरा प्रकाशनले छापेको हो ।
निकुञ्ज ऐन परिवर्तनको माग,ऐन संशोधनमा व्यवधान भए आफू माडी आएर आन्दोलनमा जानुको विकल्प छैन है भनेर घोषणा गर्ने उनले बताए । त्यस्तो अवस्था आउँदैन होला ।
कृषि कर्ममा गाउँपालिका अध्यक्ष,"साविक ढुंखर्क गाविसका अध्यक्षसमेत रहेका उनी सशस्त्र द्वन्द्वको समयमा ५ वर्ष विस्थापित पनि भए । आफ्नै नेतृत्वमा गाउँमा विभिन्न सामाजिक काम गरेका उनलाई समाजसेवा र राजनीति गर्न आम्दानी पनि गर्नुपर्छ भन्ने पर्यो । गाउँमा कुनै काममा अप्ठ्यारो पर्दा श्रीमतीले सहकारीमा राखेको पैसा चलाए, पछि उनको गाली खानुपर्यो, उनले भने, आम्दानी पनि चाहिने रहेछ भनेर व्यवसाय थालेपछि फर्केर हेर्नुपरेको छैन । नेपाल किसान संघका जिल्ला अध्यक्षसमेत रहेका उनले गाउँमा कुखुरापालन सुरु गरे, उनको सिको गरेर गाउँमा सुरु गर्ने धेरै भए । तरकारी खेती सुरु गर्ने पनि उनी पहिलो नै हुन् । कुखुरापालन र तरकरी खेतीको सिको अरूले सुरु गर्न थालेपछि मैले छोडिदिएँ, उनले भने, नर्सरी व्यवसाय पनि अरू कसैले सुरु गरे मैले विश्राम लिन्थें तर कोही भेटिएका छैनन् । उनकै पहलमा ढुंखर्कलाई लोठ सल्लाको पकेट क्षेत्र घोषणा गरिएको छ । उनको नर्सरी हेर्न, बिरुवा किन्न र अध्ययन, अवलोकनका लागि आउनेको भीड नै लाग्ने गरेको छ । काम सानोठूलो नहुने भन्दै उनी स्वदेशमा नै केही गर्न सबैलाई अनुरोध गर्छन् ।"
डिप्रेसनका कारण आत्महत्या बढ्दो,"आत्महत्याका सबै घटनाबारे प्रहरीलाई समेत जानकारी हुँदैन । प्रहरीलाई जानकारी दिएपछि पोस्टमार्टम गर्न शव हेटौंडा ल्याउनुपर्ने भएकाले पनि दुर्गम गाउँमा भएका आत्महत्याको घटना प्रहरीलाई जानकारी नदिईकनै परम्पराअनुसार दाहसंस्कार गर्ने गरिएको छ । अधिकांश आत्महत्याका घटना डिप्रेसनकै कारणले हुने गरेको बताउँदै डा दवाडीले भने, एक्लै बस्ने, झोक्राउने व्यक्तिले नै आत्महत्याको बाटो रोज्छन् ।"
प्याराग्लाइडिङले तान्यो पर्यटक,"यहाँ आउने पर्यटकको प्याराग्लाइडिङसँगै सिन्धुको ह्योल्मो क्षेत्र, हेलम्बु गाउँपालिकाको हेलम्बुस्थित गुम्बा, माने छयोर्तेन, गुफा छिर्ने लक्ष्य हुने गरेको छ । हेलम्बुको पदमार्गको अनुभवपछि फर्कंदा राजधानी चाँडै पुगिने सडक भएकाले पनि यहाँको प्याराग्लाइड पर्यटनको सम्भावना थप बढेको छ ।"
जात्रामय भक्तपुर: बिस्केटको पाँचौं दिन ढालियो लिंगो,"त्यस्तै, मध्यपुर थिमि विष्णुवीर, सिद्धिकाली, बालकुमारी, दक्षिण बाराहीलगायत ठाउँमा पनि स्थानीय जात्रा मनाइए ।"
काठमाडौंमा पनि बिस्केट,मेला र जात्रालाई पछिल्लो पुस्तामाझ सहज हस्तान्तरण गर्न युवा सहभागिताका लागि सांस्कृतिक कार्यक्रमसमेत गरिएको समितिका सल्लाहकार मनीष जोशीले बताए । शनिबार साँझ ५ बजे टोखाको भूतखेलमा पञ्चबलि दिइएको छ ।
"सावधान, सुर्तीले लिन्छ ज्यान !",यो कुल मृत्युको ६० प्रतिशत हो । जसको मुख्य कारण सुर्तीजन्य र मदिराजन्य पदार्थ सेवन नै हो । सुर्तीजन्य पदार्थकै कारण मात्रै बर्सेनि ५ लाखले ज्यान गुमाइरहेको संगठनको तथ्यांक छ ।
अस्पतालको छतबाट हामफालेर क्यान्सरपीडितद्वारा आत्महत्या,"काठमाडौं (कास) टोखास्थित ग्राण्डी अस्पतालको छैटौं तलाबाट हामफालेर १६ वर्षीय बिरामी कृष्ण क्षत्रीले आत्महत्या गरेका छन् । क्यान्सरपीडित कृष्ण गत फागुन २० देखि अस्पतालमा भर्ना भएर उपचार गराइरहेका थिए । शुक्रबार साढे ४ बजे कुरुवालाई छक्याएर हामफालेको महानगरीय प्रहरी परिसर, काठमाडौंका एसएसपी विश्वराज पोख्रेलले बताए । पोख्रेलले थप उपचार सम्भव नहुने थाहा पाएर बिरामीले आत्महत्या गरेको हुन सक्ने बताए । बिरामीले आत्महत्या गरेपछि अस्पतालले यसअघि लागेको उपचार खर्च मिनाहा गरेको छ ।"
टोल सफाइ अभियान,"भक्तपुर (कास) नयाँ वर्षको अवसरमा सूर्यविनायक नगरपालिका३ का स्थानीयले टोल सफाइ अभियान थाले । आफ्नो घरअगाडि आफैं सफा गरौं भन्ने नारासहित स्थानीय सफाइमा जुटेका हुन् । यसअघि हनुमन्ते खोला सरसफाइ अभियानमा समेत लागेका स्थानीयले टोलटोलमा जनचेतनासमेत जगाउने बताएका छन् । हरेकले आफ्नो घरअगाडि सफा राखे टोल आफैं सफा हुन्छ । अरूलाई गुहार गर्नै पर्दैन, नयाँ अभियानबारे निवर्तमान सांसद केदारप्रसाद सञ्जेलले भने । ब्रह्मनगर सुधार समितिले शनिबार आयोजना गरेको नव वर्षको शुभकामना आदानप्रदान कार्यक्रममा सरसफाइमा जोड दिइएको थियो । कार्यक्रममा वडा सदस्य घनश्याम भट्टराई, साहित्यकार डा विश्वनाथ प्रेम, कृष्णप्रसाद ढुंगेल, शान्तिराम ओली, पण्डित रामप्रसाद सुवेदीसहितले अभियानमा साथ दिने प्रतिबद्धता जनाए । केही सातादेखि चलेको हनुमन्ते खोला सफाइ अभियान पनि सक्रिय पारिने जनाइएको छ ।"
फाइटर्सलाई एमपीएल उपाधि,प्रतियोगिताका उत्कृष्ट ब्याट्सम्यान हाम्रो किचेन प्यान्थर्सका शुभम अग्रवाल तथा उत्कृष्ट बलर टिपटपका सुमित शर्मा भए । उदीयमान खेलाडीमा डीएभीका शिखर बोथ्रा चुनिए । म्यान अफ द सिरिजले ५ हजार तथा अन्य व्यक्तिगत विधाका उपाधि विजेताले ३ हजार बराबरको गिफ्ट भौचर प्राप्त गरे । करिब दुई साता चलेको प्रतियोगितामा १० टोलीको सहभागिता थियो ।
जनकलाई राष्ट्रपति सिल्ड,"विजेता खेलाडीलाई प्रदेश ३ मुख्यमन्त्री डोरमणि पौडेल, प्रदेशसभा सदस्य प्रेमबहादुर पुलामी, हेटौंडा उपमहानगरपालिकाका मेयर हरिबहादुर महत, आयोजक जिल्ला खेलकुद विकास समिति मकवानपुर अध्यक्ष माधव तिमल्सिनाले पुरस्कृत गरे । मुख्यमन्त्री पौडेलले हेटौंडा६ गौरीटारमा रहेको केन्द्रीय खेलकुद प्रतिष्ठानलाई व्यवस्थित बनाउन आफू लागिपरेको बताए ।"
पाथीभरामा चेस हुने,"आयोजक समितिका निर्देशक राजकुमार मेन्याङ्बोका अनुसार शीर्ष १५ स्थानसम्म आउनेलाई पुरस्कृत गरिनेछ । विधागत पुरस्कार राखिएको छ । उत्कृष्ट महिला, भेट्रान, यू१६ सहित ताप्लेजुङ र याङवरकका उत्कृष्ट शीर्ष तीनका विजेताले क्रमश: ८, ५ र ३ हजार पुरस्कार पाउने छन् । त्यस्तै अनरेटेडतर्फ र स्थानीय खेलाडी लाई पनि पुरस्कृत गरिनेछ । चेस जिल्लामा गत वर्ष फुङलिङ नगरपालिकामा सुरु भएको हो ।"
एन्फा निर्वाचन: तत्कालै मिति तोक्न एएफसीको पत्र,"गौतम सुजखु र मनीष श्रेष्ठको उजुरीमा उच्च अदालतले एन्फालाई बाटोको म्यादबाहेक १५ दिनभित्र लिखित जवाफ पेस गर्न पनि आदेश दिएको थियो । तर एन्फाले शुक्रबारसम्म अदालतलाई जवाफ दिएको छैन । जिल्ला संघको निर्वाचनसँगै उजुरीकर्ताको माग पूरा भइसक्यो, एन्फाका प्रवक्ता सन्जीव मिश्रले भने, उम्मेदवार हुन प्रतिनिधि नै हुनुपर्छ भन्ने छैन, विधानअनुसार पछिल्ला ५ वर्षमा दुई वर्ष फुटबलमा सक्रिय हुनेले एन्फाको निर्वाचनमा उम्मेदवार हुन पाउँछन् । त्यसैले एन्फा कार्यसमिति निर्वाचनको बाटो खुलेको छ । अब अदालतलाई एकदुई दिनमै जवाफ पठाएर चाँडै निर्वाचन गर्नेछौं ।"
दिल्लीको पहिलो जित,"त्यसअघि मुम्बईले २० ओभरमा ७ विकेट गुमाउँदै १ सय ९४ रन जोडेको थियो । ओपनरद्वय सूर्यकुमार यादव र एभिन लेविसले आक्रामक शतकीय साझेदारीसहित उत्कृष्ट सुरुआत दिलाए पनि मध्यक्रममा ब्याटिङ सन्तोषजनक हुन सकेन । यादवले ५३ तथा लेविसले ४८ रनको योगदान दिएका थिए । तेस्रो नम्बरका इशान किशनले २३ बलमा ४४ रन जोड्नुबाहेक अन्य ब्याट्सम्यानले उल्लेख्य योगदान दिन सकेनन् । दिल्लीका लागि ट्रेन्ट बोल्ट, ड्यानियल क्रिस्टियन र राहुल टेवाटियाले २२ विकेट लिए ।"
चेल्सीको उत्कृष्ट पुनरागमन,सेभियाभिल्लारियल बराबरसेभिल स्पेनिस ला लिगाअन्तर्गत शनिबार सेभिया र भिल्लारियलको खेल २२ को बराबरीमा टुंगिएको छ । एक समय २० ले पछाडि परेर १० खेलाडीमा रहेको अवस्थामा पेनाल्टी चुकाएको सेभिया अन्तिम समयमा दुई गोल गर्दै खेल बराबरी गर्न सफल भयो । भिल्लारियलले ड्यानियल राबा र कार्लोस बाकाको गोलमा २० को अग्रता लिएको थियो । विसाम बेन येडर दोहोरो पहेँलो कार्ड पाएपछि १० खेलाडीमा समेटिएको सेभियाका नोलिटोले पेनाल्टी चुकाएका थिए । लगत्तै उनले गोल गरे । त्यसको ५ मिनेट नबित्दै स्टिभन एन्जोन्जीले गोल गरेर खेल बराबरीमा ल्याए ।
आठौं राष्ट्रिय खेलकुद: मिति तोकिँदा नेपालगन्जमा र्याली,"उनका अनुसार पौडी पोखरीका लागि साढे १५ लाख रुपैयाँ विनियोजन गरिएको छ । भारोत्तोलन खेल भवन निमार्णका लागि २० लाख, कोहलपुर क्रिकेट मैदानका लागि ९० लाख रुपैयाँ चालु आर्थिक वर्षमा विनियोजन भएको छ । नेपालगन्जस्थित जीर्ण कभर्डहलको छानो फेर्न ४० लाख, जुडो एकेडेमीका लागि २० लाख विनियोजन गरिएको क्षेत्रीय खेलकुद विकास समितिले जनाएको छ । त्यस्तै, सुर्खेत रंगशाला निर्माणका लागि ८५ लाख, बर्दिया जिल्लामा रंगशाला निर्माण गर्न ३० लाख रुपैयाँ विनियोजन भएको छ । दाङस्थित बेलझुन्डी अन्तर्राष्ट्रिय स्तरको रंगशाला निर्माणका लागि ३४ लाख र लमही अन्तर्राष्ट्रिय क्रिकेट मैदान निर्माणका लागि ४० लाख रुपैयाँ छुट्याइएको छ ।"
बद्रीलाललाई मिश्रित नतिजा,ग्रान्ड मास्टरद्वय रुसका अलेक्जान्डर फोमिनी र भारतका सन्दिपन चन्दाले बराबरी खेल्दै अंक बाँडेका छन् । तेस्रोमा फोमिनीले भारतका शुभ्यान कुन्डु र सन्दिपनले नेपालका क्यान्डिडेड मास्टर विवेक थिङलाई हराएका थिए । दुवैले ३५ अंक छ । भारतका प्रिन्स बजाज र हर्षबद्र्धन जीबीले बराबरी खेले । भारतका दीपसेन गुप्ताले राहुल गुरुङलाई हराएर साढे ३ अंक बनाए । नेपालका रुपेश जैसवाल र मनीष हमालले चौथो चरणमा जित पाए । रुपेशले भारतका शुभम् शुक्ला र फिडे मास्टर मनीषले भगवतीप्रसाद शर्मालाई हराए ।
शीतल माविलाई सिल्ड,रनिङ सिल्डमा जिल्लाका १६ विद्यालयले सहभागिता जनाएका थिए । समापनमा ११ औं राष्ट्रपति रनिङ सिल्ड गराइने विद्यालयसमेत घोषणा गरिएको थियो । आठ बीसकोट नगरपालिका९ को बालकल्याण माविमा ११ औं राष्ट्रपति रनिङ सिल्ड हुने जिल्ला खेलकुद विकास समितिका सचिव छविलाल केसीले जानकारी दिए । कार्यक्रममा सिल्डको झण्डा हस्तान्तरण गरिएको थियो ।
ठूलासँगै साना खेलाडी,"प्रतियोगितामा नेपालका चर्चित टिमहरू मनाङमस्र्याङ्दी, नेपाल पुलिस, सशस्त्र प्रहरी बल, त्रिभुवन आर्मी, थ्रीस्टार, रमपम झापा ११, संकटा र रिजालको मोरङ ११ ले प्रतिस्पर्धा गरेका थिए । भुटानको थिम्पु फुटबल क्लब र भारतको मोहमडन स्पोर्टिङ क्लब पनि प्रतिस्पर्धामा सहभागी थिए । हरेक खेलको म्यान अफ द म्याचले १० हजार र म्यान अफ द टुर्नामेन्टलाई मोटरसाइकल दिइएको थियो । उत्कृष्ट गोलकिपर, मिडफिल्डर, डिफेन्स, बढी गोलकर्ता, उत्कृष्ट व्यवस्थापक, प्रशिक्षकलाई पनि पुरस्कृत गरिएको थियो ।तस्बिरहरू : वेदराज पौडेल"
"नयाँ वर्ष, नयाँ प्रण","हामीले कैयौं वसन्त बिताइसकेका छौँ । पछाडि फर्केर हेर्ने हो भने, अलिकति खुसी, केही दु:ख र गुनासोले जीवन रंगिएको छ । जीवनको कुन वर्ष परिणाममुखी बन्यो र कुन समय व्यर्थमा बित्यो त्यसको लेखाजोखा गर्ने उपयुक्त समय पनि यही हो । मैले अहिले जे गरिरहेको छु, योभन्दा पनि केही बढी गर्न र बन्न सक्ने थिएँ भन्ने चेत मनको अन्तरकुन्तरमा थोरै मात्र पनि छ भने त्यसलाई सही ढंगले विकसित गराउने योभन्दा राम्रो अर्को अवसर आउने छैन । त्यसैले नयाँ वर्षको अवसरमा प्रत्येकले अरूभन्दा जिम्मेवार, अनुशासित, जानकार र सर्वोत्कृष्ट हुने प्रण गरौँ । प्रण मात्र हैन, त्यसलाई योजना बनाएर कार्यान्वयन नै गरौँ । एक वर्ष आफ्नो परीक्षा आफैं लिएर हेरौँ । परिणाम कस्तो आउँदो रहेछ, हेराँै र समीक्षा गरौँ । सचेत र जिम्मेवार रूपमा भित्री मनदेखि गरिएको संकल्पले जीवनको गोरटो अवश्य बदलिनेछ । भविष्य सुन्दर बन्नेछ । नयाँ वर्षलाई खुसीखुसीले स्वागत गरौँ । परम्परागत तौरतरिकामा थोरै फरकपन ल्याऔँ । लक्ष्य र योजनाका साथ अघि बढौँ । सबैलाई नयाँ वर्ष २०७५ को मंगलमय शुभकामना !"
नयाँ वर्ष,कमल कोइराला
कसरी बदल्ने बानी ?,"स्वस्थ्य बानीलाई नै आफ्नो रुचिमा बदल्नुपर्छ । उदाहरणका लागि, शारीरिक व्यायामलाई आफ्नो रुचि बनाउन सकिन्छ । त्यसका लागि विद्यालयमा हुने खेलकुदमा सहभागिता जनाउन सकिन्छ । नाचगान र सांस्कृतिक कार्यक्रमहरूमा आफूलाई सक्रिय राख्न सकिन्छ । आकर्षक तर हानिकारक स्थितिबाट बच्न पहिलेदेखि नै आफूलाई मानसिक रूपमा तयार राख्नुपर्छ । त्यस्तो अवस्थाको कसरी समाना गर्ने भनेर पहिल्यै योजना बनाउन पनि सकिन्छ । आफूलाई परेका समस्या समाधान गर्नका लागि परिवार, साथी, शिक्षक र अभिभावकको सहयोग लिन सकिन्छ । कुनै सफलता हात लागेको छ भने त्यसमा पर्याप्त खुसी हुनुपर्छ । यसले आफूलाई स्वस्थ्य व्यवहार प्रदर्शनमा अझ अगाडि बढ्न प्रेरित गर्छ । (साइकोलजी टुडे र न्युज इन हेल्थको सहयोगमा)"
फेरिएको लक्ष्य,"यस्तो सोच्दै मत कल्पनामा हराएँछु । दिदीले भन्नुभयो, हजुरआमाहरूको खाना तयार भयो । अनि म पनि खुसी हुँदै हजुरआमाहरूलाई खाना खुवाउने काममा सहभागी भएँ । उहाँहरूलाई फेरि भेट्न आउँछौं भनेर हामी त्यहाँबाट फर्कियौँ । बाटोमा आउँदै थियौँ, मैले रोइरहेको एउटा कुकुरको बच्चा देखेँ । मलाई माया लागेर आयो । मैले त्यसलाई नजिकैको पसलबाट बिस्कुट किनेर खुवाएँ । घर फर्केपछि मलाई लाग्यो ठूलो भएर म डक्टर, इन्जिनियर होइन, जनावरलाई सहारा दिने काममा लाग्नेछु । मानिस त बोल्न सक्छ । आफ्ना कुरा भन्न सक्छ । तर जनावर त बोल्द पनि सक्दैन । त्यसैले म जनावरलाई हेर्छु । मेरो फेरिएको लक्ष्य बाबा अमालाई सुनाएँ । उहाँहरू पनि खुसी हुनुभयो । रिस्ता न्यौपानेअपी स्कुल, काठमाडौं"
हामी बालक,"कोही मुना आजका कोही कोपिला,फक्रेपछि फुल्नछौँ हामी जोसिला ।भोलि देश हाँक्नेछौँ हामी चालक,भविष्यका हामी नै राष्ट्रपालक ।मलजल पाएमा हामी बढ्नेछौँ,पढाउनु बाआमा धेरै पढ्नेछौँ ।लक्ष्य हाम्रो दूर छ : माथि चन्द्रमा,अलिक परै पुग्नेछौँ चौधपन्ध्रमा ।नदीजस्तै बगेर समुद्र भेट्नेछौँ,आज दिनु सहारा भोलि प्यास मेट्नेछौँ ।देश राम्रो फूलबारी हामी हौँ फूल,भविष्यका जलदाता हामी नै मूल ।हाम्रा पुर्खा गोर्खाली गाउँ वीरगाथा,चढ्ने भोलि हामी नै सगरमाथा ।कलिलो यो बिहान घाम नछेक,हामीलाई भुसुना कहिल्यै नदेख ।"
सफलताको बाटो,"आजको सुन्दर कोपिला भोलि फक्रन्छौँ,सधैं मिहिनेत गरेर सफलताको बाटो पक्रन्छौँ ।ज्ञानगुनका कुरा सिक्दै महान् बन्नेछौँ,विस्तार विस्तार प्रगतिको बाटो खन्नेछाँै ।लगनशील बनेर असल व्यक्ति हुनेछाँै, राष्ट्रको सेवा गरेर चर्चाको शिखर छुनेछाँै ।मीठो बोली शिष्टताको प्रदर्शन गर्नेछौँ,सुन्दर देश नेपाललाई असल व्यक्तिले भर्नेछौँ ।हिमाल पहाड तराई आपसमा मिल्नेछौँ,देशको वैरी सबैलाई विषालु बनी खिल्नेछाँै ।दु:ख सुख घामछाया हो जीवनको रीत ।यसै साग मानवले लगानु पर्छ है मीत ।।"
नेपाल,"कति राम्रो नेपाल देश भन्दै पर्यटक आउँछन् ।नेपालभरि घुम्छन्, घुम्छन् अनि फर्कन्छन् ।।सबै कुरा बुझेपछि धेरै खुसी हुन्छन् ।सबैले नै हाम्रो नेपाल राम्रो भन्ने गर्छन् ।।विराज तिमिल्सिना, कक्षा५ हिन्दू विद्यापीठ नेपाल, ललितपुर"
को ठूलो ?,"स्कुलको अफिस कोठामा टेलिभिजन हेरिरहेका सबै जना दङ्ग परे । सबै जना ट्वाल्ल परेर एकअर्कालाई हेरेको हेर्यै भए । विजय असाध्यै खुसी भए । उनले मनमनै भने, धन्य भगवान् ! अब म पनि धेरै पढेर ठूलो किसान बन्छु, मेरो बाबाजस्तै !"

शीर्षक,विवरण
मोदी भ्रमण वैशाख अन्तिम साता,"नयाँदिल्ली चैत तेस्रो साता भारतको तीनदिने राजकीय भ्रमणका क्रममा नयाँदिल्ली रहँदा प्रधानमन्त्री केपी ओलीले सबैजसो औपचारिक र अनौपचारिक कार्यक्रममा भूगोलले सानोठूलो भए पनि नेपाल र भारतको हैसियत एउटै भएकोमा जोड दिएका थिए । तर, महिना दिन नबित्दै उक्त भनाइविपरीतका कूटनीतिक व्यवहार देखिएको छ । विशेषगरी भारतीय समकक्षी नरेन्द्र मोदीको नेपाल भ्रमणको मिति तय गर्ने सवालमा । परराष्ट्र मन्त्रालय स्रोतका अनुसार भारतले मे दोस्रो साता प्रधानमन्त्री मोदीले नेपाल भ्रमण गर्ने सन्देश पठाइसकेको छ । भारतको पछिल्लो प्रस्तावले काठमाडौंलाई अप्ठ्यारोमा पारेको देखिन्छ । नेपालका प्रधानमन्त्रीहरूले पहिलो विदेश भ्रमण भारतकै गर्ने परम्परालाई निरन्तरता दिएका ओली त्यसपछि उत्तरी छिमेक चीनको भ्रमणमा जाने तयारी सुरु भइसकेको छ । परराष्ट्रमन्त्री प्रदीप ज्ञवालीको साताव्यापी चीन भ्रमण त्यही उद्देश्यमा केन्द्रित थियो । तर, ज्ञवाली काठमाडौं ओर्लंदानओर्लंदै दिल्लीले मोदीको नेपाल भ्रमणको मितिसहितको सन्देश पठाइसकेको छ । नयाँदिल्लीको मिति किटानीले नेपाली पक्षलाई अप्ठ्यारोमा पारेको अधिकारीहरूको भनाइ छ । हामीसँग सल्लाहै नगरी एकपक्षीय ढंगले मिति तोकिएको छ, काठमाडौंस्थित एक उच्च अधिकारीले कान्तिपुरसँग भने । मोदीको भ्रमण मिति तोक्दा नयाँदिल्लीले फेरि एकपटक आफ्नो अनुकूलतामात्र हेर्न खोजेको देखिन्छ । भारतको दक्षिणी राज्य कर्नाटकमा १२ मेमा विधानसभा चुनाव हुँदै छ, जसलाई मोदीको पार्टी सत्ताधारी भाजपा र विपक्षीहरूले पनि प्रतिष्ठाको लडाइँका रूपमा लिएका छन् । तमिलनाडु, केरलालगायत राज्यबाट विस्तारै फैलँदै गएको मोदी सरकारविरुद्धको जनमतलाई कर्नाटकबाटै रोक्न भाजपाले पूरै शक्ति लगाएको छ । भाजपा अध्यक्ष अमित शाह अड्डा नै जमाएर बसेका छन् त्यहाँ । हाल युरोप भ्रमणमा रहेका मोदी पनि स्वदेश फर्कनासाथ कर्नाटक लाग्नेछन् । कंग्रेस आईलगायत विपक्षी दलले पनि कर्नाटकबाटै मोदी सरकारविरुद्ध माहोल तताउने रणनीति बुनेका छन् । आगामी वर्ष हुने संघीय संसद्को चुनावका लागि कर्नाटकको चुनावले निर्णायक भूमिका खेल्ने सत्ताधारी र विपक्षी दुवैको बुझाइ छ । आफ्नो दोस्रो कार्यकालका लागि निर्णायक मानिएको चुनावलाई मोदीले पनि गम्भीर रूपमा लिएको देखिन्छ । त्यसैले चुनाव प्रचार गर्ने अन्तिम दिनसम्म पनि मोदी कर्नाटकमै रहनेछन् । चुनावको ४८ घण्टाअघिदेखि निषेधाज्ञा लागेपछि उनी दिल्ली फर्कने र लगत्तै काठमाडौं प्रस्थान गर्ने कार्यक्रम बनाइएको छ । प्रधानमन्त्रीको चुनावी कार्यक्रम अनुकूल हुने गरी नै दिल्लीले नेपाल भ्रमणको मिति तोकेको सहजै बुझ्न सकिन्छ । चुनावी दौडधुपलगत्तै नेपाल भ्रमणमा जानुका पछाडि प्रधानमन्त्री ओलीको सम्भावित चीन भ्रमणलाई केही पछि धकेल्नु पनि रहेको स्रोतले बताएको छ ।चीनसँगको निकट सम्बन्ध र भारतविरोधी जनमतमा टेकेर ओली सत्तामा पुगेको दिल्लीका अधिकारीहरूको बुझाइ छ । पछिल्लो भ्रमणबाट केही आश्वस्तजस्तो देखिए पनि ओलीको चीन भ्रमणका बेला हुन सक्ने सम्झौता र समझदारीप्रति दिल्ली निकै चनाखो देखिन्छ । त्यही आशंकाबीच ओलीको चीन भ्रमणअगावै मोदीलाई काठमाडौं उतार्ने रणनीति दिल्लीले बनाएको हो । मोदी नेपाल भ्रमणमा छिट्टै आउन खोज्नु भारत शक्तिशाली प्रधानमन्त्री ओलीसँग सम्बन्ध बनाइराख्न चाहन्छ भन्ने सन्देश नै हो, परराष्ट्र मामिलाका जानकार निश्चलनाथ पाण्डेले भने, ओलीको चीन भ्रमणको मिति यकिन नभइसकेकाले पनि भारतबाट प्रस्ताव आएको हुनुपर्छ । त्यसो त उच्चस्तरीय भ्रमणको मिति नयाँदिल्लीबाटै तय हुने प्रचलन नयाँ भने होइन । राष्ट्रपतिदेखि प्रधानमन्त्रीको भारत भ्रमण होस् वा भारतबाट हुने त्यही स्तरको भ्रमण सबैमा भारतीय पक्ष निर्णायक बन्दै आएको छ । त्यसैको पछिल्लो उदाहरण ओलीको भारत भ्रमण हो । काठमाडौंमा ओलीको भ्रमणको मिति यकिन गर्न छलफल सुरु हुनुअगावै दिल्लीले मिति तोकेको र त्यसलाई सार्वजनिक गरिदिएको थियो । २३२५ चैतमा प्रधानमन्त्री ओलीलाई स्वागत गर्न आफू तयार रहेको सन्देश दिल्लीले दुई साताअघि नै काठमाडौंलाई दिएको थियो । उक्त सन्देश सञ्चार माध्यमहरूमार्फत सार्वजनिक भएपछि नेपाली अधिकारीहरू अवाक् बनेका थिए । र, उनीहरू त्यो त भारतको प्रस्ताव हो, हामीले भ्रमणको निर्णय गरिसकेका छैनौं बताइरहेका थिए । भारतीय अधिकारीहरूको आग्रहमा नेपाली पक्षबाट औपचारिक रूपमा भ्रमणको मिति सार्वजनिक नगरिएको नेपालको परराष्ट्र मन्त्रालयले बताइरहँदा भारतले भने आफूले प्रस्ताव गरेकै मितिमा भ्रमणको तयारी बढाइसकेको थियो । र, पछि ढिलो गरी नेपालको परराष्ट्र मन्त्रालयले सार्वजनिक भएको मितिमै प्रधानमन्त्री भारत जाने तय गर्यो । प्रधानमन्त्री ओली त्यो भ्रमणमा जाँदा त्यसै समय चीनमा भइरहेको उच्चस्तरीय बोआवो सम्मेलनमा उनको उपस्थिति प्राविधिक कारणले असम्भव हुन पुगेको थियो । गला मिल्दैमा सम्बन्ध सुध्रिन्नपूर्वप्रधानमन्त्री तथा नयाँ शक्ति पार्टीका संयोजक बाबुराम भट्टराईले उच्चस्तरीय राजनीतिक भ्रमणले मात्र दुई देशबीचको सम्बन्धमा रहेका समस्या र अविश्वास नहट्ने दाबी गरेका छन् । भ्रमण हुनु आफैंमा गलत नभए पनि भित्री संरचनागत समस्या हल नभएसम्म पछिल्ला समय भएका देखावटी र तामझामपूर्ण भ्रमण को कुनै अर्थ नरहेको उनले बताए । नेपालभारत प्रबुद्ध समूह (ईपीजी) ले दिने संयुक्त प्रतिवेदनले दुवै देशको सम्बन्ध कसरी अगाडि बढ्छ भन्ने निक्र्योल गर्ने भट्टराईको दाबी छ । सन् १९५० को सन्धि पुनरावलोकन र सीमालगायत सबै समस्या समाधान गरेर नयाँ ढंगले अघि बढ्यो भने नेपालभारतबीचको सम्बन्ध सुध्रियो भन्ने बुझ्नुपर्छ । अन्यथा मोदीजी र ओलीजीको गला मिल्दैमा केही हुँदैन, उनले भने । भारत र चीन भ्रमणका लागि भइरहेको तानातान अर्थहीन रहेको उनले बताए । यस्ता को कता जाने जस्ता सतही कुरा भन्दा पनि मूल विषयको समाधानमा केन्द्रित हुनुपर्ने भट्टराईको भनाइ छ । मोदीजी नेपाल जाने कि ओलीजी चीन पहिले जाने यस्ता कुराको कुनै अर्थ छैन, भ्रमणका लागि भ्रमण गर्नुभन्दा पनि मूल विषयमा केन्द्रित भएर भेटघाट हुनुपर्छ, अनि मात्र यस्ता भ्रमणको अर्थ रहन्छ, नयाँ शक्ति पार्टीको भारतस्थित प्रवासी संगठन अन्तर्राष्ट्रिय नेपाली समाज सञ्जालले नयाँदिल्लीमा आयोजना गरेको कार्यकर्ता भेटघाट तथा प्रशिक्षणका क्रममा दिल्ली रहेका पूर्वप्रधानमन्त्री भट्टराईले कान्तिपुरसँग भने ।"
तीन अध्यादेश निष्क्रिय हुँदै,संसद्ले स्वीकृत गरे पनि प्रतिस्थापन विधेयक नल्याइँदा स्वत: निष्क्रिय हुने अवस्थानिरन्तरता दिन चाहे सरकारले फेरि अध्यादेश जारी गर्न सक्छ : विज्ञ
मौलिक हक संविधानमा मात्रै,असोज ३ भित्र मौलिक हकसम्बन्धी कानुन नबनाए संविधान नै संशोधन गर्नुपर्ने अवस्था आउँछ पूर्वप्रधानन्यायाधीश
राजपा पनि टुक्रियो,"काठमाडौं (कास) राष्ट्रिय जनता पार्टी (राजपा) ले शुक्रबार आफ्नो प्रथम स्थापना दिवस मनाउँदै गर्दा असन्तुष्ट नेताहरूले बेग्लै पार्टी घोषणा गरेका छन् । ६ मधेसकेन्द्रित दल मिलेर गत वर्ष वैशाख ७ कै दिन राजपा गठन गरेका थिए । नेता महन्थ ठाकुरको नेतृत्वमा रहेको तराई मधेस लोकतान्त्रिक, राजेन्द्र महतो नेतृत्वको सद्भावना, शरदसिंह भण्डारी नेतृत्वको राष्ट्रिय मधेस समाजवादी, महेन्द्र यादव नेतृत्वको तराई मधेस सद्भावना, राजकिशोर यादव नेतृत्वको मधेसी जनअधिकार फोरम गणतान्त्रिक र अनिल झाले नेतृत्व गरेको नेपाल सद्भावना पार्टीबीच एकीकरण भएको थियो । राजपा नेता महतोले जनभावनाअनुसार ६ पार्टी एक भए पनि संगठनलाई अझै एकीकृत गर्न बाँकी रहेको भन्दै आगामी वर्ष संगठन र राजनीतिक मुद्दालाई प्रभावकारी बनाउने प्रण स्थापना दिवसमा गरिएको बताए । गाउँदेखि केन्द्रसम्मै संगठनलाई अझै एकीकृत र संगठित गर्नुपर्ने काम बाँकी छ, उनले भने, दोस्रो संविधान संशोधनको मुद्दालाई सदनमा समेत प्रभावकारी बनाउने काम हामी गर्नेछौं । उनले प्रदेश र संघीय संसद्मा संविधान संशोधनको मुद्दा प्रभावकारी रूपमा अघि बढाइने बताए । जुन मुद्दाका लागि हामीले एकता गर्यौंं, त्यही मुद्दालाई छाड्ने कुरा हुन्न । सम्पूर्ण तागत र क्षमताका साथ संविधान संशोधनको मुद्दा अघि बढाउने छौं, महतोले भने ।स्थापना दिवसमा शुभकामना दिन विभिन्न राजनीतिक दलका नेता, कार्यकर्ता, मानव अधिकारकर्मी, कूटनीतिक नियोग, न्यायिक तथा सुरक्षा निकायका अधिकारीहरू उपस्थित थिए । माओवादी केन्द्रबाट भने कुनै पनि नेता उपस्थित नभएको राजपा महासचिव केशव झाले बताए । राजपा संयोजक ठाकुर भने उपचारका क्रममा नयाँदिल्ली छन् । उनीबाहेक अध्यक्ष मण्डलका सबै सदस्य स्थापना दिवसमा सहभागी थिए । यता, स्थापना दिवसकै दिन राजपाका असन्तुष्ट नेताहरूले छुट्टै पार्टी खोलेका छन् । राजपा उपाध्यक्ष अशोककुमार यादवको नेतृत्वमा नयाँ पार्टी घोषणा गरिएको हो । पार्टीको नाम राष्ट्रिय जनता पार्टी (लोकतान्त्रिक) राखिएको छ । यादवसहित ३३ केन्द्रीय सदस्य नयाँ पार्टीमा समावेश भएको दाबी शुक्रबार आयोजित पत्रकार सम्मेलनमा गरिएको थियो ।"
जोर्डनमा उपचार गराउँदै १९ नेपाली,"काठमाडौं जोर्डनस्थित किङ हुसेन मेडिकल सेन्टर र अल वासहिर अस्पतालमा दुई पुरुष र १७ महिला नेपाली कामदारको उपचार भइरहेको छ । उनीहरू इएम मालिवन टेक्सटायल (गार्मेन्ट) उद्योगका कामदार हुन् । जोर्डनको पेत्रास्थित मानास क्षेत्रमा गत अप्रिल १३ तारिखमा बस दुर्घटना हुँदा उनीहरू घाइते भएका थिए । दुर्घटनामा एक नेपाली महिलाको घटनास्थलमै मृत्यु भएको थियो । ७ जनाको अवस्था गम्भीर थियो । बिदाको दिन घुम्न जाँदा पेत्राको सडकको मोडमा बस पल्टिएको थियो । बसमा २९ नेपाली महिलासहित ४६ जना विदेशी कामदार थिए । घटनास्थल जोर्डनको राजधानी अम्मानबाट २ सय २० किमि दक्षिणमा पर्छ ।जोर्डन मामिला हेर्ने इजिप्टस्थित नेपाली दूतावासका अनुसार उक्त घटनामा २२ वर्षीया रविना राईको मृत्यु भएको थियो । उनी एक वर्ष तीन महिनादेखि उक्त कम्पनीमा कार्यरत थिइन् । दुर्घटनामा ३३ वर्षीया गीता राई, २७ वर्षीया निर्मला राजभण्डारी र २१ वर्षीया अम्बिका रम्तेल सार्कीले बायाँ हात गुमाएका छन् । गीता ९ महिना, निर्मला ६ महिना र अम्बिका तीन महिनाअघि जोर्डन पुगेका थिए । ३० वर्षीया सम्झना खत्री, २९ वर्षीया एकुमाया प्रधान र २४ वर्षीया पवित्रा कार्कीको बायाँ पाखुराको हड्डी भाँच्चिएको छ । खत्री ५ वर्ष र कार्की २ वर्ष ८ महिनाअघि जोर्डन पुगेका थिए । २७ वर्षीया सरिताकुमारी थिङ हेन्जानको अवस्था अझै गम्भीर छ । अल वासहिर अस्पतालमा उपचार गराइरहेका अन्य घाइतेमा २४ वर्षीया शर्मिला श्रेष्ठ, २८ वर्षीया दीपा महरा, २२ वर्षीया दीपा लोप्चन, २३ वर्षीया रीता गुरुङ, ३४ वर्षीया विष्णुमाया राई, ३१ वर्षीया गंगा महरा, २१ वर्षीया सोनु गुरुङ, २४ वर्षीय डम्बरबहादुर विश्वकर्मा र २३ वर्षीया भवी विक छन् । २८ वर्षीया कृष्णमाया तामाङ, २८ वर्षीया सुनिता गुरुङ र २१ वर्षीया दावाडोल्मा तामाङ भने डिस्चार्ड भई कम्पनीको क्याम्प फर्किएका छन् । नेपाली दूतावासका प्रवक्ता सुजन बिडारीका अनुसार घाइते नेपालीको उपचारमा जोर्डन सरकारले विशेष ध्यान दिइरहेको छ । जोर्डनका परराष्ट्र, श्रम, आन्तरिक मन्त्री र प्रहरी प्रमुखबाट चासो व्यक्त भइरहेको छ, उनले भने, जोर्डनस्थित अवैतनिक दूतले घाइते र कम्पनीसँग नियमित भेटघाट गरिरहेका छन् ।"
दोधारमा ओली,"काठमाडौं भारतको तीनदिने राजकीय भ्रमणलगत्तै परराष्ट्रमन्त्री प्रदीप ज्ञवालीलाई बेइजिङ पठाएका प्रधानमन्त्री केपी ओली पहिला चीन भ्रमण गर्ने कि भारतीय प्रधानमन्त्री नरेन्द्र मोदीलाई काठमाडौंमा स्वागत गर्ने दोधारमा छन् । ज्ञवालीको भ्रमणक्रममा चीनले ओलीलाई स्वागत गर्न आतुर रहेको सन्देश दिएको छ भने कूटनीतिज्ञहरूले भारतीय समकक्षीलाई चीन भ्रमणअगावै काठमाडौंमा स्वागत गर्न सुझाएका छन् । यसले प्रधानमन्त्रीलाई निर्णय लिन कठिन बनाएको छ । प्रधानमन्त्री स्वयंले निर्णय गरिसक्नुभएको होला तर हामीलाई यसै गर्नू भन्नुभएको छैन, ओली निकटस्थले भने, परराष्ट्रमन्त्री ज्ञवालीसँग छलफलपछि दुवै उच्चस्तरीय भ्रमणको टुंगो लाग्छ ।स्रोतका अनुसार मोदी काठमाडौं ओर्लनुअघि नै प्रधानमन्त्री बेइजिङ पुगेर फर्कनेबारे आन्तरिक छलफल चलिरहे पनि निर्णय हुन बाँकी छ । भारतीय प्रधानमन्त्री मोदीको नेपाल भ्रमण वैशाख अन्तिम वा जेठ पहिलो साता नै हुनसक्ने परराष्ट्रका अधिकारी बताउँछन् । भारतीयले उक्त चाहना कूटनीतिक माध्यमबाट व्यक्त गरिसकेको भए पनि त्यसको निर्णय भएको छैन ।प्रधानमन्त्री भएपछि पहिला दिल्ली जाने परम्परालाई निरन्तरता दिएका ओलीलाई चीन भ्रमण तत्काल गर्न एक प्रकारको दबाब छ । परराष्ट्र मन्त्रालयमा प्रधानमन्त्रीको उत्तर यात्रा र मोदीको काठमाडौं यात्राबारे लगातार छलफल भइरहे पनि कुन पहिला भन्ने टुंगो लाग्न सकेको छैन ।ओलीले जेठ १५ मा संसद्मा बजेट पेस गर्नुअघि आफ्नो कुनै भ्रमण नहुने बताएकाले पनि तयारी गर्न अन्योल भएको परराष्ट्रका एक अधिकारीले बताए । यद्यपि प्रधानमन्त्री जतिसक्दो छिटो चीन जाने वातावरण परराष्ट्रमन्त्री ज्ञवालीले आफ्नो भ्रमणक्रममा मिलाएका छन् । दुई वर्षअघि प्रधानमन्त्री हुँदा चीनसँग भएका सम्झौता कार्यान्वयन तहमा नआएकाले त्यसलाई मूर्त रूप दिन ओलीको चीन भ्रमण उपयोगी हुन सक्ने अधिकारीहरू बताउँछन् । उच्चस्तरको भ्रमण वर्ष भनिरहेको अवस्थामा भारतीय प्रधानमन्त्रीको नेपाल भ्रमण वा ओलीको चीन भ्रमण हुनुलाई अस्वाभाविक मानिएको छैन तर भ्रमणको प्राथमिकता अन्योलमा रहेको अधिकारीहरू बताउँछन् । भ्रमणहरूबारे छलफल भइरहेको छ । प्रधानमन्त्रीको राजकीय भारत भ्रमणमा र त्यसपछि पनि उच्चस्तरको भ्रमणबारे छलफल भइरहेको छ । अहिले नै यो वा त्यो भन्नुभन्दा बजेटको तयारीले केही ढिला हुन सक्छ तर निर्णय भइसकेको छैन, प्रधानमन्त्रीका प्रमुख राजनीतिक सल्लाहकार विष्णु रिमालले भने, प्रधानमन्त्रीको भ्रमण पनि हुन्छ । दुवै छिमेकबाट नेपालमा पनि भ्रमण हुन्छ । अहिले सबै भ्रमण छलफलकै चरणमा छन् ।भारतीयहरूले तिथि नै सार्वजनिक गरिसके नि भन्ने जिज्ञासामा उनले भने, त्यो उनीहरूको विषय हो । हामीले यहाँको अवस्था र अनुकूलता पनि हेर्नुपर्छ । बजेट सेसन आरम्भ हुँदै छ । अहिले प्रधानमन्त्री एमालेमाओवादी एकता टुंगोमा पुर्याउन लगातार छलफलमा छन् ।तीनै तहको चुनाव सम्पन्न भएर नयाँ तथा बलियो सरकार गठनपछि भएको परराष्ट्रमन्त्री ज्ञवालीको चीन भ्रमण आफैंमा अर्थपूर्ण छ । ओली सरकारले चीनसँगको सम्बन्धलाई निकै महत्त्व दिएको छ । समृद्ध नेपाल र सुखी नेपालीको नारामा अडेर छिमेकी मुलुकसँग सहकार्य गर्न सरकार चुक्दैन, उनको भनाइ छ । भ्रमण हुने विषयमा छलफल चलिरहेको छ । हुन्छ नै तर अहिले नै यो वा त्यो भन्न सक्ने अवस्था छैन । केही ठोस निक्र्योलमा हामी पुग्न लागेका छौं । दुवैतर्फको अनुकूलताले नै भ्रमण हुने हो, चीनबाट फर्केपछि शनिबार उनले कान्तिपुरसँग भने, अब छलफल गर्छौं र तय गर्छौं । हामी अहिले छलफलमै छौं ।विदेश नीतिमा छिमेकले बढी र पहिलो प्राथमिकता पाउने उल्लेख गर्दै ज्ञवालीले बेइजिङमा भनेका थिए, चीनसँगको सम्बन्धलाई हामीले ठूलो महत्त्व दिँदै आएका छौं । हाम्रो सिद्धान्तअनुसार नै एक चीन नीतिप्रति नेपालको प्रतिबद्धता पुन: दोहोर्याउँछु । दुई वर्षअघि भएका सम्झौताको समीक्षा पनि उनको भ्रमणमा भएका छन् । पारवहन सम्झौता तथा नेपालचीन खुला व्यापारका लागि संयुक्त रूपमा सम्भाव्यता अध्ययन गर्ने समझदारी कार्यान्वयनबारे छलफल भए पनि अझै त्यसमा ठोस उपलब्धि हुन सकेको छैन । हामीले पारवहन सम्झौताबारे विमर्श गर्यौं र आगामी दिनमा यसलाई अन्तिम रूप दिन सहमत भयौं । चीनसँगको व्यापारमा नेपालले बेहोर्नुपरेको ठूलो घाटामा सुधार गर्न सहयोगी उपाय अपनाउन आग्रहसमेत गरें, उनले भने । उनले जतिसक्दो छिटो प्रधानमन्त्रीको चीन भ्रमण हुने बताएका थिए । ज्ञवालीले बेल्ट एन्ड रोड इनिसिएटिभ (बीआरआई) अन्तर्गतको समझदारी कार्यान्वयन गर्ने सम्बन्धमा समेत छलफल भएको बताएका छन् । यसका लागि अर्थ र परराष्ट्र सचिवले परियोजना छनोट गरिसकेका छन् । यो परियोजनाले भौतिक पूर्वाधार, रेलमार्ग, सडकमार्गसहित सीमापार कनेक्टिभिटी को विकास, व्यापार विस्तार, पर्यटन, लगानी र जनस्तरको सम्बन्धमा योगदान दिने नेपालको अपेक्षा रहेको उनले उल्लेख गरे । सीमापार बहुआयामिक यातायात सञ्जाल विकास गर्ने विषयमा छलफल भएको र यसले छिट्टै मूर्त रूप पाउने उनको धारणा छ । चीनले अघि बढाएको बीआरआईमार्फत साझा समृद्धिका लागि व्यापार र आर्थिक एकीकरणको क्षेत्रमा सहकार्य गर्न नेपाल तयार रहेको उनको धारणा छ । सहकार्यमा उपलब्धि हासिल गर्न सँगसँगै अगाडि बढ्न नेपाल र चीनले समझदारी गरिसकेकाले त्यहाँ छिट्टै पुग्ने विश्वास छ, उनले भने, चीनसँग सहकार्य गर्नु नेपालका लागि गर्वको विषय हो । चिनियाँ पक्षले भने नेपाल शान्ति, स्थायित्व र विकासको युगमा प्रवेश गरेकाले अब भारतसँग पनि सहकार्य गरेर विकास अघि बढाउनुपर्नेमा जोड दिएको छ । ज्ञवालीसँगको भेटमा चिनियाँ विदेशमन्त्री वाङ यीले विकासका लागि सहकार्यमा जोड दिइसकेका छन् ।केरुङसम्म चिनियाँ रेल आएपछि काठमाडौंसम्मको नेपालचीन सीमापार रेलमार्ग तथा काठमाडौंपोखरालुम्बिनी रेलमार्गको अवधारणा अघि बढेको र सम्भाव्यता अध्ययन प्रतिवेदन तयार गर्ने कामसमेत भइरहेको छ । विस्तृत परियोजना प्रतिवेदन तयार गर्ने तयारी रहेकाले त्यसमा कुन तवरबाट काम हुने अन्योल छ । नेपाल र चीन दुवैको हित हुने परियोजना छनोट गर्न तथा चिनियाँ सरकारको सहयोगमा बन्ने परियोजनालाई प्रभावकारी ढंगले लागू गर्न संयन्त्र निर्माण गर्ने सहमति ज्ञवालीको चीन भ्रमणमा भएको छ । यद्यपि यस्तो परियोजना छनोटको विषयमा यसअघि नै अर्थ र परराष्ट्र सचिवले काम गर्दै आएका थिए । चीन सरकारले आफ्ना प्रमुख सहरमा नेपाललाई मुख्य पर्यटकीय गन्तव्यका रूपमा प्रचार गरिदिएमा चिनियाँ पर्यटक नेपालमा वृद्धि हुने बुझाइ नेपालको छ । यसमा नेपालले चीनलाई औपचारिक आग्रह गरिसकेको छ ।नेपालले निकै जोड दिएको क्रस हिमालयन रेलमार्गलाई चीनले समेत सकारात्मक रूपमा लिएको छ । त्यो रेल नेपाल हुँदै कुन अन्तर्राष्ट्रिय सञ्जालमा जोड्ने भन्ने विषय चीनका लागि महत्त्वपूर्ण रहन्छ भने नेपाललाई चीनको रेल काठमाडौं ल्याउनु नै महत्त्वको विषय हो । रेलमार्ग नेपाल सरकारको प्राथमिकतामा रहेको स्पष्ट पारेको भए पनि चीनले नेपालले गर्ने तयारीलाई हेरिरहेको छ । ज्ञवालीको चीन भ्रमणक्रममा हिमालयन क्षेत्रमा बहुआयामिक यातायात सञ्जाल विस्तार गर्न सहमति जुटेको छ । तर, त्यसका लागि दुवै देशले परियोजना छनोट गरी अन्तिम रूप दिनुपर्ने हुन्छ ।"
रेलमार्ग अध्ययन छिट्टै,"काठमाडौं परराष्ट्रमन्त्री प्रदीप ज्ञवालीले केरुङबाट काठमाडौं, काठमाडौंबाट पोखरा हुँदै लुम्बिनी जोड्ने रेलमार्गको सम्भाव्यता अध्ययन तत्काल थाल्न चीन सरकार सकारात्मक रहेको बताएका छन् । चीन भ्रमण गरी शनिबार फर्केका ज्ञवालीले त्रिभुवन विमानस्थलमा सञ्चारकर्मीसँग कुराकानी गर्दै चीन सरकारलाई उक्त रेलमार्ग अनुदानस्वरूप निर्माण गरिदिन नेपालले आग्रह गरेको बताए । नेपालका तर्फबाट चीन सरकारलाई केरुङबाट काठमाडौं, काठमाडौंबाट पोखरा हुँदै लुम्बिनी जोड्ने रेलमार्ग सम्भाव्यता अध्ययन कार्य तत्काल प्रारम्भ गर्न अनुरोध गरिएको छ, उनले भने, त्यसमा चीन सरकारबाट सकारात्मक जवाफ प्राप्त भएको छ ।उनले चीनसँग यातायात सञ्जाल विस्तार, अन्तरदेशीय विद्युत् प्रसारण लाइन निर्माण, कृषिको आधुनिकीकरण, पर्यटन प्रवद्र्धन तथा जनस्तरको सम्बन्ध विस्तारलाई नेपालले उच्च प्राथमिकतामा राखेको जानकारी दिए । चीनको एक क्षेत्र एक मार्ग (बीआरआई) अन्तर्गत सहयोगका लागि नेपालले निर्धारण गरेका प्राथमिकताका ती पाँच क्षेत्रबारे चिनियाँ सरकारसित विस्तृत छलफल भएको उनले बताए । ज्ञवालीले चिनियाँ विदेशमन्त्रीसितको वार्ताका क्रममा आफूले रसुवागढीकेरुङ सीमानाकाको स्तरोन्नति गर्ने र आगामी दिनमा थप नाका खोल्ने विषयमा छलफल गरेको उल्लेख गर्दै तातोपानी नाका तत्काल सञ्चालनका लागि आग्रह गरिएको जानकारी दिए ।उनले नेपालको चीनसँगको बढदो व्यापार घाटा कम गर्ने विषयमा समेत छलफल भएको बताए । वार्ताका क्रममा चिनियाँ विदेशमन्त्रीले नेपाली उत्पादनलाई चीनमा राम्रो बजारको पहुँच र सुविधा प्रदान गर्ने आश्वासन दिएको जानकारी ज्ञवालीले दिए । उनका अनुसार चीनले आफ्नो खुलापन र सुधारबाट सिर्जित अवसरको फाइदा लिनसमेत आग्रह गरेको छ ।"
विवाद मिलाएर अघि बढ्छु,"काठमाडौं कांग्रेस सभापति शेरबहादुर देउवाले पार्टीभित्रको विवाद मिलाएर अघि बढ्न प्रतिबद्ध रहेको बताएका छन् । निर्वाचन हारलाई लिएर निरन्तर आलोचना भइरहेका बेला उनले पार्टी मिलाउने जिम्मेवारी आफ्नै काँधमा रहेको बताएका हुन् ।काठमाडौं कांग्रेसको भेलालाई शनिबार सम्बोधन गर्दै देउवाले पदाधिकारी मनोनयन र विभाग गठन गर्ने तयारी थालेको जानकारी दिए । उनीअघि बोलेका पूर्वमहामन्त्री प्रकाशमान सिंहले भने विधान संशोधनबिना पदाधिकारी र विभाग गठन गर्न नमिल्ने दाबी गरेका थिए । विधानमा महाधिवेशन सम्पन्न भएको दुई महिनाभित्र पार्टी पदाधिकारी, विभागसहित सम्पूर्ण समितिले पूर्णता पाइसक्नुपर्ने व्यवस्था छ तर दुई वर्ष दुई महिना बित्दा पनि ती काम भएका छैनन् ।देउवाले अबको केन्द्रीय कार्यसमिति बैठकमै पदाधिकारी मनोनयनको प्रस्ताव लैजाने र विभाग गठनको प्रक्रिया अघि बढाउने तयारी गरेका छन् । यसलाई लिएर वरिष्ठ नेता रामचन्द्र पौडेल पक्षले विधानविपरीत काम नगर्न सुझाउँदै आएको छ । खुमबहादुर खड्काको निधनका कारण स्थगित केन्द्रीय कार्यसमिति बैठक आइतबारदेखि सुचारु हुँदै छ । कि विधानको व्यवस्था निलम्बन गर्नुपर्यो कि संशोधन, पौडेलपक्षीय नेताहरूको भनाइ छ, विधान संशोधन नगरी दुई महिनाभित्र गरिसक्नुपर्ने काम अब कसरी गर्ने ? देउवाले भने विधानको व्यवस्थाप्रति चासो दिएका छैनन् । केन्द्रीय कार्यसम्पादन समिति, संसदीय समिति गठन गर्दा केही नबोल्ने, अहिले पदाधिकारी र विभाग बनाउने बेला विधानविपरीत भन्न पाइन्छ ? देउवानिकट एक केन्द्रीय सदस्यले भने । देउवाले संसदीय समिति र केन्द्रीय कार्यसम्पादन समितिसमेत विधानविपरीत गठन गरेका थिए । पौडेल पक्षले अहिले यी दुवै समिति विघटन हुनुपर्ने माग राखेको छ । पौडेलपक्षीय नेताले पदाधिकारी मनोनयन र विभाग गठनतिर भन्दा संघीय संरचनाअनुसार पार्टीलाई रूपान्तरण गरी १४ औं महाधिवेशनको तयारीमा जुट्नुपर्ने प्रस्ताव केन्द्रीय कार्यसमिति बैठकमै राखेका छन् । सिंहले विधि र नियमबाहिर गएर पार्टी सञ्चालन गर्न खोजे सशक्त विरोध गर्ने बताए । दुई महिनाभित्र गठन हुनुपर्ने विभाग र पदाधिकारी मनोनयन हुन सकेन । हामीले त्यतिबेलैदेखि आवाज उठाउँदै आएका हौं, उनले भने, तत्कालीन सभापति गिरिजाप्रसाद कोइरालाले विधि र नियम मिच्दा पनि मैले विरोध गरेकै हुँ । अहिले पनि गर्छु । विधि र विधान मिच्ने अधिकार कसैलाई छैन । देउवाले सिंहको भनाइमा कुनै जवाफ दिएनन् । निर्वाचनमा अन्तर्घातका कारण न्यूनतम २० सिट हारेको दाबी गर्दै उनले यस्तो अनुशासनहीनता अन्त्य गर्ने बताए । सरकार अधिनायकवादको बाटोमा गएको भन्दै उनले प्रधानमन्त्री केपी ओलीको आलोचना पनि गरे । राष्ट्रिय अनुसन्धान विभाग, राजस्व अनुसन्धान विभाग र सम्पत्ति शुद्धीकरण विभाग प्रधानमन्त्री कार्यालय मातहत ल्याएर ओलीले मुलुकमा अधिनायकवाद शासन लाद्न खोजेको उनको तर्क थियो । महामन्त्री शशांक कोइरालाले पार्टीलाई एकढिक्का बनाउन लागिपरेको बताएका छन् । पार्टीलाई एकढिक्का बनाउनुपर्छ, सबैलाई समेटेर मिलाउने काम अब मेरो काँधमा आएको छ, उनले भने । केन्द्रीय सदस्य प्रकाशशरण महतले वाम गठबन्धनकै कारण कांग्रेसले प्राविधिक रूपमा मात्रै हारेको बताए ।केन्द्रीय सदस्य गगन थापाले हारको जिम्मेवारी लिएर नेतृत्व अघि बढ्नुपर्ने बताए । नेतृत्वकै कमीकमजोरीले पार्टीले हारेको हो । केन्द्रीय सदस्यको हैसियतले मैले कति प्रतिशत हिस्सा लिनुपर्छ, म तयार छु तर सबैले यो हारको जिम्मेवारी लिन तयार हुनुपर्छ । काठमाडौं कांग्रेसका सभापति सवुज बानियाँ, कोषाध्यक्ष गोविन्द पुडासैनीलगायतले पार्टीभित्रको गुटउपगुट अन्त्य हुनुपर्ने माग गरेका थिए ।"
जसले बनाए घलेगाउँ,"प्रेम पोखरामा आयोजित पर्यटनसम्बन्धी गोष्ठीमा गए । मुख्यवक्ता थिए डा हर्क गुरुङ । हिमाल देखाउनुपर्छ, पैसा आफैं आउँछ भन्ने डा गुरुङको भनाइले उनलाई लोभ्यायो । उनले हिमाल हेरेर पातीघारी समाउँदै दिसा गर्ने स्थानीयको बानीलाई रोके । पर्यटकलाई हिमाल हेर्ने वातावरण बनाउनुपर्छ, त्यही पाती पर्यटकको शिरमा चढाउनुपर्छ भन्दै घरघरै हिँडे । शौचालय बनाउने अभियान चलाए । गाउँ सफा राख्न उर्दी गरे । घरआँगनमा सागपात फलाउन अनुरोध गरे । गाउँमा हराएको घाँटु, सोरठी र कृष्णचरित्रलाई ब्युँताए । पर्यटकलाई बाटैमा लिन जाने र लिन जानेक्रममा यालमी नाचेर भित्र्याउन थाले । सुरुमा १२ घरको पिँढी र धन्सारमा कोठा बनाउन लगाए । बाहिरी मान्छे गाउँमा ल्याएको भन्दै त्यतिबेला गाउँले सबै रुष्ट बने । केही त बोल्नै छाडे । कसैले प्रेम घलेको कुरा सुन्नु हुँदैन भनेर समूह बनाउन थाले ।माओवादी सशस्त्र द्वन्द्व उत्कर्षमा पुग्दै गर्दा गाउँ सुनसान थियो । त्यही बेला प्रेमले ग्रामीण पर्यटन विकास समिति गठन गरे । चहलपहल बढाउन समितिले ०५७ सालमा महोत्सव आयोजना गर्यो । महोत्सव घोषणासँगै माओवादी कार्यकर्ताले उनलाई अपहरण गरे । तपाईंहरू नयाँ नेपाल बनाउन हिँड्नुभएको छ । हामी गाउँको विकास गरौं भनेर लागेका छौं भनेपछि प्रेमका कुरा माओवादीलाई चित्त बुझ्यो । महोत्सव सम्पन्न भयो । त्यसपछि ललितकला क्याम्पसका चित्रकारले घलेगाउँमा कला महोत्सव गरे । महोत्सव र गाउँको प्रचारका लागि राजधानीमा सांस्कृतिक कार्यक्रम देखाएर पैसा संकलन गरे । घलेगाउँको प्रचार बढै गयो । आन्तरिक तथा बाह्य पर्यटक गाउँमा देखिन थाले ।पर्यटन बोर्डले २००३ को पर्यटन वर्षमा घलेगाउँलाई पनि जोड्यो । सरकारी अधिकृत घलेगाउँ उक्लिन थाले । प्रचारप्रसारले घलेगाउँलाई ग्रामीण पर्यटकीय गाउँका रूपमा चिनायो । नेता, मन्त्री पनि घलेगाउँ आएर बस्न थाले । हाल प्रदेश ४ का मुख्यमन्त्री पृथ्वीसुब्बा गुरुङ पर्यटन तथा नागरिक उड्डयनमन्त्री हुँदा घलेगाउँ सार्क राष्ट्रकै नमुना गाउँ घोषित भयो । ३२ वर्षकै उमेरमा जनप्रतिनिधि बनेका प्रेम अहिले पनि जनप्रतिनिधि नै हुन् । त्यतिबेला उनी एउटा गाविस (हाल एउटा वडा) का अध्यक्ष थिए । अहिले सात गाविस मिलाएर बनाइएको (९ वडा) गाउँपालिकाका अध्यक्ष । गुरुङ पहिचान बचाइराख्न उनले गाउँपालिकाको नाम गुरुङ जातिको आदिम थलो क्व्होलासोंथर राखेका छन् । काठमाडौं जाँदा म:म: खाएपछि १० प्रतिशत सेवा शुल्क लेखेको बिल लिएर उनी गाउँ फर्के । गाउँघरमा बढी सेवा दिनुपर्छ भनी उनले सबैको सहमतिमा सेवा शुल्कलाई १५ प्रतिशत राखे । हरेक होमस्टेले कमाएको पाँच प्रतिशत ग्रामीण पर्यटन विकास समिति घलेगाउँलाई बुझाएको हुन्छ । त्यसबाट कार्यालय निर्माण गरी तीन कर्मचारी पालिएको छ । सुरुवातदेखि सल्लाह दिँदै आएका लीलाबहादुर घले, गमबहादुर गुरुङ र पछिल्लो समय आसवीर गुरुङले उनलाई घलेगाउँ बनाउन साथ दिए । लीलाबहादुरको भनाइमा प्रेमले घलेगाउँको मुहार फेरिदिए । यहाँका बासिन्दालाई काम गर्न सिकाए । प्रेमसँगै उपाध्यक्ष बनेर गमबहादुरले होमस्टे व्यवस्थापन गर्दै गए । गाउँमा आउने पर्यटकलाई घरघरै राख्ने चाँजोपाँजोमा उनले साथ दिए । हामी आफैं पनि खटियौं । प्रेम दाइको राम्रो साथ मिल्यो । अनि घलेगाउँ चिनियो, उनले भने । पछिल्लो समय साथ दिँदै आएका आसवीरका अनुसार घलेगाउँवासीको एकमत र एकमनले गाउँमा खेलमैदान बनेको छ, पार्क बनेको छ, क्वोइबो धीं, गुरुङ जातिको अन्तिम घले राजाको सालिकलगायत भौतिक पूर्वाधार निर्माण भएका छन् । भ्युटावर, संग्रहालय, पर्यटन भवन यहाँका पर्यटक लोभ्याउने पूर्वाधार हुन् । यस कार्यका लागि अन्नपूर्ण संरक्षण क्षेत्र आयोजना (एक्याप) को पनि राम्रै सहयोग मिल्यो । युवा पनि अहिले पर्यटक भित्र्याउन जुर्मुराएका छन् । तिनै प्रेमले भित्र्याएको होमस्टेको अवधारणाबाट घलेगाउँ घुम्न र होमस्टेमा बस्न बर्सेनि हजारौं पर्यटक आउँछन् । यही होमस्टे चलाएर घले गाउँवासी आर्थिक हिसाबमा समृद्ध बन्न अग्रसर छन् । हरेक होमस्टेले वार्षिक ४ देखि ८ लाख रुपैयाँसम्म आम्दानी गर्छन् । आम्दानीको आधाभन्दा बढी जोगाउँछन् । ०५७ सालको विषम परिस्थितिमा भित्रिएको होमस्टेले गाउँका सोझासिधा बासिन्दालाई आयआर्जनको बाटो देखाएको छ । गाउँले होमस्टेमा रमाउन थालेका छन् । हरेक दिन पर्यटकको स्वागतसत्कारमा जुटेका छन् । १ सय २० घर रहेको घलेगाउँमा ३२ घरमा होमस्टे छ । गतवर्षबाट दलित समुदायका २ घरमा होमस्टे सञ्चालन गरिएको छ । चार वर्षअघि कृषि विकास बैंकबाट १३ प्रतिशत ब्याजमा १७ लाख रुपैयाँ ऋण लिएर स्थानीयले होमस्टेमा एकै प्रकारका बेडको व्यवस्था गरेका छन् । गाउँमा आएर सहरकै वातावरण खोज्नेका लागि प्रेम आफैंले घलेज होम (उच्चकोटीको होमस्टे) सञ्चालनमा ल्याएका छन् । सुरुसुरुमा गाविसले सहयोग गर्यो । तालिम तथा व्यवस्थापनका लागि एक्यापले सहयोग गर्यो । तत्कालीन जिविसले मेला महोत्सवमा केही सहयोग गर्यो । होमस्टेको कमाइबाट उनीहरूले पर्यटकमैत्री शौचालय निर्माण गरे । घरघरमा धारा बनाए । पर्यटकलाई साँझको समय मनोरञ्जन दिलाउन गाउँमै सामुदायिक भवन निर्माण गरे ।प्रेमले घलेगाउँलाई जसरी चिनाए, त्यसरी नै क्व्होलासोंथर चिनाउने वाचा गरेका छन् । हरेक गाउँलाई घलेगाउँसँग जोड्ने अभियान थालेका छन् । पछिल्लो तीन वर्षको अवधिमा घलेगाउँमा एक लाखभन्दा बढी आन्तरिक पर्यटक भित्रिएका छन् । बाह्य पर्यटक १० हजार आएका छन् । होमस्टेको स्वागत, अर्गानिक खाना र क्याम्पफायरमा पर्यटक रमाउँछन् । हिमाल र कला संस्कृतिकलाई नजिकैबाट नियाल्छन् । सडक, पानी, बिजुली, इन्टरनेटको सुविधा छ । सामूहिक चियाबगान तथा भेडीगोठले पर्यटकलाई थप आकर्षित गरेको छ । घलेगाउँको सिको गर्दै जिल्लाका एक दर्जन ग्रामीण पर्यटकीय गाउँमा होमस्टे सञ्चालनमा ल्याइएका छन् ।"
जिल्ला अस्पताल अस्तव्यस्त,"पाल्पा जिल्लास्थित सरकारी अस्पतालका प्रमुख डा भास्कर हुमागाईंले स्वास्थ्य कार्यालयको सामाजिक परीक्षणपछि तयार पारिएका गुनासोको लिस्ट नै च्यात्ने प्रयास गरे । कर्तव्य फाउन्डेसनका कार्यक्रम संयोजक कृष्ण कार्कीले अस्पतालमा सेवा लिएर फर्केका बिरामी र उनीहरूका आफन्तसँग कुराकानीबाट उक्त लिस्ट तयार पारेका थिए । हामीले अस्पतालकै कर्मचारी, बिरामी, उनका आफन्तबाट जे सुझाव पायौं त्यही प्रस्तुत गर्ने हो, उनले भने, अस्पतालको डाक्टरले गरेको व्यवहार राम्रो भएन । जिल्लाका जनताको स्वास्थ्यप्रति कुनै गाम्भीर्य देखिएन । अस्पतालकै कर्मचारी र सरोकारवालाले लेखापरीक्षण सार्वजनिकीकरण नभएको र फार्मेसी सेवाको आयव्यय रेकर्ड अस्पतालमा नभएको बताएका छन् । यसबाहेक औषधि खरिदसमेत सार्वजनिक खरिद ऐनविपरीत हुने गरेको छ । नि:शुल्क औषधि पर्याप्त मात्रामा छैन । स्वास्थ्य बिमाका औषधिसमेत केही मात्र छन् । अस्पतालमा पिउने पानी नपाएको गुनासो गर्ने सेवाग्राही थुप्रै भेटिन्छन् । सामाजिक परीक्षक कार्कीका अनुसार पानीका लागि राखिएको युरो गार्ड ले कामै गर्दैन । स्वास्थ्यकर्मी ९ बजे अस्पताल हाजिर हुनुपर्नेमा १० बजेपछि मात्र आउने गरेको बिरामीको गुनासो छ । स्वास्थ्यकर्मी र कर्मचारीले सुविधा लिए पनि तोकिएको पोसाक लगाउँदैनन् । अस्पताल प्रमुख हुमागाईं मनोमानी र एकलौटी रूपमा आर्थिक कारोबारमा संलग्न रहेको कर्मचारीकै आरोप छ । अस्पतालको प्रशासनिक कक्ष नै छैन । विगतमा भएका निर्णय र सम्पादन गरिएका गतिविधिको दस्तावेज व्यवस्थित नभएको सार्वजनिक परीक्षक रेखीराम रानाले सार्वजनिक गरे । हुमागाईं भने यी कुनै पनि आरोप स्विकार्दैनन् । फाउन्डेसनले तयार पारेको लिस्टमा उल्लेख भएअनुसार अस्पतालको बिरामी सहायता कक्ष प्रयोगविहीन अवस्थामा छ । बिमा कार्यक्रम सञ्चालन गर्न कर्मचारी नै छैनन् । फोहोर व्यवस्थापन पक्ष पनि निकै कमजोर छ । अस्पतालमा कार्यरत कर्मचारीको बैठक नबसेको गुनासो आएको जनाउँदै कार्कीले कर्मचारी अभावमा प्रयोगशाला सेवासमेत ठप्प रहेको जानकारी दिए । शौचालय र बेसिनमा पानी आउँदैन । भर्ना भएका बिरामीलाई प्रदान गरिने खाना, नास्ता मापदण्डअनुसार भएनभएको अनुगमन गर्ने संयन्त्र नै नभेटिएको सामाजिक परीक्षणका क्रममा जानकारी गराइयो । बिरामी भर्ना कक्ष र बेड सिट पनि फोहोर रहेको, बिरामीलाई लामखुट्टेले टोक्ने गरेको गुनासोसमेत छ । १५ बेडको अस्पतालमा अक्सिजन सेट दुईवटा मात्र छन् । डेन्टल सेवामा आवश्यक सामग्री खरिद भए पनि जनशक्ति अभावमा बन्द छ । चिकित्सकले ओपीडी सेवा प्रदान गर्दा राख्नुपर्ने रेकर्ड व्यवस्थित नभएको सामाजिक परीक्षण गर्न पुगेका नेत्र गैरेले बताए । उनका अनुसार अस्पताल कर्मचारीमैत्री छैन । प्रतीक्षा कक्षमा सौजन्यस्वरूप प्राप्त टीभी पनि बन्द छ । सूचना पाटी प्रयोगविहीन छ । सुत्केरी हुन आएकालाई स्वास्थ्यकर्मीले बेवास्ता गर्दा बच्चा बाहिरै जन्मिएको गुनासोसमेत सेवाग्राहीले राखे । बिरामी भर्ना भएपछि पोसाक परिवर्तन गर्नुपर्ने भए पनि यहाँ उपलब्ध छैन । पछिल्लो समय निर्माण भएको फार्मेसीअगाडि टायल बिछ्याइएको छ । तर बिरामी जाँच गर्ने र भर्ना गर्ने स्थानमा पुग्दा चर्पी गन्हाएर बसिसाध्य हुँदैन । बिरामी बस्न नसकेर आफैं डिस्चार्ज माग्ने गरेका छन् । सेवाग्राही सीता भण्डारीका अनुसार सेवा लिन आउँदा बढी नै झन्झट बेहोर्नुपर्छ । अस्पताल वर्षौर्ंदेखि अस्थायीकरार र प्रशिक्षार्थी डाक्टरको भरमा छ । अहिले दुई स्थायी डाक्टर छन् । सरकारले स्वास्थ्य सेवालाई सबै जनताको पहुँचमा पुर्याउने नीति लिए पनि कार्यालय प्रमुख जिम्मेवार नबन्दा झनै अस्तव्यस्त छ । यसैकारण बिरामी बढी रकम खर्चेर मिसन र लुम्बिनी मेडिकल कलेज जान बाध्य छन् । सरकारी अस्पतालमा दरबन्दीअनुसार डाक्टर हुनुपर्यो, औषधि पनि पाइनुपर्छ, भण्डारीले भनिन्, औषधि नै नपाउने भए किन फार्मेसी खोल्नु । स्वास्थ्यजस्तो संवेदनशील विषयमा राज्यलाई झकझक्याउने काम राजनीतिक दल, सभासदको भए पनि उनीहरूले यहाँको अव्यवस्थालाई चासो दिएकै छैनन् । विभिन्न शिक्षण संस्थामा नि:शुल्क अध्ययन गरेकाको दुई वर्ष अनिवार्य सेवा गर्ने थलो मात्र बनेको छ जिल्ला अस्पताल । १५ बेडको सुविधा भए पनि सकेसम्म बिरामी यहाँ भर्ना हुन चाहँदैनन् । भर्खर पढेर आएकासँग सेवा लिन डर लाग्छ, अस्पतालमा भर्ना भएका भुवनपोखरीका एक बिरामीले भने, तर पनि अन्यत्र उपचार गर्न पैसा छैन । बाध्यताले यहीं बसेको छु । ९ सय प्रकारका औषधि हुनुपर्नेमा अहिले अस्पतालको फार्मेसीमा मुस्किलले १ सय ५० जति पाइन्छन् । यूसीजी, ईसीजी जस्ता सुविधा रहे पनि प्रचारप्रसार छैन । बिरामी उपचारका लागि निजी स्वास्थ्य संस्थामा जानुपर्ने बाध्यता रहेको सेवाग्राही रमेश खनालले गुनासो गरे । प्रदान गरिँदै आएका सेवासमेत बिनानिर्णय फेरिएका छन् । इमर्जेन्सीमा पनि अन कल डाक्टरको व्यवस्था छ तर भनेको समयमा आउँदैनन् । बिरामी कुरेर बस्दा पनि डाक्टर खाना खान गएको भन्छन्, सेवाग्राही देवीबहादुर रानाले भने, यस्तो कुराउने रहेछन् र पो सरकारी अस्पतालबारे बाहिर राम्रो सन्देश नजाने रहेछ । औषधि खरिद प्रक्रिया पनि पारदर्शी छैन । डाक्टर आफंै बुटवल गएर औषधि लिएर आउने गरेका छन् । औषधि डिस्ट्रिब्युटर्ससँग तीनवटा कोटेसन माग्ने र सोहीअनुसार औषधि ल्याइने गरेको स्रोतले जनायो ।"
बिरामीलाई गुणस्तरहीन खाना,"दाङ घोराहीस्थित राप्ती उपक्षेत्रीय अस्पताल स्वास्थ्य सेवा र प्रशासनिक व्यवस्थापनमै कमजोर पाइएको छ । घोराही उपमहानगरपालिकाले शुक्रबार गरेको अनुगमनमा यस्तो भेटिएको हो । उपमहानगरपालिकाका १४ नम्बर वडाध्यक्ष एवं स्वास्थ्य व्यवस्थापन समिति अध्यक्ष शक्तिराम डाँगीका अनुसार अस्पताल हाताभित्रै फोहोरका थुप्रा राखिएको, ढल व्यवस्थापन नगरिएको, शौचालय असाध्यै फोहोर रहेको, बिरामीको बिस्तारा च्यातिएको, पर्याप्त पानी व्यवस्था नगरिएको जस्ता समस्या देखिएका छन् । अस्पतालमा निकै लापरबाही भेटियो, अरूलाई सरसफाइबारे सिकाउने निकायमै ढलको पानी यत्रतत्र बगिरहेको छ । चर्पीमा पानी छैन, उनले भने, बिरामीहरू नाक थुन्दै चर्पी गइरहेको पाइयो । अस्पतालको संस्थागत परिवार नियोजन क्लिनिकका सेवाहरू बन्द रहेको डाँगीले बताए । स्थायी बन्ध्याकरण, परिवार नियोजनका अस्थायी साधन वितरण र परामर्श गर्ने उद्देश्यले क्लिनिक सञ्चालनमा ल्याइएको थियो । सेवाग्राहीले नदेख्ने ठाउँमा बोर्ड राखिएको छ । कोठा पनि भेटाउन सकिने अवस्थामा छैन । स्थायी बन्ध्याकरण सेवा त पूरै बन्द छ, उनले भने, जनशक्ति, पूर्वाधार र आवश्यक उपकरणको अभाव देखिएको छ । परिवार नियोजन क्लिनिककै लागि एक मेडिकल अधिकृत, एक स्टाफ नर्स, एक अहेब, एक अनमी र एक कार्यालय सहयोगीको दरबन्दी भए पनि खटाइएको छैन । जनशक्ति नभएपछि भ्यासेक्टोमी, मिनिल्याप र सर्जिकल गर्भपतन सेवा पूर्णरूपले बन्द भएको छ, डाँगीले भने, यसले गर्दा परिवार नियोजन सेवा लिन चाहनेलाई ठूलो समस्या भएको छ । बन्द क्लिनिक सञ्चालन गर्न वडा कार्यालयले पहल गरिरहेको उनले जानकारी दिए ।अस्पतालमा बिरामीलाई खुवाइने खाना र पकाउने ठाउँसमेत गुणस्तरीय नदेखिएपछि उपमहानगर प्रमुख नरुलाल चौधरीले तत्काल गुणस्तर कायम गर्न अस्पताल प्रशासन र ठेकेदारलाई निर्देशन दिएका छन् । ठेकेदार कम्पनी राजन निर्माण सेवाले वार्षिक २६ लाखमा खाना खुवाउने ठेक्का लिएको छ । बिरामीको स्वास्थ्यमा खेलवाड गर्न मिल्दैन । खाना पकाउने, भाँडा धुने र सुत्ने ठाउँ एकै स्थानमा छ, चौधरीले भने, यस्तो साँघुरो ठाउँमा कसरी सरसफाइ हुन्छ ? दाउराले खाना पकाउँदा धूवाँले नजिकै रहेका बिरामीलाई समस्या भएको देखियो । यसलाई तत्काल अर्को ठाउँमा व्यवस्थापन गर्नुपर्छ ।अस्पतालमा चिकित्सक भनेको समयमा नभेटिने, चिकित्सकलाई सेवा दिन अनुरोध गर्दा झर्किने, गाली गर्ने र राति भिडियो एक्सरे जस्ता सेवा पाउन कठिन हुने गरेको दाङ जिल्ला उद्योग वाणिज्य संघका अध्यक्ष नारायण भुसालले बताए । अस्पतालमा भइरहेको लापरबाहीप्रति कोही जिम्मेवार नदेखिएको उनको भनाइ छ । अस्पतालमा देखिएका समस्या समाधान गर्न र कमजोरी सुधार्न प्रशासन तयार रहेको निमित्त मेडिकल सुपरिटेन्डेन्ट डा प्रताप पोख्रेलले बताए । हामी अस्पतालमा देखिएका समस्या सुधार्न तत्काल पहल गर्नेछौं । जनताका गुनासा सम्बोधन गर्न जिम्मेवार छौं, उनले भने ।"
थन्कियो एम्बुलेन्स,"वीरगन्ज नारायणी उपक्षेत्रीय अस्पतालको सुविधासम्पन्न एम्बुलेन्स झन्डै दुई वर्षदेखि वीरगन्जको एक ग्यारेजमा थन्किएको छ । सवारी दुर्घटनामा क्षतिग्रस्त एम्बुलेन्स अस्पताल विकास समिति र कर्मचारीको गलत सम्झौताका कारण थन्किएको पाइएको छ । उक्त एम्बुलेन्स पाकिस्तान सरकारले अनुदानमा दिएको थियो । अस्पतालको एम्बुलेन्स ग्यारेजमा थन्किँदा एकातर्फ बिरामीले चर्को मूल्य तिरेर निजी एम्बुलेन्स प्रयोग गर्न बाध्य छन् भने अर्कोतर्फ अस्पतालको आम्दानी पनि गुमिरहेको छ । सवारी दुर्घटना हुँदा गल्ती गर्ने सवारी धनीले क्षति पुगेको सवारी ग्यारेजमा लगेर मर्मत सम्भार गराइदिने वा मर्मतका लागि अनुमानित खर्च उपलब्ध गराइदिने सामान्य प्रचलन छ । तर, सरकारी एम्बुलेन्सको अगाडिको भाग कुँचिंदा अस्पतालका कर्मचारी र विकास समितिका सदस्यले गल्ती गर्ने पक्षसँग एम्बुलेन्स मर्मतका लागि नभई बिमा रकमका लागि सहमति गरेका छन् । दुर्घटनामा घाइते भएका एम्बुलेन्स चालकले हालसम्म उपचार खर्च पनि नपाएको गुनासो गरेका छन् । ०७३ वैशाख ३० मा बाराको अमलेखगन्जस्थित तीन नम्बर पुलमा ना३ ख १२४३ नम्बरको ट्रकले उपक्षेत्रीय अस्पतालको ना१झ ९४३ नम्बरको एम्बुलेन्सलाई ठक्कर दिएको थियो । ट्रकमा सामान्य क्षति भए पनि एम्बुलेन्समा ठूलो क्षति पुगेको थियो । एम्बुलेन्सको अगाडिको भाग कुँचिएको थियो । सिसाले चालक विजय राउतको हात, शरीर र टाउकोमा चोट लाग्यो ।९ दिन अस्पतालमा उपचार गराएर उनी घर फर्किए । चालक राउतका अनुसार गाडी मर्मत त टाढाको कुरा घाइते हुँदा उपचारमा लागेको खर्च पनि पाइएको छैन् । बायाँ साइड च्यापेर जाँदै थिएँ, दुर्घटनाको दिन सम्झिँदै राउतले भने, अचानक ट्रकले ठक्कर दियो, भगवान्ले मलाई बचाएँ, ठक्कर लाग्दा केहीबेर बेहोस भएको थिएँ । सवारी दुर्घटनापछि अमलेखगन्ज प्रहरी चौकीले दुवै सवारी र कागजात नियन्त्रणमा लिएको थियो । जेठ १ मा दुवै पक्षबीच प्रहरी चौकीमा सहमति भएपछि सवारी र कागजात प्रहरीले फिर्ता गरिदिएको थियो । सहमति पत्रमा दुवै सवारीमा भएको क्षति आआफैंले बनाउने, घाइतेको पनि आफंैले उपचार गर्ने उल्लेख छ । बिरामी तथा एम्बुलेन्सको कागजपत्र, डकुमेन्ट पेस गरी मानिसको र एम्बुलेन्सको बिमा ट्रक पक्षले दाबी गरिदिने तथा तेस्रो पक्ष बिमाबाट आएको रकम पनि एम्बुलेन्सलाई उपलब्ध गराइदिने सहमति गरिएको छ । सहमति पत्रमा एम्बुलेन्स मर्मत खर्च उल्लेख गरिएको छैन । उक्त सहमति पत्रमा नारायणी उपक्षेत्रीय अस्पतालबाट सूचना अधिकृत रमेशप्रसाद चौधरी, वीरेन्द्र चौधरी, अशोक श्रीवास्तव र तत्कालीन अस्पताल विकास समितिका सदस्य सुदीप लामाले हस्ताक्षर गरेका छन् । यसैगरी ट्रक पक्षबाट नारायणी यातायात व्यवसायी संघका सचिव शालिकराम ढकाल र राजेश खड्कीले हस्ताक्षर गरेका छन् । बिमा दाबीका लागि अस्पताल प्रशासनले सम्पूर्ण कागजात यातायात व्यवसायीलाई बुझाएको लामो समय बितिसक्दा पनि हालसम्म रकम आएको छैन । नारायणी उपक्षेत्रीय अस्पतालका लेखापाल सुवोध यादवका अनुसार एम्बुलेन्स दुर्घटनाबापतको कुनै पनि क्षतिपूर्ति रकम प्राप्त भएको छैन । गलत नियतले गरिएको सहमतिकै कारण क्षतिपूर्ति रकम हालसम्म प्राप्त नभएको अस्पताल स्रोतको दाबी छ । कुनै पनि दुर्घटना हुँदा गल्ती गर्ने सवारी पक्षधरले क्षति पुगेको गाडी मर्मत सम्भार गरिदिने प्रचलन रहँदै आएको छ, एक कर्मचारीले भने, तर, अस्पतालको एम्बुलेन्स कुँचिंदा तत्काल मर्मत सम्भार नगराई बिमा रकमका लागि सहमति गरिएको छ । वीरगन्जको लालबाबुको ग्यारेजमा थन्किएको उक्त एम्बुलेन्स मर्मतका लागि प्राविधिकले झन्डै ११ लाख रुपैयाँको अनुमानित खर्च लाग्ने अस्पताल प्रशासनलाई जानकारी गराएका छन् । सहमति पत्रमा हस्ताक्षर गर्ने अस्पतालका कर्मचारी अशोक श्रीवास्तवले एम्बुलेन्सको सम्पूर्ण कागजात पठाइए पनि यातायात व्यवसायी संघले हालसम्म रकम उपलब्ध नगराएको बताए । मर्मत खर्च नलिई किन बिमाका लागि सहमति गरेको भन्ने प्रश्न गर्दा श्रीवास्तवले भने, त्यसबेला बनाइदिने भनेका थिए, तर बनाएनन् । अस्पताल विकास समितिका अध्यक्ष विनोद गुप्ताले सरकारी अस्पतालमा आर्थिक अराजकता मौलाएको बताए । गलत व्यक्तिलाई कारबाही गर्नका लागि प्रमुख जिल्ला अधिकारीलाई लिखित रूपमै पत्राचार गरिएको उनले जनाए ।"
लक्जरी बसले यात्रा सहज,"काँकडभिट्टा पूर्वपश्चिम राजमार्गमा अचेल पुराना र थोत्रा बस हत्तपत्त देखिन्नन् । बरु चिटिक्क परेका सुविधायुक्त बस बाक्लै गुडिरहेका छन् । प्राय: सबैको राम्रै बसमा सुरक्षित यात्रा गने उद्देश्य हुन्छ । यात्रुको अभिरुचिलाई ध्यानमा राख्दै पूर्वका यातायात व्यवसायीले धमाधम लक्जरी बस भित्र्याइरहेका छन् । केही व्यवसायीले पुराना बसलाई डेन्टिङपेन्टिङ गरेर नयाँ बनाएर यात्रु झुक्याएका पनि छन्, यातायात व्यवसायी विनोद अधिकारीले भने, तर, लक्जरी बस यात्रुको प्राथमिकतामा पर्छन् ।पूर्वमा अहिले सगरमाथा, नागरिक, डलफिन, सूर्योदय र हिमशिखर जस्ता दर्जन बढी कम्पनीका लक्जरी बस सञ्चालित छन् । सबैले गुणस्तरीय र सुरक्षित सेवा प्रदान गरिरहेका छन् । अधिकांश बसले सीसीक्यामेरा जडान गरेका छन् । यात्रुहरू नठगिऊन् र नलुटिऊन् भन्ने उद्देश्य राखेर बसभित्रै सीसीक्यामेरा जडान गरिएको हो । यात्रुको मनोरञ्जनका लागि एलईडी टीभी जडान गरिएको छ । केही बसहरूले इन्टरनेट सुविधासमेत उपलब्ध गराउने प्रतिबद्धता जनाएका थिए । तर, प्राविधिक समस्याले सेवा सञ्चालनमा समस्या भएको व्यवसायी हरि मैनालीले बताए । झापाको सगरमाथा बसले पहिलोपटक यस्तो सेवा सुरु गरेको थियो । ९५ प्रतिशत भन्सार छुट र ७ प्रतिशत सडक सम्भार कर छुटमा भित्र्याइएको बसमा अपांग, महिला र ज्येष्ठ नागरिकका लागि अलग्गै सिट निर्धारण गरिएको छ । अपांग र ज्येष्ठ नागरिकलाई परिचयपत्रका आधारमा ५० प्रतिशत र विद्यार्थीलाई ४५ प्रतिशत छुटको व्यवस्था गरिएको सगरमाथा यातायात प्रालिका अध्यक्ष खगेन्द्र उप्रेतीले बताए । अन्य बसहरूले पनि प्रतिबद्धताअनुरूप नै सेवा दिइरहेको पाइएको छ । काँकडभिट्टाबाट छुट्ने प्राय: बसहरूले करिब ३ घण्टामा विराटनगर र अढाई घण्टामा धरान पुर्याइरहेको बस कर्मचारी खेमराज उप्रेतीले बताए । उनले भने, कहिलेकाहींबाहेक हरेक दिन निर्धारित समयमा गन्तव्यमा पुर्याइन्छ । आफू पुग्ने गन्तव्यबारे जानकारी नपाउँदा धेरै यात्रुले सास्ती पाउने गरेका छन् । यात्रुलाई जानकारी गराउन बसभित्रै प्रत्येक स्टपको नामसमेत सूचित गरिन्छ । बसभित्र सबै सेवा सुविधा समावेश गरेका छौं, सगरमाथाका प्रबन्ध निर्देशक राजकुमार कार्कीले भने, अब यात्रुले सास्ती पाउने छैनन् । यातायात व्यवस्था कार्यालय मेचीका अनुसार साउनदेखि फागुनसम्मको ८ महिनाभित्र विभिन्न कम्पनीका १ सय १२ वटा यात्रु बस दर्ता भएका छन् । जसमा अधिकांश लक्जरी र स्मार्ट बस छन् । कार्यालयका अनुसार पछिल्लो समय लक्जरी बस दर्ता हुने क्रम बढेको छ ।"
मन्त्रीद्वारा बीपी प्रतिष्ठान निरीक्षण,"विराटनगर अनियमितता विवादमा फसेको सुनसरीको धरानस्थित बीपी कोइराला स्वास्थ्य विज्ञान प्रतिष्ठानको प्रदेश १ का सामाजिक विकासमन्त्री जीवन घिमिरेले शुक्रबार निरीक्षण गरेका छन् । उपकरण खरिद र भौतिक संरचना निर्माणमा अनियमितता भएको भन्दै प्रतिष्ठान आलोचित बनिरहेका बेला मन्त्रीले निरीक्षण गरेका हुन् ।प्रतिष्ठान व्यवस्थापनमा समस्या बढेको र यही कारण सेवाको गुणस्तर नै प्रभावित भएको भन्दै प्रदेश सरकारले प्रतिष्ठान सुधारका लागि पहल थालेको छ । प्रतिष्ठानका विभिन्न विभागको अवलोकन गर्दै मन्त्री घिमिरेले पदाधिकारीहरू, विभागीय प्रमुख र कर्मचारीसँग भेटघाट गरेका थिए । त्यस क्रममा उनले सर्वसाधारणलाई उत्कृष्ट सेवा प्रदान गर्न निर्देशन दिए ।धेरैले सेवा लिनुपर्ने संस्थामा गडबडी भइरहनु उचित होइन, मन्त्री घिमिरेले भने, सुधार गरी सेवा दुरुस्त पार्ने प्रक्रियाका लागि प्रतिष्ठानको प्रारम्भिक अवलोकन गरिएको छ, अब अर्को चरणमा पदाधिकारीहरूसित छलफल हुनेछ ।प्रतिष्ठानमा उपकरण खरिदमा अनियमितता, चार सय शय्याको मातृशिशु भवन, दुई सय शय्याको मुटु र दुई सय शय्याकै क्यान्सर अस्पताल निर्माण प्रक्रियामा आर्थिक अनियमितता भएको आरोप लागेको छ । निर्माणाधीन अवस्थाको मातृशिशु उपचार केन्द्रको भवन ६ महिनादेखि रोकिएको छ । मन्त्री घिमिरेले यसबारे कर्मचारी र पदाधिकारीसँग चासो राखेका थिए ।यसअघि प्रदेश सरकारले प्रतिष्ठानमा भएको अनियमितताको गम्भीर रूपले छानबिन गर्ने जनाएको थियो । प्रदेश १ का मुख्यमन्त्री शेरधन राईले चाँडै प्रतिष्ठानको बेथिति अध्ययन गरेर त्यहाँको अवस्था सुधार्न सरकारले आवश्यक कदम चाल्ने बताएका थिए । उनले बेथिति, लापरबाही, भ्रष्टाचार र अनियमितता नियन्त्रण गर्ने प्रतिबद्धता जनाएका थिए । प्रतिष्ठानमा भएका सबै खालका बेथितिलाई अन्त्य गर्न आवश्यक कदम चाल्ने उल्लेख गर्दै उनले चाँडै प्रतिष्ठानको अवस्था अध्ययन गरेर सुधारका लागि अघि बढ्ने बताएका थिए । प्रदेश १ र २ का विभिन्न जिल्लाका र भारतीय सीमावर्ती क्षेत्रका बिरामीको समेत रेफरल सेन्टर का रूपमा मानिएको बीपी कोइराला स्वास्थ्य विज्ञान प्रतिष्ठान अनियमितता विवादले अस्तव्यस्त बन्न थालेपछि प्रदेश सरकारको ध्यानाकर्षण भएको हो ।"
काष्ठमण्डप पुनर्निर्माणमा खिचातानी,"भूकम्पले क्षति गरेको पुरातात्त्विक सम्पदा काष्ठमण्डप पुनर्निर्माणले तीन वर्षमा पनि गति लिन नसक्नु लज्जास्पद छ । स्थानीय समुदाय पुनर्निर्माणमा जुटिसकेका बेला काठमाडौं महानगरपालिका कार्यालयले हस्तक्षेप गरेपछि काष्ठमण्डप निर्माणकार्य अलपत्र परेको हो । पुनर्निर्माणमा आफैं तम्सेको नौ महिना भइसक्दा पनि महानगरले न स्थानीय समुदायसँग समन्वय गर्न सकेको छ न त उनीहरूलाई मौलिकता संरक्षणको विश्वास नै दिलाउन सकेको छ । सहजीकरण गरेर वा अग्रसरता लिएर सम्पदा पुनर्निर्माण छिटो सिध्याउनुपर्नेमा महानगर आफैं ढिलाइको कारक बन्नु विडम्बनापूर्ण छ । बागदरबार, रानीपोखरीजस्ता महत्त्वपूर्ण सम्पदा पुनर्निर्माण पनि काठमाडौं महानगरकै कारण बखेडा उत्पन्न हुँदा सुस्त बनेको थियो । यसबाट महानगरको मनसायप्रति नै प्रश्न उठेको छ । काष्ठमण्डप पुनर्निर्माणमा सरकारले तदारुकता नदेखाएपछि स्थानीय जुर्मुराएका थिए र आफैं निर्माण गर्ने उद्घोष गरेका थिए । उनीहरूले चन्दा उठाएर पहल थालेपछि २०७३ चैत २८ मा राष्ट्रिय पुनर्निर्माण प्राधिकरण, पुरातत्त्व विभाग, काठमाडौं महानगपालिका र स्थानीयको काष्ठमण्डप पुनर्निर्माणका लागि अभियानबीच चारपक्षीय सम्झौता भएको थियो । काष्ठमण्डप पुनर्निर्माण गर्दा लाग्ने रकम सबै स्थानीयले नै जुटाउने सम्झौता थियो । काठ भने महानगरले उपलब्ध गराउनुपथ्र्यो । पुरातत्त्व विभागले गरेको १८ करोड रुपैयाँ लागत अनुमानकै आधारमा स्थानीय समुदायले तयारी गरेको थियो । स्वयंसेवक खटिन थालेका थिए । तर स्थानीय निर्वाचनबाट जनप्रतिनिधि बहाल भएलगत्तै महानगरपालिका कार्यालयले अचानक निर्माणस्थलमा ताला लगाइदियो र आफैंं निर्माण गर्ने घोषणा गर्यो । यसमा स्थानीय समुदायप्रति महानगरको अविश्वास थियो कि कुनै निहित स्वार्थ ? नत्र सरोकारवाला चार पक्षबीच सम्झौता भएर काम अघि बढिरहेको अवस्थामा महानगरले बिनाकारण हस्तक्षेप गर्नु हुँदैनथ्यो । आफैं जुटेका स्थानीयलाई सहयोग र प्रोत्साहन गर्नुपथ्र्यो ।महानगरपालिका आफैं अघि सरेपछि काष्ठमण्डपको निर्माणस्थल लथालिंग अवस्थामा छ । महानगरले नजिकैको रानीपोखरी पुरातात्त्विक मापदण्डविपरीत पुनर्निर्माण कार्य अघि बढाएपछि काष्ठमण्डपमा पनि त्यस्तै हुने आशंका स्थानीयले गर्दै आएका छन् । सम्पदा पुनर्निर्माण ठेक्कामा नभई ज्यालादारीबाट गर्नुपर्नेमा स्थानीयको जोड छ । ठेक्कामा गरिएको काम गुणस्तरीय र टिकाउ नहुने उनीहरूको तर्क छ । ज्यालादारीमा काम दिन कानुनी समस्या देखिएपछि महानगरले पुरातत्त्व विभागका पूर्वमहानिर्देशक विष्णु कार्कीको संयोजकत्वमा तीन सदस्यीय समितिसमेत बनाएको थियो । समितिले टुक्राटुक्रामा ठेक्का दिने उपाय सुझाए पनि स्थानीय त्यसमा सहमत छैनन् । काष्ठमण्डपको मौलिकता स्थानीय समुदायको चिन्ताको विषय हो, जुन स्वाभाविक छ । किनभने, काष्ठमण्डपसँग उनीहरूको परम्परा र संस्कृति तथा भावनात्मक सम्बन्ध गाँसिएको छ । यसलाई बेवास्ता गर्न मिल्दैन । सम्पदा पुनर्निर्माणमा अभिभावकको भूमिकामा रहेको पुरातत्त्व विभाग पनि मौलिकता संरक्षणमा उति गम्भीर देखिँदैन । विभागले गत साता काष्ठमण्डपलगायत सम्पदा निर्माणको विवाद टुंग्याउन बृहत् छलफल आयोजना गर्दा असन्तुष्ट समुदायलाई सहभागी नै नगराउनुले पनि त्यसको पुष्टि गर्छ । काष्ठमण्डप उपत्यकाको सभ्यतासँग जोडिएको प्राचीन संरचना हो । यो सातौं शताब्दीमा निर्माण भएको पछिल्लो अध्ययनले पुष्टि गरेको छ । काष्ठमण्डपकै नामबाट उपत्यकाको नामकरण गरिएको हो । यति महत्त्वपूर्ण सम्पदाको मौलिकता कसरी जोगाउने भन्ने ध्यान पुरातत्त्व विभाग, महानगरको पनि हुनुपर्छ । सम्पदा पुनर्निर्माणमा कम खर्च र सहजता मात्रै हेरिनु हुँदैन तर संरचना टिकाउ भने हुनुपर्छ । अहिले काष्ठमण्डप पुनर्निर्माणमा देखिएको ढिलाइ वा विवाद शोभनीय छैन । प्राचीन सामग्री प्रयोग गरेर काष्ठमण्डप निर्माण गर्नुको विकल्प छैन । यसबाट स्थानीय समुदायको भावना मात्र कदर हुँदैन, प्राचीन कला पनि संरक्षण हुन्छ । महानगरले स्थानीय समुदायलाई विश्वास लिएर काष्ठमण्डपको पुनर्निर्माण पुरातात्त्विक मापदण्डअनुसार नै जतिसक्दो छिटो अघि बढाउनुपर्छ ।"
"साहित्य, कला र संस्कृतिका कुरा","साहित्य, कला र संस्कृतिको कुरा गर्दा हामी सीमावारिकै परिधिभित्र रहेर कुरा गर्छाैं । सीमापारि के छ यसको खोजी गहिरिएर न हिजो गरिन्थ्यो न आज गरिन्छ । यति हुँदाहुँदै पनि नेपाली साहित्य, कला र संस्कृतलाई अत्यन्तै नि:स्वार्थ भावले माया गर्ने मान्छे हिजो पनि थिए, आज पनि छन् । सीमापारि उनीहरू विगतमा पनि साधनारत थिए, वर्तमानमा पनि त्यतिकै सक्रिय छन् । सीमापारिका नेपाली भाषा, साहित्य, कला, संस्कृतिका साधकहरूको साधना हेर्दा लाग्छ यी साधना गर्नैका लागि जन्मेका हुन् । यी बिनामूल्यको साधना विगतदेखि वर्तमानसम्म गरिरहेका छन् । भारतीय नेपाली साहित्य, कला, संस्कृतिको कुरा गर्दा यसको निकै ठूलो महत्त्व छ, योगदान छ । यस पंक्तिकारसँग भेटमा दुखेसो पोख्छन् खोइ हाम्रो साधनाको मूल्य ? हाम्रा बोलीमा नेपालीपन छ, उता जुनसुकै भाषा बोले पनि मनभित्र त नेपाली भाषा नै छ । आत्मामा नेपाली संस्कृति, सभ्यताको माया छ । नेपाली भाषा, साहित्य, कला र संस्कृतिलाई माया गर्नेहरू सीमापारि पनि छन् । हुन त यसको संख्या देश देशान्त नाघेर विश्वभरि फैलिसकेको छ । सबैले आआफ्ना स्थानमा बसेर साधनारत छन् । यो पंक्तिकारको घरमा यस्तै साहित्यिक भावना भएका जनहरूको जमघट हुने गरेको छ । सीमापारिबाट सीमावारिबाट आउनेहरूको संख्या उत्तिकै हुन्छ । कुनै सीमाको भन्दा भावनाको कुरो ठूलो हुन्छ । सर्जकहरूको सामीप्यपनमा हामी सीमाका कुरा, भूगोलका कुरा बिर्सिन्छौं । आफ्नो भाषा, संस्कृति, कला, साहित्यका चिन्तनमै रमाउँछौं । यसलाई कसरी माथि उचाल्ने भन्ने चिन्तन गर्छाैं । बहस गर्छाैं । बिस्तारै सिक्किम, दार्जिलिङका नेपाली भाषाका सर्जकहरूको एउटा गन्तव्य धनकुटा पनि हुने क्रममा छ । यसका लागि स्थानीय निकाय भनौं वा स्थानीय सरकार उनीहरूको सहजताका लागि विभिन्न भौतिक संरचना, बाटोघाटो निर्माण गर्नु आवश्यक छ । साहित्यिक क्षेत्रले पनि धनकुटाको उर्वरतालाई उजिल्याउनु आवश्यक छ । यसो हुन सक्यो भने धनकुटामा साहित्यिक गतिविधिहरू हिजोको भन्दा बढ्नेछ । देशीविदेशी साहित्यक, कला, संस्कृतिका सर्जकहरूलाई आवतजावत गर्न सजिलो पर्छ, तब स्थापना गर्न सहज हुन्छ ।हुन त हामीकहाँ साहित्य, कला, संस्कृतिलाई सधैं अनुत्पादक क्षेत्र भनेर उपेक्षात्मक नजरले हेरिँदै आइरहेको छ । तर देशको पहिचान यसैमा छ । सरकारी निकायले यसबारेमा गम्भीर बनेर सोचेको पाइँदैन । बौद्धिक क्षेत्रले पनि यसलाई गम्भीरतापूर्वक लिएको पाइँदैन । यो हिजोकै पुरानै सोचाइले हाम्रा कला, साहित्य, संस्कृतिको विकास हुन सक्दैन । सीमापारी नै बसेर नेपाली साहित्य, कला, संस्कृतिको साधना गर्नेहरू पनि धेरै छन् । त्यसमा आफ्नो सिंगो जीवन समर्पण गर्नेहरू पनि धेरै छन् । राजनीति आफ्नो ठाउँमा छ । तिनका खेलाडीहरूले आआफ्ना तरिकाले खेल खेल्लान् । तर सीमापारि र सीमावारिका मान्छेको भावनात्मक सांस्कृतिक सम्बन्ध यति गाढा छ कि त्यो कुनै पनि शक्तिले तोड्न सक्दैन । यसलाई अझै सुमधुर राख्न दुवै देशका सरकारले हिजोको साँघुरो सोचबाट माथि उठेर यस क्षेत्रको समग्र विकास कसरी हुन्छ, सोच्नुपर्छ । प्रतिभा जुन देशको भूगोलभित्र जन्मे पनि उसले त्यो सीमा र भूगोलका कारणले उसले त्यही देशको भूगोलभित्र सीमित भएर बस्नुपर्छ भन्ने सोच आफैंमा गलत हो । उसको देशको राष्ट्रियताले उसलाई थोरबहुत प्रभावित पार्ला तर उसको कर्मक्षेत्र त संसारको जुनसुकै भूगोल हुन सक्छ । जुनसुकै क्षेत्रका राम्रा प्रतिभाहरूले विश्वको जुनसुकै कुनामा पुगेर आफ्नो प्रतिभा तिखार्न पाउनुपर्छ भन्ने धारणा हो यो पंक्तिकारको । प्रतिभा खास भूगोल र सीमाभित्रका सम्पत्ति मात्र होइनन्, विश्व समुदायकै सम्पत्ति हुन् । यिनीहरूको संरक्षण विश्वले गर्नु दायित्व हो । हामीले सीमापारि बसेर नेपाली भाषा साहित्यको साधना गर्ने स्रष्टा इन्द्रबहादुर राईलाई भर्खरै गुमायौं । उनको सम्मानमा नेपाली साहित्यकर्मीहरू केहीले बाहेक शोक पनि मनाए । नेपाल सरकारले भने संवेदना विज्ञप्ति पनि निकाल्न कन्जुस्याइँ गर्यो । आखिर उनी भारतमा जन्मेर के भयो ? नेपाली भाषा साहित्यकै साधनामा आफ्नो सिंगो जीवन समर्पित गरेर गए । त्यो योगदानलाई सम्मान दिँदा के बिग्रिन्थ्यो नेपाल सरकारको ? सानो सोचाइको धरातलबाट अलि माथि उठेर सोच्दैनौं हामी । विश्वको परिवेशमा कसरी पाइला राख्न सक्ने होला ?"
योग्यताका आधारमा राजदूत,"धंै राजनीतिक पहुँच र भनसुनका आधारमा गरिने राजदूत चयन अबदेखि योग्यताका आधारमा गर्नुपर्ने भन्ने आदेश सर्वोच्च अदालतबाट आएको खबर सुन्न पाउँदा खुसी लाग्यो । अन्तर्राष्ट्रिय सम्बन्ध र राष्ट्रिय चासो तथा गोपनीयतासँग प्रत्यक्ष सरोकार राख्ने यस्ता पदमा नियुक्ति दिँदा राजनीति र दलगत स्वार्थभन्दा पनि योग्यता र कार्य मूल्यांकनजस्ता कुरालाई हेरी गरिनु राष्ट्र हित संगत हुनेछ । अझै सरकार परिवर्तनसँगै गरिने राजदूत फेरबदल र नयाँ नियुक्तिका काममा पनि यस्तै बाधा अड्चन सर्वोच्च अदालतबाट आउन सक्यो भने अन्तर्राष्ट्रिय सम्बन्ध, सन्धिहरू तथा विभिन्न सम्झौतामा दृढतासाथ कायम रही कार्य गर्न सहयोग पुग्ने थियो । दिनेश वशिष्ठ भट्टराई अर्घाखाँची"
कपटपूर्ण राजनीतिक खेल,"शनिबारको मुखपृष्ठमा प्रकाशित एकतामा अलमल समाचार पढ्ने धेरैलाई भनेकै हो नि यी नेताहरू मिल्दैनन्, कुरा मात्रै हो भन्ने अन्तरमनको आवाज एकपटक प्रतिध्वनित भएकै हुनुपर्छ । हुन पनि माओवादी केन्द्रका नेता पुष्पकमल दाहालको राजनीतिक चरित्रको स्मरण गर्ने हो भने एमालेसँग पार्टी एकताको प्रस्ताव अचानक हुनुले कुनै उद्देश्य प्राप्तिका लागि कुन खेल खेलेका हुन् भन्ने अनुमान गर्न गाह्रो थिएन । प्रतिनिधिसभा र प्रदेशसभाको चुनावमा निश्चित आकार लिन सफल भएपछि अब पार्टी एकता बराबरीको आधारमा हुनुपर्छ भन्ने दाहालको कुरा प्राकृतिक न्यायसँग मिल्ने देखिँदैन । दुई दल मिलेर आवधिक सरकारले काम गरोस् भन्ने सरल नेपाली जनताको जनादेश भए पनि कपट राजनीतिक प्रपञ्चले त्यो हुन नदिनु प्राय: निश्चित देखिन्छ । महेशप्रसाद ढुंगानानयाँबानेश्वर, काठमाडौं"
खारेज नगरौं,"कतिपय यस्ता कार्यालय छन्, जुन सिधै तल्लो तहका जनतासँग सम्पर्कमा रहन्छन् । जिल्ला स्वास्थ्य कार्यालय पनि प्रत्यक्ष जनसम्पर्क भएको कार्यालय हो । तर अहिले खर्च कटौती गर्ने र सबै कार्यालय स्थानीय तहलाई नै हस्तान्तरण गर्ने उद्देश्यले जिल्लास्थित केही सेवामूलक कार्यालय पनि खारेजीमा परेका छन् । यही पीडामा परेको छ जिल्ला स्वास्थ्यजनस्वास्थ्य कार्यालय पनि । वास्तवमा जिल्लास्थित स्वास्थ्य कार्यालय अन्य व्यवस्थाबिनै यसरी स्वत: खारेजीमा पर्दा तल्लो तहका जनता सिधै मारमा पर्ने देखिएको छ । यस कार्यालयको विकल्पबिना नै यसरी खारेजी गर्दा केही अस्वाभाविक परिस्थिति देखापरिसकेको छ । जिल्लाभर भएका सबै खालका सरकारी स्वास्थ्य संस्थाहरूको समन्वय, जनतालाई दिइने अत्यावश्यक स्वास्थ्य सेवाका लागि औषधि तथा उपकरणहरूको व्यवस्थापन, अनुगमन र मूल्यांकन गरी जनस्वास्थ्यको तथ्यांक संकलन र माथिल्लो तहमा मासिक प्रतिवेदन पठाउनेजस्ता कार्य गर्ने गरेको यस कार्यालयको काम अन्य खालका खारेजीमा परेका कार्यालयको तुलनामा प्रत्यक्ष सेवासँगै जोडिएको छ ।खासगरी खोप कार्यक्रमका लागि चाहिने भ्याक्सिनको आपूर्ति र खोप सामग्रीको व्यवस्थापन, परिवार नियोजनका लागि नियमित चाहिने साधनहरूको आपूर्ति, आमा सुरक्षा कार्यक्रमसँग सम्बन्धित क्रियाकलाप, आपतविपत र महामारी व्यवस्थापनका लागि समन्वय, क्षय तथा कुष्ठरोग, औलो रोग, डेंगु रोग, कालाजार, झाडापखालाजस्ता रोग नियन्त्रण कार्यक्रममा असाध्यै नेतृत्वदायी भूमिका निर्वाह गरिरहेको जिल्ला स्वास्थ्य कार्यालय नै खारेजीमा पर्दा यसको असर सिधै सेवाग्राही तल्लो स्तरका नागरिकमा पर्ने भएको छ । यस कार्यालयले गर्दै आएका कार्यको कुनै वैकल्पिक व्यवस्था नै नगरी यसरी जिल्ला स्वास्थ्य कार्यालय खारेजीमा पर्दा निकै ठूलो जनस्वास्थ्यसम्बन्धी समस्या उत्पन्न हुन सक्ने सम्भावना देखिन्छ । नरनाथ पाण्डेकावासोती८, नवलपुर"
समृद्धिको व्याख्या,"अहिले हाम्रो देशमा नयाँ व्यवस्थासँगै भित्रिएको र सबैबाट विशेषत: राजनीतिज्ञहरूबाट प्रयोग गरिने शब्द समृद्धि भएको छ । राजनीतिक स्थिरता भएकाले अब समृद्धितर्फ जानुपर्ने भएकाले सबैलाई ध्यान तान्ने प्रयास भए पनि यसको अर्थलाई प्रस्ट्याउने कार्य कसैबाट भएको पाइँदैन । यसै सन्दर्भमा केशव दाहालज्यूको समृद्धिको वर्गचित्र लेख सान्दर्भिक लाग्यो । साँच्चै अब विकासको अगुवा भनिने सबै व्यक्ति र निकायले यसलाई आफ्नो तहबाट व्याख्या गर्दै गरिब, विपन्न र पछाडि पारिएका वर्गलाई हामीले भनेको समृद्धि यो हो भनी प्रस्ट पार्न जरुरी छ । दीपक श्रेष्ठधनगढीमाई नपा११, सिरहा"
कमजोरी कसको ?,"यदि विद्यार्थीको नतिजालाई मात्र प्राथमिकता दिने हो भने सामुदायिक विद्यालयभन्दा निजी विद्यालयहरू धेरै अघि छन् । यो कुरामा दुईमत छैन । तर यसरी विद्यालय अनि विद्यार्थीको मूल्यांकन केवल एक पाना प्रश्नको भरमा गरिरहँदा कतै गलत नहोला र ? के विद्यार्थी विद्यालय केवल नेपाली, गणित, विज्ञान सिक्न गएका हुन् त ? के शिक्षक केवल नेपालीका व्याकरण, गणितका हिसाब, विज्ञानका कथन सिकाउन गएका हुन् ? प्रश्नहरू के कस्ता सोधिएका थिए, त्यसबारे जनकार नभई यसो भन्नु पनि गलत होला । तर वास्तविक मूल्यांकन गर्ने हो भने चाहिँ हामी कतै चुकिरहेका पो छौँ कि ? राज्यको यत्रो धनराशि लगानी हुँदा पनि राम्रो नतिजा नआउनुमा को दोषी त ? शिक्षक, विद्यार्थी, विद्यालय, अभिभावक, प्रशासन वा राज्य ? सबैको समान कमजोरी पो छ कि ? यिनै तत्त्व मात्र हुन् भन्ने पनि होइन, अझ अरू पनि छन् । शिक्षक कक्षाकोठामा नजानु, अपेक्षित नतिजा नआउनु, विद्यार्थीमाथि कुटपिट हुनु आदि विभिन्न प्रश्नमा कमजोरी कसको त ? नवीन लोप्चननेपालटार, काठमाडौं"
टेलिकमको साहसिक कार्य,"सभामुख र अध्यक्षको फोन काटियो । कस्तो सनसनीपूर्ण समाचार, कान्तिपुरले टेलिकमबाट काटिएको फोन नम्बरसहित नामै किटेर विवरण प्रकाशित गर्यो । बैंकको ऋण नतिरेर धितोस्वरूप जमानतमा राखिएको घरजग्गा लिलामीमा राखेझंै सार्वजनिक आह्वानको शैलीमा आएको समाचारले एकखालको वातावरणलाई तरंगित तुल्याउने काम पक्कै गर्यो । यो कदम टेलिकमका लागि सस्तो महँगो जे परे पनि अब कुनै पनि सरकारी वा गैरसरकारी निकायले टेलिफोनको रकम तिरेका रहेनछन् भने बाँकी बक्यौता राख्नु त परै जाओस्, अब म्यादभित्रै अग्रिमै रकम चुक्ता गर्ने गरी दबाबको वातावरण तयार गर्न भने सफल भएकै हो । हिजोसम्म जसको टेबुलमा किरिङकिरिङ घण्टी बज्थ्यो, उनीहरूले नम्बर हेरेर त्यही टेलिफोनबाट मनलागी फोनमा कुरा गरेर समय बिताउँथे र अकासिने गरी बिल चढाउँथे तर सेवामा परिवर्तन गरिएसँगै अब दनादन ल्यान्डलाइनका बक्यौता चुक्ता नगरी ती निकायहरूलाई धरै छैन । ठूलै ओहोदाका नेता भएकाले फोन सुविधा रोक्ने कसले ? काट्ने कसले र सम्भवत: तिर्नु पनि नपर्ने हिसाबले चलाइएका वर्षौंसम्मको रकम धेरै नै भएपछि साहससाथ दरो मुटु पारेर टेलिकमले टेलिफोनको लाइन नै काटिदिएछ, सस्टिम नै परिवर्तन गरेर । यस्तो साहसिक कार्यका लागि धन्यवाद दिनैपर्छ । प्रिपेडका शैलीमा ल्यान्डलाइनको टेलिफोनका रकम भुक्तानी गर्नुपर्ने व्यवस्था लागू गरेपछि तमाम ल्यान्डलाइन टेलिफोन सेवामा पनि रकम सकिएपछि एकाएक अटोसिस्टमले रकम अग्रिम भुक्तानी गरेपछि मात्रै लाइन सञ्चालन हुने जानकारी दिँदै सेवा रोकिएको जानकारी दिन्छ र बाध्य हुन्छन् सेवाग्राही अग्रिम रकम भुक्तनी गर्न । तर टेलिकमवालाहरूले याद गर्नुपर्ने कुरा यो हो कि यसको सेवा गुणस्तरीय र प्रतिस्पर्धात्मक बन्न कोसिस गरे पनि पूर्णत: सफल हुन सकिरहेको छैन । अस्तव्यस्त रूपमा रहेका तारलाई व्यवस्थित बनाउने त अझ कठिन र चुनौतीपूर्ण छ । श्यामसुन्दर कुइँकेलहाँडीगाउँ, काठमाडौं"
लोकतन्त्रका १२ वर्ष,"०६२६३ को जनआन्दोलन भएको १२ वर्ष भएको छ । यस अवधिलाई कसरी मूल्यांकन गर्नुभएको छ ? त्यतिबेला आन्दोलनको लक्ष्य हेर्दा एउटा गणतन्त्र थियो, अर्को माओवादी शान्ति प्रक्रियामा आऊन् भन्ने नै हो । गणतन्त्र भनेको राजा फ्याँक्ने कुरा मात्रै थिएन । लोकतान्त्रिक प्रणालीमा मुलुक प्रवेश गर्न खोज्नु पनि हो । ती हिसाबले हेर्दा राजनीतिक रूपमा देखिने उपलब्धिहरू भएका छन् । १२ वर्ष नबित्दै १० वर्षकै अवधिमा आन्दोलनले लक्ष्य गरेको २ वटा महत्त्वपूर्ण काम पूरा भयो । माओवादी शान्ति प्रक्रियामा आए, मुलुकमा गणतान्त्रिक संविधान आयो । आन्दोलनले तत्काल लक्ष्य गरेको उपलब्धि हासिल भएको छ । आन्दोलनले लिएको लक्ष्य पूरा हुन केही ढिला भएको हो ? विश्वका अन्य द्वन्द्वग्रस्त मुलुकको दाँजोमा हामीकहाँ धेरै समय लागेको होइन । उपलब्धिहरू मूल रूपमा शान्ति प्रक्रिया र संविधान बनाउन १० वर्षको समय लाग्यो । संविधान आएकै २ वर्ष बढी भइसक्यो । अलिकती समय बढी लाग्नुको कारण के पनि हो भने आन्दोलनका समयमा विपरीत दिशाका शक्तिहरूको संयोजन थियो । एजेन्डा पनि समान थिएन । माओवादी वेग्लै एजेन्डामा थियो । कांग्रेस, एमाले संसदीय अभ्यास गरिरहेका पार्टी थिए । अर्कोतिर राजा वा राज संस्थाका कुरा मात्रै होइन, त्यससँग जोडिएका धेरै स्थायी संरचनाहरू थिए । त्यो संस्कार र परम्परा थियो । नेपालको राज्यप्रशासनमा राज संस्थाका अवशेषहरू थिए । सेनामै एकछत्र राजाको नियन्त्रण थियो । राजा हटेको भोलिपल्टै सेना एकैपटक रूपान्तरण भइहाल्छ भन्ने अनुमान गर्न सकिँदैनथ्यो । निजामती प्रशासनमा पनि राजाको लिगेसी बाँकी थियो । साथै परिवर्तनका लागि नेतृत्व लिने एउटै शक्ति वा एकै जनाको नेतृत्व पनि थिएन । अर्को बाह्य शक्तिको चासो पनि जोडिएका थिए । माओवादी र ७ दललाई सहमतिमा ल्याउने भूमिका परोक्ष रूपमा भारतको थियो । बाह्य शक्तिको संलग्नताले पनि अलि समय लिन्छ । ०४६ सालमा बाह्य शक्तिको भूमिका प्रत्यक्ष रूपमा थिएन र संक्रमण छोटो समयमै सकिएको थियो । ००७ सालमा पनि भारतको भूमिका थियो त्यसबेलाको संक्रमण पनि लामो चल्यो । राजनीतिक संक्रमणको एजेन्डामै बाह्य चासो देखिँदा त्यसको सन्तुलन र सम्बोधन गर्नुपर्यो । त्यति मात्रै होइन, माओवादीकै व्यवस्थापनले पनि समय लिनु स्वाभाविकै हो । माओवादीको एजेन्डा पनि प्रस्ट थिएन । संघीयता मान्ने बहुलवाद नमान्ने संवैधानिक द्वन्द्व थियो । कति कम्युनिस्ट हुने कति लोकतान्त्रिक हुने द्वन्द्व व्यापक थियो । माओवादीको रूपान्तरणले पनि समय लिएको हो । राजनीतिक प्रणालीमा परिवर्तनबाहेक केही उपलब्धि भएको हो ? आन्दोलनले एजेन्डाहरू नयाँनयाँ आएको हो । समावेशिताको विषय महत्त्वपूर्ण हो । माओवादीले द्वन्द्वकै बेला आफ्ना जनसेनामा महिला, दलितहरूको प्रवेश गरायो, जसले समावेशी एजेन्डामा अरू दललाई पनि आउन बाध्य बनाउँदै लग्यो । माओवादीसँग प्रतिस्पर्धा गर्ने हिसाबले कांग्रेस र एमालेले पनि पुन:संरचनाको कुरा गरे । राज्यको पुन:संरचना गर्नुपर्छ भन्ने कुरा त्यतिबेला ७ दलको घोषणामा पनि हालियो । १२ बुँदे समझदारी, शान्ति सम्झौतादेखि अन्तरिम संविधानमा राखियो । एजेन्डाहरू यसरी विकसित हुँदै आए । जनआन्दोलनमा जनताको अपेक्षा के सुनिएको थियो ? जनस्तरका एजेन्डा अमूर्त हुन्छन् । जनताबाट अभिव्यक्त इच्छालाई नेतृत्वले र्यासनलाइज गर्ने हो । राजाको लोकप्रियता अत्यन्तै घटेको थियो, खासगरी दरबार हत्याकाण्डपछि राजाको लेजिटिमेसीमाथि नै प्रश्न आइसकेको थियो । राजाप्रतिको अलगाव, राजा नभए पनि हुने गणतन्त्रको मानसिकता जनतामा विकास भएको बुझ्न सकिन्छ । अर्को, माओवादीको कारणले उत्पन्न परिस्थितिमा परिवर्तन अर्थात जनताले शान्ति चाहेका थिए । गणतन्त्र र शान्ति व्यक्त धारणा हो । माओवादी र ७ दलको बीचमा १२ बुँदे समझदारी भएपछि जनताले पत्याए, अब आन्दोलनले केही हुन्छ भन्ने विश्वास बढायो । माओवादीलाई अलग्गै राखेर गरिएको आन्दोलनप्रति जनतालाई मतलब थिएन । रत्नपार्क केन्द्रित ७ दलको आन्दोलनलाई जनताले चासो नराख्नुको कारण थियो जनताले त्यसलाई पार्टीहरूको सत्ताको खेल मात्रै बुझेका थिए । त्यसप्रति जनताको विश्वास थिएन । जब माओवादी समस्या पनि आन्दोलनले सम्बोधन गर्ने कुराको विश्वास भयो, आन्दोलनमा जनताको सहभागिता बढ्यो । तत्कालीन राजाले दलहरूको अलोकप्रियताको फाइदा उठाएका थिए । यतिबेला दलहरूले त्यसबेलाको परिस्थिति सम्झेर सच्चिएको पाउनुभएको छ ? त्यो चाहिँ भन्न सकिँदैन । दलहरू करेक्सनको बाटोमा देखिँदैनन् । देखिने संरचनागत उपलब्धिहरू भएका छन् । तर संस्कार, बानी, व्यवहारमा परिवर्तन आएन । राज्यको प्रयोग भनेको सत्ताधारीहरूको स्वार्थका लागि हो । पार्टीको स्वार्थ आफ्ना कार्यकर्ता व्यवस्थापनका लागि हो, नेताहरूको स्थान सुरक्षितका लागि हो, कार्यकर्ता पाल्नका लागि हो भन्ने सोच कायम छ । त्यो हिजो पनि थियो आज पनि छ । त्यसमा परिवर्तन आएको देखिएन । पद्धतिलाई बलियो बनाउने, प्रक्रियाभित्र बस्ने, सैद्धान्तिक रूपबाट राजनीतिलाई परिचालन गर्नेभन्दा पनि आन्तरिक व्यवस्थापनमै राजनीति गर्नेहरू केन्द्रित हुने परिपाटी कायम छ । माओवादी भन्थे, हामी कांग्रेस, एमालेको बाटो जाने होइन । माओवादीको प्रगितिशील एजेन्डा थियो । यिनको उपस्थितिले कांग्रेस, एमालेलाई पनि करेक्सन हुन बाध्य बनाउँछ भन्ने सोचाइ थियो । तर, त्यो गलत साबित भयो । उल्टो माओवादी नै उनीहरूले लिएकै बाटो हिंड्न थाल्यो । माओवादी लोकतान्त्रिक बाटामा हिंडोस् भन्ने त अपेक्षा थियो । तर, राजनीतिक व्यवहारमा देखिएका अनपेक्षित व्यवहारबाट माओवादी पनि मुक्त हुन सकेन । राजनीतिक संस्कारमा गुणात्मक परिवर्तन भएन । सबै यथास्थितिवादी भए । कुरा यथास्थितिको विरोधमा गर्ने तर, व्यवहार र संस्कारमा त्यो नदेखाउने प्रवृत्ति देखिएको छ । तर, गणतन्त्रको स्थापना, मुलुक संघीय शासन प्रणालीमा जानु, माओवादीले हतियार बिसाएर शान्ति प्रक्रियामा आउनुजस्ता विषय ठूलै परिवर्तन हो । अबको चुनौती के देख्नुहुन्छ ? राजनीतिकले नयाँ कोर्स पक्कै लिएको छ । अब, भिजनरी भएको जनतालाई डेलिभरी दिन सक्ने लिडरसिप चाहिएको हो । राजनीतिमा प्रणालीगत द्वन्द्व सकिएको अवस्था छ । ०४६ सालको परिवर्तनमा त्यो सकिएको थिएन । अहिले प्रत्यक्ष रूपमा ठूलो सैद्धान्तिक चुनौती छैन । अर्कातिर संविधानले कुनै पनि कुरा परिवर्तनशील छ भन्ने स्वीकार गरेको छ । जनमतका आधारमा परिवर्तन गर्न सकिन्छ भन्ने बाटो खोलिदिएको छ । त्यसैले अब संविधानै बदल्नुपर्ने अवस्था नआउला । अरू देशको दाँजोमा हामीकहाँ के भिन्नता देखियो भने हरेक परिवर्तनमा संविधान नै बदलियो । अब राष्ट्रपति प्रणालीमा मुलुक जान चाह्यो भने पनि संविधान संशोधनबाट सम्भव छ । कतिपय कमजोरी र अपर्याप्तता रहँदारहँदै पनि संविधान अत्यन्तै लचिलो बनेको छ । यसले परिवर्तनका आकांक्षालाई संविधानकै बाटोबाट समेट्न सकिने ढोका खुला राखेको छ । राजनीतिक रूपमा जुन प्रणालीको विकास भएको छ । त्यसलाई स्वीकार गरेर जानुपर्ने चुनौती पनि छ । अब जे विषयलाई पनि संघीयता कार्यान्वयनसँग जोडिन्छ । त्यो भनेको एकदमै हलुका तवरले संघीयतालाई प्रस्तुत गरेको देखिन्छ । शासकीय व्यवहारमा संघीयतालाई समर्थन गरेको हो कि उडाएको बुझ्न गाह्रो छ । संघीयताको सही बुझाइ, सही प्रयोग र अभ्यास गर्न सकिएन भने यो नाम मात्रको हुने र बिस्तारै संघीयताको अपभ्रंश सुरु हुन्छ । ७ वटा प्रदेशमा मन्त्री हुनेहरूको लावालस्कर लाग्ने, सुविधा भोगमै सीमित हुन पुग्ने सम्भावना रहन्छ । ठूलो चुनौती त्यहाँ छ । केन्द्र र प्रदेशबीचको द्वन्द्व, प्रदेश प्रदेशबीचको द्वन्द्व त्यहाँबाट आउने चुनौतीहरूको व्यवास्थापन भोलि महत्त्वपूर्ण हुनेछ । अर्को नेपाल भूराजनीतिको संवेदनशील अवस्थामा छ । त्यसलाई कसरी सन्तुलित रूपमा अगाडि बढाउने, एउटा परिपक्व डिप्लोमेटिक ह्यान्डलिङको आवश्यकता पर्छ । वातावरण अत्यन्तै कमजोर बनेर गएको छ । त्यसको उचित व्यवस्थापन नै प्रमुख चुनौती हो । ०६२६३ को आन्दोलनको मुख्य समस्या के हो भने धेरै ठूलो एजेन्डा बोक्यो, ल्यायो पनि । तर, त्यसलाई व्यवस्थापन गर्न सक्ने गरी नयाँ नेतृत्व स्थापित गर्न सकेन । गणतन्त्र चाहिँदैन भन्नेहरूले नै गणतन्त्र व्यवस्थापनको जिम्मेवारी पाए, संघीयता स्वीकार नगर्नेहरूलाई त्यसको व्यवस्थापनको नेतृत्वमा राखियो । समस्या के हो भने नेता पुरानै, परीक्षण भइसकेका तर परिवर्तनले दिएका एजेन्डाहरू गणतन्त्र, संघीयता, धर्मनिरपेक्षता, समावेशिता सबै नयाँ । गणतन्त्र आउनु अघिल्लो दिनसम्म पूर्वराष्ट्रपति रामवरण यादव वा अहिलेका राष्ट्रपति विद्यादेवी भण्डारीको प्रोफाइल वा सिद्धान्तमा गणतन्त्र भेटिँदैन । संघीयताले मुलुकलाई टुक्राटुक्रा पार्छ भन्ने केपी ओलीलाई संघीय प्रणाली व्यवस्थापनको जिम्मेवारी छ । एजेन्डालाई स्विकार्यो, ठूलो उचाइमा पनि पुर्यायो तर त्यसलाई मानसिक रूपमा स्विकार्ने, अंगीकार नगर्ने मानिसहरू नेतृत्वमा आए, अहिलेको द्वन्द्व यसैमा छ । ठूला आन्दोलनले नयाँ नेता पनि जन्माउँछ । तर, ०६२६३ को आन्दोलनले त्यो गर्न सकेन । माओवादीबाहेक त सबै पुरानै भए । तर, माओवादी करिब करिब ओझेलमा विलयकै अवस्थामा पुग्यो । राज्यको तीनै तहमा निर्वाचित सरकारले काम गरिरहेको छ । त्यसको नेतृत्वको विकास, संस्थागत विकासका कुरा, त्यहीअनुरूप राजनीतिक संस्कारको निर्माण महत्त्वपूर्ण छन् । संविधानवादको बाटो बल्ल सुरु भएको छ । त्योबाहेक लोकतन्त्र भनेको त समानताको कुरा पनि हो नि । शासन गर्नेहरू, नेताहरूका तजबिजले मात्रै सबै कुरा हुनु त ठीक होइन । त्यसका लागि प्रक्रियाको अवलम्बन गरिनुपर्छ । राणा शासन होस् वा राजा शासनमा कायम रहेको बक्सिस प्रथा सरकारी सिस्टममा व्याप्त छ । त्यो हट्नुपर्छ । उदाहरण मन्त्रिपरिषद्ले निर्णय गरेर व्यक्ति विशेषलाई आफूखुसी औषधिउपचार खर्चका नाममा पैसा दिनु पनि हो । त्यो भनेको बक्सिस प्रथाकै निरन्तरता हो । जसको पहुँच छ, त्यो सुविधाप्राप्त नागरिक हुने भए । जसको पहुँच छैन, उसले सुविधा नपाउने भए । ज्यानको माया त राष्ट्रपतिदेखि श्रमिकसम्मका सबैको बराबर हो नि । एउटाले विशेष सुविधा पाउने, अर्कोले सामान्य उपचार नपाएर मर्नुपर्ने ? यस्ता विषयमा अर्थपूर्ण परिवर्तनको खाँचो छ । प्रस्तुति : राजेश मिश्र"
दास मनोवृत्ति हट्यो,"जनआन्दोलनका बेला लोकतन्त्रको कल्पना कस्तो गर्नुभएको थियो ?अहिलेको समयमा उभिएर हेर्ने हो भने यसभन्दा सुन्दर अनि निकै अगाडि गइसकेको हुन्थ्यो होला जस्तो लाग्छ । लोकतान्त्रिक पद्धति अझै मजबुत भइसक्थ्यो । सामाजिक तथा सांस्कृतिक परिपाटी धेरै अगाडि बढ्नुका साथै विकासको गति निकै तीव्र हुन्थ्यो जस्तो लाग्छ । तपाईंहरूले जे सोच्नुभएको थियो, त्यो अहिले नभएको भन्न खोज्नुभएको हो ? त्यस्तो पनि होइन । हामीमा निराशा र नकारात्मकता बढी छ । नभएको होइन । तर, अलि कम भयो, अझै हुन बाँकी छ भन्न खोजेको हुँ । किन कम भयो होला त ?पार्टीहरू पुरानै शैलीमा हिँडे । मुख्य कारण यही हो । गर्न बाँकी केके देख्नुभएको छ ?लोकतन्त्रमा हरेक व्यक्तिले म यो देशको नागरिक हुँ र यो राष्ट्रमा मेरो ठूलो जिम्मेवारी छ भन्ने सोच्न र बुझ्न सक्नुपर्छ । राज्यले त्यसको अनुभूति दिलाउन नसकेको अवस्था छ । यति धेरै नागरिकले आफूलाई आर्थिक तथा सामाजिक असुरक्षा महसुस गरेर विदेश गइरहेका छन् । हरेकले म नेपालको नागरिक हुँ भनेर सगर्व भन्न सकेको अवस्था छैन । के थप्यो भने हुन्छ त ?राजनीतिक प्रणाली अब ठीक बाटामा जाँदै छ । यसपछि यहाँका नागरिकलाई व्यवस्थित गर्न बाँकी देखिन्छ । यसमा दोष कसको हो ? हामी सबैको दोष हो । सबैभन्दा पहिला हामी आफैंलाई हेरौं न, थुक्न नहुने ठाउँमा थुक्छौं । जथाभावी बाटो काट्छौं । सार्वजनिक स्थलमा चुरोट खाएर ठुटो त्यहीं फालिदिन्छौं । फोहोर फाल्न नहुने ठाउँमा फाल्छौं । बिजुली, पानी, टेलिफोनका बिल र करहरू समयमा तिर्दैनौं । यो हाम्रो दोष हो । हामीलाई सबल, शिक्षित बनाउन नसक्नु राजनीतिको गल्ती हो । लोकतन्त्र आएपछि १२ वर्षमा केही न केही पक्कै भयो, त्यस्तो लाग्दैन ?सामन्ती संस्कारमा थियो हाम्रो समाज । त्यो बेला हाम्रो मालिक थियो । लोकतन्त्रपछि जनता आफैं मालिक भयो । दास मनोवृत्ति हटेको छ । यो सबैभन्दा ठूलो उपलब्धि हो । संविधान बन्यो । संघीयता आयो । समावेशिताको अपुरो भए पनि अभ्यास सुरु भयो । चुनाव भइसक्यो । भएको धेरै छ । व्यावहारिक रूपमा शासक र शासितको दूरी हट्यो र ? नेताहरूलाई गाली गर्ने हाम्रो बानी नै बसेको छ । अन्य केही विकसित मुलुकमा अहिले पनि निकै तानाशाह नेताहरू छन् । उनीहरूको तुलनामा यहाँका नेताहरूमा चेतना छ । त्यत्ति खराब पनि छैनन् । किनकि उनीहरू संघर्षबाट आएका छन् भनेर एकातिर चित्त बुझाउने ठाउँ चाहिँ छ है । मात्र यहाँको शासन व्यवस्थालाई लोकतान्त्रिक रूपमा सहज गरेर लैजान सिस्टम अपडेट गर्नु जरुरी छ । त्यसमाथि हामी नेपालीको मन यति कोमल छ कि कसैको मृगौला फेल भएको खबर आयो भने सहयोग गर्नेको ओइरो लाग्छ । यति भावनात्मक नागरिक भएको देशमा लोकतान्त्रिक शासन प्रणाली सहज भइदिए हामी संसारकै नमुना हुन सक्छौं । सिस्टम अपडेट भन्नुभयो, सिस्टम कहाँनेर खुस्केको छ ?राज्यले सक्षम जनशक्ति निर्माण गर्न सकेन । शिक्षामा परिवर्तन भएन । व्यावहारिक शिक्षा छैन । जस्तै, तपार्इंले मकैको बारे पीएचडी गर्नुभएको छ, संसारलाई मकैबारे पढाउन पनि सक्नुहुन्छ तर तपाईंले बारीमा गएर मकै रोपेर देखाउन सक्नुहुन्न । किताब कापीमा मात्रै तपाईं त्यो गर्न सक्नुहुन्छ । यही हो यहाँको कमजोरी । नेपाली जाति भनेको मौरीजस्तै हो । परिश्रमी हो । हामीले कस्ता कस्ता निर्माण भीरपाखा काटेर बनाएका छौं । त्यसलाई सिस्टममा ल्याउन राज्यले नीति बनाउनुपर्छ । व्यवस्थापन गर्नेसँगै सीप नभएर पो हो कि ? सम्भवत: त्यही हो । नगरौं भनेर होइन, नभएरै हो । भनेपछि हामीले शून्य विन्दुबाट धेरै कुरा अगाडि लानुपर्ने स्थिति छ ?धेरै छ । पहिलेका केही सामन्ती संस्कृति हामीले छाड्न सकेका छैनौं । जस्तै विदेशमा कुनै कार्यालयमा हामी काम लिएर गयौं भने हाकिम उठेर म्याडम, सर मे आइ हेल्प यू ? भन्छन् । यहाँ कुनै कार्यालयमा काम परेर जाँदा खरदार चिउँडोले बोल्छ । अनि माड्साब, नमस्कार भनेपछि बल्ल अलिकति मुन्टो उठाउँछ । घूसको कुरा त छँदै छ । यो उसको दोष होइन, उसले सिकेकै यही हो । यो परिपाटीलाई परिवर्तन गर्नु अति आवश्यक छ । परिवर्तन कसरी गर्ने ? सबैभन्दा महत्त्वपूर्ण कुरा हामीमा अनुशासनको कमजोरी छ । नागरिकमा पनि, राज्यमा पनि । जस्तै: त्यो नारायणहिटीलाई नै हेर्नुहोस् । यो पहिला दरबार हुँदा कति राम्रो देखिन्थ्यो । अहिले जताततै फोहोर छ, भित्ताहरू भत्केकाबिग्रेका छन् । त्यसलाई बनाउन, सफा गर्न कसले रोक्यो ? ती संरचना राज्यका सम्पत्ति हुन् । मन्त्रालय बसिसकेपछि झन् अपडेट हुनुपर्ने होइन ?नागरिकका कमजोरीचाहिं ? घरमा मार्बल लगाएर टलक्क पारिएको हुन्छ । घरभित्र अलिकति पनि धूलो, फोहोर हुँदैन तर गेटकै अगाडि आएर फोहोर फालिन्छ । घर माथिबाटै फोहोरका पोका, पानी बाटामा खसाइन्छ । सम्भ्रान्त देखिन कुकुर पालिन्छ, अर्काको घरअगाडि दिसापिसाब गराइन्छ । अधिकांश विकृतिको जड हामी नागरिक हौं । प्रसंग बदलौं, तपाईंहरू खुलेर जनआन्दोलनमा लाग्नुभयो, अहिलेको नजरबाट हेर्दा उबेला ठीक गरिएछ जस्तो लाग्छ ?नि:सन्देह, ठीक गरियो । आम नागरिकले गर्ने दायित्वभित्र परेको कुरा गरियो । लाखौं नेपालीले आआफ्ना तर्फबाट आआफ्नो दायित्व निर्वाह गरे । म पनि आफ्नो योग्यताले भ्याएसम्म लागिपरें । त्यत्ति नै हो । लोकतन्त्रलाई थप सुदृढ बनाउन के गर्नुपर्ला ? लोकतन्त्रलाई चलाउने पार्टीहरूले हो । तिनका आर्थिक, सामाजिक तथा अन्य गतिविधि पारदर्शी हुनु अति जरुरी छ । दोस्रो, कर्मचारीतन्त्रलाई मर्यादित बनाउनुपर्छ । तेस्रो, विकास निर्माणमा जनताका चाहनालाई समेट्नुपर्छ । र, समावेशी लोकतन्त्रलाई व्यवहारमै चरितार्थ गर्नुपर्छ । प्रस्तुति : अखण्ड भण्डारी"
जनता बढी स्वतन्त्र भए,"लोकतन्त्रको अपेक्षा के थियो ? सबैको अपेक्षा धेरै थियो । देश समृद्धि होला र विकासको अनुभूति गर्न पाइएला भन्ने थियो । गरिब निमुखा, दीनदु:खीले रोजगारी र न्याय पाउलान् भन्ने थियो । सोचे जस्तो भएन । केही नभएको त होइन । तर जति जनताले चाहेअनुसार हुनुपर्ने हो, त्यो भएन । अहिले देशले एउटा स्थायी सरकार पाएको छ । यो सरकारले केही गर्ला भन्ने आशा थोरै भए पनि जगाएको छ । यो आशालाई निराश हुन दिनुभएन । १२ वर्षमा लोकतन्त्रको कस्तो रूप पाउनुभयो ? १२ वर्षमा संघीयता र गणतन्त्र प्राप्ति मुख्य उपलब्धि हुन् । उपलब्धि नभएको पनि होइन तर जनताको अपेक्षा धेरै ठूलो थियो । राजनीतिक दलको खिचातानीले गर्दा पूरा हुन सकेन । लाखौं युवा विदेशमा छन् । तिनलाई यही देशमा रोजगारी दिएर विदेश जानबाट रोक्नुपथ्र्यो । युवा बिदेसिने क्रम बढ्दो छ । यसलाई रोक्न सकिएको छैन । गाउँघर रित्तिने क्रममा छ । यो सरकारले युवा पलायन रोकेर आफ्नै देशको विकासमा लगाउनुपर्छ । लोकतन्त्र आएपछिका सकारात्मक र नकारात्मक पक्ष केके हुन् ? सकारात्मक पक्ष भनेको धर्मनिरपेक्षता र संघीयता हो । उत्पीडनमा परेका जातजातिलाई माथि ल्याउने काम भयो । राजतन्त्र ढल्यो । नकारात्मक पक्ष भनेको दिनप्रतिदिन दलाली बढ्दो छ । जहाँ गए पनि जनताले दु:ख पाउने गरेका छन् । जहाँ पनि कमिसन र घुसखोरीको बिगबिगी छ । मान्छे कसैले कसैलाई नटेर्ने अराजक भएका छन् । जहाँ पनि सिन्डिकेट जस्तो छ । निमुखा जनताले गरेर खान नसक्ने अवस्था अझै पनि छ । जता पनि गुन्डागर्दी छ । बिस्तारै यी समस्या समाधान होलान् । तपाईंको विचारमा लोकतन्त्र कस्तो हुनुपर्छ ? लोकतन्त्रमा सामाजिक न्याय र आधारभूत कुरा जनताको मौलिक हकसँग जोडिएका छन् । शिक्षा, स्वाथ्य र रोजगार तथा गाँस र बासको व्यवस्था हुनुपर्यो । कसैले पनि पैसा नभएर कलेज जान पाइनँ भन्ने नहोस् । वृद्ध बुबाआमालाई छोराबुहारीले घरनिकाला गरेर वृद्धाश्रममा वा बाटामा मागेर खाने अवस्था नआओस् । सामाजिक न्याय र छुवाछूत उन्मूलन जति पनि बेथिति छन्, त्यसलाई बिस्तारै कम गर्दै जानुपर्छ । राष्ट्रलाई समृद्ध बनाउनुपर्छ । सबैलाई शिक्षा, स्वास्थ्य र रोजगारीको पूर्ण अनभूति दिलाउन सक्नुपर्छ । लोकतन्त्र आउनुअघि र अहिलेमा के भिन्नता पाउनुभयो ? एकै पटक मान्छे स्वतन्त्र भयो भने बिग्रिन्छ भन्थे । यहाँ सबै कुरा एकैचोटि जनताले पाए । जनताको सरकार बन्यो भन्ने भयो तर अराजकता बढ्यो । राजनीतिक दलका नेताहरूले गुन्डागर्दीलाई बढावा दिने काम गरे । राजनीतिक भविष्य सुरक्षित गर्न जे पनि हतकण्डा अपनाउने राजनीतिक वृत्तमा चल्नु दु:खदायी कुरा हो । पहिला जनता कम स्वतन्त्र थिए, अहिले बढी स्वतन्त्र भए । अझै पनि देश बनाउने समय छ । अझै पनि अराजकतालाई रोक्न सकियो भने देश पक्कै समृद्ध बन्ने कुरामा दुईमत देखिँदैन । प्रस्तुति : विमल खतिवडा"
अतिवादीको व्यवस्थापन भयो,"जनआन्दोलनमा किन होमिनुभएको थियो ? ०६२६३ को जनआन्दोलन दुई अतिवादीको व्यवस्थापन गर्नलाई थियो । एउटा, जनयुद्धधारी र अर्को सत्ताधारी । एउटाले जनयुद्धका नाममा निर्दोष कांग्रेस, एमाले कार्यकर्ता र सुराकीका नाममा आम जनता (शिक्षक, सुरक्षाकर्मी) को हत्या एवं यातना दिइरहेको थियो भने अर्कोले सत्ताको आडमा निर्दोष जनतालाई आतकंकारीका नाममा राज्य आतंक फैलाइरहेको थियो । राज्य समूहले जनतालाई दण्ड, यातना, पीडा दिइरहेको थियो । यस्तो अवस्थामा तत्कालीन नागरिक समाज र शान्ति र लोकतन्त्रका लागि पेसागत सञ्जाल (पापड) मा रहेका हामीले मध्यमार्गी बाटो अपनायौं । माओवादीलाई हतियार छाड्न र अन्य पार्टीलाई संवैधानिक राजतन्त्र छाड्न दबाब दिँदै आन्दोलनमा होमिएका थियौं । हामीले त्यसबेला दुई अतिवादीलाई व्यवस्थापन गर्ने नाममा तेस्रो अतिवादी सिर्जना गर्न खोजेका थिएनौं । हामी मुलुकमा लोकतन्त्र, विधिको शासन, कानुनी राज्य, कानुनी सर्वोच्चता, मानव अधिकार, प्रेस स्वतन्त्रता, आवधिक निर्वाचनजस्ता प्रजातन्त्रका आधारभूत सिद्धान्त स्थापित गर्न चाहन्थ्यौं । अपेक्षा पूरा भए त ? राजतन्त्र अन्त्य भए पनि त्यसको अवशेष अझै बाँकी छ । हिजो नारायणहिटीमा एउटा मात्रै राजा थिए भने अहिले प्रत्येक पार्टीभित्र नव राजा र राजकुमार जन्मिएका छन् । पार्टीहरू अझै पनि प्रजातान्त्रिक अभ्यासअनुसार चल्न सकेका छैनन् । संस्थागत हुन नसक्नु अर्को समस्या हो । पार्टीभित्र आर्थिक पारदर्शिता कायम छैन । निर्वाचन प्रक्रिया महँगो भएको छ । जनताले आधारभूत सेवा र संविधानमै व्यवस्था गरिएका मौलिक हकअनुसारका अधिकार प्रयोग गर्न पाएका छैनन् । केन्द्रमा सीमित अधिकार स्थानीय तहमा पुग्दा पनि जनताले आशा गरेका सुविधा र सहयोग पाउन सकेका छैनन् । तथापि १२ वर्षमा संविधानसभाको निर्वाचन हुनु, त्यस सभाले जनताले चाहेजस्तै संविधान पाउनु, संविधानमा व्यवस्था गरिएअनुसार तीनै तहको निर्वाचन हुनु सकारात्मक पक्ष हुन् । १२ बुँदे सहमति र जनचाहनाअनुसार संविधान बने पनि मुलुकमा कानुनी राज्य स्थापित हुन सकेको छैन । मुलुकमा हिंसाको अवशेष भएको प्रत्याभूति दिलाउने समूह सलबलाइरहेका छन् । सामाजिक सद्भाव बिथोल्ने क्रियाकलाप चलिरहेको अनुभव कायम छ । लोकतन्त्र प्राप्तिपछिका उपलब्धिलाई कसरी हेर्नुहुन्छ ? मुलुकमा सशस्त्र द्वन्द्वका कारण १७ हजार नेपालीले ज्यान गुमाए । हजारौं घरबारविहीन भए र थातथलो छाड्नुपर्यो । भौतिक क्षतिको मूल्यांकन अझै पनि हुन सकेको छैन । त्यस्तो अवस्थामा १२ बुँदे सहमतिदेखि १९ दिने जनआन्दोलनले मुलुकलाई सकारात्मक निकास दिलायो । मुलुकमा २० वर्षदेखि हुन नसकेको निर्वाचनसमेत भयो । हतियारबाट मात्रै सत्ता हात पार्न सकिन्छ भन्ने समूहलाई ब्यालेटमा विश्वास गर्न सक्ने बनायो । यस अवधिमा लोकतन्त्रको वकालत स्वयम् हिजो हतियार बोक्नेले नै गर्न सक्ने अवस्था सिर्जना भयो । तर नेताहरूले केही विषयमा १२ बुँदे सहमति र १९ दिने आन्दोलनको जनादेशभन्दा बढी गएर निर्णय गरे । राजनीतिक आचरण, चरित्र, विचारमा ह्रास आएको छ । राजनीतिक पार्टीहरू छन् तर लोकतन्त्रअनुसारको आचरण विकास गर्न सकेका छैनन् । पद प्राप्त गर्न कुनै पनि किसिमको हतकण्डा गर्न पछि पर्दैनन् । आर्थिक अनुशासनमा मन्दी आएको छ । अबको अपेक्षा के छ ? लोकतान्त्रिक पद्धतिअनुरूप संविधानको भावना र मर्म नमर्ने गरी समयसापेक्ष संविधान संशोधन वा परिवर्तन गर्न हिचकिचाउनु हँुदैन । सबै पक्ष समेट्ने गरी विद्रोह र हिंसा होइन, लोकतन्त्रबाट मात्रै समुन्नति हुन सक्छ भन्ने अनुभूति जनतालाई दिलाउन सक्नुपर्छ । लोकतन्त्रमा सरकार, प्रतिपक्ष दुवै बलियो हुनुपर्छ । सरकार मात्रै बलियो भयो भने मुलुक अधिनायकतर्फ उन्मुख हुन्छ । प्रतिपक्ष कमजोर हँुदा लोकतन्त्रको भावना मर्न सक्छ । प्रस्तुति : मकर श्रेष्ठ"
माछामा आत्मनिर्भर बन्दै कैलाली,"धनगढी कैलाली माछा उत्पादनमा आत्मनिर्भर बन्दै गएको छ । पछिल्लो समय भारतबाट आयात हुने माछामा निकै कमी आएको छ । पशु क्वारेन्टाइनका अनुसार कैलाली भन्सार नाकाबाट आयात हुने माछाको परिणाम ९० प्रतिशत घटेको देखिएको छ ।पाँच वर्षअघिसम्म भन्सार नाकाबाट वार्षिक एक हजारदेखि १ हजार ५ सय मेट्रिक टन माछा आयात हुने गरेको थियो । पछिल्लो वर्ष माछाको आयातमा निकै कमी आएको छ, क्वारेन्टाइन कार्यालयका प्रमुख श्यामप्रसाद पाठकले भने, यता माछा बढी खपत हुने हिउँदेयाममा मात्रै भारतबाट बढी आयात हुन्छ, अरू समयमा ठप्प छ ।उनका अनुसार साउनदेखि चैतसम्म १ सय ७४ दशमलव ७१ मेट्रिक टन मात्रै माछा आयात भएको छ । गत आर्थिक वर्ष ०७३०७४ मा २ सय ९१ मेट्रिक टन आयात भएको थियो । केही वर्षअघिसम्म एकै महिनामा २ सयदेखि ५ सय मेट्रिक टन माछा यो नाकाबाट आउँथ्यो, उनले भने, अहिले वर्षमा २ सय मेट्रिक टन मात्रै माछा आउने गर्छ । जिल्ला कृषि विकास कार्यालयका प्रमुख यज्ञराज जोशीले माछामा कैलाली जिल्ला आत्मनिर्भर बन्दै गएको दाबी गरे । बढीमा १० प्रतिशत माछा बाहिरबाट आयात हुन्छ, उनले भने, एकदुई वर्षमा कैलाली आत्मनिर्भर भएर माछा निर्यात गर्ने जिल्लामा पर्छ । उनले कैलालीको केही क्षेत्रलाई माछा पकेट क्षेत्रका रूपमा विकास गरिन लागेको जानकारी दिए ।जिल्ला कृषिका अनुसार यो आर्थिक वर्षमा १ हजार १ सय ६५ हेक्टर क्षेत्रफलमा माछा उत्पादन भइरहेको छ । प्राकृतिक तालतलैयाको १ हजार १० हेक्टर क्षेत्रफलमा र पोखरीको १ सय ५५ हेक्टरमा माछा उत्पादन भइरहेको हो । यसबाट वार्षिक १ हजार २ सय ५९ मेट्रिक टन उत्पादन भइरहेको छ । प्रतिहेक्टरमा २ देखि ३ मेट्रिक टन माछा उत्पादन हुने गरेको छ ।धनगढी उपमहानगरपालिकाको उर्मा, साबिकका गदरिया, रतनपुर र खैलाड गाविसलाई माछा पकेट क्षेत्रका रूपमा विकास गरिन लागेको कृषि कार्यालयका प्रमुख जोशीले बताए । अहिले पकेट क्षेत्रको सय हेक्टरमा माछा उत्पादन भइरहेको छ । जिल्लाको चौमाला, उर्मा, दुर्गाैली, मसुरिया र अत्तरिया क्षेत्रका किसानले समेत निजी जग्गामा पोखरी बनाएर व्यावसायिक रूपमा माछापालन सुरु गरेका छन् । मत्स्य विकास केन्द्र गेटाले माछा किसानलाई ७ प्रजातिका भुरा सहुलियत दरमा उपलब्ध गराउँदै आएको जनाएको छ । केन्द्र प्रमुख दीपक भुसालका अनुसार चालु आर्थिक वर्षमा १९ लाख भुरा फ्राइ, १४ लाख फिंगर चल्ला र १ करोड ३५ लाख ह्याचलिङ चल्ला बिक्रीवितरण गरिसकिएको छ । उक्त केन्द्रले किसानलाई सस्तो दरमा माछाका चल्ला र प्राविधिक सहयोग नि:शुल्क उपलब्ध गराउँदै आएको छ । सञ्जिवनी हर्व एन्ड एग्रो प्रालिका सञ्चालक दिनेश भण्डारीले सरकारले माछापालनमा प्राविधिक, आर्थिक र बजारमा सहयोग पुर्याउन सके माछा व्यवसायबाट किसान लाभान्वित हुने बताए । कैलाली माछाको ठूलो सम्भावना बोकेको जिल्ला हो, उनले भने, यहाँका प्राकृतिक तालतलैयाको संरक्षण गर्दै माछा उत्पादन मात्रै गर्न सक्यो भने वार्षिक १० लाख मेट्रिक टनभन्दा बढी माछा उत्पादन गर्न सकिन्छ ।"
जिप खस्दा तीनको मृत्यु,"डोटी (कास) शिखर नगरपालिकाको ग्रामीण सडकमा जिप खस्दा तीनजनाको मृत्यु भएको छ । शिखर नगरपालिका ३ जोरागाउँकी ४० वर्षीया खिन्तुरी भुल, सोही ठाउँकी ३२ वर्षीया कटी भुल र १४ वर्षीय सुरज भुलको घटनास्थलमै मृत्यु भएको हो । साँघुरो सडकमा गुडिरहेको ग१ज ५२७५ नम्बरको बोलेरो जिपले मोड छिचोल्न नसक्दा दुर्घटना भएको प्रहरीले जनाएको छ । दुर्घटनामा १६ जना घाइते छन् । तीमध्ये दुईको अवस्था गम्भीर छ । डेढ घण्टापछि घाइतेको उद्धारका लागि एम्बुलेन्स र प्रहरी घटनास्थल पुगेका थिए । जिप मालिक २४ वर्षीय भीम भुल आफैं गाडी चलाइरहेका थिए । डोटीमा चालु आर्थिक वर्ष ०७४०७५ को हालसम्म सडक दुर्घटनामा २५ जनाको मृत्यु भएको छ । जिल्ला प्रहरी कार्यालयका डीएसपी शिवबहादुर सिंहका अनुसार ८ वटा सडक दुर्घटनामध्ये ६ वटा ग्रामीण सडकमै भएका छन् ।"
ओभरड्राफ्टमा कडाइ भएन,"काठमाडौं ओभरड्राफ्टमा धेरै कर्जा प्रवाह भएपछि केन्द्रीय बैंकले कडाइ गर्ने नीति ल्याए पनि कार्यान्यवन भएको छैन । बैंक तथा वित्तीय संस्थाले मनपरी ओभरड्राफ्टमा ऋण प्रवाह गर्न थालेपछि विकृति बढेको भन्दै राष्ट्र बैंकले मौद्रिक नीतिको अद्र्धवार्षिक समीक्षा मार्फत कडाइ गरिने बताएको थियो । घोषणा भएको करिब तीन महिनासम्म पनि उक्त नीति कार्यान्वयन हुन सकेको छैन । राष्ट्र बैंकको नीतिमा बैंक तथा वित्तीय संस्थाले असहमति जनाएपछि निर्देशन जारी हुन नसकेको हो । बैंक तथा वित्तीय संस्थाले आफ्नो कुल ऋणको १५ प्रतिशतभन्दा बढी ओभरड्राफ्टमा ऋण दिन नपाउने नीति राष्ट्र बैंकले ल्याउने बताएको थियो । तर, बैंकहरूले व्यक्तिगत ओभरड्राफ्टमा १५ प्रतिशतको सीमा लगाए पनि संस्थागत ओभरड्राफ्टमा लगाउन नहुने माग गर्दै आएकाले निर्देशन जारी हुन नसकेको स्रोतले बताएको छ । कुनै एक बैंक वा वित्तीय संस्थाले आफ्नो कुल कर्जाको बढीमा १५ प्रतिशतसम्म मात्र ओभरड्राफ्ट प्रकृतिको कर्जा प्रदान गर्न पाउने व्यवस्था गरिनेछ, मौद्रिक नीतिको अद्र्धवार्षिक समीक्षामा भनिएको छ, उक्त सीमा नाघेका बैंक तथा वित्तीय संस्थाले ०७५ पुस मसान्तभित्र तोकिएको सीमाभित्र ल्याइसक्नुपर्नेछ । बैंक तथा वित्तीय संस्थाले मनपरी ढंगले ओभरड्राफ्टमा ऋण दिने गरेको र त्यो रकम घरजग्गालगायत अनुत्पादक क्षेत्रमा प्रवाह भएको भेटिएपछि राष्ट्र बैंकले उक्त नीति ल्याएको थियो । ओभरड्राफ्ट शीर्षकमा प्रवाह भएको ऋणको औचित्य पुष्टि गर्न गाह्रो हुने, गलत प्रयोजनका लागि प्रयोग भएका हुन सक्नेलगायत कारण राष्ट्र बैंकले केही वर्षयता नैतिक दबाब मार्फत त्यस्तो ऋण घटाउन आग्रह गर्दै आएको थियो । तर, बैंकहरूले मनपरी ढंगले ओभरड्राफ्टमा कर्जा प्रवाह गर्दै आएका थिए । चालु आर्थिक वर्षको ६ महिनासम्म करिब दर्जन वाणिज्य बैंकहरूको ओभरड्राफ्ट कर्जा कुल लगानीको २५ देखि ३३ प्रतिशतसम्म छ । अर्थतन्त्र व्यापारमुखी बन्दै गएकाले धेरै ऋण चालु पुँजी (वर्किङ क्यापिटल) मा प्रवाह भएकाले संस्थागत ओभरड्राफ्टमा सीमा नलगाउन आग्रह गरिएको बैंकर्स संघका अध्यक्ष ज्ञानेन्द्रप्रसाद ढुङ्गानाले बताए । व्यक्तिगत ओभरड्राफ्टमा सीमा लगाए पनि संस्थागतमा नलगाउन माग गरेका हौं, उनले भने, वर्किङ क्यापिटलमा बैंकहरूबाट धेरै ऋण प्रवाह भएकाले त्यसमा सीमा लगाउन अप्ठेरो हुन्छ । ओभरड्राफ्टसम्बन्धी नीति सम्बन्धमा राष्ट्र बैंकले सरोकारवालासँग छलफल गर्ने बताए पनि हालसम्म औपचारिक छलफल नभएको ढुङ्गानाले बताए । संस्थागत ओभरड्राफ्ट प्रयोजनभन्दा अन्यन्त्र जाने सम्भावना निकै कम हुने भएकाले यसमा कडाइ नगर्न राष्ट्र बैंकलाई आग्रह गरिएको अर्का एक वाणिज्य बैंकका प्रमुख कार्यकारी अधिकृतले बताए । राष्ट्र बैंकले भनेजस्तो प्रयोजनविपरीत गएको भन्ने व्यक्तिगत ओभरड्राफ्ट हो, ती अधिकारीले भने, संस्थागत ओभरड्राफ्ट अन्यन्त्र जाने सम्भावना धेरै कम हुन्छ ।ओभरड्राफ्टमा कुन विधि र प्रक्रियाबाट कडाइ गर्ने भन्ने सम्बन्धमा अध्ययन भइरहेकाले निर्देशन जारी नभएको राष्ट्र बैंकका प्रवक्ता नारायण पौडेलले बताए । बैंक तथा वित्तीय संस्थाबाट सबै प्रकारका ओभरड्राफ्टलाई समान व्यवहार नगर्न माग भएको जनाउँदै उनले भने, बैंकको मागको कारणले ढिलाइ भएको होइन, राष्ट्र बैंक आफैंले अध्ययन गरिरहेको छ । यससम्बन्धमा एकदुई पटक छलफल भइसकेकाले निकट भविष्यमा निर्देशन जारी हुने उनले बताए । बैंकहरूले ओभरड्राफ्ट शीर्षकमा प्रवाह गरेको ऋण ठीक र उत्पादनमूलक क्षेत्रमा सदुपयोग होस् भन्ने उद्देश्यले नियमन बढाइएको राष्ट्र बैंकले बताएको छ । ओभरड्राफ्टमा गएको अधिकांश कर्जा डम्पिङजस्तै हो, त्यसको प्रयोजन खुल्न गाह्रो हुने भएकाले नियमन गर्न अप्ठेरो भएको राष्ट्र बैंकको भनाइ छ । ओभरड्राफ्ट अरू प्रयोजनका लागि प्रयोग नहोस सही ठाउँमा लगानी होस् भन्ने उद्देश्य राष्ट्र बैंकको रहेको एक अधिकारीले बताए । अल्पकालीन प्रकृतिको यस्तो कर्जा बढ्दै जानु अर्थतन्त्रका लागि फाइदाजनक नहुने भएकाले त्यस्तो कर्जामा नियमन बढाइएको राष्ट्र बैंकले जनाएको छ । चालु आर्थिक वर्षको ६ महिनासम्म कुल कर्जाको करिब ३० देखि ४० प्रतिशत कर्जा घरजग्गामा गएको राष्ट्र बैंककै अघिकारीहरूले बताउँदै आएका छन् । यसरी घरजग्गामा गएकोमध्ये अधिकांश कर्जा ओभरड्राफ्ट शीर्षकमा प्रवाह भएको जानकारी आफूहरूलाई प्राप्त भएको उनीहरूको दाबी छ । यसैगरी, गएको ६ महिनासम्म केही बैंकहरूले कुल लगानीको ३३ प्रतिशतसम्म कर्जा ओभरड्राफ्टमा प्रवाह गरेका छन्, जसमध्ये करिब दर्जन बैंकको यस्तो कर्जा कुल लगानीको २५ प्रतिशतभन्दा बढी छ ।"
भारतमा फेरि नगद अभाव,"डेढ वर्षअघि नोभेम्बर २०१६ मा भारत सरकारले कालो धनलाई निरुत्साहित गर्न भन्दै प्रचलनमा रहेका पाँच सय र हजारका भारु नोटको प्रयोगमाथि प्रतिबन्ध लगाएको थियो, जसका कारण भारतभर नगद अभाव सिर्जना भएको थियो । साथै भारु नोट प्रचलनमा रहेका नेपाल र भुटानले पनि सास्ती बेहोर्नुपरेको थियो । भुटानसँग भएका प्रतिबन्धित भारु नोट भारत सरकारले साटिसकेको भए पनि डेढ वर्ष बितिसक्दा पनि नेपाल सरकार र त्यसअन्तर्गतका निकायमा रहेको करिब ५ करोडभन्दा बढी भारु अझैसम्म पनि साटिएको छैन ।यसैबीच राजधानी नयाँ दिल्लीलगायतका एक दर्जन राज्यमा नगद अभाव देखिएको छ । अधिकांश एटीएमहरूमा आउट अफ सर्भिस टाँसिएका छन् । भनेको बेला रकम निकाल्न नपाउँदा विद्यार्थी, पर्यटकदेखि व्यवसायीलगायतलाई समस्यामा पारेको छ । नयाँ दिल्लीमा बस्दै आएका नेपाली पर्यटन व्यवसायी कृष्ण गैरेले आधा दर्जनभन्दा बढी एटीएम चहार्दा पनि नगद निकाल्न पाएनन् । घर पठाउन अबेर भएको थियो, तर, एटीएम त रित्ता भएछन्, समस्या पो पार्यो त, गैरेले गुनासो गरे । नगद भएका केही सीमित एटीएमहरूमा पनि मानिसहरूको घुइँचो लाग्ने गरेको छ । पछिल्लो नगद अभावलाई नगदबन्दीको संज्ञा पनि दिइएको छ । सर्वसाधारणमा एकाएक देखिएको नगद अभावले नोटबन्दीकै बेलाजस्तो थप संकट आउने हो कि भन्ने त्रास सिर्जना गरेको छ । यो अवस्थामा तत्काल सुधार नभए सर्वसाधारण सकेसम्म नगद थुपार्न लाग्ने हुनाले पूरै अर्थतन्त्रलाई अप्ठेरोमा पार्ने चेतावनी जानकारहरूले दिएका छन् । भारत सरकार र यहाँको केन्द्रीय बैंकले एटीएममा नगद अभाव हुनुलाई अपर्झट देखिएको समस्याका रूपमा लिँदै केही दिनमै अवस्था सामान्य बन्ने दाबी गरेका छन् । एटीएम भएका दुई हजारको नोट जमाखोर ले रित्ताएका कारण नगद अभाव देखिएको र समस्या समाधानका लागि थप नोट छपाइको काम सुरु भइसकेको जानकारी पनि दिइएको छ । यहाँका सरकारी अधिकारीहरूले कालोधनको कारोबार गर्नेहरूले दुई हजारको नोट होर्डिङ गरेको आशंका गरेका छन् । कर्नाटक, आन्ध्र र तेलंगना राज्यमा आगामी एक वर्षभित्र हुने चुनावलाई लक्षित गर्दै नगद होर्डिङ भएको आशंका पनि सरकारी अधिकारीहरूले गरेका छन् । अर्थमन्त्री अरुण जेट्लीले तत्कालै ट्वीटर मार्फत सर्वसाधारणलाई यो समस्या केही ठाउँमा नगदको अस्वाभाविक माग बढेका कारण तात्कालिक भएको र तत्कालै समाधानको प्रक्रिया अघि बढेको जानकारी गराएका थिए । अर्थ मन्त्रालयले विज्ञप्ति मार्फत पछिल्लो तीन महिनामा नगदको मागमा अस्वाभाविक वृद्धि भएको जनाएको थियो । भारतको केन्द्रीय बैंकले पनि विज्ञप्ति मार्फत चारवटै छापाखानाबाट नोट छपाइलाई तीव्रता दिइएको र केही व्यवस्थापकीय कमजोरीका कारण केही भागमा समस्या देखिएको दाबी गरेको थियो । साथै बैंकले पर्याप्त नगद मौज्दात रहेको हुँदा नआत्तिन भन्दै सर्वसाधारणलाई आश्वास्त पार्ने कोसिस गरेको थियो । बैंकहरूले एटीएमहरूमा नगदको व्यवस्थापन यथोचित ढंगले नगर्दा यो अवस्था सिर्जना भएको सरकार र केन्द्रीय बैंकको बताएको छ । तर, केन्द्रीय बैंक र सरकारले एटीएमहरूको लजिस्टिक समस्या बताए पनि जानकारहरूले मुद्रा आपूर्तिमा भएको कमजोरीका कारण यस्तो समस्या देखिएको दाबी गरेका छन् । नोटबन्दीपछि सरकारले पर्याप्त मुद्रा आपूर्ति गर्न नसकेको कारण यस्तो परिस्थिति सिर्जना भएको उनीहरूको तर्क छ । तर, मौद्रिक क्षेत्रका विज्ञहरू भने अर्थतन्त्रको विस्तार र मुद्रा प्रदायबीच तादात्म्य मिलाउन नसक्दा यस्तो अवस्था सिर्जना भएको दाबी गर्छन् । सुरुमा यी विज्ञहरूको दाबीलाई गलत बताएको भारत सरकार र केन्द्रीय बैंकले नगदको माग र आपूर्तिबीच खाडल भएको स्वीकार गरेको छ । सञ्चार माध्यमहरूका अनुसार १ अप्रिल २०१७ देखि ३१ डिसेम्बर २०१७ सम्मको अवधिमा प्रचलनमा रहेका नोटमध्ये करिब ४८ प्रतिशत हिस्सा दुई सय र त्योभन्दा मुनिका नोटको थियो । ७४ ट्रिलियन भारु बराबरको दुई हजारको नोट छापिइसकेको भन्दै त्यस अवधिमा दुई हजारको नोटको छपाइ रोकिएको थियो । उक्त रकम नोटबन्दीका कारण प्रयोगविहीन बनाइएको ६३ अर्ब भारु बराबरको हजार नोटलाई खाम्न पर्याप्त हुने अनुमान गरिएको थियो । तर, अर्थतन्त्रको विस्तारसँगै मुद्रा प्रदायको आँकलन सही ढंगले नगर्दा डेढ वर्ष नबित्दै नगद अभाव देखिएको सञ्चारमाध्यमहरूले उल्लेख गरेका छन् । मुलुकको अर्थतन्त्रको विस्तार र नगद प्रदायबीच तादात्म्य नहुनुलाई पनि अर्को प्रमुख कारणका रूपमा हेरिएको छ । स्टेट बैंक इन्डियाले गरेको एक अनुसन्धानले हाल करिब ७० हजार करोड भारु बराबरको नगद कमी रहेको छ । अर्थतन्त्रको विस्तारको तुलनामा मार्च महिनामा १९४ लाख करोड भारु बराबरको नगद प्रचलनमा हुनुपर्नेमा १७५ लाख करोड रहेको बताइएको छ । । त्यसो त सम्भावित नगद अभावका बारेमा गत १४ फेब्रुअरी आन्ध्र प्रदेशका मुख्यमन्त्री चन्द्रबाबु नायडूले चेतावनी दिइसकेको र तत्कालै अर्थमन्त्री अरुण जेट्लीलाई परिस्थितिको जानकारी गराएको अंग्रेजी दैनिक इन्डियन एक्सप्रेसले लेखेको छ । नायडूले बैंकहरूमा नगद अभाव भएका कारण १ मार्च २०१८ देखि कर्मचारीको तलब र पेन्सन दिन पनि समस्या पर्ने चेतावनी दिएका थिए । तर, सरकारले त्यसको दुई महिनापछि मात्र नगद अभाव देखिएको स्वीकार गर्यो । त्यतिबेलासम्म नगदबन्दीको समस्याले आन्ध्रप्रदेशबाट बिहार, महाराष्ट्र, राजस्थान, उत्तरप्रदेश, मध्यप्रदेश, तेलंगना र कर्नाटकालगायतका राज्यलाई गाँजिसकेको थियो । वित्तीय क्षेत्रका विश्लेषकहरू नोटबन्दीका कारण एक हजारको प्रयोगमा रोक लागेपछि दुई हजार र पाँच सयबीच ठूलो अन्तर भएका कारण नगद कारोबारलाई थप जटिल बनाएको ठान्छन् । वित्तीय क्षेत्रप्रतिको गिर्दो विश्वासलाई पनि नगद अभाव हुनुमा जिम्मेवार ठानिएको छ । सरकारी स्वामित्वका बैंकहरूको क्षमता र पारदर्शितामा प्रश्न उठिरहेका बेला १४ फेब्रुअरीमा २०१८ मा पन्जाब नेसनल बैंकको मुम्बई शाखामा १३ हजार करोडभन्दा बढीको घोटाला बाहिर आयो । त्यसमाथि आईसीआईसी बैंकका उच्च अधिकारीहरूको सम्पत्तिमाथि प्रश्न उठेपछि त सर्वसाधारणको पूरै वित्तीय क्षेत्रमाथिको विश्वास र भरोसा धर्मराउन पुगेको विश्लेषकहरूको दाबी छ । यी घटनाले पनि आममानिसहरूलाई नगदै आफूसँग राख्न प्रेरित गरेको र जसका कारण एटीएमहरूमा नगद अभाव देखिएको उनीहरूको बुझाइ छ ।भारतमा फेरिनगद अभावलाई वास्तविकताभन्दा बढी भयावह बनाउन सामाजिक सञ्जालहरूले पनि भूमिका खेलेको सरकारी अधिकारीहरूले दाबी गरेका छन् । जसका कारण सर्वसाधारणमा आवश्यकताभन्दा बढी त्रास देखिएको उनीहरूको भनाइ छ । सरकारी अधिकारीहरूले केही दिनमै परिस्थिति सामान्य बन्दै जाने दाबी गरेका छन् । सरकारले नोटबन्दीका बेलाभन्दा ४५ हजार करोड बढी नोट प्रचलनमा रहेको बताएको छ । तर, सरकारले पछिल्लो सात वर्षमा भन्दा बढी फेब्रअुरी र मार्चमा सबैभन्दा नगद एटीएमबाट निकालिएको यथार्थप्रति भने बेवास्ता गरेको देखिन्छ । जबकि अझै पनि घरायसी प्रयोजनका लागि हुने कारोवारमा ठूलो हिस्सा नगदबाट हुने गरेको छ । मोगर्न स्टेन्लीका अनुसार घरायसी कारोबारमध्ये १० प्रतिशतभन्दा कम मात्र डिजिटल माध्यमबाट हुने गरेको छ । यसैबीच नगदको उपलब्धता सहज बनाउन, सरकारी स्वामित्वको एसबीआई बैंकले प्वाइन्ट अफ सेल्स (पीओएस) बाट समेत दुई हजार भारुसम्म निकाल्ने सुविधा दिएको छ । त्यसका लागि कुनै पनि अतिरिक्त शुल्क लाग्ने छैन । देशभर गरी एसबीआईका नगद निकाल्न मिल्ने ४७८ लाख पीओएस मेसिन रहेको बताइएको छ । साथै सरकारले नगद संकटलाई छिटोभन्दा छिटो समाधान गर्न ५०० र २०० का नोटको छपाई चौबीसै घण्टा चलिरहेको बताएको छ । जसबाट ७० हजार करोड भारुको कमी पूरा हुने विश्वास पनि सरकारले गरेको छ । तर, अर्थतन्त्रका जानकारहरू नोटबन्दीको डेढ वर्षभित्रै पुन: नगद अभावको परिस्थितिका कारण सर्वसाधारणले खेप्नुपरेको समस्याभन्दा पनि यस्ता घटनाले भारतीय अर्थतन्त्रप्रतिको विश्वास र भरोसा नै धर्मराउनेप्रति सरकार गम्भीर हुनुपर्ने बताउँछन् । विश्लेषकहरूले गरेको आशंकाजस्तै भारु सटही नहुँदा नेपाललाई हुने घाटाभन्दा पनि भारतीय अर्थतन्त्रप्रति नै अविश्वास सिर्जना हुन गएको नेपाल राष्ट्र बैंकका डेपुटी गभर्नर चिन्तामणि शिवाकोटीले बताउँदै आएका छन् । (एजेन्सीको सहयोगमा)"
म्यानपावर अनुगमन संयन्त्र सक्रिय,"काठमाडौं वैदेशिक रोजगार विभागले गैरकानुनी रूपमा राहदानी संकलन गर्ने, रकम उठाउने र बढी शुल्क लिने एजेन्टम्यानपावरमाथि कारबाही गर्न अनुगमन संयन्त्रलाई सक्रिय बनाएको छ । वैदेशिक रोजगारीमा पठाउने नाममा सोझा कामदारमाथि हुने चर्को शोषण रोक्न विभागले अनुगमन संयन्त्र प्रभावकारी बनाएको हो । राजधानीमा मात्रै अनुगमन सीमित नगरी गृह मन्त्रालयसँग समन्वय गरी स्थानीय तहसम्मै पुर्याउने विभागले जनाएको छ ।म्यानपावरको वैधानिक एजेन्ट र शाखा कार्यालयको पहिचान गर्ने काम भइरहेको छ । विभागले वैधानिक एजेन्ट र शाखा कार्यालयको सबै सूची देशभरका जिल्ला प्रशासन कार्यालयमा पठाउने छ, विभागका महानिर्देशक भुवन आचार्यले भने, सूचीमा नपरेका सबै अवैधानिक हुन् । अवैधानिक रूपमा काम गर्नेलाई ठगीविरुद्ध कानुनबमोजिम कारबाही हुन्छ । आफ्ना वैधानिक एजेन्ट र शाखा कार्यालयको विवरण ७ दिनभित्र विभागमा पेस गर्न म्यानपावर व्यवसायीलाई समय दिइएको थियो । त्यो समय सकिएको छ । विभागबाट झापा, मोरङ र सुनसरी जिल्लाको अनुमगन गर्न खटाएको टोलीले एजेन्टबाट कामदारहरू निकै मारमा परेको र उनीहरूलाई करको दायराभित्र ल्याउनुपर्ने प्रतिवेदन बुझाएको थियो । हामी अनुगमनमा आउने कुरा थाहा पाउनेबित्तिकै अधिकांश म्यानपावरको बोर्ड हट्यो । भित्तामा गरिएको पेन्टिङ समेत पोतियो, अनुगमन टोलीका संयोजक टंक चौलागाईंले भने ।स्थानीय तहमा अनुगमन नहुँदा कामदार ठगिने क्रम बढेको छ । कुनै म्यानपावर विशेषसँग आबद्धता नभएका एजेन्टहरूले पनि पासपोर्ट संकलन गर्ने गरेका छन्, जुन म्यानपावरले कामदारको माग गर्छन्, तिनैलाई पासपोर्ट बुझाउने गरेका छन् । एउटा पासपोर्टबापत उनीहरूले ४० हजार रुपैयाँसम्म लिने गरेको पाइएको छ । म्यानपावर व्यवसायीको नियन्त्रणमा एजेन्ट नरहेपछि वैदेशिक रोजगार व्यवसायी संघकै सिफारिसमा विभागले २०७२ मै झन्डै चार सयभन्दा बढी एजेन्टशाखा कार्यालय खारेज गरेको थियो । एजेन्टबापत राखेको दुई लाख रुपैयाँ धरौटीसमेत म्यानपावरले फिर्ता लगिसकेका छन् । तर, प्रभावकारी अनुगमन नहुँदा खारेज भइसकेकाहरूले म्यानपावरको बोर्ड झुन्डयाएर कामदारको राहदानी संकलन गरिरहेका छन् । एजेन्टले कामदारको कागजात राख्ने तर जिम्मेवारी नलिने अवस्था देखियो, महानिर्देशक आचार्यले भने, अब अनुगमन संयन्त्रलाई सक्रिय बनाइएको छ । प्रमुख जिल्ला अधिकारीकै तहबाट कारबाही हुन सक्ने अवस्था हामी मिलाउँछौं ।वैदेशिक रोजगार व्यवसायीले एजेन्टबाटै मनलाग्दी काम भइरहेकाले आफूहरूले त्यसको जिम्मेवारी लिन नसक्ने बताउँदै आएका छन् । अवैध एजेन्टबाट म्यानपावर व्यवसायी आफैं पीडित भइराख्नुपरेको अवस्था छ, संघका अध्यक्ष रोहण गुरुङले भने, हामीले पहिलादेखि अवैध बोर्ड राखेर काम गर्नेलाई कारबाही गर्नुपर्छ भनिरहेका छौं । हाम्रो गुनासो कहिल्यै सुनुवाइ हुन सकेन । विभागले सरकारले तोकेको लागत खर्चमा समेत नपठाउने म्यानपावरलाई कारबाही गर्नका लागि अनुगमन टोली खटाएको छ । सरकारले खाडी तथा मलेसियामा १० हजार रुपैयाँ लागत खर्च तोकेको छ । म्यानपावरले बढी रकम लिएको उजुरी पर्नेबित्तिक्कै टोलीलाई अनुगमनको लागि पठाइहाल्नेछौं महानिर्देशक आचार्यले भने । श्रम मन्त्रालयले म्यानपावरले तोकेको लागत खर्चलाई कार्यान्वयन नगरे सरकारसँग कारबाहीका लागि विभिन्न विकल्प भएको जनाएको छ । सोझो हिसाबले कानुन कार्यान्वयनमा बाधा पुर्याउने म्यानपावर व्यवसायीको सम्पत्ति छानबिन गर्नका लागि सम्पत्ति सुदुढीकरण विभागको सहयोग लिनेछौं, श्रम, रोजगार तथा सामाजिक सुुरक्षा मन्त्री गोकर्ण विष्टले भने, यो क्षेत्रलाई तत्काल सुधार गर्ने हो । हामीलाई कुरेर बस्ने समय छैन ।"
अलैंचीका बोटमा ढुसी,"आश गुरुङलमजुङ अलैंचीका पुराना बिरुवामा ढुसी लागेर धमाधम सुक्न थालेको छ । करिब तीन दशकअघि खेती सुरु गरिएको बेंसीसहर नगरपालिका १० खाँचे क्षेत्रमा अलैंचीका प्राय: सबै बोटमा ढुसी लागेको हो । धेरै अघि अलैंची खेती सुरु गरेका कालुबहादुर तामाङले करिब २० रोपनी जग्गाबाट गत वर्ष ५ क्विन्टल फलाए । सबै बिरुवामा ढुसी लागेपछि यो वर्ष उनको उत्पादन ४२ किलोबाट बढेको छैन । गत वर्ष ९ क्विन्टल फलेको अलैंची योपल्ट १ क्विन्टल २० किलो मात्रै भएको अर्का कृषक यमप्रसाद तामाङले बताए । त्यस्तै, २५ रोपनी जग्गामा अलैंची लगाएका सोमबहादुर तामाङले गत वर्ष ४ क्विन्टल फलाएका थिए । यो पटक ४३ किलो मात्रै भएको बताए । अलैंची उत्पादन बढ्दै थियो । २३ वर्षयता ढुसीले सतायो, उनले भने, प्राविधिकका कुरा बल्ल पो सोध्दै छौं । उनका अनुसार गाउँमा सबैको गरेर ०७२ मा २ सय १५ क्विन्टल अलैंची फलेको थियो । गत वर्ष ०७३ मा उत्पादन १ सय ५० क्विन्टलमा झर्यो । चालु वर्ष लगभग १२ क्विन्टल मात्रै फलेको उनले बताए ।खाँचेका ७५ घरधुरीले करिब ४५ हेक्टरमा अलैंची खेती गर्दै आएका छन् । ढुसी फैलिएपछि अलैंची खेती सखाप भयो, सोमबहादुरले भने, पुरानोलाई हटाएर नयाँ बिरुवा रोप्ने तयारीमा छौं । उनले ४ रोपनीमा २ लाख बिरुवा उमारेको बताए । अलैंची व्यवसायी महासंघ लमजुङका अध्यक्ष अजय तामाङले अलैंचीमा ढुसी पलाएको बताए । ढुसी छुट्टै रोग होइन । बोट पुरानो भएपछि अलैंचीमा आउने समस्या हो । किसानले नयाँ बिरुवा लगाउन ढिलाइ गरेकाले समस्या आएको हो, उनले भने । बोट पुराना भएकाले ढुसी पलाउन थालेको उनले बताए । उनका अनुसार प्रधानमन्त्री कृषि आधुनिकीकरण परियोजना कार्यान्वयन एकाइ (अलैंची जोन) को कार्यालयले किसानलाई तालिम दिएको हो । अलैंची जोनका वरिष्ठ कृषि विकास अधिकृत गोविन्दराज कोइरालाले बिरुवा पुरानो भएकाले गाँज माटोबाट बाहिर निस्किएको र ढुसीको समस्या सुरु भएको जनाए । उपचार नगर्दा ढुसीको समस्या बढ्दै गएको छ, उनले भने, अब नयाँ बिरुवा लगाउनुको विकल्प छैन । उनका अनुसार धेरै बिरुवा गाँजबाट सारेकाले समस्या भएको हो । उनले भने, पुराना गाँज सबै हटाएर नर्सरीबाट राम्रो खालको बेर्ना सार्न सुझाव दिएको छौं । अलैंची विज्ञ धर्मराज देवकोटाले थोरै लगानीमा धेरै आम्दानी गर्न सकिने नगदेबालीको रूपमा अलैंचीमा किसानले व्यवस्थापनमा हेलचक्र्याइँ गर्ने गरेको बताए । अलैंचीमा सिँचाइ अत्यावश्यक छ । मलखाद, गोडमेल तथा अन्य व्यवस्थापन नहुँदा ढुसीलगायत समस्या देखिएको हो, उनले भने ।"
कृषि हाटबजार सञ्चालन,हेटौंडा हेटौंडा उपमहानगरपालिका १९ स्थित बस्तीपुरमा कृषिजन्य वस्तुहरूमा बिचौलियाहरूको अन्त्य गर्ने उद्देश्यले शनिबार कृषि हाटबजार सुरु भएको छ । यो हाट बजारले उत्पादक र उपभोक्ताबीच सीधा सम्पर्क गराउन सहयोग पुग्ने दाबी बजार व्यवस्थापकको छ । साना किसान सहकारी र हेटौंडा उपमहानगरपालिकालगायतको संयुक्त प्रयासमा हाटबजार सुुरु भएको हो । उक्त हाट बजारको हेटौंडा उपमहानगरपालिकाका मेयर हरिबहादुर महतले उद्घाटन गरे । मनहरी गाउँपालिकाको हाडीखोला र हेटौंडा उपमहानगरपालिका३ र १९ का कृषकद्वारा उत्पादित कृषिजन्य वस्तु बिक्री गर्ने उद्देश्यले हाट बजार सचालन गरिएको बताइयो ।
सातामा १ सय १० अंकले बढ्यो नेप्से,"काठमाडौं (कास) यो साता सेयर कारोबार मापक नेप्से परिसूचक करिब सवा सय अंकले बढेको छ । सबै कारोबार दिनमा सेयर बजार निरन्तर रूपमा उकालो लागेपछि समग्र नेप्से १ सय १० अंकले बढेको हो । अघिल्लो बिहीबार १ हजार २ सय ७७५५ विन्दुमा बन्द भएको नेप्से गत गएको बिहीबार १ हजार ३ सय ८८३१ विन्दुमा पुगेको छ । यद्यपि, साताको पहिलो दिनको तुलनामा नेप्से १ सय ८१६ अंकले मात्र बढेको देखिन्छ । बैंक तथा वित्तीय संस्थामा तरलता अवस्था सहज हुन लागे पनि सेयर बजार पनि सुधारको बाटोमा छ । यसअघि तरलता (लगानीयोग्य रकम) अभाव हुँदा बैंक तथा वित्तीय संस्थाबाट मार्जिन कल को मार खेपिरहेका लगानीकर्ताले केही सातायता राहत महसुस गरिरहेका छन् । तरलता सहज भएपछि बैंक तथा वित्तीय संस्थाबाट मार्जिन कल आउन छोडेकाले बिक्री चाप नभएको ब्रोकरहरूले बताएका छन् । एक धितोपत्र ब्रोकरले भने, बिक्री चाप नभएकाले लगानीकर्ताको आत्मविश्वास बढाएको देखिन्छ । यो साता सेयर बजारमा ४ अर्ब ८ करोड ८७ लाख रुपैयाँ बराबरको सेयर कारोबार भएको छ । कारोबार रकम गत साताको तुलनामा ३८४६ प्रतिशत बढी हो । सो अवधिमा ४४ हजार १ सय ५० कारोबारबाट १ सय ८१ कम्पनीका ८८ लाख ५९ हजार ४ सय १० कित्ता सेयर किनबेच भए । गत साता ३६ हजार ७ सय ५ वटा कारोबारबाट ८१ लाख ९८ हजार ९ सय कित्ता सेयर खरिद बिक्री भए । ती किनबेचबाट २ अर्ब ९५ करोड २९ लाख ८९ हजार रुपैयाँ बराबरका सेयर किनबेच भए ।पछिल्ला दिनहरूमा बिमा र लघुवित्त समूहमा रहेका कम्पनीहखको सेयरमा लगानीकर्ताको आकर्षण देखिएको छ । यो साताको कुल सेयर कारोबारमा बिमा र लघुवित्त समूहको कारोबार हिस्सा धेरैले बढ्नुले पनि यो पुष्टि हुन्छ । यो साताको कुल कारोबारमा बिमा र लघुवित्त समूहको हिस्सा क्रमश: ३४५३ र ११८५ प्रतिशत छ । गत साताको तुलनामा दुवै समूहको कारोबार हिस्सा बढी हो । यसअघि लगातारजस्तो सबैभन्दा धेरै कारोबार हिस्सा ओगटदै आएको बैंकिङ समूहको कारोबार हिस्सा यो साता २७६६ प्रतिशत मात्र छ । यसैगरी, उक्त अवधिमा विकास बैंक समूहको कारोबार हिस्सा ८४६, जलविद्युतको ७३५ र संस्थागत सेयरको ४८९ प्रतिशत छ ।"
नेपालमा होन्डाको पचास वर्ष,काठमाडौं नेपालमा होन्डा मोटरसाइकलले ५० वर्ष पूरा गरेको छ । उक्त अवसरमा होन्डा मोटरसाइकल र स्कुटरको विक्रेता स्याकार ट्रेडिङ कम्पनीले राजधानीमा विभिन्न कार्यक्रमको आयोजना गरेको छ । यसै अवसरमा उसले ५० दिनमा ५० तोला सुन नामक योजनासमेत ल्याएको छ । यस योजनाअन्तर्गत होन्डाको कुनै पनि मोटरसाइकल वा स्कुटरको खरिद गरी ५० दिनमा ५० तोला सुन जित्ने अवसर प्राप्त हुने जारी विज्ञप्तिमा उल्लेख छ । यसका साथै ग्राहकहरूले स्क्र्याच कुपन मार्फत ४ हजारदेखि १ लाख रुपैयाँसम्मको छुट प्राप्त गर्न सक्ने कम्पनीले जनाएको छ । सुरुका दिनहरूमा ११ वटा मोटरसाइकल आयात गरेको स्याकार कम्पनीले हाल हरेक वर्ष ६० हजारभन्दा बढी मोटरसाइल तथा स्कुटर आयात गर्ने गरेको छ । होन्डालाई सन् १९४० मा ज्योति ग्रुपले पहिलो पटक नेपाल भित्र्याएको थियो ।
महिन्द्राको विद्युतीय गाडी हस्तान्तरण,काठमाडौं महिन्द्रा एन्ड महिन्द्राले आफ्नो विद्युतीय गाडी इ टू जिरो मोडेल नेपाल विद्युत् प्राधिकरणलाई हस्तान्तरण गरेको छ । कम्पनीले आफ्ना विक्रेता अग्नि इनर्जी मार्फत उक्त गाडी हस्तान्तरण गरेको जारी विज्ञप्तिमा उल्लेख छ । एक पटक पूरा चार्ज गरेपछि १ सय ४० किमि प्रतिघण्टाको दरले यो गाडी गुड्न सक्ने कम्पनीको दाबी छ । कम्पनीका अनुसार हरियाली तथा स्वच्छ भविष्यका लागि डिजेल र पेट्रोलबाट चल्ने गाडीहरूलाई प्रतिस्थापित गरी सरकारी क्षेत्रबाट महिन्द्रा विद्युतीय गाडीहरूको प्रयोग गर्ने नेपाल विद्युत् प्राधिकरण पहिलो हो ।
हिरोको विजेता घोषणा,"काठमाडौं हिरोमोटर साइकलले नयाँ वर्ष २०१८ को उपलक्ष्यमा सञ्चालन गरेको न्यू इयरमा पर्छपर्छ योजनाका विजेताको नाम घोषणा गरेको छ । हिरोको विक्रेता नेपाल जेनरल मार्केटिङ लक्की ड्र मार्फत घोषणा गरेको विजेताहरूमा ५ जनाले प्रथम पुरस्कारबापत १०० प्रतिशत रकम, दोस्रो हुनेले ५ जनाले ७५ प्रतिशत, तेस्रो हुने ५ जनाले ५० प्रतिशत रकम फिर्ता पाउने भएको जारी विज्ञप्तिमा उल्लेख छ ।"
सिटिजन्स बैंक १२ औं वर्षमा,काठमाडौं (कास) सिटिजन्स बैंक इन्टरनेसनल बाह्रौं वर्षमा प्रवेश गरेको छ । उक्त अवसरमा आफ्ना कर्मचारीलाई सम्मान पदक गरेको छ भने विभिन्न संस्थाहरूलाई एक लाखदेखि दुई लाख पचास हजार रुपैयाँसम्म सहयोग गरेको जारी विज्ञप्तिमा छ । बैंकले कारोबार सुरु गरेको एघार वर्षको समयावधिमा आफ्ना ६८ वटा शाखा र ६८ वटा एटीएमबाट करिब तीन लाख पैंतीस हजार ग्राहकलाई बैंकिङ सेवा पुर्याउँदै आएको जनाएको छ ।
सिटिजन लाइफले सेयर निष्कासन गर्ने,काठमाडौं (कास) सिटिजन लाइफ इन्स्योरेन्सले जारी पुँजीको ३० प्रतिशतले हुने रकम (७५ करोड) को सेयर सर्वसाधारणका लागि निष्कासन गर्ने भएको छ । कम्पनीले आफ्नो प्रथम वार्षिक साधारणसभामा उक्त निर्णय गरेको जारी विज्ञप्तिमा उल्लेख छ ।
परमाणु कार्यक्रम त्याग्ने किमको घोषणा,"सोल उत्तर कोरियाली नेता किम जोङ उनले क्षेप्यास्त्र र परमाणु परीक्षण केन्द्र पनि बन्द गर्ने घोषण गरेका छन् । उत्तर कोरियाली समाचार संस्था केसीएनएले जनाएको छ अप्रिल २१ बाट उत्तर कोरियाले परमाणु र अन्तरमहादेशीय ब्यालेस्टिक क्षेप्यास्त्र परीक्षण बन्द गर्नेछ । किमले उत्तर कोरियाको परमाणु क्षमता प्रमाणित भइसकेको जनाउँदै थप परीक्षण आवश्यक नभएको बताए । उत्तर कोरियाले दक्षिण कोरिया तथा अमेरिकासँग ऐतिहासिक वार्ताको तयारी गरिरहेका बेला अप्रत्याशित रूपमा किमको घोषणा सार्वजनिक भएको हो । किमले दक्षिण कोरियाली राष्ट्रपति मुन जायइनसँग यसै साता भेटवार्ता गर्दै छन् । साथै किम तथा अमेरिकी राष्ट्रपति डोनाल्ड ट्रम्पबीच पनि आगामी जुन महिनामा अभूतपूर्व शिखर वार्ता हुने बताइएको छ । यद्यपि उक्त भेटवार्ताबारे हालसम्म मिति तथा स्थान सार्वजनिक गरिएको छैन । यदि किम र ट्रम्पबीच भेटवार्ता भए उनी उत्तर कोरियाली नेता भेट्ने पहिलो बहालवाला अमेरिकी राष्ट्रपति हुनेछन् । विश्व समुदायद्वारा स्वागत परमाणु कार्यक्रम स्थगन गर्ने उत्तर कोरियाली नेता किम जोङउनको घोषणाको अन्तर्राष्ट्रिय समुदायले स्वागत गरेका छन् ।अमेरिकी राष्ट्रपति ट्रम्पले ट्वीटमार्फत भने, यो उत्तर कोरिया र विश्वकै लागि निकै सुखद समाचार हो । निकै ठूलो उपलब्धि । यसअघि ट्रम्पले गत बिहीबार उत्तर कोरियाले परमाणु कार्यक्रम त्यागे उसका लागि उज्यालो बाटो उपलब्ध हुने बताएका थिए । दक्षिण कोरियाली राष्ट्रपतिका प्रवक्ताले उत्तर कोरियाको कदम अर्थपूर्ण उपलब्धि भएको जनाएका छन् । यसले उत्तरदक्षिण कोरिया र उत्तर कोरियाअमेरिकाबीच हुने शिखर वार्ताको सफलताका लागि सकारात्मक वातावरण उत्पन्न भएको छ, दक्षिण कोरियाली राष्ट्रपति कार्यालयको विज्ञप्तिमा उल्लेख छ । युरोपेली संघ (ईयू) ले उत्तर कोरियाको निर्णय सकारात्मक भएको उल्लेख गरेको छ । तर उसले उत्तरलाई पूर्ण रूपमा नि:शस्त्रीकरणका लागि आहान गरेको छ । उत्तर कोरियाको निकट सहयोगी चीनले किमको घोषणाको स्वागत गर्दै कोरियाली द्वीपमा जारी तनाव अन्त्यका लागि सहयोग गर्ने बताएको छ । बेलायतले पनि किमको निर्णय सकारात्मक भएको बताउँदै राम्रो नतिजा आउने विश्वास व्यक्त गरेको छ । किन गरे किमले घोषणा ?परमाणु कार्यक्रम त्याग्ने निर्णय शुक्रबार बसेको उत्तर कोरियाली सत्तारूढ दलको केन्द्रीय समितिले गरेको कोरियाली सरकारी समाचार संस्था कोरियन सेन्ट्रल न्युज एजेन्सी (केसीएनए) ले जनाएको छ । केसीएनएका अनुसार पार्टीको बैठकमा किमले परमाणु शक्ति हासिल भएको दाबी गर्दै थप परीक्षण आवश्यक नभएको बताएका थिए । उनले भनेका थिए, उत्तर कोरियाको परमाणु परीक्षण केन्द्रले आफ्नो लक्ष्य प्राप्त गरिसक्यो ।"
भारतमा बालिका बलात्कारीलाई मृत्युदण्ड,नयाँदिल्ली भारत सरकारले बालिका बलात्कार गर्नेलाई मृत्युदण्डको सजाय दिने कार्यकारी आदेश पारित गरेको छ । भारतको दण्ड संहितामा गरिएको पछिल्लो संशोधनअनुसार १२ वर्षमुनिका बालिका बलात्कार गर्ने व्यक्तिलाई मृत्युदण्ड दिइनेछ । प्रधानमन्त्री नरेन्द्र मोदीको अध्यक्षतामा शनिबार बसेको मन्त्रिमण्डलको एक विशेष बैठकले दण्ड संहितामा परिवर्तन गरेको हो । नयाँ निर्णयअुनसार १६ वर्षका किशोरी तथा महिलामाथि हुने बलात्कारका घटनामा दिइने सजायसमेत बढाइएको भारतीय सञ्चारमाध्यमले जनाएका छन् । भारतमा हालैका महिनाहरूमा भइरहेका शृंखलाबद्ध बालिका बलात्कारका घटनाको विरोधमा व्यापक प्रदर्शनहरू भइरहेका बेला सरकारले यस्तो निर्णय गरेको हो । यद्यपि भारतमा बालिका तथा महिलामाथि हुने अन्य यौनजन्य अपराधका घटना रोक्न सरकारी निर्णय पर्याप्त नभएको महिला अधिकारकर्मीहरूको भनाइ छ । हालै जम्मुकश्मीरमा एक ८ वर्षीया बालिकामाथि बलात्कारपछि हत्या भएपछि त्यसको विरोधमा प्रदर्शनहरू हुँदै आएका थिए । त्यसैगरी गुजरात तथा उत्तरप्रदेशमा पनि किशोरी बलात्कृत भएका समाचारहरू प्रकाशमा आएका थिए । हालै सार्वजनिक भएका कतिपय घटनामा सत्ताधारी भारतीय जनता पार्टी (बीजेपी) का सदस्यहरू पनि संलग्न रहेको आरोप लगाइएको छ । भारतमा सन् २०१६ मा बालिका बलात्कारसम्बन्धी करिब १९ हजार घटना दर्ता भएका थिए । तथ्यांकअनुसार प्रत्येक दिन ५० भन्दा बढी महिलामाथि बलात्कारको सिकार भएका थिए ।
बाबुछोरीको दशकपछिको गफ,"काठमाडौं नायिका केकी अधिकारी करिअरको सुरुवाती दिनमा निर्देशक बाबु बद्री अधिकारीका कारण बढी चिनिन्थ्यो । जब जब केकीको अभिनयको तारिफ हुन्थ्यो, जस बाबु बद्रीलाई जाने गथ्र्यो । घरमै कलाको माहोल भएकोले पनि केकीको क्षमता पुस्टिन पाएको हुन सक्ने अनुमान लगाइन्छ । तर वास्तविकता भने केही फरक छ । यी बाबुछोरीबीच मुस्किलले बातचित हुने रहेछ । आफू अभिनीत मात्रै नभई पहिलो पटक निर्माण थालेको फिल्म कोहलपुर एक्सप्रेस शुक्रबारको रिलिज छेको पारेर केकी बुबासाथ हालै कुराकानीमा देखिइन् । बाबुछोरीको बिहान त जहिल्यै भेट हुन्छ तर गफ गर्ने वातावरण भने प्राय: बन्दैन केकीले सुरुमै यसो भनेपछि बाबुले पनि थपिहाले, खाना खान बसेको बेला मुस्किलले दुई मिनेट कुरा हुन्छ होला, नत्र अहँ । त्यो पनि फिल्मकै विषय उप्कियो भने मात्र बातचित केही लम्बिने रहेछ । त्यस्तोमा फिल्म रिलिज सम्मुखमा आइपुग्दाचाहिँ बाबुसँग केकीले कत्तिको सरसल्लाह लिइँदिहुन् ? म यसो गर छोरी पनि भन्दिनँ । ऊ पनि के गरौं बाबा भनेर सोध्दिनँ केही वर्षअघि आफैंले ज्यान हाजिर छ, फिल्म निर्माणमा असफलता भोगिसकेका बद्रीले सिधासिधा भनिदिए, खुरुखुरु स्क्रिप्ट लेख्नु र निर्देशन गर्नुभन्दा निर्माण गर्नु गाह्रै रहेछ । फेरि त्यो बेलाको तरिका अहिले काम पनि लाग्दै छ । केकी भने बाबालाई सोधेर फेरि पुरानै तनाव बल्झाउन मन पनि नलाग्दो रहेछ । बाबुछोरीले एकअर्काको मन राखिदिने बहानामा सञ्चारविच्छेद हुने रहेछ । केकीले आफ्नै जुनकिरी आर्टस्बाट कोहलपुर एक्सप्रेस बनाउने तय भएपछि पनि बद्रीले सुरुमा नाम मात्रै छोरीको राखिएको होला भन्ने लागेको रहेछ । त्यसैले पनि त्यो बेला हल्का रूपमा लिएँ । पछि मिडियामा नै आएपछि पो बल्ल थाहा पाएँ । त्यसो त बद्री छोरीका अधिकांश खबर समाचार पढेर नै थाहा पाउँछन् । तर यसमा उनलाई छोरीसँग चित्त दुखाइ भने छैन । बरु एकाध महिनादेखि छोरीको खटन नजिकबाट नियालिरहेका रहेछन् । तनाव पनि अर्कै खालको छ । देखाउन नखोजेको जस्तो तर यो समयको खट्न आवश्यक पनि भएको भन्दै उनी आफैंलाई चित्त बुझाएर बस्छन्, बद्री । निर्माता बनेपछि केकीलाई पनि कहिलेकाहीं ओभर फ्रस्टेसन र तनावले सताउने रहेछ । उनी पनि बुबाले भनेझैं यसलाई क्षणिक ठान्छिन् । यो मोमेन्टरी हो । पछि त चाहेर पनि तनाव लिन पाइँदैन भन्नेजस्तो पनि लाग्छ, केकी भन्छिन्, आफ्नै रहरले समातेको विधा भएकोले फिल्म निर्माणको कामबाट आउने तनाव पनि आफैंले नै लिनुपर्छ, भोग्नुपर्छ । हरेक निर्माता यो फेजबाट गुज्रेकै हुन्छ । अभिनयमा नै चम्किरहेका बेला निर्माणमा हात हाल्दा केकीलाई धेरैले हतार गरेको पनि भने । तर उनी राइट टाइममा भन्दा पनि ऊर्जामा विश्वास गर्छिन् । शरीरमा जोस छँदै सुर गरिहालें भन्दै थपिन्, जहिले सुरु गरिन्छ त्यही टाइम नै राइट बनाउन लागिपर्ने हो । केकीले आफ्नो निर्माण कम्पनी मास्टर प्लानअन्तर्गत ल्याएको बताउँछिन् । प्रोडक्सन हाउस खोल्ने म एक्लैको सपना होइन । यसमा बाबाले पूरा गर्न नपाएको सपना पनि साकार पार्नेछु । आफ्ना लागि पनि कहिल्यै नलेखिएको कथाहरू लेख्नेदेखि आफूले भन्न चाहेको, सुन्न चाहेको कथाको नयाँ प्लाटफर्म सृजना गर्ने सपना हो, छोरीले यसो भनिरहँदा आडैमा बद्री दंग देखिए । एक दुइटा एम्बिसियस प्रोजेक्ट साँचेर राखेको छु । बेस्ट फिल्म त अझै बनेकै छैनन् र त्यो मैले नै बनाउने हो भनेर चित्त बुझाइरहेको छु । करिब सातआठ वर्षदेखि यी कुरा मेरो दिमागमा आइरहेका छन् । तर छोरीलाई कहिल्यै सेयर गरेको थिइनँ । अब हेल्प गर्ने छोरी पाएँ । मेरो सृजना बुझ्न सक्ने, वातावरण बनाउन सक्ने साथी पाउने भएँ । त्यो सबैभन्दा खुसीको कुरा । बाबाका कुराले अचम्म मानिरहेकी केकीले थपिन्, यो अन्तर्वार्ताको रमाइलो, आज बाबाका कतिपय कुरा मैले पनि थाहा पाउँदै छु ।सुरुवातमा बद्रीलाई छोरी यो फिल्डमा धेरै डिभोटेड, प्यासोनेट नहोस् भन्ने लाग्थ्यो रे । स्वयम् केकी भन्छिन् । त्यसैले मैले पनि आफ्नो कामबारे खासै सेयर गरिनँ । यसैले नै ग्याप बढ्दै गयो । अहिले त बाबा नै मेरो कामको पहिलो समालोचक हो, केकीले भनिन्, बाबालाई यो फिल्डको स्ट्रगल धेरै थाहा छ । त्यसैले पनि मैले यस्तो काम थाल्दै छु भन्दा अक्वार्ड लाग्ला भनेजस्तो पनि लाग्छ । तर बद्रीलाई केकीको अभिनय भने मन पर्दो रहेछ । खासगरी लभ साशा मा उनले गरेको अभिनय बढी रियालिस्टिक मान्दा रहेछन् । बरु केकी नै भने आफूलाई ओभर एक्टको सिकार हुने ठान्छिन् । कुराकानी बिट मार्ने बेला केकीले थपिन्, मेरो कामलाई लिएर यसरी बाबासँगै कुरा भएको करिअरको दस वर्षको अवधिमा आज पहिलो पटक होला ।"
तेजेश्वरका निबन्ध र प्रदीपका कथा,"ललितपुर विसं २०३४३५ तिर संस्कृतिविद् एवं साहित्यकार तेजेश्वरबाबु ग्वंगले रंग संस्कार निबन्ध रचे । उक्त निबन्ध पत्रिकामा छापियो पनि । यति बेला ग्वंगले अनेक रंगसम्बन्धी नै निबन्ध लेखेर रंग अभिज्ञान निबन्ध संग्रह तयार पारेका छन् । शनिबार सभामुख कृष्णबहादुर महरा र वाङ्मय शताब्दीपुरुष संस्कृतिविद् सत्यमोहन जोशीले कृतिको लोकार्पण गरे । कार्यक्रममा साहित्यकार एवं राजनीतिज्ञ प्रदीप नेपालको कथा संग्रह देशको खोजी पनि लोकार्पण गरियो । साहित्य पढेर आफू सधैं प्रभावित भएको उल्लेख गर्दै सभामुख महराले भने, साहित्यले भित्री दर्शनलाई बाहिरमा ल्याइदिन्छ । प्रा लक्ष्मणप्रसाद गौतमले निबन्ध संग्रहमाथि र प्राडा दयाराम श्रेष्ठ र खगेन्द्र राईले कथा संग्रहमाथि टिप्पणी गरे । संग्रहमा समावेश २० वटै निबन्ध रंगमा केन्द्रित रहेको गौतमले सुनाए । रंगबिनाको संसार नै हुन्न भन्ने भाव निबन्धमा छ, उनले भने, रंगको साइकोलजीको प्रयोगले निबन्धहरूलाई एकदमै नयाँ र फरक बनाउँछ । प्रदीपको कथाहरूको टिप्पणी गर्दै श्रेष्ठले कथाहरू जुन समयमा सिर्जना भएका हुन्, त्यही समयको कोणबाट पढिनुपर्ने मा जोड दिए । जनसांस्कृतिक महासंघका अध्यक्ष राईले चाहिँ कथाहरूमा समाजमा रहेका राजनीतिक सामाजिक विसंगतिका साथै मधेस आन्दोलनका नाममा भएका नराम्रा कामहरूलाई प्रस्तुत गरिएको बताए । दुवै कृति साझा प्रकाशनले छापेको हो ।"
बादलपारिको देशबाट,"काठमाडौं आकाशमा सरर प्लेन उडिरहेको थियो । जमिनमा गायक राजु लामा मेरो नेपाल भन्दै भावुक बने । कालो पहिरनमा सजिएका उनी देशको झण्डा लिएर स्टेज उक्लिए । अनि भनेतिमीलाई म भुल्न सक्दिनँजहाँ जाऊँ तिम्रो याद आइरहन्छयो खोला, यो नाला, यो पहाड भञ्ज्याङलेमलाई बोलाइरहन्छगीतको कुरा अलि मिलेन । शनिबार चुच्चेपाटीस्थित हयात ग्राउन्डमा कसैले राजु होइन बरु राजुले नै दर्शक बोलाएका थिए । त्यहाँ उनी आफ्नो ब्यान्ड मंगोलियन हार्ट को रजत जयन्ती मनाइरहेका थिए । मेरो नेपाल गीतमार्फत कन्सर्ट प्रारम्भ गर्दा दर्शक झुम्मिए । राजुले बादलपारिको देशबाट, एक जोडी नयन, लगायत गीत गाए । आधा दर्जन गीत सुनाएपछि उनले कन्सर्ट गर्नुको कारण खुलाए तपार्इंहरूको मायाले यहाँसम्म आइपुगेका छौं, त्यसका लागि धन्यवाद दिऊँ भनेर निम्ता गरेका हौं । एमएच इभेन्ट म्यानेजमेन्टले गरेको कन्सर्टमै ब्यान्डले नयाँ एल्बम मंलोलियन हार्ट७ सार्वजनिक गर्यो । राजुका मितसमेत रहेका कानुन मन्त्री शेरबहादुर तामाङसँगै देव राणा, भीम तुलाधर, सञ्जय श्रेष्ठ, राजेशपायल राई लगायत संगीतकर्मीले एल्बम लोर्कापण गरे । अग्रज गायक तथा संगीतकर्मीलाई ब्यान्डले मायाको चिनो प्रदान गर्यो । अनौपचारिक कार्यक्रमपछि राजु पुन: जोसिए । उनले यो जुनीमा, नतानूँ त तानूँ लाग्ने, हिमाली पाखा, लगायत गीत गाए । गाउँकी कान्छी तामाङ सेलोमा नाच्ने प्रसस्त थिए । देश विकास बाटोमा लागेको छ गाउँदै राजुले भने, सबै मिलेर देश बनाऔंँ । संगीतमा जात, धर्मको विभेद हुँदैन ।ब्यान्डलाई सुन्न आएका कतिपयले आई लभ मंगोलियन हार्ट, राजु इज अ सिङ किङ लेखिएका प्लेकार्ड बोकेका थिए । आयोजकले ड्रोनबाट भिडियो लिएको दृश्यमा पनि दर्शक आकर्षित बने । शनिबारको कार्यक्रमपछि ब्यान्डले देशका अझै २४ ठाउँ पुग्ने योजना बनाएको छ । २५ वर्ष पुगेको अवसरमा २५ रुपैयाँ टिकट बेचिएको थियो । त्यसको रकम ब्यान्डले टुसाल युवा क्लबलाई प्रदान गरेको छ । कन्सर्टमा ब्यान्डका सदस्य बबी लामा, पवन कपाली, सन्तोष थापा, किरण नगरकोटी र राजुलाई दीपेन्द्रमान सिंह, भुपेन्द्र बज्राचार्य, बाबुराजा र विनयले वाद्यवादनमा साथ दिए ।"
चारलाई सावित्रीगोपाल स्मृति,"विराटनगर सावित्रीगोपाल स्मृति प्रतिष्ठानले वरिष्ठ कवि कुन्ता शर्मा, गायक आनन्द कार्की, कान्तिपुरकर्मी वेदराज पौडेल र उपन्यासकार डा डीआर उपाध्यायलाई पुरस्कृत गरेको छ । सुनसरीको इनरुवामा आयोजित समारोहमा भाषाविद् प्राडा टंक न्यौपानेले चारै व्यक्तित्वलाई पुरस्कार हस्तान्तरण गरे । गीतकार रोशन भट्टराईले आफ्ना मातापिताका नाममा स्थापना गरेको प्रतिष्ठानले प्रत्येक वर्ष साहित्य, संगीत र पत्रकारिताका माध्यमबाट समाजमा योगदान पुर्याउने व्यक्तित्वलाई सम्मान गर्दै आएको छ ।समारोहमा पूर्व सभासद रेवतीरमण भण्डारीले इनरुवामा रहेको प्रतिष्ठानले समाजका लागि सत्कर्म गरिरहेको बताए । कवि शर्माले आफू पुरस्कृत हुन पाउँदा खुसी लागेको सुनाइन् । इनरुवाका मेयर राजन मेहताले प्रतिष्ठानलाई प्रतिष्ठानको अक्षयकोषका लागि वार्षिक १ लाख रुपैयाँ दिँदै जाने घोषणा गरे । साहित्यकार प्राडा बद्रीविशाल पोखरेल प्रतिष्ठानले वर्षेनि कार्यक्रम गरेर इनरुवालाई जीवन्त बनाइरहन सहयोग गरेको बताए । गायक कार्कीले चार गीत गाए । इनरुवाकी उपमेयर जमुना पोखरेल, कालिका तिम्सिना, टीका आत्रेय, विवश पोखरेल, बम देवानले पनि कविता सुनाए ।"
"काइँलालाई देवकुमारी, वैद्यलाई बबरसिंह","विराटनगर बबरसिंह थापा सेवा गुठीले वरिष्ठ साहित्यकार बैरागी काइँला र कवि विमल वैद्यलाई शनिबार पुरस्कृत गरेको छ । काँइलालाई ५१ हजार रुपैयाँसहितको देवकुमारी थापा स्मृति सम्मान र वैद्यलाई २५ हजार रुपैयाँको बबरसिंह थापा स्मृति सम्मान दिइएको हो । पूर्वाञ्चल विश्वविद्यालय सेवा आयोगका अध्यक्ष बद्रीनारायण श्रेष्ठ, भाषाशास्त्री बालकृष्ण पोखरेल र गुठीका अध्यक्ष कविराज न्यौपानेले दोसल्ला ओढाएर नगदसहित ताम्रापत्र प्रदान गरे । यसअघि यो सम्मानबाट इन्द्रबहादुर राई, मदनमणि दीक्षित, सत्यमोहन जोशी, दुर्गालाल श्रेष्ठ, बालकृष्ण पोखरेललगायत साहित्यकार पुरस्कृत भएका छन् । साढे ५ दशकभन्दा लामो समयदेखि काइँला नेपाली भाषा साहित्यको क्षेत्रमा क्रियाशील छन् । त्यस्तै वैद्य ३ दशकभन्दा लामो समयदेखि कविता लेखनमा सक्रिय छन् ।"
तस्बिरमा पुनर्निर्माण,"काठमाडौं विसं २०७२ को महाभूकम्पले जनधनको मात्रै हैन, संस्कृति र सम्पदा पनि क्षति पुर्यायो । तीमध्ये केही जीर्णोद्धार भएर पहिलेकै अवस्थामा ठडिइसके, केहीको बल्ल पुनर्निर्माण हुँदै छन् । यस्ता पुनर्निर्माणमा जापानी सहयोग नियोग (जाइका) को पनि साथ रहयो । जाइकाले सिन्धुपाल्चोक, गोरखा, रसुवा, धादिङ, काठमाडौंलगायत भूकम्प प्रभावित जिल्लाका गरेको विद्यालय, आवास, अस्पताल, सांस्कृतिक सम्पदालगातयको पुनर्निर्माण झल्किने तस्बिरहरूको प्रदर्शनी राजधानीमा सुरु भएको छ । यो अवधिमा जेजति गर्यौं एउटा आकार लिएको छ, प्रदर्शनी उद्घाटनमा जाइका नेपाल प्रतिनिधि जुन साकुमाले भने, जापानले पनि भूकम्प झेलिरहन्छ । त्यसैले नेपालले भोगेको झटका महसुस गर्न सक्छौं । ललितपुर, पुलचोकस्थित लाबिम मलमा जारी प्रदर्शनीमा साकुमाले भूकम्पछिको परिवर्तन देखाउन चाहेको बताए ।राष्ट्रिय पुनर्निर्माण प्राधिकरणका प्रमुख कार्यकारी अधिकृत युवराज भुसाल र साकुमाले भूकम्पले क्षति पुर्याएको हनुमान ढोकास्थित आङ छें मन्दिरको तस्बिरको खोल हटाएर प्रदर्शनी उद्घाटन गरेका थिए । प्राधिकरणका भुसालले भने, पुनर्निर्माणका काम कसरी भइरहेका छन् भन्ने कुरा तस्बिरमार्फत देखाउन खोजिएको रहेछ । यो राम्रो प्रयास हो ।सपिङ मलमा प्रदर्शनी राख्दा आफ्ना कार्य सर्वसाधारणसम्म पुग्ने देखेर ग्यालरीको विकल्प रोजिएको जाइकाकी जनसम्पर्क अधिकारी ब्रिन्दा सिंहले बताइन् । विकासनिर्माणका काममा आफूहरूले गरेको प्रयास देखाएर अवलोकनकर्तालाई मोटिभेट गर्न खोजेको उनको भनाइ थियो । साकुमाले पनि आफ्ना कार्यक्रम प्रस्तुत गर्न तस्बिर सबैभन्दा प्रभावकारी माध्यम हुने देखेर प्रदर्शनी गरेको बताए । सोमबारसम्म चल्ने प्रदर्शनीमा २६ तस्बिर छन् । सिन्धुली सकडको क्षतिग्रस्त भागको पुनर्निर्माण अघि र पछिको अवस्था, गोरखाको दरौंदी खोलामा निर्माणाधीन पुल, वीर अस्पतालको जग ढलान गर्दाको क्षण, थापाथलीस्थित परोपरकार प्रसूति गृहको पुरानो र निर्माणाधीन नयाँ संरचनाका तस्बिर प्रदर्शनीमा छन् । १६ बाई २४ साइजको फ्रेममा तस्बिर राखिएका छन् । तिनमा पुनर्निर्माणमा संलग्न र जीविकोपार्जनका लागि अनेक पेसामा लागेका भूकम्पपीडितको उज्यालो अनुहार पनि देख्न सकिन्छ ।"
माल्दिभ्सबाट पहिलो,"काठमाडौं माल्दिभ्सको मोडलिङ क्षेत्रमा उदाउँदै गरेकी युवती राउधा आतिफको तस्बिर गुगलमा देखेपछि जीएस पौडेलले उपन्यास लेख्ने सोच बनाए । माल्दिभ्समा बसेरै उनले उपन्यास एक सर्को माया लेख्न भ्याए । शनिबार राजधानीमा समालोचक डा गोविन्दराज भट्टराईले उनको उपन्यास लोकार्पण गरे । उपन्यासको कभरमा समेत राउदाकै फोटो राखेका छन् जीएसले । विदेश बसेर नेपाली साहित्य लेख्नेहरू धेरै भए पनि माल्दिभ्स बसेर लेखिएको यो कृति पहिलो भएको डा भट्टराईले दाबी गरे । त्यस्तै, जीएसको लेखन शैली म्याजिक रियालिजम पाइने पनि उनले सुनाए । डा हरि सिलवालले अलंकार, बिम्वले उपन्यास पठनीय बनेको दाबी गरे । प्रभाकर गौतमले कतिपय सन्दर्भ नियात्रा जस्तो लागेको टिप्पणी गरे । पुस्तक बुलबुल पब्लिकेसनले छापेको हो ।"
शब्द हैन भावको अनुवाद हुनुपर्छ,"काठमाडौं (कास) कविताको शीर्षक थियो इट्स रेनिङ क्याट एन्ड डग । अंग्रेजी भाषामा अनुवाद गरिएको उक्त कवितालाई कवि मोमिलाले इट्स र्याट एन्ड डग अर्थात् मुसा र कुकुरजस्तै शीर्षकमा पढिन् । पढ्दै जाँदा कविताको मूलभाव कतै मेल खाएन । अलमलमा परेपछि त्यस कविताको मूल रचयितालाई मोमिलाले ओरिजिनल कविता मागिन् । पछि बल्ल बुझिन्, शीर्षक त मुसलधारे वर्षा पो रहेछ । अंग्रेजी भाषामा अनुवाद गर्दा मूल भाषाको कविता यसरी अनर्थ लाग्न सक्ने गतिलो उदाहरण दिँदै उनी भन्दै थिइन्, अनुवाद दुरुस्तै गर्दा अर्थ फरक लाग्न सक्दो रहेछ । शब्दानुवाद नभई भावानुवाद हुनुपर्छ । राजधानीमा शुक्रबार अनुवाद साहित्यमा देखा परेका यस्तै चुनौतीमाथि छलफल गरियो । सन्दर्भ बनाइएको थियो, कवि सुमन पोखरेललको अनुवाद कृति मन परेका केही कविता लाई । विश्वका विभिन्न कविहरूको चर्चित कवितालाई नेपालीमा अनुवाद गरिएको कृतिको सर्वनाम थिएटरमा लोकार्पणपछि वरिष्ठ कवि एवं संस्कृतिविद् तुलसी दिवस, कवि सुमन, मोमिला, बलराम अधिकारी, विप्लव प्रतीकबीच दिपक सापकोटाले अन्तक्र्रिया चलाएका थिए । वरिष्ठ कवि दिवसले अनुवाद साहित्य अपरिहार्य विधा भएको दाबी गर्दै अनुवाद गर्दा जस्ताको तस्तै गरिनुपर्छ भन्ने मान्यताको विपक्षमा उभिए । संस्कृति, भाषा र परिवेशजस्ता पक्षले अनुवाद साहित्यमा प्रत्यक्ष प्रभाव पार्ने उनले दाबी थियो । अनुवाद गर्नु पुनर्लेखन गर्नु होइन, उनले भने, पुन: सिर्जना गर्नु हो । जस्ताको तस्तै अर्थ लाग्छ भन्ने हँुदैन । संस्कृति र संस्कारले फरक पार्छ । कवि प्रतीकले चाहिँ हेन्डसम मनी (राम्रो पैसा) पाउने भएपछि मात्रै अनुवाद गर्ने गरेका छन् रे । पछिल्लो समय अनुवाद गरेरै पनि जीविकोपार्जन राम्रै तरिकाले गर्न सकिने अनुभव उनले साटे । उनका अनुसार जति अंग्रेजी भाषामा अनुवाद गर्न सजिलो छ उति अरू भाषाका अनुवाद गाह्रो हुन्छ । १५ वर्षदेखि अनुवाद साहित्यमा सक्रिय बलराम अधिकारीले भने, अनुवाद भएका झन्डै ७० प्रतिशत सिर्जना कागजको खर्च मात्रै हो । उनका अनुसार साहित्य यस्तो हुनुपर्ने भनेर कामै गरेर देखाउने गुणस्तर सर्जक नेपालमा कमै छन् । कवि सुनम पोखरेलले कविता अनुवाद गर्दा धेरैपटक पढेको र त्यसको मूल मर्म महसुस गरेर मात्रै पुनर्लेखन गरेको दाबी गरे । उनको अनुवाद कविता संग्रह मन परेका केही कविता मा विभिन्न देशका अंग्रेजी भाषामा लेखिएका १५ वटा रचना नेपालीमा अनुवाद गरिएका छन् । पुस्तक शिखा बुक्सले छापेको हो ।"
उपन्यास लिएर शर्मा,"काठमाडौं अरुण शर्मा उपन्यास मिसिगन ब्लुज सहित आएका छन् । बलिउड अभिनेत्री मनीषा कोइराला, लेखक पुण्यप्रसाद प्रसाईं र शर्मा स्वयंले राजधानीमा उपन्यास लोकार्पण गरे । अभिनेत्री कोइरालाले नेपाली भाषाको पूरै पुस्तक पढ्न मुस्किल हुने बताउँदै शर्माको उपन्यास पूरै नपढे पनि मन छोएको दाबी गरिन् । यही जेठमा पेन्गुइनबाट आफ्नो पनि पुस्तक आउन लागेको उनले जनाइन् । शर्माको उपन्यासबारे साहित्यकार भुवन ढुंगानाले टिप्पणी गर्दै प्रकृतिको सुन्दर चित्रण, अमेरिकी सपना, कल्चर र परिवेशको चित्रण पुस्तकमा पाएको दाबी गरिन् । उपन्यासको पात्र नीलको जीवनप्रतिको छटपटीले आफूलाई छोएको प्रकाशक एवं लेखक प्रसाईंले बताए । लेखक एवं पत्रकार नारायण वाग्लेले केही दिन अमेरिका घुमेको आधारमा लेख्नु र त्यही बसेर उतैको कल्चरमा घुलमिल भएर उतैको जीवनशैली बाँचेर लेखिनुमा फरक पर्ने बताउँदै यो मामलामा लेखक सफल भएको दाबी गरे । उपन्यास डिकुरा पब्लिकेसनले छापेको हो ।"
निर्माण छिटो सक्न मन्त्रीको निर्देशन,"अनिश तिवारी जम्बु (सिन्धुपाल्चोक) ऊर्जामन्त्री वर्षमान पुनले मध्यभोटेकोसी जलविद्युत् आयोजना निर्माणमा भइरहेको ढिलाइप्रति असन्तुष्टि जनाउँदै अवधि तोकेर काम गर्न निर्देशन दिएका छन् । निरीक्षणका क्रममा शनिबार आयोजना स्थल आएका पुनले निर्माण ढिलाइ नगर्न भन्दै आवश्यकता परे छिटो पूरा गर्न आफूले माथिल्लो तहबाटै पहल गर्ने बताए । सन् २०१७ सम्ममा पूरा गर्ने लक्ष्यसहित निर्माण गरिएको १०२ मेगावाट क्षमताको आयोजना लक्ष्यअनुसार सम्पन्न नभएपछि पुनले यस्तो निर्देशन दिएका हुन् । निर्माण कम्पनीसँग अलग्गै बसेर कुरा गर्ने जानकारी दिँदै उनले १० वर्षमा १० हजार मेगावाट विद्युत् उत्पादन गर्ने लक्ष्य पूरा गर्न मुलुकभरिकै निर्माणाधीन आयोजनाहरूको काममा समयावधि तोकेर गर्नुपर्ने बताए । आयोजनाको बाँधस्थल, सुरुङलगायत भौतिक संरचनाको अवलोकनपछि उनले निर्माणमा संलग्न चिनियाँ ठेकेदार कम्पनी र परामर्शदाताहरूसँग छलफल गरेका थिए । भूकम्प र स्थानीय समस्यालाई आधार बनाएर निर्माण कम्पनीले काममा ढिलाइ गरेको आवाज उठेपछि पुनले त्यसको समाधानका लागि माथिल्लो निकायमा छलफल गर्ने बताए हुन् । उनले जनशक्ति थपेर भए पनि आयोजना निर्माणमा अलिकति पनि ढिलाइ नगर्न भनेका थिए । विद्युत् प्राधिकरणका कार्यकारी निर्देशक कुलमान घिसिङले आयोजनाको डिजाइन नक्सालाई फाइनल रूप दिने तयारी भइरहेको बताए । नक्साको इस्युले केही समस्या देखिएको छ, त्यसलाई छिटोभन्दा छिटो टुंग्याउनेछौं, उनले भने । उनले स्थानीयलाई सेयर, सामाजिक सुरक्षाका योजना र स्थानीय संरचनाका लागि गरिएको प्रतिबद्धता पूरा हुने जानकारी दिए । आयोजनाको निर्माणमा राजनीतिक दलहरूबाटै बेलाबलामा अवरोध हुँदै आएको थियो । भूकम्पपछि भने स्थानीय अवरोध नभए पनि आयोजनाको आन्तरिक समस्याले नै निर्माणमा तीव्रता आउन सकेको छैन । चिलिमे जलविद्युत् कम्पनी मुख्य प्रवद्र्धक रहेको भोटेकोसी निर्माण सुरुवात ५ वर्षअघि घिसिङले नै गराएका थिए । भोटेकोसीका अध्यक्ष तथा प्रबन्धक सञ्चालक घिसिङलाई २०७१ सालमा तत्कालीन ऊर्जामन्त्री राधा ज्ञवालीले त्यहाँबाट हटाएपछि आयोजना निर्माणमा लामो समय अन्योल भएको थियो । त्यसपछि आयोजनाको प्रमुख कार्यकारी अधिकृत ४ जना फेरिएका छन् । छिटोछिटो हुने कर्मचारीको फेरबदलले पनि आयोजना निर्माणमा बाधा पुगेको एक प्राविधिकको अनुभव छ । करिब १४ अर्बमा निर्माण पूरा गर्ने लक्ष्य रहेको आयोजनाको काम सुस्त देखिएको छ । निर्माणमा ढिलाइ भएपछि तोकिएभन्दा २ वर्षपछि २०१९ जुलाईमा पूरा गर्ने लक्ष्य राखिएको छ । मन्त्री पुनसँगै सामाजिक विकास मन्त्री युवराज दुलाल, प्रतिनिधिसभा सदस्य अग्निप्रसाद सापकोटासहितको टोली निरीक्षणमा सहभागी थियो । आयोजनाको ७ दशमलब १ किमिमध्ये २ दमलब ७ किमि मुख्य सुरुङ निर्माण भइसकेको छ । यसैगरी ३ सय ७० मिटर पेनस्टक पाइपमा नै संरचना निर्माण भइसकेको छ । यसको लम्बाइ भने ७ सय मिटर हुनेछ । आयोजनाका प्रमुख सुनीलकुमार लामाले छिटोभन्दा छिटो काम सक्ने प्रयास भइरहेको जानकारी दिए । स्थानीय चाकु भन्ने स्थानमा बाँध निर्माण गरी बाह्रबिसे नगरपालिकाको जम्बु भन्ने स्थानमा पावर हाउस निर्माण गरिनेछ ।"
नेकपाका २ विद्यार्थी नेता पक्राउ,"सिन्धुली (कास) नेकपा विप्लव समूहका दुई कार्यकर्तालाई प्रहरीले विस्फोटक सामग्रीसहित पक्राउ गरेको छ । पक्राउ पर्नेमा धनुषाको मिथिला नगरपालिका १० का २२ वर्षीय राजन बस्नेत र हरिहरपुरगढी गाउँपालिका ७ का पूर्णबहादुर भुजेल रहेका छन् । बस्नेत उक्त समूहका विद्यार्थीका केन्द्रीय सदस्य हुन् भने भुजेल जिल्ला अध्यक्ष छन् । उनीहरूको साथबाट प्रहरीले ५७ वटा जिलेटिन, २ मिटर डेटकर्ड तार, २ थान डिजिटल मल्टिमिटर, ३ वटा डेटोनेटर, कैची, मोबाइल, बा ३८ प ४२८६ नम्बरको पल्सर मोटरसाइकल, क्यानखोला नियन्त्रण उपभोक्ता समितिको छाप तथा केही नगद रुपैयाँ बरामद गरिएको प्रहरी नायव उपरीक्षक विनोद शर्माले जनाए । उनीहरूलाई सिन्धुलीको हरिहरपुरगढी गाउँपालिकाबाट शुक्रबार पक्रेको हो । सिन्धुलीको हरिहरपुरगढी गाउँपालिकालाई विप्लव समूहले पूर्वी कमान्डको सेल्टर बनाएपछि प्रहरीले सक्रियता बढाएको थियो ।धरान, चतरा हुँदै मकवानपुरको हेटौंडा जोड्ने सडक निर्माण कम्पनीका सवारीसाधनमा उक्त समूहका कार्यकर्ताले चैत १९ गते विस्फोटन र आगजनी गरी ३ करोड बराबरको क्षति पुर्याएका थिए । मरिण गाउँपालिकामा रहेको एनसेलको टावर तथा जनप्रतिनिधिहरूलाई राजीनामा दिन धम्कीसहितको पत्र विप्लव समूहले गर्न थालेपछि प्रहरीले सर्च एन्ड अरेस्टको रणनीति लिएर रेकी गर्दै उनीहरूलाई पक्राउ गर्न सफल भएको समेत प्रनाउ शर्माले बताए । यसअघि सोही समूहका तीन जनालाई प्रहरी पक्राउ गरेको छ ।सर्लाही र सिन्धुलीको कालिलेख जंगलनजिक १३ वटा घर रहेको स्थानमा ७ कठ्ठा जग्गामा विप्लव समूहको सैन्य तालिम केन्द्र बन्न लागेको समेत प्रहरीले पत्ता लगाएको छ । पक्राउ परेकाहरूको बयानका आधारमा तालिम केन्द्र भवनको शिलान्यास तथा १ सय ५० जनाको तालिम समापन १० दिनअघि नेत्रविक्रम चन्द (विप्लव) आफैंले गरेको समेत सूचना पाएको प्रहरीले जनाएको छ ।"
घर छेउमै उपचार पाएपछि गाउँले दंग,"मकवानपुर मकवानपुर र चितवनको सिमानामा पर्ने विकट चेपाङ बस्तीका बासिन्दा घरछेउमा नै नि:शुल्क रूपमा औषधोपचार गराउन पाउँदा दंग परेका छन् ।नेपाली सेनाको १ नम्बर जगदल गण सुनाचुरी र चितवन मेडिकल कलेजको संयुक्त आयोजनामा राक्सिराङ गाउँपालिका ६ खर्कनटारमा शनिबार नि:शुल्क स्वास्थ्य शिविर सञ्चालन गरिएको थियो । आइतबारसम्म सञ्चालन हुने शिविरमा शनिबार बेलुकासम्म ६ सय ५० जनाको स्वास्थ्य परीक्षण गर्नुको साथै नि:शुल्क औषधि वितरण गरिएको जगदल गणका गणपति रामचन्द्र थापाले बताए । काँकडाको धिराङबाट ६७ वर्षीया ठूलीमाया चेपाङलाई उपचारका निम्ति शिविरमा बोकेर ल्याइएको थियो । देब्रे खुट्टा र हात नचल्ने चेपाङलाई चार घण्टाको दूरीबाट बोकेर ल्याइएको थियो । चिकित्सकले उनको स्वास्थ्य परीक्षण गरेर तत्काललाई औषधि उपलब्ध गराएका थिए । थप उपचारका निम्ति चितवन मेडिकल कलेजमा आउन अनुरोध गरेका थिए । ठूलीमायालाई मात्र होइन, काँकडाको सिलाधुनी, दामराङलगायत क्षेत्रबाट हिँड््न नसक्ने वृद्धवृद्धाहरूलाई उपचारको निम्ति शिविरमा बोकेर ल्याएको थियो । चेपाङबस्तीका बासिन्दालाई लक्षित गरेर आयोजना गरेको नि:शुल्क स्वास्थ्य शिविरमा वृद्धवृद्धा, बालबालिका र किशोरी उमेरमा नै आमा बनेको चेपाङ महिलाको सहभागिता थियो । स्वास्थ्य परीक्षण गरिएका ६ सय ५० जनामध्ये २ सय १० चेपाङ बालबालिका मात्र थिए । अधिकांश चेपाङ बालबालिका कुपोषणबाट ग्रसित थिए, चिकित्सक सुरज थापाले भने, बालबालिकामा कुपोषणलगायत विभिन्न समस्या देखियो । २० वर्षको उमेरका ३ सन्तानकी आमा बनेकी दामराङकी सविता चेपाङ आङ खस्ने रोगबाट ग्रसित भेटिइन् । उनी ७ महिनाको बच्चा च्यापेर शिविरमा आएकी थिइन् । उनी मात्र होइन, दामराङ, धिराङ र सिलाधुनीबाट आएका २० वर्षदेखि २५ वर्षसम्मका आधा दर्जन किशोरीहरू आङ खस्ने रोगबाट पीडित भेटिएका थिए । शिविरमा मुटुरोग, नाक, कान, घाँटी, स्त्रीरोग, बालरोग, दाँत, हाडजोर्नी, छाला रोगका विशेषज्ञ चिकित्सकले स्वास्थ्य सेवा उपलब्ध गराएका थिए । शिविरमा ८ विशेषज्ञ चिकित्सकसहित ३६ स्वास्थ्यकर्मी थिए । शिविरमा चितवनको राप्ती नगरपालिका ११ कोराकका चेपाङहरू आएका थिए । विशेषगरी दुर्गम क्षेत्रका बासिन्दालाई स्वास्थ्य सेवा पुर्याउने उद्देश्यले सञ्चालित उक्त शिविरमा मध्यपृतना मुख्यालयका वरिष्ठ सैनिक अधिकृत जोतेन्द्र महत, चितवनका सामाजिक कार्यकर्ता निर्मल पौडलको पनि उपस्थिति थियो । शिविरमा हेल्थ क्लिनिक नेपालले औषधि नि:शुल्क उपलब्ध गराएको गणपति थापाले बताए । उक्त शिविरमा अल्ट्रा साउन्डको सुविधा पनि थियो । नि:शुल्क स्वास्थ्य शिविरमा लौरोका सहारामा ५ घण्टा हिँडेर वृद्धवृद्धा आएका थिए । राक्सिराङ गाउँपालिका ६ का सिंहबहादुर चेपाङले यस्तो शिविर वडाका विभिन्न भागमा सञ्चालन गरिदिन अनुरोधसमेत गरे । उनीहरूलेबर्सेनि यस क्षेत्रमा नि:शुल्क स्वास्थ्य शिविर सञ्चालन गर्न आग्रहसमेत गरेका थिए ।"
मन्थली बजारमा पानीको हाहाकार,"रामेछाप (कास) लिफ्ट खानेपानी प्रणाली बिग्रिएपछि रामेछाप सदरमुकाममा ४ दिनदेखि पानीको हाहाकार मच्चिएको छ । मन्थलीका करिब १ हजार धारामा पानी वितरण ठप्प भएपछि स्थानीयहरू टयांकरबाट खानेपानीको जोहो गर्न बाध्य भएका छन् । जलवायु परिवर्तनका कारण पानीका मुहान सुक्दै गएपछि लिफ्ट सिँचाइ सुरु गरिएको थियो । त्यसयता मन्थली पूर्णत: लिफ्ट योजनामा भर पर्दै आएको हो । मन्थली खानेपानी तथा सरसफाइ उपभोक्ता समितिको तामाकोसीदेखि बादीचौरसम्म पानी फाल्ने प्रणालीमा जडित विद्युत् ट्रान्सफर्मर जलेपछि खानेपानीको समस्या भएको हो । जलेको ट्रान्सफर्मर फेर्न विद्युत् प्राधिकरणले नयाँ ट्रान्सफर्मर उपलब्ध गराए पनि पम्पमै समस्या देखिएको समितिले जनाएको छ ।ट्रान्सफर्मर जडान गरी पानी सञ्चालन गर्न खोज्दा पम्पमै समस्या देखियो, समितिका प्रबन्धक जगदीश सुवेदीले भने । सुवेदीका अनुसार ३ पम्पले काम नदिएपछि चौथो पम्प फेर्ने काम बल्ल सकिएको छ । समितिले पम्प फेरे पानी आउला भनेर आशामा बसेका उपभोक्ता विद्युत् सेवासमेत अवरुद्ध भएपछि थप निराश भएका छन् । शनिबार मध्याह्नदेखि विद्युत् सेवासमेत अवरुद्ध छ । सुवेदीका अनुसार विद्युत् नहुँदा चलाइने गरिएको जेनेरेटरको ब्याट्री बिग्रिएकाले चालू अवस्थामा छैन । समितिका पदाधिकारीले चालू अवस्थामा भए पनि जेनेरेटरले पानी तान्दा धेरै तेल खर्च हुने जनाउँदै जेनेरेटरले पानी तान्न आनाकानी गर्छन् । भएको जेनेरेटर सञ्चालन नगर्दा बिजुली जति दिन आउँदैन त्यति दिन पानी वितरण बन्द हुने गर्छ । उपभोक्ताले समितिले तोकेको पानी महसुल तिरेपछि जतिसुकै महँगो परे पनि जेनेरेटर सञ्चालन गरेर पानी पम्प गरी वितरण गर्नुपर्ने माग राख्दै आएका छन् । तर समिति उक्त मागप्रति मौन छ । शनिबार साँझसम्म पानी पम्प सुचारु भएको छैन । विद्युत् नभई पानी तान्ने काम हुँदैन । विद्युत् प्राधिकरणले दोलखातर्फको ३३ केभी प्रसारण लाइनमा समस्या आएकाले विद्युत् सेवा अवरुद्ध भएको जनाएको छ । अर्को ३३ केभी सिन्धुलीमन्थलीको विद्युत्समेत सञ्चालनमा छैन ।"
दुर्गमका होमस्टे पुग्दैनन् पर्यटक,"रमेशकुमार पौडेलचितवन सिराईचुली चितवनको सबैभन्दा अग्लो पहाडी चुचुरो हो । त्यहाँबाट सूर्योदय र हिमशृंखलाको मनोरम दृश्य देखिन्छ । केही वर्षयता सिराईचुलीलाई चितवनको नयाँ पर्यटकीय गन्तव्यका रूपमा पनि प्रचार गरिँदै आएको हो । सिराईचुली पुग्ने पर्यटकलाई राख्न नजिकैको हात्तीबाङ गाउँमा होमस्टेहरू पनि खुले । तर ती होमस्टेमा पर्यटक भने देखिँदैनन् ।इच्छाकामना गाउँपालिका(१ मा पर्छ हात्तीवाङ गाउँ । हात्तीवाङमा बास बसेपछि बिहानै उठेर सिराईचुली गए सूर्योदय हेर्न भ्याइन्छ । सूर्योदय हेरेर सौराहा जाने वा फर्केर हुग्दी हुँदै काठमाडौं पोखरा जाने भनेर यो पहाडी पैदल मार्गको अवधारणा आएको थियो । हात्तीवाङ होमस्टे समितिका अध्यक्ष सन्तबहादुर मगरले भने । तर पहिला भनिए जसरी पदमार्गको खासै प्रचार प्रसार नभएको उनको गुनासो छ । चितवन जिल्ला विकास समितिले ग्रामीण गरिबी निवारणका लागि पर्यटन कार्यक्रम (टीआरपीएपी) सञ्चालन गरेको थियो । कार्यक्रमअन्तर्गत पृथ्वीराजमार्गमा पर्ने धादिङको हुग्दीदेखि चितवनको शक्तिखोरसम्म चेपाङ पहाडी पदमार्ग विकास गरिएको थियो । पदमार्गमा सिराईचुलीजस्तै चरा हेर्नका लागि प्रख्यात चिसापानीगढी र ऐतिहासिक किल्ला उपरदाङगढीजस्ता पर्यटकीय क्षेत्र छन् । शक्तिखोरदेखि नजिकै छ सौराहा । त्यसैले काठमाडौंबाट हुग्दी हुँदै हात्तीवाङ बसेर सौराहा जाने तथा सौराहाबाट शक्तिखोर हुँदै हात्तीवाङ बास बसेर र हुग्दी झरेर काठमाडौं पोखरा जाने पर्यटकलाई बस्नका लागि होमस्टे तयार गरिएको हो । २०६० सालमा होमस्टे तयार गरिएको अध्यक्ष मगरले बताए । त्यो बेला आठ वटा रहेका होमस्टे हाल १३ पुगे । तर ३४ वटा मात्रै राम्रोसँग चलेको उनले बताए ।खुलेर के गर्नु राम्रोसँग चलेको भए स्याहार पनि पाउँथे । अहिले त एकाधको बाहेक धेरैको कोठा बिस्तारा लथालिंग छन् । सन्तबहादुरले भने । कुनै बेला गाउँमा विदेशी पर्यटकहरू पनि आउँथे । अहिले फाट्टफुट्ट मात्रै देखिने गरेको उनले बताए । त्यही भएर होमस्टे चलाउनेहरूको जाँगर मरेको हो भन्छन् सन्तबहादुर । एउटा समूह आएर बसे एकदुई हजारको कारोबार हुने हो । महिना, दुई महिनामा अलिअलि आएपछि होमस्टे चलाउन कसले रुचि दिने ? सन्तबहादुरले भने । हात्तीवाङमा सुरुदेखि नै होमस्टे राख्नेमा तिलक राना पनि हुन् । उनको घरमा अझै पनि पाहुना आए बस्ने सुत्ने ठाउँ छ । कुनै बेला वर्षमा १ सय ५० जनासम्म राखेका उनले पछिल्लो समय १५२० जना पनि राख्न पाएका छैनन् । बढ्नेभन्दा घटो छ । कसरी चलाउने ? तिलकले भने । सरकारले हुग्दी, हात्तीवाङ, सिराईचुली, गढी, शक्तिखोर पर्यटक पदमार्ग सुरु गरे पनि प्रचारप्रसार राम्रोसँग नगरेको उनले बताए । उनले खाने बस्ने सस्तो दर भएपनि पाहुना नआएको गुनासो गरे । विभिन्न स्कुल कलेजबाट आउने विद्यार्थीका कारण केही होमस्टे धानिएको सचिव जगदीश पुरीले बताए ।वर्षमा विभिन्न कलेजले १२ सय विद्यार्थी घुमाउन ल्याउँछन् । कहिले काही फाट्टफुट्ट स्वदेशीविदेशी पर्यटक पनि आउँछन् । तिनैका भरले एकाध होमस्टे चलेका हुन् । सचिव पुरीले भने । उक्तमा क्षेत्र विपन्न आदिवासी चेपाङ समुदकायको बाक्लै बसोबास छ । टीआरपीएपीले चेपाङलाई पनि होमस्टे राख्न दिएको थियो । तर चेपाङले चलाएका होमस्टे सुरुमै बन्द भएको उनले बताए ।"
सडकमा सास्ती,"काठमाडौंका सडक र सडक पेटी न सवारीमैत्री छन, न त पैदल यात्रुमैत्री । विकासका काममा बेथिति र भद्रगोल कुन हदसम्म छ भन्ने प्रमाण यिनै सडक र सडक पेटीमा एकपल्ट नियाल्दा पुग्छ । एक वर्षमा काठमाडौंका सडकका लागि विभिन्न निकायले ६ अर्ब रुपैयाँभन्दा बढी खर्च गर्ने गर्छ, त्यसअनुसारको परिणाम भने भेटिन्न । यसै कारणले काठमाडौंका सडक पेटीमा दुर्घटनाका सम्भावना प्रत्येक अवसरमा कायम रहन्छ ।"
मध्यपुर थिमिका मेयरमाथि आक्रमण,"भक्तपुर मध्यपुर थिमि नगरपालिकाका मेयर मदनसुन्दर श्रेष्ठमाथि शनिबार साँझ आक्रमण भएको छ । अज्ञात समूहको रड प्रहारबाट घाइते भएका मेयर श्रेष्ठको मध्यपुर अस्पताल नयाँ थिमिमा उपचार भइरहेको मध्यपुर थिमि नगरपालिकाका प्रमुख प्रशासकीय अधिकृत कमल ज्ञवालीले बताए । शनिबार दिउँसो एक कार्यक्रममा सहभागी भई मध्यपुर थिमि ३ गठ्ठाघरस्थित आफ्नै निवासमा गाडी पार्किङ गरेर निवास छिर्न लाग्दा अज्ञात दुई व्यक्तिले श्रेष्ठमाथि रड प्रहार गरेको ज्ञवालीले बताए । शनिबार दिनभर हामीसँगै थियौं, मलाई बानेश्वर पुर्याएर मेयर घर फर्किनु भएको हो, उनले भने, घर पुगेर गाडी पार्किङ गर्नेबित्तिकै आक्रमणमा पर्नुभएछ । रड प्रहारबाट मेयर श्रेष्ठको दायाँ हात र खुट्टामा चोट लागेको उनले बताए । आक्रमणमा परेका श्रेष्ठलाई मोबाइल पसलभित्र छिराई सटर लगाएर बचाएको प्रत्यक्षदर्शी बताउँछन् । मेयरलाई पसलभित्र सटर लगाएपछि प्रहरीलाई बोलाएको हो, प्रत्यक्षदर्शी सुशीला लम्सालले भनिन्, प्रहरी आएपछि प्रहरीकै गाडीमा हालेर अस्पताल पुर्याइयो । आक्रमणकारीले श्रेष्ठको बा८च ८७२० नम्बरको कारसमेत तोडफोड गरेको छ । कारका सिसा फुटेका छन् । महानगरीय प्रहरी वृत्त थिमि प्रमुख डीएसपी प्रज्वल महर्जनले आक्रमणकारीको पहिचान भइनसकेको र अनुसन्धान भइरहेको बताएका छन् । मेयरमाथि भएको आक्रमणको भत्र्सना गर्दै नगरपालिकाका प्रमुख प्रशासकीय अधिकृत ज्ञवालीले प्रेस विज्ञप्ति सार्वजनिक गर्दै सुरक्षाको माग गरेका छन् । यसैगरी एमाले जिल्ला कमिटी भक्तपुरका कार्यवाहक अध्यक्ष वचन देउजाले मेयरमाथिको आक्रमण सम्पूर्ण जनप्रतिनिधिमाथिको आक्रमण भएको बताउँदै आक्रमणकारीलाई यथाशीघ्र पक्राउ गरी कारबाही गर्न र सुरक्षाको माग गर्दै प्रेस विज्ञप्ति निकालेका छन् ।"
सम्पदा पद यात्रा सुरु,"काठमाडौं (कास) हनुमानढोका दरबारदेखि स्वयम्भूसम्मको पदयात्रा शनिबार औपचारिक रूपमा सुरु भएको छ । कुल २२ सय मिटर दूरीमा रहेको पदयात्रामा पम्परागत रुट हुँदै दुई विश्व सम्पदा स्थल जोडिनेछ । विश्व सम्पदा उत्सव मूल समारोह समितिले हरेक वर्ष १८ अप्रिलमा मनाइने विश्व सम्पदा दिवसको अवसर पारेर वैशाख २ मा साताव्यापी कार्यक्रम आयोजना गरिएको थियो । सम्पदा पदयात्राको शनिबार उद्घाटन गर्दै संस्कृतिमन्त्री रवीन्द्र अधिकारीले भने, मार्गलाई पर्यटन मैत्री बनाउन पूर्वाधार विकास गर्न आवश्यक छ । उनले यसका लागि महानगरपालिकाले सहयोग गर्नुपर्ने बताए । संसद् कार्यालयले पनि सहयोग गर्न तयार रहेको उनले भने । अन्तिम दिन सांसद जीवनराम श्रेष्ठ र मेयर विद्यासुन्दर शाक्यले मार्गले पर्यटन प्रवद्र्धनमा टेवा पुग्नेमा विश्वास व्यक्त गरे । महानगरपालिकालाई राजस्व भित्र्याउन थप मद्दत गर्छ, मेयर शाक्यले भने, एक्लैले भन्दा पनि सबैले साथ दिएमा जुनै पनि काम पूरा गर्न सकिन्छ । आयोजकका अनुसार यात्राको सुरुमा हनुमानढोका क्षेत्रमा रहेको किराँतकालीन अस्तित्व, लिच्छविकालीन दस्तावेज, मल्लकालीन अभिलेख र शाहकालीन मठमन्दिर अवलोकन गर्न सकिन्छ । जीवित देवी कुमारी, लिच्छविकालीन न्यायका देवता कालभैरव अवलोकन गर्न पाइन्छ । यात्राका क्रममा उपत्यकाका तीन जिल्लाका मिश्रित संस्कृति देख्न सकिने आयोजकको भनाइ छ । हनुमानढोका दरबारबाट मरु गणेश स्थान पुगिन्छ । बडादसंैको अवसरमा यात्रा गर्नेले गणेशको जात्रा पनि अवलोकन गर्न सकिन्छ । मरु गणेश स्थान नजिकै काष्ठमण्डप छ ।"
घरघरमा नर्सिङ सेवा,"भक्तपुर भक्तपुर नगरपालिकाले घरघरमा नर्सिङ सेवा सञ्चालन सुरु गरेको छ । नगरपालिकाले घरदैलोमा नर्सिङ सेवा सञ्चालनका लागि शनिबार नगरको १० वटै वडाध्यक्षसहित स्टाफ नर्सहरूलाई स्वास्थ्य सामान हस्तान्तरण गरेको छ । नगरपालिकाले पहिलो चरणमा वडा नम्बर ३, ४ र ६ मा भदौदेखि नै घरदैलोमा नर्सिङ सेवा सञ्चालन गरिसकेको र बाँकी वडाहरूमा आइतबारबाट सञ्चालन हुने गरी प्रत्येक वडामा ११ जना स्टाफ नर्स खटाएको नगर प्रमुख सुनील प्रजापतिले बताए ।घरदैलो सेवाका लागि आवश्यक सामग्री नगरपालिकाद्वारा सञ्चालित जनस्वास्थ्य सेवा केन्द्रले उपलब्ध गराउने जनाएको छ । उक्त स्वास्थ्य सेवाका लागि आवश्यक बजेट व्यवस्था नगरपालिकाले ख्वप बहुप्राविधिक अध्ययन संस्थानलाई उपलब्ध गराउने प्रजापतिले बताए । प्रत्येक वडाको घरदैलोमा खटिएका स्टाफ नर्सले स्वास्थ्यसम्बन्धी पारिवारिक विवरण तयार गर्ने, अशक्त तथा वृद्धवृद्धाहरूको आवश्यक हेरचाह गर्ने, पिसाबसम्बन्धी समस्या भएका बिरामीलाई घरमै क्याथेटर को व्यवस्था गर्ने, खाना खाने कृत्रिम पाइप राखिदिने तथा हेरचाह गर्न सिकाउने, अक्सिजन, बाफ लिने, चिसोतातो सेक्ने विषयमा ज्ञान दिने, घाउको सरसफाइ गरिदिने कार्यको व्यवस्था छ । समुदायमा महिनाको कम्तीमा एक पटक स्वास्थ्य शिक्षा कार्यक्रम सञ्चालन गर्ने, गर्भवती तथा आमाहरूको स्वास्थ्य परीक्षण, परामर्श तथा आवश्यकताअनुसार स्वास्थ्य संस्था प्रेषण गर्ने, स्त्री रोगसम्बन्धी सेवा, स्तन परीक्षण गर्न सिकाउने, सुत्केरी आमाहरूको स्याहारसुसार गर्न सिकाउने, ५ वर्षमुनिका बालबालिकाको पोषण स्थिति पत्ता लगाउने, पूर्ण खोप सुनिश्चित गर्ने, श्वासप्रश्वाससम्बन्धी रोग तथा जलवियोजनसम्बन्धी अवस्थाको पहिचान गरी आवश्यक व्यवस्था गर्ने नगरपालिकाले जनाएको छ । घरदैलोमा खटिएका स्टाफ नर्स तथा महिला स्वास्थ्य स्वयंसेविकाले सुरक्षित गर्भपतन सेवासम्बन्धी ज्ञान प्रचारप्रसार गर्ने, प्रत्येक महिनाको एकपल्ट विद्यालय स्वास्थ्य शिक्षा सञ्चालन गर्ने, दन्त, मानसिक, सुरक्षित खानेपानी तथा वातावरणीय सरसफाइजस्ता आधारभूत स्वास्थ्य सेवा प्रवद्र्धन गर्ने, ज्येष्ठ नागरिकको नियमित रक्तचाप, मधुमेह परीक्षण गर्ने, समुदायलाई क्षयरोगमुक्त बनाउन प्रत्यक्ष निगरानीमा औषधि खाने व्यवस्था गर्ने, आँखासम्बन्धी रोगको जानकारी दिने व्यवस्था गरेको वडा नम्बर ९ का वडाध्यक्ष रवीन्द्र ज्याख्वले बताए ।"
एपीएफ च्याम्पियन,"बारा विभागीय टोली एपीएफ क्लबले शनिबार कलैयास्थित सिद्धेश्वर क्रिकेट मैदानमा महिला टी२० क्रिकेटको उपाधि उचालेको छ । फाइनलमा एपीएफले मिलन क्रिकेट क्लब झापालाई ५६ रनले पराजित गरेको हो । पहिलो ब्याटिङ गरेको एपीएफले १ सय २१ रन बनायो । ज्योति पाण्डेले ३१, ममता चौधरीले १६ र करुणा भण्डारीले १४ रन बनाए । झापाबाट रुबिना क्षेत्रीले ३ विकेट, सवनम राई र संगीता राईले २२ विकेट लिएका थिए । जवाफमा झापाले १९ ओभरमा अलआउट हुँदा ६४ रनमात्र जोडेको थियो । झापाका रोमा थापाले १५, गीता गोसाईंले १० र रुबिनाले ९ रन बनाए । एपीएफका करुणा भण्डारी, सोनु खड्का, रेखा रावल र सीता राना मगर २२ विकेट लिन सफल भए । वुमन अफ द फाइनल एपीएफकी ज्योति पाण्डे, वेस्ट ब्याट्सवुमन आरसीडब्लूकी शेहनाज प्रवीण, बेस्ट बलर झापाकी रुबिना क्षेत्री, वुमन अफ द टुर्नामेन्ट एपीएफकी सीता राना मगर भए । कलैया क्रिकेट क्लब र बारा जिल्ला क्रिकेट संघको संयुक्त आयोजनामा भएको प्रतियोगिता विजेता एपीएफलाई कलैया उपमहानगर प्रमुख राजेश राय यादवले ५० हजार रुपैयाँसहित सिल्ड प्रदान गरे । उपविजेता झापालाई आयोजक संघका अध्यक्ष प्रभात चौरसियाले २५ हजारसहित पुरस्कृत गरे ।"
समृद्ध समूह विजेता,काठमाडौं (कास) समृद्ध गोरिल्लाज प्रथम मनमोहन स्मृति खुला बास्केटबलको महिलातर्फ समूह बी को विजेता बनेको छ ।गोरिल्लाजले साइपाललाई ५६२१ स्कोरले हरायो । दुवै टोली यसअघि नै सेमिफाइनल पुगिसकेका थिए । गोरिल्लाजकी लुनिभा सिंहले १२ स्कोर जोडिन् ।आर्मी टिम समूह ए को उपविजेता हुँदै सेमिफाइनल पुग्यो । आर्मीले एनसीसीएसलाई ४२२८ ले हराउँदा आर्मीकी लक्ष्मी चौधरीले १६ स्कोर गरिन् । सेमिफाइनलमा आर्मीको भेट गोरिल्लाज र साइपालको भेट बूढानीलकण्ठसँग हुनेछ । पुरुषतर्फ सेमिफाइनलमा बूढानीलकण्ठ र आर्मी बी तथा एसडीसी हाउन्ड्स र आर्मी ए बीच प्रतिस्पर्धा हुनेछ ।
लुम्बिनी शीर्षस्थानमा,"नेपालगन्ज (कास) लुम्बिनी यात्रिजले आशीर्वाद पेन्ट्स नेपालगन्ज कप क्रिकेटमा तेस्रो जित हासिल गरेको छ । लुम्बिनीले शनिबार पाल्पा योद्धाजलाई ४ विकेटले हराएको हो । टस जितेर ब्याटिङ गरेको पाल्पाले २० ओभरमा ४ विकेट गुमाई १ सय ४४ रन बनायो । ओपनर रित गौतमले ३२ र अनुपम सिंहले १० रन बनाए । उपकप्तान प्रनीत थापा मगरले २८ बल खेल्दै अर्धशतक बनाए । दीपेन्द्र रावत र कप्तान सिद्धान्तराज शाहीले समान २० रन बनाए । लुम्बिनीका कुशल मल्ल र निजामुद्दिन हलवाईले ११ विकेट लिए । १ सय ४५ रनको लक्ष्य पाएको लुम्बिनीले १८२ ओभरमा ६ विकेट गुमाउँदै जित दर्ता गरेको हो । ओपनर आदिल खानले २१ बलमा ३५, विशाल खत्रीले २९ र कुशल मल्लले १८ रनको योगदान दिए । बसिर अहमदले १४ बल खेल्दै ३१ रन र निजामुद्दिन हलवाईले ४ बलमा १२ रन बनाए । लुम्बिनीका बसिर अहमद म्यान अफ द म्याच घोषित भए ।तीन जितसँगै लुम्बिनी शीर्ष र चार खेलमा तीन जितेको रोल्पा दोस्रो स्थानमा छन् ।"
सुदूरपश्चिम च्याम्पियन,"काठमाडौं (कास) यौनिक तथा लैङ्गिक अल्पसंख्यकको राष्ट्रिय फुटसलको उपाधि शनिबार सुदूरपश्चिमले जितेको छ । फाइनलमा सुदूरले काठमाडौं ए लाई ८० ले हरायो । विजेताका दीपक चौधरीले ५, निरंक चौधरीले २ र अनिशा धमलाले १ गोल गरे । काठमाडौं बी तेस्रो भयो । मनिन्द्रसिंह दनुवारको दुई गोलमा काठमाडौंले पूर्वाञ्चललाई २० ले हरायो ।"
विजेश्वरीलाई सिल्ड,"काठमाडौं (कास) विजेश्वरी ज्ञानमन्दिर सैनिक आवासीय महाविद्यालयले दसौं राष्ट्रपति रनिङ सिल्ड विद्यालय खेलकुदको उपाधि जितेको छ । प्रतियोगितामा १२ स्वर्ण, ५ रजत र ४ कांस्य जित्दै विजेश्वरी टिम च्याम्पियन बन्यो । बूढानीलकण्ठ ५ स्वर्ण, १ रजत र २ कांस्यसाथ दोस्रो भयो । तेस्रो भएको इन्साइट भिजनले ४ स्वर्ण र १ रजत जित्यो ।"
महिला भलिबल हुने,काँकडभिट्टा (कास) धुलाबारीमा पहिलोपल्ट प्रदेशस्तरीय महिला भलिबल हुने भएको छ । मेचीनगर नगरपालिकाको सहयोगमा वैशाख १०१२ मा प्रतियोगिता गराइने आयोजक धुलाबारी भलिबल क्लबका अध्यक्ष गणेशविक्रम नेम्वाङले बताए ।
भक्तपुरमा खेलाडी सम्मानित,भक्तपुर (कास) भक्तपुर नगरपालिकाले विभिन्न १४ खेलका २७ खेलाडीलाई शनिबार सम्मान गरेको छ । २०७४ सालमा उत्कृष्ट प्रदर्शन गरेका जिल्लाका खेलाडीलाई नगरपालिकाले पदक र ट्रयाकसुटबाट सम्मानित गर्यो । विभिन्न खेलका प्रशिक्षक तथा निर्णायक पनि सम्मानित भए ।
पुलिस र फोनिक्स विजयी,"धनुषा जनकपुरमा जारी तेस्रो दीपक गुप्ता स्मृति क्रिकेटमा शनिबार विभागीय टोली नेपाल पुलिस क्लब र भारत असमको फोनिक्स क्रिकेट क्लब विजयी भएका छन् ।पुलिसले वीरगन्जलाई ४२ रन र फोनिक्सले आयोजक जनकपुर क्लबलाई ६ विकेटले हराए । पहिलो खेलमा टस जितेको पुलिसले निर्धारित २० ओभरमा ८ विकेट गुमार्य १ सय ४५ रन बनायो । अमित श्रेष्ठ अर्धशतक बनाए । उनले ५० बलमा ८ चौका र २ छक्का प्रहार गर्दै ६६ रन बनाए । आरिफ शेखले १६ बलमा २२ रन र सुनील धमलाले २८ बलमा २० रन बनाए । दीपेन्द्रसिंह ऐरीले १२, मन्जित श्रेष्ठले ७, कुशल भुर्तेलले ४ रन बनाए । दिलीप नाथले डकआउट भए । वीरगन्जबाट मुर्तजा हवारीले २ विकेट लिए । रशिद खान, शैदुल्ला अन्सारी, शम्साद अन्सारी र राजन सिंहले ११ विकेट लिए । वीरगन्जका हसिम अन्सारीको बलिङ महँगो साबित भयो । उनले एक ओभरमा १३ रन खर्चेर कुनै विकेट लिन सकेन । १ सय ४६ रनको लक्ष्य पाएको वीरगन्जले ६ विकेट गुमाई १ सय ३ रनमात्र बनाउन सक्यो । सुरज पटेलले ३६ बलमा २७ रन बनाए । हसिम अन्सारीले २४, आशु कन्डोईले १४, सैफुल्ल अन्सारीले १०, मुर्तजा हवारीले ५ रन, आर्यन राजले ६, इशान पाण्डेले २, रशिद खान र शम्साद अन्सारीले ११ रन बनाए । चार बल सामना गरेका राजा सिंहको खातामा रन रहेन । पुलिसका ललितसिंह भण्डारी र दीपेन्द्र सिंह एैरीले २२ विकेट तथा दिपेश श्रेष्ठ र आरिफ शेखले ११ विकेट लिए । पुलिसका अमित श्रेष्ठ प्लेयर अफ द म्याच चुनिए । अर्को खेलमा टस जितेर ब्याटिङ गरेको जनकपुरले २० ओभरमा ८ विकेट गुमाई १ सय ९ रन बनायो । हरिशंकर साहले ३३ बलमा ३५ रन बनाए । मानबहादुर थापाले १४, हिमांशु दत्तले १२, शम्साद शेषले ११, शिव चौधरीले ८, शंकर राना ५, रामरुपले ५ रन बनाए । फोनिक्सबाट राजफुल, राजेन्द्र लाल, विकास क्षेत्री र भरत नेवार २२ विकेट लिए । १ सय १० रनको लक्ष्य पाएको फोनिक्सले १८२ ओभरमा ४ विकेट गुमाई पूरा गरेको छ । यासिर अलीले ४९ बलमा ५ चौकासहित ५१ रन बनाए । मजवुर अलीले २५, शन्तुन बोहराले १३, डेनिश अहमदले ७ र जेनिफर रमणले ५ रन बनाए । जनकपुरबाट रामरुप यादवले २ विकेट लिए । हरिशंकर साह र विशाल सुस्लिङले ११ विकेट लिए । अर्धशतक बनाएका यासिर अली प्लेयर अफ द म्याच चुनिए ।"
संकटामाथि सिक्किमको जित,"विप्लव भट्टराईइलाम संकटा क्लबलाई १० ले स्तब्ध बनाउँदै शनिबार सिक्किम युनाइटेड क्लब चौथो आमन्त्रण माईभ्याली गोल्डकप फुटबलको क्वाटरफाइनल पुगेको छ । सिक्किमबाट २२ औं मिनेटमा सञ्जय क्षेत्रीले गरेको गोल नै निर्णायक बन्यो । उपाधि दाबेदार मानिएको संकटा दोस्रोपल्ट पहिलो चरणबाटै घर फर्कनुपर्यो । छोटो पाससहित कलात्मक खेल खेलेको सिक्किमले पहिलो गोल निकाल्दा संकटाको डिफेन्सलाइन दर्शनीय ढंगले चिरेको थियो । संकटाको डिफेन्सपंक्तिलाई झुक्याउने क्रममा मिडफिल्डरले दिएको भली अफसाइड ट्रयाप गर्दै सञ्जयले आर्कषक गोल गरेका थिए । नर्थइस्ट भारतमा सशक्त मानिएको युनाइटेड सुपर कप र सिक्किम लिग च्याम्पियन हो । माईभ्याली गोल्डकपमा सिक्किमको जित चार वर्षयता पहिलो हो । चौथो संस्करणसम्म कुनै विदेशी टोलीले दोस्रो चरणमा प्रवेश पाएका थिएनन् । यसअघि आएका बंगलादेशको कामरुजन, कोलकाताको दुर्गा स्टिल, कालिङपोङ र यही संस्करणमा आएको वंगलादेशको कावरानले जित पाएका थिएनन् ।अन्तर्राष्ट्रिय आमन्त्रण भनिए पनि विदेशी टोलीको अपेक्षित प्रदर्शन नहुँदा खिन्न दर्शकले सिक्किमे टिमलाई समर्थन जनाए । सिक्किमले झापा गोल्डकपमा घरेलु टोलीसँग पराजय भोगेको थियो । मध्यान्तरअघि सिक्किमले प्रभाव जमाएको खेलमा मध्यान्तरपछि संकटा हाबी रहे । तर उसका दर्जन प्रयास असफल बने । तीन विदेशी पछिल्लो साग खेलकुदमा नेपाललाई स्वर्ण जिताउन गोल गरेका प्रकाश बुढाथोकीसहित अनुभवी खेलाडीले भरिएको संकटा पहिलो खेलमै निराश हुँदै फर्कियो ।लेफ्ट विंग्समा खेल्ने प्रकाशले सिक्किमविरुद्ध गतिला अवसरै पाएनन् । पहिलो हाफमा उनको फ्रिकिकलाई सिक्किमका गोलरक्षक उर्गेन शेर्पाले मुस्किलले बचाए । ६१ औं मिनेटमा संकटाका दीपेश आले गोलरक्षक बिट भएको अवस्थामा गोल गर्न चुके । अघिल्लो सिजन नवलपुरको राइनो गोल्डकप जितेको संकटा कटारी गोल्डकपमा झापासँग पराजित भएको थियो । विराट गोल्डकपमा थ्रीस्टारसँग सेमी फाइनलमा स्तब्ध बन्यो । अघिल्लो वर्ष माईभ्याली गोल्डकपमा एपीएफसँग पराजित बनेको थियो । सिक्किमका गोलरक्षक उर्गेन पिनेशो शेर्पा म्यान अफ द म्याच घोषित भए । सिक्किमले वैशाख १२ मा त्रिभुवन आर्मी क्लबको सामना गर्नेछ । आइतबार कोलकाताको दुर्गापुर स्टिल र नेपाल पुलिस क्लबबीच प्रतिस्पर्धा हुनेछ ।"
नयाँ कक्षा !,"वाह ! नयाँ कक्षा !! कत्ति मज्जा !!! साथी प्रयुषा घिमिरे चार कक्षाबाट अब पाँच कक्षा पुगेकी छन् । उनी यसपालि नयाँ स्कुलमा पनि जाँदै छिन् । एउटा स्कुलमा नर्सरीदेखि कक्षा ४ सम्म पढिन् । पहिलेको स्कुल पनि राम्रो थियो । तर अझै राम्रो स्कुलमा पढौं भनेर नयाँमा जान लागेको हो, उनी भन्छिन् । उनी काठमाडौंको बागबजारबाट नयाँ बानेश्वरमा रहेको अर्को स्कुलमा जान थालेकी हुन् ।मैले नयाँ किताब, नयाँ झोला र नयाँ स्कुल ड्रेस मात्र होइन नयाँ साथी पनि पाउनेछु, प्रयुषा भन्छिन्, नयाँ सर, म्याम हुनुहुनेछ । नयाँ ठाउँ रमाइलै होला भन्ने लागेको छ ।त्यसैगरी ललितपुरको इमाडोलमा घर भएका श्रीजेशहाङ राई कक्षा ३ मा पुगेका छन् । दुई कक्षाको परीक्षामा राम्रो गरेको थिएँ, श्रीजेश भन्छन्, अब त म पनि ठूलो भएको छु जस्तै लागेको छ ।नयन घिमिरे ९ वर्षका भए । उनी नक्सालस्थित बृहस्पति विद्या सदनमा पढ्छ्न । यसपटक कक्षा ४ मा पुगेका छन् । उनी पढाइमा अब्बल छन् । उनको सोख पनि अलि फरक छ । उनी कुकुरबारे रुचि राख्छन् । उनले ३४ किसिमका कुकुरबारे जानकारी दिने डग बुक लेखेका छन् । नयाँ कक्षामा जाने बेलामा मेरो किताब आएको छ, नयन भन्छन्, नयाँ काम गरेकोले निकै खुसी लागेको छ ।नयाँ कक्षा प्रवेश गर्दा सबैलाई रमाइलो लाग्छ । खुसी लाग्छ । अझ नयाँ स्कुलमा पढ्न गइयो भने बेग्लै कौतुहल हुन्छ । नयाँ कक्षामा पुग्नु भनेको आफ्नो उमेर बढ्नु पनि हो । उमेर बढेसँगै मानसिक र शारीरिक विकास हुन थाल्छ । हुर्कदै जाँदा जिम्मेवारी र दायित्व पनि थपिँदै गइरहेको हुन्छ । त्यसलाई पनि ख्याल गर्दै अघि बढ्नुपर्छ ।"
कुलतबाट बचौं,"विद्यार्थी सुरुमा नयाँ स्कुल पुग्दा अप्ठयारो लाग्नु स्वाभाविकै हो । नयाँ माहोलमा साथी र शिक्षकबाट सहयोगको अपेक्षा हुन्छ । कतिपय अवस्थामा साथीबाट बुलिङ पनि हुन सक्छ । इमोसनल आइसोलेसन हुन सक्छ । असुरक्षाको भावना आउन सक्छ । कतिलाई साथीसँग घुलमिल गर्नै मन नलाग्ने हुन सक्छ । डर लाग्न सक्छ । आफ्नो समस्या भन्न धक लाग्न पनि सक्छ । त्यसैले सुरुमै अभिभावकले घरमै काउन्सेलिङ गर्न जरुरी छ । विद्यालय, शिक्षक र साथीहरूसँग हुने व्यवहारबारे पूर्वतयारी गराउनुपर्छ । आफ्नो जिम्मेवारी र दायित्वप्रति सचेत गराउनुपर्छ । त्यसो भयो भने नयाँ स्कुलको वातावरणमा विस्तारै घुलमिल हुन सजिलो हुन्छ । कक्षामा पठनपाठन सुरु भएपछि निरन्तर हुने क्रियाकलापको निगरानी हुनुपर्छ । कक्षाकोठामा शिक्षकले पाठयक्रम पाठयपुस्तकलाई लिएर गराउने शिक्षण, अभ्यास मुख्य हो । कतिपय विद्यार्थी पछाडि बस्ने हुन्छन् । आफ्नो कमजोरी अरूलाई देखाउन चाहँदैनन् । त्यसैले त्यस्ता खालका बच्चालाई कक्षामै पनि आलोपालो अगाडि, पछाडि बस्न लगाउनुपर्छ । उसको पढाइ स्तरको मापन हुनुपर्छ । साप्ताहिक, मासिक रूपमा मूल्यांकन हुनुपर्छ । कक्षाकोठाकै क्रियाकलाप पर्याप्त होइन । घरमा अभिभावकको निगरानी आवश्यक छ ।अहिले मोबाइल, इन्टरनेट सुविधा छ । धेरैलाई मोबाइल लिन मन हुन्छ । ग्याजेट प्रयोग गर्नु नराम्रो होइन । तर सदुपयोग हुनुपर्छ । कति कक्षा र कति उमेरका बालबालिकालाई ग्याजेट प्रयोग गर्न दिने भन्नेबारे कुनै मापदण्ड छैन । यसले गर्दा होमवर्क गर्ने बाहनामा विद्यार्थी यसैमा भुल्न सक्छन् । यसले बच्चाको सिर्जनात्मकतामा बाधा पुर्याएको छ । एकाग्र भएर पढ्ने गुणमा प्रभाव पारेको छ । अनेक किसिमका गेमले बालबालिकामा रचनात्मकता मात्र नभई चिढचिढाहट पनि बढाएको छ ।युटयुबमा भिडियो हेरेर कतिपय विषय सिक्न सकिन्छ । त्यस्ता साधनको प्रयोग एक्लै होइन, अभिभावकसँगै रहेर गर्नुपर्छ । अभिभावकले पनि बालबालिकालाई पढ्न मात्रै एकोहोरो दबाब दिनु हुन्न । आफ्नो बोझ र तनाव उसमाथि पोख्न हुन्न । बच्चाको उमेरअनुसारको माया दिनुपर्छ ।"
बुबा खुसी पार्न जोकर,"समीरको लक्ष्य फुटबल खेलाडी बन्ने थियो । पढाइ नबिग्रियोस् भनेर उनका बुबाले खेलकुदमा खासै प्रोत्साहन गर्दैन थिए । अँटेरी समीरको बानी देखेर बुबाले उनलाई धेरै पटक गाली पनि गर्नुभयो । समीर आज्ञाकारी पनि थिए । एक दिन सर्कस हेर्न पुगेका समीरले बुबाको मुहारमा अपार हाँसो देखे । त्यो कारण थियो, सर्कसको जोकर । जोकरले यति धेरै हँसाएको बुबालाई देखेर समीर आफूले पनि यसै गर्ने रहर पलाए । त्यसपछि उनी फुटबल खेलाडी बन्ने सोच परिवर्तन गरेर जोकर बन्ने सपना बुने । नाटक म जोकर बन्छु कथाको मूल सार यही थियो । धेरै बालबालिकाको जीवनमा यो कथाको मेल खान सक्छ । समीरले जस्तै बुबाआमाको खुसीमा आफ्नो सपना बुन्ने नानीहरू छन् । यही भावलाई समेटेर राजधानीमा हालै म जोकर बन्छु मञ्चन गरिएको थियो । थिएटर सेन्टर फर चिल्ड्रेन (टीसीसी नेपाल) र थिएटर मलले बालबालिकाका लागि गरेको १५ दिने अभिनय तथा नाटय कार्यशालाको अन्तिम दिन तीन नाटक मञ्चन गरिएका थिए । लिटल थिएटर ग्यारेज को चौथो संस्करणमा म जोकर बन्छु सँगै टोपी र मुसाको कथा नाटक मञ्चन गरिएका थिए । म जोकर बन्छु कथा नेपाली बालसाहित्यका पिता शान्तदास मानन्धरले लेखेका हुन् भने अन्य दुई कथा लोककथामा आधारित छन् । लोककथामा आधारित नाटक टोपी मा चाहिँ आमाको माया देखाइएको छ । आमाले ऊन र ममताको कुरुस चलाएर बुनेको टोपीको अन्य कुनै पनि मूल्यवान् र महँगा टोपी वा सामग्रीसँग तुलना नहुने सन्देश दिएको थियो । नाटकका राजन पात्रले आमाले बुन्दिएको टोपी राजाको श्रीपेचसँग पनि साट्न नमानेपछि दरबारमा कैद गर्न खोजिन्छ । दरबारबाट निस्कन गरेको संघर्षको कथाले अभिभावकप्रति सन्तानको स्नेह र सम्मानलाई मञ्चमा देखाइएको थियो । अर्को नाटक मुसाको कथा मा मुसाहरूको परिवारमा सानादेखि ठूलासम्मले सबैले आआफ्नो कामको जिम्मेवारी लिँदै मिलीजुली खुसीसाथ जीवनयापन गरेका दृश्यहरू मञ्चमा प्रस्तुत भएका थिए । बालबालिकाहरूले १५ दिने कार्यशालामा १० दिन अभिनय र नाटकका प्रशिक्षण लिए भने ५ दिनमा नाटक तयार पारेका हुन् । ५ देखि १५ वर्षसम्मका २९ जना बालबालिका सहभागी भएको कार्यशालाको समापनमा म जोकर बन्छु र टोपी को निर्देशन टीसीसी नेपालका कला निर्देशक केदार श्रेष्ठले निर्देशन गरेका थिए भने मुसाका कथा लाई थिएटर मलका प्रबन्ध निर्देशकसमेत रहेकी इलिना नकर्मीले निर्देशन गरेकी थिइन्, साथै कार्यशालाका संयोजक सञ्जिता पराजुलीले नृत्य निर्देशन गरेकी थिइन् । हरेक वर्ष अप्रिल २ बाट हुने कार्यशाला बाल रंगमञ्चसम्बन्धी अन्तर्राष्ट्रिय संस्था आसितेज इन्टरनेसनल को नेपाल सेन्टर आसितेज नेपालको सहकार्यमा विगत चार वर्षदेखि हुँदै आएको केदारले बताए । तीन नाटकमा पालैपालो बालबालिकाहरूले अभिनय गरेका थिए । लैनचौरस्थित नेपाल जापान बाल पुस्तकालयमा भएको कार्यशालामा काठमाडौं उपत्यकाका विभिन्न स्कुलमा अध्ययन गरिरहेका बालबालिकाहरू सहभागी भएका थिए । कार्यशालामा आख्यान पुडासैनी, अदिति पौडेल, अनसूया पौडेल, अनमोल धरेल, अनमोल खनाल, अनुप पुरी, अर्विन खड्का, आर्यन जोशी, आर्यन पौडेल, असीम त्वनबसु, विराज भट्टराई, डेनियल डंगोल, गायत्री श्रेष्ठ, हिमांशु उप्रेती, कृति भट्टराई, मेघमाला श्रेष्ठ, न्हुजला श्रेष्ठ, निपुर्ण पौडेल, प्रशान्त कोइराला, प्रिन्स सिलवाल, क्विनसम जोशी, सक्षम श्रेष्ठ, सम्मान महर्जन, सम्यक न्यौपाने, सम्सृति थापा, श्रेया गिरी, सुजित गिरी, सुशान्त कोइराला र यशोसिका डंगोल सहभागी थिए ।"
छुट्टीको समयमा नाच्दै गाउँदै,"वार्षिक परीक्षापछिको खाली समयको सदुपयोग गर्दै बालबालिकाले गीत गाए, चित्र कोरे, नाचे, बोले अनि रमाए । यो अवसर प्रदान गरेको थियो पोखराको जोजिजू म्युजिक सेन्टर तथा म्युजिक स्कुलले । जहाँ यूकेजीदेखि ९ कक्षासम्ममा अध्ययनरत बाबुनानीले फुर्सदको समय यसरी रमाइलो गर्दै बिताए । झन्डै एक सय जनाको हाराहारीमा रहेका बालबालिकाले आफ्नो प्रतिभा देखाए । गीत, संगीत, नृत्य, उत्प्रेरणा जगाउने, चित्रकला, उद्घोषणलगायत सिकाउँदै उनीहरूको आत्मविश्वास बढाइयो । उनीहरूलाई सानु जोजिजू, गोविन्द थापा, राजु गुरुङ, डेडिज खड्की, विनीत जोजिजू लगायतले प्रशिक्षण गराएका थिए । तीन समूहमा विभाजन गरेर १५ दिनसम्म तालिम दिएपछि उनीहरू सबैले पोखरा उद्योग वाणिज्य संघको हलमा उत्प्रेरणा सांगीतिक मञ्चमार्फत आआफ्ना प्रतिभा देखाए । उनीहरूको प्रतिभा हेर्न पाउँदा दर्शकअभिभावक खुसी देखिन्थे । नयाँ शैक्षिक सत्र सुरु हुनुपूर्व विद्यार्थीमा अतिरिक्त क्रियाकलापमा रुचि बढाउने उद्देश्यले भ्याकेसन प्याकेज कार्यक्रमको कोर्स पूरा गरेसँगै उनीहरूले प्रतिभा प्रस्फुटन गरेको सेन्टरका प्रबन्ध निर्देशक एवं गायक विनीत जोजिजूले बताए । कार्यक्रममा विश्वकै कम उमेरका ड्रमर उत्प्रेम जोजिजूले समेत आफ्नो प्रस्तुति दिए । उनले सोलो ड्रम प्रस्तुति दिँदा सहभागी उत्साहित भए । ५ वर्षीया बालिका पल थापाले कलात्मक ढंगले कार्यक्रमको सञ्चालन गर्दा कार्यक्रममा रौनकता थपियो । विनीतले पाँच वर्षको अवधिमा भ्याकेसनको समयमा मात्रै ८ सयभन्दा बढी बालबालिकालाई संगीत कोर्स सिकाएको जोजिजूले बताए ।"
कापीकिताबको जोहो,"बिदाको समयलाई धेरै बालबालिकाले आम्दानी गर्ने बाटो बनाउने गरेका छन् । पश्चिम भेगका सामुदायिक वनमा लालीगुराँस जोगाउने अभियान छ । कतिपय स्थानमा भने दाउराको प्रयोजनका लागि लालीगुराँस फँडानी गर्छन् । छहरा, सोमादी, भुवनपोखरी, कुसुमखोला, मुझुङ, पालुङमैनादीलगायतमा सामुदायिक वनमा लालीगुराँस जोगाइने गरिएको छ । त्यही भएर पनि विपन्न बालबालिकाले फाइदा पाएका छन् । कुसुमखोलाबाट छहरासम्म अर्घाखाँची जाने बाटोमा १८ किलोमिटर क्षेत्रको जंगलमा फागुन अन्तिमदेखि वैशाखसम्म रातै लालीगँुरास फुल्छ ।लालीगुराँस धेरै विपन्न बालबालिकाको आम्दानी स्रोत बनेको छ, रैनादेवी छहराका भुवन रायमाझी भन्छन्, अरू जिल्लामा त लालीगुँरासबाट विभिन्न सामग्री बनाएर अझ बढी आम्दानी हुने गरेको छ । हामी कहाँ पनि यसबाट जुसलगायत अन्य उत्पादन गर्ने सके आम्दानी झनै बढ्ने थियो ।पाल्पाकै कतिपय गाउँका मानिस लालीगुराँको बोटलाई दाउरा बाल्न प्रयोग गर्छन् । यसले गर्दा वन पँडानी भएको छ । फँडानी हुन नदिन कतिपय ठाउँमा यसलाई जोगाउने अभियान पनि चलाइएको छ । आयुर्वेदमा पनि विभिन्न रोगका औषधिका लागि लालीगुराँसका जरा र फूलको प्रयोग हुने गर्छन् । वन कार्यालयका प्राविधिकका अनुसार फूलको महत्त्वबारे धेरैलाई थाहा नै छैन । त्यसैले पनि सजिलोका लागि यसको दाउरा प्रयोग गर्ने गरिएको हुन सक्ने इलाका वन कार्यालय दोभानका सहायक वन अधिकृत चन्द्रबहादुर रानाभाटले बताए । २०१८ मा नेपालको राष्ट्रिय फूलको मान्यता लालीगुराँसले पाएको थियो । विशेष गरी १ हजार मिटरभन्दा माथिल्लो उचाइमा पाइने यो फूल प्रशस्त मात्रामा पाल्पामा पनि पाइन्छ । राष्ट्रिय महत्त्व बोकेको लालीगुराँसको संरक्षण गर्न कार्यक्रम ल्याउनुपर्ने सामुदायिक वन अभियन्ता रैनादेवी छहरा ३ का श्रीकृष्ण आत्रेयले बताए । दाउरा काट्ने र वनजंगल कटनीछटनीको मौसम भएकाले गुराँसको फँडानी हुन्छ । हामीले कटानीछटानीमा ख्याल गर्दै लालीगुराँस जोगाउन प्रयत्न गरेका छौँ, छहराका नित्यानन्द पोखरेलले भने । बर्सेनि गुराँस भएको जंगल मासिने क्रममा पनि छ । कतिपय गाउँमा १० वर्षअघि ढकमक्कै फुलेको देखिए पनि अहिले भने त्यस्तो छैन । सामुदायिक वनको कटानीछटानी, सडक निर्माण तथा दाउराका लािग रूख कटानले मासेका छन् । वन कार्यालयको तथ्यांकअनुसार वार्षिक झन्डै २ हजार गुराँसका रूख काटिने गरिन्छ । माथागढी, ४ झडेवाका शिक्षक गजेन्द्र पन्थीका अनुसार सडकछेउमा रातै देखिने गुराँस पछिल्ला समयमा कमै मात्र फुलेका भेटिन्छन् । अघिल्ला वर्षमा दर्जनौं बालबालिकाले बिक्री गर्ने गरेको देखिए पनि पछिल्लो वर्ष फाट्टफुट्ट देखिएको छ । धेरै विद्यार्थीको आम्दानीको स्रोत बनेको थियो, उनले भने, पछिल्ला वर्ष गुराँसका बोट नै कम भएजस्तो लागेको छ । गुराँसको नयाँ जात ल्याउने, वृक्षरोपण गर्ने अभियान भने छैन । जंगलमा आफैँ उम्रिएर हुर्केका मात्र हुन् । त्यसैले रातो र गुलाबी रंगमा मात्र देख्न पाइन्छ । राष्ट्रिय र अन्तर्राष्ट्रिय गैरसरकारी क्षेत्रबाट पनि गुराँस संरक्षणमा कुनै सहयोग नआएको जिल्ला वन कार्यालयले जनाएको छ ।"
ह्वात्तै गर्मी बढयो,"टटयानपुर घामले गर्दा,तापक्रम माथि चढ्यो ।असिनपसिन हुने गरी,ह्वात्तै गर्मी बढ्यो ।।मनीषा पौडेल, कक्षा५नवोदित विद्याकुञ्ज, काठमाडौं"
पृथ्वीको रक्षा,"वायुमण्डल, नदीनाला,भूमि स्वच्छ भएपछि ।रमाउन सक्छौँ हामी,यही पृथ्वीमा बसी ।दीपेन श्रेष्ठ, कक्षा७काञ्जीरोवा स्कुल, काठमाडौं"
खितिती खितिती,"३सानो छोरा : मलाई बर्डफ्लु रोग लाग्ने सम्भावना बढी छ, मम्मी ।आमा : बर्डफ्लु त चराचुरुंगीलाई मात्र लाग्ने रोग हो, बाबु ।सानो छोरा : मलाई पनि दिनदिनै स्कुलमा सरमिसहरूले कुखुरा बनाउनुहुन्छ ।"
मकै,"आमा बिहानै धोक्रोमा पाँच पाथी मकै राखेर पल्लो गाउँमा रहेको पानीघट्टमा पिस्न जानुभयो । धोक्रोमा अनगिन्ती मकै थिए, सब चुपचाप थिए । तर एउटा मकै भने चिन्तित भयो ल अब त म पिठो हुने भएँ । मेरो मिति पुग्ने भयो । के गर्ने होला ? त्यो मकैको दानो सार्है छटपटायो ।मकै यताउति हेर्दै सोच्यो, कतै निस्कने पो ठाउँ छ कि ? बल्लतल्ल धोक्रोको छेउमा मुसाले काटेको सानो प्वाल देख्यो, आहा अब त केही होलाजस्तै छ है । आमा थाप्लोमा नाम्लो राख्दै धोक्रो बोकेर पानीघट्टतिर जाँदै हुनुहुन्थ्यो । तर धोक्रोभित्रको त्यो मकैको गेडो भने आफ्नो ज्यान जोगाउन लागिपरेको थियो ।ऊ धोक्रोको प्वालबाट बाहिर निस्कने उपाय खोज्न थाल्यो । यताउति गर्यो, चलमलायो र बाटो पन्छायो । बल्ल प्वालको मुखैमा आइपुग्यो र यताउति नहेरी फुत्त हामफाल्यो । ऊ गोरेटो छेउमा उम्रेको घाँसमाथि झर्यो ।धन्न, ज्यान त जोगियो नि, ऊ खुसीले फुरुङ भयो ।एउटा परेवा भुर्र उडेर त्यही गोरेटोमा झर्यो । ऊ घाँसमा खानेकुरा खोज्न थाल्यो । मकैलाई पर्यो फसाद । ल धोक्रोबाट निस्केर पिठो हुनबाट त जोगिएँ । अब परेवाको आहारा पो हुन लागेँ, मकै चिन्तित भयो । परेवा नजिक आउँदै थियो । मकैको ढुकढुकी बढ्न थाल्यो । धन्न त्यही बेला हावाले उडाएर ल्याएको एउटा पीपलको पात मकैमाथि खस्यो । त्यसले मकैलाई छोप्यो । परेवा भुर्र उड्यो ।धन्न यो पीपलको पातले गर्दा मेरा ज्यान जोगियो, उसले मनमनै सोच्यो र पातलाई भन्यो, धन्यवाद मकै खसेको कान्लामाथि बारी थियो । बारी भर्खरै मकै छर्नलाई भनेर खनिराखेको थियो । बाटोमा खसेको मकै कतै जान पाएन । एकछिनपछि हावाले पातलाई उडाएर लग्यो । फेरि मकै एक्लो भयो । कुनै चरापन्छी आएर खाइदिने त होइन ? उसलाई फेरि चिन्ता लाग्यो ।उसले एक जना बाजे हातमा कुटो बोकेर बारीमा मकै छर्न आएको देख्यो । बाजे कान्लामाथिको बारीमा मकै छर्दै थिए । मकैले मनमनै सोच्यो, म पनि यसरी माटोमुनि जान पाएको भए त उम्रन पाउँथँे नि । तर कसरी जाने ? मेरो मनको कुरा कसले बुझ्ला र ?बाजे मकै रोप्दै छेउसम्म आइपुगे । मकै रोप्न सकिइसकेको थियो । उसले बारीमुनिको गोरटोको घाँसमा खसिराखेको एउटा मकै देख्यो ।ल, कहाँबाट मकै बाटोमा झरेछ ? यति भनी बाजेले मकै टिपे र कुटोले खाल्डो बनाई रोपिदिए । मकै धेरै खुसी भयो । तर उसलाई माटोभित्र उकुसमुकुस भयो, ओहो, माटोमुनि त कस्तो गार्हो हुँदो रहेछ ।मकै रोपेको धेरै दिन भएको थियो । तर पानी नपरेकोले बारीका मकै टुसाउन सकिरहेको थिएन । पानीले भिज्न नपाएर मकैलाई धेरै नै गार्हो भयो र प्याकप्याक भयो । एक दिन आकाशमा बादल गडयाङगुडुङ करायो । ठूलै पानी पर्न थाल्यो । बिजुली चम्क्यो । पानीको भेल बग्यो । घामले सुक्खा भएको माटो भिज्यो । पानी नपाएर प्याकप्याक भएको मकै भिजेपछि ढाडियो र धमाधम टुसाउन थाल्यो । केही दिनपछि नै त्यो मकै पनि टुसाउन थाल्यो र माटोमाथि टुसुक्क दुई पात देखाउँदै मुस्कुरायो । उसले दायाँ बायाँ हेर्यो । चारैतिर आफूजस्तै साथीहरू रहेछन् । सबै मकै शीतले भिजेर भर्खरै नुहाएझैं देखिन्थे । घाम लागेपछि त कस्तो चाँदीझैं टलक्क टल्केको १ त्यो मकै आज साह्रै फुरुङ्ग छ । आफूले नयाँ जीवन पाएकोमा रमाएर गीत गाउन थाल्योआहा नयाँ बिहानी, राम्रो बिहानीनयाँ नयाँ जीवन, हाम्रो जीवन गीत सुनेर वरपरका सबै मकै पात हल्लाउँदै सिरसिर चलेको बताससँगै नाच्न थाले ।"

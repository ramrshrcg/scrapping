शीर्षक,विवरण
भारतसँग नमुना सम्बन्ध : ओली,मोदीद्वारा निमन्त्रणा स्वीकार । भ्रमणको मिति कूटनीतिक माध्यमबाट टुंगो लगाइने ।
४ सय वर्ष पुराना गीत,"गीत र रागलाई एल्बम निकालेर मात्रै हुँदैन, शताब्दी पुरुष जोशीले भने, यसलाई नयाँ पुस्तासम्म पुर्याउन इम्प्रोभाइज गर्दै लानु पनि आवश्यक पनि छ । केन्द्रले ललितपुर महानगरपालिका र विश्व बैंकसँगको सहकार्यमा सिद्धिनरसिंह मल्लका गीत र रागहरूको खोजी गरी प्रकाशमा ल्याएको हो । एल्बम आएपछि अब नयाँ पुस्ताका लागि पनि सजिलो हुने भयो, केन्द्रका अध्यक्ष रामप्रसाद जोशीले भने । गीतहरू नसंचा गुठीका रामकृष्ण ताम्राकार, केशवकृष्ण श्रेष्ठ, रुद्र ताम्राकार, काजीबाबु महर्जन, बाबुकाजी महर्जन, श्याम गोविन्द ताम्राकार, सानलाल ताम्राकार, ज्ञानलाल अवाल, अनिश ताम्राकार र मलिक ताम्राकारले गाएका छन् ।"
गोलाप्रथाले तोकिन्छ सांसदको पदावधि,"संसद् सचिवालयले गोलाप्रथाको कार्यविधि बनाउन सचिव वीरेन्द्रबहादुर कार्कीको संयोजकत्वमा सात सदस्यीय समिति गठन गरेको छ । सभामा प्रत्येक प्रदेशबाट ८८ जनाको प्रतिनिधित्व छ । पदावधि निर्धारण हुँदा प्रत्येक अवधिका लागि प्रदेशको र समावेशी प्रतिनिधित्वको सुनिश्चितता रहने गरी गोलाप्रथाको कार्यविधि सचिवालयले तयार गर्दैछ । गुरुङले आगामी अधिवेशनको प्रारम्भमै गोलाप्रथा गर्ने गरी तयारी भइरहेको बताए । संविधानअनुसार गोलाप्रथाबाट पदावधिको निर्धारण राष्ट्रिय सभा गठन भएको प्रारम्भमा एकपटक मात्रै हुने हो । त्यसपछाडि चुनिने हरेक सदस्यको पदावधि ६ वर्षकै रहनेछ । गोलाप्रथाबाट दुई वर्षको पदावधि पाएका सदस्यहरूको कार्यकाल सकिएपछि उनीहरू जुन प्रक्रियाबाट चुनिएका थिए, सोही प्रक्रियाबाट ती पदको नयाँ पूर्ति गरिने छ । तर, उक्त स्थानमा चुनिएर आएका सदस्यहरूको पदावधि भने ६ वर्षकै हुनेछ ।"
सार्कका लागि परिस्थिति अनुकूल छैन : भारत,"भारतले बनाएको विद्युत् खरिदसम्बन्धी निर्देशिकाका व्यवस्थाप्रति नेपाली मात्र होइन, नेपालमा लगानी गर्न चाहने विदेशी प्रवद्र्धकसमेत सशंकित छन् । भारत सरकार र भारतीय निजी क्षेत्रको ५१ प्रतिशत या त्योभन्दा बढी लगानी भएका प्रवद्र्धकले नेपाल या अन्य छिमेकी मुलुकमा बनाउने विद्युत् आयोजनाबाट मात्र विद्युत् खरिद गर्ने व्यवस्था निर्देशिकामा छ । त्यसबारे उठेको प्रश्नको जवाफमा सचिव गोखलले निर्देशिकाका सम्बन्धमा नेपाल लगायतका छिमेकीबाट विभिन्न सुझाव आएको र त्यसलाई मध्यनजर गर्दै पारदर्शी संरचना बनाइने बताए । हैदरावाद हाउसमा भएको भेटघाटपछि आयोजित संयुक्त पत्रकार सम्मेलनमा दुवै प्रधानमन्त्रीले आफ्ना भनाइ राखे पनि पत्रकारलाई जिज्ञासा राख्न दिइएको थिएन ।"
वीरगन्ज नाकामा आईसीपी,"भारतले २ अर्ब रुपैयाँ लागतमा नेपालतर्फको आईसीपी निर्माण गरिदिएको हो । भारततर्फको आईसीपी दुई वर्षअघि नै निर्माण भएको थियो । वीरगन्जको अलौंसिर्सिया खल्वाटोलामा १ सय ६५ एकड जग्गामा फैलिएको आईसीपी परिसरमा १ लाख ८४ हजार वर्गमिटरमा भवनसहितका संरचना निर्माण गरिएका छन् । पर्याप्त कार्यालय, सभाहल, मालसामान व्यवस्थापन जाँच, गोदाम, पार्किङ, तौल मेसिन, बैंकिङ, शीतगृह, सीसीटीभी निगरानी, सार्वजनिक उद्घोषण प्रणाली, प्राथमिक उपचार केन्द्र, कफी हाउस, सुरक्षाकर्मी बासस्थान, छात्रावास, आयातनिर्यातका लागि छुट्टै व्यवस्थाजस्ता सुविधा उपलब्ध छन् ।"
रेलमार्ग र जलमार्ग: चीनको पहिला कि भारतको ?,मोदीले सगरमाथादेखि सागर र भारतनेपाल रेलको परिकल्पनाले दुई मुलुकबीच सम्बन्धमा प्रगाढता ल्याउने र आर्थिक समृद्धि हासिल गर्न महत्त्वपूर्ण सहयोग पुग्ने बताएका थिए । दुई देशबीचको समझदारीअनुसार सम्बन्धित निकायले सहमतिअनुसारको काम भएनभएको हेर्न सचिवस्तरीय संयन्त्रले काठमाडौंमा छलफल र अनुगमन गर्नेछ । परराष्ट्र सचिव र नेपालका लागि भारतीय राजदूतको ओभरसाइट मेकानिजकले यसमा समीक्षा गर्नेछ । दुई देशबीच तराईमधेसका बिजलपुरदेखि जनकपुर तथा जनकपुरदेखि जयनगरसम्म दुई ठाउँमा निर्माणाधीन रेलमार्ग निर्माणलाई तीव्रता दिने र प्रस्तावित थप तीनवटा अन्तरदेशीय रेल परियोजनाको काम छिटो अघि बढाउने समझदारीसमेत भएको छ ।
पाइलट पाउनै मुस्किल,"कमर्सियल उडानमा रहने जहाजको तुलनामा हेलिकप्टर कम्पनीहरूलाई पाइलटको बढी अभाव छ, हेलिकप्टर पाइलट विवेक खडकाले भने, पर्यटकीय सिजन सुरु भएपछि नेपाली पाइलटले मात्रै पुग्दैन, प्राय: सबै नेपाली कम्पनीले विदेशी बजारबाट पाइलट ल्याउनै पर्छ । नेपालमा पछिल्लोपटक दोस्रो पुस्ताको पाइलट नै तयार भएन । नेपाली विद्यार्थी पाइलट कोर्स गर्न प्राय: अमेरिका, फिलिपिन्स र दक्षिण अफ्रिका जाने गर्छन् । पाइलट तालिममा ८० लाखदेखि १ करोड रुपैयाँँसम्म खर्च आवश्यक पर्छ ।"
स्वास्थ्य बजेट घट्दै,"चालु आर्थक वर्षमा वैदेशिक अनुदान, ऋण सहयोग १९ प्रतिशत छ, जोशीले भने, आगामी आवमा बजेटमा परनिर्भरता बढ्ने छ । राष्ट्रिय बजेटको ३३५ प्रतिशत मात्र हुनु सम्भवत: अहिलेसम्मकै कम हो । चालु वर्षको बजेटमा स्वास्थ्यले ३९ प्रतिशत पाएको थियो । अघिल्ला वर्षहरूमा ७२ प्रतिशतसम्म पाएको थियो । त्यति बेला स्वास्थ्य क्षेत्रमा उल्लेख्य प्रगति भएको स्वास्थ्यका अधिकारी बताउँछन् । त्यसताका सहस्राब्दी विकास लक्ष्यमा राम्रो प्रगति हासिल गरेको औंल्याउँदै जोशी भन्छन् त्यसताका सरकारले मातृ मृत्युदर र नवजात मृत्युदरमा उल्लेख्य सफलता हासिल गरेबापत दुइटा अन्तर्राष्ट्रिय पुरस्कारसमेत पाएको थियो ।"
सुरु भयो यार्सा मार्च,"यस्तै साइपाल गाउँपालिकाले स्थानीय तहभित्रका संकलकका लागि २ सय ५०, छिमेकी स्थानीय तहका संकलकका लागि ३ सय ५०, जिल्लाभित्रका संकलकका लागि ५ सय र जिल्ला बाहिरका व्यक्तिबाट १ हजार राजस्व संकलन गर्ने निर्णय गरेको अध्यक्ष राजेन्द्र धामीले बताए । उनले यार्सा संकलन क्षेत्रमा हुने अवाञ्छित गतिविधि नियन्त्रण गर्नका लाडि सुरक्षा व्यवस्थाका लागि पनि जिल्ला र प्रदेश स्तरमा पत्राचार गर्ने काम भइसकेको उनले बताए ।"
संविधान कार्यान्वयन गर्न कानुन परिमार्जन,उपसभामुख तुम्बाहाम्फेले मोरङमा महिला हिंसाको अवस्था विकराल रहेको बताइन् । जिल्लामा हिंसामा परेका महिलाका लागि सुरक्षित आवास गृह निर्माण गर्नुपर्ने र त्यसका लागि आफूले पनि पहल गरिरहेको बताइन् । उर्लाबारी नगरपालिका ५ निवासी तुम्बाहाम्फे उपसभामुखमा निर्वाचित भएपछि पहिलो पटक गृहनगर आएकी हुन् ।
संघीयताको स्थायित्वमा सघाउँछौं,इसिमोडका अनुसार पुरुष कृषकलाई ६० प्रतिशत र महिला कृषकका लागि ७० प्रतिशत अनुदानमा सोलार पम्प वितरण गरिएको हो । कार्यक्रममा एनएमबी बैंकले बाढीपीडित किसानलाई ११ प्रकारका तरकारीको बीउसमेत वितरण गरेको थियो ।
भुटानी शरणार्थी हाम्रो समस्या समाधान होस्,काठमाडौं पुगेको भुटान स्वतन्त्र नागरिक फोरमको टोलीले परराष्ट्रमन्त्री प्रदीप ज्ञवाली र गृहमन्त्री रामबहादुर थापालाई ज्ञापनपत्र बुझाएको थियो । ज्येष्ठ नागरिक समितिले प्रधानमन्त्री ओलीको भारत भ्रमणका क्रममा भुटानी शरणार्थीको मुद्दा उठाइदिन आग्रह गरेको छ । ज्ञापनपत्र बुझदै तीनै तहका सरकार प्रमुखहरूले शरणार्थी समस्या समाधानमा आफूहरू सकारात्मक रहेको बताएका छन् ।
बैंकिङ बेथितिमा सरकार मौन,"त्यस्तै सेवाशुल्क, अग्रिम भुक्तानी हर्जना, एसएमएसमा लिइने शुल्क, एकै प्रकारको बचतमा बढीमा दुई प्रतिशत विन्दुभन्दा बढी हुनु नहुने राष्ट्रबैंकका व्यवस्थाहरू पालना भएका छैनन् । राष्ट्र बैंककै नीतिनिर्देशन उल्लंघन गरेर यी शीर्षकमा बैंकले सर्वसाधारणलाई ठगिरहेका छन् । खासगरी बैंकले ऋण प्रवाह गर्दा ग्राहकको आर्थिक हैसियत अध्ययन गर्छ । त्यसका कागजात माग्छ । त्यही दायराभित्र ऋण दिन्छ । तर, ब्याज बढाउँदा त्यो पक्षलाई ख्याल गरिँदैन । बढाएको ब्याज कसैले तिर्न सक्दिनँ भन्यो भने उसलाई कानुनले संरक्षण गर्नुपर्छ । त्यसका लागि बैंकहरूलाई दीर्घकालीन योजना बनाउन र जसजससँग जुनजुन सम्झौता गरिएको छ, त्यसैलाई अन्तिम दिनसम्म लागू गराउन सक्नुपर्छ । ब्याज बढाउने अवस्था आए त्यो दर नयाँ ग्राहकलाई मात्रै लागू हुनुपर्छ । तर, बैंकहरूले त्यही अत्याचार गरिरहेका छन् । राष्ट्र बैंकले त्यसमा कडाइ गर्नुपर्छ । राष्ट्र बैंकको गभर्नर भइसकेका युवराज खतिवडा हाल अर्थमन्त्री छन् । यसमा उनको ध्यान जानुपर्छ । राष्ट्र बैंकले आफ्नो जिम्मेवारी पूरा नगरे त्यसभन्दा माथिल्ला सरकारी निकायहरू अर्थ मन्त्रालय, प्रधानमन्त्री तथा मन्त्रिपरिषद्को कार्यालय र अख्तियार दुरुपयोग अनुसन्धान आयोगलगायत निकायको पनि क्षेत्राधिकारअनुसारको दबाब जरुरी छ । बेइमानीपूर्वक व्यवसाय गर्न कसैलाई छुट दिनु हुँदैन ।"
राजनीतिमा भोकमरी,"देशमा बस्ने हामी जनता सबैलाई थाहा छ सीमित आम्दानीको भरमा जीवन चलाउनु कति कठिन छ । स्कुलदेखि अस्पतालसम्म न बालबालिका सुरक्षित छन्, न महिला । देश बनाउने हामीले नै हो । अहिलेको परिस्थितिमा हामीसँग केही छैन । राजनीतिका विवादभन्दा टाढा जनता सक्षम हुने कुनै विषय किन आउँदैन देशको सिंगल फ्रेममा ?"
ओलीमोदी सम्बन्धमा आइस ब्रेक किन ?,"१०) विश्वासको संकट सखाप पार्न र सौहार्द सम्बन्ध कायम गर्ने उद्देश्यले नेपालसँगको आर्थिक समझदारी र विकासका महत्त्वपूर्ण सम्झौता गर्ने भारतीय रणनीतिको पक्कै अर्थपूर्ण कारण हुनुपर्छ । ऋतिक यादव वीरगन्ज, पर्सा"
बैंकको बदमासी,"बैंक तथा वित्तीय संस्थाबाट ऋण लिँदा होस् या बचत गर्दा कुनै पनि ग्राहकले सहमतिपत्रमा हस्ताक्षर गर्नुपर्छ । उक्त सम्झौतामा भनिएको हुन्छ कि लागतमा परिवर्तन भएअनुसार ब्याजदरमा पनि परिवर्तन हुनेछ । त्यहीअनुसार कोषको लागत बढेपछि बैंक तथा वित्तीय संस्थाहरूले ऋणको ब्याज बढाउँछन् तर कोषको लागत घट्दा ब्याज घटाउँदैनन् । बदमासी त्यहीँबाट सुरु हुन्छ । यो बैंकको बदमासी यातायात व्यवसायीको भाडादरसँग मिल्दोजुल्दो छ । भारतीय पक्षबाट नेपालमा नाकाबन्दी गर्दा ब्ल्याकमा इन्धन किन्नुपरेको कारण देखाई काठमाडौं, पोखरालगायत ठूला सहरमा चल्ने सवारीसाधनले भाडादर वृद्धि गरे । देश पुरानै अवस्थामा फर्के पनि भाडादर फर्कन सकेन । त्यो संस्थागतजस्तै भएको छ । कुनै कुनै यात्रु कराइ पुरानो भाडा दिन खोज्दा उल्टै सहचालकसँग झगडा पर्छ । त्यस्तै कुनै टाठाबाठा ग्राहकले कोषको लागत घट्दा मेरो ऋणको ब्याजदर घटाऊ भनी निवेदन दिएमा ब्याजदर घट्छ । त्यो पनि अति न्यून । नत्र अधिकांश ग्रहाकलाई त्यो पनि थाहा हुँदैन । त्यही भएर होला कतिपयले बैकलाई टाई लगाएका ठग भन्ने गर्छन् । बैंकमा ऋणीहरू मात्र सताइएका छैनन्, निक्षेपकर्ताहरूको पनि हालत त्यस्तै छ । नि:सन्देह बैंकहरू नाफामुखी संस्था हुन् । नाफामुखी भन्दैमा बेइमानी गर्न चाहिँ पाइँदैन । कुनै पनि व्यक्ति व्यावहारिक समस्यालाई कम गराउन तथा कुनै व्यवसाय गर्न बकसम्म पुग्छ । तिनै ग्राहकलाई यो या त्यो बहानामा ठग्न खोज्नु आफैंमा अपराध हो । हरेक बैंकले आफ्ना ग्राहकप्रति उत्तरदायी तथा पारदर्शी व्यवहार गर्नुपर्छ । बैकहरूको पनि बैंक नेपाल रास्ट्र बैंकले प्रभावकारी अनुगमन गरी बैंक तथा वित्तीय संस्थाहरूका अनियमितता रोक्नुपर्छ । शिवराज बराल पोखरा२२, पुम्दी, कास्की"
मन्त्रीका अभिव्यक्ति र प्रतिक्रिया,"यो मुलुकमा तस्कर, भ्रष्टाचारी र कालाबजारियाहरूले गृहमन्त्री बनाउने र उनलाई आफूअनुकूल चलाउने प्रयास गरेका हुन् । भ्रष्टाचार, तस्करी, कालोबजारी र प्लटिङ २०६३ सालपछि झनै मौलाएको हो । अन्य राजनीतिक पार्टी, भ्रातृसंगठन र तत्कालीन वाईसीएललाई पनि यो आरोप लाग्ने गरेको छ । क्यासिनोको कमिसनलाई लिएर आपसमै आक्रमण र प्रत्याक्रमणसमेत चलेका हुन् । स्वयं वर्तमान गृहमन्त्रीले लडाकुहरूको पैसामा भ्रष्टाचार भएको भनी आरोप लगाएका हुन् । गृहमन्त्रीले विगतमा भएका भ्रष्टाचारजन्य क्रियाकलापलाई स्वीकार गरेर वास्तवमै देशमा व्याप्त तस्करी र हुन्डी नियन्त्रण गरी देश र जनताको हित हुने काम गरेर देखाउने दृढता प्रकट गरे भने त्यो स्वागतयोग्य मान्नुपर्छ । यी गृहमन्त्रीले हिजो प्रचण्डबाट पनि आर्थिक घोटाला भएको भनी सार्वजनिक आरोप लगाएका थिए । आत्मसमीक्षा गरेर जनताका लागि काम गर्ने नियत राख्छन् भने सबैले तुष्टि नलिएर सहयोग गर्नुपर्छ । जनतामाझ चर्चित हुन मात्रै गृहमन्त्री र अर्थमन्त्रीले यस्तो बोलेका हुन् भने चुनाव आउन त ५ वर्ष बाँकी छ । स्थिर सरकार र त्युसका सदस्यहरू र सम्बद्ध पार्टीहरूलाई लोकप्रियतावादबाट मात्र अब राजनीतिक फाइदा छैन । डा ढुण्डिराज पौडेलवीर अस्पताल, काठमाडौं"
सेयरबजार र अर्थमन्त्री,"नेपाल लगानीकर्तासँगको भेटमा अर्थमन्त्री युवराज खतिवडाले सेयर बजारप्रति दिनुभएको अभिव्यक्ति सकारात्मक छ । अर्थ मन्त्रालयले सेयरको भाउ बढाइदिने र घटाइदिने दुवै होइन । सेयर बजारका समस्या हटाउने र कम्पनीहरू बलियो बनाउने नीतिको निर्माण गर्ने काम अर्थ मन्त्रालयको हो । तपाईं सेयर बजारप्रति नकारात्मक हुनुहुन्छ रे, बाहिर बजारमा त्यही हल्ला छ जस्ता प्रश्न लगानीकर्ताले अर्थमन्त्रीसमक्ष राख्ने होइन । सेयर बजारका समस्या र समाधानसहितका उपायबारे सुझाव र सल्लाह अर्थमन्त्रीलाई दिने काम लगानीकर्ताहरूको हो । राज्यको नीति, कम्पनीको अवस्था, भविष्यको आकलन गरेर सेयर किनबेच गर्ने काम लगानीकर्ताहरूको हो । आज अर्थमन्त्रीले नराम्रो बोल्नुभो रे भनेर सेयरको भाउ घटाइहाल्ने र भोलि ठीक बोल्नुभो रे भनेर बढाइहाल्ने प्रवृत्तिले सेयर बजार स्थिर हुन सक्दैन । यस्तो प्रवृत्तिले त कोही उत्तिखेरै जोगी हुन्छन् भने कोही तत्कालै मालामाल बन्छन् । यसतर्फ भने अर्थ मन्त्रालयको नजर गइरहनुपर्छ । सेयरको मूल्य पनि माग र आपूर्तिका आधारमा निर्धारण हुने विषय हो । आपूर्ति बढी भएका बेला मूल्य घट्ने र माग बढी भएका बेला मूल्य बढ्ने विश्वव्यापी नियम नै सेयर बजारमा पनि लागू हुन्छ । सेयरको मूल्य धेरै घट्दै गएमा लगानीकर्ताहरूको सम्पत्ति डुब्ने र आत्महत्या गर्नुपर्ने अवस्था आउन सक्ने भएकाले सेयरमूल्य बढ्ने नीति ल्याउने दायित्व सरकारको हो भने अस्वाभाविक रूपमा सेयरको मूल्य बढ्दै गयो भने नियन्त्रणमुखी नीति ल्याउने काम पनि सरकार र अर्थ मन्त्रालयको हो । त्यसकारण मूल्यमा होइन, नीतिमा सुधार गर्ने काम अर्थ मन्त्रालयको हो । नीति सुधारतर्फ अर्थमन्त्रीले तत्काल ध्यान दिनु जरुरी छ । अर्थमन्त्रीको धारणा पनि नीति सुधार नै हो भन्ने सार्वजनिक हुनु सकारात्मक पक्ष हो । पुरुषोत्तम घोरासैनी बालाजु१६, काठमाडौं"
बलात्कार घटनामा वृद्धि,दिनहुँजस्तो बलात्कार र विभिन्न नाममा हुने महिला हिंसाका खबरले पत्रपत्रिकाका पाना रंगिएका हुन्छन् । त्यस्ता घटनासँग सम्बन्धित अपराधीहरू कति पक्राउ पर्छन् र कतिले सजाय पाउँछन् ? त्यो भने घटनाभन्दा निकै कम भएको सुन्नमा आउँछ । कानुनका जानकारहरूका अनुसार नेपालको कानुनमा बलात्कारको मुद्दामा अदालतमा बहस गर्ने क्रममा वकिलहरूले यस्ता यस्ता आपत्तिजनक प्रश्नहरू सोध्छन् कि पीडितलाई कानुनी सहायता नै बोझ लाग्न सक्छ । यो कुरामा मलाई किन पनि विश्वास लाग्छ भने करिब १० वर्ष पहिले मेरो घर नजिक एउटा बलात्कारको घटना भएको थियो । त्यसमा पीडित र पीडक दुवै मैले चिनेकाहरू थिए । करिब एक वर्षजति मुद्दा त चल्यो तर पीडकलाई कुनै किसिमको कारबाही भएन र ऊ अहिले पनि टाउको ठाडो पारेर हिंडिरहेको छ । तर पीडितले आजसम्म पनि विभिन्न किसिमका सामाजिक घोचपेच सहनुपर्छ । यस्तो उल्टो चलन भएको समाजमा कानुनले पनि पीडितलाई न्याय दिन नसक्ने हो भने यस्ता बलात्कार र महिला हिंसाका घटना क्रमश: बढेर जाने निश्चित छ । अमेरिकामा बलात्कार र महिला हिंसामा दोषी देखिएमा यति ठूलो सजाय हुन्छ कि त्यस्ता अपराधीहरूको बाँकी जीवन लगभग समाप्त नै हुन्छ । कुनै ठाउँमा घर किन्न लागेमा पनि छिमेकीहरूलाई यस्तो मान्छे तपाईंहरूको छिमेकी बन्दै छ भनेर सरकारले स्थानीयहरूलाई सोध्छ र उनीहरूले स्वीकृति दिएमा मात्र उसले त्यो घर किन्न पाउँछ । यो त एउटा उदाहरण मात्र भयो । त्यस्ता सेक्स अफेन्डरहरूलाई सामाजिक रूपबाट पनि अस्वीकार गरिने हुनाले यहाँ यस्ता घटनाको दर निकै कम छ । अत: नेपालमा पनि यस्तै कडा कानुन बनाउने बेला भएन र ? बनिता थापासंयुक्त राज्य अमेरिका
सराहनीय निर्णय,"बाजुराको बडिमालिका नगरपालिकाले सरकारी सुविधा लिनेजति सबैले अनिवार्य रूपमा आफ्ना छोराछोरी सामुदायिक विद्यालयमा पढाउनुपर्ने निर्णय गरेकामा खुसी लाग्यो । निर्णय गर्न सजिलो छ तर त्यसलाई कार्यान्वयन गर्नु आफैंमा चुनौतीपूर्ण हुन्छ । सरकारी शिक्षण संस्थाप्रति आमजनमानसको आकर्षण खस्कँदै गइरहेका बेला सरकारी सुविधा लिनेहरूले छोराछोरी सामुदायिक विद्यालयमा पढाएमा सर्वसाधारण जनमानसमा पनि सरकारी शिक्षालयप्रति आकर्षण बढ्न सक्ने आशा गर्न सकिन्छ । स्वास्थ्य संस्थामा पनि यस्तै नियम लागू गरेमा सरकारी अस्पतालप्रति जनताको आकर्षण बढ्न गई महँगो मूल्यमा निजी क्लिनिक जानुपर्ने अवस्थामा पनि पक्कै सुधार हुनेछ । बडिमालिका नगरपालिकाको यस्तो असल निर्णयको सिको अन्य नगरपालिकाहरूले पनि गरून् । एसपीबडुकृष्णपुर६, कञ्चनपुर"
सरकारी सवारी साधनको दुरुपयोग,"मन्त्रीले देख्छन् भनेर जिल्ला सिँचाइ डिभिजन कैलालीको चालकले गाडी अन्तै लुकाएर राख्छन् भन्ने समाचार आश्चर्यजनक रहेको छ । कार्यालयका नियमित कार्यक्रमको अनुगमन, निरीक्षण गर्नेगराउने उद्देश्यले राखिएका गाडीहरू अन्यत्र लगिएमा कार्यक्रम प्रभावित भई समस्याग्रस्त हुन सक्ने थाहा पाउँदापाउँदै ओहदामा बसेकाहरूले हात हाल्नु गलत कुरो हो । यस्तै क्रियाकलाप र हस्तक्षेपले महत्त्वपूर्ण आयोजनाहरू तोकिएको समयमा पूरा हँुदैनन् र लागत खर्चसमेत बढ्न जान्छ । प्रदेश नं ७ का मुख्यमन्त्री कार्यालयले मुख्यमन्त्रीका लागि २ र अन्य मन्त्रीहरूलाई समेत गरी १५ गाडीहरू झिकाइराख्दा समेत मन्त्रीहरूले विकासका कार्य प्रभावित हुन सक्ने गरी आयोजनाका गाडीहरू खिचातानी गर्नु उचित हो र ? महेन्द्रसिंह बमटीकापुर१, कैलाली"
नयाँ प्रहरी नेतृत्वसँग अपेक्षा,केही दिनपछि नै नेपाल प्रहरीले नयाँ प्रहरी महानिरीक्षक पाउँदै छ । नयाँ प्रहरी प्रमुखलाई एउटा सामान्य नागरिकको हैसियतले मेरो अनुरोध छ कि तपाईंले सबैभन्दा पहिले स्थानीय स्तरमा रहेका प्रहरी चौकीका भ्रष्ट प्रहरीहरूलाई कडा कारबाही गर्नुहोला । त्यो कारबाही यति कडा होस् कि आगामी दिनमा कारबाहीका नामले नै तर्सेर अर्को प्रहरी भ्रष्ट हुन नसकोस् । टोलका सामान्य आपराधिक मानसिकता भएका गुन्डाहरू त्यस्तै प्रहरीहरूको सहयोगमा रातारात डन र माफिया बनेर उदाउँदा छन् । यस्ता सामान्य रूपका गुन्डाहरूलाई डन र माफिया भन्नु नै त्यो शब्दप्रति अन्याय हो । यद्यपि यी दुवै शब्द नकारात्मक हुन् । यदि स्थानीयस्तरका प्रहरीचौकीमा खटिएका प्रहरीहरू इमानदार हुने हो भने र त्यस्ता गुन्डाहरूले लुटेको लुटको हिस्सा नलिने हो भने नेपालमा त्यस्ता गुन्डाको कुनै हैसियत छैन र हुनु पनि हुँदैन । आशा छ नयाँ प्रहरी प्रमुखले सत्तामा बसेका नेताहरूलाई रिझाएर आफ्नो दुनो सोझ्याउने र त्यसका फ्रस्टेनसन पोख्न होटलमा समय काट्न गएका प्रेमीप्रेमिकाहरूलाई थुनेर उनीहरूको मानमर्दन गर्नेजस्तो सामान्य काम मात्र नगरोस् । नवीन रायमाझीसंयुक्त राज्य अमेरिका
बजार अनुगमनका कुरा,"उद्योग, वाणिज्य तथा आपूर्तिमन्त्री मातृकाप्रसाद यादवले बजार अनुगमनको जिम्मेवारी स्थानीय सरकारको हो भनी बजार अनुगमन नगर्न आपूर्ति व्यवस्थापन तथा उपभोक्ता हित संरक्षण विभागका महानिर्देशकलाई निर्देशन दिनु र केही दिनपछि महानिर्देशकलाई सरुवा गर्नु, सरुवा भएका महानिर्देशकले मन्त्रीसँग र्याङठ्याङ नमिलेर सरुवा भएको हुन सक्छ भन्ने प्रतिक्रिया दिनुजस्ता प्रसंगले आम उपभोक्ता चकित भएका छन् । प्रभावकारी बजार अनुगमन नभएको, साना व्यवसायीमाथि मात्र अनुगमन भएको भन्ने आम गुनासोलाई सम्बोधन हुने गरी विभागले ठूला र नाम चलेका सिमेन्ट उद्योग, निजी विद्यालय, अस्पताल र सवारीका साधन बिक्री गर्ने व्यवसायमाथि अनुगमन गरी देखिएका कैफियत उपरको कारबाही प्रक्रियाले बजारमा एक प्रकारको तरंग ल्याएपछि व्यावसायिक संस्थाले अनुगमन रोक्न सरकारलाई दबाब दिने काम हुँदै आएको छ । यस अवस्थामा अत्यन्त स्वच्छ छवि भएका साहसी मन्त्री भनी चिनिएका मन्त्री यादवलाई विभिन्न ढंगले विश्वासमा पारेर बजार अनुगमन रोक्ने र महानिर्देशकलाई सरुवा गर्ने काम कोही कसैबाट भएको देखिन्छ । यस प्रसंगमा आमउपभोक्ताको भनाइ के मात्र रहेको छ भने महानिर्देशकले कुनै दबाब र प्रभावमा परी काम गरेको हो भने सरुवा गरेर मात्र उन्मुक्ति दिनु ठीक होइन, अनुसन्धान गरी सत्यतथ्यसहित कानुनी कारबाही नै गर्नुपथ्र्यो । अन्यथा कोमामा पुगेको बजार अनुगमनलाई जगाउन सफल एउटा उच्च मनोबल र दृढ इच्छाशक्तिका साथ काम गर्न अग्रसर भएको अधिकारीलाई दुर्बल बनाउने कुराले भोलिका दिनमा आउने अर्का महानिर्देशकले कसरी काम गर्न सक्छ्न् ? कृष्णप्रसाद भण्डारी (मार्सेली)भक्तपुर"
छायामा सरकारी आदेश,"सरकारले मलेसिया तथा खाडी मुलुकमा कामदार पठाउँदा फ्री भिसा, फ्री टिकटको नियम लागू गरेको वर्षांै भइसक्दा पनि नियम कार्यान्वयनमा ल्याउन सकिरहेको छैन । सरकारले यी स्थानमा नेपाली कामदार पठाउँदा म्यानपावर कम्पनीले सामान्य खर्चबाहेक टिकट र भिसा शुल्क लिन नपाउने भने पनि म्यानपावर कम्पनीले त्यसको ठाडो उल्लंघन गरी १ लाख तथा त्योभन्दा पनि बढी रकम असुलिरहेका छन् । यस्तो अवस्थामा सरकार मूकदर्शक भएर बसिरहनुको पछाडिको रहस्य र विवशता के हो ? के सरकार यी सबै कुरा थाहा पाउँदापाउँदै पनि विरोध हुने डरले अथवा अर्कै कारणले चुप लागेर बसेको हो ? सञ्जीव वैद्यसिनामंगल, काठमाडौं"
बजार अनुगमनको प्रभावकारिता,"संघीय, प्रदेश र स्थानीय सरकारबाट गरिने बजार अनुगमन र उपभोक्ता हित संरक्षणसम्बन्धी काम मौलिक हक र राज्यको नीतिको कार्यान्वयन हो । यी काम सक्रिय रूपमा गरेमा सरकार, जनता तथा स्वच्छ व्यापार गर्ने व्यापारीको प्रतिनिधि र नगरेमा उपभोक्ता ठगी व्यापारीको प्रतिनिधि हुने सूचक पनि हो । सरकारमा प्रत्येक तहबाट सक्रिय बजार अनुगमन र उपभोक्ता हित संरक्षणको क्षेत्रमा कामकारबाही भएमा अहिले वस्तु र सेवामा चलिरहेको बजार लुट, उपभोक्ता ठगी, माफियातन्त्रको केही हदसम्म भए पनि न्यूनीकरण हुने थियो । तीनै तहका ७६१ सरकारका अहिलेसम्मका कामकारबाही हेर्दा प्रत्येक राजनीतिक दलका कार्यकर्तालाई सरकार सञ्चालन गर्न लगाउने र ती सरकार सञ्चालन गर्ने व्यक्रिलाई पाल्न नागरिकसँग विभिन्न शीर्षकमा अनुचित कर संकलन गर्न लागिएको हो कि भन्ने आशंका जन्मिएको छ । नागरिकका लागि पनि परिवर्तन भएको हो भन्ने अनुभूतिको सन्देश अहिलेसम्म दिन सकेका छैनन् । यसबाट बजारमा स्वच्छ बजार चाहने उद्योगी व्यवसायीले पनि राज्य र सरकार भएको महसुस गर्न पाउँथे, बजार विस्तार र विकास हुने थियो । नागरिकहरूले खोजेको वास्तविक परिवर्तन र बजार सुधारको अनुभूति पनि हुने थियो । यी काम नभएमा केबल चुनाव जित्ने र विधायक तथा मन्त्रीहरूका लागि राजनीतिक परिवर्तनको लाभ हुने र नागरिकको सरकारप्रति गुनासो बढ्ने तथा परिवर्तनको महसुस नागरिकलाई हुनेछैन । यसबाट सरकार सञ्चालकहरू केवल व्यापारीको प्रतिनिधि भएको बजारबाट लुटिइरहेका जनताको प्रतिनिधि नभएको सन्देश जानेछ ।"
शिक्षामा युद्धको अन्त्य,"हरेक संघर्ष २० पानामा संक्षेपीकरण गरिएका र सुखद अन्त्य भएका मेरी भतिजीका चित्र पुस्तकहरूको संसारजस्तो वास्तविकता हुँदैन । तर, ईश्वरीय माता वा परीको अनुपस्थितिमा संसारलाई व्यावहारिक समाधान आवश्यक हुन्छ, जुन असल मानिसले पूरा गर्न सक्छन् । हरेक बच्चालाई शिक्षित बनाएर हामी संसारलाई कम आततायी बनाउन सक्छौं । (प्रोजेक्ट सिन्डिकेट) डा मुराबिट संयुक्त राष्ट्रसंघका महासचिवद्वारा नियुक्त विश्वव्यापी दिगो विकास लक्ष्यका वकालतकर्ता, राष्ट्रसंघीय स्वास्थ्य रोजगार र आर्थिक वृद्धि उच्चायुक्त हुन् ।"
बिचरा पुरुष !,"अरबको तातो बालुवा होस् वा विदेशी हिउँका सहरहरूमा खटिनुपर्दैनथ्यो । पक्कै पनि चलिरहेको संस्कारले आर्थिक, सामाजिक र पारिवारिक विरासत पुरुषकै हातमा कायम त गराउला तर विवाह गरेपछि ल्याइएकी श्रीमती र उनीबाट जन्मेको सन्तानलाई आफ्नो थर दिन पाउने र आफू घरमूली हुन पाउने लोभमा आफ्नो जिन्दगी नै कुर्वान गर्नुपर्ने कुरोचाहि साँच्चै दुखिया प्रचलन हो । मेरो यो लेखको आशय अब केटा मानिसले कामकाज छाडेर बिन्दास जिउन पाउनुपर्यो भन्ने हुँदै होइन । बरु के हो भने संस्कारका नाउँमा जेजति भयो, त्यो गलत भयो, अब हामीले संस्कार बदलेर महिला र पुरुषलाई समान हैसियतको बनाउन लाग्नुपर्यो भन्ने चाहिँ हो । हिजो संस्कारका नाउँमा समाजले जिउँदै महिला जलाएकै हुन् । त्यो क्रुर अत्याचारको अन्त्य पनि भएकै हो । संस्कार त समय अनुकूल परिवर्तन हुँदै जाने कुरा हो । कसैलाई पनि फाइदा नपुग्ने संस्कारलाई अन्त्य गरेर नयाँ संस्कार बसाउन हामीलाई केले रोक्ने ?"
"सुशासन, तर कसरी ?","कार्यान्वयन तथा सुशासन आयोगहामीले समृद्धि चाहने हो भने बनेका नीतिहरूको उचित कार्यान्वयनमा पनि उत्तिकै जोड दिनुपर्छ । यसका लागि स्थानीय तहहरूलाई व्यवस्थित गर्नु आवश्यक छ । देशका कुनै पनि आर्थिका क्रियाकलापमा देखिएका अराजकताहरूको नियन्त्रणका लागि उजुरी परेको बढीमा आधा घण्टाभित्र त्यस्ता सबैखाले गलत कामहरू राज्यको नियन्त्रणमा ल्याउन सक्ने दक्ष र इमानदार जनशक्तिसहितको संयन्त्र बनाउँदा बजारबाट कोही ठगिनेछैन र कसैले गलत गर्नेछैन । अनुगमन प्रणाली प्रभावकारी बनाएर मात्र सुशासन कायम गर्न सकिन्छ किनभने आर्थिक समृद्धि, सुशासन र अनुगमनबीच नङ र मासुकै सम्बन्ध हुन्छ । यही कुरालाई मध्यनजर गरेर सरकारले शक्तिशाली सुशासन तथा अनुगमन आयोग वा यस्तै संयन्त्र बनाउन सक्दा आफ्ना नीतिहरू समयमै कार्यान्वयन गर्न पनि सहज हुनेछ ।"
नेपाली बालबालिका भारतमा अलपत्र,"नेपालभारतका जनप्रतिनिधि र सरकारी अधिकारीबीच त्यसबारे छलफल गर्न औपचारिक रूपमै बैठक बस्ने तयारीमा छौं, उनले भनिन्, बाँके जिल्ला भारतसँग जोडिएका कारण सुरुवात नेपालगन्ज उपमहानगरपालिकाले गर्न खोजेको हो । उनले स्थानीय सरकारले त्यहीअनुसार कानुन निर्माण गर्ने प्रतिबद्वता जनाइन् ।"
समानताका आधारमा एकता : पौडेल,"बराबरीमा अल्झनुपर्ने आवश्यकता नै छैन, उनले भने, दुवै पार्टीका नेताको इतिहास, योगदान र योग्यता हेरेर नै एकता हुन्छ । जिम्मेवारीसमेत त्यसकै आधारमा तय हुने उनले बताए । दुई पार्टीबीचको एकता नेता कार्यकर्ताका लागि गरिएको भन्दा पनि मुलुकको हितका लागि गरिएकाले कुनै पार्टी तल र माथि नहुने उनले स्पष्ट पारे । चुनाव चिह्न भने जनताको मनमा बसेको चिह्न नै हुने भएकाले त्यसमा कुनै समस्या नरहेको जानकारी दिए ।"
प्रगति ९४ प्रतिशतभन्दा बढी,आयोजना पूर्ण क्षमतामा सञ्चालन भए पनि नेपाल विद्युत्मा आत्मनिर्भर हुनेछ । अहिले नेपालले पिक आवरमा ४ सय मेगावाटभन्दा बढी बिजुली भारतबाट आयात हुन्छ । माथिल्लो तामाकोसी आयोजनाको निर्माण पूरा भएपछि वर्षायाममा बिजुली खेर जाने अवस्था भएको भन्दै प्रधानमन्त्री केपी शर्मा ओलीको भारत भ्रमणका क्रममा समेत भारतसँग इनर्जी बैंकिङ को मुद्दा उठाइएका छन् ।
टेलिकम बजार उच्चतम विन्दुमा,विधिवत् रूपमा २०६१ वैशाख (सन् २००४) मा नेपाल दूरसञ्चार कम्पनी लिमिटेड दर्ता भए पनि त्यसअघि विभिन्न नाममा सरकारी तवरबाट दुरसञ्चार सेवा थियो । नेपाल दूरसञ्चार कम्पनी लिमिटेडको ब्रान्ड नेम नै नेपाल टेलिकम हो । सन् २००४ मै नेपालको पहिलो निजी टेलिकम सेवा प्रदायकका रूपमा मेरो मोबाइल सुरु भएको थियो । अहिले यसको ब्रान्ड नेम एनसेल भएको छ । अहिले यिनै दुई कम्पनीले नेपाली टेलिकम बजारको ९६ प्रतिशत हिस्सा ओगटेका छन् ।
अर्थले माग्यो आपूर्तिको धारणा,यस विषयमा टुंगो लगाउन अर्थ मन्त्रालयले हालै सहमहालेखा नियन्त्रक दामोदर रेग्मीको संयोजकत्वमा कमिटी गठन गरेको छ । सहमहालेखा नियन्त्रक रेग्मीको संयोजकत्वमा गठित कमिटीलाई चैत ३० भित्र प्रतिवेदन बुझाउन टीओआर दिइएको छ ।
कार्यविधि नहुँदा स्थानीय तहबाट अनुगमनमा अवरोध,समितिले गुणस्तरीय उपभोग्य वस्तु तथा सेवाको सहज र सर्वसुलभ आपूर्ति हुने वातावरणको सुनिश्चिततासहित उपभोक्ताको हक र हितको संरक्षण गर्न कार्यालयमा उपभोक्ता हित संरक्षण शाखाइकाईडेक्सको व्यवस्था गरी नियमित र प्रभावकारी बजार अनुगमनको व्यवस्था गर्नेछ ।संघीय मामिला तथा स्थानीय विकास मन्त्रालयले तयार पारेको नमुना निर्देशिका मन्त्रिपरिषद्बाट स्वीकृत भइसकेको छ । सोही अनुसार स्थानीय निकायले कार्यविधि बनाएर अनुगमन गर्नुपर्ने जानकारहरू बताउँछन् ।
बैंक र बिमाको हिस्सा ८२ प्रतिशत,"विगतमा जस्तै यो साता पनि कुल कारोबारमा बैकिङ र बिमा समूहको हिस्सा सबैभन्दा बढी छ । साताभरको कुल कारोबारमा बैंकिङ समूहको हिस्सा ४०४१ प्रतिशत छ। गत साता यस्तो हिस्सा ४२४२ प्रतिशत थियो । कुल कारोबारमा बिमा समूहको हिस्सा २४ प्रतिशत छ । गत साता यस्तो हिस्सा २४८७ प्रतिशत थियो । यसैगरी, साप्ताहिक कारोबारमा लघुवित्त समूहको हिस्सा ९०९ प्रतिशत र संस्थापक सेयरको ३८५ प्रतिशत रहेको नेप्सेको तथ्यांक छ । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रहयो। विगतमा जस्तो यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै कारोबार भएन ।"
कटुसको मुढामा सिताके च्याउ,"बुटवल, तानसेन, गुल्मी, कपिलवस्तु, नवलपरासीमा नै उत्पादित च्याउ खपत हुन्छ । अहिले उत्पादन धेरै हुन सकेको छैन, कार्कीले भने, तानसेन र बुटवलमा पुर्याउनै सकिएको छैन । उनका अनुसार काठमाडौं, पोखरामा सिताकेको मूल्य प्रतिकेजी एक हजार रुपैयाँ छ । गाउँका सबै मुढामा दैनिक दुई सय किलोसम्म उत्पादन भएको छ । वर्षमा ६ महिना मात्रै फल्छ भने पनि यसपटक ९ महिना निकाल्न पाएको उनले बताए । च्याउ भदौदेखि चैतसम्म अत्यधिक उत्पादन हुन्छ । अन्य समयमा पनि सामान्य रूपमा उत्पादन दिने भएकाले धेरै फाइदा हुने उनले बताए ।"
"पुइग्डेमोन्ट रिहा, स्पेनसँग वार्ता प्रस्ताव",क्याटालोनियाको क्षेत्रीय सरकारले स्वतन्त्र राज्य स्थापनका लागि गत अक्टोबर १ मा जनमत संग्रहपछि स्पेनमा राजनीतिक संकट उत्पन्न भएको हो । जनमत संग्रहपछि संसद्ले स्वतन्त्र राज्यको घोषणा गरेपछि स्पेनी प्रधानमन्त्रीले क्षेत्रीय सरकार भंग गर्दै प्रत्यक्ष शासन सुरु गर्यो तर डिसेम्बर २१ मा भएको नयाँ निर्वाचनमा स्वतन्त्रता पक्षधर दल विजयी भएसँगै क्याटालोनिया संकट बल्झेको हो ।
अमेरिकामेक्सिको सीमा विवाद,मेक्सिकोका राष्ट्रपति एनरिक पेना नियटोले अमेरिकी राष्ट्रपति डोनाल्ड ट्रमपले धम्कीपूर्ण तथा अमर्यादित व्यवहार प्रदर्शन गरेको भन्दै कडा शब्दमा भत्र्सना गरेका छन् । यसअघि पूर्व अमेरिकी राष्ट्रपतिहरू जर्ज डब्लू बुसले १ हजार २ सय र बाराक ओबामाले ६ हजार फौजहरू सीमाक्षेत्रमा खटाएका थिए । अप्रेसन जम्प स्टार्ट अन्तर्गत परिचालित ती फौज एक वर्षपछि फिर्ता गरिएका थिए । अमेरिकी रक्षामन्त्री जेम्स म्याटिसले ४ हजार नेसनल गार्डको आगामी सेप्टेम्बरसम्मको खर्च पेन्टागनले व्यहोर्ने बताएका छन् । ट्रम्पले अमेरिका र मेक्सिकोको सीमाक्षेत्रमा ठूलो तथा सुन्दर पर्खाल निर्माण गर्ने बताएका छन् । उनले राष्ट्रपतीय निर्वाचन अभियानमा मेक्सिकोको सीमामा पर्खाल निर्माण आफ्नो एक प्रमुख मुद्दा भएको बताएका थिए । गत महिना अमेरिकी राष्ट्रपति कार्यालयले दुई देशबीचको सीमाक्षेत्रमा पर्खाल निर्माण गर्न २५ खर्ब डलर रकम माग गरेको थियो । तर उक्त योजनाका लागि १ खर्ब ६ अर्ब डलरमात्र स्वीकृत भएको थियो । गत महिना पेन्टागनले रक्षा मन्त्रलायको बजेट प्रयोग गरी पर्खाल निर्माण गर्नेबारे राष्ट्रपति ट्रम्प र रक्षा मन्त्रीबीच छलफल भएको जनाएको थियो । तर डेमोक्रयाटिक पार्टीका दुई सिनेटरले रक्षा मन्त्रीलाई पर्खाल निर्माणका लागि पेन्टागनको बजेट प्रयोग गर्ने कुनै कानुनी अधिकार नभएको बताएका थिए । डेमोक्रयाट सिनेटर डिक डर्बिन र ज्याक रिडले विवादास्पद कामका लागि महत्त्वपूर्ण क्षेत्रको बजेट प्रयोग गर्न नहुने भन्दै राष्ट्रपतिको आलोचना गरे ।
सडक दुर्घटनामा १४ खेलाडीको मृत्यु,"प्रहरीका अनुसार दुर्घटनामा घाइतेको अस्पतालमा उपचार भइरहेको छ । क्यानडाका प्रधानमन्त्री जस्टिन ट्रुडोले दुर्घटनाबाट मृत्यु भएकोप्रति शोक व्यक्त गर्दै उक्त खबरले आफू मर्माहत बनेको बताए । सडक दुर्घटनामा परी मृत्यु हुने खेलाडीका अभिभावकले यस दु:खद् खबरलाई कसरी सामना गर्नुभयो, मैले कल्पना पनि गर्न सकिरहेको छैन ।"
सहरमा थिङयान,"काउन्सिलका सचिव तुलसी ज्ञवालीका अनुसार यो पर्वमा चाँदीको बुट्टेदार भाँडोमा पानी राखेर, त्यसैमा बास्नादार पºर्युम छर्किएर जमुनाको फूलले एकअर्काको काँधमा छयाप्ने गरिन्छ । काँधमा पानी छयाप्नुलाई शुद्धताको प्रतीक मानिन्छ, ज्ञवालीले भने । कार्यक्रमका प्रमुख अतिथि म्यान्मारका राजदूत तिरी प्यान्ची ऊ तुन ने लिनले काठमाडौंमै थिङयान मनाउन पाउँदा खुसी प्रकट गरे । पर्व मनाउन थाइल्यान्डका राजदूत भकाभत तनस्कुल, म्यान्मारका लागि पूर्व नेपाली राजदूत पारशमणि घिमिरे, थाइल्यान्डका पूर्व नेपाली राजदूत सुन्दरनाथ भट्टराई, परराष्ट्र सहसचिव दुर्गाप्रसाद भण्डारीसमेत पुगेका थिए ।"
वाङ्देललाई जसराज,"वाङ्देलका आहट मानेभञ्ज्याङको र कसाईको बस्तीमा दुई कविताकृति तथा लेख, समीक्षा एवं प्रबन्ध विधाका तीन गरी पाँच कृति र दुई गीति एल्बम प्रकाशित छन् । साथै वाङदेलले सम्पादन र राजनीतिक विश्लेषणसमेत गर्दै आएको प्राज्ञ मुकारुङले बताए । प्रतिष्ठानले कवि मनु मञ्जिल र श्रवण मुकारुङलाई पुरस्कृत गरिसकेको छ ।"
तेस्रो सातामा शत्रु गते,मह सञ्चारको ब्यनारमा निर्मित शत्रु गते लाई किरण केसीले प्रस्तुत गरेका हुन् । फिल्मलाई छायांकन दीर्घ गुरुङ र सम्पादन मित्र गुरुङले गरेका हुन् ।
सबैले नदेखेको पोखरा,"अहिलेको पोखरा देखेकाहरूलाई प्रदर्शनीमा राखिएको पोखराको एयरपोर्टमा तिब्बती शरणार्थी महिलाले सडक बनाइरहेको, गोरुगाडामा विमानबाट ल्याइएका सामग्री ढुवानी गरिएको र भरियालाई बोकाइएको, तामा पित्तल तथा काँसको भाँडा बनाउने पारम्पारिक तरिकामा हातबाट नै बनाइरहेको, फेवाताल किनारमा टेन्टमा बसेका पर्यटकहरू, फेवातालमा डुंगा कुर्दै गरेको, नवविवाहित दुलाहादुलहीलाई डोलीमा राखिएको, परम्परागत रूपमा घानी अर्थात् कोलमा तोरी पेलेर तल निकालिरहेको, पोखराको पहिलो फिल्म हल कल्पना हल लगायतका तस्बिरहरू भिन्नै लाग्न सक्छन् । प्रदर्शनी आइतबारसम्म चल्नेछ ।"
काठमाडौंमा फरहान,साँझको कार्यक्रमका लागि उनले दिउँसै २० मिनेटजति रिहर्सल गरे । तीन बजेबाट सुरु हुने भनिए पनि फरहान सात बजेतिर मात्रै स्टेजमा देखा परे । फरहान लाइभ इन नेपाल नाम दिइएको कन्सर्टको उद्घाटन भने गायक एड्रियन प्रधान र गायिका नट्टु शाहले गरेका थिए । फरहानले आफूलाई नेपाली लोक धुन मीठो लाग्ने बताए ।
लिलीबिली को रोड सो,फिल्म यही चैत ३० गते शुक्रबार रिलिज हुँदै छ ।
सुक्खा बन्दरगाह निर्माण सुरु,"भूकम्पपछि सुनसान तातोपानी क्षेत्रमा केही परिवार भने फर्केर बसोबास गर्न थालिसकेका छन् । तर, क्षतिग्रस्त लिपिङबाट मितेरी पुलसम्मको अवस्था उस्तै छ । सशस्त्र प्रहरी बलका डीएसपी हजारीलाल जैसवालले भौतिक पुनर्निर्माण गरिए मात्र पनि दैनिकी सजह हुने बताए । चीनले खासादेखि मितेरी पुलसम्मको सडक स्तरोन्नति गरिरहेको नेपाल ट्रक कन्टेनर व्यवसायी संघका अध्यक्ष अर्जुन सापकोटाले बताए । नौ किमि सडक मर्मत गर्नकै लागि सुरक्षाकर्मी र कामदारले मितेरी पुलतर्फ सर्तकता देखाएका छन्, सापकोटाले भने, चीनतर्फको सडक र तातोपानीको बन्दरगाह निर्माण उनीहरूले एकैसाथ अगाडि बढाएका छन् ।"
मन्त्रिपरिषद् निर्णय गुपचुप,यसअघि सरकारका प्रवक्ता तथा आर्थिक मामिला तथा योजनामन्त्री कैलाश ढुंगेलले विधेयकमाथि सैद्धान्तिक सहमति भएको दाबी गरेका थिए । सरकारले पूर्ण विवरणबिना नै विधेयक दर्ता गराएको सचिवालय स्रोतले बतायो । विधेयकमाथि छलफल हुन दर्ता भएर ५ दिनअगावै सूचना दिनुपर्ने व्यवस्था छ ।
७ स्वास्थ्य चौकी भवन पुनर्निर्माण,"हेटांैडा (कास) करिब ३ वर्षअघि भूकम्पले क्षतिग्रस्त जिल्लाका ७ स्वास्थ्य चौकी भवन अन्तर्राष्ट्रिय गैरसरकारी संस्थाको आर्थिक सहयोगमा पुनर्निर्माण गरिएको छ । अमेरिकी केयर्सको आर्थिक सहयोगमा विराट नेपाल मेडिकल ट्रस्ट (बीएनएमी) ले काम सुरु गरेको १८ महिनामा जिल्लाको ७ स्वास्थ्य चौकी भवन पुनर्निर्माण गरेको हो । हेटांैडा उपमहानगरको वसामाडी, इन्द्रसरोवर गाउँपालिकाको फाखेल, भीमफेदीको निबुवाटार, मकवानपुरगढीको गढी, राक्सिराङको खैराङ र बकैया गाउँपालिकाको विद्यालयमा स्वास्थ्य चौकी भवनको पुनर्निर्माण गरिएको हो । करिब साढे ३ करोडमा लागतमा ७ भवन पुनर्निर्माण गरिएको बीएनएमटीका कार्यकारी निर्देशक सुमनचन्द्र गुरुङले बताए । प्रत्येक भवन १२ कोठे छन् । उक्त संस्थाले भवन मात्र निर्माण गरेको छैन, स्वास्थ्य चौकीलाई आवश्यक पर्ने उपकरणहरू पनि उपलब्ध गराएको छ । स्वास्थ्य चौकीलाई आवश्यक पर्ने उपकरणहरू उपलब्ध गराउनुको साथै स्वास्थ्यकर्मीलाई तालिम पनि दिएका छौँ, बीएनएमटी मकवानपुरका संयोजक चिनियाँ लामाले भने, अहिले भूकम्पपीडित क्षेत्रका बासिन्दाले सहज ढंगले स्वास्थ्य सेवा पाइरहेका छन् । पुनर्निर्माण गरिएका भवन जिल्ला जनस्वास्थ्य कार्यालयलाई हस्तान्तरण गरिसकेको छ । पुनर्निर्माण गरिएका स्वास्थ्य चौकीका भवनहरू सम्बन्धित स्वास्थ्य चौकीले प्रयोगमा ल्याइसकेको छ ।"
थाहा नगरपालिकाद्वारा २ ऐन पारित,हेटौंडा (कास) मकवानपुरको थाहा नगरपालिकाको दोस्रो नगरसभाले २ ऐन पारित गरेको छ । शुक्रबार बसेको नगरसभाले मेयर लवशेर विष्टले पेस गरेको सहकारी र शिक्षा ऐन पारित गरेको हो । शिक्षा ऐनमा नगरपालिकाभित्रका विद्यालयमा प्रधानाध्यापक नगरपालिकाले तोक्ने व्यवस्था गरिएको छ । एउटै विद्यालयमा लगातार ५ वर्ष काम गरिसकेका शिक्षकलाई अर्को विद्यालय सरुवा गर्ने नीति पनि पारित गरेको छ । पारित शिक्षा ऐनमा नगरपालिकाको कार्यक्षेत्रभित्रका विद्यालयमा शिक्षकको करारमा पदपूर्ति पनि नगरपालिकाले नै गर्ने व्यवस्था गरेको छ । मेयर विष्टले आर्थिक वर्ष ०७४०७५ को बजेटको संशोधन प्रस्ताव नगर सभासमक्ष पेस गरेका थिए ।
जताततै होर्डिङ बोर्ड,"थापाथली वरपर भए पनि अन्य ठाउँमा छैनन् । महानगरले डिजिटल होर्डिङ बोर्ड राख्ने अनुमति दिएकाले अन्य कुनै किसिमको प्रचार सामग्री नराखिएको दाबी गर्दै प्रचारप्रसार व्यवसायी सरकारकै नीति नियममा चलेको उनले दाबी गरे । अर्कोतिर काठमाडौं महानगरपालिकाका कर्मचारीले नै नियम मिची, आर्थिक प्रलोभनमा परिक होर्डिङ बोर्डको अनुमति दिएको केही विज्ञापन व्यवसायी आरोप लगाउँछन् ।"
करोडौं लगानीका पक्की पुल अधुरै,बूढानीलकण्ठ नगरपालिका १ र ४ वडा जोड्ने पक्की पुल टेन्डर मूल्याकंन भइरहेको छ । यसको अनुमानित लागत २ करोड ४१ लाख ६५ हजार छ । कपन र महांकाल जोड्ने पक्की पुल डिजाइन भइरहेको छ । पुल निर्माण ढिलाइ हुनु र अन्य विकासे पूर्वाधारमा पनि असर पारेको सन्दर्भमा डिभिजनले ठेकेदारलाई काम गर्न ताकेता गरिरहेको बताएको छ । प्रमुख अधिकारीले समस्याहरू सल्टाएर पुल निर्माण चाँडै सक्नेतर्फ आफ्नो ध्यानाकर्षण भएको बताए ।
औद्योगिक व्यापार मेला सुरु,"मेला अवलोकनका लागि आउने ग्राहकका लागि डा इवामुरा मेमोरियल अस्पतालले नि:शुल्क स्वास्थ्य शिविर सञ्चालन गरेको समेत उनले बताए । मेलामा विभिन्न ब्यान्ड, नृत्य, बिबोईङ प्रतियोगिताका साथै स्थानीय एवं राष्ट्रिय कलाकारको प्रस्तुति रहने महतले बताए । मेलामा बाल उद्यान, रोटे पिङ, मारुती सर्कस, कोलम्बस, जादू, सर्कस, ब्रेक, भूत चिडिया घर, बालबालिकाको खेल सामग्रीको व्यवस्था गरेको संस्थाले जनाएको छ । मेला २०७५ वैशाख ३ सम्म चल्नेछ ।"
निर्माणाधीन ताहाद्य: अलपत्र,"ताहाद्य: मल्लकालीन शिखर शैलीमा निर्माण गर्ने जनाएको छ । मन्दिर पुनर्निर्माणका लागि थप बजेट अभाव भएको समितिले जनाएको छ । समयमा पुनर्निर्माणले गति लिन नसक्दा उक्त मन्दिर निर्माणका लागि ल्याएका सामग्रीहरू खेर गइरहेको अवस्था छ । त्यस्तै, भूकम्पका कारण क्षतिग्रस्त मध्यपुर थिमि४ दुईपोखरी (निगुपुखु) को पूर्वतर्फको पाटीको अवस्था पनि उस्तै छ । स्थानीय बासिन्दा जमघट गर्ने, शीतल पाटी (फल्चा) जीर्ण अवस्थामा पुनर्निर्माणको पर्खाइमा रहेको स्थानीय विकेश श्रेष्ठले बताए । नगरपालिकाले नगरको पहिचान बोकेको साना सम्पदालाई संरक्षणमा ध्यान पुर्याउन नसकेको उनको गुनासो छ ।"
आर्मीको फाइनल प्रतिद्वन्द्वी थ्रीस्टार,संकटाका प्रशिक्षक सल्यान खड्गीले सुरुमा विपक्षीलाई दबाबमा राखेर खेले पनि पाएका अवसर सदुपयोग गर्न नसक्दा टोलीले फारकिलो हार बेहोर्नुपरेको बताए ।
टिम चौराह प्लेअफमा,विजयपछि धनगढी दोस्रो स्थानमा उक्लेको छ । आइतबार हुने खेलमा धनगढी र महेन्द्रनगरले विजय हात पार्न नसके धनगढीले काठमाडौं गोल्डेन्ससँग क्वालिफायर खेल्नेछ । महेन्द्रनगरले काठमाडौंसँग खेल्दै छ । लगातार चार खेल जिती काठमाडौंले अविजित यात्रासाथ क्वालिफायर स्थान सुरक्षित भइसकेको छ ।
पुराना सदस्यलाई आरसीटीको सम्मान,नेपाली फुटबलमा सर्वाधिक पुरानो क्लबमध्ये एक रहेको आरसीटी उपाधि जितेको आधारमा पनि सफल टिममा पर्दछ । कुनै समय अन्नपूर्ण आरसीसीसँग आबद्ध चार टिमसम्म सहिद स्मारक लिग ए डिभिजनमा रहेका थिए । आरसीटी भने अहिले बी डिभिजनमा छ ।
बायर्न लगातार छैटौंपल्ट च्याम्पियन,बराबरीपछि लिभरपुलले म्यानचेस्टर युनाइटेडलाई उछिनेर लिग अंकतालिकाको दोस्रो स्थान कब्जा गर्ने अवसर भने गुमाएको छ ।
साइक्लिङ संघमा कक्षपती,"त्यस्तै सदस्यमा पुष्कर शाह, राजेन्द्रमान श्रेष्ठ, दावा तामाङ, कृष्णगोपाल श्रेष्ठ, संगीत श्रेष्ठ र लीला राई चुनिए ।"
ट्रायथलनमा नयाँ नेतृत्व,"काठमाडौं (कास) नेपाल ट्रायथलन संघको शनिबार सम्पन्न साधारणसभाले नीलेन्द्रराज श्रेष्ठको अध्यक्षतामा १२ सदस्यीय कार्यसमितिको निर्विरोध चयन गरेको छ । श्रेष्ठ अघिल्लो कार्यसमितिमा महासचिव थिए । उपाध्यक्षमा दीपक कोइराला, महासचिव वाइ सुनुवार, सचिवमा ललित लामा र कोषाध्यक्षमा रवीन्द्र थापा चुनिए । सदस्यमा अकलबहादुर थापा, रेणुकादेवी सिटौला, रचना सिंह, मदेलाल भण्डारी, रीतामैया प्रजापती, अनुकुल लेप्चा र मीना चदरा चुनिए । संघले निवर्तमान अध्यक्ष गणेशमान पुनलाई मानार्थ अध्यक्षमा चयन गरेको छ । धनेश्वर प्रजापति, दामोदर अर्याल, आनन्द लेप्चा, सुमन देवकोटा, प्रकाश बराल र सुनील रोकालाई सदस्यमा मनोनीत गरिएको जनाइएको छ ।"
नेपाल खेलाडी विजयी,"काठमाडौं (कास) नेपाली टेबलटेनिस खेलाडी बंगलादेशको चित्तागोङमा भइरहेको एड्भोकेटेड गुलाम मुस्ताफा स्मृति दक्षिण एसियाली टेबलटेनिस क्लब च्याम्पियनसिपमा विजयी भएको छ । टिम स्पर्धामा नेपालले आयोजक बंगलादेशलाई ३२ सेटले पराजित गर्यो । नेपालले आइतबार श्रीलंका र माल्दिभ्सविरुद्ध प्रतिस्पर्धा गर्ने अखिल नेपाल टेबलटेनिस संघले जनाएको छ । नेपालबाट राष्ट्रिय च्याम्पियन श्यान्टु श्रेष्ठ, विनेश खनियाँ, प्रदीप रोका र पुरुषोत्तम वज्राचार्य सहभागी छन् ।"
राजेन्द्रलाई स्वर्ण,"काठमाडौं (कास) विश्व टेबलटेनिस दिवसको अवसरमा आयोजित खुला भेट्रान टेबलटेनिसको पुरुष सिंगल्समा राजेन्द्र भट्टराईले स्वर्ण जितेका छन् । राजेन्द्रले फाइनलमा जयराम महर्जनलाई ११६, ५११, ११९, १०१२, १४१२ ले हराए । महिला फाइनलमा सविता केसीले सम्झना पोखरेललाई ११५, ११८, ११९ ले हराउँदै उपाधि जितिन् । एकदिने प्रतियोगितामा ४२ पुरुष र १२ महिला सहभागी थिए ।"
रुपकलाई उपाधि,शारीरिक सुगठनतर्फ सतुंगलका सूर्य थापा उत्कृष्ट पोजर बन्दै ५ हजार रुपैयाँबाट पुरस्कृत भए ।
रग्बीको ट्रफी नेपाल ल्याइने,"काठमाडौं (कास) सन् २०१९ मा जापानमा हुने रग्बी विश्वकपको ट्रफी नेपाल ल्याइने भएको छ । नेपाल रग्बी संघका अध्यक्ष टंकलाल घिसिङले रग्बी विश्वकप जापानको आयोजक कमिटीका सीईओ आकिरा सिमाजुसँग विश्वकप ट्रफी नेपाल ल्याउनेबारे छलफल पूरा गरेको जनाइएको छ । रग्बी विश्वकपको ट्रफी नेपाल, भारत, पाकिस्तानसहित २० राष्ट्रमा पुग्नेछ । विश्वकप ट्रफी आउँदो डिसेम्बरमा नेपाल आइपुग्ने रग्बी संघले जनाएको छ ।"
बिदामा के गर्ने ?,यादव थपलिया
यी हुन् छुट्टीका फाइदा,"तर यसको मतलब इन्टरनेटर ब्राउजिङ र टेलिभिजन हेर्नु मात्रै बिदाको सही उपयोग गर्ने तरिका होइन । यसो गर्नु भनेको हाम्रा घरका सोफालाई मात्रै बिदाको गन्तव्य बनाउनु हो । बिदाको समय सकेसम्म स्वच्छ, खुला र प्राकृतिक वातावरणमा बिताउनु नै राम्रो हुन्छ । (साइकोलजी टुडेमा प्रकाशित आलेखमा आधारित)"
डढेलोबाट बचौं,"रोश्ना पौडेल, कक्षा९ सामाखुसी इंग्लिस बोर्डिङ स्कुल, काठमाडौं"
बाल पुस्तक दिवस,"अन्तर्राष्ट्रिय बालपुस्तक दिवस गत साता विभिन्न कार्यक्रम गरी मनाइएको छ । राजधानीको सिफलचौरस्थित बालमन्दिर, बालगृहमा आश्रित ९३ बालबालिकालाई बालसाहित्य प्रतिष्ठानका संरक्षक प्राध्यापक डा अच्युतमणि आचार्यले पुस्तकको महत्त्वबारे सम्झाउनुभयो । कार्यक्रममा सहभागी बालबालिकाहरूलाई जादूको कथा पुस्तक उपहार दिइएको थियो । बालसाहित्यकार कार्तिकेय घिमिरेले कथावाचन गर्नुभएको थियो भने बालबालिकाले आआफ्नो प्रतिभा प्रदर्शन गरे । उनीहरूले कथाकविता वाचन, गायन, नृत्य प्रस्तुत गरे । सन् १९६७ देखि विश्वविख्यात परी कथा लेखक हान्स क्रिस्चियन एन्डरसनको जन्मदिन अप्रिल २ का दिन अन्तर्राष्ट्रिय बालपुस्तक दिवस मनाइँदै आइएको छ । यसको उद्देश्य पुस्तक पठनसंस्कृति बढाउनु हो । प्रतिष्ठानले जादूको कथा बालपुस्तक नि:शुल्क वितरण अभियान पनि चलाएको छ । नयाँ वर्ष २०७५ देखि प्रतिष्ठानले विपन्न बालबालिकाका लागि पाँच रुपैयाँमा रंगीन किताब (अर्फाेडेबल बुक फर निडी चिल्ड्रेन) अभियान सुरु गर्दै छ ।"
रमाइलो मामाघर,"आहा कति रमाइलो, मेरो मामाघर, मामाघरकी हजुरआमा, खान दिन्छिन् तर ।हजुरबुबा सघाउँछन्, खेतबारीको काम,सागसब्जी बजार लान्छन्, कमाउँछन् दाम ।कान्छो मामा कलेज पढ्छन्, जेठो अफिस जान्छन्,किनिल्याउन चकलेट मिठाई, बाँडीचुडी खान्छन् ।माइजू पनि असल छिन्, पढाउन जान्छिन्,बिदामा मामाघर जाँदा, घुमाउन लान्छिन् ।आहा कति रमाइलो मेरो मामाघर,मामादेखि अलिअलि, लाग्ने गर्छ डर ।मेरो मामाघर नजिक, ठूला ठूला गरा,चारो टिप्न अनेकथरी, आउने गर्छन् चरा ।मामाघर नजिकै छ, पीपल र वर,प्राणभन्दा प्यारो लाग्छ, मलाई मामाघर ।"
लुली लुली हात,"लुली लुली हातखाइदेऊ दूध र भात !नफकाई नखानेकस्तो होला जात ?चुप्प लाझर सुरुप्पखाइदेऊ दूध र भात !लुली लुली हातलुली लुली हात !!गन्दै जाऊ एक, दुई, तीन, चारभन पाँच, छ, सातऔंला भाँच्दै सँगसँगैखाइदेऊ दूध र भात!लुली लुली हातलुली लुली हात !!गन्यागुनु गरेरकति मार्छौ बात ?आनाकानी नगरीखाइदेऊ दूध र भात !लुली लुली हातलुली लुली हात !!"
बिदा २०७४,"हाँसी खेली थाहै नपाई ७४ साल गयो,नयाँ जोस उत्साहका साथ ७५ साल आयो ।गत वर्ष सुरुवातमै घुम्न हामी गाको,परिवारका सबै जना घरमा जम्मा भाको ।बुटवलदेखि पोखरा हँुदै मुक्तिनाथ पुग्यौँ,फेवाताल, तातोपानी जोमसोम बजार घुम्यौँ ।स्कुलमा राम्रो गरी दिन बिते हाम्रो,सर मिसले दिनुभयो ज्ञान शिक्षा राम्रो ।सरस्वती पूजाको दिन मन भाथ्यो दङ्ग,होल फस्ट भै प्राइज पाउँदा झनै म फुरुङ्ग ।सबै कार्यक्रममा भाग लिने बानी छ नि मेरो, तीज गीतमा प्रथम भए कविता वाचनमा तेस्रो ।गत वर्ष चुनाबमा गुल्मी घरमा गाको,हिँड्न मैले नजानेर हात भाँची आको ।गत वर्ष अविस्मरणीय बनीकन गयो, हेर्दाहेर्दै नयाँ साल आँगनीमा आयो ।७४ साल तिमीलाई मैले गर्छु अब बाई बाई,७५ साललाई गर्नुपर्छ अब सबले हाई हाई । आयुश्मा ज्ञवाली, कक्षा२पामिर एकेडेमी, रुपन्देही"
स्वागत २०७५,"ल्याऊ है नववर्ष हर्ष मनमा बोकेर क्वैली चरी,आऊ है शिवपार्वती, सरस्वती ल्याई खुसी बेसरी ।ऐले रावणको म दुस्ख नसही हाँस्ने भए दैनिक,यस्तै यो धरती तिमीसित बसी बन्नेछ आध्यात्मिक ।। पाखा फूल फुली झुली लहलहै हाँस्ने बनाऊ वन, तिम्रो स्वाद लिएर टम्म अनि होस् मान्छे सबैको मन । फाली सिस्नु सबै सुवृक्ष अब ए ल्याऊ न श्रीखण्डको, नौलो वर्ष उखेलियोस् सब जरा फोहोर दुर्गन्धको ।।आऊ स्वागत गर्छु पर्छु पदमा प्यारो नयाँ वर्षको,पाई साथ सबै रमून् मिलनमा बोली बनोस् हर्षको ।बज्ने त्यो मधु बाँसुरी र तबला झंकार ठोकी नव, सारा हर्ष उमंगको पवनमा सन्देश बोकी नव ।। ऐले रोक्नु छ काटमार जगको हामी भई सज्जन, हुन् सन्तानै बुझेर वर्ष नव ए आएर केही भन । रोयो यो धरती बिते दिन निकै नारी बलात्कारले, आमा दुस्ख दियो यहाँ अबुझ ती पापिष्ट भूभारले ।।जेजे भो अब हुन्न आश मनमा छोड्दै गयो पालुवा, हाम्रा यी अब सुक्न हुन्न कहिल्यै पानीपधेंरा, कुवा ।मेरा यी सपना सबै सुमनले बुझ्ने गरून् भन्छु म, आएको नववर्षमा नर बनून् ज्ञानी धरा बन्छु म ।। आऊ है नववर्ष ए विकृतिका पर्दा हटाऊ भनी, बिन्ती लाख छ दीनहीन सबको आऊ ल प्यारो बनी ।। भेट्दा मख्ख परेजसै मन गरी आफ्नै वरैले वधू, आऊ है नववर्ष हर्ष मनले सन्देश बोकी मधु ।।"
चेन क्रयाब रिले,"खेल्ने तरिका यो खेलका लागि सबैभन्दा पहिले सहभागी सबै खेलाडीलाई समूह विभाजन गर्नुपर्छ । त्यसपछि बसेको अवस्थामा प्रत्येक खेलाडीले आफ्नो पछाडि रहेको खेलाडीको पिडांैलाको अग्रभागमा दुई हात पछाडि लगेर (चित्रमा देखाएजस्तै) समाउनुपर्छ । यसरी बसेका खेलाडीले बाजाको तालसँग ताल मिलाउँदै अगाडितर्फ घिसिँ्रदै निर्धारित दूरी पूरा गर्नुपर्छ । यसरी घिस्रेर अगाडि बढ्ने क्रममा खेलाडीले आफ्नो शरीरको सन्तुलनलाई बिगार्नु हुँदैन भने साथीको पिडांैलाको अग्रभाग पनि छोड्नु हुँदैन । त्यसो गरिएमा त्यस्तो खेलाडी अयोग्य मानिन्छ । यो कुरालाई खेल शिक्षकले विशेष दक्षताका साथ निगरानी गर्नुपर्छ । यसरी घिस्रेर जुन समूहका खेलाडीले सबैभन्दा कम समयमा सबैभन्दा पहिले निर्धारित दूरी पूरा गर्न सक्छ, त्यही समूह विजेता घोषित हुन्छ ।"
पछुतो,"त्यसपछि हरिले त्यो साल परीक्षा दिन पाएनन् । परीक्षा नदिई प्रथम हुने कुरै आएन । प्रथम नआएपछि मोबाइल पनि पाएनन् । यता न मोबाइल पाए, न परीक्षा दिन । बिचरा, हरिश अब अर्को साल एसईईको तयारी गर्ने बेला हरि भने उही कक्षा ९ मा । यदि हरिशलाई फसाउने जुक्ति पढाइतिर लगाएको भए सायद प्रथम स्थान पनि हासिल गर्न सक्थे अनि बुवाबाट मोबाइल पनि पाउँथे । अब पछुताउनुबाहेक के नै गर्न सक्छन् र हरिले ? के गर्छस् मंगले आफ्नै ढंगले भनेको जस्तै भएन र ?क्रिष्टल जीसी, कक्षा९जन मावि, सुर्खेत"

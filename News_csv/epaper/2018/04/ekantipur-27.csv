शीर्षक,विवरण
मोदीको चीन भ्रमण नियाल्दै नेपाल,"आन्तरिक उडानका लागि उतैबाट हेलिकप्टर ल्याउने वा नेपाली सेनाको हेलिकप्टर उपयोग गर्ने भन्ने छलफल चलिरहेको छ । यसअघि भारतीय राष्ट्रपति प्रणव मुखर्जीले भने बुद्ध एयरको विमान प्रयोग गरेका थिए । २०७१ साउन र मंसिरमा नेपाल भ्रमण गर्दा पनि मोदीले आफ्नै कार ल्याएका थिए । उनले सार्क शिखर सम्मेलनमा सहभागी हुन आउँदा समेत आफ्नै कार ल्याएपछि पाकिस्तानका कार्यकारीले पनि आफू चढ्ने कार आफैं ल्याएका थिए । अन्य कार भने भारतबाटै नेपालले भाडामा ल्याएको थियो । पछिल्लो समय नेपालसँग आगन्तुक भीभीआईपीले प्रयोग गर्न सक्ने कार छ । कतारले अनुदानमा दिएको कारबाहेक तीनवटा बुलेट प्रुफ कार पनि छन् । तर, मोदीले यस पटक पनि आफैं कार ल्याउन लागेका हुन् ।"
त्रिभुवन विमानस्थल अब २१ घण्टा,"अत्यधिक उडान हुने समय बिहान १० देखि बेलुकी ५ र राति ८ देखि ११ बजेसम्म हो । अत्यधिक चापका बेला एउटा एयर ट्राफिक कन्ट्रोलर (एटीसी) ले प्रतिघण्टा ४६६ वटा विमान ह्यान्डल गरेको रेकर्ड छ । प्राधिकरणका अनुसार अहिले देशभरका करिब ३० वटा एक्टिभ विमानस्थलमा २ सय ५० हाराहारी एटीसी कार्यरत छन् । यीमध्ये काठमाडौं विमानस्थलका तीन वटा टावरका लागि ६७ जना एटीसी रहेको क्षत्रीले बताए । २१ घण्टा सञ्चालनमा आएपछि हामीलाई ८५ देखि ९० जना एटीसी आवश्यक हुन्छन्, उनले भने ।"
कक्षा १२ को परीक्षा आजदेखि,दुवै परीक्षामा सबैभन्दा थोरै मनाङ जिल्लाबाट ८८८८ जना विद्यार्थी सहभागी हुनेछन् । मनाङ र मुस्ताङमा एकएक वटा परीक्षा केन्द्रमा मात्रै परीक्षा हुने बोर्डले जनाएको छ । सबैभन्दा बढी काठमाडौंबाट एक लाख ३६ हजार ५३ विद्यार्थीले परीक्षा दिनेछन् । काठमाडौंमा एक सय १४ वटा परीक्षा केन्द्रमा परीक्षा हुँदै छ ।
अन्तर्राष्ट्रिय रेल सञ्जालमा जोडिएला नेपाल ?,"नेपालमा १९३७ मै रेलमार्ग सञ्चालनमा आएको हो । इस्ट इन्डिया कम्पनीले त्यसको स्थापना गरिदिएको थियो । ५१ किलोमिटर रेल बिजलपुराबाट जयनगरसम्म चल्थ्यो भने अमलेखगन्जरक्सौलमा पनि रेल थियो । त्यस्तै झुम्काधरानबराह क्षेत्रमा पनि रेल कुद्थ्यो । २००१ को बाढीले जनकपुरबिजलपुरा क्षेत्र डुबायो, जसले गर्दा त्यो रेल जनकपुरजयनगरमा सीमित भयो । अन्य रेलमार्ग त्यसअघि नै बन्द भइसकेका थिए ।"
छिमेकी फिल्म बजारमा नेपाली आँखा,"तर, यथार्थमा भने नेपालभित्रैका हलमा पनि बलिउडको दबदबा छ । नेपालभर झन्डै २ सय स्क्रिन छन् । तीमध्ये पनि राम्रा र टिकट मूल्य धेरै भएका हलमा बलिउडका फिल्म नै चल्ने गरेका छन् । निर्माता संघका अध्यक्ष अधिकारी भन्छन्, हाम्रो आफ्नै बजार सानो छ, निर्यातमुखी उद्योगको हिसाबले त हामीले सोचेकै छैनौं । नेपाल उद्योग वाणिज्य महासंघअन्तर्गत चलचित्र एवं मनोरन्जन फोरमका अध्यक्षसमेत रहेका अधिकारीले महासंघमार्फत छिट्टै चीनमा डेलिगेसन जाने तयारी भइरहेको र उक्त डेलिगेसनमा विदेशी फिल्मको चिनियाँ कोटामा नेपाली फिल्मलाई स्थान दिन पहल गर्ने बताए । राष्ट्रिय चलचित्र नीति २०७१ कार्यान्वयन हुन सक्यो भने मुलुकबाहिरको बजारको ढोका खुल्ने उनी बताउँछन् । राष्ट्रिय चलचित्र नीतिले फिल्मलाई निर्यातमुखी सांस्कृतिक उद्योगका रूपमा परिभाषित गरेको छ । चलचित्र विकास बोर्डकी अध्यक्ष निकिता पौडेलले नीति कार्यान्वयनको प्रक्रियामा रहेको भन्दै मुलुकबाहिर नेपाली फिल्म प्रवद्र्धन गर्ने उद्देश्यले आउँदो जेठ मध्यतिर फिल्म डेस्टिनेसन इन नेपाल विषयक सार्कस्तरीय सेमिनार गर्न लागेको बताइन् ।"
बयान दिँदादिँदै भागेका डीएसपी सम्पर्कमा,काठमाडौ (कास) ३३ केजी सुन तस्करी प्रकरणमा उच्चस्तरीय छानबिन समितिमा बयान चल्दै गर्दा गृह मन्त्रालयबाट थाहै नदिई हिँडेका डीएसपी सञ्जय राउत समितिको सम्पर्कमा आएका छन् । समितिले अनुसन्धानका लागि उनी कार्यरत इटहरीबाट काठमाडौं झिकाएको थियो । ११ गते बयान चल्दै गर्दा समिति सदस्यलाई झुक्याएर भागेका थिए । बुधबार मात्रै समितिको निर्देशनमा राउतलाई पक्राउ गर्न प्रहरी प्रधान कार्यालयले सबै प्रदेश कार्यालय र ७७ वटै जिल्ला प्रहरी कार्यालयमा सर्कुलर गरेको थियो । स्रोतका अनुसार बुधबार राति नै डीएसपी राउत समितिको सम्पर्कमा आएका थिए । बिहीबार समितिले गृह मन्त्रालयमा उनीसँग बयान लिएको छ ।
३१ जिल्लाका प्रजिअ सरुवा,"काठमाडौं (कास) गृह मन्त्रालयले ३१ जिल्लाका प्रमुख जिल्ला अधिकारी (प्रजिअ), ६ जिल्लाका सहायक प्रजिअ र तीन जिल्लाका कायममुकायम प्रजिअलाई सरुवा गरेको छ । नयाँ सरकार गठनपछि पहिलो पटक ठूलो संख्यामा गृह प्रशासनका कर्मचारी सरुवा गरिएको हो । नवलपरासी पूर्वका सहायक प्रजिअ शम्भुप्रसाद मरासिनी गृह मन्त्रालयमा र धनुषाका प्रजिअ दिलीपकुमार चापागाईं मन्त्रालयको राष्ट्रिय परिचयपत्र व्यवस्थापन केन्द्रको कार्यकारी निर्देशकमा सरुवा भएका छन् । मुस्ताङका प्रजिअ रामचन्द्र तिवारीलाई त्रिभुवन अन्तर्राष्ट्रिय विमानस्थलको वरिष्ठ अध्यागमन अधिकृतको जिम्मेवारी दिइएको छ । गृहले कारागार व्यवस्थापन विभागको निर्देशक लीलाधर अधिकारीलाई म्याग्दी प्रजिअको जिम्मेवारी दिएको छ भने भोजपुरका प्रजिअ फणिन्द्र दाहाललाई कारागार व्यवस्थापनको निर्देशक बनाएको छ । सुर्खेतका सहायक प्रजिअ गंगाप्रसाद न्यौपाने र संखुवासभाका प्रजिअ शिवराज जोशीलाई गृह मन्त्रालयमा तानिएको छ ।"
संयुक्त बैठक र नियमावलीमा सहमति,"अघिल्लो सरकारको सिफारिसमा बेपत्ता व्यक्तिको छानबिन, सत्य निरुपण तथा मेलमिलाप आयोग, राष्ट्रिय सभा सदस्य निर्वाचन र राष्ट्रिय चिकित्सा शिक्षा अध्यादेश सिफारिस जारी भएको थियो । प्रतिनिधि र राष्ट्रिय सभा बैठक बसेको ६० दिनभित्र प्रमाणीकरण गरिसक्नुपर्नेमा सरकारले ढिलाइ गरेपछि एक सातापछि निष्क्रिय हुँदै थियो । एक साताभित्र सदन नबस्ने भएपछि सरकारले पुन: अध्यादेश जारी गर्न राष्ट्रपतिलाई सिफारिस गरेको हो । संघीय संसदका महासचिव, प्रतिनिधिसभाका सचिव तथा राष्ट्रिय सभाका सचिवको पारिश्रमिक, सेवाको सर्त र सुविधासम्बन्धी अध्यादेश जारी भएसँगै प्रतिनिधिसभा र राष्ट्रिय सभाको सचिव नियुक्ति गर्न बाटो खुलेको छ । सभामुख कृष्णबहादुर महराले प्रतिनिधिसभाको सचिवमा गोपालनाथ योगी र राष्ट्रिय सभाका अध्यक्ष गणेशप्रसाद तिमिल्सिनाले राष्ट्रिय सभाको सचिवमा राजेन्द्र फुयाललाई सिफारिस गरेका थिए ।"
गच्छदारले राखे समायोजन प्रस्ताव,बिहीबारको बैठक गच्छदार र अर्का नेता गोपालमान श्रेष्ठले मात्रै बोलेर सकिएको छ । बोल्ने क्रम नसकिएपछि कांग्रेस केन्द्रीय कार्यसमितिको बैठक लम्बिँदै गएको छ । बिहीबार गच्छदार र श्रेष्ठ तीन घण्टा बोलेका थिए । कांग्रेस प्रवेश गरेपछि गच्छदार पहिलोपटक बैठकमा बोलेका हुन् । श्रेष्ठले पार्टी र निर्वाचनको समीक्षाभन्दा पनि कांग्रेसमा आफ्नो योगदानअनुसार मूल्यांकन नभएको गुनासो पोखेका थिए ।
झोले क्याम्पस खारेज गर्दै त्रिवि,"मानविकी संकायअन्तर्गतका इतिहास, जनसंख्या, भूगोल, संस्कृतलगायत विषयमा विद्यार्थी शून्यप्राय: छन् तर त्रिविले ती विषय हटाउन वा अन्य विषयमा गाभ्न सकेको छैन । त्यसैगरी कतिपय क्याम्पस तथा कलेजले एकभन्दा बढी विश्वविद्यालयको शैक्षिक कार्यक्रम चलाउने गरेका छन् । त्रिवि ऐनअनुसार कुनै पनि सामुदायिक क्याम्पस वा निजी कलेजले एउटै नाम र एकै संरचनामा फरकफरक विश्वविद्यालयको कार्यक्रम चलाउन पाउनेछैन । त्रिवि अनुगमन निर्देशनालयका सदस्य प्राध्यापक कर्णबहादुर बानियाले ट्रस्टमा नचलेका कलेजलाई पनि कारबाही गर्ने बताए । त्रिवि शिक्षाध्यक्ष सुधा त्रिपाठीले ऐन, नियम, विनियम प्रतिकूल रहेका कलेज खारेज गर्ने बताइन् । अनुगमन निर्देशनालयले सम्बन्धन लिएका तथा कार्यालय, साइनबोर्ड नभएका झोले कलेज रहेको जनाएको छ, उनले कान्तिपुरसँग भनिन्, महँगोमा व्यापार, कमिसन लिएर कलेज किनबेच गरी कमिसनको खेल गर्नेलाई कार्यकारी परिषद्बाट खारेज गर्छौं ।"
चर्को शुल्क तिरेर बोर्डिङतिर,जिल्लामा प्रवेश परीक्षा लिएर विद्यार्थी भर्ना गर्ने सामुदायिक विद्यालय यो एउटा मात्र हो । गुणस्तरीय शिक्षा प्रदान गर्ने भएकै कारण अभिभावकको आकर्षण बढेको हो । विगतको एसएलसीसँगै हालको एसईईसम्म यो विद्यालय १२ वर्षदेखि जिल्ला प्रथम हुँदै आएको छ । यसपालिको एसईईमा ३ सय ७८ जना सहभागी छन् । उक्त विद्यालयमा गत शैक्षिक सत्रमा १ हजार ८ सय १८ विद्यार्थी अध्ययनरत थिए ।
प्रदेश राजधानीका लागि दबाब,"बिहीबार अधिकांश सत्तारुढ सांसद, भौतिक पूर्वाधार विकासमन्त्री स्थापित र राजेन्द्र पाण्डेलगायत नेताको अग्रसरतामा हस्ताक्षर संकलन भएपछि एमालेलाई थप दबाब परेको छ । बुधबार पार्टी कार्यालयमा बसेको संसदीय दलको बैठकमा पनि कार्यदल गठन गरेर जाने कुरामा सहमति जुटेको थियो । पार्टी कार्यालय हेटौंडामा बसेको बैठकमा दलका नेतासमेत रहेका मुख्यमन्त्री पौडेलले कार्यदलमार्फत टुंग्याउन सकिने धारणा राखेका थिए ।"
ठगी आरोपमा पक्राउ,ठगी मुद्दामा जनप्रतिनिधि पक्राउलमजुङ दूधपोखरी गाउँपालिका१ का वडा सदस्य भरतप्रसाद भट्टराई बिहीबार पक्राउ परेका छन् । वैदेशिक रोजगार ठगी मुद्दामा अदालतले कैद सजाय र जरिवाना तोके पनि उनी फरार थिए । डीएसपी पदमबहादुर विष्टका अनुसार भट्टराईलाई दूधपोखरी१ माझीबारीस्थित उनकै घरबाट पक्राउ गरिएको हो । जिल्ला प्रहरी कार्यालयतर्फ ल्याइँदै गरेका उनलाई शुक्रबार जिल्ला अदालतमा उपस्थित गराइनेछ ।
गुराँस टिप्नेलाई जंगलमै कारबाही,गुराँस भूमि टीएमजे क्षेत्रको मुख्य प्रवेशद्वार लालीगुराँस नगरपालिकाले भने गुराँसको फूल टिप्न रोक्ने विषयमा कुनै पहल नै नगर्दा पनि फूल टिप्ने क्रम नरोकिएको सामुदायिक वन उपभोक्ता महासंघका अध्यक्ष तुलसी संग्रौलाले बताए । यहाँको पर्यटन व्यवसायको मुख्य आधार बनेको गुराँसको फूल जोगाउने अभियानमा नगरपालिकाले चासो दिनुपर्ने उनले जनाए । गुराँस फूलका कारण प्रदेश १ कै प्रमुख पर्यटकीय गन्तव्य बन्दै गएको टीएमजे क्षेत्रको गुराँस वन संकटमा पर्न थालेपछि संरक्षणकर्मी चिन्तित छन् ।
बौद्ध सम्मेलनको तयारी पूरा,२५६२ औं बुद्धजयन्तीको उपलक्ष्यमा वैशाख १५ र १६ गते सम्मेलन आयोजना गरिंदैछ । सम्मेलनको सबै तयारी पूरा भएको छ ।
बुहारी थुनामा,हेटौंडा (कास) जिल्ला अदालतले ससुराको हत्या आरोपमा पक्राउ परेकी बुहारीलाई पुर्पक्षका लागि थुनामा राख्न आदेश दिएको छ । जिल्ला न्यायाधीश स्वीकृत पराजुलीको बुधबार बसेको इजलासले बकैया गाउँपालिका ७ की ३६ वर्षीया ठूलीमाया स्याङतानलाई पुर्पक्षका लागि थुनामा राख्न आदेश दिएको हो । ठूलीमायासँगै १४ वर्षीया छोरी पनि पक्राउ परेकी थिइन् । उनलाई बालबालिकाको क्षेत्रमा कार्यरत संस्था वा अभिभावकलाई जिम्मा लगाउन आदेश भएको छ । ठूलीमाया र उनकी छोरी मिलेर ५६ वर्षीय सूर्यबहादुर स्याङतानलाई धारिलो हतियार प्रयोग गरेर हत्या गरेको आरोप लागेको थियो ।
झापा आन्दोलनका नेता सम्पर्कविहीन,काँकडभिट्टा (कास) झापा आन्दोलनका अगुवा हर्क खड्का दुई सातादेखि सम्पर्कविहीन छन् । पाँच दिनपछि फर्किने भन्दै काठमाडौं गएका खड्का अहिलेसम्म सम्पर्कमा नआएको परिवारले जनाएको छ । खड्का केही समयदेखि विचलित थिए । २०२४ देखि कम्युनिस्ट आन्दोलनमा सक्रिय खड्का २०२८ देखि झापा विद्रोहका नाममा चर्किएको वर्ग शत्रु सफाया अभियानका अगुवा थिए ।
मिर्गाैलापीडितलाई सहयोग,हेटौंडा (कास) थाहा नगरपालिका२ की मिर्गौलापीडित बबिता ढकालको उपचारका लागि आर्थिक सहयोग जुटाउन थालिएको छ । पालुङस्थित नेपाल रेडक्रस सोसाइटीको उपशाखाले १ लाख ८२ हजार ६ सय ८५ रुपैयाँ संकलन गरेर हस्तान्तरण गर्यो । २०५९ बाट स्वास्थ्य स्वयंसेविकाका रूपमा कार्यरत बबिता काठमाडांैस्थित त्रिवि शिक्षण अस्पतालमा डायलाइसिस गराइरहेकी छन् ।
अनुसन्धानलाई निष्कर्षमा पुर्याऊ,"यतिबेला संगठित सुन तस्करीलाई सधैंका लागि निमिट्यान्न पार्ने उद्घोष प्रधानमन्त्री र गृहमन्त्री दुवैबाट आएको छ । अनुसन्धान समितिले सोझै प्रधानमन्त्रीसँग समन्वय गर्न सक्ने हैसियत राखेको पनि देखिन्छ । तर यतिबाट मात्रै आशावादी हुने ठाउँ देखिन्न । कारण, विगतमा पनि गृहमन्त्री, अर्थमन्त्री र उच्च पदस्थ सरकारी अधिकारीहरूले सुन तस्करी रोकेरै छाड्ने सार्वजनिक उद्घोष गरेका थिए । तर स्थिर मानिएको अहिलेको सरकारलाई विगतमा जस्तै झूटा वाचा गर्ने छुट छैन । सरकारले संगठित सुन तस्करीको अनुसन्धान र अभियोजनमा विगतमा भएका त्रुटि केलाउँदै यस प्रकरणलाई परिणाममुखी निष्कर्षमा पुर्याउनुपर्छ । आवश्यक परे अति माथिल्लो तहसम्मै पनि अनुसन्धान गर्न सरकार हिचकिचाउनु हुँदैन । यससँग जोडिएका हुन्डी, विदेशी मुद्राको अवैध धन्दा, न्यून बिजकीकरण जस्ता विषयलाई पनि केलाई सबै दोषीलाई कारबाही गर्न जरुरी छ । सार्वजनिक चासोको विषय बनिसकेको यस घटनाप्रति साँच्चै गम्भीर बनेर सरकारले संगठित सुन तस्करी सधैंका लागि अन्त्य गरेर आफ्नो वाचा पूरा गर्नुपर्छ ।"
इतिहास नबिर्साैं,"कूटनीति राष्ट्रिय स्वार्थ निहित तथा निर्देशित हुन्छ । यसबारे हाम्रा प्रधानमन्त्री अनभिज्ञ, अनुभवहीन अनि कच्चा खेलाडी त हँुदै होइनन् । उनी राष्ट्रिय संकटसित जुधेका नेता हुन् । चिनियाँ राष्ट्रपति सीसितको अनौपचारिक संवादको ठ्याक्कै दुई हप्तापछि भारतीय प्रधानमन्त्री मोदी नेपालको २ दिने औपचारिक भ्रमणमा आउँदैछन् । उनीसितको प्रत्यक्षता प्रधानमन्त्री ओलीको लागि नौलो हुने छैन । तर सीसितको भेटपछि नेपाल आइपुगेका मोदी कसरी प्रस्तुत हुनेछन् र उनको व्यवहारले के संकेत गर्नेछ, बुझ्नसके हामीलाई उपयोगी हुनेछ । यस क्षेत्रमा विकसित रणनीतिक परिस्थितिको गहनतम आँकलन गरी व्यक्तिगत तथा दलीय स्वार्थभन्दा माथि उठी सर्वदलीय सहमति जुटाई सक्रियतासाथ बाह्य सम्बन्ध सञ्चालन प्रक्रिया थालनी गरिएमा सायद हामीले बाहिरको प्राथमिकता, दबाब र प्रभावको आधारमा नीतिगत विचलनमा पर्नुपर्ने अवस्थाको अन्त्य गर्न सकौंला !"
विश्वप्रकाशलाई पढेपछि,"एकोहोरो नेतृत्वको आलोचना भएर होला, चुनावमा पराजित विश्वप्रकाश शर्मा नेतृत्वबाट पुरस्कृत भए, प्रवक्ताको जिम्मेवारी निर्वाह गरिरहेकै छन् । विश्वप्रकाशहरूले अब फगत पार्टी हितमात्रै होइन, मुलुक र जनताको दीर्घकालीन हितको सवाललाई घनिभूत रूपमा उठाउनु पर्नेछ । अब अधिनायकवाद र अभिव्यक्ति स्वतन्त्रता हननको सवालभन्दा सुशासन, स्वच्छ प्रशासन, सामाजिक न्याय लगायतका सवाल उठाउन जरुरी छ । पार्टीले किन पराजय भोग्नुपर्यो भनेर घोत्लिइरहनुभन्दा पार्टी पंक्तिलाई जनतासंँग जोडिइरहन जरुरी छ । नेपाली जनता अरु जेजस्ता भए पनि चुनावमा विवेकको प्रयोग गर्छन् । प्रस्टै छ, कुशासन, कमजोर प्रशासन, अस्थिरता, भ्रष्टाचार, सिन्डिकेट, तस्करी, कालोबजारी, बेरोजगारी, कमजोर र स्खलित सार्वजनिक सेवा आदि कारणले जनताको आकर्षण कम्युनिस्ट पार्टीप्रति बढेको थियो, जुन २०७४ मा मुखरित भएको हो । फरक यतिमात्रै हो, चुनावमा शीर्षस्थ नेतृत्वका कारण कांग्रेसले केही सिट गुमाएको अवश्यै हो । गलत उम्मेदवारी चयनको सवालमा केही ठाउँमा एमालेका उम्मेदवार नभएकाले कांग्रेसलाई जित्न सहज भएको थियो । त्यसैले विश्वप्रकाश जस्ता असल चरित्र, भिजन, उच्च राजनीतिक संस्कृति र बौद्धिकताले भरिपूर्ण युवानेताले अब पुरानो कर्मकाण्डी पद्धति अन्त्य गरी जनतासमक्ष प्रस्तुत हुनुको विकल्प छैन । डा ढुण्डीराज पौडेल काठमाडौं"
कुहिरोको काग कांग्रेस,"कांग्रेस निर्वाचन हार्नुका कारण वाम गठबन्धन बन्नुलाई औंल्याइए पनि देउवाको स्वेच्छाचारी कार्यशैली हुनु, पार्टी संगठनमा मनोनयन गर्न नसक्नु, निर्वाचनमा कांग्रेसको नीतिकार्यक्रम नहुनु, पार्टीका सबै नेता तथा कार्यकर्तालाई समेट्न नसक्नु, वाम गठबन्धनलाई अधिनायकवाद ल्याउने, बोल्न, लेख्न नपाउने शासन प्रणाली ल्याउने जस्ता कपोलकल्पित आरोप लगाउनु नै हुन् । आफ्नो पार्टी कसरी चलेको छ ? नेता तथा कार्यकर्ताको चाहना के छ ? आफ्नो कमीकमजोरी केही छ कि छैन भनी सभापति देउवाले चासो राख्नुपर्छ कि पर्दैन ? अब कांग्रेसलाई सुधार्न शीघ्रातिशीघ्र महाधिवेशन आयोजना गरी अगाडि बढ्न नितान्त जरुरी छ । गंगाराज अर्यालपाणिनी ८, अर्घाखाँची"
विद्युतीय सवारीको प्रोत्साहन,"गरिब देशका सुविधाभोगी राष्ट्रसेवक सेतो प्लेटका महँगा वा इन्धन धेरै खपत हुने वेगन जिप र सेडान कारमा परिवारजन, आफन्त तथा कार्यकर्ता ओसारेर कुदाकुद गरेका हुन्छन् । काठमाडौंमा गाडी सुविधा पाउने वा जोकोही राष्ट्रसेवकले कम्तीमा निवासघरकार्यालय यस्तै साना विद्युतीय हाइब्रिड कारमा कार्यालय जान सक्छ । उपसचिव तहकाले विद्युतीय मोटरसाइकल वा स्कुटर प्रयोग गर्न सक्छ । अहिले पनि यस्ता साधन महँगोमै दरिएकाले सर्वसाधारणले अधिक प्रयोग गरोस् भन्नका लागि विद्यमान भन्सार दरलाई केही वर्ष वा कमसेकम एक वर्षका लागि नाम मात्रको एम्बुलेन्समा लाग्ने जस्तो भन्सार लिएर अधिक प्रयोग गर्न प्रोत्साहन गर्नुपर्छ । मोटरसाइकल चढ्नेले अलिकता रकम थपेर यस्ता साधन प्रयोग गर्नसक्ने अवस्था हुनुपर्छ । सयौं रुपैयाँ पर्ने पेट्रोल तथा डिजेलको तुलनामा यसमा प्रयोग हुने ब्याट्री चार्ज गर्दा थोरै रकमले पुग्छ । राजधानीवासी वा सहरबजारमा एउटै घरमा धेरै साधन हुनेले पनि कम्तीमा एउटा यस्ता साधन लिउन् । वा विशेषगरी उमेर गएका, गृहिणी वा सामान्य सेवा, व्यवसायमा आउनजान प्रयोग गर्ने वर्गलाई लक्षित वा लाभ लिने मूल्य हुनुपर्छ । साथै चार्जिङ स्टेसनको ठाउँठाउँमा विकास गर्न जरुरी छ । श्रीकृष्ण राजवंशी सुनकोसी३, सिन्धुली"
आम्दानी वृद्धिले जगाएको आशा,"प्रधानमन्त्री केपी ओलीले संसदमा ७७ प्रतिशत सांसदको विश्वासको मत पाए । अब उनले देशमा विद्यमान निराशाको बादललाई चिर्दै जनतामा आशाको किरण छर्लान् भनी धेरैले अपेक्षा गरेका छन् । अब मेलम्चीको काम रोकियो रे, भैरहवा विमानस्थलको काममा प्रगति भएन रे, मुग्लिङनारायणघाट राजमार्ग निर्माणमा पुन: म्याद थप्नुपर्ने भयो रे, तामाकोशी समयमै पूरा हुने भएन रे जस्ता समाचार सुन्न नपरोस् । अब ओली सरकारले काम सुरु भयो भन्ने सन्देश जनतालाई दिनुपर्छ । जनताले सरकारबाट थुप्रै आशा गरेका छन् । ओलीले जनतालाई निकै सपना बाँड्दै आएका थिए । अब पूरा गर्ने दायित्व पनि उनकै हो । गोपाल देवकोटागौरीघाट, काठमाडौं"
राजस्व भुक्तानीमा सुविधा,"अर्थमन्त्री युवराज खतिवडाले सबै राजस्व अनलाइनबाट भुक्तानी गर्ने व्यवस्था उद्घाटन गरेका छन् । यसबाट जनतालाई सुविधा र समयको बचत हुन्छ । यसले राजस्व उठ्ने ढिलासुस्तीलाई अन्त्य गरेको छ । हामीले राजस्व विभिन्न शीर्षकमा बुझाउँदै आएका छौं । मोटरसाइकलले नियम मिचे वा कुनै पनि सवारी साधनले ऐन तोडे ट्राफिक प्रहरीले चिट काट्ने गरेका छन् र हामीले जरिवाना तिर्दै आएका पनि छौं । जरिवाना उठ्नु भनेको हामीमाथि सुधारको अवसर हो भने त्यही जरिवानाले देशको विकासमा महत्त्वपूर्ण भूमिका खेल्ने गरेको छ । हामीले तिरेको जरिवाना सम्बन्धित निकायमा पुगेको छ कि छैन भन्ने सवाल हाम्रो मनमा उठ्नु स्वाभाविक नै हो । त्यसकारण हामीले तिरेको करको रसिद नम्बरबाट राजस्व सम्बन्धित निकायमा दाखिला भएको छ कि छैन, हेर्न अनलाइन सुविधा हुनुपर्छ । यसो गर्नाले राजस्व सही ठाउँमा पुग्छ र भ्रष्टाचार हुनबाट जोगिन्छ । हामीले तिरेको कर अनलाइनमा नभेटे आवाज उठाउन सकिन्छ । त्यसकारण सरकारले यो सुविधा पनि यथाशीघ्र लागू गरे राजस्व वृद्धिमा थप योगदान हुनेछ । प्रमोद पौडेलश्रीपुर, वीरगन्ज"
महिलाको इज्जत,"अहिले विभिन्न ठाउँमा महिला तथा बालिका बलात्कारको सिकार भएको समाचार धेरै सुन्नु परिरहेको छ । यो महिला तथा बालिकामथि भएको चरम अपराध हो । बलात्कारपछि पीडितको जीवन नै उथलपुथल हुन्छ । यस्तो अपराधमा संलग्नलाई आजीवन कारावास वा मृत्युदण्डको सजाय दिनुपर्छ । हामीले सबै महिला तथा बालिकालाई इज्जत दिने संस्कार विकास गनुपर्छ । बलात्कारका घटना निर्मूल गर्न हामी सभ्य बनांै, अरुलाई पनि सभ्य बनाऔं । प्रमिला पाण्डे (थापा)बत्तीसपुतली, काठमाडौं"
पश्चिममा संस्कृत,"पश्चिममा संस्कृतको पढाइको गाथा गाई हाम्रा पत्रपत्रिकामा बराबर लेख आउँछन् । संस्कृतप्रति उनीहरूको (यूरोपियनहरूको) आकर्षण बढ्दो छ । जर्मनी, अमेरिका, बेलायतका केही विद्यालयहरूमा संस्कृत भाषा अनिवार्य छ । संस्कृतले बसाइँ सर्यो । आफू जन्मिएको माटोले बिर्सिएपछि अन्तै मौलाउन र फैलिन थाल्यो जस्ता निराधार कुरा भएको एउटा लेख हालै मात्र छापिएको छ (मनीषा पौडेल, संस्कृतको धरातल, कान्तिपुर, २०७५।१।४।३, ६ पृ) । त्यस्ता कुराको असर जनमानसमा पर्ने भएकोले (उदाहरणको लागि, भुवनेश्वर शर्मा, घेराबन्दीमा संस्कृत भाषा, कान्तिपुर, २०७५।१।७।६, ६ पृमा पाठक मञ्च) पश्चिममा संस्कृतको अवस्था र त्यहाँको पढाइको पूरै नकल गर्नु आवश्यक छैन भन्ने विषयमा झण्डै ४० वर्ष यतादेखि वारंवार आफूले लेख्दै आएको भए पनि वस्तुस्थिति स्पष्ट पार्न फेरि लेख्नुपरेको हो ।"
आरक्षण कसलाई ?,"नेपालको संविधान २०७२ सबै जात, जाति, वर्ग, समुदाय, लिङ्ग, क्षेत्र, धर्मको बलिदानी त्याग र संघर्षबाट प्राप्त भएको हो । संघीय लोकतन्त्र गणतन्त्र, धर्मनिरपेक्षता, विधिको शासन, समानता र समानुपातिक समावेशीकरण यस संविधानको मूलभूत आधार हुन् । समानता र समानुपातिक समावेशीकरण व्यवस्था लागू गर्ने क्रममा ऐननियम निर्माण गर्दा जालसाजी, षडयन्त्र गरी पुन: एकल जातीय शासनसत्ता टिकाउने खेल आएकोप्रति दलित लगायतका उत्पीडित वर्ग तथा महिला सचेत रहन जरुरी देखिन्छ । परिवारवाद, नातावाद, सम्पत्ति मोह, विभेद र असमानता जीवित राखेर कसरी प्राप्त हुन्छ, समाजवादी राज्य ? कित जाति परित्याग आन्दोलन उठाउनुपर्यो । राज्यले घोषणा गरी जात व्यवस्था अन्त्य गर्ने र तीनपुस्ते पुरुष नश्लवाद व्यवस्थाको अन्त्य गर्नुपर्यो । अन्यथा सबै जात, जाति, भाषा, धर्म, वर्ग, लिङ, समुदाय, क्षेत्रको समानुपातिक प्रतिनिधित्वको सिद्धान्तलाई तोडमोड गर्न पाइन्न । शक्तिको दुरुपयोग गर्दा मुलुक जातीय द्वन्द्व, हिंसा र घृणामा फस्ने निश्चित छ । ट्वीटर : _"
स्वास्थ्य स्वयंसेविकाको भूमिका,सकेसम्म देशका कुनाकन्दरामा दक्ष जनशक्ति पुग्नुपर्छ । तर स्रोत र साधनको अभावका साथै भौगोलिक रूपमा अति नै विकट हाम्रो देशमा तुरुन्तै सबै किसिमको विकसित स्वास्थ्यसेवा पुर्याउन असम्भवप्राय: छ । यस अर्थमा महिला स्वास्थ्य स्वयंसेविकाको रूपमै भए पनि एउटा नारी शिक्षित हुनु अनि उनले त्यो ज्ञान बाँड्नु भनेको महिला स्वास्थ्य तथा विकासमा ठोस कदम चाल्नु हो । तसर्थ सरकारी तथा गैरसरकारी संस्थाले स्वास्थ्य स्वयंसेविकाका लागि राम्रो तालिम र व्यवस्थापन गर्नसके आमा र बच्चाको स्वास्थ्य सुधारमात्र नभई सम्पूर्ण देशकै विकास एक कदम अगाडि बढ्नेमा कुनै सन्देह छैन ।
कारले बिगार्ने सहरी सौन्दर्य,"तैपनि नीति निर्माताहरूले कार चालकहरूको स्वार्थले थिचिएका आफ्ना हाकिम, सहर र राज्यका राजनीतिज्ञहरूका सामु निरीह भए । तर अब हामीले सार्वजनिक सवारीको साधनमा वृद्धि गर्नका लागि आम मानिसहरू जागरुक भएको देख्ने बेला आएको छ । किनकि सडक फराकिलोमात्रै बनाउनु भनेको बुद्धिमता कदापि होइन । बुद्धिमानी त हुन्, जो आफ्नो निजी गाडी मोहलाई त्यागेर सहरका सडक र सवारी आवागमन व्यवस्था सबैका लागि सहज बनाउन अग्रसर हुन्छन् ।(द न्युयोर्क टाइम्सबाट अनूदित)"
तीन प्रहरीविरुद्ध ६ दिन म्याद,त्रिभुवन विमानस्थलबाट ३३ केजी सुन तस्करी तथा शाक्यको हत्यामा संलग्न भएको आशंकामा मोरङ प्रहरीले २७ जनालाई हिरासतमा राखेको छ ।
सबै दल मिले समृद्धि,दाहालले मुलुक संविधान कार्यान्वयनको दिशातर्फ अघि बढेकाले अब विकास र समृद्धिका लागि पनि सबै दलको सहमति आवश्यक रहेको औंल्याए । देश विकास र समृद्धिका लागि वाम एकता मात्र नभई कांग्रेसको पनि सहयोग चाहिने उनको भनाइ छ । उनले सिमरा र चन्द्रपुरमा स्थगित सेवा केन्द्र सुचारु गर्न पहल थालिने पनि बताए । दाहालले चन्द्रपुर नगरपालिकालाई स्मार्ट सिटी बनाइने जनाउँदै यहाँ औद्योगिक क्षेत्र स्थापनाका लागि प्रक्रिया पनि अघि बढिसकेको बताए । कार्यक्रममा पूर्वमन्त्री प्रभु साहले समृद्ध नेपाल बनाउने अभियानअन्तर्गत जिल्लामा सडक विस्तार अभियान तीव्र रूपमा अघि बढिरहेको उल्लेख गरे । सहरी विकास तथा भवन निर्माण विभागले ८ करोड ४० लाख रुपैयाँ लागतमा करिब साढे ४ किमि सडक निर्माण गर्न लागेको हो ।
दक्षिणकालीमा फुटवेयर औद्योगिक क्षेत्र,"त्यसपश्चात् दोस्रो चरणमा अर्काे संघ नेपाल छाला जुत्ता उत्पादक संघलाई पनि समेट्ने अध्यक्ष श्रेष्ठले बताए । दोस्रो चरणमा अर्को संघका व्यवसायीहरूलाई समेटछौं, उनले भने, यसका लागि पत्राचार गरिसकेका छौं । छाला जुत्ता उत्पादक संघमा ४३ वटा व्यवसायी आबद्ध छन् । संघका अध्यक्ष जीवन नेपालीले भने यसबारे आधिकारिक पत्र नआएको बताए । औद्योगिक क्षेत्रबारे सुनेका छौं तर आधिकारिक धारणा आएको छैन, उनले भने, आधिकारिक पत्रपश्चात् थप छलफल गरेर अघि बढ्छौं । श्रेष्ठका अनुसार जग्गा व्यवसायीकै दायित्वमा हुने हुँदा बैंकिङ लोनका लागि पनि सहज हुनेछ । जसले गर्दा उद्योगव्यवसाय फस्टाउन मद्दत पुग्ने उनीहरूको दाबी छ । एसोसिएसनका अनुसार मुलुकमा ७ करोड जोर जुत्ताचप्पलको माग छ । तीमध्ये ४ करोड जोर मात्रै उत्पादन भएको छ । बाँकी आयातकै भर पर्नुपर्ने बाध्यता छ ।"
भूकम्पपीडितलाई आवास कर्जा ब्याजदर सहुलियतमा अन्योल,उत्पादनशील क्षेत्रतर्फ लगानी तथा निर्यात विस्तारमा समेत सहयोग पुर्याउने उद्देश्यले राष्ट्र बैंकले सहुलियत दरमा प्रदान गर्ने ऋण पुनर्कर्जा हो । यसअन्तर्गत तोकिएका उत्पादनमूलकलगायत राष्ट बैंकले तोकेको क्षेत्रमा ऋण प्रवाह गरेका बैंक तथा वित्तीय संस्थाले सस्तो ब्याजमा राष्ट्र बैंकबाट ऋण सुविधा पाउँछन् । यसरी प्राप्त गरेको ऋण राष्ट्र बैंकले तोकेको क्षेत्र र ब्याजदर सीमाभित्र रहेर लगानी गर्नुपर्छ । हाल राष्ट्र बैंकले एक वर्षका लागि यस्तो सुविधा दिँदै आएको छ । एक वर्षपछि उक्त कर्जा बढीमा थप एक वर्षका लागि नवीकरण गर्नुपर्ने कानुनी व्यवस्था छ ।
केन्द्र र प्रदेश अर्थमन्त्रीको बैठक अर्काे साता,कार्यक्रममा संघका अध्यक्ष एवं योजना आयोगका नवनियुक्त सदस्य सुशील भट्टले सबै क्षेत्रको सुझाव संकलन गरेर बजेटमा समावेश गरिने बताए ।
चिटिक्कको नेपाल बनाऊँ,"नवनियुक्त पदाधिकारीहरूलाई बिहीबार शपथ गराउँदै प्रधानमन्त्री ओलीले आँकडाहरूको वृद्धि देखिए पनि जनताले जीवनमा विकासको ठोस अनुभूति गर्न नपाएको उल्लेख गरे । त्यसैले जनताको जीवनमा तत्काल जोडिन सक्ने खालका योनजाहरू आवश्यक रहेको प्रधानमन्त्रीको भनाइ थियो । आर्थिक वृद्धि यति भयो, परक्यापिटा इन्कम यति भयो भन्छौं तर जबसम्म जनताले ठोस अनुभूति गर्न सक्दैनन्, त्यस्ता आँकडा मात्र हामीले प्रस्तुत गरेर केही हुँदैन, प्रधानमन्त्री ओलीले भने, आँकडाहरू बाहिर ल्याउनेतर्फ भन्दा बढी जनताले अनुभूत गर्ने खालका काममा बढ्ता ध्यान दिनुपर्यो । उनले संघीयता चाहिन्छ भनेर ल्याइसकेपछि अब त्यसअनुसार काम गरेर देखाउन सकिएन भने ठूलो निरशा पैदा हुनेतर्फ सचेत रहनुपर्ने बताए । जनतालाई हामीले आशावादी बनायौं, अब निराशामा बदलिन दिनु हँुदैन, ओलीले भने, हामीकहाँ भिजन को भन्दा पनि प्लानिङ को कमी छ । उनले शासकीय गलत मनसाय, स्वार्थ केन्द्रित गलत प्रवृत्ति र योजनाविहीनता गरी विकासका तीनवटा मुख्य समस्या रहेको औंल्याए । यी समस्याहरूलाई ख्याल गरेर आयोगले बढी ध्यानसहित काम गरोस्, उनले भने । उनले समय र स्थानको बढीभन्दा बढी प्रयोग गर्न सक्दा मात्र विकासले गति लिन सक्ने बताए ।"
ओपोले भित्र्यायो एफ सेभेन,कम्पनीका अनुसार एफ सेभेनमा रियल टाइम हाई डाइनामिक रेन्ज (एचडीआर) सेन्सरसहितको २५ एमपी फ्रन्ट क्यामेराको प्रयोग गरिएको छ । त्यस्तै ओपो एफ सेभेनमा दोस्रो पुस्ताको एआई ब्युटी २० प्रविधि प्रयोग गरिएको जनाएको छ ।
सनराइजको ५ लाख सहयोग,काठमाडौं (कास) सनराइज बैंक लिमिटेडले सडक तथा असहाय बालबालिकाहरूको संरक्षणका निम्ति सेल्टर आश्रय नेपाललाई पाँच लाख रुपैयाँ सहयोग गरेको छ । बैंकको संस्थागत सामाजिक उत्तरदायित्वअन्तर्गत उक्त रकम सेल्टर आश्रयलाई सहयोग प्रदान गरेको जारी विज्ञप्तिमा छ ।
जेसीबीका थप आउटलेट,काठमाडौं (कास) एमएडब्लू अर्थमुभर्सले प्यूठानको जुम्री बजार र अर्घाखाँचीको सन्धिखर्कमा अथराइज्ड रिटेल आउटलेट (एआरओ) सुरु गरेको छ । नयाँ एआरओ बाट जेसीबीका ग्राहकले एफ्टरसेल्स सर्भिस र स्पेयरको सुविधा पाउने जारी विज्ञप्तिमा छ ।
प्राइमको ४ शाखा विस्तार,"काठमाडौं (कास) प्राइम कमर्सियल बैंकले स्याङ्जाको फेदीखोला, नवलपरासीको सरावल, रूपन्देहीको मायादेवी र कपिलवस्तुको शुद्धोधन गााउँपालिकामा शाखाको शुभारम्भ गरेको छ । यी चारसहित बंैकको शाखा कार्यालय संख्या ६० पुगेको विज्ञप्तिमा छ ।"
एचएच बजाजले ल्याउँदै नयाँ डिस्कभर,"काठमाडौं (कास) एचएच बजाजले बजाज डिस्कभर १२५ सीसीको बिल्कुलै नयाँ अवतार नेपाली बजारमा ल्याउन लागेको छ । यो नयाँ डिस्कभरमा एलईडी डीआरएल हेडल्याम्प र डिजिटल कन्सोल, १६ प्रतिशत सस्पेन्सन, टेक्सचर भएको सिटलगायतमा विशेष समेटिएको विज्ञप्तिमा छ ।"
बैंकासुरेन्स सम्झौता,काठमाडौं (कास) बैंक अफ काठमान्डु र रिलायबल नेपाल लाइफ इन्स्योरेन्सबीच बैंकासुरेन्स सेवा प्रदान गर्ने सम्झौता भएको छ । यसैगरी सेञ्चुरी कमर्सियल बैंक र आईएमई लाइफ इन्स्योरेन्स कम्पनीबीच पनि बैंकास्योरेन्सको सम्झौता भएको छ । त्यस्तै नेपाल बंगलादेश बैंकले रिलाएबल नेपाल लाइफ इन्स्योरेन्ससँग बैंकासुरेन्स सम्झौता गरेको छ ।
माछापुच्छ्रेले अमेरिकाबाट रेमिटयान्स भित्र्याउने,काठमाडौं (कास) माछापुच्छ्रे बैंक र अमेरिकाको न्युयोर्कस्थित वाल स्ट्रिट फाइनान्स एलएलसीबीच रेमिटयान्स सम्झौता भएको छ । यो सम्झौतासँगै अमेरिकास्थित नेपालीहरूले पैसा पठाउन सक्ने र अमेरिकाबाट वाल स्ट्रिट फाइनान्समार्फत स्वदेशमा पठाएको रकम माछापुच्छ्रे बैंकका सबै शाखामार्फत भुक्तानी प्राप्त गर्न सकिन जारी विज्ञप्तिमा छ ।
शत्रु गते सर्वोत्कृष्ट,"कान्तिपुरकर्मी फूलमान वललाई पुष्कर बेस्ट फिल्म जर्नालिस्ट अवार्ड प्रदान गरियो । कसैको कामको मूल्यांकन गर्नुभन्दा पनि फिल्मकर्मीलाई उत्प्रेरणा जगाउन अवार्ड दिइएको नेपाल चलचित्र विकास कम्पनी (एनएफडीसी) का प्रबन्ध निर्देशक निरक पौडेलले बताए । अवार्डको जुरीमा अभिनेत्री चैत्यदेवी, संगीतकार शुभबहादुर सुनाम, साउन्ड इन्जिनियर प्रदीप कुमार उपाध्यायलगायत थिए ।"
घुम्ती साहित्य महोत्सव,"यो पहिलो महोत्सवमा फाइन प्रिन्टले २०७४ मा छापेका पुस्तकका लेखकहरू मदनकृष्ण श्रेष्ठ, हरिबहादुर थापा, महेशविक्रम थापा, युग पाठक, शिवानीसिंह थारू, अमर न्यौपाने, यज्ञश र नयनराज पाण्डे तथा केही स्थानीय लेखक, पत्रकार सहभागी हुनेछन् ।"
सँगै काम गर्दा ऊर्जा,"फिल्ममा बुद्धि तामाङ, विनोद न्यौपाने, रवीन्द्र झालगायतको पनि अभिनय छ । निर्देशक भण्डारीले म्युजिक भिडियो बनाएपछि नै भूषण दाहालले कागवेनी निर्देशन गरेर नेपाली फिल्मलाई नयाँ बाटोतिर डोहोर्याउन सफल भएको दाबी गर्दै आफूले पनि राम्रो बनाउने प्रयास गरेको बताए ।"
लक्ष्मणका कथा,"काठमाडौं (कास) कवि तथा समालोचक लक्ष्मणप्रसाद गौतम कथासंग्रह ऊहापोह सहित आएका छन् । राजधानीमा बिहीबार वरिष्ठ रंगकर्मी अशेष मल्ल र कवि तथा समालोचक डा बिन्दु शर्माले कृतिको लोकार्पण गरे । कथाहरूको प्रस्तुति सुन्दर र शालीन लागेको मल्लले टिप्पणी गरे । उनले कथाहरू पढ्दै जाँदा संगीतको झंकार महसुस हुने दाबी गर्दै गौतमका कथाहरू एकखाले अमूर्त पेन्टिङजस्तै लागेको बताए । गौतमका दुई कथाहरू विज्ञानमा आधारित रहेका र अन्य दर्जन कथा मनोविज्ञानमा आधारित रहेको डा शर्माले बताइन् । भनिन्, कथाहरू समाजतिर नभई पात्रको भित्री मनोदशातिर फर्किएका छन् । टाढैबाट देखिएका नारीजीवन र तिनका रहस्यमयजस्तै लाग्ने संघर्षका कथाहरू र नारी पात्रहरूलाई आजको समयसँगै जोडेर कथामा उभ्याउने प्रयास गरेको कथाकार गौतमले । भने, यसका साथै साइबर चेतनाका कथाहरू पनि यस संग्रहमा समावेश गरिएका छन् ।"
शाकुन्तल बारे ज्ञवाली,"यो कृतिमा मैले शाकुन्तललाई नयाँ कोणबाट हेर्ने प्रयास गरेको छु, ज्ञवाली भन्छन् । उनका यसअघि तीन समालोचना कृति, बालसाहित्यका सात पुस्तक, व्यंग्य संग्रहलगायत निस्केका छन् ।"
ट्रम्प नीतिको कडा आलोचना,सरकारमै भएका बेला ठीक एक वर्षअघि उनले एन मास भन्ने नयाँ दल खोल्ने घोषणा गरे । त्यसको चार महिनापछि उनले अर्थमन्त्रीको पदबाट राजीनामा दिए र राष्ट्रपति पदमा उम्मेदवारी दिए र २ ठूला परम्परागत राजनीतिक दल सोसलिस्ट पार्टी तथा रिपब्लिकन पार्टीका उम्मेदवारलाई पाखा लगाउँदै राष्ट्रपति बनेका थिए ।
दुर्घटनामा १३ विद्यार्थीको मृत्यु,घटनाबारे थप छानबिन भइरहेको जनाइएको छ । यसअघि गतमहिना भारतको उत्तरी राज्य हिमाचल प्रदेशमा भएको बस दुर्घटनामा २७ विद्यार्थीसहित ३० जनाको निधन भएको थियो ।
बसाइँसराइ गर्ने चरा संकटमा,"नेपाल पन्छी संरक्षण संघ (बीसीएन) बाट बसाइँसराइ गर्ने चरा प्रजातिसम्बन्धी सम्मेलनमा सहभागी चराविद् ज्योतेन्द्रज्यू ठकुरीका अनुसार नेपालमा पनि बगेडीको अवस्था दर्दनाक रहेको बताए । मासुकै लागि नेपालमा पनि हजारौंको संख्यामा बगेडीको सिकार हुन्छ, ठकुरीले भने, अध्ययन नगरिएकाले यत्तिकै संख्यामा मारिन्छन् भनेर तथ्यांक बाहिर ल्याउन सकिएको छैन । सम्मेलनमा बसाइँसराइ गर्ने प्रजातिको महासन्धि (कन्भेन्सन अफ माइग्रेटेड स्पिसेज) अन्तर्गत समेटिएका चरा प्रजातिमा देखा परेका समस्या समाधानका उपायबारे समेत विशेषज्ञहरूले प्रस्तुति दिएका छन् । छिमेकी मुलुक भारत, श्रीलंकालगायत १ सय २८ मुलुकले उक्त यूएनको महासन्धिमा हस्ताक्षर गरेर पक्ष मुलुक बने पनि नेपालले हस्ताक्षर गरेको छैन ।"
आयव्यय विवरण पारित,प्रदेशसभा बैठकमा पहिलोपटक विवेकशील साझा पार्टीका सांसद रमेश पौड्यालले नियमापत्ति गरेका छन् । सभाको विशेष समय मा सदस्यहरूले उठाएका विषयमा सरकारले कुनै जवाफ नदिएको भन्दै पौडेललले ध्यानाकर्षण गराए । नियमापत्तिपछि सभामुख सानुकुमार श्रेष्ठले आगामी बैठकमा धारणा दिन सरकारको ध्यानाकर्षण गराएका छन् । यसअघिका ३४ वटा बैठकमा उठेका विषयबारे प्रदेश सरकार मौन बस्दै आएको हो ।
मुआब्जा बुझेपछि बालुवा तस्करी,आयोजना प्रमुख कार्कीका अनुसार नदी किनारका बालुवाखानी र गिट्टी बेच्दै गए आयोजनालाई आवश्यक पर्ने परिमाणका निर्माण सामग्री कताबाट आपूर्ति गर्ने ? यसबारे स्थानीय निकाय चनाखो हुनुपर्नेमा उल्टै दोहनकारीलाई सघाएको आरोप लगाए ।
स्वतन्त्र हुन सम्बन्धविच्छेद !,"जिल्ला अदालत, काठमाडौंको तथ्यांकअनुसार ०७३ र ०७४ मा सम्बन्धविच्छेदसम्बन्धी २ हजार ३ सय ९२ वटा मुद्दा परेका छन् । त्यसअघिको वर्षमा २ हजार ११ सय परेका थिए भने २०७४ देखि हालसम्म २ हजार ५ वटा मुद्दा परेको देखिन्छ । पुरुषले हालेका यस्ता मुद्दाको संख्या यो वर्ष ६१ वटा छन् ।"
जनशक्ति अभाव पूरा गर्न एकेडेमी,"यस जर्मनेली संस्थाले यसअघि ग्रामीण भेकमा ९ विद्यालय भवन, स्वास्थ्य केन्द्र निर्माण गरेको जनाएको छ । एकेडेमी सबैभन्दा महत्त्वपूर्ण परियोजना भएको संस्थाका प्रमुख योर्क बारले बताए । कार्यक्रममा शिक्षा, विज्ञान तथा प्रविधिमन्त्री पोखरेल, संस्थाका प्रमुख योर्क बार दम्पती, जर्मनी राजदूत रोलान्ड सेफरलगायतले सम्पदा संंरक्षणका लागि पुरीले अतुलनीय योगदान पुर्याएको बताए ।"
सिँचाइ कार्यालयमा दिउँसै जुवा,"सिँचाइ विभागका उपमहानिर्देशक दानरत्न शाक्यले तास खेल्ने कर्मचारीको पहिचान गरी कानुनबमोजिम कारबाही गरिने बताए । कार्यालयमा तास खेलेर अनुशासन उल्लंघन गर्नेहरूलाई कारबाही हुन्छ, उनले भने, विभागमा यस्तो विकृति हटाइनेछ ।"
कुलो मिचेर प्लटिङ,"ललितपुर महानगरपालिका १४, ल्वाहा चोक, नखिपोट, ढोलाहिटी, सातदोबाटो क्षेत्रमा कुलो मासेर सडक बनेको छ । २६ र २७ नम्बर सुनाकोठीमा कुलो जीर्ण छ । कौली क्षेत्रमा ५० मिटर पहिरो गएको छ । २०७३ भदौमा ७९ लाखमा कुलो मर्मतको ठेक्का पाएका श्यामबाबुओममित्र जेभीको अवधि सकिएको छ । तर, ठेकेदारले काम पूरा गरेको छैन । समयमा पैसा निकास नगरेकाले निर्माणमा ढिला भएको हो, ओममित्रका सञ्चालक रविन ढकाल भन्छन् । उनले म्याद थप भई २५ प्रतिशत काम भइसकेको दाबी गरे । ६ किमि लामो कुलोको पानीले २५ सय रोपनीमा सिँचाइ हुन्छ । कुलो सफाइ, मर्मत गर्न ५ कर्मचारी आवश्यक छ । अहिले दुई जनाबाट जेनतेन काम चलाइरहेका छौं, समिति सचिव महर्जनले भने ।"
थ्रीस्टार सेमिफाइनलमा,पछिल्लो तीन महिनामा पुलिसविरुद्ध भएका तीन फाइनलमध्ये आहाराराबाहेक थ्रीस्टारले बुढासुब्बा र तिलोत्तमामा सफलता पाएको थियो । शुक्रबार पहिलो सेमिफाइनलमा मनाङ मस्र्याङ्दी र त्रिभुवन आर्मी क्लब भिड्ने छन् ।
प्रदेश नम्बर ३ विजयी,"कीर्तिपुरस्थित त्रिवि मैदानमा ३ नम्बरले १ सय २० रनको लक्ष्य ८ विकेट गुमाएर २८ ओभर भेटेको थियो । सुशान्त कार्कीले ३२, अशोक पौडेलले २४, अभिषेक बस्नेतले १९ रन बनाए । १ नम्बरका लव कामत, दीपेश कँडेल, श्रवण किस्कु, समीर तिमल्सिना र विवेक मेहताले ११ विकेट लिए । त्यसअघि टस जितेको १ नम्बरले ३० ओभरमा ६ विकेट गुमाई १ सय १९ रन बनाएको थियो । विवेक मेहताले ६५ बल खेल्दै नटआउट ५६ रन बनाए । उनले ४ चौका र एक छक्का हाने । अभिषेक बरालले २० रन बटुले । प्रतीश जिसी म्यान अफ द म्याच भए ।"
भुवनलाई पाँचौं उपाधि,धनबहादुर थापासूर्य नेपाल वेस्टर्न ओपनपोखरा
कान्तिपुर हाफ म्याराथन जेठ ५ मा,दुवैतर्फका हाफ म्याराथन विजेताले रनरको स्कुटीका साथै ५० हजार रुपैयाँ पुरस्कार प्राप्त गर्नेछन् । दोस्रा र तेस्राले क्रमश: ३० हजार र २० हजार पाउनेछन् । छैटौं स्थानसम्मका विजेताले नगद पुरस्कार पाउने छन् । गत वर्ष हाफ म्याराथनको उपाधि राष्ट्रिय खेलाडी हरिकुमार रिमाल र कान्छीमाया कोजुले जितेका थिए । दुवै यस म्याराथनका सफल खेलाडीमा पर्दछन् । कान्छीमायाले चार र हरिकुमारले तीनपल्ट उपाधि जितेका छन् ।
क्यान साधारणसभा: आईसीसी सकारात्मक,"टेस्ट खेल्ने १२ राष्ट्रसहित नेदरल्यान्ड्स, स्कटल्यान्ड, यूएई, नेपाल, ओमान र हङकङसँग यसअघि नै ट्वान्टी२० अन्तर्राष्ट्रिय मान्यता छ । आईसीसीले च्याम्पियन्स ट्रफी हटाएर लगातार दुई वर्ष विश्व ट्वान्टी२० आयोजना गर्ने भएको छ । ट्वान्टी२० को विश्वकप २०२० मा अस्ट्रेलियामा हुँदै छ । त्यसको अर्को वर्ष भारतमा पनि हुनेछ । यसअघिको तालिकाअनुसार मिनी विश्वकप भनिएको च्याम्पियन्स ट्रफी २०२१ मा भारतमा हुने थियो । सन् २००९ र २०१० मा पनि विश्व ट्वान्टी२० एक वर्षका अन्तरमा दुई पटक आयोजना भएको थियो । आगामी विश्व ट्वान्टी२० को दुई संस्करणमा १६ राष्ट्रले सहभागिता जनाउँदै छन् ।"
नेपालीविरुद्ध भारतीय टोली भिड्ने,बिहीबार लिगको अन्तिम खेलमा सोनेट क्लब कानपुरले विराट क्रिकेट क्लबलाई ६ विकेटले पराजित गर्दै सेमिफाइनलमा स्थान बनाएको हो । टस हारेर ब्याटिङ गरेको विराटले निर्धारित २० ओभरमा ४ विकेट गुमाई ९४ रन बनाएको थियो । फिर्दोष अन्सारीले सर्वाधिक २७ रन बनाए । सोनेटका कासिटिज कुमारले २ र फैज अहमद तथा अनमोल पाण्डेले ११ विकेट लिए । ९५ रनको लक्ष्यसहित मैदान उत्रेको सोनेटले १२४ ओभरमा ४ विकेट गुमाएर सहज लक्ष्य पूरा गरेको थियो । सोनेटबाट ऋषभ रोयले ३३ बलमा ४८ रन बनाए । विराटका सोनु तामाङले २ विकेट लिए । सोनेटका ऋषभ प्लेयर अफ द म्याच चुनिए । उनले ५ हजार रुपैयाँ प्राप्त गरे ।
म्युनिखमा रियलको जित,खेलमा १५ मिनेट बाँकी छँदा जाभी मार्टिनेज पनि चोट बोक्दै मैदान बाहिरिए । रियलका ड्यानी कार्भाजल पनि घाइते भएपछि प्रशिक्षक जिनेदिन जिदानले आक्रामणमा परिवर्तन गर्दै फरवार्ड करिम बेन्जेमालाई मैदान पठाएका थिए । अन्तिम समयमा लेवानडोवस्कीले नाभासलाई बिट गरे पनि गोल गर्न नसक्दा खेल रियलले जित्यो । दोस्रो लेग अर्को साता रियलको मैदान सान्टियागो बेर्नाबेउमा हुनेछ ।
आर्मी र समृद्धि च्याम्पियन,विजेताले ३० हजार र उपविजेताले १५ हजार पुरस्कार पाए । फाइनलका सर्वाधिक स्कोरकर्ताद्वय रविन र लुनिभा उत्कृष्ट खेलाडी चुनिए । पुरुषमा विराज राणा र महिलामा प्रीति तुलाचन सर्वाधिक स्कोरकर्ता बने । विराजले १ सय ८५ र प्रीतिले ७५ स्कोर गरे । सबैले नगद पुरस्कार पाएका थिए ।
कर्णाली प्रिमियर लिग हुने,बन्धु विकास बहुउद्देश्यीय सहकारी संस्थाको आयोजनामा प्रतियोगिता हुनेछ । विजेताले ३ लाख र उपविजेताले १ लाख ५० हजार रुपैयाँ पुरस्कार पाउने व्यवस्थापक जीवन शाहीले बताए ।
नेपाल फाइनलमा,काठमाडौं (कास) आईटीएफ एसिया यू१२ टिम टेनिस च्याम्पियनसिपअन्तर्गत दक्षिण एसियाली क्षेत्रको छनोटमा बिहीबार नेपालको ब्वाइज र गल्र्स दुवै टोली फाइनलमा पुगेको छ । दुवै टोली फाइनल पुगेसँगै काजकिस्तानमा नोभेम्बरमा हुने आईटीएफ एसिया यू१२ टिम टेनिस च्याम्पियनसिपलाई छनोट भएका छन् । सातदोबाटोस्थित टेनिस कोर्टमा ब्वाइज सेमिफाइनलमा नेपालले पाकिस्तानलाई २१ ले पराजित गर्यो । फाइनलमा नेपालले भारतसँग खेल्नेछ । भारतले श्रीलंकालाई २० ले हरायो । गल्र्स सेमिफाइनलमा नेपालले श्रीलंकालाई २० ले हरायो । नेपालले शुक्रबार हुने फाइनलमा भारतविरुद्ध नै प्रतिस्पर्धा गर्नेछ । भारतले भुटानलाई २० ले पाखा लगाएको थियो ।
हेटौंडा र चपुर विजयी,बिहीबार हेटौंडाले वीरगन्ज युथ एकेडेमीलाई टाइब्रेकरमा ३२ ले हरायो । निर्धारित समयमा दुवैतर्फबाट गोल भएन । त्यस्तै चपुरले पनि वीरगन्ज भेट्रान्सलाई टाइब्रेकरमै २० ले हरायो । निर्धारित समयमा दुवैबाट २२ गोल भएको थियो ।
नयाँ यात्राको सुरुवात,"सन् २०१८ : बायाँबाट क्रमश: सन्तोष थापा, पवन कपाली, राजु लामा, बबी लामा र किरण नगरकोटी"
सारथिमा सरर,उनका अनुसार अहिले सारथिको पूर्ण नियन्त्रणमा ४२ वटा ट्याक्सी छन् भने १ सय बढी ट्याक्सीमा सिस्टम जडान गरिएको छ । ट्याक्सीको संख्या बढेसँगै यो साताबाटै सारथिले मोबाइलबाटै गाडी बोलाउन मिल्ने गरी एप सार्वजनिक गर्दै छ । त्यसपछिको कम्पनीको योजना भने काठमाडौंको ट्राफिक छल्दै मोटरसाइकलको सवारी पनि छ ।
द कार्सको प्रभाव,"त्यति बेला पश्चिमेली संगीत एकपछि अर्को ठूल्ठूला परीक्षणबाट गुज्रिरहेको थियो । त्यसमा एक थियो, गितार बाहुल्य रहेको रक संगीतमा सिन्थेसाइजर को प्रवेश । रकमा पपको मिठास प्रवेश गराउने मोड थियो, त्यो । त्यसैले त्यति बेला यो ब्यान्डबारे केही भन्नुपर्दा प्राय: भन्ने गरिन्थ्यो, न्यु वेभ । यसैमा द कार्सले महारथ प्राप्त गरे र यसै एक कारणले उनीहरूलाई सम्झे, पर्याप्त हुन्छ । उनीहरूकै प्रभावमा सन् अस्सी र नब्बेतिर अरू ब्यान्ड पनि बने । भनिन्छ, निर्वाणा र यसका फ्रन्टम्यान कर्क कोबिनमाथि द कार्सको खास प्रभाव थियो ।"
अब स्मार्टपालिका,"स्मार्टपालिकाको कार्यान्वयन पनि उनले सुरु गरिसकेका छन् । अहिले एक नगरपालिका र दुई गाउँपालिकामा यसको परीक्षण भइरहेको उनले बताए । कास्कीको रूपा गाउँपालिकासहित स्याङ्जाको एक गाउँपालिका र नवलपरासीको एक नगरपालिकामा यसको परीक्षण भइरहेको उनले बताए । नयाँ सोचलाई उद्यममा बदल्नु आफ्नो सोख रहेको उनी बताउँछन् । उनका अनुसार यो प्रोजेक्टका लागि उनको ४० जनाको समूह परिचालित छ । स्मार्टपालिका कार्यान्वयन गर्ने सरकारलाई एक वर्षसम्म आफ्नो समूहले प्राविधिक सहयोग गर्ने र सीप हस्तान्तरण गर्दै जाने योजना रहेको उनले सुनाए । यो व्यवसाय मात्रै नभएर स्थानीय सरकारलाई सक्षम बनाउने उपाय पनि हो, उनले भने ।"
ती आयुषा यी आयुषा,मिस टिन २००७ ले आत्मविश्वासी बनाएको उनको करिअर गहना उत्पादनमा बनेको छ । यसमा करिब डेढ वर्षयता सक्रिय उनको कम्पनी मेराकीले २२ सयदेखि ५ हजार रुपैयाँसम्मको गहना तयार गर्छ । चैत पहिलो साता भृकुटीमण्डपमा भएको मेड इन नेपाल एक्स्पो मा पनि मेराकीको उत्पादन आकर्षण बनेको थियो । अझै पनि मोडलजस्तै देखिने आयुषाले सोरुम भने साढे दुई वर्षपछि मात्रै खोल्ने योजना बनाएकी छन् ।
विकिपेडियामा प्रिभ्यु,प्रयोगकर्ताले थप जानकारीका लागि रिफ्रेन्स लिंकमा माउसको क्रसर राख्दा खुल्ने पपअप विन्डोबाट उक्त लिंकबारेको छोटो जानकारी पाउन सक्नेछन् । यो सुविधा अहिले अंग्रेजी भाषाका सामग्रीमा मात्रै उपलब्ध छ । यो फिचर विकिपेडियाले पछिल्लो पटक गरेको सबभन्दा ठूलो परिवर्तन हो । यसले प्रयोगकर्तालाई रिफ्रेन्स लिंकमा भएको जानकारी पढ्न सहज बनाइदिएको छ । विकिपेडियाले भने यो फिचर अहिले परीक्षणका क्रममा रहेको जनाएको छ । यो फिचरलाई प्रयोगकर्ताले डिसेबल नगरेका कारण रुचाएको हुन सक्ने विकिपेडियाको विश्लेषण छ ।
युट्युबबाट ८३ लाख भिडियो डिलिट,आफ्नो नियमविपरीत अपलोड गरिएका यस्ता अधिकांश भिडियो हटाउनुपर्ने जानकारी मानव नभई मेसिनबाट प्राप्त भएको युट्युबले उल्लेख गरेको छ । युट्युबले आफ्नो गाइडलाइनविपरीत हुने भिडियो पत्ता लगाउन अटोमेटिक टुल बनाएको छ । युट्युबका अनुसार हटाइएको भिडियोमध्ये ७६ प्रतिशत भिडियो कसैले हेरेका थिएनन् । डिलिट गर्ने बेला मोडेरेटरले बाहेक यी भिडियो अरू कसैले हेरेका थिएनन् ।
गुगलको च्याट,"च्याट नाम दिइएको यो एपले प्रयोगकर्तालाई आफ्नो एसएमएस एपबाट पठाउन मिल्नेभन्दा बढी सुविधा उपलब्ध गराउनेछ । तर, यो मोबाइल अपरेटरले आफ्नो नेटवर्कमा सपोर्ट गर्ने कि नगर्ने भनेर निर्णय गर्नेछन् । एसएमएस एपबाटै अहिले चल्तीमा रहेका म्यासेजिङ एपबाट पाउने सुविधा राख्न गुगलले यो एप बनाएको हो । केही वर्षयताको अनुसन्धानपछि यो एप तयार भएको गुगलले जनाएको छ । यो एप्पलको आइम्यासेज, फोसबुकको म्यासेन्जरजस्ता म्यासेजिङ एपको प्रतिस्पर्धी बन्न सक्छ ।"

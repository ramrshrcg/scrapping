शीर्षक,विवरण
एकता सन्देश दिँदै ओली र दाहालले भने पछि हट्ने ठाउँ छैन,"१२ बजेलाई तय भएको कार्यक्रम ४ बजे सुरु गर्दै एमाले उपमहासचिव विष्णु पौडेलले प्राविधिक कारणले विलम्ब भए पनि हाम्रो गन्तव्य र उद्देश्यमा व्यवधान नभएको दाबी गरे । त्यसपछि माओवादी अध्यक्ष दाहालले व्यवस्थापनमा ध्यान नपुग्दा यस्तो अवस्था आएको भन्दै कार्यकर्तालाई थामथुम पारे । एकताका अन्य काममै व्यस्त हुँदा व्यवस्थापनमा त्यति ध्यान दिन सकिएन, त्यसैले यस्तो अवस्था आएको हो, उनले भने, यसमा अन्यथा कारण छैन, प्राविधिकबाहेक अन्य केही कारण होइन । एमाले अध्यक्ष ओलीले पनि आइतबारको कार्यक्रममा भएको कमजोरीलाई प्राविधिक मात्र भने । उनले यही कुरालाई लिएर एकता नहुने हो कि भन्ने नसोच्न आग्रह गरे । कार्यक्रमको सुरुमा दाँतमा ढुंगो लागेजस्तो भयो, उनले भने, विवाह गर्नुअघि एउटै घर हुँदैन, त्यसैले तेरो र मेरो भन्ने भावनात्मक कुरा पनि हुन्छन् तर विवाहपछि बाछो पनि बिरालो पनि आफ्नै जस्तो लाग्छ ।"
सिन्डिकेटमा सरकारकै साथ,"यो ऐन संशोधन हुने हो भने प्रतिस्पर्धा प्रवद्र्धनसम्बन्धी काममा अवरोध गरेमा रुट इजाजतपत्रसमेत निलम्बन गर्न सरकारलाई थप सहज हुन्छ । त्यस्तै एकाधिकार कायम गर्ने र गराउने व्यक्तिलाई पाँच वर्षसम्म कैद, पाँच लाख रुपैयाँसम्म जरिवाना वा दुवै सजाय हुन सक्ने प्रावधान मस्यौदामा गरिएको छ । यो ऐन संशोधन गर्नेबित्तिकै धेरै व्यक्ति जेल जाने भएपछि आयोगले पठाएको मस्यौदाको फाइल नै गायब छ, आपूर्ति मन्त्रालय स्रोतले भन्यो, सरकारले यो कानुन चाहने हो भने तत्काल अध्यादेशबाट ल्याउन सकिन्छ ।"
३३ केजी सुन तस्करी प्रकरण: पूर्वडीआईजी निरौला पक्राउ,"समितिका एक सदस्यका अनुसार मृतक शाक्यको भिडियो फुटेजमा उनले सुन तस्करीमा डीआईजी निरौलाले सघाएको बताएको देखिन्छ । समितिले त्यसैका आधारमा निरौलामाथि अनुसन्धान सोझ्याएको थियो । प्रहरीले उक्त सुन झापामा गोरे नामले चिनिने चूडामणि उप्रेतीको निर्देशनमा ल्याइएको पत्ता लगाएको छ । शाक्यको हत्यालगत्तै उप्रेती भारत पसेको प्रहरी अनुमान छ । समितिले संगठित रूपमा सुन तस्करी गरेको आरोपमा अहिलेसम्म २२ जनालाई पक्राउ गरिसकेको छ । जसमा विमानस्थलमा कार्यरत कर्मचारी, काठमाडौंका सुन पसले, थाई एयरका कर्मचारीसमेत छन् । शाक्यको हत्यापछि फागुन १८ गते महानगरीय अपराध महाशाखाले अनुसन्धान अघि बढाएको थियो । त्यसपछि छानबिनमा मिलेमतो भएको हुन सक्ने आशंकामा गृहको निर्देशनमा प्रहरी प्रधान कार्यालयले महाशाखाका एसएसपी दिवेश लोहनी, डीएसपी प्रजित केसीसहित तीन जनालाई प्रधान कार्यालय तानिसकेको छ ।"
सार्क प्रभावकारी बनाउने प्रयासमै छौं,"सभामुख कृष्णबहादुर महराले नेपालले सार्क राष्ट्रको अध्यक्षता गरिरहेकाले यसको क्रियाशीलतामा पहल गर्नुपर्ने बताए । पूर्व प्रधानमन्त्री माधवकुमार नेपालले सार्कका सदस्य देश एकअर्काबाट लाभान्वित हुनुपर्ने बताए । कार्यक्रममा परराष्ट्रमन्त्री प्रदीप ज्ञवाली, पूर्वपराष्ट्रमन्त्री सुजाता कोइराला, सार्क महासचिव अम्जाद बी हुसैन सियाललगायत थिए ।"
कांग्रेस बैठकमा गुरुङको प्रस्ताव: ६ महिनाभित्र महाधिवेशन गरौं,वरिष्ठ नेता पौडेल पक्षले केन्द्रीय कार्यसम्पादन समिति र संसदीय समिति विधानविपरीत भएको भन्दै खारेजीको माग गर्दै आएको छ । सभापति देउवा भने तत्कालीन सभापति सुशील कोइरालाले तीन वर्षपछि सहमहामन्त्री बनाएको नजिर प्रस्तुत गर्दै पौडेल पक्षको सहमति जुटाउने प्रयास गरेका हुन् । देउवा सोमबार या मंगलबार जारी केन्द्रीय कार्यसमिति बैठक सम्पन्न गरी पदाधिकारी अनुमोदनका लागि निर्वाचित केन्द्रीय कार्यसमितिको बैठक बोलाउने मनस्थितिमा छन् । सभापतिको मनोनयन प्रस्तावलाई केन्द्रीय कार्यसमितिबाट अनुमोदन गराउनुपर्ने व्यवस्था छ ।
मालपोतमा मन्त्रीको छड्के,"मन्त्री पण्डितले कर्मचारी समयमा नआउँदा पनि कारबाही नगरेको भन्दै कार्यालय प्रमुख केशवप्रसाद न्यौपानेसँग असन्तुष्टि जनाएका थिए । मन्त्रीको निरीक्षणलगत्तै मालपोत कार्यालयका कमीकमजोरी सुधारसहित आवश्यक कारबाहीका लागि कृषि, भूमि व्यवस्था तथा सहकारी मन्त्रालय र भूमिसुधार तथा व्यवस्थापन विभागलाई सामान्य प्रशासनले पत्राचार गरेको छ । लुइँटेलका अनुसार गत माघ २८ देखि बिनाजानकारी एक कार्यालय सहयोगी अनुपस्थित रहेको भेटिएको छ । अनलाइन सिस्टमबाट उपलब्ध सेवा प्रभावकारी नभएको, सेवाग्राहीमैत्री भौतिक संरचना नभएको मन्त्रीले औंल्याएका थिए । मालपोत कार्यालयको अनुगमन गर्न मन्त्री १० बजे नै कार्यालय पुगेका थिए । उनको सचिवालयले सेवाप्रवाहमा सुधार गर्न नियमित रूपमा सेवाग्राहीको चाप हुने कार्यालय अनुगमन गर्ने जनाएको छ ।"
म्यानपावर अनुगमन तीव्र,"श्रम मन्त्रालयले म्यानपावरले तोकेको लागत खर्च कार्यान्वयन नगरे कारबाही गर्ने जनाएको छ । सोझो हिसाबले कानुन कार्यान्वयनमा बाधा पुर्याउने व्यवसायीको सम्पत्ति छानबिन गर्न सम्पत्ति शुद्धीकरण विभागको सहयोग लिनेछौं, श्रम, रोजगारमन्त्री गोकर्ण विष्टले भने, तत्काल सुधार गर्ने हो । हामीसँग कुरेर बस्ने समय छैन ।"
स्वैच्छिक अवकाश रोकिँदा अन्योल,"एक महिनासम्म सरकारले अन्योलमा राख्दा कामकाजमा समस्या भएको मन्त्रालयका एक सहसचिवले बताए । उनले भने, स्वैच्छिक अवकाश नदिने भए प्रक्रिया अघि बढाउनु हुन्थेन । प्रक्रिया यसरी रोक्नुभन्दा कानुन बनाएर टुंगो लगाउनुपर्छ । कर्मचारीको मनस्थितिमै असर परेको छ । सामान्य प्रशासन मन्त्रालयका प्रवक्ता रुद्रसिंह तामाङले सरकारले नै नचाहेका कारण अवकाश प्रक्रिया स्थगित भएको बताए ।"
आयोग बनाएर छानबिन गर्नू,"यसअघि पनि सिन्डिकेट र कार्टेलिङविरुद्ध विभिन्न मुद्दामा फैसला भएको उल्लेख गर्दै सर्वोच्चले यातायात क्षेत्रमा स्वच्छ प्रतिस्पर्धा, सिन्डिकेट, कार्टेलिङलगायत कामको अन्त्य, पारदर्शी र यथार्थपरक भाडादर, दुर्घटनाको नोक्सानीको क्षतिपूर्ति बिमाबाट हुनुपर्ने विषय आदेश कार्यान्वयन नभएको सम्झाएको छ । निर्णयमा भनिएको छ, सवारी तथा यातायात क्षेत्रमा विद्यमान भाडा, बिमा, सिन्डिकेट, कार्टेलिङसमेतका विषयमा यस अदालतबाट पटकपटक निर्णय भए पनि विद्यमान बेथिति हटिसकेको देखिँदैन । सर्वोच्चले यातायात क्षेत्रमा जारी भएका आदेश र फैसलाविरुद्धको आचरण र व्यवहारले लोकतन्त्र र विधिको शासनलाई कमजोर बनाउने भन्दै सरकारको ध्यानाकर्षण गराएको छ । २०७३ साल मंसिर ३० गते जारी भएको आदेशको पूर्णपाठ हालै तयार भएको हो ।"
असहायका कोटामा नेताका छोराछोरी,"बाल मन्दिरको अफिसियल वेबसाइटमा अनाथ, परित्यक्त, द्वन्द्वपीडित बालबालिका, कैदीबन्दीका छोराछोरीको बालअधिकारको रक्षा गर्ने, पालनपोषण गर्ने, शिक्षामा सहयोग गर्ने र कमजोर आर्थिक अवस्था भएका परिवारका बच्चालाई शिक्षामा सहयोग गर्ने संस्थाको मुख्य उद्देश्य रहेको उल्लेख छ ।"
धरौटी जग्गा फिर्ता नहुँदा समस्या,"खारेज भइसकेको म्यानपावरले धरौटी राखेको जग्गा खोज्न जग्गाधनी अझै आएका छैनन् । धेरै जग्गाधनी र उनीहरूका परिवारलाई जग्गा रोक्का भएको पनि थाहा छैन, ती अधिकारीले भने, अहिले काम नलाग्ने भनिएका जग्गाको समेत मूल्य बढ्न थालेपछि केही परिवारका सदस्यले खोजबिन थालेका छन् । विभागले ३५ दिनको सूचना प्रकाशित गर्दा कोही पीडित क्षतिपूर्ति दाबी गर्न नआएको खण्डमा मात्रै जग्गा फुकुवाका लागि पत्र दिने प्रावधान रहेको जानकारी दिएको छ । म्यानपावरले धरौटी राखेको जग्गा फुकुवा गर्न सञ्चालक वा जग्गाधनी आए ३५ दिनको सूचना प्रकाशित हुन्छ, ती अधिकारीले भने, सूचना प्रकाशित भएपछि म्यानपावरविरुद्ध कुनै उजुरी परे छानबिन हुन्छ । उजुरी सही भए क्षतिपूर्ति दिएपछि मात्रै जग्गा फुकुवा गर्न मिल्छ ।"
प्रधानमन्त्रीलाई चिठी लेख्दै बालबालिका,"सार्वजनिक विद्यालयहरूमा अध्ययनरत विद्यार्थीले विद्यालय सुधारका निमित्त मागसहित प्रधानमन्त्रीलाई सम्बोधन गरी लेखेको चिठी प्रधानमन्त्रीलाई हस्तान्तरण गरिने अभियानका अध्यक्ष कुमार भट्टराईले पत्रकार सम्मेलनमा बताए । ती पत्र स्थानीय तह र शिक्षा मन्त्रालयमा समेत पुर्याइनेछ । संविधानले सुनिश्चित गरेको माध्यमिक तहसम्म नि:शुल्क शिक्षाको अधिकार कार्यान्वयनका निम्ति केन्द्र, प्रदेश र स्थानीय सरकारले आफ्नो कुल बजेटको कम्तीमा २० र कुल गार्हस्थ उत्पादनको कम्तीमा ६ प्रतिशत शिक्षामा लगानी गर्नुपर्ने अभियानको माग छ । सन् २००३ देखि शिक्षाको विश्वव्यापी अभियान (जीसीई) जारी छ ।"
सामुदायिकमा उर्लिए विद्यार्थी,"अघिल्लो वर्ष जनतामा कक्षा १ देखि १० सम्म १ हजार १ सय विद्यार्थी थिए । ११ र १२ मा ९ सय ५० र इन्जिनियरिङमा ४७ जना थिए । यस वर्ष नयाँ साथै इन्जिनियरिङमा पुन: ४८ जना थपिन्छ । विद्यार्थी चाप बढेपछि अधिकांश कक्षाको सेक्सन थपिएको छ । ६ कक्षादेखि १० सम्मै सेक्सन थप्नुपर्ने बाध्यता छ । अंग्रेजी र नेपाली माध्यम दुवैमा भीड छ । कक्षा ९ र १० मा मात्रै ९ वटा सेक्सन छन् । अभिभावकले निजीमा पैसा तिर्न नसकेर यहाँ ल्याएका होइनन्, शिक्षक केशव नेपालले भने, पढाइको गुणस्तरले गर्दा नै हो भन्ने लाग्छ । पढाइको गुणस्तर सुधार्न शिक्षकको अभियानसँगै नयाँ विद्यार्थी भर्ना भएपछि थप उत्साह जागेको उनले बताए । जनता माविमा खुला विद्यालयसमेत सञ्चालन गरिएको छ । शिक्षा विकास तथा समन्वय एकाइका अधिकृत महेन्द्र सुवेदीले विद्यार्थीले जुनसुकै विद्यालयमा पढ्न अवसर पाउनुपर्ने बताए । अब जनता माविलाई अवसरसँगै चुनौती थपिएको उनको बुझाइ छ । अभिभावकले जुन लक्ष्य लिएर विद्यार्थी भर्ना गरेका छन्, उनले भने, उनीहरूको सपना साकार पार्न ठूलो चुनौती छ । कुनै विद्यार्थीलाई पढाउदिनँ भन्न नपाइने र प्रवेश परीक्षा लिए पनि भर्ना हुन चाहे लिनुपर्ने उनले बताए । जनता मावि २००८ सालमा खुलेको हो ।"
नक्कली डाक्टरलाई उन्मुक्ति नदेऊ,"नक्कली प्रमाणपत्रधारी डाक्टरहरूलाई कारबाही गर्नबाट प्रहरी, सरकारी वकिल र मेडिकल काउन्सिल चुकेका छन्, यसबाट जनमानसमा एकदमै गलत सन्देश गएको छ । यसले जनताको नजरमा सबै चिकित्सकको प्रमाणपत्रप्रति आशंका उब्जाउने खतरा छ, जुन हजारौं इमानदार चिकित्सकप्रति अन्याय हुन्छ । त्यसैले नक्कली प्रमाणपत्रधारीलाई जोगाउने काउन्सिलको कदमले चिकित्सा पेसालाई घात गरेको छ । अर्कोतर्फ, दोषीलाई कारबाही नभएपछि दण्डहीनता मौलाएर यस्तो प्रवृत्ति पुनरावृत्ति भइरहने खतरा पनि उत्तिकै छ । यस्तो खतरा टार्नका निम्ति दायर गर्न बाँकी यस्ता मुद्दामा सम्बद्ध सबै पक्ष सजग हुन जरुरी छ ।"
महेन्द्र दहमा समृद्धि सपना,ट्वीटर :
सांस्कृतिक नगरको नाटक,"त्यसदेखि ५० मिटर उत्तरपट्टि थाथु सुभ्या भनेर चिन्निने देवालीडाँडो छ । स्थानीय नेवार समुदायले आफूहरूको कुलदेवता पुज्न गइरहने पावन स्थानको बाटो प्लानिङले थुनिदिएको छ । यसकै पश्चिमपट्टि अवस्थित ऐतिहासिक गरुडकुण्डलको सिरानैमा चर्पी बनाएको नगरपालिकाले हेरिबस्यो । प्लानिङले यसको परिसर मिच्ने प्रयास छाडेको छैन । यसकै पश्चिमपट्टि बाटोपारि तीन रोपनी क्षेत्रफलमा फैलिएको सिजमहाद्यो: मन्दिर र आँगन परिसर छ । ०२१ सालको नापीले दुई रोपनी पन्ध्र आना २ पैसा महाद्यो:को नाउँमा फिल्डबुक नै कायम गरिदिएको छ । अहिले विभिन्न मितिमा २ रोपनी जग्गा आदेश र निर्णयले केही मानिसले आफ्नो नाममा जग्गाधनी प्रमाणपुर्जासमेत बनाइसकेका छन् । तर ती प्रमाण पुर्जाहरूमा बकाइदा मन्दिर एरिया भनेर उल्लेख पनि छ । त्यस्तो जग्गामा घर बनाउन नगरपालिकामा पेस गरिएको नक्सापास भएर ४ तलाको आधुनिक घर पनि बनिसकेको छ । सुकुलढोकाको भीमसेनको सार्वजनिक सत्तल निजी भएर दाजुभाइबीच अंशबन्डा भएर गइसकेको छ । नगरपालिका यी सबै टुलुटुलु हेर्दै साक्षी पनि बस्दै आइरहेको छ । स्वच्छ, सफा, हराभराको नाराले काठमाडौंको के कस्तो हविगत भयो, जगजाहेर छ । अब सांस्कृतिक नगरको नाराले भक्तपुरको के कति दोहन हुने हो ? लामो समय पर्खनुपर्ने छैन । माथि वर्णित केही प्रसङ्गले निकटको भावी तस्बिर प्रस्तुत गर्दैन र ? श्री सुवाल भक्तपुर नगरपालिका९"
राष्ट्रियताको रटान,"सन्धि सम्झौतामा हस्ताक्षर गर्ने, कार्यान्वयनमा बेवास्ता गर्ने, आफू नगर्ने अर्कालाई पनि गर्न नदिने, ओगटी मात्रै राख्ने नितान्त स्वार्थी प्रवृत्तिसँग हाम्रो दक्षिणी मित्रता राजनीतिक दल र नेताहरूको लागि फलिफापपूर्ण भए पनि देश र जनताका लागि यसले राम्रो गर्दैन । सिमाना मिचिएको मिचियै छ । सीमामा बाँध, बाटो, तटबन्ध अनेक बहानामा देश डुबानमा परेको पर्यै छ । जनता प्रतिवर्ष डुबान र कटानबाट आक्रान्त हँुदा पनि राजनीतिक दलले देख्दैनन्, सरकार बोल्दैन । यसरी देशले न्याय पाउँदै नपाउने हो भने हाम्रो राष्ट्रियता कहाँ छ र कुन हो ? राणा शासनविरुद्ध प्रजातान्त्रिक लडाइँ हुँदा अग्रभागमा रही १ सय ४ वर्ष लामो एकतन्त्रीय जहानियाँ प्रणाली समाप्त पार्ने क्रममा वीरगति प्राप्त गर्ने सहिदहरूका नाममा राज्यले गर्दै आएको सम्मान, स्मृति र श्रद्धाञ्जलीलाई अहिले तिलाञ्जली दिने काम गरियो । अब नेपाली जनताले माघ महिनामा सहिद दिवस मनाउनै परेन किन ? पृथ्वी जयन्ती, राष्ट्रिय एकता दिवसको स्थान नेपाली भूमिमा मनाइने माक्र्स जयन्तीसरह भइसक्दा हाम्रो राष्ट्रियताको रटान कति सान्दर्भिक ? मधुसूदन ओझाविराटनगर३, मोरङ"
अस्तव्यस्त अस्पताल,"अर्कोतिर सरकारले स्वास्थ्य बिमा कार्यक्रम हालसम्म ३९ जिल्लामा लागू गरेको छ र क्रमश: अन्य जिल्लामा लागू गरिँदै छ । यो कार्यक्रम अत्यन्त लाभदायक हो, तर यसका लागि पनि चिकित्सकले तोकिएको समयसम्म स्वास्थ्य संस्थामा सेवा दिनुपर्छ, अनि मात्र स्वास्थ्य बिमा कार्यक्रम सार्थक हुन्छ । तर, केहीलाई छाडेर अधिकांश जिल्ला अस्पतालकै यस्तो गति भएपछि प्राथमिक स्वास्थ्य केन्द्रको हालत कस्तो होला ? स्वास्थ्य सेवाग्राहीलाई सेवा प्रदान गर्न किन कठिन भएको हो ? हो, यी सबैमा स्वास्थ्य संस्था प्रमुखको प्रतिबद्धताको अत्यन्त खाँचो छ । स्वास्थ्य प्रमुखमा सेवाको भावना, कर्तव्यपरायणता र इमानदारी भए स्थानीय तहसँग आपसी समन्वय गरी औषधिउपकरण खरिद गरेर सजिलै सेवा प्रदान गर्न सकिन्छ । त्यसकारण स्वास्थ्यमन्त्रीको कठोर र प्रभावकारी नेतृत्वमा यस्ता अवाञ्छित घोटालाप्रति समयमै छानबिन गरी निराकरण गरिहाल्नु नितान्त जरुरी छ । गंंगाराज अर्यालपाणिनी८, अर्घाखाची"
लोडसेडिङमा विभेद,"लोडसेडिङको तीतो अनुभव सबै नेपालीले भोगेका छन् । तर, कुलमान घिसिङ विद्युत् प्राधिकरणमा आएपछि धेरै हदसम्म लोडसेडिङबाट मुक्ति मिलेको छ । त्यसो त गोकर्ण विष्ट, जनार्दन शर्मा र वर्षमान पुनहरूले पनि प्रयास नगरेका होइनन् । तर, धेरै जस घिसिङलाई नै गएको छ । भनिन्छ, घिसिङ आफैं रातदिन खट्ने गर्छन् रे । तर पनि राजधानीबाहिर अद्यापि लोडसेडिङले आम जनता विशेषत: ग्रामीण भेगमा प्रताडित भैरहेका छन् । राजधानीमा लोडसेडिङ नहुने तर मोफसलका सहर र गाउँघरमा मनपरी रूपमा हुने कारण बुझ्न सकिएन । म हालै वीरगन्ज, सर्लाही, रौतहट जाँदा लोडसेडिङको फरकफरक अनुभव भोग्नुपुगें । वीरगन्जमा कुनै सूचना नै नदिई दिनको दुईतीन पटक विद्युत् काटिंदो रहेछ । सर्लाही र रौतहटका गाउँघरमा त दिनकै दर्जनौं पटक लाइन आउने जाने गर्दो रहेछ । विद्युत्कै एक कर्मचारीले एक त भारतबाट चाहे जति विद्युत् नआइरहेको र अर्कोतिर ग्रामीण क्षेत्रमा धेरैले विद्युत् चोरेर बाल्ने गरेको हुनाले लाइन काट्न बाध्य भएको बताए । चोरी गर्नेहरूलाई कडा सजाय गर्नुपर्छ । तर, चुहावट बढी भो भनेर सबै गाउँघरमा विद्युत् मनलागी काट्नु उचित होइन । राजधानीमा विद्युत् दिंदैमा पूरै नेपालमा लोडसेडिङ अन्त भयो भनी दाबी गर्नु पनि गलत हो । राजधानीमा बस्ने मानिस मात्र नागरिक हुन् र ? सबैलाइ सबैतिर समान व्यवहार गर्न सक्नुपर्छ । अन्तमा, काठमाडौंको गोकर्णेश्वर नगरपालिका अर्थात् जोरपाटी नारायणटारतिर प्रत्येक दिन बिहान र बेलुका १० देखि ११ बजेको बीचमा करिब १० सेकेन्ड बत्ती जाने गर्छ । किन होला ?गोपाल देवकोटागौरीघाट, काठमाडौ"
एम्बुलेन्स सञ्चालनमा बेथिति,"बीउ पुँजी दिँदासमेत आफ्नै औषधि पसल फार्मेसी सञ्चालन गर्न नसकेका समाचार आउँछन् । एउटा सामान्य मेडिकल पसलमा साधारण एक्सरे, ल्याब र औषधिसहित सेवा हुन्छ । तर, सरकारको लाखौंकरोडौं बजेट पुग्ने, जाने क्षेत्रीय, उपक्षेत्रीय तथा जिल्ला अस्पतालसम्मले न गतिलो सेवा दिएका हुन्छन्, न रिफर भएका बिरामीलाई बाहिर पठाउन गतिलो एम्बुलेन्स सेवा सञ्चालन गर्न सकेका हुन्छन् । दाताले दिएका वा सरकारले दिएका एम्बुलेन्स सामान्य मर्मत गरेर सञ्चालन गर्न सक्ने अवस्थामा पनि धेरै ठाउँमा त्यसै थन्किएर बसेका हुन्छन् । अरूले नगरे पनि सरकारको स्वामित्व भएको राष्ट्रिय बिमा संस्थानलाई एकमुष्ठ प्रिमियम तिरिदिएर विशेष खालको भुत्तानी हुने व्यवस्था गरिदिए यसरी अलपत्र पर्ने थिएन । एम्बुलेन्स सेवा दिएबापत आउने आम्दानीलाई त्यही सेवाको प्रयोगार्थ जम्मा हुने गरी कोष खडा गर्ने र त्यसले नपुग हँुदा अन्य शीर्षकबाट लिएर, सहयोग जुटाएर पनि यस्ता अत्यावश्यक सेवा दिन सकिन्छ । श्रीकृष्ण राजवंशी सुनकोसी३, सिन्धुली"
विदेश भाग्दैमा उन्मुक्ति ?,"अपराध गरेर देशको सीमाबाहिर भागेको अवस्थामा पनि इन्टरपोलको समन्वयमा सम्बन्धित देशको सरकारसँग तालमेल गरेर अभियुक्तलाई देशमा ल्याएर सजाय भोग्न लगाउने कानुन बन्यो भन्ने समाचार आएको थियो । अदालतले दोषी भनेर सजाय सुनाएका र प्रहरीले खोजी गरिरहेको भनेका केही अपराधी अमेरिकामा बसिरहेका छन् । उनीहरूलाई अब हामीलाई कसले के गर्न सक्छ भन्ने ठूलो अहम् छ । उनीहरू अमेरिका आउँदा प्रहरीले कसरी आचरण प्रमाणपत्र दियो ? अर्को, उनीहरू विमानस्थलबाट कसरी बाहिरिए ? एक पटक देशबाट भागेपछि जस्तोसुकै अपराधकर्मबाट पनि मुक्ति पाइने हो भने अपराध गर्ने र भाग्नेहरूको संख्या वृद्धि हुन सक्छ । त्यसैले विदेश पलायन भएका यस्ता अपराधीलाई कसरी देशमा ल्याएर सजाय भुक्तान गराउने र पीडित पक्षलाई न्याय दिने भन्ने विषयमा सरकारको के नीति छ ? नवीन रायमाझीहाल : अमेरिका"
"सीमा, ढुङ्गा र मुक्तिबोध","तर, हाम्रो समस्या आन्तरिक धेरै रहेछ । निकै बिग्रिसकेछन् व्यवस्थाहरू । छिमेकीसँगका सम्बन्धका भौगोलिक मनोविज्ञान, अस्तित्ववाद र ढुङ्गामा च्यापिएका न्यारेटिभ् तिनै छन् । हाम्रो नक्साचेतना शाश्वत् छ, हुनेछ । हेबरमासले भनेजस्तो यहाँका बुद्धिजीवी, शिक्षित र चेतनशील वर्गले स्वतन्त्र भएर जनताका राज्यको सामथ्र्यलाई बल दिऊन् । अहिले हामीलाई चाहिएको ऊर्जावान् मुक्तिबोध हो ।"
सनातनी भ्रमण शृंखला,"शंकाका बुँदाप्रधानमन्त्रीको भारत भ्रमणकालमा नेपालभारत जलमार्गले जोड्ने, रक्सौलकाठमाडौं रेलमार्गले कनेक्टिभिटी बढाउने र कृषिमा साझेदारी अभिवृद्धि गर्ने कुरो सनातनी संयुक्त वक्तव्यमा आउनु राम्रै कुरो हो । तर, सगरमाथादेखि सागरसम्म जलमार्गले जोड्दा कोसी नदीमा स्टिमर जहाज चलाउन अहिलेको कोसी ब्यारेजले अड्चन ल्याउने हँुदा त्यसलाई भत्काएर बराहक्षेत्रमा कोसी उच्चबाँध बनाइने हो कि रक्सौलको रेल काठमाडौं ल्याउन त्रिभुवन राजपथजस्तै बेचल्तीको रेलमार्ग बनिने हो कि कृषिमा साझेदारी गर्दा नेपालका जडीबुटी वनस्पति कच्चा पदार्थ कौडीको मोलमा भारतीय कलकारखानामा सजिलै पुग्ने हो कि नेपाली यस्ता कुरामा चाहिने नचाहिने तरिकाले सनातनी शंकामा छन् । प्रधानमन्त्री ओलीले अब छिटै गर्ने चीनको भ्रमणमा भारतको सनातनी भ्रमणभन्दा फरक ढङ्गले निकै प्रगतिशील भ्रमण गर्नेछन्, दुवै छिमेकी मुलुकलाई समसामीप्यता ल्याउनेछन् र आफ्नो देशलाई आर्थिक समृद्धिको बाटोमा लैजाने छन् भन्ने आशा गरौं ।"
महिला आन्दोलनका उपलब्धि,जनप्रतिनिधिको भूमिकाभर्खरै भएका निर्वाचनबाट विभिन्न तहमा चुनिएका महिला जनप्रतिनिधिले महिला आन्दोलनका प्रमुख उपलब्धिलाई जोगाउने भूमिका निर्वाह गर्नुपर्छ । उनीहरूले भावी पुस्ताका लागि दिशानिर्देश गर्न सक्नुपर्छ । स्थानीय तहका महिलाको क्षमता तथा नेतृत्व विकासमा ध्यान दिनुपर्ने देखिन्छ । उनीहरूमा आर्थिक तथा सामाजिक सशक्तीकरणको पनि खाँचो छ । जिम्मेवारी निर्वाह गर्ने क्रममा जनप्रतिनिधिहरू दलीय राजनीतिभन्दा माथि उठ्न सक्नुपर्छ ।
भर्ना अभियानको तामझाम,"लोकतान्त्रिक समाजमा कोही पनि कुनै पनि कारणले शिक्षाबाट वञ्चित हुनु हुँदैन । पत्रकार, नागरिक समाज, धार्मिक संघसंस्था, उद्योग व्यवसाय, गैरसरकारी संस्था आदि सबैले आआफ्नो ठाउँबाट सहयोग गर्न सके भर्ना अभियान मात्र होइन समग्र शैक्षिक अभियानले गुणात्मक फड्को मार्न सक्छ । आचार्य शिक्षा मन्त्रालयसँग सम्बद्ध छन् ।"
८ महिनामा १७ प्रतिशत वैदेशिक सहायता खर्च,विदेशी ऋण तथा सहायताको स्थिति जम्मा प्रस्ताव ऋणसहायता २८६२० अर्ब८ महिनाको जम्मा खर्च ४९८ अर्बखर्च जम्मा प्रतिशत १७४
सरकारी अस्पतालकै छैन आफ्नो फार्मेसी,अनुमति प्राप्त सरकारी तथा निजी क्षेत्रमा सञ्चालित अस्पतालहरूले कुल शय्याको दस प्रतिशत शय्यामा अनिवार्य रूपमा नि:शुल्क उपचार सेवा उपलब्ध गराउनुपर्ने तथा ५० शय्याभन्दा बढी क्षमता भएका अस्पतालमा ज्येष्ठ नागरिकलाई विशेष सुविधा उपलब्ध गराउनुपर्ने व्यवस्था भए पनि सामुदायिक तथा निजी अस्पतालबाट ज्येष्ठ नागरिकका लागि तोकिएबमोजिमको सेवा सुविधा प्रदान गरिएको छैन । अनुगमनलाई प्रभावकारी गराई नि:शुल्क उपचार सेवा तथा ज्येष्ठ नागरिकको स्वास्थ सुविधा सुनिश्चित गर्नुपर्ने जनाइएको छ ।
हरेक प्रदेशमा बिमा समन्वय समिति,हाल बिमा प्रवद्र्धन कोषका रूपमा सञ्चालन गर्न लागिएको उक्त संस्थालाई पनि बिमा तालिम केन्द्रका रूपमा रूपान्तरण गरिनेछ । हाल बिमा समितिका कार्यकारी निर्देशकको संयोजकत्वमा उक्त कोष संयोजन हुने व्यवस्था गरिएको छ । कोषको सदस्यहरूमा जीवन र निर्जीवन बिमा कम्पनीका तर्फबाट २२ जनाको सहभागिता रहनेछ ।
भन्सार छलेका कपडा प्रहरी नियन्त्रणमा,"सुनसरी (कास) भारतको वीरपुरबाट सुनसरीको कोसी गाउँपालिकास्थित जमुआ चोक हुँदै ठूलो परिमाणमा भन्सार छली गरेको माल प्रहरीले आइतबार बरामद गरेको छ । जिल्ला प्रहरी कार्यालय सुनसरीका निमित्त प्रमुख प्रहरी नायब उपरीक्षक नारायण चिमोरियाका अनुसार बरामद कपडाको मूल्य ३४ लाख रुपैयाँ र डब्लू बी ७३ ई ३१९३ नम्बरको भारतीय टाटा गाडीको १० लाख रुपैयाँ मूल्यसहित ४४ लाख ३ हजार ५ सय ५० रुपैयाँको कपडा र गाडी बरामद गरेको छ । उनले भने, यति धेरै परिमाणको माल कसले ल्याउन लगाएको हो, त्यसको पनि हामी खोज अनुसन्धान गर्दै छौं ।"
तालाबन्दी गरेर पेट्रोलियम ढुवानी,"कतिपय टयांकरबाट चालक आफैंले र चालकसँगको मिलेमतोमा अन्य व्यक्तिले निगमको डिपोमा अनलोड हुनुअगावै पेट्रोलियम पदार्थको चोरी गर्ने गर्छन् । सानातिनो परिमाणको यस्ता चोरी तथा चुहावटको घटना बाहिर आउने गर्दैन । तीन वर्षअघि राष्ट्रिय सतर्कता केन्द्र र रूपन्देही प्रहरीले रूपन्देहीको पडसरी र मधवलियास्थित दुईवटा अवैध भूमिगत पम्पमा पेट्रोलियम पदार्थको चोरी गरेको अभियोगमा टयांकरका चालक, सहचालक, मालिक, भूमिगत पम्पवाला र निगमका कर्मचारीसमेत गरी तीन दर्जनभन्दा धेरैजनाविरुद्ध मुद्दा दायर गरेको थियो । निगमको भलबारी डिपोका लागि दैनिक बैतालपुरबाट ८ सय केएल डिजेल र मुगलसरायबाट २ सय केएल पेट्रोल ढुवानी हुने गर्छ । पेट्रोलियम ढुवानी एसोसिएसन रूपन्देहीका अध्यक्ष राकेश कसौधनले बीच बाटोमा चुहावटको समस्या देखापर्ने भएकाले तालाबन्दी गरिएका टयांकरबाट मात्रै ढुवानी गर्नका लागि एसोसिएसनले पनि माग गरेको बताए ।"
फोर्डको नयाँ फ्रिस्टाइल,"प्रत्यक्ष अप्रत्यक्ष रूपमा उसले सुझाव लिएर मूल्य तय गर्ने तयारी छ । भारतीय मिडियाको अनुमानअनुसार यसको मूल्य फिगो र इकोस्पोर्टसको बीच रहनेछ । फिगो र इकोस्पोर्टस नेपालमा पनि उपलब्ध रहेकाले यसको मूल्य सुविधा हेरी ३० लाख रुपैयाँको हाराहारीमा रहने आकलन गरिएको छ । भारतमा मूल्य तय नभइसकेकाले अहिले यति नै हुन्छ भनेर हामी भन्न सक्ने अवस्थामा छैनौं, गोल्छा ले भने । उनले अहिले बुक गरेको तर पछि मूल्य चित्त नबुझेका ग्राहकले रकम फिर्ता पाउन सक्ने बताए । १ सय ९० मिलिमिटर ग्राउन्ड क्लियरेन्स रहेको यो गाडी नेपालका लागि उपयुक्त हुने दाबी कम्पनीको छ । गोल्छाका अनुसार मे महिनासम्ममा बुकिङ गरेका ग्राहकले मे महिनाभित्र गाडी चलाउन पाउनेछन् ।"
चियाको अन्तर्राष्ट्रिय व्यापार वृद्धिका लागि पहल,"ठूलो आर्थिक मूल्यको बैंक ग्यारेन्टी बनाउन सबै कारखानालाई सहज नभएको चापागाई बताउँछन् । अर्गानिक चिया उत्पादन गर्ने धनकुटाको गणेश टी स्टेट, पाँचथरको कञ्चनजंघा, इलाम फिक्कलको गोर्खा र साँखेजुङको साथै अर्गानिक प्रक्रियामा रहेका जितपुरको मिस्टभ्याली र इलाम चिया बगान पश्चिमा बजारमा चिया निर्यात गर्नेमा पर्छन् ।"
कर्मचारीलाई सरकारी इमेल अनिवार्य,"सञ्चार, सूचना तथा प्रविधि मन्त्रालयले सय दिने कार्ययोजनामा भने सबै स्थानीय तहको वेबसाइट एउटै टेम्प्लेट प्रयोग गरी बनाइने उल्लेख छ । मन्त्रालयले सबै स्थानीय तहको मोबाइल एप बनाउन सय दिनभित्रै टेम्प्लेट विकास गरी उपलब्ध गराउने भएको छ । यसले सबै स्थानीय तहलाई एकैखालका डिजाइन भएको एप बनाउन सहयोग गर्नेछ । मन्त्रालयले सय दिनभित्र सबै स्थानीय तहको वेबसाइट एकैखाले डिजाइन गरी बनाउने लक्ष्य लिएको छ ।"
५० अंकले बढयो नेप्से,हाल बैंक तथा वित्तीय संस्थाको तेस्रो त्रैमासको वित्तीय विवरण सार्वजनिक भइरहेको छ । प्राय: वित्तीय विवरणहरू सकारात्मक रहेकाले लगानीकर्ता उत्साहित भएको र त्यसको सकारात्मक प्रभाव सेयर बजारमा परेको जनाइएको छ । उक्त दिन कारोबारमा आएकामध्ये सबै समूहको परिसूचक बढेपछि समग्र नेप्से उच्च अंकले उकालो लागेको हो । करिब १२ हजार ५ सय ४८ कारोबारबाट १ सय ६७ कम्पनीका २८ लाख ८९ हजार ९ सय ४३ कित्ता सेयर किनबेच भए ।
आहारा खोज्दै नेपाल,"वसन्ता जैविकमार्ग सामुदायिक वन समन्वय समिति अध्यक्ष विजयराज श्रेष्ठले सामुदायिक वनक्षेत्रमा समेत बाघले अन्य साना वन्यजन्तुको सिकार गरेको जानकारी दिए । भखरिया सामुदायिक वनमा पनि एक निलगाईलाई बाघले खाएको बताए । बाघ कञ्चनपुर पुगिसकेको भए पनि जानकारी नहुँदा स्थानीय त्रासमा छन, उनले भने ।"
जुधेरै मर्छन्,अघिल्लो वर्ष चितवन निकुञ्जमा चारवटा बाघ मरेका थिए । त्यसमध्ये एउटा बच्चा थियो । त्यो बाघ खोलामा डुबेर मरेको थियो । बाँकी तीनमध्ये दुईवटा बूढो भएर र अर्को एउटा मात्रै जुधेर मरेको देखिएको सूचना अधिकारी अर्यालले बताए । सन् २०१३ को गणनाअनुसार नेपालमा १ सय ९८ वटा बाघ छन् जसमध्ये १ सय २० वटा चितवन राष्ट्रिय निकुञ्ज र यस आसपासको राष्ट्रिय वन क्षेत्रमा छन् । बाघ दुर्लभ वन्यजन्तु भएका कारण कुनै व्यक्तिले मारेमा पाँचदेखि १५ वर्षसम्म कैद र १० लाख रुपैयाँसम्म जरिवाना हुने कानुनी व्यवस्था छ ।
सिन्डिकेट लाद्न तलबी गुन्डा,गण्डकी धौलागिरीका यातायात व्यवसायीले सवारी दुर्घटनाको जिम्मा सरकारले लिए सिन्डिकेट तोड्न तयार रहेको जनायो । गण्डकी धौलागिरी अञ्चल सार्वजनिक यातायात व्यवसायी समन्वय समितिले पूर्ण बिमा नीति लागू गरे खुला प्रतिस्पर्धामा जान तयार रहेको जनाएको छ । पूर्ण बिमा नीति लागू भए दुर्घटना हुँदाको क्षति व्यवसायीले व्यहोर्नु पर्दैन ।
दुर्घटनामा थप दुईको मृत्यु,"गम्भीर घाइते भएका उनीहरूलाई उपचारका लागि नेपालगन्ज लैजाने क्रममा बाटामै मृत्यु भएको इलाका प्रहरी कार्यालय दिपायलका इन्चार्ज प्रहरी निरीक्षक दिलबहादुर कुँवरले जानकारी दिए । कच्ची सडकमा गुडिरहेको बोलेरो जिप शनिबार शिखर नगरपालिकामा दुर्घटना हँुदा ३ जनाको घटनास्थलमै मृत्यु भएको थियो । साँघुरो सडकमा गुडिरहेको ग१ज ५२७५ नम्बरको जिप खस्दा शिखर नगरपालिका ३ जोरागाउँकी ४० वर्षीया खिन्तुरी भुल, सोही गाउँकी ३२ वर्षीया कटी भुल र १४ वर्षीय सुरज भुलको मृत्यु भएको थियो । दुर्घटनामा १६ जना घाइते भएकामा अन्य यात्रुको अवस्था खतरामुक्त छ । जिपमालिक २४ वर्षीय भीम भुलले आफैं गाडी चलाउने क्रममा दुर्घटना भएको थियो । घटनास्थल पुगेका स्थानीयले सडक मोड छिचोल्न नसक्दा जिप दुर्घटनामा परेको बताए ।"
आरोहण तयारी,अनुमति लिएका अधिकांश पर्वतारोही पर्वतारोहणका लागि बाटो लागिसकेका छन् । अबको एक महिनाभित्र हिमाल आरोहण धमाधम भइसक्नेछ । सगरमाथा आधार शिविरदेखि दोस्रो क्याम्पसम्मको बाटो खोल्ने काम भइरहेको छ ।
भारतमा बालिका बलात्कारीलाई मृत्युदण्ड,"मानवअधिकारकर्मीले कानुनसँगै सामाजिक रूपान्तरणमा जोड दिनुपर्ने औंल्याएका छन् । नोबल शान्ति पुरस्कार विजेता कैलाश सत्यार्थीले कानुनले मात्र बालिकामाथि बलात्कारजस्ता जघन्य घटना रोक्न नसक्ने बताए । सामाजिक रूपमै ठूलो परिवर्तनको आवश्यकता रहेको उनको भनाइ छ । धर्म, सम्प्रदाय र राजनीतिको आडमा यस्ता घटनाहरूलाई ढाक्नछोप गर्ने क्रमको अन्त्य हुनुपर्छ । यसका विरुद्ध सबै मिलेर लड्नुपर्छ, सत्यार्थीले भने । भारतलगायतका मुलुकमा न्यायिक प्रक्रियामा हुने ढिलाइले पनि समाजमा यस्तो अपराध गर्नेको मनोबल उच्च बनेको सत्यार्थीको ठहर छ । यो भारतको मात्र समस्या होइन, अध्यादेशले कानुनी प्रक्रिया पूरा गर्नका लागि समयसीमा नै सकारात्मक पक्ष भएको र यसले हाम्रा छिमेकी मुलुकहरूलाई यस्तै किसिमको कानुन तर्जुमा गर्न बाटो देखाएको छ, सत्यार्थीले भने ।"
रासायनिक आक्रमण अनुसन्धान सुरु,"अमेरिकी नेतृत्वको आक्रमणपछि रुस र पश्चिमा देशबीच जारी तनाव उत्कर्षमा पुगेको छ । रुसले सिरियामा द्वन्द्वरत विद्रोहीविरुद्धको आक्रमणमा सरकारी सेनालाई सहयोग गर्दै आएको छ । अमेरिका, बेलायत र फ्रान्सले आक्रमणको प्रतिक्रियामा गतसाता सिरियामा क्षेप्यास्त्र आक्रमण गरेका थिए । अमेरिकी रक्षा मन्त्रालयले सिरियाको रासायनिक हतियार निर्माण तथा भण्डारणस्थलमा १ सय ५ क्षेप्यास्त्र प्रहार गरिएको जनाएको थियो ।"
काबुल बम आक्रमण: कम्तीमा ५७ मारिए,बीबीसीले हालसालै गरेको एक अनुसन्धानका अनुसार अफगानिस्ताको कुल भूगोलको ३० प्रतिशत मात्र सरकारको नियन्त्रणमा रहेको छ । आन्तरिक मामिला मन्त्रीले बीबीसीलाई इस्लामिक स्टेट र तालिवानले मानिसहरूलाई सरकारविरुद्ध उक्साउन सर्वसाधारण लक्षित आक्रमण गर्ने गरेको दाबी गरे ।
कतार संकट अन्त्य हुने,"सन् २०१७ को जुनमा साउदी अरब, बहराइन, संयुक्त अरब इमिरेट्स र इजिप्टले कतारसँगको कूटनीतिक सम्बन्ध, हवाई, सामुद्रिक तथा स्थल सम्पर्क तोडेको घोषणा गरेका थिए । कतारले आतंकवादलाई सघाएको तथा अरब समुदायको हितविपरीत इरानसँग निकट सम्बन्ध राखेको लगायत आरोप लगाउँदै उक्त प्रतिबन्ध लगाएका हुन् ।"
एउटै पहिरन जता पनि,"डीएनए अनलाइनमा भने लुगा दोहोर्याउनु राम्रो बानी भएको समाचार प्रकाशित छ । फेसन डिजाइनर साक्षा एन्ड किन्नीलाई उद्ध्रृत गर्दै वेबसाइटमा भनिएको छ, दराजभरि लुगा थुपार्नुभन्दा भएकै लुगा दोहोर्याएर लगाउनु ठीक हो । थोरै किन्ने बानी बसाल्दा हामी वातावरणमैत्री बन्छौं । लुगा कसरी रिसाइकल गर्नुपर्छ भन्नेबारे केट मिडलटनबाट सिक्न सकिन्छ । सेलेब्रिटीले लुगा दोहोर्याएको कुरालाई गसिप बनाउनुभन्दा त्यसलाई पाठका रूपमा लिनुपर्ने उनीहरूको भनाइ छ ।"
इन्द्रेणी साँझ,"प्रकृति श्रेष्ठ, विश्वास श्रेष्ठ गीत सुनाए । भूपराज पाठकले हास्यव्यंग्यमार्फत रमाइलो दिए ।"
दुर्गाको लोकर्याप फ्युजन,"लोक ट्युनमा र्याप मिसाएर गाइएको गीत युवादेखि पाको पुस्तासम्म पुगेको दुर्गाको भनाइ छ । पछिल्लो पटक कालेकाले गीतमा प्रमोद खरेललाई फिचर गराएकी उनले यसपालि फिरोज बस्नेतसँग गाएकी छन् । अलि फरक टेस्ट दिऊँ भनेर यस्तो गरेकी हुँ, उनले भनिन्, थोरै तर राम्रो गाउने योजना छ मेरो ।"
नौ वर्षपछि सञ्जय,"नौ वर्षअघि तिमी बिना बोलको गीत गाएपछि सञ्जय अन्यत्र लागे । जिंगल्सहरू बनाउँथे । अब भने पुन: गायनमा सक्रिय हुने तरखरमा छन् । जेठमा अर्को म्युजिक भिडियो रिलिज गर्दै छु, उनले भने, यत्तिका समयपछि गीत लिएर आउँदा नयाँ गायकजस्तो महसुस भइरहेको छ । कुनै बेला माया मेरी माया, एघार बाह्र तेह्र, टाढा नजाई देऊ, जाऊ तिमी जाऊ, वैशाखमा लगौंला, जस्ता गीतमार्फत चर्चित थिए ।"
घनश्यामका नियात्रा,"कृतिमा समावेश प्रत्येक नियात्राको लहरीमा हिउँफूलकी रानी सजाएको राजकर्णिकारले जनाए । भने, मैले हिउँफूलकी रानीलाई राष्ट्रियताको प्रतीक बनाएको छु । हिउँफूलकी रानी भन्नु नेपाल आमा हुन् । उनको जीवनको लक्ष्य नै नियात्रा लेख्नु रहेको प्राडा कृष्णप्रसाद दाहालले बताएका छन् । कुनै पनि नियात्रामा प्रवेश गरेर निस्कनासाथ प्रत्येक पाठक राष्ट्रियताको हिउँफूलले आफू स्वयं सुगन्धित भएको महसुस गर्दछ, उनले भने, यो नै नियात्रा कृतिले प्राप्त गरेको उच्चतम उपलब्धि हो । पुस्तक डिकुरा पब्लिकेसनले छापेको हो ।"
ब्यांक्वेट जिन्दगी,नाटक वैशाख २३ सम्म चल्नेछ ।
नेपाली सिक्न चाहनेका लागि,शिसम प्रकाशनले छापेको उक्त पुस्तक २० अध्यायमा विभक्त छ ।
मर्यादाक्रम विवाद: दफावार छलफल रोकियो,"कांग्रेस सांसद छिरिङ दोर्जे लामाले भने संघीय संसद्सँग एकरूपता ल्याउन अतिथि सत्कारबापत सभामुखलाई २५ सय, उपसभामुख र विपक्षी दलको नेतालाई २ हजार, मुख्यसचेतकप्रमुख सचेतक र समितिका सभापतिलाई १७ सय, सत्ता पक्ष र विपक्षी दलको सचेतकलाई १५ सय र प्रदेशसभा सदस्यलाई १ हजार दिन भन्दै संशोधन दर्ता गरेका छन् ।"
सडकले फेरियो जीवन,"लोकमार्गसँग जोडेर घरघरसम्म कृषि सडक निर्माणपछि तरकारी तथा फलफूल खेती र गाईभंैसी पालनमा कृषक लागेका छन् । ५ वर्ष अघिसम्म नुन, तेल, खाद्यान्न लगायत सामग्री एक दिनको पैदलबाटो बोकेर ल्याउने गरेको भुवनेश्वरी वडाध्यक्ष पुष्कर बराललाई याद ताजै छ । चाडबाडलगायत अन्य समयमा सामानको भारी ल्याउँदा दुखेको थाप्लोको डाम अझै मेटिएको छैन, यसरी सरर गाडीमा आउन पाइएला भन्ने कसलाई लागेको थियो र ? उनले भने, अब कृषकका हितमा काम गर्न सके समृद्धितिर अगाडि बढिन्छ ।"
निर्णय कार्यान्वयन भएन,स्थानीय सरकार सञ्चालन ऐनबमोजिम रामेछापका अन्य गाउँपालिकाले पनि सडक मापदण्ड बनाएका छन् । तर लागू गर्न सकेका छैनन । गोकुलगंगा गाउँपालिकाले सडकको मध्यदेखि दायाँबायाँ ७७ र खाँडादेवी गाउँपालिकाले १०१० मिटर मापदण्ड तोकेका छन् । तर निर्णयविपरीत धमाधम सडक क्षेत्रभित्र भवन बनिरहेका छन् । गोकुलगंगा ३ रस्नालुमा सडक मापदण्डभित्र घर बन्न नदिएको प्राविधिक प्रमिका कार्कीले बताइन् ।
लगानी भित्र्याउन कानुन परिमार्जन गर्नुपर्छ,लगानी बोर्डले आइतबार हेटौंडामा गरेको कार्यक्रममा बोल्ने अधिकांशले बोर्डको प्रदेशस्तरीय संरचना आवश्यक भएको तर्क गरे । नेपाल उद्योग वाणिज्य महासंघका ३ नं प्रदेश अध्यक्ष दिनेश श्रेष्ठले स्वदेशी उद्योगीले नै लगानी गर्न कानुनी अप्ठ्यारा रहेको भन्दै सुधार्न सुझाव दिए । प्रदेशका प्रमुख सचिव रेश्मीराज पाण्डेले लगानी बोर्ड ऐन परिमार्जन गरी प्रदेशमा पनि संरचना नबनाएसम्म लगानी नभित्रने दाबी गरे । चितवन उद्योग संघका अध्यक्ष भेषराज दवाडीले विदेशी लगानीलाई रातो कार्पेट ओछ्याउने सरकारले स्वदेशी लगानीलाई उपेक्षा गरेको बताए । लगानी बोर्डका कार्यकारी अधिकृत महाप्रसाद अधिकारीले १० अर्बभन्दा माथिको लगानीमा मात्रै बोर्डले काम गर्ने भन्दै प्रदेशको हकमा संशोधन हुन आवश्यक भएको तर्क गरे । प्रमुख प्रतिपक्षी दलका नेता इन्द्रबहादुर बानियाँले लगानीको वातावरण तयार गर्ने दायित्व सरकारको भएको बताए ।
कृषिको अनुदान उपलब्धिहीन,सोमबारसम्म सञ्चालन हुने कार्यक्रममा मकवानपुरसहित ६४ वटा सहकारीका प्रबन्धकहरूको सहभागिता रहेको छ । कार्यक्रम कृष्णकुमारी शर्माको अध्यक्षतामा सञ्चालन भएको हो । इलाकाअन्तर्गत ५ जिल्लाका ६४ वटा साना किसान सहकारीहरू रहेको हेटौंडा इलाकाका अधिकृत तथा गोष्ठीका सहसंयोजक विष्णुप्रसाद कालाखेतीले बताए ।
गढपर्खाल संरक्षण गरिने,"पर्खालसँगै जोडिएका सबै ढोकाको उद्देश्य फरकफरक हुन्थ्यो । जस्तो नगरपालिकाको पछाडि रहेको देवढोका बाट कीर्तिपुरका जात्रा तथा धार्मिक कार्य सुरु हुन्छन् । त्यसैगरी शव लान सिं ढोका प्रयोग गरिन्थ्यो । अहिले देवढोका मात्र पुरानो शैलीमा छ । एकातिर इँटा र सिमेन्ट प्रयोग गरी पुनर्निर्माण गरिए पनि अर्कोतिर भने पुरानै शैलीको पर्खाल छ ।मेयर रमेश महर्जनले शनिबार सरोकारवाला तथा स्थानीयद्वारा आयोजित कार्यक्रममा पर्खाल संरक्षणका लागि तत्काल गर्न सक्ने कार्य गरिने बताए । उनले भने, तत्काल नमुनाका रूपमा भए पनि भत्किएका क्षेत्रलाई संरक्षण र पुनर्निर्माण गर्नेछौं । उक्त क्षेत्रमा नयाँ घर निर्माण गरे नक्सापास रोक्ने वा अन्य के गर्न सकिने हो गर्छौं ।"
स्थानीय तहको काम ठप्प,जिल्ला प्रशासन कार्यालय भक्तपुरले नगरप्रमुख श्रेष्ठमाथि भएको आक्रमणको भत्र्सना गर्दै प्रेस विज्ञप्ति सार्वजनिक गरेको छ । प्रमुख जिल्ला अधिकारी पोखरेलद्वारा सार्वजनिक प्रेस विज्ञप्तिमा आक्रमणमा संलग्नहरूको खोजी कार्य तीव्र रहेको उल्लेख छ । आक्रमणमा संलग्न व्यक्ति वा समूहलाई यथाशीघ्र पक्राउ गरी कानुनबमोजिम कारबाहीका लागि स्थानीय प्रशासन प्रतिबद्ध रहेको पोखरेलले बताए ।
व्यापारिक थलो बन्दै सार्वजनिक शौचालय,"महानगरको नाममा सडक छैन, हामीले मात्रै चाहेर राजधानीमा शौचालय बन्न सक्दैन, कार्कीले भने । हाल राजधानीमा ७५ वटा मात्रै सार्वजनिक शौचालय छन् । पानीको अभावका कारण सार्वजनिक शौचालयहरू व्यवस्थित गर्न कठिनाइ भइरहेको खानेपानी तथा ढलनिकासको वातावरण शाखा प्रमुख प्रेमकृष्ण श्रेष्ठले बताए ।"
अपांगता भएकालाई सहयोग,"काठमाडौं (कास) अपांगता भएकै कारण घरमै सीमित हुन बाध्य भएका विपन्न वर्गका १५ युवाले आइतबार सहयोग प्राप्त गरेका छन् । गोकर्णेश्वर नगरपालिका नेपाल युवा अपांग संगठनको संयुक्त सहयोगबाट युवाहरूले यस्ता सामग्री पाएका हुन् । उनीहरूमध्ये सातजनाले ह्वीलचियर, पाँचले सेतो छडी र तीनजनाले बैसाखी पाएका छन् । कार्यक्रममा आगामी दिनमा पनि नगरपालिकाले अपांगता भएका व्यक्तिका लागि विशेष बजेट छुट्याएर उनीहरूको उत्थानका लागि काम गर्ने गोकर्णेश्वर नगरपालिकाको वडा ६ का वडाध्यक्ष रमेश अर्यालले बताए ।"
चोरीका मोटरसाइकल बरामद,"काठमाडौं (कास) भारतबाट मोटरसाइकल चोरी गरी नेपालमा बेच्ने गिरोहका तीनजना पक्राउ परेका छन् । पक्राउ पर्नेमा दाङका सनम चौधरी, मकवानपुरका धनबहादुर योञ्जन र दोलखाका गोपाल नेपाली छन् । उनीहरूले भारतबाट विभिन्न ब्रान्डका मोटरसाइकल चोरी गरी नक्कली बिलबुक बनाई नेपालमा बिक्री गर्ने गरेको भेटिएको छ । ग्राहकलाई सक्कली भन्दै झुक्याउने गरेको प्रहरी अनुसन्धानमा देखिएको छ । उनीहरूका साथमा १३ वटा चोरीका मोटरसाइकल र १ लाख ४२ हजारभन्दा बढी नगद बरामद भएको छ । यसैगरी ७ बिलबुक र ६ मोटरसाइकलको साँचो पनि भेटिएको प्रहरीले जनाएको छ ।"
लागूऔषध कारोबारी पक्राउ,"काठमाडौं (कास) लागूऔषध कारोबारी चारजनालाई प्रहरीले शनिबार पक्राउ गरेको छ । सोलुखुम्बुका ३३ वर्षीय लाक्पा शेर्पा, रविन गुरुङ, पर्साका १९ वर्षीय दीपु कुमार र १८ वर्षीय राजुकुमार राई पक्राउ परेका हुन् । प्रहरी वृत्त लैनचौरको टोलीले उनीहरूलाई नयाँबजारबाट डाइजेपाम, फेनारगन र नोर्फिनको साढे पाँच सय एम्पुलसहित पक्राउ गरेको हो ।"
तामाङ जेल चलान,काठमाडौं (कास) मानव बेचबिखन तथा ओसारपसार मुद्दामा शुक्रबार नै छुटेर सोही दिन पक्राउ परेका नुवाकोटका सुनबहादुर तामाङ आइतबार जेल चलान भएका छन् । उनलाई काठमाडौं जिल्ला अदालतले जगन्नाथदेवल कारागार चलान गरेको छ । बन्दीप्रत्यक्षीकरणको रिटपछि शुक्रबार नै प्रहरी नियन्त्रण मुक्त भएका उनलाई सोही दिन केन्द्रीय अनुसन्धान ब्युरोले सुन्धाराबाट पक्राउ गरेको थियो । एसपी जीवनकुमार श्रेष्ठले उनलाई एउटा मुद्दामा थुनामुक्त गरेसँगै अर्को मुद्दामा पक्राउ गरिएको बताए ।
इन्द्रले स्वर्ण जिते,"७८ केजी तौल समूहमा भारतकी मान तुलिकाले स्वर्ण, श्रीलंकाली मिलानी सिल्भाले रजत तथा नेपालकी आकृति जोशी र बंगलादेशी तहमिना अख्तर लोपाले कांस्य हात पारे । ७० केजीमा भारतकै गरिमा चौधरीले स्वर्ण जित्दा बंगलादेशकी फरिना खानोमले रजत जितिन् । कांस्यपदक नेपालकी सुनीता मगर र श्रीलंकाकी रुवानी जयरत्नाले हात पारे । प्रतियोगिताको अन्तिम दिन सोमबार टिम इभेन्टका खेल हुनेछन् ।"
चुनाव २२ वैशाखमा,काठमाडौं (कास) अखिल नेपाल फुटबल संघ (एन्फा) को स्थगित भएको केन्द्रीय कार्यसमितिको चुनाव २२ वैशाखमा सञ्चालन गर्न सकिने निर्वाचन समितिले आइतबार निर्णय गरेको छ । अन्तरिम आदेशले निरन्तरता पाएको अवस्थामा भने उक्त मितिमा निर्वाचन गर्न नसक्ने जनाएको छ ।

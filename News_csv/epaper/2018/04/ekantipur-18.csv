शीर्षक,विवरण
लम्बियो वाम एकता,एकतापछि दुई अध्यक्ष राख्ने भनिएको छ । दुई अध्यक्ष भएपछि उनीहरूले केके काम गर्ने अहिले नै स्पष्ट हुनुपर्ने जोड माओवादीको छ । आफू अध्यक्ष बने पनि ओलीले प्रधानमन्त्रीका रूपमा एकलौटी निर्णय गर्दै जाने शैली अपनाए भने आफ्नो हैसियत कमजोर हुने दाहालको मनोविज्ञानले पनि काम गरेको छ ।
यातायात समितिहरू भंग,"यसअघि पटकपटक समिति भंग गर्ने प्रयास भए पनि व्यवसायीकै दबाबमा सरकारले निर्णय गर्न सकेको थिएन । यातायात व्यवसायी समिति जिल्ला प्रशासन कार्यालयमा गैरसरकारी संस्थाको हैसियतमा दर्ता हुँदै आएका थिए । अब जिल्ला प्रशासनमा यस्ता समिति दर्ता हुने छैनन् । यातायात व्यवसायी समिति अब रहने छैनन्, नाफामूलक काम गर्नेले गैरसरकारी संस्थाको हैसियतमा काम गर्न पाउँदैनन्, सञ्चार एवं सूचना प्रविधि राज्यमन्त्री गोकुल बाँस्कोटाले भने, समितिको नाममा हुने गरेका आवञ्छित गतिविधि नियन्त्रण गर्न यो निर्णय भएको हो । असारदेखि सबै यातायात कम्पनीमा दर्ता हुनुपर्ने उनले जानकारी दिए ।"
अवरोध गरे गाडी नियन्त्रण र रुट खारेज,"नेपाल यातायात राष्ट्रिय व्यवसायी महासंघका महासचिव सिटौलाले सरकारले व्यवसायीका माग सम्बोधन नगरे त्यसको परिणाम भोग्न तयार हुनुपर्ने चेतावनी दिए । सवारीसाधनमा निजी क्षेत्रको यत्रो लगानी छ, हाम्रा माग सम्बोधन नै नगर्ने ? उनले भने, अनि सिन्डिकेटको पक्षमा उभियो भन्ने ? राज्यले पेलेर जान्छु भन्ने ? त्यसविरुद्ध चरणबद्ध रूपमा आन्दोलन घोषणा गरेका हौं ।"
परराष्ट्रमन्त्री ज्ञवाली बेइजिङमा,समकक्षीसँग भेट गरेर मात्र स्टेट लिडरसँग भेट गर्ने प्रचलनभन्दा फरक यसपटक उपराष्ट्रपति वाङसँग भेटेर मात्र समकक्षी वाङ यीसँग ज्ञवालीले भेट्ने छन् । उपराष्ट्रपतिलाई चोङनानहाइमा भेट गरेपछि आफू बसेकै ठाउँ चिनियाँ स्टेट गेस्टहाउस त्याउथाइमा चिनियाँ समकक्षीसँग ज्ञवालीले भेट गर्ने कार्यक्रम छ । उक्त भेटपछि संयुक्त पत्रकार सम्मेलन गरिनेछ । परराष्ट्रमन्त्री ज्ञवाली चिनियाँ रिफर्म फोरमले आयोजना गर्नेे एक गोष्ठीमा बिहीबार सहभागी हुनेछन् । यसका निर्देशक च्या ली नेपालसँग घनिष्ट सम्बन्ध भएका बुद्धिजीवी मानिन्छन् । दूतावासको स्वागत कार्यक्रममा ज्ञवालीले केपी ओलीका मुुख्य भाषणको चिनियाँ भाषामा अनूदित पुुस्तक विमोचन पनि गरे । उक्त पुस्तक सिचुवान विश्वविद्यालयकी प्रोफेसर ली तावोले अनुवाद गरेकी हुन् ।
धुलाम्मे ट्राफिक: धूलो र हिलो साथी भइसके,"ती अधिकारीका अनुसार छनोट गरिएका चोकमा अन्तर्राष्ट्रियस्तरको अत्याधुनिक र आकर्षक ट्राफिक बत्ती जडान गर्ने मन्त्रालयको योजना भए पनि टेन्डर नभएका कारण कहिले जोडिने हो, टुंगो छैन । माइतीघर, तीनकुने, जय नेपाल हल, थापाथली, जाउलाखेललगायत अत्यधिक सवारी चाप हुने चोकमा ट्राफिक लाइट जडान गर्ने मन्त्रालयको योजना छ । यस्तै नारायणगोपाल चोक, त्रिपुरेश्वर, दरबारमार्ग, भद्रकाली, कमलपोखरी, जमल, लैनचौर, महाराजगन्जलगायत क्षेत्रमा पनि जडान नयाँ जडान गरिनेछ । एसियाली विकास बैंक (एडीबी) को आर्थिक तथा प्राविधिक सहयोगमा उपत्यकाको सवारी व्यवस्थापन गर्न मन्त्रालयले ट्राफिक बत्ती जडान गर्ने बताएको छ ।"
मन्त्रालयमै थन्किन्छन् विधेयक,"कर्मचारी र कामविहीन आयोगआयोगमा सरकारले दरबन्दीअनुसार कर्मचारीसमेत पठाउन सकेको छैन । ३१ जनाको दरबन्दी रहेकामा अहिले अध्यक्ष पौडेल, उपाध्यक्ष भेषराज शर्मा, सचिव चिरञ्जीवी खनाल, उपसचिव कमलराज गौतम, लेखा अधिकृत भीमसेन गौतमसहित दुई शाखा अधिकृत र चार नायब सुब्बा मात्र छन् । आयोगमा सहसचिव दुई जना, उपसचिव २ जना, शाखा अधिकृत कानुनका ५ जना, लेखा र कम्प्युटका ११, नासु ८ जनाको दरबन्दी छ । आयोगलाई काम पर्याप्त दिइएको छैन, एक कर्मचारीले भने, कर्मचारी पनि दरबन्दीअनुसार छैनन् ।"
राष्ट्रपतिको शपथबारे रिट निवेदन खारेज,मंगलबार बहसका क्रममा निवेदकहरू सुवेदी र खरेललगायतले पराजुलीले बदनियतसाथ पदावधि लम्ब्याउन खोजेको भन्दै उच्च नैतिक चरित्रयुक्त हुनुपर्ने पदासीन व्यक्तिबाट त्यस्तो अपेक्षा नराखिएको बताए । उनीहरूले राष्ट्रपतिले फेरि शपथ लिनका लागि आदेश जारी हुनुपर्ने माग गरेका थिए । सहन्यायाधिवक्ता सञ्जीव रेग्मीले भने राष्ट्रपतिले शपथ लिने बेलासम्म न्यायपरिषद्बाट प्रेषित पत्रबारे जानकारी नभएको बताएका थिए ।
चिनीको भन्सार महसुल वृद्धि,काठमाडौं (कास) सरकारले चिनीको भन्सार महसुल १५ प्रतिशत बढाउने निर्णय गरेको छ । मन्त्रिपरिषद्को मंगलबारको बैठकले उखुको मूल्य ५ सय ३६ रुपैयाँ ५६ पैसा पनि कायम गरेको छ । त्यस्तै बाहिरी चक्रपथको डीपीआर स्वीकृत गरेको छ । संघीय मन्त्रालयमा रहने विभागको संरचना र दरबन्दी स्वीकृत गरेको र त्यस्ता विभागमा २६ प्रतिशत दरबन्दी कटौती गरिएको सञ्चार राज्यमन्त्री गोकुल बाँस्कोटाले बताए । विभागहरूमा हाल कायममध्ये ९ सय कर्मचारीको दरबन्दी कटौती भएको छ ।
प्रसारण लाइन निर्माणमा जुट्यो सहमति,"ऊर्जा सचिव र मन्त्रीबीच भेटऊर्जा सचिव अनुप उपाध्यायसहितका केही उच्च अधिकारी र भारतका ऊर्जामन्त्री आरके सिंहबीच भेटवार्ता भएको छ । भेटमा ऊर्जा क्षेत्रमा गर्न सकिने सम्भावित साझेदारीबारे छलफल भएको सचिव उपाध्यायले बताए । सिंहले भारतले पछिल्लो समय हासिल गरिरहेको आर्थिक वृद्धिमा नेपालको जलविद्युत् क्षेत्रको महत्त्वपूर्ण योगदान हुन सक्ने भएकाले मिलेर काम गर्न तयार रहेको बताएको भेटमा उपस्थित एक अधिकारीले बताए । नेपाली पक्षले अन्तरदेशीय प्रसारण लाइन, पञ्चेश्वर र सप्तकोसीलगायत विषयमा मन्त्रीले राखेको जिज्ञासामा आफ्नो धारणा राखेका थिए । समग्रमा नेपालको ऊर्जा क्षेत्रको विकासका लागि भारत सहयोग गर्न तयार रहेको धारणा राख्नुभयो, सचिव उपाध्यायले बताए ।"
जोर्डनमा नेपाली चढेको बस दुर्घटना,"बसमा सवार महिला कामदार मलिवन, क्याजुअल ओयर, निडली क्राफ्ट, फाइन एपिअरेल र हाइटेक कम्पनीमा कार्यरत थिए ।"
दूतावास भवन किन्ने पैसा अन्यत्रै,"त्यसो त परराष्ट्रले दूतावास मात्र होइन, आफ्नै भवनसमेत बनाउन सकेको छैन । सिंहदरबारबाट शीतलनिवास सरेको मन्त्रालय लोकतन्त्रपछि त्यहाँबाट विस्थापित भयो । केही समय नारायणहिटीमा रह्यो । अहिले अर्थ मन्त्रालयको एनेक्समा बस्दै आएको छ । कन्सुलर विभाग त्रिपुरेश्वरमा छ भने राहदानी विभाग नारायणहिटीमै छ । कन्सुलर विभाग रहेको स्थानमा राहदानी र कन्सुलर विभागको भवन निर्माण प्रक्रिया अघि बढ्ने भएपछि त्यो पनि नारायणहिटीमै सार्ने प्रक्रिया अघि बढेको छ ।"
पाइपलाइन बिछ्याउन सुरु,"पाइपलाइन बिछ्याउने कामको शिलान्यास गर्दै प्रमुख जिल्ला अधिकारी विजय मानन्धरले यो कार्य नेपालका लागि सुखद कुरा भएको बताए । यो आयल निगमको लाइफलाइनको प्रोजेक्ट हो, उनले भने, यसले वातावरण संरक्षणमा पनि मद्दत पुर्याउँछ । पाइपलाइनमार्फत प्रतिघण्टा २ लाख लिटर इन्धन भित्रने निगमले जनाएको छ । निगमले अमलेखगन्जस्थित डिपोका चारवटा टयांकीको स्तरोन्नतिको काम पनि गरिरहेको छ । भारत फरिदावादको मोतिप्रभा इन्फ्राटेक प्रालिले टयांकी स्तरोन्नतिको काम गरिरहेको छ । तत्कालीन आपूर्तिमन्त्री सुनील थापा र भारतको पेट्रोलियम तथा प्राकृतिक ग्यास राज्यमन्त्री धमेन्द्र प्रधानले दुई वर्षअघि उक्त पाइपलाइन निर्माणसम्बन्धी सम्झौता गरेका थिए ।"
महँगो बन्दै प्रारम्भिक कक्षा,"शिक्षा, विज्ञान तथा प्रविधि मन्त्रालयका सचिव खगराज बरालले कक्षा १ देखि ८ मात्र अनिवार्य भएको दाबी गरे । प्रारम्भिक बाल शिक्षा ऐच्छिक हो, उनले भने, त्यसैले गर्दा यो एक वर्षको रहन्छ । अभिभावक आफैंले हेरचाह गर्न सक्छन् । त्यही कारण भर्ना हुन आउनेलाई भर्ना गरेर विद्यालय हाताभित्र खेलेर रमाइलो गराउने गरिएको हो । शिक्षा ऐन आठौं संशोधनमा आधारभूत शिक्षा भन्नाले प्रारम्भिक बाल शिक्षादेखि कक्षा आठसम्म दिइने शिक्षा सम्झनुपर्छ भनिएको छ । शिक्षाविद् विद्यानाथ कोइरालाले बालबालिकाको शैक्षिक जग निर्माणका निम्ति प्रारम्भिक बाल कक्षालाई प्रभावकारी बनाउनुपर्ने बताए । बालमनोविज्ञान बुझेका तालिमप्राप्त शिक्षकको व्यवस्था, पर्याप्त भौतिक पूर्वाधार र बालबालिकाले खेल्दै सिक्ने शैक्षिक सामग्रीको व्यवस्थापन महत्त्वपूर्ण हुने उनको भनाइ छ । विद्यालय तह सञ्चालन जिम्मेवारी स्थानीय तह मातहत गएकाले केन्द्रीय सरकारले सबलीकरणमात्र गर्नुपर्ने उनी बताउँछन् । शिक्षा मन्त्रालयले विद्यार्थी भर्नाका निम्ति स्थानीय सरकारलाई सघाउने हो, उनले भने, स्थानीय तहका जनप्रतिनिधिलाई तताउने हो । विद्यार्थी संख्याअनुसार बजेट छ । भर्ना गराऊ, टिकाऊ अनि बिकाऊ बनाउन यसो गर भनेर नीतिगत व्यवस्था गर्ने हो ।"
सांसद कि वडाध्यक्ष !,"अचम्म यो छ कि सर्वत्र विरोध भएको यो कार्यक्रम खारेजीका लागि कुनै पनि दल बोल्दैनन् । कानुन बनाउने दायित्व भएका सांसदहरूको मूल जिम्मेवारी पैसा बाँड्ने र योजना कार्यान्वयन गर्ने होइन भन्ने उनीहरूलाई थाहा नभएको पक्कै होइन । तर पनि विधायकहरू किन व्यवस्थापक बन्न चाहिरहेका छन् ? खुद्रे विकासे योजना र कार्यक्रमका लागि किन मरिहत्ते गरिरहेका छन् ? कार्यपालिकाजन्य यी कार्य गर्न स्थानीय सरकार छ भन्ने सत्य उनीहरू किन मनन गर्दैनन् ? किन उनीहरू शक्ति पृथकीकरण प्रतिकूल हुने गरी कार्यपालिकाको छायामा पर्न चाहन्छन् ? यी ज्वलन्त प्रश्नहरूको उत्तर सहज छ यो मोटो रकम परिचालनबाट उनीहरू भोटको राजनीति सुरक्षित गरिरहन चाहन्छन् । विडम्बना के छ भने, यही भोटको राजनीतिले नै हाम्रा संघीय सांसदहरूलाई वडाअध्यक्षजस्तो बनाएको छ । चुनावमा भोट माग्दा दलका उम्मेदवारहरूले मतदाताहरूसँग गरेका वाचा सम्झिने हो भने हामी ठ्याक्कै त्यस्तै झल्को पाउँछांै । संघीय संसद्मा कानुन बनाउने जिम्मेवारी लिनका लागि चुनाव लडिरहेका उम्मेदवारहरू जनतालाई गल्ली, नाला र धाराजस्ता मसिना विकासका आश्वासन बाँडिरहेका थिए । त्यो सबै देख्दा लाग्थ्यो, उनीहरू वडाध्यक्षको चुनाव लडिरहेका छन् । आज निर्वाचन जितेपछि उनीहरू फेरि त्यस्तै भूमिकाका लागि लबिइङ गरिरहेका छन्, जुन लज्जास्पद छ । त्यसैले उनीहरूलाई विधायिकी भूमिकाबाट विचलित हुन नदिन निर्वाचन क्षेत्र लक्षित यस्ता कार्यक्रम अब अन्त्य गरिनुपर्छ । सांसदले विकासका लागि संसद्मा सरकारको ध्यानकर्षण गराउन सक्छन् । आयोजना मागिदिन पनि सक्छन् । तर त्यसको कार्यान्वयन गर्ने भूमिका उनीहरूको हुँदै होइन, यो तथ्यलाई दल र सांसद दुवैले मनन गर्नुपर्छ ।"
छिमेकीको चेपुवामा मुलुक,"चीनले गरेको उन्नतिबाट सिक्ने भनेको विदेशी उद्योगहरूलाई लगानी सुरक्षाको ग्यारेन्टी, उनीहरूको आवश्यकता अनुरुप भौतिक र नीतिगत सुविधा उपलब्ध गराउने हो । लगानी मैत्री वातावरण र सुरक्षाको ग्यारेन्टी भाषणबाट नभएर नियम कानुन निर्माण र तिनको कार्यान्वयनबाट मात्र हुन्छ । चीनमा जुन सामानहरू उत्पादन खर्च खासगरी श्रमको बढ्दो मूल्यका कारणले गर्दा खर्चिलो भएका छन्, तिनको उत्पादन हामी गर्न सक्छौं । त्यसैगरी भारतीय उद्योगहरू यहाँ सुविधा उपलब्ध गराउनसके भित्रिने प्रबल सम्भावना छ । हामीकहाँ उत्पादन हुने औषधी, बियर, नुडल र पिउने पानी आदिलाई भारतीय र चिनियाँ बजार प्रवेशमा रोक नलगाउने हो भने ती उद्योग फष्टाउन सक्छन् । एकोहोरो उनीहरूको सामानले हाम्रो बजार ब्याप्त तुल्याउने अवस्थाबाट परिवर्तन भएर हाम्रा उत्पादनले उनीहरूको बजारमा केही स्थान ओगट्नसके हाम्रो व्यापार घाटा घट्छ र उत्पादनशील रोजगारीका अवसरहरू बढ्छन् । त्यसले जति हामीलाई समृद्धितर्फ उन्मुख तुल्याउँछ, त्यति उनीहरूको चाहना अनुरुपका प्रोजेक्टमा पाइने सहयोगले गर्दैन ।"
रेडियो पार्क बनाउँदा कसो होला ?,"अत: रेडियो नेपालका यावत् विषयको अध्ययन र अवलोकनका साथै स्रोत व्यवस्थापन र परिचालनका लागिसमेत खुमलटारस्थित खाली जग्गामा सर्वसाधारणको सशुल्क सहज पहुँच हुनेगरी संग्रहालय, अभिलेखालयसहितको खुला रेडियो पार्कको रूपमा विकास गर्दा कसो होला ? जानकी किरण श्रेष्ठललितपुर२३, धापाखेल"
जनताको आशामा तुषारापात,"चुनाव लगत्तै एमाले र माओवादी केन्द्रबीच हुने भनिएको एकता आजसम्म हुने कुनै संकेत देखिएको छैन । दिनैपिच्छे भागबन्डा र अरु कुरा नमिलेर एकता हुन नसकेको कुरा समाचारमा प्रकाशित भइरहेको छ । यस्तो बेला देशको आर्थिक विकासले कहिले गति लिने हो ? यो कसैलाई थाहा छैन । विगतमा बिभिन्न राजनीतिक दलको अस्थिर सरकारहरूको कारणले जनता वाक्क भएर कम्युनिस्ट एकताले स्थिर सरकार बन्ने र देशको आर्थिक विकास गर्ने आशाले जनताले जुन बहुमत एमाले र माओवादी केन्द्रलाई दिएर देश सञ्चालनको जिम्मा दिए, त्यो एकता आजसम्म नभइदिँंदा जनताको आशामा तुषारापात भएको छ । संजीव वैद्यसिनामंगल, काठमाडौं"
रारा एक सम्भावना अनेक,"जनतामाझ आशावादी र राष्ट्रवादीका रूपमा चिनाउन सफल हुनुभएका प्रधानमन्त्री केपी शर्मा ओली आफूलाई फरक शैलीबाट पनि चिनाउन सफल हुनुभएको छ । हालै मात्र मुगुको रारा तालबाट उहाँले दिनुभएको सम्बोधन यसैको उदाहरण हो । बालुवाटार या सिंहदरबारबाट सम्बोधन गर्ने परम्परालाई उहाँले छोडिदिनुभयो । देशवासीको नाममा सम्बोधन, विद्यार्थी भर्ना अभियान, पर्यटन वर्षको उद्घाटन गरेर आफ्नो काम गर्ने फरक शैली प्रस्तुत गर्नुभयो । यो सराहनीय हो । उहाँको सम्बोधनले रारा तालको सौन्दर्य पनि सामाजिक सञ्जाल र सञ्चार माध्यमबाट देशविदेशमा फैलिएको छ । यसरी कुनै पनि ठाउँको चर्चा हुनु आन्तरिक र बाह्य पर्यटकका लागि मार्ग खुला हुनु हो । जनकप्रसाद भण्डारीदोहा, कतार"
"हात्ती आयो, हात्ती आयो फुस्सा","प्रधानमन्त्री केपी शर्मा ओलीको भारत भ्रमणमा रक्सौलदेखि काठमाडौंसम्म रेल र जलमार्ग विकासमा भारतले सहयोग गर्ने कुराको चर्चा चल्दै गर्दा एउटा गम्भीर प्रश्नचिन्ह खडा भएको छ । रेल र जलमार्ग विस्तारले नेपाललाई फाइदा नै होला, तर यो समझदारी नेपालको हितभन्दा चीनलाई काउन्टर दिने खालको देखिन्छ । किनकि चीनले यसभन्दा पहिले नेपालमा रेलको कुरा उठाइरहेको बेला भारतबाट यो भनाइ आउनुले शंका उत्पन्न गरेको छ । पूर्वाधार विकासमा चीनको आक्रामक रणनीतिको जवाफमा भारतले हिमालयको देश नेपाललाई भारतीय रेल सञ्जालमा जोड्न अन्तरदेशीय रेलमार्ग र जलमार्ग निर्माणको लागि तत्परता देखाउनुबाट यो कुरा प्रमाणित हुन्छ । भारतको भुलभुलैयामा प्रधानमन्त्री ओली पर्नु कुनै नौलो कुरा होइन । विगतमा भारतले धेरै सहयोगको घोषणा गरेको छ, तर त्यो घोषणा भुलभुलैया सावित भएको छ । उदाहरणको लागि भूकम्प पुनर्निर्माणमा घोषणा भएको भारतको सहयोगको कुरा । खोइ त्यो सहयोग रकम ? खोइ नेपालमा अलपत्र रहेका भारु खोटा नोट सटहीको व्यवस्थापन ? भारतले नेपालको बाँंझो जग्गामा कृषि सहकार्य गर्ने रे । यता नेपालको अदुवा निकासीमा सधैं भारतले अनेक बहानामा रोकावट गर्ने गर्छ । नाकाबन्दीको मर्काले नेपालीको मन कति कँुंडिएको छ ? त्यो मन कसरी मिलाउने ? खोइ सुस्ताको समाधान ? खोइ तिलाठीको कुरा ? अन्य कुरा कति छन् कति । कुरा मात्रै ठूलठूला गर्ने । फगत औपचारिकता पुरा गर्न गरिएको भारत म्रमणबाट तपाईंको अग्निपरीक्षा जनताले गरिसकेका छन् । आशा गरौं, अबका यस्ता भ्रमण अर्थपूर्ण र सार्थक होउन् । भुवनसिंह पाण्डेबुढानीलकण्ठ८, हात्तीगौंडा, काठमाडौं"
अपांग बालबालिकाको शिक्षा,"सोमबार मुखपृष्ठमा प्रकाशित अपांगता भएकाले पढ्न नपाउने ? समाचार पढेपछि साहै्र दु:ख लाग्यो । अपांगता हुनुमा शारीरिक रूपमा भिन्न क्षमता भएका बालबालिकाको के दोष छ र ? अनि यी अपांगता भएका बालबालिकाको विषयलाई लिएर प्रधानमन्त्री र मन्त्रीले नै भर्ना गराउन सकेनन् भनी मुख्य समाचार बन्न पुग्यो । मुगु जिल्लामा पुगेर भर्ना अभियानको सुरुवात गर्ने प्रधानमन्त्री र शिक्षामन्त्रीले १५ जना बालबालिकाको भर्ना गर्ने अनि एउटा बालकलाई छुटाएर आउने ? लज्जास्पद विषय भएन र यो ? सरकार समस्याबाट भाग्ने कि समाधानको विकल्प खोजेर दायित्व पुरा गर्ने ? प्रधानमन्त्री र मन्त्रीहरूले चाहेको भए त्यो बालकलाई त्यहीँबाट घोषणा गरेर सिधै काठमाडौं ल्याएर सुविधा सम्पन्न सरकारी विद्यालयमा सरकारले नि:शुल्क पढाउनेगरी भर्ना गराउन सक्दैनथे त ? अपांगता भएका बालकलाई भर्ना गर्न सकिएन भनी शिक्षामन्त्रीले प्रतिक्रिया दिनु शक्तिशाली भनिएको सरकारको लागि लज्जाजनक विषय भएन र ? मुगुको एउटा बालकलाई भर्ना गर्ने उपयुक्त व्यवस्था गर्न नसक्ने सरकारले विद्यालय बाहिर रहेका भनिएका ३ लाख बढी बालबालिकाको व्यवस्थापन गर्छ भनी कसरी पत्याउने ? अनि मुगुबाट जारी गरेको ३० बुँदे मार्गचित्रले मात्र दुर्गम कर्णालीका सबै बालबालिका विद्यालय भर्ना अभियानमा आउँछन् भनी कसरी पत्याउन सकिन्छ ? यो त सरकारको निरीहता होइन र ? अपांगता भएका बालबालिकाको सम्पूर्ण शिक्षादीक्षा राज्यको दायित्वभित्र पर्दैन र ? सरकारले अपांगताको क्षेत्रमा काम गर्ने संघसंस्थाहरूसँंग समेत सहकार्य गरी देशभर अपांगता भएर भिन्न शारीरिक क्षमता भएका बालबालिकाको तथ्याङ्क संकलन गरी काठमाडौंमा ल्याउने वा नजिकैको जिल्ला सदरमुकामसम्म ल्याएर नि:शुल्क विद्यालय शिक्षा दिलाउनेतर्फ तत्काल कदम चाल्नुपर्छ । नोदनाथ त्रिताल चौबिसे गाउँपालिका३, धनकुटा"
उद्योगधन्दामा ध्यान जाओस्,"देशमा कलकारखाना र उद्योगधन्दा खोल्नु आवश्यक छ । तर कुरो गम्भीर पनि छ कि देशमा कैयौं उद्योग बन्द भएर हजारौंको रोजगारी गुमेको कुरा पनि यहाँ थाहा नै छ । नयाँको त कुरा धेरै परको भयो, भएका उद्योग पनि बन्द हुने अवस्थामा पुग्नलागे । नेपालको आर्थिक नगरी भनेर चिनिने वीरगन्जमा भएको सिमेन्ट उद्योग कच्चा पदार्थको अभावले मर्नु न बाँच्नु जस्तो भएका छन् । भारतको रक्सौल नाकामा अनलोड भइरहेको क्लिङ्कर भारत सरकारले प्रतिबन्ध लगाएको छ । हिजो रेलमा हजारौं टनमा आउने कच्चा पदार्थ अहिले ट्रकमा आइरहेको छ । हिजो उद्योगले पानी पिएर बाँचेका थिए, आज थोपाको लागि तडपिएका छन् । त्यहाँ काम गर्ने कामदार अत्तालिएका छन्, कतिखेर विदाइ पाइने हो भनेर । अब सरकारले यस विषयमा समयमै उचित कदम चालेन भने वीरगन्जमा भएका सबै सिमेन्ट उद्योग धराशायी हुनेछन् भने राज्यको अर्बौं राजस्व गुम्ने खतरा छ । तर सरकारले चाहने हो भने यो त्यति ठूलो समस्या होइन । करिब ६ महिनाका लागि भए पनि पुरानै स्थानमा अनलोडको लागि जी टु जी माध्यमबाट अनुरोध गर्ने र ६ महिनाभित्र रक्सौलदेखि नेपालतिर पायक पर्ने स्थानमा रेल लिक बनाएर आफ्नै देशमा खाली गर्ने व्यवस्था मिलाउने । हात्तीको मुखमा जिराको दानाजस्तै भएर कति दिन यी उद्योगहरू बाँच्न सक्नछन् ? सरकार ध्यान जाओस् । पहिलेको तुलनामा अहिले लागत खर्च करिब २५ प्रतिशतले वृद्धि भएको छ । जनता मर्कामा परेका छन् । तर उद्योग बाध्य छ, मूल्यवृद्धि गर्न, तर सरकार किन मूल्यवृद्धि गर्यो भनी छापा मार्न बसेको छ ? अब रक्सौलभन्दा करिब ३०० किलोमिटर दूरीमा रहेको मुजफ्फरपुरमा पनि अनलोडिङ बन्द भयो भने के होला, सरकार हजारौंको रोजगार ? कृष्णप्रसाद पौडेल सनपा४, अर्घाखाँची"
लोकनायक सलहेस र नयाँ वर्ष,"६ धीरेन्द्रले मिथिलालाई दोशाँधमा रहेको राज्य भनेर लेखेका छन्, सलहेसलाई मिथिलाका राजा पनि भनेका छन् । अनि सलहेससंँग सम्बद्ध सिरहा र धनुषाका ऐतिहासिक स्थलको मात्रै चर्चा गरेका छन् । सीमारेखाले छुट्याएको पारिपट्टि रहेको मिथिला तथा सप्तरी, महोत्तरी, सर्लाहीदेखि बाराको सिम्रौनगढसम्मको मिथिला क्षेत्रलाई के भन्ने त ? हो, यहाँ मिथिला राज्य नभनेर उत्तरवर्ती सीमा उल्लेख गरी आफ्नो तर्क राख्न सकिन्थ्यो । लेखक त्यहाँ पनि चुकेका छन् । नागेश्वर यादव नगवासप्तरी, राजविराज खर्साल टोल"
कांग्रेस शुद्धीकरण कसरी ?,"कांग्रेस लगायत सम्पूर्ण राजनीतिक दलहरूले खोतल्नुपर्ने विषय के हो भने संघीयता र समावेशी राजनीतिक धारमा कसरी जनताप्रति जवाफदेही एवं उत्तरदायी स्थापित हुँदै जाने ? फेरि जबसम्म केन्द्रीय नेतृत्वले सम्पूर्ण निर्णय गर्ने अधिकार आफैसँग राख्छ, तबसम्म जनताप्रति जिम्मेवार भएको ठान्न सकिँदैन । किनभने तिनीहरूको निर्णय शैली अपारदर्शी छ । राजनीतिक शुद्धीकरणको निम्ति जनताको सहभागिता आवश्यक छ र दलहरू जनतासँग पारदर्शी ढंगले जवाफदेही एवं उत्तरदायी हुनसकेनन् भने कुनै पनि अनिष्ट पर्न सक्छ ।"
चीनअमेरिका व्यापार द्वन्द्व,"यद्यपि नेपाल लगायत दक्षिण एसियामा तत्कालै खासै ठूलो प्रभाव नपर्ने देखिन्छ । चीनले भन्सार दर लगाए आइफोन र ल्याप्टपजस्ता केही अमेरिकी ब्रान्डका विद्युतीय सामानको मूल्य बढ्न सक्छ । व्यापार युद्ध चर्किंदै गए चीन र अमेरिका दुवैले आयात र निर्यातका लागि नयाँ बजार खोज्न सक्छन् । त्यो अवस्थामा यो क्षेत्र खासगरी भारत विकल्प बन्न सक्छ । भारतले भटमास र चिनी लगायत कृषिजन्य वस्तु निर्यातका लागि चीनमा थप बजार पाउने सम्भावना छ । तर अमेरिकी कम्पनीहरूलाई भारतमा आकर्षित गर्न भने अहिलेकै अवस्थामा त्यति सजिलो छैन । किनकि भारतमा उत्पादन लागत सस्तो भए पनि ती सबै कम्पनी अटाउने खालको पूर्वाधार अभाव छ । फोब्र्स पत्रिकाले इन्भेन्टो रोबटिक्सका सीईओ बालाजी विश्वनाथनलाई उद्धृत गर्दै जनाए अनुसार भारतमा उद्योगलाई चाहिने ऊर्जा पर्याप्त उपलब्ध छैन र भइहाले पनि महंँगो छ । यस्तै ज्यालादरश्रम र ढुवानी लागत महंँगो छ । यस्तै नयाँ उद्योग वा कम्पनी स्थापना गर्न प्रशासनिक प्रक्रिया झन्झटिलो, महँंगो र लामो समय लाग्ने खालको छ । प्रशासनतन्त्र पनि खासै सहयोगी छैन । यस्ता अवसरबाट फाइदा उठाउन नेपाल लगायत दक्षिण एसियाली मुलुकहरूले पूर्वाधार विकास लगायत लगानीमैत्री वातावरण बनाउन जरुरी छ ।"
गर्मीका औषधि,"वैद्य पसलमा पाइने त्रिफलाको एउटा महत्त्वपूर्ण तत्त्व अमला हो । त्रिफला कब्जियत कम गर्नका लागि काम लाग्छ । कतिजनाले त्रिफला भिजाएर पनि प्रयोग गर्छन् । त्रिफलाले शरीरको रोग प्रतिरोध शक्ति बढाउँछ । धेरैले सुनेको च्यावनप्राशको एक महत्त्वपूर्ण तत्त्व पनि अमला हो । अमला र कागती दुबैमा रहेको भिटामिन सी नष्ट नहोस् भनेर चाहिँ विचार गर्नैपर्छ । धेरै तातोले भिटामिन सी नष्ट गर्छ । त्यसैले लेमन टी बनाउँदा, चिया बनाएर गिलासमा हालेर मात्र कागती निचोर्नु उत्तम हुन्छ । अमलालाई पनि सकेसम्म धेरै नपकाएर नै खानु वेश हुन्छ । सजिलो उम्रिने र पाइने पुदिना (बाबरी) पनि एक उत्तम औषधी हो । पुदिना हरा किनेर पेटको गडबडी ठिक पार्नेहरूले बारीको पुदिना किन प्रयोग नगर्ने ? धनियाँ र पुदिना पिसेर अचार बनाउँदा स्वास्थ्य र स्वाद दुवै पाइन्छ । गर्मीमा पुदिनाको चिया खान सकिन्छ । सहजै तरिकाले पाइने र गर्मीमा शीतलता दिने वस्तु अक्षय तृतीयाको दिन सुरु गरेर वर्षैभरि प्रयोग गरौं ।"
पुख्र्याैली इलमको क्षतिपूर्ति,"अन्तर्राष्ट्रिय जगतमा क्षतिपूर्तिको अभ्यास देखिन्छ । ब्रिटिस साम्राज्यले इतिहासमा आफ्ना औपनिवेशिक राष्ट्रलाई क्षतिपूर्तिस्वरूप आर्थिक सहयोग गरेका उदाहरण छन् । अमेरिकामा अफ्रिकी मूलका अमेरिकीलाई ४ सय वर्षसम्म दास बनाइएकामा क्षतिपूर्ति दिनुपर्छ भन्दै रापारेसन मुभमेन्ट भएको देखिन्छ । यस्तो क्षतिपूर्तिको मोडल नेपालका पुख्र्याैली पेसाबाट हात धुनुपरेका समुदायका समस्यालाई सम्बोधन गर्ने नौलो प्रयोग हुनसक्छ । गैरदलित उद्यमीले राज्यलाई तिर्ने करबाट परम्परागत रूपमा जुत्ता पेसामा लागेकाहरूका लागि विशेष योजना बनाउन जरुरी छ र यस समुदायको सामाजिक सुरक्षाको जिम्मा राज्यले लिनुपर्छ । यो पेसालाई मर्यादित बनाउन र जीविकोपार्जनको बलियो आधार बनाउन आधुनिकीकरणको ठोस योजना पनि चाहिन्छ । पुँजीवादी समाजमा जसले जुनसुकै काम गर्न पाउने अधिकार छ । तर राज्यले पहिलेदेखि नै तेरो काम जुत्ता सिउनु हो, तँ अछूत होस् भन्दै जिम्मेवारी र पहिचान तोकिदिएको पृष्ठभूमिमा आफ्नो पहिचान गुमाउने संघारमा पुर्याइएका समुदायलाई क्षतिपूर्तिको प्रत्याभूति दिलाउने कर्तव्य सरकारकै थाप्लोमा छ । खियाले जाममा परेर थन्किएका दमाई दाइहरूका मेसिन चलाउने र कामी दाइहरूका चिसिएका आरन तताउने व्यवस्था गर्ने जिम्मेवारी पनि राज्यले लिनुपर्छ ।"
"चिनियाँ जहाज आए, पाइलट भएनन्","अनुदानअन्तर्गत ०७१ वैशाखमा चीनले नेपाललाई ५६ सिट क्षमताको एमए ६० र त्यसै वर्षको कात्तिकमा दुर्गम उडानका लागि १७ सिट क्षमताको वाई १२ई विमान उपलब्ध गराएको थियो । बाँकी सहुलियत ऋणका विमान पछि फरकफरक समयमा ल्याइएका थिए । चिनियाँ जहाज बारम्बार ग्राउन्डेड हुने, मर्मत तथा बिमा शुल्क अत्यधिक चर्को तथा आम्दानी न्यून देखिँदै गएपछि निगमले पर्यटन मन्त्रालयलाई बाँकी विमान नलिने भन्दै लिखित असहमति पनि पठाएको थियो । निगमले दुवै जहाजको परफर्मेन्स चार्ट (प्राविधिक क्षमतासूची) मा उल्लेख गरिएअनुसार नभएको भन्दै आएको छ ।"
राजस्व संकलन: ९ महिनामा २४ अर्ब कम,"यसमध्ये वैदेशिक ऋण र सहायताको प्रतिबद्धता सम्बन्धित दाताको समयतालिकाअनुसार आफ्नो सर्तअनुसार दिन्छन् । बाँकी विकल्पको आन्तरिक ऋणको एक खर्ब १९ अर्ब रुपैयाँ सरकारले संकलन गरिसकेको छ । यो वर्ष १ खर्ब ४५ अर्ब रुपैयाँ उठाउने भनिएको छ । बाँकी रकम करिब २६ अर्ब रुपैयाँ हो । बाँकी आन्तरिक ऋण रकम खर्चको आवश्यकताका आधारमा उठाउनेछौं, अर्थका प्रवक्ता पोखरेलले भने, साय आर्थिक वर्षको अन्तिममा खर्च बढी चाहिन सक्छ । त्यतिबेला उठाउन सकिन्छ ।"
२ करोड निक्षेप खाताको ४ खर्ब बराबर बिमा,कोषले चालु आर्थिक वर्षमा १ अर्ब ४१ करोड ३६ लाख रुपैयाँ आम्दानी गर्ने लक्ष्य राखेको थियो । जसमध्ये गत फागुनसम्म १ अर्ब २५ लाख ४८ हजार रुपैयाँ आम्दानी भइसकेको छ । यो चालु आर्थिक वर्षको लक्षित आम्दानीको करिब ७१ प्रतिशत भएको जनाइएको छ ।
८ आयोजनाको प्रगति न्यून,उत्पादन अनुमतिपत्र लिएको लामो समय बितिसक्दा पनि यी आयोजनाको प्रगति न्यून भएको पाइए पनि विभागले कारबाही नगरेको भन्दै प्रतिवेदनमा औंल्याइएको हो ।
मत्स्यको अनुदानमा एकलौटी,"प्रधानमन्त्री आधुनिकीकरण परियोजना सुरपजोन कार्यसमिति बारामा हाल सल्लाहकार संयोजकको रूपमा काम गर्दै आएका व्यक्तिलाई पदमुक्त गरी केन्द्रबाट नयाँ चयन गर्नुपर्ने माग संघले गरेको छ । परियोजनाको उद्देश्य बारामा सहयोग गर्ने भनिए पनि सीमित व्यक्तिमा मात्रै केन्द्रित भएको संघको दाबी छ । अनुदान गाउँगाउँ, नगरपालिकामा पुग्नुपर्ने हो, साहले भने, पारदर्शी भएन, सीमित व्यक्तिमा मात्रै केन्द्रित देखियो । प्रधानमन्त्री आधुनिकीकरण परियोजना सुपरजोन कार्यसमिति बारामा गत वर्ष ९ सदस्य कार्यसमिति गठन भए पनि काम भरपर्दो नभएकाले विगठन गरिएको थियो । सम्पूर्ण सरोकारवालाको रोहवरमा समिति गठन गर्न संघले माग गरेको छ ।"
परिसूचक र कारोबार रकम दुवै बढे,"धितोपत्र व्यवसाय सञ्चालन गर्दा प्रचलित कानुनको व्यवस्था पालना सम्बन्धमा बोर्डले थप सजग गराउने, ग्राहक पहिचान तथा विवरण अखिलेख कार्यलाई अझ व्यवस्थित बनाउने र लगानीकर्ताको हकहित संरक्षण गर्दै आएको बोर्डले जनाएको छ ।"
सदरमुकामको कारोबार ७० प्रतिशत घटयो,जिल्ला मालपोत कार्यालयका निमित्त मालपोत अधिकृत रामलाल प्याकुरेलले सदरमुकाम जुम्ला खलंगामा बैंकिङ कारोवार बढे पनि जग्गा कारोवार फाट्टफुट्ट भएको बताए । सदरमुकामको तुलनामा गाउाको जग्गा कारोवारमा वृद्धि भएको उनको भनाइ छ । सरकारका विभिन्न मन्त्रालय र ती अन्तर्गतका क्षेत्र तथा जिल्लामा रहेका स्थानीय निकाय खारेज भई स्थानीय सरकारका एकाइका रूपमा स्थापना हुादा अहिले जिल्ला सदरमुकाम तथा शहर केन्द्रित सरकारी कर्मचारी गाउा केन्द्रित भएका छन् ।
संरक्षण नहुँदा आँपबाट आम्दानी गुम्दै,सप्तरी कृषि कार्यालयका प्रमुख भगीरथ यादव यस वर्ष जिल्लामा करिब ५६ हजार टन आँप उत्पादन हुने बताए ।
एनआईसीको ऋणपत्र सूचीकृत,"काठमाडौं (कास) एनआईसी एसिया बंैकले जारी गरेको ९ प्रतिशत एनआईसी एसिया ऋणपत्र २०८१८२ नेपाल स्टक एक्सचेन्जमा सूचीकृत भएको छ । सूचीकृत भएसँगै बोन्डधनीहरूले धितोपत्र बजारमा कारोबार गर्न सक्ने जारी विज्ञप्तिमा उल्लेख छ । बंैकले जारी गरेको उक्त ऋणपत्र देशको हालसम्मकै ठूलो रकमको भएको, जसका लागि तोकिएको समयावधिभित्र शतप्रतिशत आवेदन परी बाँडफाँड भएको थियो ।"
रेमिटयान्स सम्झौता,काठमाडौं (कास) मेगा बैंक र सिटी एक्सप्रेस मनी ट्रान्सफरको सहकार्यमा साउदी अरबको क्विक पे बीच रेमिटयान्स सम्झौता भएको छ । क्विक पेको एटीएम र रेमिटयान्स सेन्टरहरूबाट मेगा बैंक मार्फत सिटी एक्सप्रेसको कुनै पनि एजेन्ट र मेगा बैंकको शाखाबाट नगद वा कुनै पनि बैंक खातामा पैसा जम्मा गर्न सकिने जारी विज्ञप्तिमा उल्लेख छ ।
सिरिया रासायनिक आक्रमण: अनुगमनकर्तालाई अनुमति,पुटिनमर्केल फोनवार्तामस्को (रोयटर्स) रूसी राष्ट्रपति भ्लादिमिर पुटिन र जर्मन चान्सलर एन्जेला मर्केलले मंगलबार फोनवार्ता गरेका छन् । वार्तामा सिरिया मुद्दा र नर्ड स्ट्रिम पाइपलाइनबारे कुराकानी भएको रूसी राष्ट्रपतिको कार्यालयले जनाएको छ । समाचार संस्था रोयटर्सका अनुसार फोनवार्ताका क्रममा पुटिनले सिरियामा हालै अमेरिकी नेतृत्वमा गरिएको आक्रमणले अन्तर्राष्ट्रिय कानुनको गम्भीर उल्लंघन गरेको बताएका थिए ।
२ हजार प्यालेस्टाइनी इजरायलको नियन्त्रणमा,यस्तै जेलमा रहेका ७ सय कैदी दीर्घरोगपीडित रहेका र नियमित औषधि लिइरहेका छन् भने तीमध्ये २६ जनालाई क्यान्सर देखिएको छ । प्यालेस्टाइनीले प्यालेस्टाइन राष्ट्रिय परिषद्को घोषणा गरिएको दिन सन् १९७४ अप्रिल १७ लाई कैदी दिवसका रूपमा मनाउँदै आएका छन् भने परिषद्ले सम्पूर्ण कैदीको रिहाइका लागि आन्दोलन गर्दै आएको छ ।
युरोपको विभाजन गृहयुद्धजस्तै,"म्याक्रोंले हालै सिरियामा अमेरिकी नेतृत्वको गरेको क्षेप्यास्त्र आक्रमणको बचाउ गरे । सरकारले सिरियामा विद्रोही लक्षित आक्रमणमा रासायनिक हतियार प्रयोग गरेको प्रतिक्रियामा अमेरिका, बेलायत र फ्रान्सले सिरियाका रासायनिक केन्द्रमा क्षेप्यास्त्र आक्रमण गरेका थिए । म्याक्रोंको सम्बोधनको युरोपेली आयोगका अध्यक्ष जाँ क्लाउड यान्करले स्वागत गरेका थिए । तर जर्मनीका तर्फबाट ईयू सांसद म्यानफ्रेड बेबरले भने उनको आलोचना गरे । उनले समग्र युरोपले म्याक्रों जितलाई स्वीकार गरे पनि जनता असल र खराब युरोपेलीका रूपमा विभाजित हुनु नहुने बताए । उनले भने, कसैले यसलाई पुरानो युरोप भन्छन् । तर म यसलाई लोकतान्त्रिक युरोप भन्छु ।"
रहिनन् चोई,दशकौंसम्म दक्षिण कोरियामा लोकप्रिय रहेकी चोईलाई सन् १९७८ मा हङकङक यात्राका बेला अपहरण गरिएको थियो । अपहरणपछि उत्तर कोरिया पुर्याइएकी चोईले आठ दिनसम्म विरोधस्वरूप केही नखाई बसेकी थिइन् । चोइलाई किमले आठ वर्षसम्म बन्धक बनाएर १० वटाभन्दा बढी चलचित्रमा अभिनय गर्न लगाइएको थियो ।
कर्मचारीकै मिलेमतोमा काठ गायब,"यसैबीच वन मन्त्रालयले बाराको मधुवन सेक्टर वन क्षेत्रमा भएको काठ हिनामिनाबारे अनुसन्धान गर्न उद्यम महाशाखा प्रमुख चन्द्रमान डंगोलको संयोजकत्वमा छानबिन समिति गठन गरेको छ । समितिमा वन विभागका उपसचिव राकेश कर्ण, मन्त्रालयका उपसचिवद्वय विमल आचार्य र विष्णुप्रसाद ज्ञवाली सदस्य रहेको सचिव विश्वनाथ ओलीले बताए । उनीहरूलाई विस्तृत अध्ययन गरी प्रतिवेदन बुझाउन भनिएको छ ।"
कैलालीमा दुई वन डिभिजन,"जिल्ला वन अधिकृत नवराज काफ्लेले वनको हैसियत र क्षेत्रफलको आधारमा दुई वटा डिभिजनअन्तर्गत १३ वटा स्थानीय तहलाई वन विभाजन गर्ने गरी गृहकार्य भइरहेको बताए । सामुदायिक वनबाहेक राष्ट्रिय वन तथा सम्पदा सबै डिभिजनअन्तर्गत रहनेछ । भविष्यमा सामुदायिक वन र स्थानीय तहबीच द्वन्द्व चर्कने अवस्था आउला जस्तो छ, उनले भने, त्यसैले वनसम्बन्धी ऐननियम बन्दा सबैको ध्यान जानु जरुरी छ ।"
केन्द्र विवादले काम ठप्प,"सुरुमा उपभोक्ता समिति गठनमा विवाद, त्यसपछि वडा अध्यक्ष लामो समय काठमाडौं बस्नु र अहिले नगरपालिकाको केन्द्र विवादले गर्दा सम्झौता हुन नसकेको लेखा अधिकृत सन्तोष खड्काले बताए । नगर प्रमुखले सबैलाई झुक्याएर केन्द्र जुफाल लगेका कारण विकासका काममा सहभागी नभएको स्थानीयले बताए । केन्द्र साबिककै ठाउँमा कायम नहुँदासम्म विकासका काममा सहभागी नहुने स्थानीयको अडान छ ।"
नाम मिल्दा निर्दोष जेल !,श्याम हालसालै विदेशबाट आएर टयाम्पो चलाएर जीविका चलाउँदै आएका थिए । उनलाई चैत ३० गते काँकडभिट्टा बजार क्षेत्रबाट पक्राउ गरिएको थियो । झापा प्रहरीले अदालतको आदेशमा थापालाई पक्राउ गरिएको जनाएको छ ।
टहरामै नयाँ वर्ष,"हालसम्म जिल्लाभर ११ हजार ६३ भूकम्पपीडितले घर बनाइसकेको सहरी विकास तथा भवन डिभिजन कार्यालयले जनाएको छ । ६३ हजार ७ सय २२ ले निर्माण थालनी गरेका छन् ।कामदार अभाव भूकम्पपछिको पुनर्निर्माणमा सघाउन जिल्लाभर जाइकाले २ हजार ८ सय १० जनालाई डकर्मी तालिम दिएको थियो । सरकारी तथा गैरसरकारी संघसंस्थाले थप २ हजार ५ सयलाई तालिम दिएका थिए । सहरी विकास तथा भवन डिभिजन कार्यालयले पनि ५ सय भन्दा बढीलाई दक्ष डकर्मी तालिम दिएको जनाए पनि कामदारको भने अभाव छ । तालिम लिए पनि त्यसलाई प्रयोगमा नल्याउने प्रवृत्तिका कारणले पनि पुनर्निर्माण पछाडि धकेलिँदै गएको छ । तालिमलाई भत्ता लिने बानीको रूपमा मात्रै लिइएकाले यसबारे विशेष अभियान सुरु गरिनु जरुरी भएको जिल्ला समन्वय समिति प्रमुख कृष्णगोपाल तामाङले बताए । कामदार अभावले एकातिर पुनर्निर्माण पछाडि परेको छ, अर्कोतर्फ तालिम लिएकाहरू गायब छन्, उनले भने ।"
हेटौंडालाई राजधानी कायम गर्न माग,"जिल्ला समन्वय समिति प्रमुख रघुनाथ खुलालले पर्याप्त भौतिक संरचना र विस्तार गर्न जग्गा भएको, ५ वटा राष्ट्रिय राजमार्गले छोएको, हेटौंडामा राजधानी राख्दा कतै विरोध नभएको तर सार्दा अन्य प्रदेशमा पनि सार्ने समस्या आउने तर्क गर्दै विकेन्द्रीकरणको सिद्धान्तअनुसार हेटौंडालाई राजधानी कायम गर्न उपयुक्त हुने दाबी गरे । जवाफमा पूर्वप्रधानमन्त्रीसमेत रहेका कांग्रेस सभापति देउवाले आफ्नो मात्रै केही नलाग्ने बताए । मैले त राख्नकै लागि बनाएको हो नि, सार्नको लागि हैन, छोटो प्रतिक्रिया दिएका उनले भने, अरू पार्टीहरू पनि छन्, उनीहरूले के भन्छन्, मेरो मात्रै के लाग्छ र ।"
बम विस्फोटले क्षति,एसपी बिसीले शंकास्पद वस्तु देखिए पनि त्यसमा केही नभएको र यातायात सुचारु भइसकेको बताए । उनले नेकपाको बन्दको मोरङमा कहींकतै कुनै प्रभाव नपरेको बताए ।
चित्र बेच्दै कार चढ्दै,को चित्रकार के चढ्छन् ? उमाशंकर साह : स्यान्ट्रो जिङरागिनी उपाध्याय : टोयोटा इकोरोशन प्रधान : अल्टो सरिता डंगोल : सुजुकी ए(स्टारमहेश आचार्य : फोर्ड फिगोज्योतिप्रकाश विके : सेभ्रोलेट
बक्सअफिसमा जोडियो गोपीकृष्ण,"आर्थिक वर्षको साउनदेखि पूर्णरूपमा देशभर नै बक्सअफिस प्रणाणी अनिवार्य जडान गर्ने गरी लागिपरेको बोर्डले उपत्यकाबाहिरका फिल्म हलहरूमा अहिले सर्भर जडानको प्रक्रिया अघि बढाइरहेको छ । बोर्ड अध्यक्ष पौडेलले आर्थिक अवस्था कमजोर भएका सिंगल थिएटरहरूलाई बोर्डले समेत सहयोग गर्ने बताएकी छन् । त्यसो त कतिपय हल सञ्चालक अझै पनि बक्सअफिसको डाटा साझेदार गर्न तयार देखिएका छैनन् । कर छली गरेको आरोप खेप्ने गरेका हलवालालाई अब उप्रान्त सरकारले समेत प्राथमिकतामा राखेको बक्सअफिस प्रणालीमा नआई सुखै नभएको बोर्ड अध्यक्ष पौडेल बताउँछिन् । पौडेल भन्छिन्, त्यो उहाँहरूले नबुझ्नुभएकोले विरोध गरिरहनुभएको हो । राज्यलाई तिर्नुपर्ने करमा हल सञ्चालक, निर्माता, निर्देशक तथा कलाकार सबै पारदर्शी हुनुपर्नेछ । तसर्थ कुनै पनि हालतमा साउनदेखि बक्सअफिस प्रणाली लागू हुनेछ ।"
हयाप्पी डेज वैशाख १५ मा,"लन्डन सिने आई प्रोडक्सन र चाम्स इन्टरटेन्मेन्टको संयुक्त ब्यानरमा बीपी खनाल, भवानी शर्मा, हिरल जोशी, निर्देशक चाम्स स्वयं र डा अशोक बंसलले फिल्म निर्माण गरेका हुन् । प्रस्तुतकर्ता बीपीले नेपाली फिल्मको गुणस्तर अभिवृद्धि र विकासका लागि चुनौती लिएर सम्पूर्ण छायांकन बेलायतमै गरिएको बताए । फिल्ममा अढाइ करोड रुपैयाँ लगानी पुगेको दाबी निर्माण पक्षको छ ।"
चंगा को कम्पनी माला,"बुद्धि तामाङ, अंकित खड्का, लक्ष्मी बर्देवा, रेश्मा तिमिल्सिना, प्रेमवर्षा शाहलगायत फिल्मका मुख्य कलाकार फिचरिङ उक्त गीतमा स्वर पनि शिवाकोटीले अञ्जु पन्तसँगै मिलेर गाएका छन् । भिडियोमा कोरियोग्राफी कविराज गहतराजको छ । किशोर भण्डारी डिठ्ठासाब को निर्देशन रहेको फिल्मको पटकथा पनि भण्डारीकै हो । उनले फिल्म पूर्णत: कमेडी फ्लेभरको रहेको बताए । फिल्ममा राजनराजसँगै कमल खत्रीको संगीत समावेश छ भने छायांकन रविन आचार्यको रहेको छ । फिल्म रेश्माले बनाएकी हुन् ।"
बाबुछोरा मतभेद,"हृतिकले बुवा राकेशसँग चार फिल्ममा काम गरिसकेका छन् । सन् २००० मा रिलिज भएको पहिलो फिल्मले हृतिकलाई फिल्मफेयर अवार्डसमेत दिलाएको थियो । त्यसपछि हृतिकले बुवाकै कोई मिल गया, क्रिस २ र क्रिस ३ मा काम गरे । कोई मिल गया का लागि हृतिकले दुइटा फिल्म फेयर अवार्ड पाए ।"
फिल्मभन्दा रंगमञ्च रमाइलो,"मञ्च सामग्री कम प्रयोग गरिएको नाटकलाई प्रकाश र ध्वनिले थप सुन्दर बनाएको छ । नाटकमा वर्षा, पाश्लाक्पा, सिद्धलालसँगै, आयुषबहादुर श्रेष्ठ, शोभा लिम्बू, समीर पौडेल, राम सेञ्चुरी, मोहन श्रेष्ठ, धीरज थापा मगर, आशिष काफ्ले, जीवन पौडेल, सरोज उपाध्याय, मुकेश हमाल, नवराज पराजुली, क्षितिज पराजुलीलगायतको पनि अभिनय छ ।नाटक वैशाख १५ सम्म मञ्चन हुनेछ ।"
अस्मिता बनिन् राइजिङ स्टार,उपत्यकाका विभिन्न विद्यालयमा अध्ययनरत कक्षा २ देखि १० सम्मका जम्मा ८० बालबालिका अडिसनबाट छनोट भएको आयोजकले जनाए । कार्यक्रमका संयोजक तथा क्रिएटिभ वल्र्डका प्रबन्ध निर्देशक शान्तिराम राईले बालबालिकाको व्यक्तित्व र बौद्धिक विकास र कला प्रतिभाको विकासले राष्ट्र निर्माणमा सघाउ पुर्याउन सघाउने बताए ।
अघि बढयो परिवर्तन,"परिवर्तन थिएटरले नयाँ नाटकघर शुभारम्भसँगै सोमबारदेखि सुनामी सोलो नाटकको प्रदर्शन सुरु गरेको छ । तीन दिनसम्म चल्ने नाटकलाई कविता नेपालले लेखन, निर्देशन गरेकी हुन् । नाटकमा रंगकर्मी सुषमा पोख्रेलको एकल अभिनय छ । नेपाली समाजमा विधवा महिलाले व्यहोर्नुपरेको दु:ख र पीडालाई मार्मिक ढंगबाट देखाउन खोजिएको छ । वैदेशिक रोजगारीका क्रममा गएका श्रीमान् र सुनामीबाट भएको उनको मृत्युपछि घरमा रहेकी एउटी महिलाले परिवार र समाजबाट व्यहोर्ने सास्तीप्रति नाटक बोलेको छ । रंगकर्मी सुषमाको अभिनय अब्बल छ । उनले अभिनयमार्फत दर्शकलाई पटकपटक भावुक पार्छिन् । नाटक हेरेर निस्किएपछि कवि मुनाराज शेर्माले प्रतिक्रिया दिए, नाटकले नेपाली समाजको वास्तविकता चरित्रलाई उदांगो पार्ने दुस्साहस गरेको छ ।"
माइत जाने बाटो लाई पारिजात,कार्यक्रममा निर्णायक एवं सिर्जनशील साहित्य समाजका अध्यक्ष तथा कवि हाङयुग अज्ञातले पुरस्कारका लागि प्राप्त तीन कृतिमध्ये माइत जाने बाटो लाई उत्कृष्ट ठहर्याइएको जनाए । नेपाली साहित्य प्रतिष्ठान हङकङका अध्यक्ष तथा कवि टंक सम्बाहाम्फेले कृति र कृतिकारबारे संक्षिप्त परिचय प्रस्तुत गरेका थिए । संग्रौलाले नेपाली साहित्यमा राजनीतिको प्रभाव प्रतिबिम्वित भएको बताए । फाउन्डेसनका सचिव अमोद राईले हङकङमा नेपाली भाषा तथा साहित्यको संरक्षण र सम्वद्र्धनका लागि विगत तीन वर्षदेखि हङकङबाट प्रकाशितमध्ये एक उत्कृष्ट नेपाली साहित्यिक कृतिलाई पारिजात पुरस्कार दिँदै आएको जनाए ।
बखतको उपन्यास,"दैलेखमा जन्मेका र काठमाडौंलाई कर्मक्षेत्र बनाएका थापाका यसअघि परदेश, कुहिरो र काग, कालचक्र र जङ्गे गरी चार उपन्यास आइसकेका छन् । यस्तै, आघात र कम्प्युुटर आतङ्क गरी दुई कथा संग्रह निस्केका छन् । जङ्गेको डायरी साझा प्रकाशनले छापेको हो ।"
भर्ना अभियान: सामुदायिकमा विद्यार्थी घट्दै,"कालिञ्चोकमा २ सय २ विद्यार्थीका लागि १३ शिक्षक छन् । महेन्द्रोदय माविका ६४ जनाका लागि ६ र महांकाल प्रावि चोथाङमा ३८ जनाका लागि ४ शिक्षक छन् । सुर्के मावि भण्डारेमा ६५ जनाका लागि ५, राकुलेश्वरमा ४४ जनाका लागि ५ जना र तिखातल प्राविमा ४८ जनाका लागि ६ जना शिक्षक छन् ।"
विपन्नलाई छुँदैन,"चेतनाको अभाव, खाद्य असुरक्षा र विद्यालय टाढा भएकाले उक्त दुर्गम २ गाउँपालिका शतप्रतिशत बालबालिकालाई विद्यालयमा भर्ना गराउन सकिएको छैन, उनले भने, यो शिक्षा कार्यालयका निम्ति चुनौतीको रूपमा रहेको छ, सम्बन्धित गापाले पनि यसलाई चुनौतीका रूपमा स्विकार्दै भर्ना अभियान उनीहरू लक्षित बनाउनुपर्छ । उक्त क्षेत्रमा बीचैमा विद्यालय छाड्ने प्रतिशत पनि ८० प्रतिशतभन्दा बढी छ । एक कक्षामा सय जना भर्ना भए भने एसईई दिने बढीमा २० जनामात्र हुन्छन ।"
विदुर नगरपालिका खुला दिसामुक्त,एउटा शौचालय औसत ५ जनाले प्रयोग गर्छन् । नगर खुला दिसामुक्त घोषणा कार्यक्रममा संघीय मामिला तथा सामान्य प्रशासन मन्त्री लालबाबु पण्डितले साबुनपानीले हात धोएर कार्यक्रम सुरु गरेका थिए ।
२०२ को नि:शुल्क स्वास्थ्य परीक्षण,शिविरका चिकित्सक समूहले क्यान्सरको आशंका गरेर उपचारको निम्ति चितवन लैजान सिफारिस गरेको छ । उनको उपचार गर्न नेपाली सेनाले सहयोग गर्ने पृतनापति प्रभुराम शर्माले बताए । हेटांैडाबाट करिब ४५ किलोमिटरको दूरीमा रहेको फापरबारीमा सञ्चालित शिविरमा ११४ महिलासहित २०२ जनाको स्वास्थ्य परीक्षण गरेको मध्यपृतना हेटौंडाका वरिष्ठ सैनिक अधिकृत जोतेन्द्र महतले बताए । शिविरमा विशेष गरी महिलाहरूको प्रजनन् स्वास्थ्यसम्बन्धी परीक्षण गरिएको थियो । शिविरमा १५० जनाभन्दा बढी वृद्धवृद्धाको स्वास्थ्य परीक्षण गरिएको थियो । शिविरमा दुई विशेषज्ञ चिकित्सकसहित ११ स्वास्थ्यकर्मीले परीक्षण गरेका थिए । गाउँपालिका अध्यक्ष घलानले अन्य स्थानमा पनि शिविर सञ्चालन गर्न पृतनापति शर्मासमक्ष अनुरोध गरे ।
बाढी रोक्न बालुवाको बाँध,"सबै ठाउँमा बलियो तटबन्ध बनाउन सकिएको छैन । बालुवा थुपारे पनि बाढीले झयास्सैे बगाइहाल्ने खालको छैन । तर त्यो स्थायी भने हुँदैन । स्थायी तटबन्धका लागि त्यहाँमाथि तार जालीहरू राख्नुपर्ने हुन्छ । त्यसका लागि हामीले केन्द्रबाट बजेट माग गरेको हो, मेयर ढकालले भने । नगरपालिकाको माग भएबमोजिम केन्द्रबाट ५ करोड रुपैयाँ उपलब्ध भए अहिलेकै बाँधलाई बलियो र स्थायी बनाउन सकिने उनले बताए ।"
रातो मत्स्येन्द्रनाथको रथारोहण,रथको मुनिपट्टि बीचमा कर्कोटक नागका रूपमा लामो काठको ध मा: राखिएको छ । रथ तान्दा केही विघ्न बाधा नहोस् भनेर रथको अग्र भाग कर्कोटक नाग राजाको शिखामा हयग्रव भैरव राखिएको छ । रथको माथिल्लो भागमा बायमो मा स्वयम्भूबाट ल्याइएको अमिताभ राखिएको छ । गजुरमा सबै प्राणीको रक्षाका लागि श्री लोकेश्वरको षडारी मन्त्र ॐ मणि पद्मे हुँ लेखिएको झन्डा फरफराइएको छ ।
सिद्धिपुरमा बालकुमारी जात्रा,"स्वां गुठीद्वारा सिन्दूर जात्रा गरिन्छ । बौ गुठी पहिलो दिन भूत पन्छाउने भनी गाउँका चारै दिशा तथा टोल, चोकमा विभिन्न जडीबुटी मिसाई तान्त्रिक विधिद्वारा पकाइएको एक किसिमको भात छर्केने चलन छ । यसका लागि ज्यापू समुदायका गुठियारहरू प्रत्येकले करिब आधा माना चामल दान दिने चलन छ । ठिमीको बालकुमारी जात्रा गर्न यहाँबाट फूल लाने चलन छ । परापूर्वकालमा ठिमीको बालकुमारी देवीको बसाइ सिद्धिपुरमा थियो । अचानक सुँगुर (फा) कराएको आवाज सुनिएपछि ठिमीको क्वाछेँमा बस्न गएका थिए भन्ने बूढापाकाको भनाइ छ ।"
न्याय पाउन झमेला,"संरचनाको अभाव छँदै छ । स्पष्ट कार्यविधि र कानुन छैन । घर खाली बनाउनका लागि ताला फोर्ने काम पहिले जिल्ला प्रशासनले गथ्र्यो । अहिले न्यायिक समितिले यसको निर्णय गर्नुपर्छ । महानगरको काम भन्दै प्रहरीले रोहवरमा नबसिदिँदा ताला फोर्ने काम जोखिमपूर्ण बन्दै गएको छ । ताला फोर्न जाँदा लास झुन्डिएको हुन सक्छ, हातहतियार, लागूऔषध हुन सक्छ, प्रहरी रोहवरमा नबसेपछि ताला फोरेपछिको जिम्मा कसले लिने त नीति स्पष्ट छैन, कानुन अधिकृत अधिकारीले बताइन् । प्रहरीले उपस्थिति मात्र होइन, अहँ हस्ताक्षर गर्दैनौं भन्नेसम्म आएको छ । सुरक्षा संयन्त्र र निश्चित मापदण्डबिना ताला फोर्ने काम जटिल बनेको उनको तर्क छ । स्वायत्त शासन ऐनले स्थानीय निकायलाई दिएको अधिकार जति पनि स्थानीय तहलाई नदिइँदा झनै समस्या छ । दण्ड सजाय दिने व्यवस्था नहँुदा ग्यारेज हटाइपाऊँ, टावर हटाइपाऊँलगायतका मुद्दाहरूलाई कसरी टुंगो लगाउने न्यायिक समितिलाई अन्योलको अवस्था छ । अन्तरिम संरक्षण आदेश जारी गर्न पाउने अधिकार दिए पनि प्रस्ट छैन ।"
नगर प्रहरी राख्ने तयारी,"शंखरापुरमा नियुक्त गर्ने निर्णय भए पनि कति जना राख्ने सो विषयमा ठोस निर्णय भइनसकेको सूचना अधिकारी भावना पुडासैनीले बताइन् । उनले भनिन्, कस्तो जनशक्ति राख्ने, संगठन स्वरूप र अधिकार, सेवा सुविधा के कति दिने भन्नेबारे निर्णय भएको छैन । बूढानीलकण्ठमा नगर प्रहरी नियुक्तिको विषय नगर परिषद्मा उठाउने तयारी भइरहेको छ । नागार्जुनमा भने अहिले नगर प्रहरी राख्नेबारे कुनै तयारी छैन ।"
टुर डे लुम्बिनी,"काठमाडौं (कास) टुर डे लुम्बिनीको आयोजनामा सम्पदा संरक्षण र संवद्र्धनका लागि हेरिटेज राइड तथा शान्ति र समृद्धिको सन्देश फैलाउन टुर डे लुम्बिनीपेडल फर पिस को आयोजना हुने भएको छ । उपत्यकामा अवस्थित विश्व सम्पदा सूचीमा रहेका सात धरोहरलाई रुटमा पारेर वैशाख ८ गते हेरिटेज राइड हुने आयोजकले जानकारी दियो । ६५ किलोमिटर दूरीमा लगभग ५ सय साइकल यात्रीको सहभागिता रहनेछ । चारदिने टुर डे लुम्बिनीमा भने १ सयभन्दा बढी साइकल यात्रीले सहभागिता जनाउने छन् । ३ सय २५ किलोमिटर दूरी पार गर्न यात्री वैशाख १४ गते काठमाडौंबाट चित्लाङ, मकवानपुर, चितवन, बुटवल हुँदै १७ गते लुम्बिनी पुग्नेछन् ।"
मनाइयो सगुन जात्रा,"भक्तपुर (कास) बिस्केट जात्राको आठौं दिन मंगलबार भक्तपुरमा द्यो स्वगं बिगु पूजा (सगुन जात्रा) मनाइयो । बिहानैदेखि भक्तपुरका विभिन्न धिमे बाजा, बाँसुरी बाजा र भजन खल:हरूले नगरका शक्तिपीठ तथा देवी देवताहरूको परिक्रमा गरी सगुन जात्रा मनाइएको हो । जात्राका क्रममा स्थानीय महिला तथा पुरुषहरूले परम्परागत पोसाक हाकु, पटासी र दौरासुरुवालमा सजिएर जात्रामा सहभागी हुने गर्छन् । देवीदेवतालाई सगुन पूजा गर्न आआफ्ना द्यो छेँबाट निकाली चोक तथा डबलीमा राखिएको हुन्छ । जात्राका क्रममा सहभागीले देवीदेवतालाई आअफ्ना गच्छेअनुसारका परिकार चढाउने प्रचलन छ ।"
लुम्बिनी र दंगाली विजयी,बुधबार लुम्बिनी र दंगाली तथा रोल्पा र अर्घाखाँची सिमेन्ट बर्दिया टाइगर्सबीच प्रतिस्पर्धा हुनेछन् ।
निकासतिर नेपाली क्रिकेट,"क्यानको पत्रकार सम्मेलनअघि उनले यो भनाइ राखेका थिए । यसमा प्याकुर्यालले साधारणसभामा आधिकारिक के आउँछ त्यसमा जानु उचित हुने जनाए । उनले भने, हामी धेरै लचकता देखाएर यो स्थानमा आएका छौं, विभिन्न ठाउँबाट भाँडिने हो कि भन्ने डर पनि छ ।"
आठौं दक्षिण एसियाली जुडो हुने,"अध्यक्ष बज्राचार्यले निकट भविष्यमा हुन गइरहेको साग खेलकुदमा धेरैभन्दा धेरै र एसियाडमा स्वर्ण जित्ने लक्ष्य रहेकाले यस च्याम्पियनसिपमा त्यसको सुरुआत हुने बताए । च्याम्पियनसिप गर्न झन्डै ५० लाख रुपैयााको बजेट लाग्ने छ । त्यसमा राष्ट्रिय खेलकुद परिषद्ले २० लाख, अन्तर्राष्ट्रिय जुडो महासंघले १० लाख, जुडो युनियन अफ एसियाले १० लाख प्रदान गर्नुका साथै खेलाडी दर्ताबाट झन्डै १० लाखभन्दा बढी संकलन हुने अध्यक्ष बज्राचार्यले बताए ।"
आर्मी ए सेमिफाइनलमा,पहिलो क्वाटरमा २७१७ ले अगाडि रहेको आर्मी दोस्रोमा १८२३ ले पछि पर्यो । बाँकी दुई क्वाटरमा आर्मीेले ३५१५ र २७२२ ले अग्रता बनायो । आर्मी बी र साउथ साइडर्स पनि विजयी भए । आर्मी बी ले एसडीसी हाउन्ड्सलाई ९०८८ ले हराउँदा रामकृष्ण गोतामेले २१ स्कोर गरे । मिनेश श्रेष्ठको १० स्कोरमा साइडर्सले आयोजक नेकोसमाथि ५२५१ को कठिन जित पायो ।
महिला भलिबललाई शिवम्को साथ,"त्रिपुरेश्वरस्थित राखेप कभर्डहलमा हुने प्रतियोगिता विजेताले १ लाख ५० हजार, उपविजेताले १ लाख र तेस्रो हुने टोलीले ५० हजार रुपैयाँ पुरस्कार पाउने छन् । प्रतियोगितामा तीन विभागीय टोली (आर्मी, पुलिस र एपीएफ) सँगै शिवम् न्यु डायमन्ड एकेडेमी, पश्चिमाञ्चल क्षेत्रीय भलिबल संघ र जावलाखेल भलिबल प्रशिक्षण केन्द्र गरेर ६ टोलीले सहभागिता जनाउने छन् । सर्वोत्कृष्ट खेलाडीले १० हजार तथा विधागत उत्कृष्टले जनही ५ हजार प्राप्त गर्नेछन् । यसअघि नै केएनपी जापानले प्रतियोगितालाई मुख्य प्रायोजन गरिसकेको छ ।"
युथ र हटिया विजयी,शनिबारसम्म चल्ने प्रतियोगिता विजेताले ५० हजार र उपविजेताले २५ हजार रुपैयाँ पुरस्कार पाउने छन् । विधागत उत्कृष्ट खेलाडीसमेत पुरस्कृत हुने छन् ।
भारतीय आईएम च्याम्पियन,"नेपाली महिलातर्फ कृपा अधिकारी, शान्ति धिमाल र खुश्बु थापा शीर्ष तीन स्थानमा अटाए । उनीहरूले १५, १०, ५ हजार पुरस्कार पाए ।"
श्यान्टु माल्दिभ्सतिर,अप्रिल २० देखि २२ सम्म माल्दिभ्समा हुने यो यू१८ उमेर समूहको प्रतियोगिता हो । प्रशिक्षकमा राजेन्द्र कपाली छन् । दुवै मंगलबार त्यसतर्फ गएका छन् ।

शीर्षक,विवरण
एकतामा अलमल: ओली चाहँदैनन् बराबरी दिन,"माओवादीसँग एमालेले २०६४ को चुनावअघिबाटै एकता प्रयास अघि बढाएको थियो । बीचमा टुटदैफुटदै अघि बढेको सम्बन्ध पछिल्लो प्रतिनिधिसभा र प्रदेशसभाको चुनावसम्म आइपुग्दा पुन: जुट्यो । चुनावी तालमेल, संयुक्त घोषणापत्र, स्थिर सरकारसहित बलियो पार्टी निर्माण, विकास र समृद्धिका कैयौं सपनालाई विश्वास गर्दै गठबन्धनलाई जनमत प्राप्त भयो, जुन जनमतलाई बिर्सेर हिँडिहाल्न सक्ने अवस्थामा ओली छैनन् । त्यसैले ओली पछिल्ला दिनमा बालुवाटारका एकल वार्ताबाट एकतामा लागिरहेको तगारो खोल्ने प्रयत्नमा देखिन्छन् ।"
एकतामा अलमल: दाहाल मान्दैनन् विलय हुन,"राजनीतिक कार्यदिशा दुवै दलको साझा हुने भएकाले एकले अर्कालाई निल्ने प्रश्नै नहुने नेता श्रेष्ठको भनाइ छ । वैचारिक राजनीतिक लाइन हाम्रो र एमालेको साझा हुन्छ, उनले भने, सम्मानजनक नीतिका आधारमा सांगठनिक संरचना हुन्छ । अब बन्ने पार्टी विधानले कसैलाई भेदभाव नगर्ने उनको भनाइ छ । विधानले बराबरी अधिकार दिन्छ, उनले थपे ।"
मच्छडधाम !,"जनकपुर अञ्चल अस्पतालका चिकित्सक विजय सिंहले सहरभरि फोहोर र दुर्गन्ध रहेकाले मच्छडको प्रकोपले सबै क्षेत्र तनावमा रहेको बताए । बिरामीको चाप बढिरहेकाले सफाइ गरिए पनि फोहोरमुक्त बनाउन नसकिएको उनले स्विकारे । अस्पतालको नियमित सरसफाइ गरिए पनि मच्छड नियन्त्रण गर्न सकिएको छैन, उनले भने, सहरै सफा नभएपछि नियन्त्रण गर्नै गाह्रो भो । यद्यपि, कालो बादलमाथि चाँदीको घेरा भने देखिएको छ । अर्थात् जनकपुरलाई व्यवस्थित सहर बनाउन यहाँ ६ लेन सडक बन्दै छ । ढलनल निर्माण र भित्री सडक निर्माण जारी छ । जनप्रतिनिधिले आवश्यक चासो दिए जनकपुर फेरि जनकपुर धाम मै फर्कने आस स्थानीयलाई छ ।"
कर्णालीमा सडक बहार,त्यसअघि राजमार्ग निर्माणमा खटिएको सेनाको विकास निर्माण कार्यदलमाथि ०६२ साल साउन २३ गते पिलीमा माओवादीले आक्रमण गर्दा दुवैतर्फ गरी करिब १ सय जनाको मृत्यु भएको थियो । ६० सैनिकलाई माओवादीले अपहरण गरेर जाजरकोट पुर्याई पछि छाडिदिएको थियो ।
बाँदरविरुद्ध उजुरी,"कसरी पक्रिइन्छ बाँदर ?बाँदरको बथान पत्ता लगाउन सबैभन्दा पहिला बाँदरले दिसापिसाब गर्ने ठाउँ पहिचान गरिन्छ । सिपालु प्राविधिकले त्यसको पुष्टि गरेपछि उनीहरू बाँदरकै स्वर निकालेर त्यहाँ ढुकेर बस्छन् । स्वर सुनेर बाँदर त्यहीं आइपुग्छन् । त्यसअघि नै त्यहाँ बाँदरलाई लोभ्याउन फलफूल तथा मकै, गहुँलगायत अन्न छरिएको हुन्छ । डोरी र जालीको पासो पनि थापिएको हुन्छ । फलफूल र अन्न खाने धुनमा बाँदरले आफू खोरमा थुनिएको पत्तै पाउँदैनन् । खोरमा एकैपटक ३४ देखि २५ वटासम्म बाँदर थुनिएको जनप्रतिनिधि मिलन खड्गीले बताए । उनका अनुसार हालसम्म ४ फुट अग्ला र १५ केजी बढी तौलका बाँदरसमेत थुनिसकिएको छ ।"
त्रिदेशीय छोटो मार्ग आश्वासनमै,"सरकारी तहका उच्च अधिकारीहरूले जलविद्युत् कम्पनीहरूले नै उक्त मार्ग खोल्न लगानी गर्नुपर्ने वताउँदै आएको सडक विभाग अन्तर्गतका कर्मचारी बताउँछन् । लामावगरबाट सीमातर्फको नेपाली अन्तिम गाउँ लप्चेसम्म ५२ मेगावाटको अपर लप्चे, डुगर्डको १ सय ६० र सानिमा हाइड्रोको ५६ मेगावाट विद्युत् उत्पादन गर्ने लाइसेन्स जारी छ । लाइसेन्स ओगटेर बसेका ती कम्पनी सरकारले सडक निर्माण गरेपछि काम अघि बढाउने दाउमा छन् । तामाकोसी आयोजनाले ६८ किलोमिटर सडक बनाउन हुने, उक्त तीन वटा आयोजनाले चाहीँ लाइसेन्स ओगटेर मात्रै वस्ने, सडकमा लगानी गर्न नहुने, माथिल्लो तामाकोसी जलविद्युत् आयोजनाका एक उच्च अधिकारीले भने ।"
सहकार्य गर्न आतुर छौं : ज्ञवाली,"बेइजिङ (कास) परराष्ट्रमन्त्री प्रदीप ज्ञवालीले हिमालय क्षेत्रको विकासमा चीनसँग मिलेर काम गर्न नेपाल आतुर रहेको बताएका छन् । शुक्रबार चीनको छन्दुस्थित सिचुवान विश्वविद्यालयमा नेपालचीन सम्बन्ध र ट्रान्स हिमालय क्षेत्रको विकास सम्भावना विषयक बहसमा उनले हिमालय क्षेत्र नै चीनको पश्चिमी क्षेत्रलाई दक्षिण एसियासँग जोड्ने कडी रहेको बताए । मन्त्री ज्ञवालीले बेल्ट एन्ड रोड इनिसिएटिभ (बीआरआई) मार्फत नेपालले चीनसँगको समृद्ध सांस्कृतिक तथा व्यापारिक सम्बन्धलाई पुनर्जागरण गर्ने उल्लेख गरे । बीआरआईमार्फत नेपालचीन क्रस बोर्डर सडक, रेल, तेल र सूचना राजमार्गसँगै ऊर्जा, हवाई यातायात र ट्रासमिसन लाइनको विकासमा उनले जोड दिए । चीनसँग क्रसबोर्डर रेलवे लाइन बनाउने प्राथमिक कार्य रहेको उनले बताए ।"
त्रिविमा दर्जन नयाँ भवन,"काठमाडौं (कास) त्रिभुवन विश्वविद्यालय (त्रिवि) मा एक दर्जन नयाँ भवन निर्माण अन्तिम चरणमा पुगेको छ । तीमध्ये ५ वटा निर्माण सम्पन्न भइसकेका छन् । २०७२ वैशाखको भूकम्पले कीर्तिपुरस्थित त्रिविमा उपकुलपति, शिक्षाध्यक्ष, रजिस्ट्रारलगायत कार्यकक्ष भवन क्षतिग्रस्त भएका थिए । त्रिविले गठन गरेको क्षति अनुगमन तथा मूल्यांकन समितिले भूकम्पबाट १० अर्ब बराबरको भौतिक क्षति भएको प्रतिवेदन बुझाएको थियो ।"
भूकम्प प्रभावितलाई छात्रवृत्ति,"काठमाडौं (कास) गैरआवासीय नेपाली संघ थाइल्यान्ड (एनआरएनए) को पहलमा स्थापित नागरिक छात्रवृत्ति भूकम्प प्रभावित ४० जनालाई प्रदान गरिएको छ । महाभूकम्पबाट बढी प्रभावित गोरखा र दोलखाबाट तिनीहरू छानिएका हुन् । सामुदायिक विद्यालयमा कक्षा ९ देखि १२ सम्म अध्ययनरत पिछडिएका समुदाय, भूकम्प वा द्वन्द्व प्रभावित, अपांगता भएका, गरिबीको रेखामुनि रहेका, अनाथ वा एकल अभिभावक वा अपांगता भएका अभिभावकलगायत आधारमा छात्रवृत्ति निर्धारण गरिएको छ ।"
कांग्रेस बैठक स्थगित,काठमाडौं (कास) कांग्रेस केन्द्रीय कार्यसमितिको शुक्रबार बोलाइएको बैठक बस्दै नबसी आइतबारसम्मका लागि स्थगित भएको छ । राजधानीबाहिर रहेका रामचन्द्र पौडेलसहितका नेता आउन ढिलो भएपछि बैठक स्थगित गरिएको हो । मालिन्दो एयरको विमान धावनमार्गमा दुर्घटना भएपछि विमानस्थल अवरुद्ध बनेका कारण नेताहरू राजधानी आउन ढिलो भएको हो । कांग्रेस नेता प्रकाशशरण महतले बैठक आइतबार बस्ने गरी स्थगित भएको बताए ।
यो एकता अड्किँदैन,तर फागुन ७ को सहमतिमा त महाधिवेशन समझदारीमा गर्ने भनिसक्नुभयो नि ? महाधिवेशन समझदारीमा गर्ने भन्ने विषय त ठीक हो । महाधिवेशनले समझदारी गर्न पाउँछ तर हामीले अहिले नै व्यक्ति त तोकेका छैनौं नि ? बृहत् एकताका पक्षमा महाधिवेशनलाई ल्याउन सकिन्छ भन्ने विश्वासमा त्यो सहमति भएको हो । तर को व्यक्ति अहिल्यै केके हुने भन्ने तोकेरै महाधिवेशनलाई संकुचित गर्न हुँदैन ।
विमान छिर्यो घाँसतिर,त्यस्तै नेपालमै रहँदा विमानका चालक दलले घटनाबारे लिखित प्रतिवेदन प्राधिकरणको सिनामंगलमा रहेको फलाइट सेफ्टी स्ट््यान्डर्ड विभागलाई पनि बुझाउनुपर्छ । मलेसियाबाट आएका प्राविधिकले जहाजको जाँच गरेपछि यो विमान उड्नेछ । यो घटनाका कारण सरोकारवालाहरूले व्यहोर्नुपरेको आर्थिक क्षतिको लेखाजोखा निकाल्न कठिन छ ।
महिलाजति चोरबाटो विदेश,"चौधरीले वैदेशिक रोजगारी क्रममा समस्या खेपेका १० महिलाले उद्धारका लागि आफ्नो संस्थामा निवेदन दिएको बताइन् । २ सय ५१ जना पुरुषको पनि निवेदन परेको छ । पुरुषले बिरामी परेको, दलालले ठगेको, सम्झौताअनुसारको काम र तलब नपाएको समस्या बढी सुनाउने गरेका छन् ।"
अहिल्यै आलोपालोको सिद्धान्त हुँदैन,ओली पाँच वर्षकै लागि प्रधानमन्त्री हुन् कि बीचमा आलोपालो हुन्छ ?एकता भइसकेपछि भोलि बन्ने एउटै पार्टीले आवश्यकता देख्यो भने त्यतिबेलै निर्णय गर्ने हो । अहिले आलोपालो गर्ने सिद्धान्त हुँदैन । पार्टीले आवश्यकता देख्यो भने अर्को प्रतिनिधि पठाउन पनि सक्छ ।
जसले देवकोटालाई छिचोले,"रोगले अत्यन्त कमजोर पारेपछि उहाँलाई अस्पतालमा भर्ना गरिएको थियो । जीवनको अन्तिम समयमा मैले उहाँलाई तपाईको केही इच्छा छ कि भनेर सोधेको थिएँ । त्यसबेला उहाँ राम्रै होशमा हुनुहुन्थ्यो । तर डाक्टरहरूले भने उहाँ बाँच्नुहुन्न भनेर जवाफ दिइसकेका थिए । उहाँले मतिर पुलुक्क हेरेर हाँस्दै भन्नुभयो, अहिले होइन, दुईतीन दिनपछि भन्छु । तर उहाँ आफ्ना इच्छा नभनीकन जानुभयो । उहाँले आफ्ना इच्छा भन्न नपाउनु भए पनि स्रष्टा साधकहरूको इच्छा के हुन्छ भनेर सायदै भनिरहनु नपर्ला ।"
एउटा भाषै सकियो,"कुसुन्डा समुदायको विकासका निम्ति २०६६ मंसिरमा नेपाल कुसुन्डा विकास समाज स्थापना गरिएको अध्यक्ष धनबहादुर कुसुन्डा बताउँछन् । यसको कार्यालय दाङको घोराही नगरपालिकामा रहेको छ । कुसुन्डाले आफ्नो थर सेन, शाही, ठकुरी लेखाउँछन् । सरकारले लोपोन्मुख कुसुन्डा जातिलाई सामाजिक सुरक्षा भत्ता दिन थालेको छ । हामी वनका राजा कुसुन्डा हौं । रिस उठ्ने भएकोले हामीलाई कुसुन्डा भने । म र राजा मामा कुसुन्डाका चिनिएको मान्छेमा पर्छौं, दाङ निवासी अध्यक्ष धनबहादुरले भने, सबभन्दा पहिले कुसुन्डालाई चिनाउने हाम्रो अग्रज राजा मामाको निधनप्रति दु:खित छौं । कुसुन्डा परिवारका हरेकले मासिक २ हजार रुपैयाँ सामाजिक सुरक्षा भत्ता पाउँछन् ।"
उम्किँदै नक्कली डाक्टर,"चिकित्सकहरूको पेसागत आचरणको वकालत गर्दै आएका डा सुशील कोइराला सम्बन्धित कसुरमा कानुन अनुसार कारबाहीको माग नगरेर अर्को मुद्दा लगाउनु प्रकारान्तरले उन्मुक्ति दिनु हो भन्ने ठान्छन् । कोइराला भन्छन्, यो त लाइसेन्स नभएको सवारी चालकले यात्रुलाई ठक्कर दिँदा ठगी मुद्दा चलाए जस्तै भयो । नक्कली प्रमाणपत्रबाट मेडिकल शिक्षा पढेर लाइसेन्स लिनेको संख्या अनुमान गरेभन्दा धेरै छ, डा कोइराला भन्छन्, विडम्बना, नियामक निकाय मेडिकल काउन्सिल नै पेसागत संगठनजस्तो संरक्षकको रूपमा देखापर्यो ।(खोज पत्रकारिता केन्द्रका लागि)"
श्मशान एकता,"नदी किनारमा थपक्क लास राखिएको थियो ।कुनै ठूलै मनुवाको देहावसान भएको हुनुपर्छ । किनभने श्मशानघाटमा भीआईपीहरूका बाक्लै उपस्थिति थियो । केही परको सिमेन्टीको लम्बोत्तर बेन्चीमा लहरै बसेका भद्र मलामीजनमा सहसा बहसारम्भ । यसले यिनीहरू पक्कै नै बुद्धिजीवी प्रजातिको भएको पुष्टि गथ्र्याे । एक फ्रेन्चकट दाह्रीले आकाशतिर हेरेर भन्यो, आज मौसम धुम्म छ ।धुमधामले पानी पर्ने छाँटकाँट देखिन्छ, डाक्टरसाब । सँगैको क्लिनसेभ्ड अनुहारले पनि मास्तिर टाउको उचाल्यो ।अचेल मौसमको कुनै ठेगान छैन, मित्रहरू । अर्काे झ्वाम्म दाह्रीजुंगा भएकोले पनि थप्यो ।राजनीतिको पनि के ठेगान छ र कमरेड एकाएक छेउबाट कडा टिप्पणी आयो ।राजनीति कुनै मौसम होइन माटसाब ।तर मौसमी राजनीति त चलनचल्तीमा छ नि कमरेड ।तपाई कुराकानीलाई अर्काेतिर नलग्नोस् ।मैले कुराकानीलाई कहाँ लगेंँ र कमरेड माटसाबले भन्नुभएको कुराको म पुरै समर्थन त गर्दिनँ । फ्रेन्चकट दाह्रीले दुवैबीच हाम्फालेर भन्यो, तर अहिलेको राजनीतिको मौसम पनि उतिसारो राम्रो छैन कमरेड ।जताततै कालाकाला बादलहरूका बिगबिगी छ, डाक्टरसाब ।यो जबर्जस्त आधी पानीको संकेत भएकोमा कुनै शंका छैन ।होइन, तपाईहरू भन्न खोज्नुभएको के हो ? झ्वाम्म दाह्रीजुंगाबाट देखिएको कमरेडको अलिकति अनुहार रातो भएको थियो ।हामी त सामान्य कुराकानी गरिरहेका छौं, कमरेड ।कस्तो सामान्य कुराकानी ?यही अहिले मुलुकमा चलिरहेको राजनीतिको कुरा ।त्यही त, के राजनीतिको कुरा मिठारामजी ? कमरेडको क्रोध मत्थर भइसकेको थिएन, तपाईहरू मलाई प्रस्टसँग भन्नोस् ।तपाईहरूका पार्टी एकताको के भयो कमरेड ? अघिदेखि चुपचाप रहेको क्लिनसेभ्ड अनुहारले स्पष्टसँग भन्यो ।तपाईहरू केवल एकताएकता भन्नुहुन्छ । मिठाराम (टियुका भूपू प्राध्यापक) मुस्कुरायो, खोइ त एकता ?हाम्रो एकता हुन्छ । कमरेडको संक्षिप्त किन्तु दृढ जवाफ ।कहिले हुन्छ त एकता कमरेड ?यही एकता हुन्छ भनेको त महिनौं भइसक्यो नि भर्खरै वैशाख नौ गते हुन्छ भनेको एकताको मिति पनि टर्यो ।यो त मोबाइल एकता भयो । (पश्चात हाँसोको लहर) ।हेर्नाेस्, तपाईहरू खास राजनीति नै बुझ्नुहुन्न । कमरेडको स्वर विलकुलै शान्त थियो, हाम्रो एकताको वातावरण तयार भइसकेको छ । केवल वातावरण कमरेड ?वातावरण त चुनावअघि नै तयार भइसकेको होइन र ?यत्रो ठूलो एकताका लागि समय त लाग्छ नि पत्रकारजी ।कति समय लाग्छ, कमरेड ?हाम्रा श्रद्धेय दुई अध्यक्ष कमरेडहरूले छिट्टै एकता गर्नुहुनेछ मित्रहरू ।यता एकताको तात्तातो बहस चलिरहेको थियो भने उता नदी किनारमा राखिएको लासनेर हलचल सुरु भयो । अर्थात् लास जलाउन अगावैको विधिगत कार्यक्रम । एउटा पण्डितजस्तो लाग्ने श्वेत परिधानधारीले मन्दमन्द मन्त्रोच्चारण गरेर लास परिक्रमा गर्न थाल्यो । र केही बेरपछि टक्क अडेर शंख ध्वनिले वातावरण गुञ्जायमान गर्यो । त्यसपछि थोरै शान्ति । अनि एक्कासी मृतकका आफन्तहरू सुँक्कसुँक्क गर्न थाले र एकदुई रोदन क्रियामा जोडजोडले सामेल (पत्नी एवं पुत्र हनुुपर्छ) ।तपाईहरूका एकता हुँदैन कि कसो कमरेड ? यस पटकको प्रश्न सामुहिक थियो ।हाम्रो एकता जरुर हुन्छ । कमरेडको दृढ उत्तर ।होइन, के चाहिँ कुरा मिलिरहेको छैन कमरेड ?सबै कुराहरू मिलिसकेका छन्, मित्रहरू ।पदादिको बाँडफाँड पनि मिलिसकेको हो र ?आलोपालो प्रधानमन्त्री र पार्टी अध्यक्षताको कुरा पनि ?सबै मिलेकै हो त कमरेड ?राजदूतको पनि ?भने नि, सबथोक मिलिसकेका छन्, मित्रहरू ।तब किन हुँदैन त एकता ? फ्रेन्चकट डाक्टरसाबको बोलीमा आश्चर्य थियो, एकता हुन्छ भनेपछि त एकता हुनुपर्यो नि ।मलाई त यो एकता होला जस्तो लाग्दैन, डाक्टरसाब । क्लिनसेभ्ड अनुहारले फ्रेन्चकटतिर हेरेर भन्यो, सायद यो एकता नहुने खालको एकता हो ।आकाशमा त बादल सफा भयो नि । एकाएक माटसापले आकाशतिर टाउको उचालेर भन्यो ।हो, आकाश पुरै सफा भयो ।यी बादलहरूका के ठेगान टियुका भूपू प्राध्यापक मिठारामलाई राजनीतिक संवाद मौसममा बदलिएको त्यति मनपरेको थिएन, राजनीति जस्तै मौसम पनि फेरिन बेर लाग्दैन ।बादलहरू आइजाइ गरिरहन्छन्, मिठारामजी ?एकता हुने भयो त कमरेड ?लौ तपाईहरू पनि आउनुपर्यो । एक जनाले हतारहतार आएर जनाउ दियो, सबैले जलार्पण गरिसके ।त्यसपछि भीषण बहस त्याग गरेर बुद्धिवादीहरू नदी किनारतर्फ तीव्र वेगले लागे । त्यहाँ फूलमालाहरूले ढपक्क ढाकिएको लासको मुखमात्र देखिएको थियो । रातो अबिरले लतपत । त्यसमा सबैले पालैपालो सम्पूर्ण पवित्र भावनाका साथ जलार्पण गरे । अनि श्रद्धापूर्वक अन्तिम प्रणाम गरेर सुस्तरी आआफ्ना स्थानमा फर्किए ।साँच्चिकै एकता होला त कमरेड ?किन हँुदैन एकता ?कहिले हुन्छ त एकता ?छिट्टै एकता हुन्छ ।एकता हुने नै भयो त कमरेड ?एकता हुन्छ मित्रहरू ।नदी किनारमा यावत विधिविधान सक्याएर एकमात्र पुत्रद्वारा मुखाग्नि पाएको लास, आकाश छुनेगरी ह्वारह्वार्ती बलिरहेको थियो ।"
चिया बेचेरै अर्बपति,"यसअन्तर्गत उनले घरबारविहीन मानिसलाई खाना दिनुको साथै लाखौंलाई सफा पानी उपलब्ध गराउने संस्थाहरूलाई सहयोग गरिसकेकी छन् । सञ्चार माध्यमहरूका अनुसार हालसम्म उनले ५ लाख डलर परोपकार संस्थालाई सहयोग उपलब्ध गराइसकेकी छन् । एडीले चियासँग विभिन्न प्रयोग पनि गरिन् । आज उनको एउटा वेबसाइट पनि छ, जसलाई भक्ति चियाको प्रचार गर्न उपयोग गर्छिन् ।(स्रोत : एजेन्सी)"
फाइभजीको दौड,फाइभजी विस्तारका लागि टेलिकम सेवा प्रदायक कम्पनीहरूले आर्थिक रूपमा ठूलो लगानी गर्नुपर्ने हुन्छ । द्रुत गतिमा डाटा सञ्चारका लागि प्रयोग गर्ने माथिल्लो तहमा फ्रिक्वेन्सी धेरै टाढा नजाने भएकाले यिनीहरूले अहिलेको भन्दा धेरै बढी टावर वा एन्टेनाहरू राख्नुपर्ने हुन सक्छ । (स्रोत : एजेन्सीहरू)
प्राथमिकतामा प्रत्यक्ष वैदेशिक लगानी,"लगानी बोर्डका कार्यकारी अधिकृत महाप्रसाद अधिकारीले मिश्रित लगानी सबै निकाय मिलेरै गर्न आग्रह गरे । मेगा प्रोजेक्टका लागि ठूलो लगानी आवश्यक रहेको बताउँदै उनले संयुक्त लगानीबाट मुलुकमा समृद्धि आउने बताए । सबैखाले लगानीका लागि हामीले सहजीकरण गर्छौं । हामी आफैंले सुरुवात पनि गर्दै छौं, उनले भने । उद्योग परिसंघका अध्यक्ष हरिभक्त शर्माले ठूला आयोजनाहरू नेपालमा कसरी ल्याउने, अनुदान, ऋण, प्राविधिक सहयोगलगायतका विषयमा सरकारले ग्यारेन्टी दिनुपर्ने बताए । सम्मेलन धेरै पहिला गर्नुपर्नेमा ढिलाइ भएको उनले जनाए ।"
मोरङमा अलैंची खेती विस्तार हुँदै,"जिल्ला कृषि विकासका निमित्त वरिष्ठ कृषि विकास अधिकृत काशीकुमार चौधरीले मोरङको केराबारी, मिक्लाजुङ गाउँपालिका र लेटाङ नगरपालिकाको उत्तरी विकट क्षेत्रमा अलैंची खेतीको राम्रो सम्भावना रहेको र खेती विस्तार पनि भइरहेको बताए । जिल्लामा अहिले २ सय हेक्टरमा अलैंची खेती भइरहेको छ, उनले भने, यहाँ प्रतिहेक्टर ० दशमलव ६ टन अलैंची उत्पादन भइरहेको छ । अलैंचीबाट राम्रो आम्दानी भइरहेकाले किसानहरू पनि आकर्षित भएको उनले बताए । अलैंची महासंघका अध्यक्ष निर्मल भट्टराईले मुलुकमा झन्डै १२ हजार ५ सय हेक्टरमा अलैंची खेती भइरहेको बताए । उनका अनुसार अलैंचीबाट करिब एक लाख घरधुरीले रोजगारी पाउनुका साथै अलैंची निर्यात गरेर वार्षिक ६७ अर्ब विदेशी मुद्रा आर्जन भइरहेको छ ।"
नारायणगढमुग्लिन सडकको साँघुरो ठाउँमा रड एङकरिङ,"उक्त सडकको नारायणगढबाट मुग्लिनतर्फको पहिलो खण्ड १० मे २०१८, दोस्रो खण्ड २० मे २०१८ र तेस्रो खण्ड ३० मे २०१८ सम्म काम सक्नुपर्नेछ । हालसम्म पहिलो खण्डको ८८ प्रतिशत, दोस्रो खण्डको ९६ प्रतिशत र तेस्रो खण्डको ८१ प्रतिशत सम्पन्न भइसकेको छ । सन् २०१५ को अप्रिलमा २४ महिनामा सक्ने गरी सडक ठेक्का दिइएको थियो । लगत्तै गएको भूकम्प, नाकाबन्दी र दुई वर्षसम्म वर्षात् बढी भएका कारण समय थप गरिँदै आएको थियो ।"
६ अर्ब २९ करोड राजस्व संकलन,पोखरा कार्यालयबाट स्थायी लेखा नम्बर लिएका १ लाख २३ हजार ६ सय ६७ करदातामध्ये व्यावसायिक स्थायी लेखा नम्बर लिने ७५ हजार ४ सय ४७ जना छन् ।
कोदो,"कोदामा प्रशस्त मात्रामा भएको क्याल्सियमले हाड बलियो बनाउन सहयोग पुर्याउँछ । यसमा आइरनसमेत निकै हुन्छ, जसले गर्दा रगतको कमीले हुने रोगले छुन पाउँदैन । पेटको स्वास्थ्यका लागि कोदोको सेवन धेरै लाभकारी मानिन्छ । कब्जियत र ग्यासको समस्या भएकाहरूले नियमित रुपमा कोदोको रोटी वा ढिडो खाने गरे आराम पाइन्छ । केहि अध्ययनका अनुसार कोदो क्यान्सरबाट बचाउन पनि सहयोगी हुन्छ । यसको नियमित सेवनले मधुमेहको खतरासमेत कम हुन्छ ।"
१० मिनेटको निसाफ,"न्यायाधीश अमेरीले सोधे, तिमी निर्दोष छौ कि दोषी ?म निर्दोष छु, इस्मालीले भनिन् । न्यायाधीशले उनलाई मृत्युदण्डको सजाय दिए । इस्मालीले मुस्काउँदै आफ्नो भाग्य स्वीकार गरिन् । यसको मतलब म अन्तिममा स्वर्गमा पुग्छु, उनले भनिन् । आमा र बच्चाले एक सुुरक्षाकर्मीको साथमा अदालत छाडे पनि बच्चाबारे भने केही थाहा भएन ।"
लथालिंग काष्ठमण्डप,"संस्कृतिविद् यज्ञमानपति बज्राचार्यका अनुसार राम्रो जति काठको काष्ठमण्डप बनाइयो । नराम्रो काठ, मुढा, जरा एक ठाउँमा पन्छाइयो । पन्छाएकोलाई नेपालभाषामा सिखों भन्छन् । त्यही पन्छाएको काठबाट विहार बनाइएको रहेछ । त्यो विहारको नाम सिंखोमू महाविहार राखियो । त्यही भएर काष्ठमण्डप र यो विहारबीच नङ र मासुको जस्तो सम्बन्ध छ, बज्राचार्य भन्छन् । उनका अनुसार काष्ठमण्डप बज्रयानी दर्शनअनुसार बनेको हो । केही छैन दर्शनमा बनेको भएर यसलाई मरु सत्तल भन्न थालियो, उनी भन्छन्, मरु भनेको केही छैन हो । केही छैन भनेको बज्रयानी दर्शनको शून्यवाद हो ।"
८ महिनामा ११४ योजना,चालू आवका योजना सम्पन्न गर्न उपमहानगरले २५ करोड २४ लाख रुपैयाँ रकम विनियोजित गरेको छ । प्रमुख प्रशासकीय कृष्णराज पाण्डेका अनुसार चालू आवको फागुनसम्म आन्तरिक आयतर्फ ७३ प्रतिशत रकम संकलन भएको र बाह्य आयतर्फ साढे ६१ प्रतिशत रकम संकलन भएको छ । आन्तरिक आयतर्फको अनुमान १७ करोड ७० लाख रुपैयाँ गरिएको थियो भने १२ करोड ४४ लाख रुपैयाँ संकलन भएको जानकारी गराइएको थियो । बाह्य आयतर्फ ११ करोड ३२ लाख रुपैयाँ संकलन गर्ने लक्ष्य लिएकोमा ६ करोड ९६ लाख रुपैयाँ संकलन भएको छ । मेयर महतले दक्ष कर्मचारी अभावले कामलाई अझै तीव्रता दिन नसकिएको बताए । साविकको हेटांैडा नगरपालिकाका ११ वडाको विकाससरह उपमहानगरपालिका घोषणा गर्दा समेटिएका ५ वटा गाविसका क्षेत्रहरूलाई पुर्याउनु अहिलेको मुख्य चुनौती रहेको छ उनले बताए ।
भाषा र संस्कृति बुझ्न असमबाट,"काठमाडौं उपत्यकाबाट नेवारहरू कसरी, किन र कहाँबाट असम पुगे र त्यहाँकै स्थानीय भए, त्यसको इतिहासबारे अनुसन्धान गर्न धेरै बाँकी छ । यसलाई लिएर खाली दुई खाले अनुमान मात्र छ । पहिलो, रणबहादुर शाहको पालामा । त्यतिबेला उनले बिफर नभएका सबै बच्चालाई काठमाडौंबाहिर निकाल्ने जुन काम गरे, त्यसैक्रममा केही नेवार असम पुगे । दोस्रो, कोतपर्वपछि जंगबहादुरको भयले पनि केही असमसम्म पुगे । अब यिनै नेवारका अहिलेका पुस्ता आफ्नो जरा सम्म पुग्ने प्रयासमा छन् ।"
ऐन बनाउँदैमा बित्यो वर्षदिन,"सिंहदरबारबाट मात्रै प्रवाह हँुदै आएका सेवा तथा अधिकारलाई संघीय संरचनाअनुसार गाउँ तहसम्म पुर्याउने लक्ष्यअनुसार स्थानीय तहहरूले ऐनकानुन निर्माण, लागू तथा अनुगमनको अधिकार पाएका छन् । मेयर विद्यासुन्दर शाक्य, उपमेयर हरिप्रभा खड्गी श्रेष्ठलगायत जनप्रतिनिधिले जेठ १७ मा पद बहाल गरेका थिए ।"
खेलाडीलाई सदस्यता राजनीति कि अधिकार ?,"पारस खड्काकप्तान, राष्ट्रिय क्रिकेट टोली खेलाडीले यतिका वर्षदेखि जे जति योगदान दिँदै आएका छन् । सन् १९९६ देखि खेल्दै आउँदा खेलाडीले जति देखेको र बुझेको हुन्छ क्रिकेटलाई नजिकबाट त्यसमा खेलाडीको धेरै गुनासो छ । खेलाडी आफैंले हक पाइसकेपछि योग्य उम्मेदवार छान्छन् होला । अहिलेसम्म धेरै खेलाडी स्वतन्त्र छन् । उनीहरूले कुनै पार्टीभन्दा क्रिकेटलाई सोचिरहेका छन् । यतिमात्र हो कि चिनेको दाइ वा भाइभन्दा भोट सही व्यक्तिलाई जानुपर्यो । प्रतिनिधि सही हुनुपर्यो । काम गर्नभन्दा पनि संघमा आउन आतुर मान्छेहरू भेटिन्छन् । यदि तपाई सही व्यक्ति हुनुहुन्छ र राम्रोसँग काम गर्नुभएको छ भने खेलाडी, अम्पायर, प्रशिक्षक, पदाधिकारी, जिल्ला सबैले समर्थन गर्छ । यहाँ काम नगर्ने र काम नगरेपछि खेलाडीको उम्मेदवारी, अम्पायरको उम्मेदवारीलाई लिएर सोच्न लाग्छन् । काम गर्नेलाई यो विधानले अवसर दिएको छ जस्तो मलाई लाग्छ । जसले खेलाडीले राजनीति गरेको छ भन्छन्, उनीहरूले नै क्रिकेटमा राजनीति गरिरहेको छ । मलाई लाग्छ राजनीतिभन्दा पनि हाम्रा खेलाडीको प्रश्न उनीहरूलाई विकास के गर्यौं भनेर सोध्नुपर्ने भएको छ । यो प्रश्नको उत्तर आयो भने हामी एउटा निचोडमा आइहाल्छौं ।"
विश्वकपलाई लामो यात्रा,६ टोलीसम्मिलित एसियाली छनोटबाट दुई टोलीले विश्वकप छनोटको अन्तिम प्रतियोगितामा सहभागिता जनाउने छन् । विश्वकप छनोटको अन्तिम चरणमा आईसीसीको टी२० आई वरीयताको शीर्ष १० मा नअटाएका ६ टोली र एसियाका दुईसहित अन्य ४ क्षेत्रबाट छनोट भएका ८ गरी कुल १४ टोलीले प्रतिस्पर्धा गर्नेछन् । उक्त प्रतियोगिताबाट ६ टोलीले १६ टोलीसम्मिलित आईसीसी ट्वान्टीट्वान्टी विश्वकपमा खेल्नेछन् । विश्वकप छनोटका लागि कुल ७८ टोलीले छनोटमा प्रतिस्पर्धा गर्नेछन् । त्यसमध्ये ६२ टोलीले क्षेत्रीय छनोटमा खेल्नेछन् भने २५ टोली क्षेत्रको अन्तिम छनोटमा पुग्नेछन् ।
बिदा लिँदै वेंगर,"प्रशिक्षण करियरक्लब : न्यान्सी (१९८४८७फ्रान्स), मोनाको (१९८७९४फ्रान्स), नागोया ग्राम्पस (१९९५९६जापान), आर्सनल (१९९६२०१८इंग्ल्यान्ड)उपाधिलिग १ : १९८७८८फ्रेन्च कप : १९९०९१एम्पेरर्स कप : १९९५जेलिग सुपर कप : १९९६प्रिमियर लिग (३) : १९९७९८, २००१०२, २००३०४एफए कप (७) : १९९७९८, २००१०२, २००२०३, २००४०५, २०१३१४, २०१४१५, २०१६१७कम्युनिटी सिल्ड (७) : १९९८, १९९८, २००२, २००४, २०१४, २०१५, २०१७ व्यक्तिगत उपाधिजेलिग वर्ष उत्कृष्ट प्रशिक्षक : १९९६प्रिमियर लिग वर्ष उत्कृष्ट प्रशिक्षक (३) : १९९८, २००२, २००४एलएमए वर्ष उत्कृष्ट प्रशिक्षक (२) : २००२, २००४बीबीसी वर्षका उत्कृष्ट प्रशिक्षक (२) : २००२, २००४फ्रान्स फुटबल वर्ष उत्कृष्ट प्रशिक्षक : २००८"
एपीएफको जित,एपीएफका रुपबहादुर लामा म्यान अफ द म्याच घोषित भए । एपीएफले डिफेन्डिङ च्याम्पियन झापासँग सेमिफाइनल पुग्नका लागि प्रतिस्पर्धा गर्नुपर्नेछ । शनिबार संकटा क्लबले सिक्किम युनाइटेडसँग प्रतिस्पर्धा गर्नेछ ।
दंगाली गोर्खाज् विजयी,टस हारेर ब्याटिङ गरेको बर्दिया टाइगर्सले निर्धारित २० ओभरमा ७ विकेट गुमाई १ सय २९ रन बनाएको थियो । बर्दियाले खराब सुरुवात गरेको बर्दियाका लागि सातौं विकेटमा अविनाश र आकाशले ३६ रनको साझेदारी गर्दै टोलीलाई उकासेका थिए । आकाशले २५ रन बनाए । प्लेयर अफ द म्याच मनोज सुनार घोषित भए ।
प्याराग्लाइडिङ खेलाडी छनोट,"पोखरा (कास) इन्डोनेसियाको जकार्तामा भदौमा हुने १८ औं एसियाली खेलकुदमा प्याराग्लाइडिङले १० खेलाडी छनोट गरेको छ । एसियाडमा पहिलोपल्ट प्याराग्लाइडिङ समावेश हुन लागेको छ । नेपाल प्याराग्लाइडिङ तथा ह्यान्डग्लाइडिङ संघका अनुसार क्रसकन्ट्रीतर्फ विशाल थापा, सुशील गुरुङ, शेरबहादुर गुरुङ, कृष्ण सुनुवार र टिम कप्तानमा विमल अधिकारी छन् । वैकल्पिकमा विजय दाहाल र निसिम थापा छन् । एक्युुरेसीतर्फ युवराज सुनुवार, मदनकुमार सुनुवार, युकेश गुरुङ, विजय गौतम र अनिश भट्टराई छन् । वैकल्पिकमा विशाल थापा र ऋषि पोडे छन् । छनोट खेलाडी पोखरामै प्रशिक्षण क्याम्पमा रहने मुख्य प्रशिक्षक सानुबाबु सुनुवारले बताएका छन् ।"
काठमाडौं ए सेमिफाइनलमा,"काठमाडौं (कास) राष्ट्रिय खेलकुद परिषदको आयोजनामा यौनिक तथा लैङ्गिक अल्पसंख्यकको राष्ट्रिय फुटसल शुक्रबार सुरु भएको छ । दक्षिण एसियामै सरकारीस्तरबाट यस्तो प्रतियोगिता पहिलोपल्ट भएको हो । पहिलो दिन काठमाडौं ए ले पूर्वाञ्चललाई २१ र मध्यपश्चिमाञ्चललाई ६० गोलले हराएर सेमिफाइनल यात्रा तय गर्यो । सुदूरपश्चिमले काठमाडौं बी लाई १० र काठमाडौं बी ले मध्यमाञ्चललाई १० ले हराए । पश्चिमाञ्चलले मध्यपश्चिमलाई २१ ले हरायो भने पश्चिमाञ्चल र पूर्वाञ्चलले गोलरहित खेले । विजेताले ५०, उपविजेताले ३० र तेस्रोले २० हजार रुपैयाँ पुरस्कार पाउनेछन् ।"
माउन्टेन च्याम्पियन,"माउन्टेनले पदमपोखरी भलिबल समूहलाई २५११, २५१४, २५१४ को सेटमा हराएको थियो । बलराम सुवेदी सर्वोत्कृष्ट खेलाडी हुँदा सुशील लो उत्कृष्ट सेटर र कुशल लो उत्कृष्ट स्पाइकर घोषित भए । सबै विजेताका हुन् ।"
आर्मी र बूढानीलकण्ठ सफल,काठमाडौं (कास) नेपाल आर्मी बी प्रथम मनमोहन स्मृति खुला बास्केटबलमा शुक्रबार सेमिफाइनल पुगेको छ । आर्मी बी आयोजक नेकोसलाई ११०५० ले हराउँदै समूह बी को विजेता बन्यो । आर्मीका रामकृष्ण घताने र सिद्धार्थ महर्जनले २५२५ स्कोर जोडे । एसडीसी हाउन्ड्स उपविजेता हुँदै सेमिफाइनल पुग्यो । महिलामा बूढानीलकण्ठले आर्मीलाई ५४२७ ले हराउँदै समूह ए को विजेता बन्यो ।
सिटिजन्स बैंक टेनिस हुने,काठमाडौं (कास) काठमाडौं जिल्ला लनटेनिस संघको आयोजनामा छैटौं सिटिजन्स बैंक खुला लनटेनिस प्रतियोगिता वैशाख १६२२ सम्म हुने भएको छ । प्रतियोगितामा ११ स्पर्धामा १ सय ५० भन्दा बढी खेलाडीले भाग लिने आयोजक संघका अध्यक्ष मनोहरदास मुलले जनाएका छन् । सिटिजन्स बैंकको मुख्य प्रायोजनमा हुने प्रतियोगिताको नगद पुरस्कार राशि ४ लाख ८० हजार रुपैयाँ रहेको छ ।
बिजुक्छे जुगको बयान,"पुनर्जन्म हुन्छ भने यही तरिकाले मात्र हुन्छ भन्ने उनलाई लाग्छ । जीवन जसरी पनि नरहने भएपछि पूरै समाज बदल्न भनेर किन यति मरिहत्ते गर्नु जबकि यी सारा मानिस पनि मरेरै जाने हुन् जो फेरि मानिस भएर कहिल्यै जन्मने छैनन् । किन समाज र त्यसको सुख भनेर जीवन खेर फाल्नु जो कहिले बदलिन्छ भन्ने समेत पनि टुंगो छैन ? एकै क्षण भए पनि किन दु:ख पाउनु त ? बिजुक्छे बोले, एकबारको जुनी भएकैले कसैले कसैलाई दु:ख नदेओस् भन्नुपरेको हो ।:"
मृत्यु : एक उत्सव,"आमाको निधनमा मैले यस्तो कविता पनि लेखें : अर्को जुनी तिमी मेरै आमा भइदिनु है त्यो बेला अहिलेजस्तो छोडी नगइदिनु है यो मनको मन्दिरमा तिम्रो फोटो सजाउँछु तिम्रै भजन गाउँछु, तिम्रै धुन बजाउँछु । प्रस्तुति जनकराज"
गद्दार,"ए, यो उही तिमी हौ ! विजयको अन्तरबाट अनायासै विस्मययुक्त ध्वनि प्रस्फुटित भयो ।अँ, म ! के भनूँ न के भनूँ भएर हेमकान्त अकमकायो ।ऊ पनि तिमी, यो पनि तिमी, कि कसो हेम ?अँ, म, म के भनूँ ? अँ, अब बूढो भइयो । पाटपुर्जा खिया लागेको जिउ रोगको संग्रहालयजस्तो भो । मन लुलो भो । तिमीलाई म के भनूँ, गोविन्द ? अचेल त लाग्न थाल्यो यो असार संसार हो ! कठै !"
म,"आँखैअगाडिको भित्तामाटाँसिएको छचन्द्र, सूर्य अंकितराष्ट्रिय झन्डा,जसले हर साँझबिहानदेशप्रेम सिकाइरहन्छ,तर,सर्टिफिकेटको डंगुरसन्दुकमा थन्काएर,हरियो पासपोर्टमा ल्याप्चे लगाएर,भेडा बाख्राको बथानजस्तैलाइन लागेर,सबैभन्दा निरक्षरतुल्य बनेर,रोबोट बनाउने दुनियाँमारोबोट बनेर,आफ्नो श्रमशील समयबिताइरहँदाकहिलेकाहीं मोबाइलकोग्यालरी खोल्छुर सबैभन्दा मुनि छोपिएकोफोटो निकाल्छु,जहाँ,विश्वविद्यालयकोदीक्षान्त कार्यक्रममादीक्षान्तगाउन लगाएको मेरोफोटो छ ।"
एक मुर्दाको जिउँदो प्रश्न,म मुर्दा लडिरहेछुर जिउादो सोचिरहेछुकहिलेसम्म मिडियामा बजिरहेनेछ बलात्कारका खबरहरु ?कहिलेसम्म सामाजिक सञ्जालमा भाइरल भइरहनेछ हाम्रा अर्धनग्न तस्बिरहरु ?कहिलेसम्म छापिरहनेछौं यही मुद्दामा ?घरबाट निस्कने समयमा आमाहरु कहिलेसम्म पोखिनुपर्ने हो ?अनि कहिलेसम्म बाहरुले छातीमा लहरे खोकी चलाइरहनुपर्ने हो ?
जबर्जस्त फेरिँदै थबाङ,"जे जसो भए पनि युद्ध पर्यटनका हिसाबले यो रुट निकै रोमाञ्चकारी छ । लोकमार्ग बनिसकेपछि पोखरा, वागलुङ हुँदै रुकुमको लुकुम निस्किएर महत, लाबाङ, थबाङ र चुनबाङको बाटो युद्ध पर्यटनका हिसाबले अत्यन्तै छोटो समय र कम खर्चमा युद्धस्थल तथा जनजाति संस्कृति रोमाञ्चक बन्दै हेर्न सकिन्छ । जनयुद्ध राम्रो लाग्नेले पनि कथाहरू सुन्नुपर्छ त्यहाँका । जनयुद्ध नराम्रो लाग्नेहरूले पनि कथा सुन्नपर्छ त्यहाँका । महतदेखि चुनबाङ ८ घण्टाको दूरीमा यति धेरै कुराको अवलोकन गर्न पाउनु पर्यटकका लागि पनि अभूतपूर्व मजा नै हो । जनयुद्धमा नेतृत्व गरेको रुकुमसँग अब समाजवादी बाटोको पनि नेतृत्व गर्नुपर्ने अभिभारा छ । विनोद बुढाले मलाई यो वाक्य बाटोमा १५ पटकभन्दा बढी भने होलान् रुकुमको समाजवादी बाटो ।"
कन्तबिजोग : रामेश्वर धर्मशाला,सुदूर भारतको महत्त्वपूर्ण त्यस भूमिमा नेपाली दाताले नेपाली तीर्थयात्री निम्ति स्थापित गरीदिएको यो अमूल्य स्मारकको सुरक्षा र संरक्षणका बारे दिल्लीस्थित नेपाली दूतावासको ध्यान आकृष्ट हुन सकेकै छैन । नेपाल सरकारले ध्यान नदिने हो भने कराडौं मूल्य पर्ने रामेश्वरस्थित यो नेपाली सम्पत्ति आफ्नो हातबाट गुम्ने निश्चित छ ।
बहुध्रुवीय विश्व : भारतको प्राथमिकता,"आंशिक भए पनि शरणले वस्तुनिष्ठ विश्लेषण गर्ने प्रयास नगरेका होइनन् । तर साउथ ब्लकको कूटनीतिक ह्याङ्ओभर बाट मुक्त हुन सकेका छैनन् । त्यसैले सेवानिवृत्त भएपछि लेखिएको पुस्तक पनि संस्थापनको धारणाभन्दा मौलिक रूपमा पृथक् छैन । राष्ट्रिय स्वार्थलाई उच्च प्राथमिकता दिंदै भारतको अन्तर्राष्ट्रिय छविको सकारात्मक चित्रण गर्दै विदेश नीतिलाई थप सान्दर्भिक र प्रभावकारी बनाउने चिन्तनको प्रतिफलस्वरूप पुस्तकाकार ग्रहण गरेको प्रतीत हुन्छ । तर, भारतको विश्व दृष्टि, शक्तिराष्ट्र हुने महत्त्वाकांक्षा, अमेरिका र चीनका साथै नेपाललगायत छिमेकीप्रतिको धारणा र भारतीय नीति निर्माताको भूराजनीतिक, कूटनीतिक तथा सामरिक दाउपेच बुझ्न भने पुस्तक उपयोगी छ ।"
नियात्रा साहित्यको प्राप्ति,"नियात्राकारले स्पिकर्स कर्नरमा पुग्दा होस् या बाथ सहरमा कुमारी आस्टिनलाई खोज्दै हिँड्दा अथवा स्टोनहेन्जलाई तीन फन्का मार्दा पनि त्यसको रहस्यसँग परिचित हुन नसक्दाको अवस्थालाई होस्, आफ्ना सबै अनुभूतिलाई निर्धक्कसँग पोखिदिएका छन् । लाग्छ, लेखक आफूले हाँकिरहेको गाडीको देब्रे सिटमा बसाएर पाठकलाई पनि युरोप घुमाउन सफल भएका छन् । युरोपका वैज्ञानिक, कलाकार, साहित्यकारहरूको घर अर्थात् म्युजियमलगायत अन्य हत्त्वपूर्ण ठाउँ, जस्तै : स्पिकर्स कर्नर, स्टोनहेन्ज, पिसा टावर, भ्याटिकन सिटी, प्राचीन रोम, नेपल्स, डेथ ट्रयाम्प, समुद्रमुनिको रेलयात्रा आदिको अवलोकन भ्रमण गर्दाको रोमाञ्चक अनुभूतिलाई यस कृतिमा आकर्षक रूपमा उतारिएको छ । विचार, अनुभूति, कला, वर्णन, जानकारी, ज्ञान आदिको संयोजनबाट प्रस्तुत नियात्रासंग्रह संग्रहणीय बनेको छ ।"
डायास्पोरा : गहिरो दृष्टि,"लडाइँको मैदानमा उहिले मलाया जाने नेपालीको कथा अब अर्कै स्वरूपमा विस्तारित भैसकेको छ । नेपाली जाति आज फिजी पुगेका छन्, फिजी टापुमा मात्रै ११ हजार गोर्खाली रहेको तथ्यांक छ । संसारका ७० भन्दा बढी देशमा नेपालीहरूको उपस्थिति औपचारिक रूपमै देखिएको छ । लाहुरेको डायास्पोरा आफ्नै छ, श्रमिकको डायास्पोरा पनि अलग छ । प्राज्ञिक अनुसन्धान तहको नेपाल प्रज्ञा प्रतिष्ठानले डायास्पोरिक सेल स्थापना गर्नै लागेको सन्दर्भमा भट्टराईको कृति एउटा गहिरो र वस्तुपरक शोध सामग्री हुन सक्छ । नेपाली सन्दर्भमा डायास्पोरिक चेतना विस्तारमा यो कृति अर्थपूर्ण भए पनि एउटा जिज्ञासा भने उब्जिरहेकै हुन्छ । त्यो हो, लेखकले नेपाली स्रष्टा र लेखकले विदेश भूमिमा पुगेर गरेका साहित्यिक रचना (कृति) हरूको सकारात्मकतालाई खुलेरै औंल्याएका छन् । हार्वडको चौतारी, क्यापिटल हिल, अमेरिका ओ अमेरिका, रेगिस्तानी सपनाहरू, सीमाहीन विम्बहरू, बेलायतको आँगन र घरधनीहरू, एटलान्टिक स्ट्रिट, पातालकी प्रेयसीजस्ता नामहरू त डायास्पोरिकप्रतीकमा उभिएका छन् । तर, यी कृतिभित्रको गुदी भने कति बाहिरी प्रभाव र प्रयोगमा आधारित छ, त्यसको मूल्यांकन भने डायास्पोरा : सिद्धान्त र समालोचना कृतिमा छुट भएजस्तो देखिन्छ ।"
थ्रीस्टारको स्तर,"घरेलु फुटबलमा थ्रीस्टारलाई टक्कर दिने टिम आर्मी, मनाङ नै हुन् । त्यसपछि पर्छन् पुलिस, झापा, एपीएफ र संकटा । अरू टिम त प्रतियोगितापिच्छे फेरिने गर्छन् । थ्रीस्टारका प्रशिक्षक मेघराज केसी भने टिम अझै बलियो भइनसकेको बताउँछन् । लिग हुन्छ र नेपालमा फुटबलको माहोल फर्किन्छ भनेर टिम बनाउने प्रयासमा छौं तर सोचेजस्तो टिम अझै बनेको छैन, उनले भने, व्यवस्थापनले दिएको वचन पूरा गरिरहेको छ । खेलाडीले पनि जिम्मेवारी पूर्णत: निर्वाह गर्ने प्रयास गरिरहेका छन् । व्यवस्थापन, प्रशिक्षक र खेलाडीको संयोजनले नै पाँच उपाधि सम्भव भयो । अब थ्रीस्टारलाई थप स्तरीय बनाउन चाहन्छौं ।"
च्याम्पियन उद्यान,"गौरीटार त केवल एक प्रतिनिधि मात्र हो । नेपालमा योजना आउँछन् तर कार्यान्वयनको प्रक्रियामा जान नपाउँदै सेलाउँछन् । कार्यान्वयनमा अगाडि बढे पनि सम्बन्धित निकायमा व्यक्ति परिवर्तन भएपछि निर्माण कार्य ठप्प हुन्छ । हालसम्म सुविधासम्पन्न रंगशाला नहुनुले नेपालको खेलकुदमा परेको समस्या सबैमाझ प्रस्ट छ । भएको कामचलाउ रंगशाला पनि भूकम्पले क्षतिग्रस्त अवस्थामा छ । भूकम्पको तीन वर्ष बितिसक्दा पनि पुनर्निर्माणको कार्यले गति लिन सकेको छैन । बिग्रेको संरचना भत्काउने काम बल्ल सुरु भएको अवस्था छ, त्यो अब फेरि कहिले बन्ने हो त्यसको टुंगो छैन । रंगशालाको हालजस्तै नेपालको खेलकुद क्षेत्रको हाल पनि उस्तै छ, लथालिंग !"
केकी एक्सप्रेस,"हाम्रो फिल्मीसम्पदा साह्रै कमजोर छ । सामान्य कथावस्तुमा रमाइरहेका छन् । थोरै लगानीमा हावादारी गफ दिएरै रमाइरहेका हामी यस्तै कमजोर चलचित्र प्रदर्शन गरेर रमाइरहेका हामी आत्मप्रशंसा गरिरहन्छौं । चलचित्रकर्मीहरू आफ्नो चलचित्रभन्दा उत्कृष्ट चलचित्र त संसारमा बनेकै छैन भन्ने आत्मरतिमा रमाइरहेका छन् । उनीहरूको यस्तो बुझाइ निकै खतरानाक हो भन्छिन् केकी । मैले सारा जीवन अभिनय र नेपाली चलचित्रलाई दिएकी छु । मेरो घर, परिवार, साथीभाइ र संसारनै चलचित्र हो, केकी कुराको सार थियो केकी अधिकारी जीवनको कुनै कालखण्डमा चलचित्र इतिहासले सधैं सम्झियोस् भन्नेबाहेक कुनै ठूलो सपना छैन । रामजी ज्ञवाली"

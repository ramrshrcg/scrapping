शीर्षक,विवरण
प्रधानमन्त्रीको भारत भ्रमण: अरुण तेस्रो दुवै नेताले शिलान्यास गर्ने,तीन वर्षअघि सतलज र लगानी बोर्डबीच परियोजना विकास सम्झौता (पीडीए) भएको थियो । पीडीएअनुसार आयोजनाबाट उत्पादित कुल विद्युत्को २१९ प्रतिशत बिजुली नेपाललाई नि:शुल्क उपलब्ध गराउनुपर्नेछ । उत्पादन थालेको २५ वर्षपछि आयोजना नेपाललाई हस्तान्तरण गरिने पीडीएमा उल्लेख छ । उक्त अवधिमा आयोजनाबाट नेपालले ३ अर्ब ४८ अर्ब रुपैयाँका अलावा एक खर्ब १६ अर्ब रोयल्टी र ८० अर्ब रुपैयाँ आयकर प्राप्त गर्नेछ । कम्पनीले व्यावसायिक उत्पादन सुरु गरेको १० वर्षसम्म शतप्रतिशत आयकर छुट र त्यसको पाँच वर्षपछि नेपाल सरकारले ५० प्रतिशत आयकर छुट दिने प्रावधान पनि पीडीएमा समेटिएको छ । आयोजनाको कुल अनुमानित लागत एक खर्ब चार अर्ब रुपैयाँभन्दा बढी छ । नेपालले प्राप्त गर्ने नि:शुल्कबाहेकको बिजुली भारत निर्यात गरिए अकासिँदै गएको भारतसँगको व्यापारघाटा कम गर्न सघाउ पुग्ने अपेक्षा गरिएको छ ।
प्रधानमन्त्रीको भारत भ्रमण: सहमति जुटाउने गृहकार्य,जलस्रोतका ५ मुख्य एजेन्डा१ बिजुली विनिमय गर्न इनर्जी बैंकिङ२ महाकाली सन्धिको कार्यान्वयन र पञ्चेश्वर आयोजना निर्माण३ बुटवलगोरखपुर अन्तरदेशीय प्रसारण लाइन निर्माणको मोडालिटी४ भारतको अनुदार निर्देशिकामा संशोधन५ लम्कीबेलौरी अन्तरदेशीय प्रसारण लाइन निर्माण
प्रदेश कानुनका नमुना तयार,प्रदेश र केन्द्र सरकार दुवैमा वाम गठबन्धन रहेकाले प्रदेश सरकारले केन्द्रबाट बनाइएको नमुना कानुनलाई हुबहु रूपमा प्रदेशसभामा लैजाने सम्भावना छ । प्रदेशसभामा वाम गठबन्धनकै बहुमत रहेकाले प्रदेश २ बाहेक अन्यमा केन्द्रबाट बनेका नमुना कानुन नै पास हुने स्थिति छ । प्रदेश २ मा पनि संघीय समाजवादी फोरम नेतृत्वको सरकारलाई वाम गठबन्धनले समर्थन गरेको छ । त्यसैले त्यहाँ पनि केन्द्रबाट बनाइएका नमुना कानुन धेरै परिमार्जन हुने सम्भावना कम छ ।
युट्युबको रोयल्टी कसको ?,"म्युजिक नेपाल र सङ्स नेपालजस्ता च्यानल भने आफूले रोयल्टी वितरण गर्दै आएको दाबी गर्छन् । म्युजिक नेपालका थापाले निरन्तर रोयल्टी बुझाउँदै आएको कान्तिपुरलाई बताए । कम्पनी वा वनर प्रोड्युसरलाई युट्युबको रोयल्टी दिने गरेका छौं, उनले भने, कन्टेन्ट आईडी क्लेमको कुराचाहिँ युट्युबको सिस्टमले गर्दा हो । हामीलाई सम्पर्क गरे कुरा सजिलै सेटल भइहाल्छ । सङ्स नेपालका भिडियो म्यानेजर अदुल मानन्धर पनि प्रत्येक तीन महिनामा रोयल्टी बुझाउने गरेको बताउँछन् । सर्जक र म्युजिक नेपालबीच ५०५० प्रतिशतमा सम्झौता हुने गरेको उनको भनाइ छ ।"
गरिबी शून्यमा झार्छु,कोइरालालाई मदन भण्डारी पत्रकारिता पुरस्कारकार्यक्रममा प्रधानमन्त्री ओलीले यस वर्षको मदन भण्डारी राष्ट्रिय पत्रकारिता पुरस्कार स्तम्भकार कमल कोइरालालाई प्रदान गरे । एमाले प्रचार विभागले स्थापना गरेको पुरस्कारको राशि ५० हजार ५ सय ५५ रुपैयाँ छ । कोइरालाले प्राप्त गरेको पुरस्कारको राशि द्वन्द्वकालमा मारिएका पत्रकार वीरेन्द्र साहको परिवारलाई हस्तान्तरण गर्ने घोषणा गरे । कोइराला पूर्वसांसद र पूर्वराजदूत पनि हुन् । मदन भण्डारी राष्ट्रिय पत्रकारिता पुरस्कार गत वर्ष फोटो पत्रकार चन्द्रशेखर कार्कीले पाएका थिए ।
एक चौथाइ डाक्टर फेल,"बीडीएस गरेका ३ सय ४ जनाले परीक्षा दिँदा २ सय ६५ जना दाँतका डाक्टरले लाइसेन्स परीक्षा पास गरेका थिए भने ४२ जना फेल भएका थिए । परीक्षामा मोबाइल, क्याल्कुलेटर, स्मार्ट घडीलगायत कुनै प्रकारका इलेक्ट्रोनिक साधन ल्याउनसमेत निषेध गरिएको थियो ।"
साउदीमा बन्धक महिलाको उद्धार,"मेरो श्रीमान् र बुबाको मृत्यु हँुदा पनि नेपाल जान दिएन, उनले भनिन्, अब नेपाल जान पाउँदिनँजस्तो लागेको थियो । यहीँ मरिन्छ कि भनेर पीर लाग्थ्यो । उनले आफूसँग भएको परिवार र आफन्तको फोन नम्बरसमेत खोसेर राखिएको बताइन् । कुमाललाई झन्डै ७ वर्षको तलब ३० हजार रियाल श्रम अदालतमा मुद्दा हालेर दिलाइदिएको पौडेलले बताए । गंगामाया दूतावासको सेल्टरमा रहेको र उनलाई प्रक्रिया पूरा गरेर नेपाल पठाउने तयारी भइरहेको उनले जानकारी दिए ।"
"गृहमन्त्रीको ८२ बुँदे कार्ययोजना: वाचा गर्दै, बेवारिस छाड्दै","राजमार्गमा प्रत्येक सय किलोमिटरमा सवारी फिटनेस सेन्टर राख्ने, नमुनाका रूपमा दुई प्रदेशमा एकएक लागूऔषध दुव्र्यसन उपचार तथा पुन:स्थापना केन्द्र सञ्चालन गर्नेसम्मका कुरा यसमा समावेश छन् ।"
विमान दुर्घटनाको मृतक संख्या ५१ पुग्यो,काठमाडौं (कास) यूएस बंगला विमान दुर्घटनामा मृत्यु हुनेको संख्या ५१ पुगेको छ । त्रिभुवन अन्तर्राष्ट्रिय विमानस्थल खोज तथा उद्धार डिभिजनका प्रबन्धक सञ्जयकुमार साहका अनुसार दिल्लीको एपोलो अस्पतालमा उपचार गराइरहेकी अछामकी प्रिन्सी धामी र बंगलादेशमा उपचार गराइरहेका शाहीन बेपारीको उपचार क्रममा निधन भएको छ । दुर्घटनाकै दिन ४९ को मृत्यु भएको थियो । शाहीन घटनाको सातापछि ढाका फर्केर थप उपचार गराउँदै थिए । घाइतेमध्ये दुई बंगलादेशी र एक नेपाली सिंगापुरमा उपचार गराइरहेका छन् । राजधानीका विभिन्न अस्पतालमा भर्ना गरिएका २० घाइतेमध्ये हाल एक नेपाली मात्रै मेडिसिटीमा उपचाररत छन् ।
एकता संयोजन समिति बैठक डाकियो,काठमाडौं (कास) एमाले र माओवादी केन्द्रबीचको पार्टी एकतासम्बन्धी प्रस्तावमा छलफल गर्न वाम एकता संयोजन समितिको बैठक बोलाइएको छ । प्रधानमन्त्री एवं एमाले अध्यक्ष केपी ओलीले मंगलबार अपराह्न ४ बजे प्रधानमन्त्री निवास बालुवाटारमा बैठक डाकेका छन् । एकता सम्बन्धी राजनीतिक र विधानसहितको संगठनात्मक प्रस्तावमाथि समितिमा छलफल हुने जनाइएको छ ।
साउन १ देखि एकीकृत सम्पत्ति कर,"कार्यविधिमा सम्पत्ति मूल्यांकन समिति गठन, विवरण संकलन, मूल्यांकन प्रक्रिया, कर निर्धारण र असुली, कर छुट, दण्ड र पुरस्कारजस्ता एकीकृत सम्पत्ति कर कार्यान्वयनसँग सम्बन्धित विषय समावेश गरिएको छ । स्थानीय तहलाई स्रोतसाधन सम्पन्न बनाउन उक्त करलाई प्रभावकारी रूपमा कार्यान्वयन गर्नुपर्ने मन्त्रालयका अधिकारीको भनाइ छ ।"
प्रधानमन्त्रीको भारत भ्रमण: पञ्चेश्वर पर्खिएको पर्खियै,"सन्धिमा भएका प्रावधान कार्यान्वयन नगरेर भारतीय पक्षले विभिन्न जटिलता थप्दै गएको डा पन्तको भनाइ छ । प्रधानमन्त्रीको भ्रमणमा यसबारे थप सहमति गर्दा निकै चनाखो हुनुपर्ने देखिन्छ, उनी भन्छन् । महाकालीको नहर निर्माणमा समेत भारतले अल्झाइरहेको सिँचाइ सम्बद्ध विज्ञहरू बताउँछन् । टनकपुर ब्यारेजको सिल लेभलको विवाद टुंगो लागे पनि दुवै पक्षबीच लिखित रूपमा हस्ताक्षर भएको छैन । भारतीय क्षेत्रमा गरिनुपर्ने १२ सय मिटर नहर निर्माण अझै हुन सकेको छैन, जुन नहर नबन्दासम्म पानीमा नेपालको अधिकार स्थापित हुन गाह्रो भएको छ । विगतमा नेपालले टनकपुर ब्यारेजबाट प्राप्त गर्ने पानीको सतहका विषयमा विवाद रहे पनि अहिले उक्त विवाद लगभग टुंगिएको छ, महाकाली सिँचाइ आयोजनाका निर्देशक इन्द्रदेव भट्टले भने, जलाशयको २ सय ४४ दशमलव २५ मिटर उचाइबाट नेपालले पानी पाउने उच्चस्तरीय छलफलमा सहमति भइसकेको छ ।"
रेलवे विस्तारको आशा,वीरगन्जदेखि अमलेखगन्जसम्म रेलवे सेवा विस्तारको माग पनि भारतसँग गर्नुपर्ने उनले सुझाए । यसले गर्दा भारतबाट कच्चा पदार्थ आयात गर्ने उद्योगहरूलाई ठुलो फाइदा पुग्ने उनले बताए ।
लेखा प्रमुख पक्राउ,बेरुजुको स्थानीय स्तरमा छानबिन भइरहेको थियो । छानबिन समितिले पनि छिट्टै प्रतिवेदन पेस गर्ने जनायो । अन्य व्यक्तिका नाममा समेत बेरुजु देखाए पनि लेखा प्रमुख श्रेष्ठले सबै काम आफैंले गरेको लिखित गरेका थिए । मलेपको प्रतिवेदन प्राप्त भएपछि यही चैत ६ गतेको कार्यपालिकाको बैठकले नगरपालिकामा भएको बेरुजु छानबिन गर्न खाँदबारी नगरपालिका५ का कार्यवाहक वडा अध्यक्ष श्यामप्रसाद निरौलाको अध्यक्षतामा समिति गठन गरेको थियो ।
सिन्डिकेटको सकस,"सर्वोच्च अदालतले गत वर्ष सरकारलाई सिन्डिकेट खारेज गर्न आदेश दिएको थियो । त्यसअघि पनि सिन्डिकेट प्रणाली हटाउन सर्वोच्चबाट आदेश जारी भएको थियो । सवारी तथा यातायात व्यवस्था ऐन, २०४९ ले सिन्डिकेट गर्न नपाइने भनेको छ । सरकारले पनि पटकपटक सिन्डिकेट अन्त्य गर्ने निर्णय गरेको छ । तर पनि यो प्रथा ज्यूँका त्यूँ रहिरहेका बेला सरकारले पछिल्लो पटक आइतबार रुट (बाटो) निर्धारण निर्देशिका २०७४ जारी गरेको छ । निर्देशिकाले रुट इजाजत लिन यातायात व्यवसायीका संघ, संगठनबाट सिफारिस लिनुपर्ने बाध्यकारी व्यवस्था हटाएको छ, जुन सराहनीय छ । यो निर्देशिका कार्यान्वयनको परीक्षण भने अरनिको राजमार्गबाटै हुँदै छ । यसमा सरकार सफल हुन सक्यो भने अन्य सडकमा सिन्डिकेट प्रथा नरहन सक्छ र प्रतिस्पर्धात्मक वातावरण सिर्जना भई सेवा सर्वसुलभ, गुणस्तरीय र भरपर्दो बन्न सक्छ ।"
सिद्धान्त र व्यवहारको बेमेल,"बैठाननिर्वाचन प्रणालीमा सुधार अनिवार्य छ । विकृति हटाउने दुई विकल्प छन् पहिलो हुने निर्वाचित हुने निर्वाचन प्रणाली र समानुपातिक निर्वाचन प्रणालीबीच क्षतिपूर्तिको व्यवस्था गर्नुपर्छ । यसको विकल्पमा समानुपातिक निर्वाचन प्रणालीमात्र अपनाएर समानुपातिक समावेशी प्रतिनिधित्व गर्न सकिन्छ । समानुपातिक क्लस्टर, सामाजिक न्याय र राजनीतिक बहिष्करणका आधारमा तोकिनुपर्छ । नत्र यसले हाम्रो लोकतन्त्रलाई गिज्याउनेछ ।"
आत्मनिर्भर बन्न सहकारी,अब राज्यले सहकारीले संकलन गरेको पुँजीलाई ठूला आयोजनाहरूमा लगानी गर्नका लागि पनि सहज रूपमा ढोका खोलिदिनुपर्छ । समृद्ध नेपाल निर्माण र आत्मनिर्भर मुलुकका लागि सहकारीको अपरिहार्यतालाई मनन गर्दै सहकारीमैत्री वातावरण सिर्जना गर्नु आजको आवश्यकता हो ।
शिक्षामन्त्रीसँग आग्रह,"पाठ्यपुस्तक लगाउने क्रममा संगठन, सञ्चालक, प्रिन्सिपलहरू प्रकाशकहरूको प्रभावमा परेको प्रस्ट देखिन्छ । एउटा तीन सय रुपैयाँ मूल्य राखेको पाठ्यपुस्तकमा पचास प्रतिशतभन्दा बढी ती संगठन, विद्यालय वा व्यक्तिको नाममा कमिसन दिने र त्यसको प्रत्यक्ष असर आम सर्वसाधारण अभिभावकलाई पार्ने निकृष्ट खेल भइरहेको छ । यस्तो परिस्थितिलाई पनि बेवास्था गरी मन्त्रीले बस्नु गलत हो । के क्रान्तिकारी शिक्षामा यस्तै हुन्छ ? माननीय मन्त्रीज्यू, यदि यहाँलाई यो तथ्यको जानकारी छैन भने तत्काल छानबिन गर्ने निकाय बनाइयोस् । आगामी वर्षदेखि हरेक प्रदेशमा नै पाठ्यपुस्तक छाप्ने व्यवस्था गरी निजी वा सामुदायिक विद्यालयहरूले लगाउने पाठ्यपुस्तक सरकारी तवरबाट नै अंग्रेजी वा नेपाली माध्यममा प्रकाशन गरी अर्बौंको घोटाला हुने क्रियाकलाप बन्द होस् । देवीप्रसाद अधिकारीनीलकण्ठ ब क्याम्पस, धादिङ"
अविश्वासिला प्रचण्ड,"लामो समय भूमिगत राजनीति गरी गणतन्त्र स्थापनामा महत्त्वपूर्ण भूमिका खेलेका माओवादी केन्द्रका अध्यक्ष प्रचण्डको अन्तर्वार्ता पढियो । नपत्याउँदा निर्णय गर्नमा माहिर प्रचण्डले आलोपालो सरकार चलाउने समझदारीलाई घुमाउरो पाराले स्वीकार गरेका छन् । काङ्ग्रेससँग सत्ता तालमेल गरी सरकारमा संलग्न भएकै बखत भएको संघीय संसदको चुनावमा एमालेसँग चुनावी साँठगाँठ गरी पार्टीको अस्तित्व जोगाउन सफल प्रचण्डले फेरि कुनै दुर्घटना नै हुँदैन भन्न नसकिने बताएर स्थिर सरकारको आशामा रहेका जनतालाई निराश पारेका छन् । प्रचण्डको विगत त्यति विश्वसनीय नरहेको घामजत्तिकै छर्लङ्ग छ । सम्मानजनक र बराबरी सिद्धान्तमा आधारित भएर पार्टी एकता हुनुपर्छ भन्ने अड्डी कसेर प्रचण्डले कतै वाम एकतालाई छिन्नभिन्न पार्न खोजेका त हैनन् ? एसपी बडुकृष्णपुर६, कञ्चनपुर"
प्रतिबद्धता गरेको रकम आएन,"एक वर्षअघि भएको अन्तर्राष्ट्रिय लगानी सम्मेलनमा वाचा गरिएको १४ खर्ब रुपियाँ लगानी मध्येको एक पैसा पनि नआएको समाचारले हाम्रो देशको अवस्था कस्तो छ, त्यो छर्लंग हुन्छ । व्यापार गरेर मुनाफा गर्ने उद्देश्यले सुरु गरिएका योजनाहरूमा दसांै राजनीतिक दलका मजदुर संगठनहरूका इकाइ गठन गरेर काम नै नगर्ने र त्यसको साथै समयसमयमा चन्दा पनि माग्ने गरिन्छ, अझ टोले गुन्डादेखि बिभिन्न क्लबहरूले माग्ने चन्दा त अल्लग्गै भयो । लगानी गरेपछि मेरो लगानीको सुरक्षा हुन्छ भन्ने अवस्था नभएको हाम्रोजस्तो देशमा कुनै किसिमको वैदेशिक लगानी आउनु भनेको निकै कठिन प्रक्रिया हो । यदि लगानी आकर्षित गर्ने हो भने सरकारले लगानी सुरक्षित हुने वातावरण निर्माण गर्नुपर्छ, यदि यस्तो नहुने हो भने वैदेशिक लगानी आउने कुरा गर्नु नै ब्यर्थ छ । नवीन रायमाझीसंयुक्त राज्य अमेरिका"
अर्थमन्त्रीलाई अवसर,"यसरी देशका आर्थिक परिसूचकहरू नकारात्मक रहेका, ८० प्रतिशत आन्तरिक ऋण उठेको, चालु आवमै ४८ अर्ब बजेट घाटा भएको, अनुमानित कर, भन्सार महसुल उठ्न नसकेको जर्जर आर्थिक अवस्थामा जकडिएको मुलुकमा अर्थमन्त्री डा युवराज खतिवडाले श्वेतपत्र जारी गरी राज्यको आर्थिक स्थिति खुला पारिदिने साहस गरी सराहनीय काम गर्नुभएको छ, जसलाई आर्थिक सुधारोन्मुख कदम मान्नैपर्छ । नयाँ सरकार गठन भएको २ महिना नपुग्दै अर्थमन्त्रीलाई केवल विरोधका लागि विरोध र नकारात्मक प्रश्न तेर्साइरहेको परिप्रेक्ष्यमा सकारात्मक सोचसाथ उल्लिखित आलेखबाट बजेटको आकार, अकासिँंदै गएको दैनिकी र खुम्चिँदै गएको विकास खर्च, अप्रत्यक्ष कर निर्भर राजस्व प्रणाली, सिन्डिकेट प्रथा, उत्पादन अभिवृद्घि र आर्थिक अनुशासनका साथै छली भइरहेको भन्सार महसुल, घरबहाल करलाई समेटेर गम्भीरतापूर्वक आजसम्मको ज्ञान र अनुभवको आधारमा बुद्घिमत्तापूर्वक सुधार गर्नुपर्ने भएको छ भने संघीयतामा पदार्पण गरेको मुलुकको आर्थिक व्यवस्थापन गर्न आवश्यक परेमा कठोर कदम चालेर मितव्ययिता अपनाउँदै अनावश्यक र अनुत्पादक खर्च निरुत्साहित गर्दै सामुन्ने तेर्सिएका चुनौतीको सामना गर्दै आर्थिक अवस्थालाई माथि उठाउनुपर्ने जिम्मेवारी तथा अवसर दुवै छ । डा गंगाराज अर्यालपाणिनी८, पाली अर्घाखाँची"
शिक्षक व्यवस्थापनका उपाय,"सामुदायिक विद्यालयमा नियुक्त हुने शिक्षक व्यवस्थापन अर्को चुनौती रहेको छ । शिक्षा नवौं संशोधनद्वारा अधुरो अस्थायी शिक्षक स्थायी गर्ने असफल प्रयास तुहिएको छ । शिक्षा ऐन दसौं संशोधनमार्फत निम्न उपायद्वारा सामुदायिक विद्यालयका शिक्षक व्यवस्थापन गर्न सकिन्छ ।१) अस्थायी शिक्षक नियुक्ति नै नगर्ने ।२) जागिर खुवाउनकै लागि दरबन्दी सिर्जना नगर्ने ।३) अनिवार्य अवकाश प्राप्त गर्ने मितिदेखि लागु हुनेगरी शिक्षकलाई परीक्षाद्वारा आयोगले अग्रिम नियुक्ति दिने । हाजिर भएदेखि सेवासुविधा उपलब्ध गराउने ।४) कम्तीमा १० जना तहगत र विषयगत शिक्षक स्थायी नियुक्ति गरी पुन: दरबन्दीमा राख्ने ।५) स्थायी शिक्षक नियुक्ति गर्दा स्नातकोत्तर योग्यता माग गरी आधारभूत तहमा मात्र खुला विषयगत रूपमा प्रतिस्पर्धा गराउने ।६) माध्यमिक तहमा शतप्रतिशत स्थायी शिक्षक आन्तरिक प्रतिस्पर्धाबाट बढुवा गर्ने ।७) १० वर्ष स्थायी सेवा गरेका माथिल्लो योग्यता भएका शिक्षकको श्रेणी तथा तह बढुवा गर्ने ।८) पेन्सन प्रयोजनका लागि शतप्रतिशत अस्थायी सेवा गणना गर्ने ।९) कार्यरत सबै तह, प्रकार र विषयका शिक्षकहरूलाई एक पटकका लागि खुला प्रतिस्पर्धा गर्नका लागि उमेरको हद नलगाउने । शतप्रतिशत दरबन्दीमा खुला प्रतिस्पर्धा गराउने । असफल हुनेलाई कम्तीमा ५ वर्ष सेवा गरेकालाई स्थायीसरह औषधी तथा उपादानको व्यवस्था गर्ने ।१०) शिक्षक पद खाली हुनासाथ पुन: दरबन्दीबाट पूर्ति गर्ने । एक दिन पनि शिक्षकविहीन हुनु नपर्ने व्यवस्था गर्न अनिवार्य अवकाश मितिलाई ध्यान दिने ।११) शिक्षक संघसंगठन खारेज गरी एकल महासंघ गठन गरी स्वतन्त्र उम्मेदवारीद्वारा पनि महासंघको सदस्य बन्न पाउने व्यवस्था गर्ने ।१२) शिक्षकलाई कम्तीमा ५ वर्षमा एकपटक अनिवार्य सरुवा गर्ने ।१३) जुन तहको विद्यालय छ, त्यही तहको स्थायी र वरिष्ठ शिक्षकलाई प्रधानाध्यापक नियुक्त गर्ने ।१४) कुनै पनि शिक्षक राजनीतिक दलको सदस्य भएमा तुरुन्त सेवाबाट हटाउने ।१५) शिक्षकका सेवासुविधा अन्य राष्ट्रसेवक कर्मचारीको भन्दा एक तह माथि कायम गर्ने ।१६) अध्यापन अनुमति पत्रलाई विषयगत रूपमा अद्यावधिक गराउने ।१७) साविक उच्च माविमा प्रदान गरिएको अनुदान वा दरबन्दीलाई अंग्रेजी र नेपाली विषयमा रूपान्तरण गर्ने । कुसुम न्यौपाने मध्यबिन्दु११, नवलपरासी"
दण्डित हुनुपर्नेहरू पुरस्कृत हुँदा मन खिस्रिक्क हुन्छ,"तपाईं फेरि त्यस्तै किसिमको न्यायिक समितिको आवश्यकता छ भन्ने ठान्नुहुन्छ ? यस्तै बदमासी भइरहने हो भने त समिति चाहिन सक्छ । जिम्मेवारी र जवाफदेहीबाट कोही पनि मुक्त छैन, न्यायाधीश पनि हुनुहुन्न ।"
जस लिन अर्थतन्त्रलाई नकारात्मक देखाइयो,"कर छुटको विषयमा सञ्चारकर्मीको जिज्ञासामा उनले उत्तर दिन चाहेनन् । कुनै उद्योगलाई दिएको छुट उचित लाग्दैन भने कानुन संशोधन गरे भइगयो नि, उनले भने । सेयर बजारको विषयमा अनुत्पादक भन्न नमिल्ने उनले बताए । यो अर्थतन्त्रको ऐना हो । कुनै पनि मुलुकमा लगानीको वातावरण कस्तो छ सरकारलाई विश्वास गर्छन् कि गर्दैन भन्ने सन्देश सेयर बजारले दिने हो, उनले भने, अहिले सरकार आएपछि निरन्तर घटिरहेको छ । यसलाई सुधार गर्न सरकारले ध्यान दिएको छैन ।"
व्यापार सहजीकरणका मुद्दा प्राथमिकतामा,"आईसीपी सञ्चालनपछि आयात र निर्यातका लागि अलगअलग बाटो प्रयोग हुनेछ । साथै अत्याधुनिक भन्सार प्रणालीलाई आश्यक पर्ने सबै पूर्वाधार जडान गरिएको छ । पशु, खाद्य, प्लान्ट सबैका क्यारेन्टाइन कार्यालयहरू पनि एउटै परिसरमै रहेकाले व्यवसायीहरूलाई सहज हुनेछ । अध्यागमनको कार्यालय पनि परिसरभित्रै रहनेछ । कुल ४ अर्बको परियोजनामा जग्गा र त्यसको मुआब्जा दिने जिम्मा नेपालको थियो भने पूर्वाधार निर्माण भने भारतीय पक्षबाट भएको हो । विराटनगर, वीरगन्ज, भैरहवा र नेपालगन्जमा आईसीपी निर्माण गर्ने सम्बन्धमा नेपाल र भारतबीच २०६३ सालमा सम्झौता भएको थियो ।"
रेल लाइन विस्तारको मुद्दा सम्बोधन हुने आशा,"वीरगन्ज उद्योग वाणिज्य संघका अध्यक्ष ओमप्रकाश शर्माले भारत सरकारसँग रक्सौलदेखि सिमरा हुँदै अमलेखगन्जसम्म रेल लाइन विस्तारको माग गर्नुपर्ने बताउँछन् । अर्का उद्योगी प्रदीप केडिया सन् १९९६ को व्यापार सम्झौतालाई परिमार्जन गर्दै दुई देशबीच रहेको व्यापार घाटाको अन्तर कम गर्न विशेष प्रयास गर्नुपर्ने सुझाउँछन् । भारतसँगको व्यापार घाटा कम गर्न प्रधानमन्त्रीले विशेष पहल गर्नुपर्छ, उनले भने ।"
कानुनविपरीत सेयर निष्कासन नगर,"यसरी गैरकानुनी ढंगबाट सार्वजनिक निष्कासन गरिएका धितोपत्रहरूमा लगानी गर्दा लगानीकर्ताको लगानी जोखिममा पर्न सक्ने हुनाले यस्ता धितोपत्रहरूमा लगानी नगर्न बोर्डले आग्रह गरेको छ । बोर्डले विगतमा यस्ता गैरकानुनी ढंगबाट सार्वजनिक रूपमा धितोपत्र निष्कासन गर्न लागेका संगठित संस्थालाई रोक लगाई लगानीकर्तालाई सतर्क गराएको थियो, विज्ञप्तिमा भनिएको छ ।"
दोर्दी १ निर्माण सुरु,आयोजनामा ६६ मेगावाटका दुईवटा फ्रान्सिस टर्बाइन हुनेछन् । दोर्दी गाउँपालिका ६ ढोडेनीको काल्चैबेंसीमा बाँध बाँधेर ल्याइएको पानीलाई मालेबगरमा निर्माण गरिने विद्युत्गृहमा खसाली विद्युत् उत्पादन गरिने डिजाइन छ ।
निर्माण सामग्रीको भाउ बढ्दा भूकम्पपीडित प्रभावित,"उत्पादन लागत, क्लिंकर आयातमा समस्यालगायतको बहानामा व्यवसायीले १५ दिनमै ५ पटक मूल्य बढाएका थिए । उद्योग अनुगमनका क्रममा मूल्य वृद्धिको कारण अन्तर्राष्ट्रिय बजारमा कच्चा पदार्थको मूल्य वृद्धि भनिए पनि क्लिंकर आफैं उत्पादन गर्ने उद्योगले समेत मनोमानी मूल्य वृद्धि गरेको प्रतिवेदनमा उल्लेख छ । मूल्य वृद्धिको चौतर्फी विरोध र सरकारले अनुगमन तीव्र बनाएपछि व्यवसायीले मूल्य घटाएका थिए । हाल अनुगमन ठप्प भएपछि व्यवसायीले पुन: मनोमानी रूपमा मूल्य बढाएका हुन् । अनुगमन ठप्प भएपछि उपभोक्ता अधिकारकर्मीहरूले विरोध गर्दै आएका छन् । बजारमा देखिएको अराजकता रोक्न अनुगमन तत्काल सुचारु गर्नुपर्ने उनीहरूको माग छ ।"
चीनले बढायो अमेरिकी सामानको भन्सार महसुल,"डीबीएस समूहका अर्थशास्त्री टिमुर बैगले भने, भन्सार वृद्धि स्वागतयोग्य छैन, यसले नकारात्मक संकेत दिएको छ । सोमबार भन्सार शुल्कमा वृद्धिले अमेरिकी कृषि फर्म बढि भएका राज्यहरू प्रभावित हुने निश्चित छ । ती राज्यमध्ये धेरैले ट्रम्पलाई सन् २०१६ मा मतदान गरेका थिए । अमेरिकाले चिनियाँ कम्पनीहरूले बौद्धिक सम्पत्ति चोरी गरेको आरोप लगाउँदै त्यहाको उत्पादनमाथि कडाइ गर्ने निर्णय गरेपछि दुई मुलुकबीच तनाव सिर्जना भएको हो । यसको प्रभाव विश्व अर्थतन्त्रमा तत्कालै पर्न सक्ने सम्भावना विज्ञहरूले औंल्याएका छन् ।"
इन्धनको मूल्य बढयो,"काठमाडौं (कास) नेपाल आयल निगमले पेट्रोलियम पदार्थको मूल्य बढाएको छ । अन्तर्राष्ट्रिय बजारमा मूल्य बढेपछि सोहीअनुसार मूल्य समायोजन गरेको निगमले जनाएको छ । आईओसीले पठाएको मूल्यसूचीअनुसार प्रतिलिटर पेट्रोल, डिजेल र मटिलेलको मूल्यमा २२ रुपैयाँ बढेको छ, निगमका प्रवक्ता वीरेन्द्र गोइतले भने, नयाँ मूल्य सोमबार राति १२ बजेदेखि लागू हुनेछ । नयाँ मूल्यअनुसार प्रतिलिटर पेट्रोलको मूल्य १ सय ५ रुपैयाँ तथा डिजेल र मटितेल प्रतिलिटर ८५ रुपैयाँ पुगेको निगमले जनाएको छ । नयाँ मूल्यअनुसार प्रतिलिटर पेट्रोलमा ३ रुपैयाँ १० पैसा नाफा छ । डिजेलमा ९६ पैसा घाटा छ । निगमले खाना पकाउने एलपी ग्यास र हवाई इन्धनको मूल्य भने यथावत् राखेको छ ।"
परिसूचक र कारोबार रकम दुवै घटे,"उक्त दिन कारोबारमा आएकामध्ये वित्त कम्पनीबाहेक सबै समूहको परिसूचक घटे । तर, वित्त कम्पनी समूहको परिसूचक ०५५ प्रतिशत सकारात्मक छ । यसैगरी उत्पादन तथा प्रशोधन समूहको परिसूचक सबैभन्दा बढी १५६, होटलको ०९४, जलविद्युत् र बिमाको समान दर (०४४ प्रतिशत), लघुवित्तको ०४, विकास बैंकको ०२६, बैंकिङको ०१८ र अन्य समूहको परिसूचक ००९ प्रतिशतले घटे । सोमबार कारोबारमा आएकामध्ये ४६ कम्पनीको सेयर मूल्य बढयो, ८४ कम्पनीको घटयो र बाँकी २६ कम्पनीको सेयर मूल्य स्थिर छ । उक्त दिन ३ हजार ७ सय कारोबारबाट १ सय ५६ कम्पनीका १० लाख ७० हजार १ सय ९२ कित्ता सेयर किनबेच भएको नेप्सेले जनाएको छ ।"
६ लेन सडक निर्माणमा बजेट अभाव,"उनले ०६० मा सडक डिभिजन कार्यालय विराटनगरले उक्त सडकको बीचबाट २५२५ मिटर दायाँबायाँ कायम गर्ने प्रक्रिया अगाडि बढाउँदा स्थानीयले अदालतमा मुद्दा दायर गरेका थिए । सर्वोच्चले दुहबी खण्डमा सडकको बीचबाट सबा आठ मिटरसबा आठ मिटर मापदण्डअनुसार सडक निर्माण गर्न गराउन आदेश गरेको उनले बताए । ६ लेन सडक विस्तारका लागि सुरुमा सडकको केन्द्रबाट दायाँबायाँ २५२५ मिटरको डिजाइन गरेर काम सुरु भएको थियो, उनले भने, सर्वोच्च अदालतको आदेशलाई मध्यनजर गरी १५१५ मिटर दायाँबायाँ कायम गरेर पहिलो चरणमा रानीदेखि इटहरीसम्म २९ किलोमिटर ६ सय मिटरमा र अहिले थप इटहरीदेखि तरहरासम्म निर्माण काम थालेको छ ।"
भेहिकल फिटनेस परीक्षण गराउँदैनन् व्यवसायी,"उपत्यका ट्राफिक महाशाखाका प्रमुख एवं डीआईजी सर्वेन्द्र खनालले समयमै गाडीको अवस्था परीक्षण गरेर सञ्चालन गरे दुर्घटना न्यूनीकरण हुने बताए । फिटनेस सेन्टरको निर्माण गर्नैपर्छ, उनले भने । नेपाल यातायात राष्ट्रिय व्यवसायी महासंघका महासचिव सरोज सिटौलाले फिटनेस सेन्टरको अवस्था नै ठीक नभएको बताए ।"
अनियमितताको आशंका,"पूर्वको टर्सरी सेन्टर भनिएको प्रतिष्ठानमा रहेको एमआरआई उपकरण पुरानो प्रविधिको भएकाले प्राय: बिग्रिरहन्छ । मेरुदण्डको तस्बिर निकाल्न सक्दैन । एमआरआई गर्नुपर्ने अधिकांश बिरामी बिर्तामोड र विराटनगर पुग्ने गरेका छन् । प्रतिष्ठान स्रोतले भन्यो, दासका पालामा किन्ने भनेको पनि १५ टेस्ला नै हो र अहिले किन्न लागेको पनि त्यही हो । तर स्पेसिफिकेसनमा धेरै फरक भएकाले पछिल्लो एमआरआई महँगो भएको हो ।उपकुलपति रौनियार रेडियोलोजीका विशेषज्ञ हुन् । छानबिन गर्ने काम अख्तियारको हो । हामीले एमआरआई उपकरण ल्याउने भनेर टेन्डर खोले पनि एक पैसा दिएका छैनौं, उनले भने । आफू उपकुपति हुनुभन्दा अगाडि नै टेन्डर गरिएका करोडौं रुपैयाँका उपकरण खरिदमा कसैले अनियमितताको कुरा नउठाएको उनको दाबी छ ।"
किम सांगीतिक कार्यक्रममा,यसअघि प्योङचाङ सहरमा भएको शीतकालीन ओलम्पिक समारोहका बेला उत्तर कोरियाली सांगीतिक समूहले कार्यक्रम प्रस्तुत गरेको थियो । केसीएनएका अनुसार सांगीतिक टोली एक दशकपछि दुई कार्यक्रमका लागि प्योङ्याङको भ्रमण गरेको हो । स्प्रिङ इज कमिङ (वसन्त आउँदै छ) नाम दिइएको सांगीतिक कार्यक्रम प्योङयाङको ग्रान्ट थिएटरमा भएको हो ।
मलाला लन्डन फर्किइन्,उनी सबैभन्दा कम उमेरमा नोबेल शान्ति पुरस्कार पाउने व्यक्ति हुन् । यसअघि गृहनगर मिंगोरा भ्रमणका क्रममा उनले स्वात्त क्षेत्रमा शान्ति स्थापित भएपछि आफ्नो सपना पूरा भएको बताएकी थिइन् ।
हजुरबुबाका पाइला पछयाउँदै जापानबाट,"एनिमेसन फिल्मका लागि फिल्मकर्मी एवं टोकियो युनिभर्सिटी अफ मास कम्युनिकेसन्सका प्राडा तोशिआकी इतोहसँग प्रारम्भिक छलफल भइसकेको उनले जनाए । इतोहले नेपालमै कठपतुली, शिरीषको फूल, माई लभ : प्रसिम फर काठमान्डू जस्ता फिल्म बनाइसकेका छन् ।"
च्यारिटीमा लेडी गागा,२०१६ मा गागा आफैं पनि पीटीएसडी अर्थात् पोस्ट ट्रम्याटिक स्ट्ेरस डिसअर्डरबाट गुज्रिएकी थिइन् । १९ वर्षको छँदा आफूभन्दा २० वर्षको मानिसबाट यौनहिंसाको सिकार भएपछि उनमा यो समस्या देखिएको थियो । त्यसपछि उनले एनजीओ नै खोलेर यस्ता बिरामीहरूका लागि काम गर्दै आएकी छन् । एजेन्सी
पर्थमा रेशम फिरिरि,"एनआरएन पश्चिम अस्ट्रेलियाले गरेको नेपाल महोत्सवमा सहभागिता जनाउन आइपुगेका कुटुम्बका ६ सदस्यहरू यसपटकको कार्यक्रममा विदेशी दर्शकको उत्साहजनक सहभागिता पाएर हौसिए । हामीले कुटुम्बलाई कार्यक्रममा बोलाएको मुख्य उद्देश्यसमेत विदेशी दर्शकलाई आकर्षित गर्नु नै थियो, कार्यक्रम संयोजक तथा पश्चिम अस्ट्रेलियाका अध्यक्ष दीपक शर्माले भने ।"
पागल लिएर अर्जुन,"एकताक रमाइलो छ यो साँझ बोलको गीतबाट चर्चा कमाएका अर्जुन कुमारले भने । त्यसबाहेक उनले हजारौं चोट, मायाको पहिलो, के के गरूँ म लगायतका गीतबाट आफ्नो सांगीतिक उचाइ बढाएका थिए । चार एल्बम बजारमा ल्याइसकेका अर्जुन कुमारले डोरेमी संगीत पाठशालाबाट संगीतको औपचारिक शिक्षा लिएका अर्जुनकुमार चपली हाइट बाट फिल्म निर्माणमा होमिएपछि सांगीतिक क्षेत्रबाट ओझेल परेका थिए । त्यसो त आफ्नै फिल्म फिटकिरी मा उनले मायाको पहिरो बोलको गीत पनि गाएका थिए ।"
अन्तर्राष्ट्रिय एकल नाटक महोत्सव,"त्यसपछि चीनका वु जाइमिनले नाटक जम्प देखाए । युवाले जिन्दगीको बारेमा बनाउने विचार र कल्पनाशीलतालाई वुले नाटकमा उतारेका छन् । फेस्टिभलको दोस्रो दिन भारतको इलाडी, बंगलादेशको सोनिटर हात (रक्ताम्य हातहरू), स्कटल्यान्डको द चेयर्स वेर मुभ्ड टु गिभ मी प्यासेज र फ्रान्सको पर्फमेन्स विथ माक्र्स मञ्चन हुने बताइएको छ । सन् १९९५ मा एसिया थिएटर को क्रममा पहिलो पटक नेपाल आएका भारतका वरिष्ठ रंगकर्मी सुबोध पटनायक पनि महोत्सवमा आएका छन् ।"
राजेश पनि भ्रमण टोलीमा,"भारत र नेपालबीच दुई खाले सम्बन्ध रहँदै आएको छ, अभिनेता हमालले कान्तिपुरसँग भने, एउटा हार्डकोर पोलिटिकल डिप्लोमेसी र अर्को सफ्ट डिप्लोमेसी, जसमा कला, संस्कृति, फिल्म र गीतसंगीत पर्छन् । पोलिटिकल डिप्लोमेसीमा दुई देशबीच उतारचढाव आइरहे पनि सफ्ट डिप्लोमेसी सधैं एउटै रफ्तारमा मजबुत रहँदै आएको छ । प्रधानमन्त्रीले सायद यसपटक कलाकारलाई समेट्नुको कारण पनि सम्बन्ध थप घनिष्ठ बनाउनु हो भन्ने ठानेको छु । हमालले प्रधानमन्त्रीले भ्रमण टोलीमा कलाकारलाई समेट्नु दूरगामी महत्त्वको भएको टिप्पणी गर्दै व्यक्तिगत रूपमा पनि खुसी लागेको बताए । उनले भ्रमण टोलीमा आफू पनि रहेको जानकारी पाए पनि आफ्नो भूमिका र कार्यक्रमबारे ठोस जानकारी नभएको खुलाए ।"
कर र सेवा शुल्क बढयो,करको विषयमा व्यवसायीहरूबाट विरोध भएपछि महानगरले गत मंगलबार एक कार्यदल गठन गरेको छ । नयाँ करदर लिन व्यवसायको वैज्ञानिक वर्गीकरण नगरिएको व्यवसायीको आरोपपछि अध्ययनका लागि कार्यदल गठन गरिएको प्रमुख प्रशासकीय अधिकृत जोशीले जनाए ।
कानुन निर्माणमा ढिलाइ,"सेवा सुविधामै केन्द्रितमुख्यमन्त्री र मन्त्रीहरूले कानुनको अभावमा काम गर्न असहज भएको बताए पनि सरकार भने स्थानीय तहदेखिका पदाधिकारीको सेवा सुविधाबारे कानुन बनाउनै व्यस्त देखिएको छ । प्रदेशस्तरीय लोक सेवा आयोग, प्रहरी, सरकारी सेवा गठन, वित्तीय समानीकरण, करसँग सम्बन्धित कानुन तत्काल आवश्यक भए पनि सरकार भने सेवा सुविधा तोक्नेसम्बन्धी कानुन निर्माणमा नै केन्द्रित भएको हो । मन्त्रिपरिषद्ले स्वीकृत गरेका र सैद्धान्तिक सहमति लिएका विधेयक स्थानीय तहदेखि मुख्यमन्त्रीसम्मका पारिश्रमिक र सेवा सुविधासँग सम्बन्धित मात्रै छन् । कानुन मन्त्री जमरकट्टेलेले सेवा सुविधा पनि आवश्यक भएको भन्दै अन्य कानुन क्रमश: निर्माण गर्दै जाने बताए । तत्कालको आवश्यकता त्यही हो, माघ ७ गते शपथ ग्रहण गरेका सदस्यलाई तलब सुविधा दिन्नँ भन्न मिल्दैन, यति भएपछि सरकारले काम गर्न थाल्छ, जमरकट्टेलले भने, मुख्य न्यायाधिवक्ता र मन्त्रालयहरूले पनि कानुन निर्माणको तयारी थालेका छन् । उनका अनुसार भूमि व्यवस्था कृषि तथा सहकारी दुग्ध विकास बोर्डसम्बन्धी र आर्थिक मामिला मन्त्रालयले राजस्वसम्बन्धी कानुनको मस्यौदा गरिरहेका छन् । उनले कर्मचारी अभावका कारण कानुन मस्यौदा र पारित गर्न समस्या भएको स्विकारे । मस्यौदा गर्न मन्त्रालयमा कानुन अधिकृत र प्रदेशसभा सचिवालयमा अनुभवी कर्मचारी छैनन्, उनले भने, अस्ति खोजेर ल्याएका संसद् सेवा कर्मचारी एक साता बसेर हिँडे, अब बैठक चलाउन फेरि अनुभवी कर्मचारीको अभाव छ । प्रदेशसभा सचिवालयमा हाल संसद् सेवाका कर्मचारी छैनन् । पहिलो बैठक सञ्चालन गर्न काजमा आएका कर्मचारी फिर्ता भएपछि प्रदेशसभा अहिले प्रशासन समूहका कर्मचारीको भरमा चलिरहेको छ ।"
भूकम्पग्रस्त बस्तीमा मच्छिन्द्रनाथको रथ,"भूकम्पले क्षति पुर्याएको मठमन्दिर, निजी आवास र प्राचीन बाटाघाटा छिचोल्दै सोमबारदेखि पिंगलटोलबाट रथ तान्न सुरु हुन्छ । पिंगलबाट नक्छे टोलमा रथ पुर्याउँदा व्रत बस्ने, पूजापाठ गर्ने र आफन्तलाई निम्ता गरी भोज खुवाउने गरिन्छ ।"
आगलागीमा १५ लाख बराबारको क्षति,"नुवाकोट (कास) जिल्ला अस्पताल त्रिशूलीमा आइतबार राति आगलागी भएको छ । आगलागीका कारण १५ लाख रुपैयाँ बराबरको क्षति पुगेको अस्पतालले जनाएको छ । अस्पतालको डेन्टल वार्डमा विद्युत् तार सर्ट भई आगलागी फैलिएको प्रहरीले जनाएको छ । सुरक्षाकर्मी, दमकल, स्थानीयवासी र अस्पतालका कर्मचारी मिलेर आगलागी नियन्त्रण गरेका थिए । आगलागीबाट डेन्टल उपकरण, सियार मेसिन, कुर्सी, एक्सरे मेसिन र औषधि नष्ट भएको अस्पतालले जनाएको छ । आगलागीबाट कुनै मानवीय क्षति भने नभएको जिल्ला प्रहरी प्रमुख एसपी वसन्तबहादुर कुँवरले बताए ।"
सहर सफाइको सय शृंखला,"पहिलो दिन शिवालय मन्दिरबाट अभियान सुरु गर्यौं, अभियानमा सुरुको दिनदेखि सहभागी सुभास श्रेष्ठले भने, विस्तारै अभियानले बृहत् रूप लिँदै गएपछि सोमबार नै कुर्ने अवस्था रहेन, हप्तामै दुई तीनवटा कार्यक्रम हुन थाले । समूहको नाम दिने कुरा चल्यो । समूहको नाम जुर्यो हामी युवा अर्थात् अंग्रेजीमा वी आर द युथ र यसको छोटकरी रूप बन्यो डब्लूएवाई अर्थात् वे । यसरी जन्मेको वे ग्रुप भरतपुरमा सफाइ अभियानको पर्याय बनेको छ । पुस २१ गते भरतपुर महानगरको पहिलो नगरसभाको उद्घाटन कार्यक्रमा पुर्व प्रधानमन्त्री पुष्पकमल दाहालले वे ग्रुप लाई सरसफाइमा नमुना काम गरेको भन्दै सम्मान गरे । झरी र चिसो सिरेठो नभनी साथीहरू काममा जुटेका छन् । सहर सफाइले प्रभाव पनि देखाएकै छ, अभियानमा तेस्रो शृंखलादेखि जोडिएका जोन कँडेलले भने । वे ग्रुप ले सामाजिक सञ्जाल फेसबुकमा पेज बनाएर आफ्ना कामबारे जानकारी गराउन सुरु गरेको थियो । त्यही पेज हेरेपछि आफू वे ग्रुपको सफाइ कार्यक्रममा नियमित जाने गरेको जोनले बताए । चारपाँच जनाबाट सुरु भएको अभियानमा अहिले दुई सय जना युवा नियमित रूपमा जोडिएका छन् । एकदुई पटक मात्र सहभागीको संख्या पनि जोड्ने हो भने हजारभन्दा बढी रहेको सुभास श्रेष्ठले बताए । टोलबाट सुरु भएको अभियान महानगरभरि फैलिएको छ ।"
भरतपुरमा शुक्रबारदेखि औद्योगिक प्रदर्शनी,"चितवन (कास) भरतपुरमा आगामी २३ देखि २७ गतेसम्म पाँचौं राष्ट्रिय औद्योगिक प्रदर्शनी हुने भएको छ । चितवन उद्योग संघले आयोजना गरेको प्रदर्शनी औद्योगिक प्रदर्शनी केन्द्रमा गरिनेछ । सोमबार आयोजित पत्रकार सम्मेलनमा संघका अध्यक्ष भेषराज दुवाडीले प्रदर्शनीमा २ सय स्टल रहने जानकारी दिए । सुविधा सम्पन्न हलभित्र हुने प्रदर्शनीमा कृषि, उद्योग, पर्यटन, शिक्षा, स्वास्थ्य, सूचना प्रविधि हस्तकला लगायतका स्टल राखिनेछन्, प्रदर्शनी मूल आयोजक समितिका संयोजकसमेत रहेका दुवाडीले भने । प्रदर्शनीमा उद्योग व्यपारमा लाग्न चाहनेलाई परामर्श दिन व्यवसाय परामर्श परिसर पनि राखिने उनले बताए । कुन उद्योग कहाँ खोल्ने, सम्भावना के छ, पुँजी के कसरी जुटाउने, करसम्बन्धी व्यवस्था के कस्ता छन् जस्ता आधारभूत जानकारी दिन व्यवसाय परामर्शका स्टल रहनेछन्, अध्यक्ष दुवाडीले जानकारी दिए । चितवन उद्योग संघले राष्ट्रिय अर्थतन्त्र निर्माणमा जोड दिएका कारण स्वदेशी उत्पादनको उपभोगमा जोड दिने किसिमका उत्पादन प्रदर्शनीमा रहने उनले बताए ।"
आर्थिक गणक तयार,"काभ्रे (कास) वैशाख १ बाट हुने आर्थिक गणनाका लागि ७४ गणक तयार गरिएको छ । सम्पूर्ण आर्थिक परिसूचक समावेश गरिएको राष्ट्रिय आर्थिक गणनाका लागि आवश्यक सामग्रीहरू केन्द्रीय तथ्यांक विभागबाट प्राप्त भइसकेको गणना अधिकृत दीनानाथ लम्सालले जानकारी दिए । वस्तु उत्पादन तथा सेवा प्रदान गर्ने प्रतिष्ठान, व्यापार व्यवसायलगायत सम्पूर्ण आर्थिक गतिविधिसँग सम्बन्धित क्षेत्रको तथ्यांक लिन लागिएको हो । उनका अनुसार, रोशीमा ७, बेथानचोकमा २, भुम्लुमा ४, महाभारतमा २, चौरीदेउरालीमा ३, तेमालमा ४ र खानीखोला गाउँपालिकामा २ जना परिचालन गरिनेछन् । नमोबुद्ध नगरपालिकामा ५, पाँचखालमा ८, पनौतीमा ८, धुलिखेल नगरपालिकामा ८ र बनेपा नगरपालिकामा १५ जना परिचालन हुनेछन् । १० जना गणना सुपरीवेक्षकमार्फत अनुगमन तथा सुपरीवेक्षण गरिने लम्सालले जानकारी दिए । गणकहरूलाई ५ दिनको तालिम दिइनेछ ।"
मयूर यातायातलाई स्थानीयको सुरक्षा,"नेपाल यातायात राष्ट्रिय व्यवसायी महासंघका महासचिव सरोज सिटौलाले स्थानीय व्यवसायीले छलफल गरिराखेकाले तत्काल केही नबोल्ने बताए । देशभरका पदाधिकारीको भेला २६ गते बोलाएका छौं, उनले भने, त्यसपछि आन्दोलका चरणबद्ध कार्यक्रम घोषणा गर्छु । सार्वजनिक यातायातमा गीत बजाएबापत् रोयल्टी तिर्नुपर्ने यातायात व्यवस्था विभागको निर्णय नमान्ने उनले बताए ।"
होमियोप्याथिक चिकित्सा ओझेलमा,"मुलुकमा होमियोप्याथिक चिकित्सकको खडेरी छ । भएका जनशक्ती खपत हुने होमियोप्याथिक अस्पताल छैन । नेपाल स्वास्थ्य व्यवसायी परिषद्का अनुसार नेपालमा १ सय ५० होमियोप्याथिक चिकित्सक छन् । यो उपचार प्रणाली अरूभन्दा फरक र निकै सहज छ । लक्षणका आधारमा गरिने यस उपचारमा प्रयोग हुने औषधिको कुनै नकरात्मक असर नदेखिने डा खान बताउँछन् । हालसम्म यसका औषधि भारत, अमेरिका र जर्मन जस्ता देशबाट मगाइने गरिएको छ ।"
संस्कृतिविद्लाई सुविधा,"विसं १९७७ वैशाखमा पाटन बखुम्बहालमा जन्मेका जोशी २०७१ मा पाँच लाख राशिसहितको शताब्दी पुरुष को उपाधिबाट सम्मानित भएका थिए । हाम्रो लोकसंस्कृतिका लागि पहिलो पटक २०१३, नेपाली राष्ट्रिय मुद्रा नामक ग्रन्थका लागि दोस्रोपटक २०१७, र कर्णाली लोकसंस्कृति नामक ग्रन्थको लागि तेस्रो पटक २०२८ मा मदन पुरस्कारबाट सम्मानित भइसकेका छन् । कार्यक्रमका अवसरमा जोशीले भने, यो संयोग जुराइदिने महानगरका सबैलाई धन्यवाद । मेरो जीवनकै एक महत्त्वपूर्ण घटना रह्यो । सवारी र सुरक्षागार्डको सुविधा दिएर जीवनमा ऊर्जा थपिदिएको छ । यसले महानगरले मलाई सय वर्ष बाँच्न कर लगायो ।"
पर्यटक बढाउन पदयात्रा,"राजधानीबाट २६ गते दिउँसो धरानसम्म बसको यात्रा गर्दै पुग्ने योजना छ । टुटे देउराली पुगेपछि पदयात्रा सुरु हुनेछ । तीनजुरे, चौकी, गुफापोखरी, मिल्के, मैवाखोला, ताप्लेजुङ बजार हुँदै पाथीभराको चुलीसम्म पदयात्रा गर्दै पुग्ने योजना छ । सोमबार पर्यटन बोर्डमा आयोजित कार्यक्रममा धरान, धनकुटा, टुटे देउराली, पाँचथर, इलाम, बिर्तामोडमा पर्यटन प्रवद्र्धनका कार्यक्रम गरिने जानकारी दिइएको हो ।"
अनधिकृत पार्किङले समस्या,बानेश्वरलगायतका केही स्थानमा सशुल्क पार्किङको सुविधा भए पनि त्यसमा एकरूपता छैन । महानगरले यसबापत् कुनै कर लिने गरेको छैन । घरजग्गा करबाहेक निजी जग्गामा त्यस्ता पार्किङ भए त्यसबापत् अन्य कुनै किसिमको राजस्व वा कर लिनेसम्बन्धी कुनै व्यवस्था नभएको महानगरले जनाएको छ ।
जुवा खेल्ने पक्राउ,काठमाडौं (कास) प्रहरीले जुवा खेलेको भन्दै सात जना महिलासहित १७ जनालाई पक्राउ गरेको छ । कुलेश्वर हाइटस्थित अजयकुमार शाहको घरमा जुवा खेलिरहेको सूचना पाएपछि प्रहरीले छापा मारेको थियो । आइतबार महानरीय प्रहरी वृत्त कालिमाटीको टोलीले १ लाख ७६ हजार ५ सय १० रुपैयाँसहित उनीहरूलाई पक्राउ गरेको हो ।
हत्यारा प्रहरी नियन्त्रणमा,काठमाडौं (कास) हत्या गरेर फरार रहेका गोकुल केसी खत्रीलाई प्रहरीले सोमबार पक्राउ गरेको छ । हत्यापश्चात् नेपाल भारत सिमानामा लुकेर बसिहरेका उनी नेपाल आएको सूचना पाएपछि प्रहरीले उनलाई स्वयम्भूबाट पक्राउ गरेको हो । पैंयुटार घर भएका उनले २०७० साउनमा दिलबहादुर माझीसँग मिलेर तीनथानामा राम थापालाई कोकको बोतल र रड प्रहार गरी हत्या गरेका थिए ।
थ्रीस्टारलाई लगातार उपाधि,"मनाङका प्रशिक्षक छिरिङ लोप्साङले गर्मीको सामना गर्न र अवसर सदुपयोग गर्न नसक्दा फाइनलमा पराजय बेहोर्नुपरेको बताए । थ्रीस्टारका प्रशिक्षक मेघराज केसीले भने सेमिफाइनल खेलेको २४ घण्टाको नबित्दै खेल्नुपरे पनि खेलाडीको मिहिनेतका कारण जित सम्भव भएको बताए । मनाङका खेलाडी अन्जन विष्ट सर्वोकृष्ट खेलाडी भए । उनले ५० हजार रुपैयाँ पुरस्कार पाए । ४ गोल गरेका अञ्जनले सर्वाधिक गोलकर्ताको समेत पुरस्कार पाए । यो पुरस्कार १० हजार राशिको थियो । उनले सेमिफाइनलमा नेपाल पुलिसविरुद्ध २ गोल गरेका थिए । विधागततर्फ उत्कृष्टतर्फ डिफेन्समा थ्रीस्टारका विदेशी खेलाडी पिटर, मिडफिल्डमा थ्रीस्टारकै कप्तान नीराजन खड्का, फरवार्डमा थ्रीस्टारका मार्टिन चुनिए । सबैले समान १० हजार रुपैयाँ पाए । थ्रीस्टारका विनायक श्रेष्ठ उत्कृष्ट प्रशिक्षक भए । उनले पनि १० हजार पाए । १५ हजार राशिको फेयर प्ले पुरस्कार आयोजक मदन भण्डारी स्पोर्ट्स एकेडेमीले पायो ।"
झापा सेमिफाइनलमा,यसअघि खेलको २४ औं मिनेटमा झापाले दिलेन लोक्तामलाई गुमाएको थियो । मोरङका सुशील राई र दिलेन बलका लागि जुध्दा दुवैले हेड इन्ज्युरी बोकेका थिए । दिलेनको स्थानमा छिरिङ गुरुङ मैदान छिरेका थिए । म्यान अफ द म्याच झापाका अवुवाकार याकुब भए ।
अभ्याससत्रमा सन्दीप,"सोमबार अभ्यास म्याचमा उनले दुई ओभर बलिङ गरेर १ विकेट लिए । अभ्यासपछि प्रतिक्रिया दिँदै उनले भने, निकै राम्रो अनुभव गरिरहेको छु, आफूले सोचजसरी नै बल फ्याँक्न सफल भएको छु । विश्वस्तरका ठूला खेलाडीसँग खेल्दा दबाब छ कि भन्ने प्रश्नमा उनले भने, यसलाई मैले अवसरका रूपमा लिएको छु । कुनै दबाब छैन । आई एम इन्जोइङ ।"
उच्च स्कोरमा काठमाडौंको सान,आजको खेलटिम चौराहविरुद्ध महेन्द्रनगर युनाइटेड
मुआब्जा विवादले मैदान अलपत्र,"आर्थिक नगरी भए पनि यहाँका उद्योगी, व्यवसायीले खेलकुद प्रवद्र्धन र संरक्षणका लागि चासो नलिएको खेलाडीको गुनासो रहँदै आएको छ । मर्मतसम्भारको अभावमा जीर्ण बन्दै गएको मैदान पछिल्लो पटक मुआब्जा विवादमा परेपछि खेलाडी निरास बनेका छन् ।"
चेल्सीमाथि टोटेनहमको रवाफ,कप्तान ह्युगो लोरिसको भुलमा अल्भारो मोराटाले चेल्सीका लागि पहिलो गोल गरे । पहिलो हाफको अन्त्यतिर क्रिस्टियन एरिक्सनको सुन्दर गोलपछि खेल बराबरीमा रह्यो । त्यसयता अली खेलको केन्द्रमा रहेर दुई गोल गरे । लिगमा यसअघि आर्सनलले स्टोक सिटीलाई ३० ले हराएको थियो ।
मारवाडीमा बालकुमारीको फराकिलो जित,काठमाडौं (कास) बालकुमारी क्रिकेट क्लबले मारवाडी प्रिमियर लिगमा सोमबार शिखर प्लाई किंग्समाथि ७६ रनको जित पाएको छ । टस हारेर पहिला ब्याटिङ थालेको बालकुमारीले विवेक गोयलको ३१ रन सहयोगमा १९४ ओभरमा अलआउट हुँदै १ सय ३४ रन बनायो । जवाफमा शिखर प्लाई १५५ ओभरमा ५८ रनमै समेटियो । चार विकेट लिएका बालकुमारीका प्रितम थापा म्यान अफ द म्याच चुनिए । अर्को खेलमा फाइटर्सले ओनेमिक्स ११ लाई दस विकेटले पराजित गर्यो । टस जितेर ब्याटिङ गर्न ओर्लिएको ओनेमिक्सले निर्धारित २० ओभरमा १२७७ को स्कोर बनाएको थियो । त्यसमा नितिन कगलीवालाले नटआउट ४२ रनको योगदान गरे । फाइटर्सले बिनाक्षति १३४ ओभरमा १ सय २८ रन जोडै १० विकेट जित हासिल गर्यो । उसका प्रारम्भिक जोडी नीरज अग्रवालले ५१ र अंकित गर्गले ५९ रन बनाए ।
काठमाडौं ओपन गल्फ आजदेखि,"काठमाडौं (कास) सूर्य नेपाल गल्फ टुर २०१७१८ को आठौं प्रतियोगिता काठमाडौं ओपन रोयल नेपाल गल्फ क्लब (आरएनजीसी) मा मंगलबार सुरु हुँदै छ । कुल ५ लाख ३० हजार रुपैयाँ पुरस्कारको प्रतियोगितामा ३३ व्यावसायिक र १३ एमेच्योर खेलाडीले प्रतिस्पर्धा गर्ने छन् । ७२ होलको प्रतियोगितामा ३६ होलको खेलपछि शीर्ष २१ प्रो र उत्कृष्ट ६ एमेच्योर फाइनल चरणका लागि छनोट हुने छन् र उनीहरूले उपाधिको लागि अन्तिम दुई दिन प्रतिस्पर्धा गर्ने छन् । अधिकांश खेलाडीले प्रतियोगिताको तयारीमा सोमबार आरएनजीसीमा अभ्यास गरे । शीर्ष वरीयताका प्रो शिवराम श्रेष्ठ, डिफेन्डिङ च्याम्पियन रामे मगरसहित भुवन नगरकोटी, रवि खड्कालाई उपाधि दाबेदार मानिएका छन् । विजेताले ९० हजार पाउने छन् । उपविजेताले ६१ हजार र तेस्रो हुनेले ४७ हजार हात पार्नेछन् ।"

शीर्षक,विवरण
प्रधानन्यायाधीश नियुक्तिमा अन्योल,"काठमाडौं संसदीय समितिमा प्रस्तावित प्रधानन्यायाधीश दीपकराज जोशीको सुनुवाइ सकिए पनि समितिले बेलैमा निर्णय नलिँदा अन्योल बढेको छ । विगतमा सुनुवाइ सकिएलगत्तै समितिले निर्णय दिने प्रचलन थियो । यस पटक समितिले सुनुवाइ सकिएको तीन दिन भइसक्दा पनि जोशीको नाम अनुमोदन गर्नेनगर्ने निर्णय गरेको छैन । निर्णय गर्न ढिलाइ हुँदा जोशीको पक्षविपक्षमा चलखेलको सम्भावना बढेको जानकारहरू बताउँछन् । स्वतन्त्र र निष्पक्ष रहनुपर्ने न्यायालयबाट हुने निर्णयमा सत्तापक्षले बार्गेनिङ गर्ने मनसायले ढिलाइ गरेको हुन सक्ने चिन्ता एक पूर्वप्रधानन्यायाधीशले व्यक्त गरे । सत्तारूढ नेकपाले जोशीलाई प्रधानन्यायाधीशमा अनुमोदन वा अस्वीकृत के गर्ने भन्नेबारे आफ्ना सांसदलाई लाइन स्पष्ट नदिएपछि अन्तिम निर्णय लिन ढिलाइ भएको समितिका एक सदस्यले बताए । समितिले बिहीबार जोशीको सुनुवाइ अपराह्न पौने ४ बजे सकेको थियो । निर्णयका लागि शुक्रबार ३ बजे बैठक बोलाइएको थियो । सत्तारूढ सांसदहरूकै आग्रहमा त्यस दिन बैठकै नबसी आइतबारलाई सारिएको हो । सुनुवाइ सकिए पनि तत्काल निर्णय नदिनुको कारण समितिका सदस्य र प्रस्तावित प्रधानन्यायाधीशबीच चलखेल गर्ने उद्देश्य हुन सक्छ, अर्का एक पूर्वप्रधानन्यायाधीशले भने, समितिले निर्णय लिन ढिलाइ गर्नुहुँदैन, यसले आशंका जन्माउँछ । जोशीले सुनुवाइका क्रममा सांसदले उठाएको प्रश्नको स्पष्ट जवाफ नदिएको र शैक्षिक प्रमाणपत्रको विवाद उठेकाले थप छलफल गरेर मात्रै निर्णय गर्ने भन्दै बिहीबारको बैठक टुंग्याइएको थियो । प्रमुख प्रतिपक्षी कांग्रेसले भने निर्णय गर्न ढिलाइ गर्नुलाई आशंकाको दृष्टिले हेरेको छ । प्रस्तावित पदाधिकारीले आफूमाथिको आरोपको जवाफ दिएपछि त्यही दिनमा निर्णय गरेर सम्बन्धित निकायमा पठाउने संसदीय समितिको अभ्यासविपरीत काम भएकाले कांग्रेसले आशंका गरेको हो । संसदीय प्रचलनअनुसार समितिमा उजुरी दिने, उजुरीकर्तासँग छलफल गर्ने र सम्बन्धित पदाधिकारीसँग सुनुवाइ गरी तत्काल निर्णय गर्ने हो, कांग्रेस संसदीय दलका प्रमुख सचेतक बालकृष्ण खाँणले भने, तत्काल निर्णय नगरी बैठक सार्नुलाई हामीले अस्वाभाविक रूपमा लिएका छौं । उनले प्रधानमन्त्री केपी ओलीकै अध्यक्षतामा बसेको संवैधानिक परिषद्को बैठकले गरेको सिफारिस अस्वीकृत नै होला भन्ने कल्पना भने आफूहरूले नगरेको बताए ।सुनुवाइ समिति बैठकको अध्यक्षता समितिका ज्येष्ठ सदस्य लक्ष्मणलाल कर्णले भने ढिलाइ हुँदैमा केही फरक नपर्ने बताए । विगतमा पनि सुनुवाइ सकिएको भोलिपल्ट, चार दिनपछि पनि निर्णय हुन्थ्यो, उनले भने, भोलि (आइतबार) बैठक भयो भने निर्णय भइहाल्छ । संवैधानिक व्यवस्थाअनुसार समितिको दुई तिहाइ मतले सिफारिस अस्वीकृत गर्न सक्छ । समितिमा १५ सदस्य छन् । जसमा सत्तारूढ दल नेकपाका ९ र फोरमका १ सदस्य छन् । जुन कुल सदस्यको दुई तिहाइ मत हो । कांग्रेसका ४ र राष्ट्रिय जनता पार्टीका १ सदस्य छन् । समितिको सभापति चयन भइनसकेका कारण ज्येष्ठ सदस्यको हैसियतले बैठकको अध्यक्षता राजपाकै सदस्य कर्णले गर्नेछन् । उनले मत दिन पाउँदैनन् । सत्तारूढ दलभित्र मतक्यै नभए जोशीको सिफारिस अस्वीकृत हुन सक्छ । नेकपाका सांसद एवं समिति सदस्य सुमनराज प्याकुरेलले अब बस्ने बैठकले जोशीलाई प्रधानन्यायाधीशमा अनुमोदन गर्ने वा थप छलफल गरेर मात्रै निर्णय लिने बताए । शुक्रबार नै टुंग्याउन खोजेका थियौं । बिहान संसदीय दल र दिउँसो प्रतिनिधिसभाको बैठक भएकाले बेलुकाको बैठक बस्न नसक्दा आइतबारलाई सारिएको हो, उनले भने, अबको बैठकमा टुंगिन पनि सक्छ । थप छलफल गरेर स्वीकार वा अस्वीकार गर्न सकिन्छ ।"
तीन सरकार तीनतिर,"बुटवलदाङ संघीय मामिला तथा सामान्य प्रशासन मन्त्रालयले एक वर्षअघि स्थानीय तहलाई एकीकृत सम्पत्ति करसम्बन्धी कानुन बनाई साउनबाट अनिवार्य लागू गर्न पत्राचार गर्यो । यहाँ विवादका बाबजुद स्थानीय तहले कानुन बनाए । अधिकांशले गाउँ तथा नगरबाट पारितसमेत गरे । तर, असार मसान्त आउनै लाग्दा संघले आर्थिक ऐन संशोधन गरी यसलाई खारेज गरिदियो । सट्टामा पुन: सम्पत्ति र भूमिकरको व्यवस्था गरियो । यसबाट हतास केही स्थानीय तहले कर उठाउन रोकेका छन् । केहीले संघको निर्देशन पालना गरेका छन् । केहीले गाउँनगर परिषद्ले पारित गरेको कानुनअनुसारै कर उठाइरहेका छन् । रूपन्देहीको तिलोत्तमा नगरपालिकाले आफैंले बनाएको कानुनअनुसार कर उठाएको छ । संशोधित ऐन लागू गर्न पत्राचार वा निर्देशन नभएकाले परिषद्ले पारित गरेअनुसार कर संकलन गरिएको नगरप्रमुख वासुदेव घिमिरेले बताए । लामो अभ्यास गरेर बनाएको एकीकृत सम्पत्ति कर वैज्ञानिक छ, उनले भने । स्थानीय तह करका लागि स्वतन्त्र भएकाले नाम परिवर्तन गरे पनि दर परिवर्तन नहुने उनले बताए । सैनामैना नगरपालिकाले अन्तिममा संशोधन गरेरै एकीकृतको सट्टा सम्पत्ति र भूमिकर लगाएको छ । संघले आर्थिक वर्षको अन्तिममा ऐन संशोधन गर्दा धेरै दिन अन्योल रह्यो, नगरप्रमुख चित्रबहादुर कार्कीले भने, तथापि संघको ऐनसित नबाझिने गरी सम्पत्ति र भूमिकर लागू गरेका छौं । यो नगरमा घर र घरले चर्चेको बढीमा एक कट्ठा जमिनमा सम्पत्ति कर लगाइन्छ । अरूमा भूमिकर नै लाग्छ । भूमिकरलाई जग्गाको मूल्यअनुसार २० भागमा वर्गीकरण गरिएको छ । १० गाउँपालिकाले भने केही दिनका लागि कर संकलन रोकेका छन् । संघले ऐन संशोधन गरेपछि कसरी कर लागू गर्ने भन्नेमै अलमल छ, मर्चवारी गाउँपालिका अध्यक्ष केशवनन्द बानियाँले भने ।मुलुकमा तीन तहका सरकार छन् । तीनैले योजना बनाउन र कार्यान्वयन गर्न सक्छन् । कानुन बनाउन र उपयोग गर्न स्वतन्त्र छन् । तर, संघको कानुनबाट प्रदेश र स्थानीय तह प्रभावित छन् । प्रदेशले बनाउने कानुनबाट स्थानीय तहका नीति र निर्णय प्रभावित हुन्छन् । विभिन्न विषयमा प्रदेशमा देखिएका झमेला विवाद हुँदै उजुरीमा परिणत भएका छन् । रूपन्देहीको मर्चवारी, पश्चिम नवलपरासीको पाल्हीनन्दन गाउँपालिका र कपिलवस्तुको बुद्धभूमि नगरपालिकाले वडाध्यक्ष विद्यालय व्यवस्थापन समिति अध्यक्ष हुने गरी शिक्षा ऐन बनाए । यो ऐनले शिक्षा ऐन २०२८ लाई प्रतिस्थापन गर्यो । यसबाट रुष्ट नागरिक समाज नयाँ ऐन खारेजी माग्दै अदालत पुगेको छ । तीनै स्थानीय तहविरुद्ध उच्च अदालतमा छुट्टाछुट्टै रिट छन् ।मर्चवारीस्थित बगौली माविका अध्यक्ष रामप्रवेश यादवले संघ र प्रदेशसँग समन्वय नगरी स्थानीय तहले आफूखुसी ऐन बनाएकाले उजुरी दिएको बताए । बाझिने ऐन बनाई नागरिकलाई दु:ख दिन भएन नि, उनले भने, यसैले उजुरी दिएको हुँ । उच्च अदालत तुलसीपुरको बुटवल इजलासमा गत वर्ष यही विषयमा ४२ वटा उजुरी परे । त्यसपछि संघ र प्रदेशका कानुन बाझिने गरी भएका निर्णयविरुद्धका उजुरी छन् ।योजना छनोट र बाँडफाँटमा स्थानीय र प्रदेश सरकारबीच समन्वय छैन । प्रदेश सरकारले ५० हजार रुपैयाँसम्मका योजना बनाएको छ । अर्घाखाँची र पश्चिम नवलपरासीमा नयाँ प्रविधिमा आधारित सिँचाइ आयोजनाको पहिचान, विस्तृत अध्ययन तथा सर्वेक्षणका लागि छुट्याइएको बजेट त्यसको उदाहरण हो । स्थानीय तहका प्रमुख प्रदेश सरकार अधिकारक्षेत्र बाहिर गएर वडास्तरका सामान्य योजनामा अल्झिएको आरोप लगाउँछन् । यसले आफ्नो अधिकार खोसिएको, योजनामा दोहोरोपना हुने र अभावभन्दा दबाबका भरमा बजेट छुट्टिने उनीहरूको जिकिर छ । प्रदेश सरकारले क्षेत्रीयस्तरका ठूला आयोजनामा बढी ध्यान दिनुपर्छ, बुटवल उपमहानगरपालिकाका प्रमुख शिवराज सुवेदीले भने, तर कतिपय योजना स्थानीय तहका वडास्तरबाट आउने खालका छन् । संघबाट प्राप्त वित्तीय अनुदान प्रदेशले सिधै स्थानीय तहको खातामा पठाएर योजना बनाउन सघाउनुपर्ने माग छ । प्रदेश सरकार र सांसद नीति तथा ऐनकानुन निर्माणको सट्टा मतदाता रिझाउन साना योजनामा अल्झिएको आरोप स्थानीय तहप्रमुखको छ । प्रदेश सांसदले मतदाता रिझाउने योजना ल्याए । त्यही योजनामा बजेट छुट्टियो, त्यो विधिसम्मत छैन, सैनामैना नगरप्रमुख कार्कीले भने, प्रदेशले अनुदान रकम खातामै पठाएको भए स्थानीय तहले आवश्यकताका योजना बनाउने थिए । प्रदेश सरकारका भौतिक पूर्वाधार विकासमन्त्री वैजनाथ चौधरीले योजना कार्यान्वयन स्थानीय तहले गर्ने भएकाले अधिकार नखोसिएको दाबी गरे । हामीले स्थानीय तह र त्यहाँका नागरिकको बीचमा बसेरै योजना बनाएका हौं, उनले भने, प्रदेशले बनाएको योजना कसरी नागरिकबीच लैजाने र कार्यान्वयन गर्ने, त्यो जिम्मा स्थानीय तहकै हो । नीति कार्यक्रमको कार्यान्वयन पद्धति, ऐन, नियमको अवस्था, कार्यान्वयनमा आउन सक्ने जोखिम र चुनौती तथा स्थानीय तह र निजी क्षेत्रसँगको सहकार्यलगायतमा छलफल भएकाले अब समन्वयमा समस्या नदेखिने मन्त्री चौधरीले दाबी गरे । संविधानमा संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुने उल्लेख छ । आफू स्वतन्त्र भएको भानमा यो सिद्धान्त मिच्न खोज्दा समस्या देखिएको विश्लेषक बताउँछन् । अधिवक्ता बाबुराम भट्टराईले प्रदेश र स्थानीय तहबीच कार्यक्षेत्र र अधिकार बाँडफाँट संविधानले गरे पनि संघको कानुन बनिनसकेकाले अन्तरसम्बन्धमा समस्या देखिएको बताए । सिंहदरबारको अधिकार गाउँ लैजाने भाषण गर्न सजिलो भए पनि अभ्यासमा केन्द्रीकृत राज्यलाई प्रादेशिक संरचनामा बदल्न र प्रदेशलाई स्थानीय तहसम्म पुर्याउन अप्ठेरो छ, उनले भने, एकले अर्कोलाई अधिकार दिँदा आफ्नो महत्त्व घट्छ कि भन्ने भ्रमले पनि अधिकार लेनदेन र बाँडफाँटमा समस्या भएको हो । अधिकारमा अंकुशप्रदेश सरकारले स्थानीय तहलाई अंकुश लगाउन खोजेको जनप्रतिनिधि गुनासो गर्छन् । संघीयताको मर्म स्थानीय तहलाई अधिकार, स्रोत र पहुँचका हिसाबले बलियो बनाउने हो तर यी अधिकारमा माथिबाटै अंकुश लगाउन खोजिएजस्तो देखिन्छ, दाङको तुलसीपुर उपमहानगरपालिका प्रमुख घनश्याम पाण्डेले भने । केही कार्यालयलाई डिभिजन बनाएर प्रदेश मातहत राख्न खोजिएकोमा उनको गुनासो छ । वन कार्यालय स्थानीय मातहत आउने भनिए पनि अहिले डिभिजन बनाएर प्रदेशअन्तर्गत राख्न खोजिएको उनले बताए । ढुंगा गिट्टी, सवारीजस्ता कर कसले संकलन गर्ने भन्नेमा पनि समस्या देखिन्छ । कतिपय अधिकार दोहोरिएका कारण अन्योल भइरहेको पाण्डेको भनाइ छ । कृषि, स्वास्थ्य, पूर्वाधार विकासजस्ता विषय तिनै तहको अधिकारमा राखिएको छ, उनले भने, यसले गर्दा काम दोहोरिने र अन्योल हुने अवस्था छ । राप्ती गाउँपालिका अध्यक्ष नुमानन्द सुवेदीले पहिले स्थानीय तहलाई दिइएको शिक्षासम्बन्धी अधिकार अहिले नियन्त्रण गर्न खोजिएको आरोप लगाए । शिक्षक नियुक्ति, सरुवाबढुवाजस्ता काम पहिले स्थानीय तहले गर्ने भन्ने थियो, अहिले प्रदेशले गर्न खोजेको छ, उनले भने, यसले हाम्रो अधिकार हनन भएको महसुस हुन्छ । प्रदेशले कर्मचारी परिचालन आफैं गर्न खोजेको देखिन्छ । अन्य कर्मचारी नियुक्ति गर्न नपाउँदा कठिनाइ भएको सुवेदीले बताए । वडामा कर्मचारी पुगेका छैनन् । तीन वडामा सचिव छैनन्, प्राविधिकका भरमा काम चलाउनुपरेको छ, उनले भने । प्रदेशले सबै काममा अंकुश लगाउन खोजेको शान्तिनगर गाउँपालिका अध्यक्ष कमानसिंह डाँगीले बताए । हामीले १८ वटा नियम बनायौं तर लागू गर्न पाएका छैनौं । प्रदेशले आफूले कानुन नबनाउँदासम्म लागू गर्न पाइँदैन भनेको छ, उनले भने, कहिले बन्ने हो केही थाहा छैन, हामी कतिसम्म कुरेर बस्ने ?नियम कार्यान्वयन गर्न नपाउँदा धेरै काममा अवरोध भएको डाँगीले बताए । शिक्षा नियमावली पारित गरेर लागू गर्न खोज्दा अदालतले रोकिदियो, उनले भने, पुरानो शिक्षा ऐनअनुसार काम गर भनेको छ । स्थानीय तहलाई अधिकारसम्पन्न भन्ने तर काम गर्न भने नदिने प्रवृत्ति छ । कतिपय स्थानीय तहप्रमुख भने प्रदेशको काम अझै प्रभावकारी कार्यान्वयनमा नआएकाले धेरै समस्या थाहा हुन बाँकी रहेको बताउँछन् । प्रदेशले हामीसँग प्रत्यक्ष काम गर्ने अवस्था अझै भएको छैन । त्यसैले ठ्याक्कै के समस्या छ भन्ने थाहा पाउन बाँकी नै छ, लमही नगरप्रमुख कुलबहादुर केसीले भने ।"
स्थानीय करमा मनलागी,"खानेपानीमा कर वा भ्याट लगाउन पाइन्न किनभने त्यो उपभोक्ताले आखिरमा किनेरै खाने हुन्, उनी भन्छन्, तर राज्यले खानेपानी मुहान प्रयोगबापत व्यापारीसँग रोयल्टी लिन सक्छ । त्यसबाट फाइदा भएको रकमबाट कर पनि असुल्न सक्छ । उनका अनुसार स्थानीय सरकारहरूले पानीमाथि लगाएको कर संशोधनीय छ । अर्कातिर जायज कुरामा लगाइएको कर पनि निकै चर्काे भएको गुनासो सर्वसाधारणले गर्न थालेका छन् । हालै मात्र सूर्यविनायक नगरपालिकाले घ्याम्पे डाँडामा पिकनिक गरेबापत प्रतिसमूह चार हजार रुपैयाँ कर लगाउने निर्णय गर्यो । यति पैसामा त पिकनिकै गर्न पुग्ने भन्दै स्थानीय युवाले नै नगरपालिकाको विरोध गरे । अरू त ठीकै हो, गुन्डुजस्तो पिकनिक स्थलमा उठाइने कर ४ हजार रुपैयाँ अलि धेरै नै भएजस्तो लाग्यो, क्यालभिन मानन्धरले फेसबुकमा असन्तुष्टि पोखे, यति धेरै रकम पिकनिक जानेहरूबाट उठाइएको अन्त कतै थाहा छैन । सरोकारवालाले यसमा पुनर्विचार नगरे पिकनिक जानेहरूमा नै कमी आउने उनी ठान्छन् । मध्यपुर नगरपालिकाले एकीकृत सम्पत्ति कर लगाउँदा वडाध्यक्ष सुरज खडकाले त्यसको विरोध गर्दै सामाजिक सञ्जालमा सर्वेक्षण नै गरे । सहभागीमध्ये ९१ प्रतिशतले उक्त करलाई जनता फसाउने नीतिका रूपमा व्याख्या गरेका थिए । नगरपालिकाका प्रवक्ता राम थापामगरले शुक्रबार विज्ञप्ति जारी गर्दै यसको बचाउसमेत गरेका थिए । संशोधन गर्न नगरपालिकाले नगरसभा पनि बोलाएको थियो । एकीकृत सम्पत्ति करले बढी भार पर्ने जनगुनासो आएपछि नगरपालिका सच्याउन सहमत भएको छ । अर्थ मन्त्रालयले नै एकीकृत कर प्रणाली खारेज गरिसकेको आवाज जनस्तरबाट उठेपछि नगरपालिका संशोधन गर्न राजी भएको हो । संविधानअनुसार स्थानीय सरकारहरूले सम्पत्ति कर, घर बहाल कर, घर जग्गा रजिस्ट्रेसन शुल्क, सवारीसाधन कर, सेवा शुल्क दस्तुर, पर्यटन शुल्क, विज्ञापन कर, व्यवसाय कर, भूमिकर (मालपोत), दण्ड जरिवाना, मनोरन्जन कर र मालपोत संकलनबाट आर्थिक स्रोत जुटाउन सक्छन् । यी विषयमा कसमा कति कर लगाउन पाइने भन्ने कुनै थ्रेसहोल्ड नभएकाले कतै बढी, कतै घटी हुनु स्वाभाविक हो, उपाध्याय भन्छन्, तर, एकभन्दा अर्काे ठाउँमा आकाशजमिनै फरक हुने गरी कर लगाएको देखिए त्यसलाई संशोधन गराउने अधिकार स्थानीय जनताले राख्छन् । संघीय कानुनविपरीत देखिए केन्द्रीय सरकारले पनि सच्याऊ भन्न सक्छ ।"
कटुवाल चुनिए तन्नेरी,"मनाङ नासों गाउँपालिका८, ताचैमा बूढापाकाले धान्दै आएको कटुवाल लाउने कामको जिम्मा यसपालि युवाले पाएका छन् । बूढापाकाले छिटो खबर पुर्याउन नसक्ने, रातबिरात काम गर्न गाह्रो पर्ने र घरघरै डुल्न अप्ठ्यारो भएपछि पहिलोपल्ट युवालाई जिम्मा दिइएको हो । कटुवाल लाउने जिम्मा ३१ वर्षीय डम्बरजंग घलेले लिएका छन् । उनले बाटोघाटो, पँधेरो, चौतारो निर्माण मर्मतमा श्रमदान, गाउँले बैठक, मर्दापर्दा, पाहुनाको स्वागत, विवाह, पूजापाठलगायतको कामका लागि गाउँको अग्लो ठाउँ र घरका छानामाथि चढेर सूचना प्रवाह गर्नुपर्छ । घरघरै पुगेर पनि सूचना प्रवाह गर्दै आएको उनले बताए । पहाडी गाउँमा सार्वजनिक सरोकारको विषय कटुवालमार्फत जानकारी दिने चलन पुरानो हो ।कटुवाल लाउने जिम्मा लिएका घले सामान्य कृषक हुन् । उनलाई गाउँलेले प्रत्येक घरबाट वर्षमा ११ पाथी मकै दिने निर्णय गरेका छन् । गाउँमा ६२ घरधुरी छ । बूढापाकाले सक्दैनन्, युवा बस्नुपर्यो भनेपछि मैले काँध थापेको हुँ, उनले भने । गाउँलेलाई जम्मा पार्ने अभिभारा पाएकोमा उनी खुसी छन् । सबै गाउँलेलाई नजिकबाट चिन्ने मौका यही हो, उनले भने, हिजो बूढापाकाले निकै दु:खले यो काम धानेको देख्दा नमज्जा लाग्थ्यो । अहिले आफैंले गरेको छु, खासै समस्या छैन । यसअघिका कटुवाल सुकबहादुर गुरुङ ७५ वर्षका भए । गाउँमा उनले २० वर्ष कटुवाल गरे । बूढो भएपछि त केही गर्न नसकिँदो रहेछ, आँखा नदेख्ने भइयो, कान सुनिँदैन, उनले भने, रातसाँझ काम गर्न गाह्रो भयो । गाउँसमाजलाई भनेर काम छोडिदिएँ । उनका अनुसार सुरुमा वर्षको हरेक घरबाट ६ माना मकै पारिश्रमिकबापत दिइन्थ्यो । पछि पैसा पनि दिन थालियो । अहिलेका युवक डम्बरजंग घलेले भए मकै, नभए गाउँको दररेटअनुसार एक घरबाट वार्षिक १५० रुपैयाँ लिने निर्णय गरेका छन् । ताचै बाबा समूहका अध्यक्ष कमलजंग गुरुङका अनुसार कटुवाल राख्ने निर्णय समाजले गर्छ । समाजले युवालाई कटुवाल बनाउने निर्णय गर्यो, उनले भने । उनका अनुसार पहिलेपहिले ४०५० वर्षका अधबैंसेलाई कटुवाल राखिन्थ्यो । यसपालि ३१ वर्षकालाई राखिएको छ । उनले राम्रो काम नगरेमा वा छोड्न चाहेमा अरू कटुवालमा नियुक्त हुन्छन् । नत्र उनैले गर्छन् ।"
बहुमतअल्पमत द्वन्द्व,"सुर्खेत रुकुम पश्चिमको त्रिवेणी गाउँपालिकामा बजेट, नीति तथा कार्यक्रममाथि असहमति जनाउँदै १६ सभासदले गाउँसभा बहिष्कार गरे । असहमत पक्षका माग खासै ठूला थिएनन् । गाउँसभामा बजेटमाथि पर्याप्त छलफल हुनुपर्ने र कार्यक्रमको पूर्ण विवरण आउनुपर्ने उनीहरूको माग थियो । अध्यक्ष झक्कुप्रसाद घर्तीले अल्पमतको आवाज सुनुवाइ गर्नुको साटो दुई तिहाइबाट बजेट, नीति तथा कार्यक्रम पास गरेको घोषणा गरे ।सुर्खेतको भेरीगंगा नगरपालिकामा प्रतिपक्षी (नेकपा) को नेतृत्व रहेका वडामा न्यून बजेट विनियोजन गरिएको भन्दै सत्तापक्ष (कांग्रेस) सँग बजेट बढाउन माग गरे । उनीहरूले नगरसभामै मेयर भूपेन्द्र चन्दलाई घेराउ गरे । यहाँ पनि बहुमत सभासदको समर्थनमा नगर सभा सम्पन्न भएको घोषणा गरियो ।यी दुई दृष्टान्तले स्थानीय तहमा बहुमतले अल्पमतलाई पेल्ने प्रवृत्ति कसरी हुर्किरहेको छ भन्ने देखाउँछ । कर्णाली प्रदेशका विभिन्न स्थानीय तहमा राजनीतिक आस्था र नेतृत्वको स्वार्थका आधारमा यो प्रवृत्तिले जरा गाड्न थालेको छ । कर्णाली प्रदेशका ७९ स्थानीय तहमध्ये २४ तहमा कांग्रेसको र ५३ तहमा नेकपा (तत्कालीन एमाले २७ र तत्कालीन माओवादी २६) को नेतृत्व छ । डोल्पाका छार्कातान्सोङ र डोल्पोबुद्ध गाउँपालिकामा स्वतन्त्र उम्मेदवार विजयी भएका छन् ।नेतृत्व जसको भए पनि प्राय: सबै स्थानीय तहमा नेकपा र कांग्रेसको प्रतिनिधित्व छ । यही कारण गाउँ तथा नगर कार्यपालिकामा भित्रभित्रै चलिरहेको द्वन्द्व एक वर्ष बित्दा सभा बहिष्कारको तहसम्म पुगेर छताछुल्ल भएको छ । बजेट अधिवेशनमा बजेटमाथि व्यापक छलफल हुनुपर्छ भन्ने हाम्रो मान्यता थियो, यसलाई सभामा बन्देज गर्न खोजियो, बहिष्कार गर्नुको कारण औंल्याउँदै त्रिवेणी गाउँपालिका१ का वडाध्यक्ष मोहनकिशोर ओलीले भने, यसरी बहुमतका आधारमा पेल्न थालिएपछि हामीले त्यहाँ बसिरहन उचित नठानेर बाहिर निस्कियौं ।जनप्रतिनिधिको स्वार्थ बाभिँदा विवादको पारो बहिष्कारभन्दा अझ माथि चढेर समानान्तर सभा गर्नेसम्म पुगेको छ । डोल्पाको ठूलीभेरी नगरपालिकामा देखिएको विवाद यस्तै एक उदाहरण हो । दुनैमा रहेको नगरपालिकाको केन्द्र मेयर गणेशबहादुर शाहीले जुफाल सारेपछि उपमेयर योगेन्द्रबहादुर शाही नेतृत्वको बहुमत समूहले त्यसको विरोध गर्यो । विरोधकै कारण जुफालमा तोकिएको नगरसभा चार पटकसम्म स्थगित भयो । अन्तत: असार २८ गते मेयरको अध्यक्षतामा जुफालमा र उपमेयरको अध्यक्षतामा दुनैमा छुट्टाछुट्टै नगरसभा भए । उहाँहरूलाई बारम्बार बोलाउँदा पनि आउनुभएन, त्यसैले हामीले बहुमत सभासदको उपस्थितिमा नगरसभा सम्पन्न गरेका छौं, मेयर शाहीको भनाइ छ, अबैध रूपमा कहीँकतै सभा भएको रहेछ भने हामीलाई थाहा हुने कुरा भएन ।उपमेयर शाही भने मेयरले नगरपालिकाको केन्द्र तोक्नेदेखि नगरसभा गर्नेसम्मका काम बहुमतभन्दा पनि नेतृत्वको दम्भका आधारमा पेलेर गरिरहेको बताउँछन् । उनका अनुसार वडा १, २, ३, ४, १० र ११ का जनप्रतिनिधिको बहुमतलाई लत्याएर मेयरले किर्ते निर्णय गरी केन्द्र तोक्ने काम गरेका थिए । नगरसभामा पनि उहाँहरूको बहुमत पुग्दैन, खै कसरी सम्पन्न गर्नुभयो ? उपमेयर शाहीले भने, विधिविधान मिचेर भएका कामलाई हामीले मान्ने कुरै हुँदैन ।केन्द्र तोक्ने र नीति तथा कार्यक्रमजस्ता ठूला मुद्दामा मात्र होइन, कर्मचारी सरुवाजस्ता झिनामसिना विषयमा समेत विवाद बढ्न गई सभा बहिष्कार हुने गरेका छन् । असार २५ गते दैलेखको नारायण नगरपालिकामा त्यस्तै स्थिति देखियो । जिल्ला समन्वय समितिबाट सरुवा भई आएका पाँचमध्ये तीन कर्मचारीलाई नगरपालिकाले हाजिर हुन दिएको थिएन । तत्कालीन एमाले नेतृत्वको नगरपालिकाले फरक राजनीतिक आस्थाको भएकै कारण उनीहरूलाई हाजिर हुन नदिएको कांग्रेस समर्थक जनप्रतिनिधिको आरोप छ । यही विवाद नगरसभामा प्रवेश हुँदा बहिष्कारको स्थिति आयो । मेयरले पार्टीको निर्देशनअनुसार एक वर्षसम्म मनोमानी ढंगले नगरपालिका चलाउन खोज्नुभयो, त्यसैले हामी नगरसभामा बसिरहनुको अर्थ रहेन, नगर कार्यपालिका सदस्य पूर्णबहादुर मल्लले भने, बहुमतको बलमा नगरसभामै पेल्न थाले, यो त हदै भयो । सुर्खेतको वीरेन्द्रनगर नगरपालिकामा समेत जिल्ला समन्वय समितिबाट सरुवा भएर आएका चारजना कर्मचारीलाई हाजिर गराउने विषयमा जेठ ३१ गतेको नगर कार्यपालिका बैठकमै विवाद भयो । अन्तत: बैठकले सरुवा भएर आएका कर्मचारीलाई हाजिरी नगराउने निर्णय गर्यो । उक्त निर्णयमा कांग्रेसबाट निर्वाचित पाँचजना सदस्यले नोट अफ डिसेन्ट लेखे । वीरेन्द्रनगर नगर कार्यपालिकामा मेयर कांग्रेसका भए पनि उपमेयरसहित बहुमत सदस्य तत्कालीन एमालेका छन् । १२ जना नायब सुब्बाको दरबन्दी रहेकामा अहिले पाँचजनाको दरबन्दी रिक्त छ । नगर कार्यपालिकाले भने कर्मचारी आवश्यक नभएको भन्दै फिर्ता पठाउने निर्णय गर्यो ।अल्पमत र बहुमतको जोडघटाउले कतिसम्म प्रभाव पारेको छ भने स्थानीय तहका प्रमुख नै निरीह भइरहेका छन् । सल्यानको बनगाडकुपिन्डे नगरपालिकामा बजेटका विषयमा विवाद हुँदा नगरसभामा बजेट पेस हुन सकेको छैन । कार्यपालिकाका बहुमत सदस्यको साथ पाएकी उपमेयर मञ्जु यरीको असहमतिका कारण दुई सातादेखि कार्यपालिका बैठकमा बजेटको टुंगो लाग्न सकेको छैन । बहुमत सदस्यले बैठक बहिस्कार गर्दा मेयर गोविन्दकुमार पुन अप्ठेरामा परेका छन् । उहाँहरूले बहुमतका बलमा बलमिच्याइँ गरेर नगरपालिकालाई असफल पार्ने काम गरिरहनुभएको छ, उनले भने, मैले नीति र विधिअनुसार काम गर्न खोज्दा पनि पाइरहेको छैन ।उपमेयर यरी भने मेयरले शक्तिको बलमा एकलौटी काम गर्न खोजेकाले विवाद चुलिएको बताउँछिन् । मेयरले बजेटमा आफूखुसी गर्न खोज्नुभएन, शिक्षा समिति र उपभोक्ता समिति गठन गर्दासमेत मनपरी गर्नुभयो, उनले भनिन्, बहुमतको आवाजलाई लत्याएर हद नाघेपछि हामी बैठक बहिष्कार गर्ने अवस्थामा पुगेका हौं ।बहुमत अवस्थामा रहेका जनप्रतिनिधि भने अल्पमत पक्षधरले अनाहकमा निहुँ झिकेर नेतृत्वलाई असफल बनाउने प्रयत्न गर्दा समस्या निम्तिने गरेको बताउँछन् । भेरीगंगा नगरपालिकाकी उपमेयर रेणु आचार्यले बहुमतको निर्णयलाई स्विकार्नुको सट्टा भौतिक आक्रमणमै उत्रिन खोज्नु अलोकतान्त्रिक कार्य भएको बताइन् । बहुमतले अल्पमतलाई साथमा लिएर काम गर्ने हो, उनले भनिन्, यहाँ त सँगसँगै हिँडौं भन्दा पनि बाटामा भाँजो हाल्ने काम भयो ।"
जोशीका प्रमाणपत्र थप शंकाको घेरामा,"काठमाडौं प्रधानन्यायाधीशका लागि संसदीय सुनुवाइ सामना गरिसकेका दीपकराज जोशीका शैक्षिक प्रमाणपत्र थप शंकाको घेरामा परेका छन् । जोशी र निवर्तमान प्रधानन्यायाधीश गोपालप्रसाद पराजुलीको प्रोग्रेस रिपोर्ट का केही आधारभूत विवरण शंकास्पद भेटिएका हुन् । दुवै जनाले पेस गरेका ल क्याम्पसका प्रोग्रेस रिपोर्ट भिडाउने हो भने एउटा गलत निस्कन्छ, दुवै जनाको अभिलेख रहेको संवैधानिक परिषद् सचिवालय स्रोतले भन्यो, संसदीय सुनुवाइका क्रममा उठेको यस्तो गम्भीर प्रश्नको छानबिन हुनुपर्छ । बिहीबारको संसदीय सुनुवाइमा सांसद योगेश भट्टराईलगायतले जोशीको शैक्षिक प्रमाणपत्रमा एउटै सिम्बोल नम्बर भेटिएको बारे प्रश्न उठाएका थिए । सचिवालय स्रोतले कान्तिपुरलाई उपलब्ध गराएको प्रतिलिपिअनुसार २०३० साउनमा नेपाल ल क्याम्पसमा प्रमाणपत्र तह मा भर्ना भएका जोशीको प्रोग्रेस रिपोर्टमा क्रम संख्या ५३३८ उल्लेख छ । २०३१ साउनमा भर्ना भएका गोपाल पराजुलीको प्रोग्रेस रिपोर्टमा क्रम संख्या १३४७६ उल्लेख छ । दुवैको रिपोर्टको ढाँचा एउटै छ । एक वर्षमा प्रोग्रेस रिपोर्टको क्रम संख्या ८ हजार १ सय ३८ ले बढेको देखिन्छ । त्यति बेला कानुन पढेका जानकारहरूका अनुसार यति छोटो अवधिमा त्यति धेरै विद्यार्थीको चाप कुनै हालतमा सम्भव थिएन । ल क्याम्पसका एक अध्यापकले भने, दुवै प्रोग्रेस रिपोर्टमा उल्लिखित क्रम संख्यामध्ये एउटा गलत हुन सक्छ । दुइटै सही कुनै हालतमा हुन सक्दैनन् । उक्त कागजातको दायाँपट्टिसमेत अंक लेखिएको छ । पराजुलीकोमा ११८ र जोशीको रिपोर्टमा ४६ लेखिएको छ । दुवै कागजातमा त्रिभुवन विश्वविद्यालयको रजिस्ट्रेसन नम्बरको ढाँचा र स्वरुपसमेत मिल्दैन । जोशीको रजिष्ट्रेसन नम्बर २९५००३ र अर्को वर्षको गोपाल पराजुलीको रजिस्ट्रेसन नम्बर ३१५२३६४७१ उल्लेख छ । सुनुवाइमा सांसद भट्टराईले शैक्षिक प्रमाणपत्रबारे उठेका प्रश्नमा स्पष्ट पार्न आग्रह गरेका थिए । अलगअलग परीक्षा र पछि शैक्षिक प्रमाणपत्रमा एउटै सिम्बोल नम्बर कसरी रह्यो, सधैं प्रधानन्यायाधीशहरूमा यस्तो किन हुन्छ ? उनले सोधे । जवाफमा जोशीले मेरो शैक्षिक प्रमाणपत्रको कुरा उठेकाले यो सभापतिज्यूलाई देखाउन चाहन्छु भन्दै समितिको सभापतित्व गरिरहेका ज्येष्ठ सदस्य लक्ष्मणलाल कर्णलाई फोटोकपी बुझाए । पत्रपत्रिकामा जे जस्तो आएका छन्, त्यो होइन, उनले भने, मैले यहाँहरूलाई बुझाएको छु, हेर्दा हुन्छ ।संसद् सचिवालय स्रोतले उपलब्ध गराएको उक्त कागजात ल क्याम्पसकै प्रोग्रेस रिपोर्ट हो जुन गत बुधवार कान्तिपुर दैनिकमै प्रकाशित भएको थियो । उक्त रिपोर्टमा जोशीको प्रवेशिका र त्यसभन्दा अघि विद्यालय तहको सिम्बोल नम्बर एउटै छ । उक्त रिपोर्टले जोशीको प्रमाणपत्रमाथि उठेको प्रश्नको निरुपण गर्दैन । किनभने प्रोग्रेस रिपोर्टमै उल्लिखित ३६६७ नम्बरको सिम्बोल नम्बर दुईतिर भेटिएको भन्दै प्रश्न उठेको थियो । जोशी र पराजुलीका प्रोग्रेस रिपोर्टमा केही विषयवस्तु हुबहु मिलेका छन् । जस्तो कि भर्नाका लागि आवश्यक न्यूनतम योग्यता भर्नुपर्ने ठाउँमा जोशीले नेपाल राष्ट्रिय विद्यापीठको छोटो रूप एनआरभी उल्लेख गरेका छन् । दुवैले क्लास उल्लिखित ठाउँमा रोमन लिपिमा तीन लेखेका छन् । दुवैले २०२९ सालमा प्रवेशिका दिएको खुल्छ । जोशीले विजय मेमोरियल स्कुलकै प्रमाणपत्रका आधारमा प्रवेशिका दिएकाले सिम्बोल नम्बर एउटै भएको कान्तिपुरलाई बताएका थिए । शनिबार भने जोशीको सचिवालय स्रोतले प्रवेशिकामा उल्लिखित सिम्बोल नम्बर नै स्कुल पढ्दाको विवरणमा राखिएको प्रतिक्रिया दियो । स्रोतले भन्यो, सबैकोमा यस्तै हुन्थ्यो । गोपाल पराजुलीकोमा पनि यसभन्दा फरक थिएन । जोशीले प्रोग्रेस रिपोर्टमा विजय मेमोरियल स्कुलको नाम लेखेका थिए । कान्तिपुरसँगको प्रतिक्रियामा उनले टेस्ट परिक्षा पास गरेर नेपाल राष्ट्रिय विद्यापीठमा प्रवेशिका दिएको जनाएका थिए । प्रधानन्यायाधीश सचिवालयको दाबीअनुसार विजय मेमोरियलमा बुझाएको बिलदेखि खेलकुदका प्रमाणपत्रसमेत निवासमा सुरक्षित छन् । सुनुवाइ समिति सचिवालय स्रोतका अनुसार परीक्षा नियन्त्रण कार्यालयको अभिलेखमा जोशीले उल्लेख गरेको सिम्बोल नम्बरमा अर्कै मानिसको नाम भेटिएको सूचना आएको छ । जोशीले आफ्नो प्रमाणपत्र अनावश्यक विवादमा तान्न खोजिएको प्रतिक्रिया दिए । जथाभावी लेखेर मलाई दु:ख दिने काम भयो, उनले भने, संसदीय समितिमै कागजात पेस गरिसकेको छु । बजारमा अनावश्यक विवाद खडा गरिएको महसुस हुँदैछ ।"
शिक्षक पदपूर्ति पुरानै संरचनामा,"काठमाडौं शिक्षा ऐन आठौं संशोधनपछि विद्यालय तहको संरचना परिवर्तन भइसकेको छ । शिक्षक सेवा आयोगले भने पुरानै संरचनाअनुसार शिक्षक पदपूर्ति गर्न लागेको छ । संशोधित ऐनअनुसार कक्षा १८ आधारभूत र कक्षा ९१२ माध्यमिक तह कायम भए पनि आयोगले पुरानै प्राथमिक, निम्नमाध्यमिक र माध्यमिक तहको संरचनाअनुसार शिक्षक पदपूर्ति गर्न लागेको हो । विद्यालय तहको नयाँ संरचनाअनुसार शिक्षकको न्यूनतम शैक्षिक योग्यता स्नातक तह रहेको छ, शिक्षाविद् विद्यनाथ कोइराला भन्छन्, तर फेरि पनि प्रावि, निमावि र मावि तहमै शिक्षक भर्ना गर्ने निर्णय गरिएछ ।पुरानो संरचनाअनुसार प्राथमिक तह पढाउने शिक्षकको न्यूनतम योग्यता कक्षा १२ उत्तीर्ण गरी तालिम प्राप्त गरेको हुनुपर्छ । माध्यमिक तह कक्षा १० सम्म पढाउन स्नातक पास गरेको हुनुपर्छ । यसअघि कक्षा ११ र १२ पढाउन स्नातकोत्तर उत्तीर्ण गरेको हुनुपर्ने व्यवस्था थियो । संविधानअनुसार विद्यालय तह सञ्चालन जिम्मेवारी स्थानीय सरकारको हो । विद्यालय व्यवस्थापनको सम्पूर्ण जिम्मेवारी उसैको भए पनि स्थायी शिक्षक भर्ना गर्ने अधिकार प्रत्यायोजन नभएको विज्ञले बताएका छन् । आयोग अध्यक्ष ताना गौतमले संविधानको धारा ३१२ अनुसार शिक्षक पदपूर्ति गरिएको बताए । संविधानमा भएको व्यवस्थाअनुसार ७५ प्रतिशत आन्तरिक पदपूर्तिको परीक्षा लिइसकेका छौं, उनले भने, खुलातर्फ २५ प्रतिशतको आवेदन लिएका छौं ।"
किशोरीको हत्या,"कञ्चनपुर भीमदत्त नगरपालिका२ उल्टाखामकी १३ वर्षीया निर्मला पन्तको रहस्यमय मृत्यु भएको छ । बिहीबार दिउँसैदेखि हराएकी उनको शुक्रबार बिहान भीमदत्त नगरपालिका२ र १८ को सिमानामा पर्ने निम्बुखेडाको पत्थर खोलाछेउ उखुबारीमा शव भेटिएको हो । स्थानीय सरस्वती उच्चमाविको कक्षा ९ मा अध्ययनरत निर्मलाको बलात्कारपछि हत्या भएको आशंका प्रहरी र आफन्तले गरेका छन् । जिल्ला प्रहरी कार्यालयका डीएसपी ज्ञानबहादुर सेठीले उनको बाहिरी शरीरमा घाउचोट नभएकाले बलात्कारपछि हत्या भएको हुनसक्ने बताए । घटनाबारे अनुसन्धान भइरहेको उनले जानकारी दिए । आमा दुर्गादेवीका अनुसार निर्मलाले चलाएको साइकल महेन्द्रनगरबागफांँटा सडकको छेवैमा थियो । कापीकिताब पनि साइकलमै थिए । बिहीबार दिउँसो साथी रोशनीको घर गएकी निर्मला त्यसपछि घर नफर्किएको दुर्गाले जानकारी दिइन् । गाउँकै सोझी र पढाइमा मिहिनेती थिई, निर्मलाकी छिमेकी विमला पन्तले भनिन्, छोरीकै सहारामा आमाले गुजारा गरिरहेकी थिइन् । घरैमा चटपटे पसल चलाउँदै आएकी दुर्गा बिहीबार निर्मलालाई पसल जिम्मा लगाएर सामान लिन भारतको बनवासा गएकी थिइन् । फर्केर आउँदा छोरी नदेखेपछि खोजी सुरु गरेको र साँझ प्रहरीमा खबर गरेको दुर्गाले बताइन् । शव भेटिएलगत्तै निम्बुखेडा र उल्टाखामका महिलाले हत्यारा पत्ता लगाई कारबाही गर्न माग गरेका छन् । उनीहरूले दोषीलाई कडा कारबाही गर्न, पीडित परिवारलाई उचित क्षतिपूर्ति दिन र घटनास्थल सुरक्षा दृष्टिकोणले संवेदनशील भएकाले प्रहरी बिट स्थापना गर्न माग गर्दै दिनभर प्रदर्शन गरे । शुक्रबार सांँझ प्रहरी र आन्दोलनकारीबीच झडप हुँदा ५ प्रहरी र २ आन्दोलनकारी घाइते भएका थिए । उनीहरूको धनगढीस्थित सेती अञ्चल अस्पताल उपचार भइरहेको प्रहरीले जनाएको छ । शनिबार पनि दिनभरि भीमदत्त नगरपालिका कार्यालय, महाकाली अञ्चल अस्पताल र प्रशासनअगाडि महिलाले प्रदर्शन गरेका छन् । पीडितको आन्दोलनमा नेविसंघसमेत मिसिएपछि आन्दोलन उग्र बनेको छ । घटनाबारे जानकारी गराउँदा भीमदत्त नगरपालिकाका मेयर सुरेन्द्र बिष्टले बेवास्ता गरेको भन्दै महिला आक्रोशित बनेका हुन् । मेयरसापले चासो नदिँदा आन्दोलन चर्किएको हो, निर्मलाका काका भोजराज पन्तले भने, घटनास्थलमा मेयरसाप गइदिएको भए शुक्रबारै कुरा मिलेर अन्तिम संस्कार गरिसक्थ्यौं । उनले पटकपटक फोन सम्पर्क गर्दा पनि बिष्टले अटेरी गरेको आरोप लगाए ।प्रहरीको पनि लापरबाहीदुर्गाले बिहीबार साँझ ५ बजे छोरी हराएको खबर प्रहरीलाई गरेकी थिइन् तर प्रहरीले केहीबेरमा आउने भन्यो । फेरि ६ बजे वडा प्रहरी कार्यालयमा फोन गर्दा एकछिनपछि आउने खबर आयो । राति १० बजे वडा नं १८ को सालघारीमै रहेको अस्थायी प्रहरी बिटमै पुगेर जानकारी गराउँदासमेत प्रहरीले चासो नदिएको भोजराजले बताए । राति ११ बजेतिर प्रहरी आएर केहीबेर खोजी गर्यो, भोजराजले भने, त्यसपछि रात धेरै भयो, भोलि खोजौंला भनेर फर्किए । समयमै प्रहरीले खोजीमा चासो देखाएको भए निर्मलामाथि घटना नहुने उनको बुझाइ छ । जिल्ला प्रहरी कार्यालय कञ्चनपुरका डीएसपी ज्ञानबहादुर सेठीले राति २ बजे मात्रै वडा प्रहरी कार्यालयमा खबर आएको बताए । उनले खबर पाउनेबित्तिकै प्रहरी परिचालन गरिएको जानकारी दिए । शनिबार सांँझ अबेरसम्म पनि पीडित पक्ष र प्रहरी प्रशासनबीच वार्ता चलिरहेको छ । शनिबार बिहानैबाट पटकपटक छलफल भए पनि निष्कर्षमा पुग्न सकिएको छैन । शुक्रबार नै शवको पोस्टमार्टम भएर आफन्तले बुझे पनि अन्तिम संस्कार गर्न मानेका छैनन् । उनीहरूले माग पूरा नभएसम्म अन्तिम संस्कार नगर्ने अडान लिएका छन् ।"
ब्लडमनी दिलाउन ढिलाइ,"काठमाडौं साउदी अरबमा ब्लडमनी (दिया रकम) पाउनुपर्ने झन्डै ५ सय पीडितका परिवारको फाइल नेपाली दूतावासले अगाडि बढाउन सकेको छैन । स्थानीय अदालतमा वकिल नहुँदा दूतावासलाई ती फाइल अगाडि बढाउन कठिनाइ भएको हो ।हरेक वर्ष झन्डै २ सय नेपालीको ज्यान विभिन्न कारणले जाने गर्छ । तीमध्ये झन्डै ४० प्रतिशत पीडित परिवारले मात्रै ब्लडमनी पाउने सम्भावना रहन्छ, साउदीका लागि नेपाली राजदूत महेन्द्रसिंह राजपुतले कान्तिपुरसँग भने, सन् २००८ पछिका मुद्दा झन्डै ५ सय हाराहारी छन् । त्यसअघिका सोही प्रकृतिका मुद्दा फछ्र्योट भएनभएको अध्ययनकै क्रममा छन् । गत आर्थिक वर्ष २९ वटा मुद्दा अदालतले टुंग्याएको थियो । जसअनुसार २२ लाख ४९ हजार साउदी रियाल (६ करोड १८ लाख रुपैयाँ) ब्लडमनीबापत दोस्रो पक्षबाट क्षतिपूर्ति दिलाएको थियो । ५० भन्दा बढी मुद्दा अदालती प्रक्रियामा छन् । राजपुतका अनुसार क्षतिपूर्ति दाबी गर्नेसम्बन्धी मुद्दा छिटो फछ्र्योट गर्न वकिल वा ल फर्मलाई जिम्मा लगाउन उपयुक्त हुने स्थिति छ । कतार, यूएई र कुवेतस्थित नेपाली दूतावासले क्षतिपूर्ति रकम दिलाउन अदालतमा मुद्दा लडिदिन स्थानीय वकिललाई जिम्मा दिइसकेको छ । ती वकिलले मुद्दा जितेर क्षतिपूर्ति पाएमा आफ्नो सेवा शुल्क क्षतिपूर्तिबाटै लिने गरेका छन् । कतारमा २० प्रतिशतसम्म सेवाशुल्क लिने व्यवस्था छ । हामीले पनि विस्तृत प्रतिवेदनसहित स्वीकृतिका लागि परराष्ट्र र श्रम मन्त्रालयमा पठाएका छौं, त्यहाँबाट जवाफ आएको छैन, उनले भने, दूतावासमा रहेका कर्मचारीको प्रयासले मात्रै यथासक्य छिटो सबै पीडित परिवारलाई क्षतिपूर्ति दिलाउन सकिने अवस्था छैन । साउदीमा मात्रै हालसम्म ४ हजार ७ सय ९५ नेपालीको ज्यान गइसकेको छ । मृतकको प्रहरी रिपोर्ट तथा अस्पतालले दिने मेडिकल रिपोर्टका अनुसार सबैभन्दा बढी प्राकृतिक मृत्यु भइरहेको छ । सवारी दुर्घटना तथा कार्यस्थलमा मृत्यु र हत्या भएमा मात्रै तेस्रो पक्षबाट ब्लडमनी पाउने स्थिति छ ।"
ट्रयाक्टर चलाउन रोक,"रामेछाप रामेछापको उमाकुण्ड गाउँपालिकाले आफ्नो क्षेत्रमा पर्ने ग्रामीण सडकमा ट्रयाक्टर सञ्चालन गर्न प्रतिबन्ध लगाएको छ । ट्रयाक्टरले सडक बिगारेकाले अन्य सवारीसाधन चल्न छोडेपछि गाउँपालिकाले त्यस्तो निर्णय गरेको हो । वर्षायामभरि उक्त निर्णय लागू हुने गाउँपालिकाले जनाएको छ । ठोसेसिंगटीबाम्ती सडकमा ट्रयाक्टरले पारेको खाडलका कारण यात्रुवाहक बस सेवा बन्द छ । सडकमा ट्रयाक्टरका ठूला टायरले ठुल्ठूला भड्खाला बनाएकाले अन्य साना सवारीसाधानसमेत चल्न छोडेपछि उक्त निर्णय गरेको प्रमुख प्रशासकीय अधिकृत ईश्वरीप्रसाद सुवेदीले बताए । सुवेदीका अनुसार लोडर लगाएर हिलो पन्छाएपछि फोरह्वील साना सवारी सञ्चालन हुन थालेका छन् । पहिले मोटरसाइकल पनि लान सकिँदैनथ्यो, सुवेदीले भने, ट्रयाक्टर रोकेपछि फोरह्वीलसम्म सञ्चालन हुन थालेका छन् । तर गाउँपालिकाका कुनै पनि क्षेत्रमा यात्रुवाहक बस भने गुड्न सकेको छैन । काठमाडौंबाट बाम्ती, कुभुकास्थली र प्रीतिका लागि छुटेका बसहरू गोकुलगंगाका ठोसे र शिवालयबाटै फर्कने गरेका छन् । ठोसेभन्दा माथितिर जान सक्ने अवस्था छैन, बसचालक कृष्णबहादुर श्रेष्ठले भने, हिउँद नलागी उकालो लागिँदैन । बस सञ्चालन नहुँदा बिरामी, वृद्धवृद्धा, अपांग, महिला, बालबालिकालाई आवतजावतमा समस्या परेको छ, दैनिक उपभोग्यका सामग्रीको ढुवानीमा समेत कठिनाइ भएको छ ।झन्डै १६ वर्षअघि सडक पुगेको उमाकुण्डको बाम्तीमा हरेक वर्ष यस्तै सास्ती हुने गर्छ । बाम्ती, गुम्देल, कुभु, प्रीति, गुप्तेश्वर र भुजीका बासिन्दाहरू वर्षायाममा यातायात सहज नहँुदा २ दिन लगाएर जिल्ला सदरमुकाम पुग्ने गरेका छन् । गाउँपालिकाले आउँदो वर्षायाममा यात्रुवाहक बस नरोकिने गरी सडक सुधार गर्ने योजना वनाएको छ । गाउँपालिका प्रमुख शेरबहादुर सुुनुवारले पालिकाको प्रमुख प्राथमिकता आफ्नो क्षेत्रको सडक बाह्रै महिना सञ्चालन गर्नु रहेको बताए ।"
राहदानी बनाउने घटे,"हेटौंडा (कास) रोजगारीका लागि डेढ वर्षअघि कतार जान कस्सिएका भीमफेदी गाउँपालिका भैंसेका २१ वर्षीय तकबहादुर दोङ गाउँमै कुखुरा पालेर बसेका छन् । स्थानीय तह चुनावअघि उनी विदेश जाने तयारीमा थिए । चुनावपछि भने उनलाई विदेशको मोह हरायो । गाउँमै अहिले उनले ब्रोइलर जातका हजार कुखुरा पालेका छन् । गढी गाउँपालिका बूढीचौरका २२ वर्षीय सुन्दर भोम्जन पनि स्थानीय तह चुनावपछि गाउँमै केही गर्ने भन्दै विदेश जानबाट रोकिए । कृषि विकास कार्यालयको सहयोगमा उनले प्लास्टिकका ३ टनेल बनाएर व्यावसायिक गोलभेंडा खेती गरिरहेका छन् । २ लट गोलभेंडा बिक्री गरिसकेका उनले आम्दानी राम्रै हुने बताए । स्थानीय तहको चुनावसँगै युवाहरूमा विदेश जाने मोह घट्दै गएको छ । रोजगारीका लागि विदेश जान पासपोर्ट बनाएकाहरू पनि जनप्रतिनिधि बनेका छन्, कोही विभिन्न उद्यम गरी बसेका छन्, गढी गाउँपालिकाका अध्यक्ष विदुर हुमागार्इंले भने ।युवाहरूमा स्थानीय तहप्रति भरोसा पलाएको छ । जसका कारणले जिल्ला प्रशासन कार्यालयमा राहदानी बनाउने आउनेको संख्या पनि बर्सेनि घटिरहेको छ । आव ०७२७३ मा मकवानपुरबाट १६ हजार ७ सय ५० जनाले राहदानी बनाएका छन् । तीमध्ये ३ हजार ७ सय महिला छन् । आव ०७४७५ राहदानी लिनेको संख्या साढे ६ हजार घटेको छ । कार्यालयका अनुसार आव ०७४७५ मा १० हजार २ सय ५ जनाले मात्र राहदानी लिएका छन् । २ वर्षमा राहदानी लिनेको संख्या ६ हजार ५ सय घटेको छ, प्रजिअ चक्रबहादुर बूढाले भने, गाउँमै रोजगारी पाइन्छ, कमाउन विदेश जानु पर्दैन भन्ने युवाहरूमा आशा पलाएको छ ।आव ०७३७४ मा ११ हजार ३ सय ४४ जनाले राहदानी बनाएका थिए । ९९ प्रतिशतभन्दा बढी राहदानी वैदेशिक रोजगारीमा जान बनाउने गरिन्छ । ३ वर्षको अवस्था हेर्दा राहदानी बनाउनेको संख्या घटदै गएको छ, समाजशास्त्रका प्राध्यापक वीरेन्द्र साहले भने, मुलुकमै अब केही हुन्छ भन्ने विश्वास पलाएको छ, त्यो विश्वासलाई जनप्रतिनिधिहरूले व्यवहारमा प्रमाणित गर्नुपर्छ ।जिल्लाका १० स्थानीय तहमा निर्वाचित जनप्रनिनिधिमध्ये ५० भन्दा बढी रोजगारीका लागि विदेश जानलाई पासपोर्ट बनाएर बस्नेमध्येका थिए ।"
कान्तिपुरकर्मीलाई सम्मान,"दोलखा (कास) सीमान्तकृत थामी समुदायको भाषा, संस्कृति र उत्थानका निम्ति पत्रकारिताका माध्यामबाट सहयोग पुर्याएबापत कान्तिपुरकर्मी राजेन्द्र मानन्धर सम्मानित भएका छन् । नेपाल थामी समाजले चरिकोटमा शनिबार ५ हजार नगदसहित उनलाई सम्मान गरेको हो । कार्यक्रममा थामी समुदायको पहिलो पत्रकार टहलबहादुर थामीलाई पनि ५ हजार नगदसहित सम्मान गरियो । कालिञ्चोककी भावना थामीको काठमाडौंस्थित मोडेल अस्पतालले नि:शुल्क शल्यक्रिया गरेपछि कान्तिपुरमा प्रकाशित तस्बिरले ठूचो चर्चा पाएपछि फोटो पत्रकार नरेन्द्र श्रेष्ठले उनको नाममा १ लाखको अक्षयकोषको व्यवस्था गरिदिएका थिए ।"
सहचालकको मृत्यु,"धादिङ (कास) नीलकण्ठ नगरपालिका १०, टारीबेंसीस्थित धादिङबेंसी सल्यानटारमा शनिबार अपराह्न टिपरको ठक्करबाट २० वर्षीय अतीत अधिकारीको मृत्यु भएको छ । सल्यानटारको भित्री सडकमा बा४ख ९९१६ नम्बरको खाली टिपर ब्याक गर्ने क्रममा सहचालक ज्वालामुखी ७, चैनपुरका अधिकारीको उपचारका क्रममा मृत्यु भएको हो ।"
विस्थापित हुँदै गाँजा खेती,"हेटौंडा (कास) मकवानपुरको पश्चिमी क्षेत्रका विशेषगरी दुई गाउँपालिकामा गाँजाको ब्याड विगतको तुलनामा अत्यन्त थोरै स्थानमा मात्र राखिएका छन् । जनप्रतिनिधिहरू गाउँबाट गाँजा खेती विस्थापनका लागि क्रियाशील भएपछि गाँजा खेती गर्नेहरूले हच्किएका हुन् । विगतमा गाँजा उर्वरा क्षेत्रको रुपमा ख्याति कमाएका कैलाश र राक्सिराङ गाउँपालिकाले गत वर्षदेखि गाउँपालिकावाट गाँजा विस्थापित गर्ने अभियान चलाएको छ । कैलाश गाउँपालिकाअन्तर्गत पर्ने साविकको नामटारा, डाँडाखर्क, कालिकाटार, गोगने र भार्ता गाविस गाँजा प्रभावित क्षेत्र हुन् । अहिले यी क्षेत्रमा एउटा पनि गाँजाको ब्याड छैन । अहिले गाँजा खेती गर्ने अधिकांश किसान तरकारी खेतीतर्फ आकर्षित भएका छन् ।"
बिदामा अतिरिक्त कक्षा,हेटौंडा (कास) मकवानपुरका अधिकांश सामुदायिक विद्यालयले वर्षेबिदामा पनि कोचिङ कक्षा सञ्चालन गर्ने तयारी गरिरहेका छन । प्रथम त्रैमासिक परीक्षा सकिएलगत्तै बिहीबारदेखि भदौ १० गतेसम्मका लागि विद्यालयले वर्षेबिदा गरेको छ । वर्षेबिदाको समयमा पनि माध्यमिक तहका विद्यालयले भने कोचिङ कक्षा सञ्चालन गर्ने तयारी गरेको छ । विद्यार्थीको पढाइलाई ध्यानमा राखेर विद्यालयले ८ कक्षादेखि १० कक्षासम्म कोचिङ कक्षा सञ्चालन गर्ने तयारी गरेको हो । नगरभरिका सामुदायिक विद्यालयले एक महिना वर्षेबिदा गरे पनि आधुनिक राष्ट्रिय माध्यमिक विद्यालयले २० गतेसम्म मात्र बिदा गरेको छ ।
सालक तस्करी बढ्यो,"काठमाडौं काठमाडौंको शंखपार्क अगाडिबाट गत असार २२ गते दुई व्यक्ति जीवित सालकसहित पक्राउ परे । केन्द्रीय अनुसन्धान ब्युरोको टोलीले चन्द्रागिरिका २९ वर्षीय राजेन्द्र तामाङ र बाग्लुङ निसिखोलाका ३१ वर्षीय दुर्गाबहादुर विकलाई सालक बेचबिखन गर्न हिँडिरहेको समयमा पक्राउ गर्यो ।मंगलबार ब्युरोकै टोलीले गोरखा घर भएका २८ वर्षीय टेकबहादुर गुरुङ र पाल्पाका ३५ वर्षीय प्रेमबहादुर थापामगरलाई नियन्त्रणमा लिई जीवित सालकको उद्धार गर्यो । सोही दिन सालक मारेको अभियोगमा प्रहरीले ३५ वर्षीय राजेन्द्र मिजारलाई बूढानीलकण्ठबाट नियन्त्रणमा लियो । उनले मादक पदार्थ सेवन गरेको अवस्थामा झगडा गर्दा आफूले सालक मारेको बयान दिएका थिए । प्रहरीले सोधपुछ गर्दा उनले भनेको शिवपुरी नागार्जुन राष्ट्रिय निकुञ्जको उक्त स्थानबाट १९ वटा ससाना हड्डी भेटिएका थिए । मिजारलाई बुधबार निकुञ्जमा बुझाइएको बूढानीलकण्ठ प्रहरी प्रभागले जनाएको छ । उक्त हड्डी सालकको बच्चाको भएको प्रहरी अनुमान छ । बच्चाको मृत्युदर निकै बढी भएको लोपोन्मुख सालकको संख्या घट्दो छ भने तस्करी बढ्दो रहेको प्रहरी र वन्यजन्तु संरक्षण क्षेत्रमा कार्यरत बताउँछन् । यसले गर्दा सालकको संरक्षणको आवश्यकता रहेको उनीहरूको ठम्याइ छ । जिल्ला वन कार्यालय काठमाडौंका अनुसन्धान अधिकृत वासुदेव पोख्रेलले तुलनात्मक रूपमा यस आर्थिक वर्षमा सालक बेचबिखन तथा ओसारपसार सम्बन्धी मुद्दा केही बढी रहेको बताए । वन कार्यालय काठमाडौंले २०७४७५ मा सालकको बिक्री तथा अखेटोपहारसम्बन्धी ५ वटा मुद्दा अदालत गएको र १३ वटा दर्ता रहेको जनाएको छ । तथ्यांक हेर्दा सालक र त्यसको अखेटोपहार बिक्रीवितरणमा संलग्न धेरैजसो जंगल र राष्ट्रिय निकुञ्ज वरपरका नै व्यक्ति हुन्छन् । केन्द्रीय अनुसन्धान ब्युरोका प्रहरी उपरीक्षक कृष्णहरि शर्माको अनुभव पनि उस्तै छ । उनी भन्छन्, बिक्रीवितरणमा संलग्नलाई पक्राउ गरिएको भए पनि हामीले अहिलेसम्म किन्ने व्यक्तिसम्म पुग्न सकेका छैनौं । यसको र्याकेट नै छ, उनीहरू संगठित रूपमै वन्यजन्तुको सिकार र बेचबिखनमा संलग्न छन् । उनले मृतभन्दा जीवित सालक बढी मूल्यमा बिक्री हुने गरेको बताए । यसको मासु खाने र खपटालाई सौन्दर्य प्रसाधन तथा अन्य विभिन्न प्रयोजनका लागि प्रयोग हुने गरेको छ । सालक एक स्तनधारी जनावर हो । झट्ट हेर्दा न्याउरीमुसाजस्तो देखिने यसको सम्पूर्ण शरीर खपटाले ढाकेको जस्तो देखिन्छ । बढीजसो अफ्रिकी मुलुकमा पाइने सालक एसिया महाद्वीपमा ४ प्रजातिको पाइन्छ । नेपालको समथर र पहाडी भूभागमा दुई किसिमका सालक भेटिएका छन् । नेपालमा चुरेको जंगल यसको प्रमुख बासस्थल मानिन्छ । घातक नमानिने यो वन्यजन्तुको मुख्य आहार धमिरा र जंगलका कीरा हुन् । खतराको आभास भएपछि गुटमुटिएर बस्ने यो जीवको मासु र खपटाका लागि बिक्री हुने गरेको छ । अन्तर्राष्ट्रिय प्रकृति संरक्षण संघले नेपालमा भेटिने कालो (चिनियाँ) र भारतीय (रातोतामे) मध्ये कालो प्रजाति अति संकटापन्न र भारतीयलाई लोपोन्मुख प्रजातिमा राखेको छ । यो नेपालबाट मात्रै होइन, विदेशबाट नेपाल हुँदै अर्को देश लान खोजिरहेको अवस्थामा पनि बरामद भएको छ । अफ्रिकी देश कंगोबाट टर्किस एयरलाइन्सबाट इस्तानबुल हुँदै नेपाल ल्याइएको र चीन लान चाहिरहेको उनीहरूले बताएका थिए । कछुवा भन्दै ६ वटा सुटकेसमा सालकको खपटा चीन पुर्याउन चाहेका उनीहरूमाथि प्रहरीले संगठित अपराधको मुद्दा चलायो । नेपाल प्रकृति संरक्षण कोषका संरक्षण अधिकृत तथा यसै विषयमा पीएचडी गरिरहेका अम्बिका खतिवडाका अनुसार सालक विश्वमै सबैभन्दा बढी बेचबिखन हुने गरेको वन्यजन्तु हो । गएको दशकमा विश्वमा १० लाखभन्दा बढी सालक मारिएको तथ्यांक छ । यसको मासु चीन र भियतनामजस्ता देशमा खाइन्छ भने नेपालमै पनि केही समुदायले खाने गर्छन् । उनले गरेको अध्ययनले नेपालमा सन् २०१० देखि २०१८ सम्ममा ७ सय ८४ किलोग्रामभन्दा बढी सालकको खपटा बरामद भइसकेको देखिन्छ । एक वयस्क सालकबाट एकदेखि डेढ केजीसम्म खपटा निकाल्न सकिन्छ, खतिवडाले भने, यसको ८० प्रतिशत शरीरमा खपटा हुन्छ । त्यसैले यसको चोरीसिकारी विश्वमै सबैभन्दा बढी हुन्छ । चीनमा बढी प्रयोग हुने भएकाले नेपालको विमानस्थलका साथै उत्तरी नाकाबाट यसको तस्करी बढी भइरहेको हुन सक्ने उनको अनुमान छ । साइटिस महासन्धिले यसलाई लोपोन्मुख प्रजातिमा सूचीकृत गरेको छ । सालक जीवित वा मृत तथा अखेटोपहार वा कुनै अंग लिएर हिँडेमा, बिक्रीवितरण गरेमा राष्ट्रिय निकुञ्ज तथा वन्यजन्तु संरक्षण ऐन र संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐनविपरीत अपराध गरेको मानिन्छ । अपराध पुष्टि भए ५ देखि १० लाख रुपैयाँसम्म कैद र ५ देखि १५ वर्षसम्म कैद सजाय वा दुवै हुन सक्छ । नेपालबाट बेच्नेले सालकको खपटाको प्रतिकिलो ५० हजार रुपैयाँ पाउने गरी अवैध रूपमा बेच्ने गरेको देखिएको छ । चीनमा भने ५ लाख रुपैयाँसम्ममा बिक्री वितरण हुने गरेको बताइन्छ । चीनमा परम्परागत औषधि बनाउन पनि यसको प्रयोग गर्ने गरिएको छ । शिवपुरी नागार्जुन राष्ट्रिय निकुञ्जको आव ०७३७४ को प्रतिवेदनमा निकुञ्जसम्बन्धी १२ वटा मुद्दा दर्ता भई कारबाही प्रक्रियामा थिए ।"
"दशक बित्यो, समस्या उस्तै","काठमाडौं उपत्यकाको फोहोर दीर्घकालीन व्यवस्थापन गर्ने प्रक्रिया एक दशकदेखि योजनामै सीमित छ । राजधानीका घर, सडक र सार्वजनिक स्थलका फोहोर नउठेर दुर्गन्धित हुने क्रम पटकपटक दोहोरिँंदै आएको छ । योजनाहरू अघि बढे पनि दीर्घकालीन व्यवस्थापनको प्रक्रिया एक दशकदेखि टुंगो लाग्न सकेको छैन ।लगानी बोर्डले सार्वजनिकनिजी साझेदारीमा उपत्यकाको फोहोर व्यवस्थापन गर्ने परियोजना अघि बढाएको छ । तर उक्त परियोजनाको प्रक्रियामा काठमाडौं महानगरपालिका पूर्ण सहमत छैन । महानगरपालिकाको रायसुझावबिनै बोर्डले आयोजना विकास सम्झौता (पीडीए) स्वीकृत गरेको छ । दैनिक ५ सय टनभन्दा बढी फोहोर उत्पादन गर्ने महानगरकै बिमतिका कारण परियोजना सम्पन्न गर्न झनै ढिलो हुँदै गएको छ । काठमाडौंबाहेक उपत्यकाका ललितपुर र भक्तपुरको फोहोर व्यवस्थापनको योजना झनै अन्योलमा छ ।काठमाडौं महानगरमा एक हजारभन्दा बढी मजदुर कर्मचारी फोहोर व्यवस्थापनमा कार्यरत छन् । निजी क्षेत्रलाई फोहोर उठाउने जिम्मेवारी दिँदा ती मजदुर कर्मचारी कहाँ व्यवस्थापन गर्ने भन्ने चिन्ता महानगरको छ । लगानी बोर्डले पर्याप्त छलफल नै गरेको छैन, काठमाडौं महानगरका प्रवक्ता ज्ञानेन्द्र कार्कीले भने, केन्द्रीय सरकारसँग मिलेर काम अघि बढेको छ, महानगरसँग छलफल भएको छैन, फोहोर व्यवस्थापनका धेरै समस्या छन्, निजी क्षेत्रलाई दिने भनेरमात्र हुँदैन । हाल कार्यरत मजदुरको व्यवस्थापन कसरी गर्ने भनेर परियोजनाले प्रस्ट गर्नुपर्ने उनको भनाइ छ ।बोर्डले सार्वजनिकनिजी साझेदारीमा उपत्यकाको एकीकृत फोहोरमैला व्यवस्थापन गर्ने परियोजना ९ वर्षदेखि अघि बढाएको हो । काठमाडौं जिल्लाभित्रका कीर्तिपुर नगरपालिकाबाहेकका स्थानीय तहको फोहोर व्यवस्थापन गर्न पहिलो प्याकेजअन्तर्गत विकासकर्ता नेपवेस्ट कम्पनी प्रालिसँग पीडिए स्वीकृत भएको छ । तर काठमाडौं महानगरले राय सुझाव दिएको छैन । बोर्डका प्रवक्ता उत्तमभक्त वाग्लेले स्थानीय तहहरूसँग समन्वय गरेरमात्र परियोजना अघि बढाउने बताए । पीडीए स्वीकृत भएको छ, नगरपालिकाहरूसँग रायसुझाव लिएर एमओयू (सम्झौता) गर्ने तयारी गरेका छौं, उनले भने । अहिले उपत्यकाको फोहोर फाल्दै आएको नुवाकोटस्थित सिसडोलको ल्यान्डफिल साइट भरिएर विकराल अवस्था आएको छ । फोहोर राजधानीमै थुप्रेर दुर्गन्धित बने पनि बर्खाको समयमा सडकका कारण फोहोर नउठ्नु सामान्य भएको महानगरका वातावरण विभागका कर्मचारीहरू बताउँछन् । बर्खाको पानीले सडक हिलो र चिप्लो भएर समस्या आएको हो, विभागका प्रमुख हरिबहादुर कुँवरले भने, विगतका वर्षमा पनि यस्तो समस्या आएको थियो, बाटो बनाउँदै फोहोर फाल्दै गरेका छौं । हिउँद लागेपछि फोहोर व्यवस्थापन सुचारु हुने उनको तर्क छ । उपत्यकामा भने घरघर र चोकचोकमा फोहोर थुप्रो लागेर दुर्गन्ध बढेको छ । महानगरको संकलन केन्द्र टेकुस्थित टान्सर्फमर स्टेसनमा समेत फोहोरको पहाड चुलिएको छ । केन्द्रीय सरकार र स्थानीय पहिलो प्याकेजको परियोजना समयमै अघि बढे पनि पूर्वाधार निर्माण गरे फोहोर व्यवस्थित गर्न कम्तीमा दुई वर्ष लाग्छ । सिसडोल ल्यान्डफिल साइटमा क्षमताभन्दा बढी फोहोरको पहाड बनिसकेकाले केन्द्रीय सरकारले वैकल्पिक ल्यान्डफिल साइटको व्यवस्था गरिदिनुपर्ने कुँवरको तर्क छ । त्यहाँ जबरजस्ती फोहोर फालिएको कर्मचारी बताउँछन् । फोहोरको पहाड जुनसुकै बेला भासिएर दुर्घटना हुन सक्ने खतरा रहेको प्राविधिकहरूले औंल्याएका छन् । नुवाकोटकै बन्चरेडाँडामा एकीकृत फोहोरमैला प्रशोधन गर्न जग्गा छनोट भएको छ । निजी क्षेत्रले पहिलो प्याकेजअन्तर्गत सोही जग्गामा फोहोर प्रशोधन गरेर बायोग्यास र बिजुली उत्पादन गर्ने परियोजनामा उल्लेख छ । केन्द्रीय सरकारले सोही जग्गामा पूर्वाधार निर्माण गरिदिनुपर्ने कुँवरले बताए । उनले भने, महानगरसँग पूर्वाधार निर्माण गर्ने स्रोत साधन छैन । त्यहाँ पूर्वाधार निर्माण गर्न २ अर्ब ४५ करोड रुपैयाँ लागत लाग्ने अनुमान गरिएको छ । दीर्घकालीन फोहोर व्यवस्थापनका लागि महानगरले संघीय मामिला तथा सामान्य प्रशासन मन्त्रालयसँग छलफल अघि बढाएको उनले जनाए । केही समयका लागि सिसडोलमा नै सडक मर्मत सुधार गरेर फोहोर फाल्न सकिन्छ, उनले भने, दीर्घकालीन रूपमा फोहोर व्यवस्थापन गर्न बन्चरेडाँडामा पूर्वाधार विकास गर्नुपर्छ ।महानगरका प्रशासकीय प्रमुुख यादवप्रसाद कोइरालाले फोहोर व्यवस्थापनका लागि ३ तरिकाले योजना बनाइएको बताए । सिसडोलसँगै ६० रोपनी जग्गा छ, बन्चरेडाँडामा पूर्वाधार नबनेसम्म उक्त जग्गामा वैकल्पिक ल्यान्डफिल साइट बनाउन सकिन्छ । उनले बन्चरेडाँडामा दीर्घकालीन रूपमा फोहोर व्यवस्थापन गर्न केन्द्रीय सरकारलाई अनुरोध गरिएको जनाए । लगानी बोर्ड र निजी क्षेत्रले फोहोर व्यवस्थापन गर्न लागेको बारे भने कोइरालाले समेत अनभिज्ञता प्रकट गरे ।"
बिजुली बल्न छाड््यो,"काठमाडौं (कास) जेनेरेटर बिग्रिएपछि राजधानीको टेकुमा फोहोरबाट बिजुली उत्पादन हुन छाडेको छ । अघिल्लो वर्ष साउनमा काठमाडौं महानगरका मेयर विद्यासुन्दर शाक्यले उद्घाटन गरेको फोहोरबाट बिजुली निकाल्ने प्लान्ट डेढ महिनायता बन्द छ । दुई वर्षअघि महानगरकै वातावरण विभागले ३ टन फोहोरबाट १४ किलोवाट बिजुली उत्पादन गर्न थालेको थियो । जेनेरेटर बिग्रेर अहिले बिजुली उत्पादन हुन छाडेको छ, विभागकी वातावरण इन्जिनियर निशा कोइरालाले भनिन्, मर्मत गर्न भारतबाट सामग्री मगाएका छौं । जेनेरेटरमा प्रयोग हुने बेरिङ खिएर बिग्रिएको हो । युरोपियन युनियनको सहयोगमा महानगरले ४ वर्षअघि बायोमिथानेसन प्रविधिबाट बिजुली निकाल्ने आयोजना सुरु गरेको थियो । १ करोड ८२ लाख लागतमा निर्मित प्लान्टको नियमित मर्मतसम्भार नभएको विभागका एक प्राविधिकले बताए । विभागमा फोहोरबाट बिजुली निकाल्ने प्रविधिको ज्ञान भएका प्राविधिक छैनन्, उनले भने, सामान्य मर्मतसम्भार गर्न नसक्दा पनि बन्द हुन्छ । फोहोर कुुहाएर ग्यास र त्यसैबाट बिजुली निकाल्ने काम गरिएको विभागका पूर्वप्रमुख रविमान श्रेष्ठले बताए । यो नेपालकै लागि नयाँ प्रविधि हो, अन्यत्र पनि यस्तो प्रविधि विकास गर्न परीक्षणका रूपमा आयोजना सुरु गरिएको हो, उनले भने । दैनिक हजार मेट्रिक टन फोहोर उपत्यकाबाट निस्कने गर्छ । त्यसमध्ये ३ टन फोहोरबाट मात्रै बिजुली निकालिएको हो । राजधानीका सडक र घरबाट संकलित फोहोर टेकुको टान्सफर्मर स्टेसनमा लगेर जम्मा पारिन्छ । त्यहाँ मजदुरले आर्गानिक फोहोर छनोट गर्थे । फोहोरलाई गलाएर पहिले बायोग्यास निकाल्ने र ग्यासबाट बिजुली उत्पादन हुने गरेको थियो । उत्पादित बिजुली सोही प्लान्टमा बिजुली बाल्न र मेसिन चलाउन प्रयोग गरिएको विभागले जनाएको छ ।"
पसल नहट्दा पुनर्निर्माण रोकियो,"ललितपुर पाटन दरबार क्षेत्रको हरिशंकर मन्दिर मिचेर बनाइएको संरचना हटाउन पसल व्यवसायीले अटेर गरेका छन् । ललितपुर महानगरले बल प्रयोग गरी संरचना हटाउन खोजेपछि व्यवसायी आफैंले असार ३ भित्र हटाउने सहमति गरेका थिए । तर सहमतिको एक महिनाभन्दा बढी बितिसक्दा पनि संरचना भने जस्ताको तस्तै छन् । पसल कवल हटाउन महानगरपालिका, पुरात्तत्व विभाग र केन्द्रीय गुठी संस्थानका प्रतिनिधिको पुस ९ मा बसेको बैठकले निर्णय गरेको थियो । सुरुमा व्यवसायीलाई निर्णय भएको मितिले १५ दिनभित्र खाली गर्न निर्देशन दिइएको थियो । व्यवसायीले ३ तले मन्दिरको दक्षिण पश्चिमपट्टिको पेटी ओगटी सटर बनाएका छन् । उक्त संरचना नहटाइँदा भूकम्पले क्षतिग्रस्त मन्दिर पुनर्निर्माणमा समेत समस्या भएको छ । मन्दिर पुनर्निर्माण गर्न जर्मनी संस्था हेर्कल फाउन्डेसनले ५ करोड सहयोग गरेको छ । महानगरपालिका मेयर चिरीबाबु महर्जनले व्यवसायीलाई समय दिँदा पनि अटेर गरेकाले बल प्रयोग गरेरै पनि संरचना हटाइने बताए । उनी भन्छन्, पसल सञ्चालकलाई सार्वजनिक रूपमा पटकपटक चेतावनी दिइसकेका छौं । अब बल प्रयोग गरेरै हटाउँछौं ।उक्त पसल कवल गुठी संस्थान ललितपुर शाखा कार्यालयअन्तर्गत मत्स्येन्द्रनाथ गुठीको नाममा छ । कवल भाडामा लिएबापत सुनाकोठीका एक व्यक्तिले सञ्चालक (बिचौलया) लाई मासिक २० हजार रुपैयाँ बुझाउँछन् । बिचौलियाले सानो कवलको मासिक १५ हजार र ठूलोको २५ हजारसम्म लिने गरेका छन् । पसल सञ्चालकले बिचौलियलाई भाडा तिरे पनि संस्थानले भने मासिक भाडा १ सय रुपैयाँ पनि पाउँदैनन् । सबै बिचौलियाले हात पार्ने गरेका छन् । संस्थानको लगतमा दरबार क्षेत्रमा यस्ता पसल कवल ५६ वटा छन् ।गुठी संस्थान त:बहाल कार्यालय प्रमुख शैलेन्द्र पौडेलले व्यवसायीलाई हटाउन पटकपटक लिखित तथा मौखिक ताकेता गरे पनि अटेर गरेको बताए । अवैध कवल व्यवसायीलाई हटाउन पुलिस प्रशासनलाई पत्र काट्ने तयारी भइरहेको छ, उनले भने, मेरो कार्यकालमा यो काम हुन्छ । महानगरीय प्रहरी परिसर जावलाखेल एसएसपी गणेश ऐरले सुरक्षा दिन परिसर तयार रहेको बताए । हामी संस्थानको पत्रको पर्खाइमा छौं, उनले भने ।प्राचीन स्मारक संरक्षण ऐनको दफा ९ मा सरकारको हेरचाहमा रहेको वा पुरातत्त्व महत्त्वको तीर्थस्थान तथा देवालयलाई दुरुपयोग वा त्यसमा कुनै किसिमको बेहिसाब हुनबाट रोक्न सक्ने प्रावधान छ । ऐनको दफा १२ को उपदफा ख मा कुनै प्राचीन स्मारकलाई अनधिकृत काममा लगाएमा वा अरू कुनै किसिमसँग हानिनोक्सानी पुर्याएमा बिगोबमोजिमको रकम असुलउपर गरी पच्चीस हजार रुपैयाँसम्म जरिवाना वा पाँच वर्षसम्म कैद वा दुवै सजाय गर्न सक्ने व्यवस्था छ । दरबार हेरचाह कार्यालय मंगलबजारका प्रमुख काजी प्याकुरेल भन्छन्, पसल व्यवसायीले अटेर गर्दा पुनर्निर्माण नभएको हो । कार्यालयका अनुसार सत्तल पुनर्निर्माण गर्न लगत इस्टिमेटसहितको डिजाइन तयारी भइसकेको छ ।"
भक्तपुरमा बाटोमै पार्किङ,"भक्तपुर झक्तपुरको जगातीस्थित यातायात व्यवस्था कार्यालयमा सयौंको संख्यामा सेवाग्राहीको भीड लाग्ने गर्छ । अरनिको राजमार्ग सडक खण्डमा पर्ने कार्यालय आउने सेवाग्राहीले सडकमै पार्किङ गनुपर्ने बाध्यता छ । भाडाको घरमा सञ्चालन भइरहेको कार्यालयले पार्किङको व्यवस्था गर्न सक्ने अवस्था नरहेको कार्यालयका सूचना अधिकृत कोमल निरौला बताउँछन् । २०७३ माघदेखि सञ्चालनमा आएको कार्यालयले पार्किङ व्यवस्थापनका लागि नगरपालिकालाई पत्राचार गरेको निरौलाले बताए ।नगरपालिकाले यातायात कार्यालय आउने सेवाग्राहीसँग सडक किनारामा पार्किङ गरेका सवारीको शुल्क उठाउने गरेको छ । पार्किङस्थल तोकेको छैन, सडकमै पार्किङ गर्नुपर्ने बाध्यता छ, सूर्यविनायक६ कटुञ्जेकी अरुणा श्रेष्ठले भनिन्, सडकमा पार्किङ गरेको शुल्क लिइन्छ, शुल्क लिने भए पार्किङ स्थल हुनुपर्यो । नगरपालिकाले कार्यविधि नबनाई पार्किङ शुल्क उठाउने गरेको सेवाग्राहीको गुनासो छ । नगरपालिकाले इटा तथा टायल उद्योग प्रालिको समन्वयमा करिब ३ रोपनी जग्गामा सेवाग्राहीका लागि पार्किङको व्यवस्था गर्न लागेको छ । व्यवस्थित पार्किङ स्थल निर्माण गर्न नगरले सामाजिक विकास समिति संयोजक किरण थापाले बताए । उनी ८ नम्बर वडाका अध्यक्षसमेत हुन् । त्यस्तै, नगरका ६ र ८ वडाका विभिन्न स्थानमा सडकको दायाँबायाँ अव्यवस्थित सवारी पार्किङले दिनहुँ जाम हुने गरेको छ । दर्जनौं बैंक तथा वित्तीय संस्था, व्यापारिक स्थल भएको सूर्यविनायकमा दैनिक हजारौं सेवाग्राहीको आवातजावत हुने गर्छ । भक्तपुर नगरपालिका१० कमल विनायकमा पनि उस्तै अवस्था छ । निजी तथा साना सवारीसाधन मात्र नभई सार्वजनिक बससमेत सडकमै पार्किङ गर्ने गरिएको छ । काभ्रेको मण्डन देउपुर, तेलकोट, कलमसीं, बागेश्वरी, छालिङलगायतका स्थानमा चल्ने बस सडकमै पार्किङ गरिन्छ । पर्यटकीय गन्तव्य नगरकोटको मुख्य मार्ग कमल विनायकको साँघुरो सडकको दायाँबायाँ असरल्ल राखिएका साना तथा ठूला सवारीसाधनले नगरको सौन्दर्यतामा प्रश्न उठेको पुस्तक व्यवसायी राधेश्याम सुवाल बताउँछन् । २०५७ सालमा नगरकोटमा सार्क सम्मेलन हुने हल्ला थियो, पछि राजधानीमै सार्क सम्मेलन भयो उनले स्मरण गरे । त्यतिबेलादेखि ब्यासी, कमल विनायकको सडक विस्तार गर्ने योजना बने पनि सडक फराकिलो हुन सकेको छैन । पर्यटकको आकर्षकको केन्द्र नगरकोट घुम्ने पर्यटकले अवलोकनका लागि शुल्क बुझाउनुपर्छ । तर, चाँगुनारायण नगरपालिकाले नगरकोटमा पार्किङको व्यवस्था भने गर्न सकेको छैन । काभ्रे र भक्तपुरको सीमा क्षेत्रमा पर्ने नगरकोटमा मन्डन देउपुर र चाँगुनारायण नगरले पर्यटकका लागि छुट्टाछुट्टै शुल्क निर्धारण गरेको छ । त्यसैगरी मध्यपुर थिमि बाहाखा बजारमा पुरानो थिमि भएर चल्ने लखनखेल, गौशाला, रत्नपार्कका बसका कारण जाम हुने गरेको छ । सर्भिस ट्रयाकको दुरुपयोग सूर्यविनायकतीनकुने सडक खण्डको सर्भिस ट्रयाक पार्किङस्थलका रूपमा परिणत भएको छ । ६ लेनको ९ दशमलव १ किमि चौडा सडकको दायाँबायाँको करिब १८ किलोमिटर सर्भिस ट्रयाक पार्किङ रूपमा परिणत भएको हो । ट्रयाक मिचेर निर्माण सामग्री राख्ने, गाडी पार्किङ गर्ने, सडकमै सामान झार्ने, जथाभावी ट्याक्सी पार्किङ गर्ने तथा सडकमै हुने तरकारी, फलफूल, चनाचटपटे र कपडाको व्यापारले पैदलयात्रुलाई सास्ती हुने गरेको छ । व्यापारीले सडकमै व्यवसाय गर्छन्, सूर्यविनायककी रीता जोशीले भनिन्, मुख्य सडकको दायाँबायाँको सर्भिस ट्रयाक पार्किङ र व्यापारिक थलो बनेको छ । वर्षौंदेखि सडक मिचेर व्यवसाय सञ्चालन तथा अव्यवस्थित पार्किङविरुद्ध सम्बन्धित निकायले कारबाही नगरेको गठ्ठाघरका राजन सुवालले बताए । सर्भिस ट्रयाकको निर्माण र मर्मतको जिम्मा लिएको काठमाडौंभक्तपुरधुलिखेल सडक विस्तार योजनाले भने स्थानीय व्यापारीमा जनचेतनाकै कमी रहेको जनाउँदै आएको छ । योजना प्रमुख इन्जिनियर राकेश महर्जनले जथाभावी पार्किङ गर्ने, खुला रूपमा व्यापार गर्नेलाई ट्राफिक प्रहरीले कारबाही थाल्नुपर्ने बताउँछन् । तर प्रहरीले भने सर्भिस ट्रयाकको दुरुपयोग नियन्त्रण गर्न प्रहरी एक्लैले नसक्ने र पार्किङको जिम्मा नगरपालिकाले लिनुपर्ने बताउँदै आएको छ । महानगरीय ट्राफिक प्रहरी परिसर भक्तपुरका प्रमुख प्रहरी निरीक्षक जगत नेपालीले सडक तथा सर्भिस ट्रयाकको अतिक्रमणले सर्वसाधारण मर्कामा परेको स्विकार्छन् ।"
"अनशन सकियो, साँच्चै ?","संसारको सबभन्दा सुखी देश भनेर फिनल्यान्डलाई यस वर्ष राष्ट्रसंघीय दिगो विकास समाधान सञ्जालले घोषणा गर्यो । सबभन्दा स्थिर, सबभन्दा स्वतन्त्र र सबभन्दा सुरक्षित देश भनेर त विभिन्न संस्थाले उसलाई किटान गर्दै आएकै थिए । उत्तरी युरोपको त्यो देश जहाँ जनता प्राय: माइनस बीस डिग्री सेल्सियस तापक्रम झेल्छन्, कति ठाउँ त मुस्किलले घामको मुख देख्न पाउँछन् । जनता कसरी सुखी त ? वा खुसी ? अध्येताहरू फिनल्यान्डको खुसीको एउटा रहस्य नि:शुल्क शिक्षा प्रणालीलाई मान्छन् । जनता आफ्नो सुरक्षाका लागि प्रहरी, शिक्षाका लागि नि:शुल्क व्यवस्था र स्वास्थ्यका लागि हेरचाह सुविधाप्रति सबभन्दा ढुक्क पाइन्छन् । उच्च शिक्षासमेत नि:शुल्क । राज्यले हेर्छ, विश्वविद्यालयहरूका लागि जनस्तरबाट पनि हासिल हुन्छ । शिक्षा व्यवसाय वा व्यापारको क्षेत्र मानिँदैन । जनताप्रति राज्यको कर्तव्य । जनता समान हुन् भने शिक्षाको अवसर सबैलाई समान । डा गोविन्द केसीको अन्तरात्माले पहिल्यैदेखि सुनाउँदै आएको त्यही थियो । जतिपल्ट आमरण अनशन बस्नुपरोस् । पन्ध्रौंपल्ट बस्दा भने सबभन्दा धेरै दिन २७ दिन । उनको उपवासले सरकार गल्यो । भोकै बसेका त डक्टर पो थिए । गल्नै थियो भने सुरुमै वार्ताको बुटी प्रयोग गरेको भए हुन्थ्यो । हरेक प्रधानमन्त्रीले त्यही गरे । मानौं प्रधानमन्त्री भएपछि गलेको देखाउनुहँुदैन । पहिला त संविधानसभा थियो र पो जुन सरकार पनि प्राय: मिलिजुली । अहिले त बलियो संसद्को दुई तिहाइ सरकार । त्यसकारण उसले वार्तामा केही विलम्ब गर्यो । तर गर्नु त पर्यो । किनभने डक्टरको अनशन लोकतन्त्रको चुरोमै जोडिएको थियो । देशको विभेदकारी स्वास्थ्य शिक्षा, जसले दुईथरी नागरिक पैदा गरिरहेको छ । शिक्षाजस्तो आधारभूत अधिकारमा पहुँच असमान छ । जनतामा विभेद खडा गरिरहेको छ । लोकतन्त्र नाममा छ, व्यवहारमा भेदतन्त्र । शिक्षा उच्च तहसम्मै नाफाबद्र्धक बनाएपछि विश्वविद्यालयहरूले जथाभावी मेडिकल कलेज खोल्न अनुमति दिए । स्वास्थ्य शिक्षाको गुणस्तर खस्क्यो । अनुगमन भएन । पैसा नै सर्वेसर्वा । पैसा र पहुँचको बलमा चिकित्सा शिक्षा । गरिब, दुर्गम क्षेत्रका जेहेन्दार विद्यार्थीमाथि विभेद । उसमाथि प्राय: सबै काठमाडौंकेन्द्रित । उच्च शिक्षाका प्राय: सबै प्राविधिक विषयमा अंग्रेजी माध्यमको पढाइ हुनाले त्यसै पनि कमसल विद्यालयका उत्पादन पहिल्यैदेखि कमजोर । सरकारले गरेको सम्झौताअनुसार चिकित्सा शिक्षा उच्चस्तरीय आयोग साँच्चै कबोलिएअनुसार योग्य गठन भयो र त्यसले गुणस्तर, सम्बन्धन, प्रवेश परीक्षा र अनुगमन गर्नेसमेत कार्यादेश पायो भने तै बिसेक हुनेछ । सातवटै प्रदेशमा सरकारले सुविधासम्पन्न ३०० भन्दा बढी शय्याको अस्पताल बनाएर मेडिकल कलेज खोल्न सक्नेछ । सरकार सम्झौतामा गरेको हस्ताक्षरमा प्रतिबद्ध हुने आशा अहिलेलाई गरौं । विश्वास गरिहाल्न किन सकिँदैन भने राजनीतिक नेतृत्व र स्वार्थ समूहहरूको सम्बन्ध पारदर्शी बनाउन सक्ने व्यवस्था छैन । स्वार्थ बाझिने सम्बन्धहरूप्रति नेतृत्व सजग छैन र नेताहरूलाई जवाफदेही बनाउन सक्ने प्रणाली छैन । लोकतन्त्र आफूखुसी व्याख्याको व्यवस्था बनेको छ । पहुँचमा समानता र रोजाइमा स्वतन्त्रता नागरिकको नैसर्गिक अधिकार हुन् भनेर तिनलाई सुनिश्चित गर्न संसद् स्वयम्ले पनि आत्मसात् गरेको छैन । डा केसीको अनशनको उपलब्धिलाई खासमा चिकित्सा शिक्षा सुधारमात्र होइन, राज्य नीतिकै बारेमा छलफल गर्ने अवसर बनाउन सकिन्छ । त्यसको अगुवाइ संसद्ले गर्न सक्छ । असली लोकतन्त्रका लागि जनतामा समान पहुँच कसरी प्रत्याभूत गर्ने, विभेदहरू कसरी अन्त्य गर्ने । नत्र त अनशन सकिए पनि असन्तुष्टिको सिलसिला कम हुने होइन, भित्रभित्रै सल्किँदै जानेछ ।"
अधिनायकवादको भ्रम,वैद्य नेकपा (क्रान्तिकारी माओवादी) का महासचिव हुन् ।
फेरि यस्तो अनशन नहोस्,"सरकारले डा केसीसँग गरेको सम्झौता समयमै कार्यावयन होस् । सत्तापक्षले नागरिकलाई इतिहासदेखि ठग्दै आएको छ । आशंका उब्जिनु स्वाभाविक हो । आशंका निवारण गर्ने दायित्व सरकारकै हो । केसीको माग निजी स्वार्थका लागि होइन, राष्ट्रिय हितका लागि हो । शान्तिपूर्ण आन्दोलनमार्फत कुनै पनि माग पूरा हुन्छ र गर्न सकिन्छ भन्ने उदाहरण कायम हुन सकोस् । बेथितिग्रस्त अरू क्षेत्र सुधारका लागि नयाँ केसीहरू जन्मिऊन् । राजेश विद्रोही लहान, सिरहा"
हात्ती पनि विमान पनि,"निजगढ विमानस्थल सबैको बोझ बन्नेछ । २४ लाख रुख काटेर, कैयौं हेक्टर जमिन मासी, वन्यजन्तुको आवागमनसमेत प्रभाव पार्ने गरी अर्बाैंको ऋणको भारी नेपालीलाई बोकाउन सरकार किन लालायित छ ? जबकि भैरहवा विमानस्थल तयार हुने अवस्थामा छ, पोखरा विमानस्थलको काम पनि द्रुत गतिमा हुँदै छ । निजगढकाठमाडौं द्रुतमार्ग बनेपछि १ घण्टामा तराईबाट काठमाडौं आइपुगिन्छ । बरु हेटौंडाकाठमाडौं सुरुङमार्ग बनाए सबैतिर प्रस्थान बिन्दु हुने थियो । धन खर्चेर लाभभन्दा घाटा बढी भयो भने मूर्खता हुन्छ । ५ वर्षमा पूर्वपश्चिम रेलमार्ग र उत्तरदक्षिण रेलमार्ग बनाउने योजना भएकाले निजगढ विमानस्थलको यमानको हात्ती नकिन्ने हो कि ? किन्यो भने पछि ५० वर्षमा यसको औचित्य भए पनि मूल्यको हिसाबले यो औचित्यहीन हुन जान्छ । केदारनाथ त्रिपाठी बुढानीलकण्ठ, काठमाडौं"
पेन्सनमा बढ्दो भार,"वर्षौंसम्म देशको सेवा गरेबापत राष्ट्रद्वारा पेन्सनलगायत अन्य सुविधा पाउनु राष्ट्रसेवकको अधिकारअन्तर्गत पर्छ । सरकारबाट कार्यसम्पादनको मूल्यांकनस्वरूप प्राप्त हुने एक प्रकारको प्रतिष्ठित कदर पनि हो पेन्सन । यस किसिमको सेवासुविधाको दायरा फराकिलो गर्दै जानु आमजनताका लागि सबल पक्ष होला, तर नेपालजस्तो गरिब राष्ट्रका लागि यसको परिणाम के हुन्छ भनेबारे गम्भीरतापूर्वक बहस भएको छैन ।पेन्सन मर्यादित र वैज्ञानिक तवरमा परिणत नभएसम्म उल्टै सरकार थिचिइरहने र आर्थिक व्यवस्था सन्तुलनमा गडबडी निम्तिने निश्चित छ । कुनै कारणवश राजस्व संकलनमा व्यापक गिरावट आए पेन्सन पनि आर्थिक संकटको भागिदार बन्न सक्छ । गएको आर्थिक वर्षमा मात्रै २ लाख ३३ हजार पूर्व कर्मचारीलाई पेन्सन दिँदा सरकारको ४० अर्ब १४ करोड रुपैया खर्च भयो । ४० अर्ब खर्च गरेको भए ४५६ मेगावाट क्षमताको माथिल्लो तामाकोशी जलविद्युत आयोजनाझैं अर्को एउटा योजना बन्न सक्थ्यो । पछिल्ला ४ वर्षमा मात्रै १ खर्ब ३० अर्ब रुपैयाभन्दा पेन्सनमा सरकारले खर्चिनु परेको छ । पेन्सनको रकम हरेक वर्ष १०१५ प्रतिशतले बढ्दै गएको छ । यसले आगामी वित्तीय व्यवस्थापनबारे प्रश्नवाचक संकेत देखाइसकेको छ । पेन्सनको भार बढ्दै गएपछि सरकारले योगदानमा आधारित पेन्सन प्रणाली लागु गर्ने घोषणा गर्दै आएको छ तर कार्यन्वयन भन्ने देखिँदैन । पेन्सन र सामाजिक सुरक्षा भत्तालाई व्यवस्थित नगरे सरकारले वित्तीय अनुशासनको प्रत्याभूति गर्ने सम्भावना न्यून छ । स्थानीय स्तरमा ज्येष्ठ नागरिक, एकल महिला, अपाङ्ग र दलितलाई प्रदान गरिने भात्तामा भ्रष्टाचार गरिएको पाईन्छ । मृत्यु भइसकेका ज्येष्ठ नागरिकको नाममा पनि वर्षौंसम्म सम्बन्धित भत्ता सरकारी कर्मचारीले नै हिनामिना गरेको पाइएको छ । खोई यस विषयमा हाम्रो सरकारको गम्भीरता ? पेन्सनलाई मर्यादित र व्यवस्थित बनाउन पेन्सन कोष निर्माण गरेर उच्च निगरानीसाथ पेन्सन वितरणको वातावरण बनाउन सक्नुपर्छ । ऋतिक यादव सिम्रौनगढ१०, बारा"
विपद् व्यवस्थापनमा कमजोरी,"पछिल्ला केही दिनयता अविरल वर्षासँगै बाढी, पहिरो तथा प्रकोपजन्य घटना दैनिकजसो भइरहेका छन् । मानवीय तथा भौतिक क्षति भइरहेको छ । जोखिम न्यूनीकरण गर्न तालिम प्राप्त जनशक्ति र स्रोतसाधन परिचालन गर्न सम्बन्धित निकायले प्रभावकारी भूमिका निर्वाह गरेको देखिँदैन । दुर्घटना भइसकेपछि सुरक्षा निकायका जनशक्ति परिचालन र उद्धार, राहत वितरण मात्र केन्द्रित हुनु उपयुक्त होइन । सम्भावित दुर्घटना तथा जोखिम न्यूनीकरणका वैकल्पिक विधि पूर्वतयारी, आत्मरक्षा प्रभावकारी ढङ्गले सम्बन्धित पक्षमा कार्यान्वयन गराउनु राज्यको प्रमुख दायित्व हो । अधिकार सम्पन्न जिल्ला विपद् व्यवस्थापन समिति, राष्ट्रिय परिषद् छन् तर वैज्ञानिक उपकरण र साधन नहुँदा यसको उपयोगिता शून्य र निकम्मा बनेको छ । विपद् जोखिम न्यूनीकरण तथा व्यवस्थापन ऐन २०७४, विपद् जोखिम न्यूनीकरण राष्ट्रिय नीति २०७४ तथा विपद् जोखिम न्यूनीकरण राष्ट्रिय रणनीतिक कार्ययोजना २०१७३० प्रभावकारी रूपले लागू हुन सकेका छैनन् । विपद् न्यूनीकरण तथा व्यवस्थापनमा युवा तथा सामाजिक संघसंस्थालाई उपयोगी तालिम दिई मानवीय सुरक्षामा पर्याप्त ध्यान दिन आवश्यक छ । दधिराम खतिवडाचिसङखुगढी७, ओखलढुंगा"
गैरजिम्मेवार मन्त्रीहरू,"हाम्रो देशका मन्त्री कोही घिनलाग्दो अभिव्यक्ति दिएर राजीनामा दिनुपर्ने, कोही राहदानी नै नलिई हवाई अड्डातर्फ हुइँकिने । मन्त्री हुँ भन्दैमा राहदानी नबोकी विमानस्थल छिर्ने अनि उड्न लागिसकेको प्लेनलाई ४५ मिनेटसम्म होल्ड गराउने । वाह, हाम्रा मन्त्री नागरिकको राहदानी बनाउनुपर्यो भने महिना दिन लाग्छ, शक्ति र पहुँचवालाको राहदानी १५ मिनेटमै बन्ने मन्त्रीले विमान परिचारिकाले विमानस्थलमा बेइज्जत गर्दा पनि वादविवाद गरी आफैं ठूलो बन्नुपर्ने । उड्न ४५ मिनेट ढिलो हँुदा त्यस विमानमा यात्रा गर्ने अन्य यात्रु कति मारमा परे होलान् ? कतिको थाइल्यान्डपछिको फ्लाइट छुट्यो होला ? कसलाई के मतलव ? उच्च ओहोदामा बसेकाले प्रत्येक दिन यसरी रबैया देखाएर कसरी चल्छ देश ? यस्ता लापरबाही गर्नेको चेत कहिले आउला ? एक जनाको लापरबाहीले आम नागरिकले किन दु:ख पाउने ? बिदिस पोखरेल इनरूवा, सुनसरी"
समृद्धिको मुहान के हो ?,"असारे विकासले देशलाई निकै गाँज्यो । प्रधानमन्त्री केपी ओलीबाट असारे विकासको ढाँचा परिवर्तन गर्ने प्रतिबद्धता आए पनि व्यवहारमा देखिएन । असारको अन्तिम दिन सरकारीस्तरबाट भएको भुक्तानीले हाम्रो विकासको ढाँचा र सोचलाई प्रतिबिम्बित गरिरहेकै हुन्छ । समृद्धिका लागि सोच अनि शैलीमा परिवर्तन आउनुपर्छ । वर्षामा हिलो र हिउँदमा धुलो हाम्रो प्रवृत्ति बनेको छ । सम्भवत: दशकौंसम्म यो प्रवृत्तिबाट हामी माथि उठ्न सक्नेछैनौं । विकास निर्माणका क्रममा माथिदेखि तलसम्म खुसी पार्नुपर्ने बाध्यता अनि कमिसनजस्ता परिस्थितिले विकास खर्चको आकारलाई निकै खुम्च्याइरहेको छ । विकासपछिको भुक्तानी दिने क्रममा नेपालका कर्मचारीले पहिल्याउने गल्तीलाई हेर्ने हो भने हाम्रो क्षमता र दक्षता अब्बल दर्जाको रहेको स्पष्ट हुन्छ । असारे विकासले दंगदास देशवासी साउन लाग्दानलाग्दै फेरि उदासीन बन्न पुगेका छन् । बजेट सिध्याउने नाममा हतारमा भएका पिच धमाधम उप्कन सुरु भएका छन् । साँझ पर्दा देखिएको समृद्धि बिहान उठ्दा ध्वस्त हुन्छ भने त्यस्तो समृद्धि हामीलाई चाहिएन । के ती ठेकेदारले यस्तो पिचका लागि भुक्तानी पाउँछन् ? के त्यस्तो पिचलाई अनुमोदन गर्ने नगरका इन्जिनियर र कर्मचारीले उन्मुक्ति पाउँछन् ? स्तरहीन काम गरेर राष्ट्रको सम्पत्तिमाथि धावा बोल्ने अनि जनता मूकदर्शक बनेर बस्नुपर्ने हो त ? यस्ता स्तरहीन कार्यले हाम्रो समृद्धिको सपनालाई ध्वस्त पारिरहँदा किन मौन छन् स्थानीय तहहरू ? किन मूकदर्शक बन्दै छ प्रदेश अनि केन्द्रीय सरकार ? समृद्धिको मुहान् यस्ता विकासमा होइन, मान्छेको इमानभित्र खोज्न सक्नुपर्छ । विकासका नाममा खर्च भएका सम्पत्तिले समृद्धि भित्र्याउँदैन । स्थायी विकास र स्तरीय कार्यप्रणाली समृद्धिका आधार हुन् । समृद्धि र सुखका भाषणले कान टट्याइरहेको बखत असारको हतारोमा भएका विकास निर्माण कार्यमा भएका अनियमितता र कामको गुणस्तर छानबिन गर्न आयोग गठन गर्नेतर्फ सरकारले ध्यान देओस् । उत्तम पुडासैनी जोरपाटी, काठमाडौं"
जताततै बेथिति,"लोकतन्त्र, गणतन्त्र र संघीयता आएपछि विकासले गति लेला, नेपालीको अनुहार हँसिलो होला भन्ने कल्पना हामीले गरेका थियौं । ती सबै हावाझैं लाग्दै छन् । महँगी र भ्रष्टाचारले आकाश छोएको छ । संघीयताले सांसद, मन्त्री र जनप्रतिनिधिको संख्या यति बढ्यो कि तिनका सेवासुविधाका लागि राज्यले जनतामाथि अनावश्यक कर थोपर्न थालेको छ । स्थानीय तहले जथाभावी कर असुलेका छन् । सिंहदरबारको अधिकार मात्र गाउँमा पुगेन, भ्रष्टाचार पनि पुगेको अनुभूति हुन थालेको छ । जनप्रतिनिधिले आफ्नो सेवासुविधा आफैं निर्धारण गरेका छन् । सरकार प्रतिपक्षको प्रतिवादमै समय खर्चंदै छ । यस्तो बेथिति कहिलेसम्म ? कविता न्यौपाने वेत्रावती६, सिन्धुपाल्चोक"
धर्मराजमाथि धारिला आँखा,"दोहोर्याएर अन्तर्वार्ता गर्नुपर्यो भने त्यसको आत्मा मर्छ, सास नभएको लास सिँगारेजस्तो हुन्छ । अतिथिको उत्साह, उमंग खस्कन्छ । यसकारण मैले धर्मराज थापाको खोकीलाई सामान्यीकरण गर्नैपथ्र्यो । त्यसै गरेँ मैले । नभन्दै उहाँ सामान्य हुनुभो, सहज हुनुभो । त्यति मात्र हो र, धर्मराज थापा हौसिनु पनि भएछ मैले ज्युँदो मान्छे खोक्छ के अनौठो भो र ! भन्दा । तपार्इं मर्नुभो रे धर्मराज थापा हौसिनुभो र भन्न थाल्नुभो, कहाँ भैरवजी देशका सकेसम्म धेरैतिरका लोकगीत संकलन गर्ने हुटहुटीले मनाङ भोटतिर लागेको थिएँ । फर्कन समय लाग्यो । त्यो घटना २०११ साल फागुनचैततिरको रहेछ । ६४ वर्षपहिले पोखराबाट मनाङ आउजाउ गर्दा बास बस्न कस्तो थियो होला ? बाटोघाटो कस्तो थियो होला ? तै धर्मराज थापा गैछाड्नुभएछ । लामो समयसम्म उहाँ काठमाडौं नफर्कंदा हल्ला चलेछ काठमाडौंमा धर्मराज थापा लोकगीत खोज्न मनाङ गएको, मरेछ उतै । यो हल्ला नेपाल बैंकका प्रबन्ध समितिका सदस्य नरप्रताप शमशेर थापाले समाज दैनिकमा छापियो भन्ने सुन्नुभएको रहेछ । नरप्रताप पोखरामा नेपाल बैंकको शाखा खोल्न जानुभएको । २०१२ वैशाख १ नव वर्षका दिन पोखरामा बैंकको शाखा उद्घाटन थियो । धर्मराज थापा पनि रमिता हेर्न त्यहाँ पुग्नुभएको । नरप्रतापको आँखा धर्मराजमाथि परेपछि उहाँ छक्क पर्नुभएछ । छक्क पर्नु नितान्त स्वाभाविक भयो । तब नरप्रतापले धर्मराजलाई तपार्इं मरेको खबर समाज पत्रिकामा छापिएको छ रे । तुरुन्त काठमाडौं गई खण्डन गर्नुस् भन्नुभएछ । २०११ चैततिर काठमाडौंमा गोरखापत्रबाहेक समाज दैनिक मात्र निस्कन्थ्यो जसको सम्पादक मणिराज उपाध्याय हुनुहुन्थ्यो । नरप्रतापले धर्मराज थापाको मृत्यु भएको खबर समाजमा छापिएको भन्ने बुझ्नुभएको रहेछ । धर्मराज थापाले रेडियो सगरमाथामा सुनाउनुभयो, नरप्रताप शमशेरले मलाई तपाइंका बारेमा कनिष्ट सूचक खबर छ, सकेसम्म छिटो अनिष्ट हल्लाको खण्डन गर्नुस् भन्नुभयो ।धर्मराज थापा आफ्नो जन्मथलो बाटुलेचौरमा घर बनाउँदै हुनुहुँदोरहेछ । तसर्थ काठमाडौं आउनको साटो पोखरामै सार्वजनिक सभा गरी आफू नमरेको, जीवितै रहेको भाषण गर्नुभएछ । त्यसको खबर उही समाज दैनिकमा छापिएको रहेछ । त्यसको पुष्टि उक्त दैनिकका व्यवस्थापक मेरा परम मित्र ब्रजेशराज शर्माले समाज दैनिकको फाइल पल्टाएर गर्नुभएको हो । खोकीलाई धन्यवादधर्मराज थापाले भन्नुभो, त्यसपछि म काठमाडौं आएँ र मणिराजजीलाई भेटेँ । त्यतिले चित्त बुझेन । अनि केही बुज्रुकसँग सल्लाह गरेर काठमाडौंको भूगोलपार्कमा त्यतिबेलाका बौद्धिक कम्युनिस्ट गोविन्दप्रसाद लोहनीको सभापतित्वमा आमसभा आयोजना गरेँ । म मरेको छैन, ज्युँदै छु भन्ने फुर्तिलो भाषण गरेँ । ४६ वर्षअघिको अनौठो घटनाको रहस्योद्घाटन भो । धर्मराज थापालाई खोकी नलागेको भए र मैले ज्युँदो मान्छेलाई खोकी लाग्छ, खोकेर के फरक पर्छ र भनी नहौस्याएको भए रुचिकर एवं दुर्लभ त्यो घटना इतिहासको गर्भमै हराउँथ्यो । उहिले बाजेका पालामा कार्यक्रममा छलफल गर्दा धर्मराज थापा ७७ वर्षमा हिँड्दै हुनुहुन्थ्यो । त्यो उमेरको मान्छेलाई खोकी लाग्नु अनौठो हो र ? त्यसमाथि मंसिर १२ गतेको काठमाडौं खाल्डोको चिसो । कार्यक्रम सञ्चालक म पनि ७२ वर्षको थिएँ । म ज्युँदै छुनमरेको मान्छे मर्यो भन्ने खबर संसारका अरू मुलुकमा पनि यदाकदा छापिने रहेछन् । मैले पत्रकारिता थाल्दा २०१३१४ तिर पुराना केही पत्रकारले भनेका सम्झना उदाहरणका रूपमा राख्न अनुमति चाहन्छु । बेलायतबाट निस्कने प्रसिद्ध गार्जियन भन्ने एउटा पत्रिकाले एकजना प्रसिद्ध मान्छे मरेको समाचार छापेछ । त्यो खबर पढेर मरेको भनिएको मान्छे आफैं आई म मरेको छैन, ज्युँदै छु कसरी र किन यस्तो खबर छापियो ? भनी गम्भीर प्रश्न गरेछन् र चर्को आलोचना गरेछन् । तर गार्जियनका सम्पादकले भने रे, हाम्रो पत्रिकाले तपाईं मर्नुभो भनेपछि मर्नुभो । तपार्इं मर्नुभएको छैन भनी हाम्रो पत्रिकाको विश्वसनीयतामाथि प्रश्न गर्ने, शंका गर्ने अवस्था हाम्रा लागि मान्य छैन । तसर्थ तपाईं मर्नुभएको छैन भनी खण्डन गर्न असमर्थ छौं । तर एउटा कुरा भने गर्न सकिन्छ त्यो हो, तपाईं फेरि बाँच्नुभो भनेर छाप्ने । नभन्दै त्यसै गरे रे । खबरको विश्वसनीयता साँच्चै कति र कस्तो हुने रहेछ । त्यस्तै संयुक्त राज्य अमेरिकामा पनि यस्तो नमरेको मान्छे मर्यो भन्ने छापिने रहेछ बिरलै । मार्क ट्विन नाम गरेका प्रसिद्ध मान्छे मरे भन्ने छापिएछ पत्रिकामा । उनी प्रतिक्रिया दिँदै थिए रे, मेरो मृत्युको खबर अलि अतिशयोक्तिपूर्ण रूपमा छापिएछ । यस्ता कुरा संसारका अन्यत्र पनि कहिलेकहिले छापिन्छन् रे । करफोक धर्मराज बनाउने माटो जनकवि केशरी धर्मराज थापाका बारे केही घटना उल्लेख गरूँ । उहाँको उत्थानको प्रारम्भिक कालखण्डमा इलाम जिल्लाको करफोक भन्ने परम सुन्दर ठाउँलाई नेपालको शिक्षाको उज्यालो फैलाउने पावन स्थान छनोट गर्नुभएछ शिक्षाविद, शिक्षासेवी, महामनीषी महानन्द सापकोटाले । त्यसको पूर्वांग २००९ सालमा बृहद् कवि सम्मेलनको माध्यम रोज्नुभएछ । अहिले पनि करफोक विद्यामन्दिर नाममा विद्यालय सञ्चालित छ । स्थान साँच्चै अत्युत्तम छ । त्यो सम्मेलनमा धर्मराज थापाले हो हो माले हो हो, हो हो झाले हो हो भन्ने गीत गाउँदा करफोक डाँडै नाचेको थियो रे । त्यति बेला गीतकार र गायक सुन्दर २८ वर्षे जल्दोबल्दो युवक धर्मराज थापा जनताको आँखाको रातीगेडी नै भएको थियो रे । ती महामनीषी महानन्दजीसँग मैले पनि करफोक, धरान र काठमाडौंमा भेटी कुरा गर्ने अवसर पाएको थिएँ । आफूलाई धन्य सम्झन्छु । साँच्चै महामना ऋषिकल्प थिए महानन्द । नाम नै महानन्द किम् अधिकम् । धर्मराज थापालाई जनकवि केशरी बनाउने आधारभूत एवं पावन माटो त्यही करफोक हो र तिनै हो हो माले हो हो हरू हुन् भन्न मन लाग्छ । करफोक र महानन्द सापकोटाले शिक्षाको पवित्र एवं समुज्ज्वल अजस्र ज्योति वास्तवकै नेपालभरि फैलाए भन्नु बढी नहोला । जन्ती र घरगाउँले धर्मराज थापा २०६३ वैशाख १७ गते मेरो गाउँ दधिकोटमा जन्त आउनुभएछ । हाम्रा मित्र भाइ हरिशरण तथा गीता विष्टकी छोरी सम्झनाको बिहेमा । बेहुला रामजी बोगटीका दाजुपट्टिका नजिकैका नाताले जन्ती भएर आउँदा झ्वास्स भेट भो अप्रत्याशित एवं अकस्मात् । धर्मराज थापा जन्ती, म घरगाउँले । त्यसरी भएको आकस्मिक भेटको अर्कै महत्त्व हुने रहेछ । मैले आफ्नो गाउँका विशेषताबारे किटान गरेर परिचय दिने मौका पाएँ । जन्त आएका धर्मराज थापा परिपक्व हुनुहुन्थ्यो । विषय र प्रसंग हेरेर कहिले गम्भीर बन्नुहुन्थ्यो, कहिले उन्मुक्त हाँसो हाँस्नुहुन्थ्यो । कहिलेकहिले जन्तीको स्वभाव पनि कोट्याउन खोज्ने । म पनि काँठे घरगाउँलेको स्वभाव र व्यवहारको सुषुप्त परिचय दिने चेष्टा गर्थें । अन्य सभा, समारोह एवं जन्तको माहोल निकै फरक हुने रहेछ । त्यो हाम्रो भेट साँच्चै अर्कैखालको भो । सत्ताको न्यानोधर्मराज थापा अन्ततोगत्वा सत्ताको तातोन्यानो बढी मन पराउनेजस्तो लाग्छ । सत्ता फेरिनासाथ उहाँका गीत र प्रस्तुति पनि सहजै फेरिने हुन् कि ? पञ्चायत ढलेपछि थापाको एउटा गीत आयो प्रजातन्त्रको काफल पाक्यो हो क्यार । ज्ञानेन्द्रकालमा उहाँलाई निकै संकट पर्यो जस्तो लाग्छ । मलाई मन नपर्ने कामचाहिं उहाँका नामको पुरस्कार छोरी ज्ञानु राणालाई दिनु हो । ज्ञानु राणाप्रति मेरो आपत्ति होइन । उहाँको योगदान सानो छैन तर बाआमाको पुरस्कार छोरीलाई दिनु राम्रो हो र ? मात्र जिज्ञासा ।"
स्मार्ट प्रदूषण,अन्सारी स्थानीय सुशासन तथा गैसस व्यवस्थापनका शोधार्थी हुन् ।
छुवाछूत कानुनमै विभेद,विश्वकर्मा उच्च अदालत विराटनगरकी शाखा अधिकृत हुन् ।
केटाकेटीलाई के सिकाउने ?,भट्टराई शिक्षा नीति तथा अभ्यास केन्द्रसँग सम्बन्धित छन् ।
महिनामा एउटा तामाङ फिल्म,"सदाबहार सक्रिय तामाङ फिल्ममा सदाबहार सक्रियमा पर्छन् अभिनेता एवं निर्देशक अमीर दोङ, सुकुमाया मोक्तान, रोशन फयुबा, विनय दोङ, डीबी मोक्तान, कुमार मोक्तान । जनक गुरुङ, विनायक मोक्तान, भीम दोङ, सागर गोले, राजकुमार मोक्तान, बिकु थोकरलगायत पनि सक्रिय छन् । निर्माता एवं निर्देशक डीबी मोक्तान दोर्जे डन, मायासे लासी, हयुल्ला कानुन (राज्यको कानुन), ङाला माया (मेरो माया) जस्ता फिल्म बनाएपछि अहिले राजनीतितिर लागेका छन् । उनी अहिले काभ्रेको रोशी गाउँपालिकाको अध्यक्ष छन् । पछिल्लो समय अजय हुत्त, भुवन लामा पनि निर्देशकको रूपमा आएका छन् । अभिनेत्रीमा एक दशकभन्दा लामो समयदेखि रोशनी ब्लोन, चाँदनी लामा, सुकुमाया, रञ्जिता ब्लोन सक्रिय छन् । पछिल्लो पुस्तामा सुषमा मोक्तान, उर्मिला वाइबा, सुषमा थिङ, सीता थिङ, सुनीता लुङबा, रूपा घलेलगायत अभिनेत्रीहरू आएका छन् । अभिनेतामा अमीर, कुमार मोक्तान, सागर घिसिङ सदाबहार सक्रिय छन् भने ऋतुराज मोक्तान, सञ्जय हुत्त, आरम्भ तामाङ, राजकिङ वाइबालगायत प्रतिभा भित्रिएका छन् ।"
"सानो लगानी, फराकिलो बजार","निर्देशक रोशन फयुबाका अनुसार तामाङ फिल्म १० लाखदेखि २० लाख रुपैयाँसम्मको लगानीमा बन्छन् । जनक गुरुङको निर्देशनमा बनेको फिल्म घ्रान को भने ३० लाख रुपैयाँ लगानी दाबी गरिएको छ । नियमित हल सो र व्यवस्थित बजार नभएको अवस्थामा यति लगानी ठिकै मान्छिन् अभिनेत्री सुकुमाया मोक्तान । उनका अनुसार लगानी उठाउने मुख्य आधार च्यारिटी सोहरू नै हुन् । नाचघरमा झन्डै एक हजार दर्शकमाझ ठूलो च्यारिटी सो गरेपछि तामाङ फिल्म बौद्धस्थित सिद्धार्थ, पृथ्वी हल र केएल, बालाजुस्थित अष्टनारायण हल, भक्तपुरस्थित बाराही हल, ग्वार्कोस्थित गुण सिनेमा, काभ्रे बनेपास्थित मयूर र शुमकामना हलमा सोहरू हुन्छन् । अर्का निर्देशक विनय दोङका अनुसार यसबाहेक पोखरा, हेटौंडा, चितवन, सर्लाहीलगायत जिल्लामा तामाङ फिल्मको राम्रो बजार छ । सेमला माया (मनमाया), मुग्लान हयुल (परदेश), धिमनाम (घरजम), मायाला म्हेन्दो (मायाको फूल) जस्ता फिल्म बनाएका उनले यी फिल्मलाई राजधानी बाहिरका जिल्लाहरू पनि पुर्याउने काम गरे । अहिले युटयुबको बजार पनि राम्रो छ, उनले भने, थोरै भए पनि नियमित आम्दानीको बाटो बन्दै छ । अभिनेता एवं निर्देशक अमीर दोङ पनि युटयुबतिर आकर्षित देखिन्छन् । केही फिल्म अरूकै च्यानललाई दिएका उनी युटयुबको आम्दानी राम्रो देखेपछि अहिले आफ्नै च्यानल खोलेका छन् । उता निर्देशक राजकुमार मोक्तान फिल्म सेमताबा म्ही (मन पराएको मान्छे) लिएर यति बेला कोरियामा छन् । गत वर्ष अमेरिकामा आयोजित नेपाल इन्डिजिनियस फिल्म फेस्टिभलमा तीनवटा अवार्ड बटुल्न सफल यो फिल्म उनले कोरियामा चार सो गरेका छन् । कुमार मोक्तान र डीबी मोक्तानको मायासे लसी ३ (मायाले गरेर (३) अघिल्लो महिना मात्रै जापानमा देखाइयो । बिकु थोकरको म्लाङ प्वाँर (कालो अरिङगाल) कतारमा देखाइएको थियो । अजय स्याङतानको फिल्म आप्लेङला नाम्सा (मितबाको गाउँ) केही महिनामै स्विट्जरल्यान्ड, जापान र अमेरिका जाँदै छ । रोशन फयुबाकै स्याल्गार भारत र अमेरिकामा देखाइएको थियो । लगानी सानो भए पनि अहिले बजार फराकिलो बन्दै छ, फयुबा भन्छन्, मातृभाषी फिल्मका लागि यो सुनौलो अवसर हो ।"
टेलरको टिकट दान,"अमेरिकी गायिका टेलर स्विफ्टले वेमाउथ, मासाचुसेट्सका प्रहरी कर्मचारीलाई आफ्नो कार्यक्रमको टिकट उपहार दिएकी छन् । सहकर्मीको मृत्युका कारण शोकमग्न संगठनलाई उनले टिकट दिएर कार्यक्रममा निम्तो गरेकी हुन् । कार दुर्घटनाको मुद्दालाई लिएर अनुसन्धान गरिरहेका हबलदार माइकल चेस्नको केही दिनअघि हत्या भएको थियो । यसअघि ७७ वर्षे एक वृद्धाको ज्यान लिएका व्यक्ति नै माइकलको पनि हत्या गरेको अड्कल काटिएको छ । सहकर्मीको निधनले निराश बनेका प्रहरी टोलीलाई टेलरले कार्यक्रममा आएर मन बहलाउन सुझाव दिएकी थिइन् ।वेमाउथका मेयरको उपस्थितिमा टेलरले नागरिकको सुरक्षामा खटिने प्रहरी फौजप्रति सम्मान व्यक्त गर्दै आफ्नो कार्यक्रममा आइदिन सबैलाई अनुरोध गरेकी थिइन् । आउँदो बिहीबार हुन लागेको कन्सर्टका लागि उनले प्रहरी कर्मचारीलाई सयौं वटा टिकट बाँडेकी थिइन् । ठूलो रकममा बिक्री हुने टिकट सित्तैमा बाँडेपछि उनले प्रचारका लागि यस्तो गरेको हुनुपर्ने भन्दै आलोचना पनि भइरहेको छ ।पपस्टारले यसअघि पनि एरिजोनाका दुई हजार अनाथ बालबालिकालाई कन्सर्टको टिकट बाँडेकी थिइन् । यस्ता काम उनले बिनास्वार्थ गर्दै आएको बताउनेहरू पनि छन् । केही अघि उनको कन्सर्ट हेर्न आएकी एक युवती छारे रोगका कारण कार्यक्रमस्थलमै बेहोस हुँदा टेलरले उनलाई स्टेजपछाडि भेटेर स्वास्थ्य लाभको कामना गरिन् । टेलर अरूप्रति कति संवेदनशील छन् भन्ने देखाउन यी गतिविधि साक्षी हुने विदेशी सञ्चार माध्यमको भनाइ छ ।"
सहरमा सारंगी,"काठमाडौं सारंगी र अरबाजोलाई लोक संगीतमा पोथी र भाले बाजा मानिन्छ । सारंगी भने प्राय: पुरुषले नै बजाउँदै आएका छन् । यसमा महिला वादक पनि थपिनुपर्छ भन्दै सारंगी गुरु मिनु वाइबाले शनिबार सांस्कृतिक संस्थान (नाचघर) मा आफ्नो प्रस्तुति दिइन् । उनले सारंगी रेटदै झलकमान गन्धर्वको डाँफे चरी को छोटो भाग पनि सुनाइन् ।गन्धर्व इतिहास र सामाजिक जीवन समेटेको उक्त गीत गाएपछि वाइबाले यसको महत्त्व बुझाउनु सान्दर्भिक ठानिन् । यो निकै लामो गीत छ, उनले भनिन्, गन्धर्व इतिहास र लोक साहित्य बुझ्न हामीले यो गीत सुन्नैपर्छ । नाचघरमै शनिबार आयोजित राष्ट्रिय सारंगी उत्सव २०७५ मा उनीसहित झन्डै दुई दर्जन सारंगी वादकले प्रस्तुति दिएका थिए । तीमध्ये मिनु र वर्त गन्धर्वले महिला प्रतिनिधित्व जनाए । वर्तले आफ्नै शब्द रचनामा हे मेरी आमा सुनाएकी थिइन् ।लोक स्रष्टा कल्याण शेचरनको ७२ औं जन्मस्मृतिका अवसरमा नाचघर र कल्याण स्मृति प्रतिष्ठानले गरेको कार्यक्रममा देशभरका सारंगी वादक भेला भएका थिए । उनीहरूले सारंगीमै लोक, शास्त्रीय, भजन र फयुजन गीत एवं धुन सुनाए । कोलम्बियाका एरिक बोकामको प्रस्तुति कार्यक्रमको आकर्षण बन्यो । सारंगी सिक्न कास्की बस्दै आएका उनले मनछुने गाएका थिए । कास्कीका गोविन्द गायकको हे राम बोलको लोक गीतमार्फत सांगीतिक माहोल सुरु गरिएको थियो । यसमा उनले मान्छेको जुनी अजम्बरी नहुने भाव व्यक्त गरेका थिए । रुपन्देहीका कर्णबहादुर गन्धर्वले आयो आयो गाइने दाइ बोलमा सारंगी वादकका हकअधिकारका कुरा समेटे । उनको इलेक्ट्रोनिक सारंगी पनि कार्यक्रममा चासको विषय बन्यो ।कीर्तिपुरका हरिशरण नेपालीले सारंगीमा शास्त्रीय धुन मिसाउँदा दर्शक ताली बजाउन आतुर बने । मादल र पर्कसनमा उनले साँघुरी बारी गीतलाई फयुजन शैलीमा सुनाए । कास्कीकै सम्बरबहादुर गायक सारंगीलाई प्लेटफर्म दिएकोमा धन्यवाद भन्दै स्टेजमा भावुक बने । उनले धर्मराज थापाको हाम्रो तेन्जिङ शेर्पा गाउँदै सारंगी रेटिरहे ।गन्धर्वहरूको बाहुल्यमा रोल्पाका झंकार बूढामगर पनि लोकभाका सुनाउन तम्सिए । गाउनुअघि उनले आफू मगर जातिको भए पनि सारंगी बजाएर गन्धर्व बनिसकेको बताए । सुरुमा त मलाई जात फालिस् भने, उनी बोले, तर, संगीतको जात हुँदैन जस्तो लाग्छ मलाई । गन्धर्व समुदायको लोक सम्पदाका रूपमा रहँदै आएको सारंगी र यससम्बन्धी सीप विकासका लागि उनले नाचघरलाई थप पहल गर्न अनुरोध पनि गरे ।म्याग्दीका हेमन्त रसाइलीले चाहिँ आफू अघिल्लो जन्ममा गन्धर्व हुनुपर्ने अडकल काटे । झलकमानको हे बैरी सुनाउनुअघि उनले भने, पहिले गन्धर्व भएकाले अहिले गाउनबजाउन जानेको हुँजस्तो लाग्छ । समारोहका झापाका लालबहादुर गन्धर्वले आकाशैमा चिल हो कि सुनाइरहँदा तनहुँका धर्म गन्धर्वले सन्तोषी भजन प्रस्तुत गरे । कोलम्बियाका एरिकले सारंगी रेटा दर्शकलाई उत्तिकै कौतुहलताले बाँध्यो । दाङका खुमबहादुर केसी, हेमराज गन्धर्व, अर्घाखाँचीका ठाकुर गन्धर्व, बाग्लुङका कमल विश्वकर्मा, भक्तपुरका भरत नेपाली, सुर्खेतका तिलक गन्धर्व, कैलालीका दीपक गन्धर्व र दाङका बालाराम गन्धर्वले सांरगी उत्सवलाई गुञ्जयमान बनाए । समारोहमा हिमाली सांस्कृतिक परिवारका कलाकारले कल्याण शेचरनका गीतमा नृत्य देखाएर माहोल अझै रोमाञ्चित बनाउन भ्याए । संस्कृति मन्त्री रवीन्द्र अधिकारीले सारंगीजस्ता लोकबाजा र लोक संस्कृतिको संरक्षण र प्रवद्र्धनमा सरकारले ध्यान दिइरहेको दाबी गरे । सारंगी वादन नयाँ पुस्तामा हस्तान्तरण हुन जरुरी छ, उनले भने, हामी संस्कृति प्रवद्र्धनमा क्रान्ति ल्याउन चाहन्छौं । यसका लागि संस्कृतिको पुस्तान्तरण आवश्यक छ । उनले सारंगीलाई स्कुलकलेजको पाठयक्रममा राख्न आवश्यक रहेको पनि बताए ।"
आलियाको रणवीर सपना,"बलिउड नायिका आलिया भट्ट उमेरले २५ पुगिसके पनि अझै बचपना बाँकी नै छ । तर प्रेमका सवालमा भने उनी निकै अगाडि देखिएकी छन् । आफूभन्दा १० वर्ष जेठा रणवीर कपुरलाई ताकिनन् मात्रै, रिलेसनसिप गाँस्नै सफल भइन् । ब्रम्हाश्त्र मा सँगै देखिनुअघि नै आलिया र रणवीरको जोडी यति बेला सार्वजनिक कार्यक्रममा कुममा कुम मिलाएर सँगै देखिन थालेको छ । कुनै बेला दीपिका पादुकोण वा कट्रिना कैफसँग घनघोर प्रेम गरेका रणवीर एकाएक आलियासँग प्रेममा रहेको समाचार आएपछि अधिकांश अचम्भित बने । धेरैका लागि यो जोडी कल्पनाभन्दा बाहिरको लाग्थ्यो । तर यही जोडीका बारेमा आलिया भने पहिलेदेखि नै कल्पना गर्थिन् । कुनै बेला आलियाले करण जौहरसँगको एक अन्तरवार्तामा आफ्नो रणवीर कपुरसँग क्रस परेको सुनाएकी थिइन् । जबकि त्यो बेला आलियाको पहिलो फिल्म पनि रिलिज भएको थिएन । आलिया आममा मुस्किलले परिचित थिइन् भने स्टुडेन्ट अफ दी इयर खेल्दै थिइन् । तर त्यो बेलासम्म रणवीर बलिउडका रकस्टार भइसकेका थिए । करणसँगको अन्तरवार्तामा आलिया अर्की नायिका परिणीति चोपडासँग थिइन् । उक्त अन्तरवार्तामा आलियाले आफू बच्चैदेखि रणवीरलाई मन पराउने र बिहेको चाहना राख्ने गरेको बताएकी थिइन् । त्यति मात्रै हैन, पहिलो पटक रणवीरसँग उनै करणले भेट्टाइदिँदा आलिया उत्साहित भई एकोहोरो बोलिरहेकी थिइन् रे । जबकि रणवीरलाई भने त्यो बेला आलिया को हुन् भन्ने पनि थाहा रहेनछ । आखिर कुनै बेला फयानका रूपमा क्रसमा परेकी आलिया नै यति बेला रणवीरको अंगालोमा मात्रै छैनन्, सबै ठिकठाक रहे, बिहे पनि हुनेछ र स्वयं आलियाले गफैगफमा पोखेको मनको कुरा पूरा हुनेछ । यसअघि कट्रिनालाई बुहारी बनाउ राजी नभएकी रणवीरकी आमा नीतू यति बेला आलियालाई भने निकै मन पराउँछिन् भने आलियाका बाबु महेश पनि रणवीरलाई उत्तिकै मन पराउँछन् । पारिवारिक जमघटमा समेत रणवीर र आलियाको जोडी देखिन थालेको छ । तर अहिले नै भने आलियालले अन्तरवार्ता क्रममा बोलेको कुराको भिडियो भाइरल भइरहेको छ । सायद त्यो बेला अन्तरवार्ता दिने क्रममा पनि उनले कुनैदिन आफू रणवीरसँग डेट गरिरहेकी हुन्छु भन्नेमा पनि विश्वास थिएन । त्यसैले उनले उक्त कुरालाई केवल आफ्नो क्रसको रूपमा व्यक्त गरिन् । सपना देख्न भने छोड्नु हुने रहेनछ । आलियाको सपना यति बेला साकार हुने क्रममा जो छ ।"
ब्राजाकीलाई पहलमान,"काठमाडौं दिवंगत साहित्यकार पहलमान सिंह स्वाँरको १३८ औं जन्मजयन्तीका सन्दर्भमा पहलमान सिंह स्वाँर दीर्घ साहित्य प्रतिभा पुरस्कार मनु ब्राजाकीलाई मरणोपरान्त दिइएको छ । पहलमान सिंह स्वाँर प्रतिष्ठानले शनिबार राजधानीमा २५ हजार रुपैयाँसहितको पुरस्कार ब्राजाकीकी पत्नी ज्ञानुदेवी सिंह भण्डारी हस्तान्तरण गर्यो । पहलमान सिंह स्वाँर साहित्य प्रतिभा पुरस्कार बाट कवि तीर्थ श्रेष्ठ, तारामान सिंहअम्बिकादेवी स्वाँर शिक्षा पुरस्कार बाट शिक्षाविद् प्रेमकुमार खत्री, बलमान सिंह स्वाँर चलचित्र पुरस्कार बाट वरिष्ठ फिल्मकर्मी चेतन कार्की र पहलमान सिंह स्वाँर विशेष सम्मान बाट गजलकार ज्ञानुवाकर पौडेललाई पुरस्कृत गरियो । १० हजार रुपैयाँसहितको पुरस्कार तथा सम्मान नेपाल नाट्य तथा संगीत प्रज्ञा प्रतिष्ठानका कुलपति सरुभक्तले हस्तान्तरण गरे ।"
सात दशकपछि कृति,काठमाडौं आयुर्वेद र ज्योतिष विज्ञानका ज्ञाता नारायण शास्त्री विसं २००८ मा बित्दा उनकी छोरी सरस्वती पाध्ये सानी थिइन् । बाबु बिते पनि बाबुको प्रेरणा साथै लिएर अघि बढिन् उनी । स्त्रीरोग विशेषज्ञ भएर ५० वर्ष चिकित्सा पेसामा खटिन् । ८० वर्षे उमेरमा पनि हट्टाकट्टा उनै डा सरस्वती पाध्येले पिताजीका दुई पुस्तक लघुजातक पद्धति र श्रीधन्वन्तरिपूजाविधि: प्रकाशन गरेकी छन् । शनिबार राजधानीमा शताब्दी पुरुष एवं संस्कृतिविद सत्यमोहन जोशीले पुस्तक लोकार्पण गरे । उनले बुबाका पुस्तक साथै आफ्नो पुस्तक आमा बन्नु एउटा महत्त्वपूर्ण कुरा हो पनि प्रकाशनमा ल्याएकी छन् । शास्त्रीको ज्योतिष सम्बन्धी संस्कृतमा लेखिएको ग्रन्थ लघुजातक पद्धति विसं १९९२ मै प्रकाशित भइसकेको कृति हो । त्यति बेला निकै चर्चित उक्त ग्रन्थ अक्षांश र देशान्तरको हिसाब गर्दा अहिले पनि मानकलाई प्रयोग गरिने डा पाध्येले बताइन् । यो पुस्तक प्रा श्रीकृष्ण अधिकारीले नेपालीमा अनुवाद गरेका छन्
लाठका व्यंग्य कथा,"काठमाडौं तीन दशकअघि कराते खेलाडीका रूपमा परिचित थिए, गणेशप्रसाद लाठ । पछि पत्रपत्रिकाका स्तम्भकार र व्यंग्यकारको रूपमा देखिए । उनै गणेश पहिलो व्यंग्य कथासंग्रहसहित आएका छन् । उनको पुस्तक छमिया को शनिबार राजधानीमा विश्लेषक सीके लाल, साहित्यकार लक्ष्मण गाम्नागे लगायतले लोकार्पण गरे । कृतिमा मध्यमवर्गका पीडा, विडम्बना, विसंगतिलाई कटाक्ष गरिएको सीके लालले बताए । मारवाडी समुदायका लाठले व्यंग्य कथामा मातृभाषासँग समेत जोडेर लेखेको गाम्नागेले दाबी गरे ।वीरगन्जको कथावस्तुसमेत समेटिएको छमिया लाई दुर्लभ कृतिका रूपमा टिप्पणीकार महेश पौडेलले दाबी गरे । गाली नगरी नै समाजमा ज्ञान दिने काम पुस्तकले गरेको उनको दाबी थियो । सांसद घनश्याम भुसालले कृतिले तराईको जनजीवन र भोगाइलाई उजागर गर्दै राष्ट्रियतालाई जोड्ने काम गरेको दाबी गरे । मदन लम्सालले कृतिमा स्थानीयता झल्किने गरी विषयवस्तुको उठान गरिएको बताए । यसअघि लाठले अनुराधा भवन उपन्यास ल्याएका थिए । छमिया मञ्जरी प्रकाशनले छापेको हो ।"
दलहरूमा खोइ ३३ प्रतिशत महिला ?,"काठमाडौं निर्वाचन आयोगले एक महिनाभित्र सबै तहका पार्टी समितिमा ३३ प्रतिशत महिला पुर्याउन दिएको निर्देशन कुनै पनि राजनीतिक दलले पालना गरेका छैनन् । आयोगले जेठ २३ मा कानुनले तोकेअनुसार संरचना समावेशी बनाउन १२५ दललाई पत्राचार गरेको थियो । तोकिएको समय सकिए पनि कुनै दलले आयोगलाई महिला संख्या पुर्याएको जानकारी गराएका छैनन् । तत्कालीन एमाले र माओवादी केन्द्र एकीकरण भएर बनेको नेकपाको केन्द्रीय समितिमा एक तिहाइ महिला नपुगेपछि आयोगले त्योसहित सबै दललाई एकैसाथ संख्या पुर्याउन पत्र पठाएको थियो । आयोगको राजनीतिक दलसम्बन्धी शाखाका प्रमुख उपन्यायाधिवक्ता घनश्याम ओझाले केही दलले कानुनअनुसार दलगत संरचनालाई समावेशी गर्दै जाने आशयको प्रतिबद्धतासहित पत्र पठाएको जनाए । दलको संरचनामा महाधिवेशनबाट मात्र फेरबदल सम्भव हुने कतिपय दलको भनाइ छ, उनले भने, ३३ प्रतिशत महिला पुर्यायौं भनेर कसैको पत्र आएको छैन । साउन १० गतेसम्म नयाँ शक्ति नेपाल, राष्ट्रिय जनमोर्चा, देशभक्त जनगणतान्त्रिक मोर्चा, नेपाली कांग्रेस र राप्रपा (राष्ट्रवादी) गरी ५ दलले आयोगमा जवाफ पठाएका छन् । शाखा अधिकृत घमचन्द्र तिम्सिनाका अनुसार पछिल्लो निर्वाचनमा संघीय संसद् वा प्रदेशसभामा प्रतिनिधित्व गरेकामध्ये कांग्रेसले मात्रै आयोगलाई जवाफ पठाएको छ । प्रतिनिधिसभामा ४ दलले र प्रदेशसभामा ११ दलको प्रतिनिधित्व छ । कांग्रेसले आगामी महाधिवेशनबाट मात्रै केन्द्रीय समितिमा ३३ प्रतिशत महिला पुर्याउन सकिने प्रतिबद्धता पठाएको छ । कांग्रेसको अहिलेको ८० सदस्यीय केन्द्रीय समितिमा २० प्रतिशत मात्रै महिला उपस्थिति छ । राजनीतिक दलसम्बन्धी ऐनको दफा १५ (४) मा सबै तहको समितिमा एक तिहाइ महिला हुनुपर्ने प्रावधान छ । नयाँ संवैधानिक व्यवस्थाअनुसार उक्त ऐन २०७३ चैत २७ बाट लागू भएको हो । उक्त ऐन आउनुअगावै कांग्रेसको महाधिवेशन भएको थियो । ऐन कार्यान्वयनमा आएको दुई वर्षपछि एकीकरण भएर नयाँ दल भएको नेकपाको ४४१ सदस्यीय केन्द्रीय समितिमा १७४६ प्रतिशत महिला छन् । आयोगका अनुसार संसद्मा प्रतिनिधित्व गरेका अन्य दुई दल राष्ट्रिय जनता पार्टी र संघीय समाजवादी फोरम नेपालको केन्द्रीय समितिको संरचनामा पनि कानुनअनुसार ३३ प्रतिशत महिला छैनन् । नेकपामा असमावेशिताको विषय सर्वोच्च अदालतमा पनि पुगेको छ । वरिष्ठ अधिवक्ता सुरेन्द्र भण्डारी, अधिवक्ता इन्दु तुलाधरलगायतले समावेशी मापदण्ड पूरा नगरिएको भन्दै कानुनविपरीत गरिएको पार्टी दर्ता प्रक्रिया बदर गर्न माग गरेका छन् । त्यस विषयमा सर्वोच्चले आयोगसँग जवाफ माग गरिसकेको छ । राजनीतिक दलसम्बन्धी नयाँ ऐन आउनुपूर्व ३३ प्रतिशत महिला हुनुपर्ने कानुनी प्रावधान नरहेको र एकीकरणपूर्वका दुई दल एमाले र माओवादी केन्द्र पुरानै कानुनअनुसार आयोगमा दर्ता रहेको आयोगको जिकिर छ । दुई दलका पुरानै संरचना एकीकरण भएकाले त्यसलाई नयाँ दल दर्ता मान्न नहुने आयोगले सर्वोच्चलाई जवाफ पठाएको छ । आयोगका उपमहान्यायाधिवक्ता ओझाले राजनीतिक दलसम्बन्धी ऐन आउनुअघि दर्ता भएका दल स्वत: दर्ता भएको मानिने बताए ।"
चिकित्सकलाई तोकिएको ठाउँ जान निर्देशन,"काठमाडौं उपप्रधान तथा स्वास्थ्यमन्त्री उपेन्द्र यादवले चिकित्सकलाई तोकिएको ठाउँ जान निर्देशन दिएका छन् । चिकित्सा विज्ञान राष्ट्रिय प्रतिष्ठान, वीर अस्पतालको १२९औं वार्षिकोत्सव कार्यक्रममा उनले चिकित्सकहरू काठमाडौंबाहिर जान नमान्ने प्रवृत्ति अन्त्य गर्नुपर्ने बताए । यादवले वीर अस्पतालमा कार्यरत वरिष्ठ चिकित्सकहरूले पर्याप्त समय नदिएको गुनासो बढेको भन्दै उनीहरूको ध्यानाकर्षण गराए ।अस्पताल निर्देशक डा भूपेन्द्र बस्नेतले ६ सय शय्याको अत्याधुनिक भवन निर्माण कार्य तीव्र गतिमा अगाडि बढिरहेको जनाउँदै इमर्जेन्सी सेवासमेत विस्तार गर्न लागिएको बताए । बस्नेतका अनुसार वीर अस्पतालबाट गत आवमा ४ लाख १ हजार २ सय ९ जनाले उपचार सेवा लिएका थिए । उनले इमर्जेन्सी सेवालाई पेपरलेस बनाउने प्रक्रिया अगाडि बढेको औंल्याउँदै रक्त क्यान्सर, क्यान्सर स्क्यानिङ, २४ घण्टै हेमोडाइलाइसिस र एचआईभी तथा हेपाटाइटिस पोजिटिभ बिरामीको पनि डाइलोसिस सेवा सुरु गरिएको जानकारी दिए ।"
४० प्रतिशत स्थानीय तह बैंकविहीन,"सुर्खेत हुम्लाको नाम्खा गाउपालिका लिमीका छेवाङ दोर्जे लामालाई उपभोक्ता समितिको चेक साटेर घर आइपुग्न ठयाक्कै ९ दिन लाग्यो । सदरमुकाम पुग्न ४ दिन । बैंकको काममा १ दिन । फर्किन ४ दिन । सरकारले गत असारसम्ममा सबै स्थानीय तहमा बैंक पुर्याउने घोषणा गरेको थियो । सरकारी आर्थिक कारोबारको ठूलै हिस्सा स्थानीय तहमा पुग्यो तर धेरैतिर अझै बैंक पुगेन । त्यसैको सजाय खेपिरहेछन् कर्णालीवासी ।कर्णालीका ७९ मध्ये ३२ स्थानीय तह अझै बैंकविहीन छन् । हामी सितिमिति सदरमुकाम जाँदै जाँदैनौं, जानु पनि कसरी लेक पार गरेर चार दिन हिँड्नुपर्छ, लामाले भने, अधिकांशसँग नागरिकता छैन । हिमपातका बेला गाउँ नै सम्बन्धविच्छेद हुन्छ । सदरमुकाम जाने त कुरै छाडौं ।स्थानीय तह बनेपछि सदरमुकामसँगको सरकारी साइनो घट्नुपर्ने हो, झन् बढेको छ । कारण हो बैंक नहुनु । हुम्लाका स्थानीय तहले बैंक नभएकै कारण सदरमुकाममा अघोषित सम्पर्क कार्यालय राखेका छन् । नाम्खा गाउँपालिकाले प्राविधिक प्रतिवेदन र अनुगमन समितिको प्रतिवेदन ल्याएर उपभोक्तालाई बोलाउँछ । त्यही दिएको चेकका आधारमा बैंकले भुक्तानी दिन्छ । जाजरकोटको जुनीचाँदे गाउँपालिका५, गर्खाकोटका जयबहादुर बस्नेत १ लाख ५० हजार रुपैयाँको विद्यालय खेलमैदान योजनाको भुक्तानी लिन १४ दिनसम्म सदरमुकाम बस्न बाध्य भए । गाउँपालिकाको सम्पर्क कार्यालय सदरमुकाममा छ । उनी योजना सम्पन्न गरेको बिल भर्पाईसहित दुई दिन हिँडेर सदरमुकाम पुगे । प्राविधिक नभएको भन्दै दुई दिन कुराइयो । दुई दिनपछि प्राविधिकको टोली गाउँ गयो । उनी भने तिनको प्रतीक्षामा सदरमुकाममै बसे । टोली एक सातामा फर्कियो । तिनले कागज मिलाउन थप तीन दिन लगाए । १० औं दिन चेक हात पारे । त्यो शुक्रबार थियो । बैंक बन्द भइसकेछ । बाह्रांै दिन आइतबार हामी बैंकमा पुग्यौं । असार मसान्तको समय, हामी १० बजे बैंक पुग्दा पाँच सयभन्दा बढीको लाइन थियो, उनले भने, आइतबार र सोमबार हाम्रो चेक नै लिइएन, मंगलबार मात्र भुक्तानी भयो । जाजरकोटका ६ स्थानीय तहमा बैंक छैन । सदरमुकामको बैंकमा दुई कर्मचारीले मात्र चेक भुक्तानीको काम गर्छन् । जाजरकोटमा एक स्थानीय तहमा कम्तीमा २ सय ५० योजना छन् । जिल्लाभर करिब २५ सय उपभोक्ता समितिमध्ये अधिकांशको भुक्तानीको काम असारमा एकैपल्ट भयो । बैंकमा भीड बढेकाले भुक्तानी लिन तीन दिनसम्म लाग्यो । पूर्वाधार अभाव, जनप्रतिनिधिको असहयोग, असुरक्षाजस्ता कारण तोकिएको समयमा स्थानीय तहमा जान नसकेको बैंकहरूको जिकिर छ । कालिकोटको नरहरिनाथ गाउँपालिका अध्यक्ष धीरबहादुर विष्ट सरकारी स्वामित्वका बैंकसमेत गाउँमा आउन नमानेका बताउँछन् । पूर्वाधार अभावको समस्या देखाउँदै कृषि विकास बैंकले शाखा स्थापनामा आलटाल गरेको उनको आरोप छ । उपभोक्ता समितिका पदाधिकारी र जनप्रतिनिधि एक दिन हिँडेर सदरमुकाम गई भुक्तानी लिन बाध्य छन्, उनले भने, बैंकमा उसै दिन पालो पाइगए तीन दिन लाग्ने गरेको छ । केही योजनाको अहिले पनि भुक्तानी भइरहेको उनले जनाए । नरहरिनाथमा गत वर्ष २ सय ८० योजना निर्माण भएका थिए । योजनाको भुक्तानीका लागि एक हजारभन्दा बढी उपभोक्ता सदरमुकाम पुगेर भुक्तानी लिन बाध्य भए । अध्यक्ष शाहीका अनुसार १ लाखदेखि ८० लाखसम्मका २६ करोड रुपैयाँका योजना गत वर्ष निर्माण भएका थिए ।नेपाल राष्ट्र बैंक क्षेत्रीय कार्यालय, नेपालगन्जका सहायक निर्देशक भोजराज भट्ट पूर्वाधार अभावकै कारण धेरै बैंक गाउँ जान नसकेको बताउँछन् । अधिकांश बैंकको कारोबार अनलाइन र सफ्टवेयरमार्फत हुने गरेको छ, उनले भने, त्यसका लागि बिजुली, इन्टरनेटलगायत पूर्वाधार हुनु अनिवार्य छ । अधिकांश ठाउँमा पूर्वाधार नभएकाले शाखा स्थापनामा ढिलाइ भएको हो । उनले केही शाखा खोल्न उपयुक्त स्थान, घर र सुरक्षाको प्रत्याभूति नभएका कारण पनि ढिलाइ भएको बताए । बैंकहरूले आपसमा सहमति गरेर कहाँकहाँ जाने, टुंगो लगाएका छन्, उनले भने, जतिसक्दो छिटो जान राष्ट्र बैंकले ताकेता गरिरहेको छ ।कतिपय स्थानमा जनप्रतिनिधिबीच विवाद भएका कारण पनि बैंक स्थापना गर्न ढिलाइ भएको छ । त्यस्तै कर्मचारी राखिदिन जनप्रतिनिधिले दबाब दिने गरेको बैंक प्रबन्धकको गुनासो छ । जनप्रतिनिधिले आफ्ना मान्छेलाई जागिर खुवाउन र आफूअनुकूल काम गर्न सुरुमै दबाब दिने गरेकाले समस्या छ, एक बैंक प्रबन्धकले भने, उहाँहरूको स्वार्थअनुकूल नभएका ठाउँमा हामीलाई शाखा स्थापना गर्न समस्या छ ।एक महिनाअघि सुर्खेतको चिङ्गाड गाउँपालिकामा अध्यक्ष र उपाध्यक्षबीच बैंक कहाँ खोल्ने विषयमा विवाद भयो । गइसकेको सानिमा बैंक केही दिन अड्कियो । बल्ल सहमति भएपछि असार ३२ गते ठाँटी बजारमा शाखा खोलियो । डोल्पामा तीन मात्र बैंक छन् । सबै बैंक सदरमुकाम रहेको ठूलीभेरी नगरपालिकामा । डोल्पाका सात स्थानीय तह बैंकविहीन छन् । स्थानीयवासी पाँच दिनसम्म हिँडेर सदरमुकाम गई कारोबार गर्न बाध्य छन् । यहाँ एक बैंकमा सरदर १३ हजार ४ सय ९२ जनसंख्या निर्भर रहेको राष्ट्र बैंकले जनाएको छ । राष्ट्र बैंकका अनुसार चार बैंक रहेका मुगु र हुम्लामा प्रतिशाखा १५ हजार २ सय ७७ र १४ हजार ४२ जनसंख्या निर्भर छन् ।प्रदेशभर १ सय २४ वाणिज्य बैंकका शाखा छन् । अधिकांश सदरमुकाम र सुविधायुक्त ठाउँमा केन्द्रित छन् । ३६ वाणिज्य बैंकका शाखा रहेको प्रदेश राजधानी सुर्खेतमा ४० बैंक छन् । त्यस्तै, रुकुम पश्चिममा २७ बैंक स्थापना भएका छन् । कर्णालीका ७९ स्थानीय तहमध्ये ३२ स्थानीय तहमा बैंक नहुँदा स्थानीयवासी सास्ती भोग्न बाध्य छन् । नेपाल राष्ट्र बैंकले असारभित्र सबै स्थानीय तहमा शाखा स्थापना गरिसक्न बैंकलाई निर्देशन दिए पनि अटेर भएपछि स्थानीय सास्ती भोग्न बाध्य छन् ।योजनाको रकम सदरमुकामको सरकारी स्वामित्वको बैंकबाट मात्र भुक्तानी गरिएको थियो । भुक्तानी लिन उपभोक्ता समितिका अध्यक्ष, सचिव र कोषाध्यक्ष हप्तौं सदरमुकाम बस्न बाध्य भए । योजना सम्पन्न हुँदासम्म तीनै जनाले कम्तीमा दुई पटक खलंगा धाउनुपर्यो, बस्नेतले भने, पटकपटक आउजाउ गर्दा बढी खर्च त छँदै छ, धेरै दिन सदरमुकाममा व्यर्थै बिताइयो । सम्बन्धित स्थानीय तहमा कागजात मिलाएपछि भुक्तानी लिन सदरमुकाम जानुपर्ने बाध्यता उपभोक्तामा छ । कागजात वा चेकमा दस्तखत नमिलेपछि स्थानीय दोहोरो सास्ती भोग्नसमेत बाध्य भए । सात स्थानीय तह रहेको हुम्लाका पाँच स्थानीय तहमा अझै बैंक पुग्न सकेका छैनन् । सदरमुकामस्थित राष्ट्रिय वाणिज्य बैंक र सिटिजन्स बैंकले मात्रै सरकारी कारोबार गर्ने गरेका छन् । सिटिजन्सले सर्केघाट गाउपालिकामा शाखा विस्तार गरेको छ । तिब्बत सीमाको नाम्खा गाउपालिकामा सर्भे गरे पनि स्थापना अझै भएको छैन । खार्पुनाथ गाउपालिकामा प्रभु बैंकले गत वर्ष नै शाखा खोल्ने भने पनि खोलेन । जसले गर्दा सदरमुकाममै धाउनुपर्ने बाध्यता भएको अध्यक्ष कर्ण रावलले बताए । चंखेली, ताजाकोट र अदानचुलीमा शाखा स्थापनाको जिम्मा पाएको प्रभुले शाखा खोल्न अझै इच्छा देखाएको छैन ।जाजरकोटको जुनीचाँदे, बारेकोट, शिवालय, कुशे गाउँपालिका, छेडागाड र नलगाड नगरपालिकाका उपभोक्ताले सम्झौता तथा रकम भुक्तानी लिँदासम्म योजनाको एक तिहाइ रकम बाटोमै सकिने गरेको जनाएका छन् । कतिपय उपभोक्ता उल्टै आर्थिक मारमा पर्ने गरेका छन् । जाजरकोटमा ३१ हजार ५ सय ८० व्यक्ति बराबर एक बैंक छ । पाँ वाणिज्य र एक विकास बैंकले जाजरकोटमा शाखा स्थापना गरेका छन्, अधिकांश सदरमुकाममै सीमित छन् । जाजरकोटमा प्रतिशाखा ३१ हजार ५ सय ८० जनसंख्या निर्भर छ ।कर्णाली प्रदेशका लेखा नियन्त्रक मानबहादुर बम सबै स्थानीय तहमा बैंक नहुँदा निकासा लिन, योजना भुक्तानी गर्न, वित्तीय पहुँच विस्तार, सामाजिक सुरक्षा भत्ता वितरण लगायतमा बाधा भएको बताउँछन् । उनले अधिकांश स्थानमा वित्तीय पहुँच विस्तार नहुँदा लेखासम्बन्धी काममा समस्या भएको जनाए । योजना रकम भुक्तानीका लागि जिल्ला सदरमुकाममा जाँदा सेवाग्राही र सेवाप्रदायक दुवैको खर्च बढ्ने गरेको छ, उनले भने, यसले संविधानले दिएको अधिकार प्रयोग गरी गाउँमा प्रशासनिक सेवा प्रवाह गर्न समस्या भएको छ ।"
कालोधन भित्र्याइन्न,"काठमाडौं प्रधानमन्त्री केपी शर्मा ओलीले मुलुकमा कुनै पनि किसिमको अवैध धन भित्रिन नदिने बताएका छन् । मुलुक भित्रिने रकम बैंकिङ प्रणालीबाट मात्रै आउनुपर्ने बताउँदै उनले गैरकानुनी तवरले कुनै पनि रकम ल्याउन नदिने दाबी गरेका हुन् । हुन्डी, कालोधन, गैरकानुनी चलखेल गर्न पाइँदैन । सरकार त्यस्तो गतिविधिलाई सहँदैन, राजधानीमा शनिबार आयोजित कार्यक्रममा उनले भने, अनियन्त्रित, गैरकानुनी कालो धन गुप्त बाटोबाट नेपालमा आउन पाउँदैन । कार्यक्रममा उनले भ्रष्टाचार गर्न नपाइने र नदिइने उल्लेख गर्दै भने, भ्रष्टाचार नियन्त्रण हुन्छ, भ्रष्टाचारीलाई दमन हुन्छ । यो हाम्रो घोषित नीति हो । कानुनको पालना, भ्रष्टाचारको नियन्त्रण र सुशासन कायम गर्न सरकार पूर्ण रूपमा क्रियाशील रहेको उनले बताए । नेपाल ट्ेरड युनियन महासंघ र अखिल नेपाल ट्ेरड युनियन महासंघ केन्द्रीय एकता संयोजन समितिको प्रशिक्षण कार्यक्रममा प्रधानमन्त्री एवं नेपाल कम्युनिस्ट पार्टी (नेकपा)का अध्यक्ष ओलीले सरकार गठन भएको पाँच महिनामै सबै बिगारेको जसरी प्रचार गरिएकामा आपत्ति प्रकट गरे । सरकारी प्रतिवेदनहरूमा कर नलाग्ने र स्रोत खुलाउनु नपर्ने मुलुकहरूबाट ठूलो परिमाणमा लगानी भित्रिएको उल्लेख गर्ने गरेका छन् । ट्याक्स हेवनका ज्ञपमा चिनिने त्यस्ता मुलुकमा स्थापित कागजी कम्पनीहरूबाट आएको प्रत्यक्ष वैदेशिक लगानीले ठूलो हिस्सा ओगटेको प्रतिवेदन हालै सार्वजनिक राष्ट्र बैंकको प्रतिवेदनमा पनि उल्लेख छ ।"
कामदार नरोक्न मलेसियाको आग्रह,"मलेसिया मलेसियाली सरकारले नेपाली कामदारमाथि हुने गरेको चर्को शुल्क असुलीबारे आफूलाई जानकारी भएको भन्दै त्यस विषयमा तुरुन्तै समाधान खोज्ने जनाएको छ । मलेसियाली मानव संसाधनमन्त्री एम कुलासेगरनले मलेसिया आउने नेपाली कामदारमाथि विभिन्न कम्पनी खडा गरी पूर्ववर्ती सरकारले चर्को आर्थिक असुली गर्नेलगायतका निर्णय गरेको उल्लेख गर्दै त्यसलाई रोक्ने प्रक्रिया सुरु भएको बताएका छन् ।शनिबार मलेसियाली अंग्रेजी दैनिक द स्टार ले नेपालले कामदार रोकेकोबारे अग्रपृष्ठमा एक्सक्लुसिभ रिपोर्ट प्रकाशित गरेलगत्तै उनले उक्त विषयबारे प्रतिक्रिया दिंंदै उनले आगामी सोमबार नेपाली दूतावासका अधिकारीसित आफूले छलफल गर्नेसमेत बताएका छन् । उनले कामदार रोक्ने निर्णयमाथि पुनर्विचार गर्न समेत नेपाललाई आग्रह गरेका छन् । नेपाली कामदार बहादुरी र इमानदारीका लागि लोकप्रिय भएका कारण धेरै रोजगारदाताले रुचाउने गरेका छन्, उनले भनेका छन् हामीलाई आशा छ, नेपालले यस विषयमा पुनर्विचार गर्नेछ । मलेसिया आउने कामदारमाथि विभिन्न कम्पनी खडा गरी चर्को शुल्क असुली गरेको जनाउँदै मलेसियाले स्पष्ट विकल्प नल्याएसम्म कामदार मलेसिया नपठाउने निर्णय नेपाली गरेपछि करिब दुई महिनाअघिदेखि मलेसिया आउने नेपाली कामदार रोकिएका छन् । यस विषयमा केही दिनअघि मलेसियाली मन्त्रिपरिषद्मा समेत छलफल भएको थियो । मन्त्री कुलासेगरनले समस्या समाधानका लागि आफूले अविलम्ब शुल्क हटाउनेबारे मन्त्रिपरिषद्मा प्रस्ताव पेस गर्ने पनि बताएका छन् । यी सबै समस्याबारे हामीले मन्त्रिपरिषद्मा पनि छलफल गरेका थियौं । आगामी साता यस विषयको प्रस्तावमाथि छलफल हुनेछ र तुरुन्त नेपाली कामदार सुचारु गर्न आग्रह गर्नेछु, उनको भनाइ उद्धृत गर्दै द स्टार अनलाइनले उल्लेख गरेको छ । मलेसियाले नेपाली कामदारको भिसा प्रोसेसिङलगायतमा चर्को रकम असुल्ने निजी कम्पनीहरूलाई हटाई सीधा सरकारसरकारबीच मात्र गर्ने गरी नीतिगत फेरबदल गर्न सक्ने संकेत गरेका छन् । नेपाल र मलेसिया सरकारबीच कुनै बिचौलिया कम्पनीबिनै कामदार लिनेदिने प्रणालीमा फर्कन सकिने बताए । उनले नेपाली कामदार रोकिँदा जनशक्ति अभाव झेल्नुपरिरहेको मलेसियाली रोजगारदाताहरूको गुनासो छ । यस्ता गुनासो गर्नेमा सबभन्दा बढी सुरक्षा गार्ड भित्र्याउने कम्पनीहरू छन् । सुरक्षा गार्ड मलेसिया भित्र्याउने कम्पनीहरूको छाता संस्था सेक्युरिटी एसोसियसन अफ मलेसिया का अध्यक्ष मुस्ताफा अलीका अनुसार नेपाल सरकारको पछिल्लो निर्णयका कारण ५ हजार नेपाली सुरक्षा गार्डको कोटा खाली छ । तर, उक्त माग पूर्ति गर्न सकिएको छैन । मलेसियाले विदेशीमध्ये नेपालीलाई मात्र सुरक्षा क्षेत्रमा रोजगारी दिंदै आएको छ । तर, व्यवसायीहरू भने बढ्दो माग भइरहेका बेला नेपालले कामदार रोकिदिंदा यो क्षेत्रमा मागहरू पूर्ति गर्न नसकिएको बताउँछन् । उनीहरूले रोजगारदातासित गरेका करार सम्झौतासमेत रद्द हुन थालेको भन्दै आवश्यक नीति ल्याएर भने पनि नेपालबाट कामदार लिने प्रक्रिया सहज बनाउन सरकारलाई आग्रह गर्दै आएका छन् ।मलेसियाको पछिल्लो प्रतिक्रिया निकै सकारात्मक रहेको व्यवसायीहरूले बताएका छन् । रोजगार व्यवसायी सन्तोष कार्कीले कान्तिपुरसित भने मलेसिया सरकारको पछिल्लो निर्णय, तत्परता नेपाल र मलेसिया दुवैका लागि एकदमै सकारात्मक छ । अब कामदारमाथिको आर्थिक भार घटाएर कामदार लिने दिने प्रक्रिया सहज बनाउन सके नेपालीको मागमा थप वृद्धि हुनेछ । नेपाली कामदारलाई नै फाइदा हुन्छ, उनले भने, तर अब हुने सरकारी वार्तामा मलेसियाली अधिकारीहरूलाई नेपालले अहिलेको समस्या र कामदारका अन्य विषयमा पनि स्पष्ट र यथेस्ट जानकारी दिनु आवश्यक छ ।"
कारोबार रकम घट्यो,"काठमाडौं यो साता बजारमा १ अर्ब ५ करोड ६२ लाख ९१ हजार रुपैयाँ बराबरको सेयर कारोबार भयो । गत साताको तुलनामा कारोबार रकम २७४१ प्रतिशतले कम हो । करिब १६ हजार ९ सय कारोबारबाट १ सय ७९ कम्पनीका ३९ लाख ४५ हजार ७ सय ६० कित्ता सेयर खरिदबिक्री भए । गत साता १५ हजार १ सय व्यापारमा ४७ लाख ५४ हजार कित्ता सेयर किनबेच हुँदा १ अर्ब ४५ करोड ५१ लाख ५७ हजार रुपैयाँ परिचालन भएको थियो । सेयर कारोबार मापक नेप्से परिसूचक यो साता सकारात्मक देखिए पनि कारोबार रकमले सर्पोट गर्न सकेको छैन । यसको अर्थ लगानीकर्ताले ठूलो रकम लगानी गर्न चाहेका छैनन् भन्ने हो । साप्ताहिक रूपमा सेयर कारोबार मापक नेप्से परिसूचक करिब सवा दुई (२१९) अंकले बढयो । साताको पहिलो दिन (आइतबार) को तुलनामा पनि नेप्से ९५४ अंकले बढेको छ । आइतबार १ हजार १ सय ८१६६ विन्दुमा रहेको नेप्से बिहीबार १ हजार १ सय ९१२ विन्दुमा बन्द भएको नेप्सेले जनाएको छ । नेप्सेको वर्गीकरणमा क वर्गमा सूचीकृत कम्पनीहरूको सेयर कारोबार मापक सेन्सेटिभ परिसूचक ०४६ र व्यापारमा रहेका सबै कम्पनीहरूको कारोबार मापक फ्लोट परिसूचक ०२१ अंकले ऋणात्मक रहयो ।विगतमा जस्तै यो साता पनि कुल कारोबारमा बैंकिङ समूहको हिस्सा सबैभन्दा बढी रहयो । पाँच दिनको कुल कारोबारमा बैकिङ समूहको हिस्सा ३५८७ प्रतिशत छ । गत साता यो समूहको यस्तो हिस्सा ३२५४ प्रतिशत थियो । सामान्य अवस्थामा कुल कारोबारमा बैंकिङ समूहको हिस्सा ४५ देखि ५० प्रतिशतको हाराहारीमा रहँदै आएको छ । गत साताको तुलनामा यो साता कुल कारोबारमा बिमा समूहको हिस्सा सामान्य घटेको छ । यो साता कुल कारोबारमा बिमा समूहको हिस्सा १५७३ प्रतिशत छ । प्रतिशत छ । गत साता यो १५३६ प्रतिशत थियो । यसैगरी, लघुवित्त समूहको कारोबार हिस्सा १०१६ र संस्थापक सेयरको २२२९ प्रतिशत छ । उक्त अवधिमा १२ वटा कम्पनीको ठूलो संस्थापक सेयर कारोबार भएपछि कुल कारोबारमा यो समूहको अंश पनि बढेको हो । यो साता कारोबार रकम (पाँच करोड ३० लाख ३० हजार रुपैयाँ) का आधारमा नबिल बैंक अग्रस्थानमा छ ।"
साना किसानलाई ऋण पाउन कठिन,"काठमाडौं नेपालमा चियाखेती गर्नेहरूमा साना किसान बढी छन् । सरकारको प्राथमिकतामा भने ठूला किसान परेका छन् । उनीहरूले साना किसानको तुलनामा कम ब्याजदरमा ऋण पनि पाउँछन् । साना किसानलाई त ऋण पाउनै मुस्किल छ । बैंकवित्तीय संस्थाहरूले उनीहरूलाई पत्याउँदैनन् । उचित ब्याजदरमा रकम नपाएपछि साना किसानहरू परम्परागत चिया खेती गर्न बाध्य छन् । झन्डै ६४०४ प्रतिशत किसानले ऋण अभावमा परम्परागत चिया खेती गर्न बाध्य भएको एक सर्वेक्षणले देखाएको छ । नेपाल व्यावसायिक चिया खेती सर्वेक्षण२०७५ मा ३२ प्रतिशतले चिया खेती विस्तार गर्ने बताएको उल्लेख छ । तर, २०५ प्रतिशतले मात्रै विस्तार गरेको र ०८ प्रतिशतले चिया खेती अफापसिद्ध भएको बताएका छन् । ०५० देखि ०६० सम्म चिया उत्पादनमा किसानको उत्साह सन्तोषजन रहेको तथ्यांकमा छ । उक्त अवधिमा ६४ प्रतिशतले चिया खेतीबाट आफूहरू सन्तुष्ट रहेको बताएको प्रतिवेदनमा उल्लेख छ । राष्ट्रिय चिया तथा कफी विकास बोर्डका निर्देशक शेषकान्त गौतमले नेपाली चिया उत्पादक किसान सहुलियतपूर्ण ऋण प्राप्त गर्नबाट वञ्चित भएरै उनीहरूमा निराशा देखिएको बताए । राष्ट्रिय चिया तथा कफी विकास बोर्ड र केन्द्रीय तथ्यांक विभागले झन्डै एक वर्ष लगाएर तयार पारेको चिया खेती सर्वेक्षणमा चिया निर्यातमा प्रचुर सम्भावना भए पनि व्यावसायिक खेती गर्न सर्वसुलभ र उचित ब्याजदरमा रकम नपाएकै कारण यसमा कृषकको उत्साह घट्दै गएको उल्लेख छ । सरकारको ५१ प्रतिशत र सर्वसाधारणको ४९ प्रतिशत सेयर रहेको कृषि विकास बैंकले नेपालको चिया खेतीमा १४०६ प्रतिशत ऋण लगानी गरेको छ । तर, सोही उद्देश्यका लागि विभिन्न सहकारी संस्थाले भने ४८०३ प्रतिशत लगानी हुनुले साना किसान सस्तो ब्याज प्राप्त गर्नबाट वञ्चित रहेको संकेत मिल्छ । विसं १९९२ बाट चिया खेती सुरु भएको इतिहास छ । नेपालको १४ जिल्लामा दुई लाख ४१ हजार ३ सय ४० रोपनीमा सुरु भएको व्यावसायिक चिया खेतीमा साना किसानको संख्या ९ हजार १ सय २७ र ठूला किसानको संख्या १ सय ८ छ । नेपालमा सबैभन्दा धेरै चिया खेती झापामा एक लाख ४३ हजार ९ सय ३ रोपनीमा र सबैभन्दा कम मोरङमा पाँच सय रोपनीमा हुन्छ । साना तथा ठूला किसानलाई लक्षित गर्दै अन्य बैंक तथा वित्तीय संस्थाले २३०३ प्रतिशत, व्यक्तिगत ३९ र अन्य समूहसँग ९०६ प्रतिशत कर्जा प्रवाह भएको जनाएको छ । विशेषगरी, सीटीसी, अर्थोडक्स र ग्रिनटी नेपालका मुख्य उत्पादित चिया हुन् । देशका ७७ मध्ये १४ जिल्लामा व्यावसायिकमा चिया खेती हुने गरेको छ । ताप्लेजुङ, संखुवासभा, भोजपुर, धनकुटा, तेह्रथुम, पाँचथर, इलाम, झापा, मोरुङ, दोलखा, सिन्धुपाल्चोक, नुवाकोट, ललितपुर र रामेछाप चिया खेती हुने जिल्ला हुन् । चियाको हरियो पत्ती उत्पादनमा संलग्न साना किसानको तुलनामा ठूला किसानले १०२ प्रतिशतले सस्तो ब्याजदरमा ऋण पाउँछन् । उनीहरूले चियाका ठूला बगान सञ्चालन गरेका छन् । ठूला बगान हुनेलाई बैंकले सजिलै कर्जा लगानी गर्ने गरेको छ । कृषि पेसामा ठूलाको तुलनामा साना किसानको आबद्धता धेरै छ । त्यसैले ५९ प्रतिशत कृषकव्यवसायीले परम्परागत रूपमा एक लाख ७६ हजार ७ सय ६० रोपनी जमिनमा चिया खेती गरेको देखिन्छ । ३० प्रतिशतले ४२ हजार ५ सय ८० रोपनी क्षेत्रफलमा प्रांगारिकउन्मुख खेती गरेको पाइन्छ । केन्द्रीय तथ्यांक विभागका उपमहानिर्देशक हेमराज रेग्मीले चिया खेती गर्न मेरो जग्गा छैन भन्ने अवस्थाका किसानको संख्या पाँच प्रतिशत रहेको बताए । ९५ प्रतिशत किसानले आफ्नै जग्गामा चिया खेती गरेको भए पनि शुद्ध प्रांगारिक चिया खेती गर्ने किसानको संख्या ११ प्रतिशत मात्र छ । नेपालमा विशुद्ध प्रांगारिक चिया खेती २२ हजार रोपनीमा हुन्छ । जीवनको आधार चियाबाहेकका अन्य पेसा नगरेका किसानको संख्या ५३०५ प्रतिशत (चार हजार ९ सय४१) रहेको छ । व्यावसायिक चिया खेती भन्नाले अर्थोपार्जनका उद्देश्यले पहाडी तथा हिमाली जिल्लामा कम्तीमा एक रोपनी र तराईका जिल्लामा कम्तीमा एक कट्टा १० धुर क्षेत्रफलमा हरियो चियापत्ती उत्पादन गरी बिक्री वितरण गर्ने व्यक्तिलाई सर्वेक्षणमा परिभाषित गरिएको छ । कृषक र व्यवसायीले जम्माजम्मी ११ हजार ४१ बगानमा चिया खेती गरेको देखिन्छ । सबैभन्दा बढी बगान इलाममा ६ हजार ९ सय ९५ र सबैभन्दा कम सिन्धुपाल्चोकमा आठवटा बगान रहेका छन् ।"
कृषिउपज नगरपालिकाले किन्ने,"रुकुम पश्चिम चौरजहारीको किसानका सबैखाले कृषि तथा पशुजन्य उत्पादनहरू नगरपालिकाले किनिदिने भएको छ । कृर्षिजन्य उत्पादनहरूको बिक्री वितरणमा समस्या भएको गुनासोपछि चौरजहारी नगरपालिकाले उक्त निर्णय गरेको हो । गत असार १० को नगर सभाले किसानका सबै उत्पादनको व्यवस्थापन जिम्मा सरकारले लिने निर्णय गरेको थियो । निर्णयअनुसार नगरपालिकाले त्यसका लागि आवश्यक प्रक्रिया अघि बढाएको जनाएको छ । आफ्ना उत्पादन बिक्री नभएपछि किसान निरुत्साहित हुनुपर्ने अवस्था छ, नगरप्रमुख विशाल शर्माले भने, कृषिजन्य उत्पादन व्यवस्थापनको जिम्मा नगरले लिएपछि किसानलाई प्रोत्साहन हुने र आर्थिक समृद्धिमा टेवा पुग्ने उद्देश्य छ । कृषि उत्पादन सुरु गर्नुअघि किसानले आफूले उत्पादन गर्न लागेको बाली वा पशुजन्य वस्तुको पूरा विवरण सरकारलाई जानकारी गराउनुपर्ने सर्त राखिएको छ । त्यस्तै व्यक्ति, समूह वा सहकारीको उत्पादन निर्वाहमुखी नभई व्यावसायिक हुनुपर्ने नियम पनि बनाइएको छ । किसानले उत्पादनबारे जानकारी गराएपछि त्यसैअनुसार बजारको खोजी गर्न र त्यसको व्यवस्थापन गर्न सजिलो हुने नगरसभाको निष्कर्ष थियो । किसानले यति मात्रामा वस्तु उत्पादन गर्छु भनेर वस्तु उत्पादनतिर लाग्नुहुन्छ, प्रमुख शर्माले भने, स्थानीय सरकार त्यो वस्तु बिक्रीको बजार खोज्न थाल्छ र त्यसको व्यवस्थापन सहज हुन्छ । नगरपालिकाले तयार गरेको फारम भरेर कृषि वा पशुजन्य उत्पादन गर्ने किसानका उत्पादन बिक्रीका लागि बजार बनाउने, त्यसको व्यवस्थापनका लागि पहल गरिदिने अन्तिमसम्म पनि बिक्री हुने सम्भावना नभए त्यसको मूल्य नगरपालिका आफैंले तिर्नेछ । जसका लागि नगर सभाले चालु आर्थिक वर्षका लागि १ करोड १५ लाख रुपैयाँ विनियोजन गरेको छ ।किसानलाई अनुदान, ऋण तथा समायोजनको साथै उनीहरूको उत्पादन किन्नका लागि पनि बजेटको व्यवस्था गरिएको नगरपालिकाले जनाएको छ । नगरपालिभित्रका बैंक तथा वित्तीय संस्थालाई कृषि र पशु क्षेत्रमा ऋण दिन तथा ऋण बढाउनका लागि पनि नगरपालिकाले सहजीकरण गर्न सुरु गरेको छ । जनतालाई कृषि तथा पशुजन्य उत्पादनबाटै सम्पन्न बनाउन सकिने सम्भावना प्रशस्तै भएकाले त्यसतर्फ लागिएको शर्माको भनाइ छ ।"
मोदीखोलाको २ सय लिटर दूध पोखरामा,"पर्वत अघिल्लो वर्षसम्म सातामा दुई दिन मिल्क होलिडे गर्दैआएको एउटा सहकारी संस्थाले अहिले दैनिक दुई सय लिटरको हाराहारीमा दूध पोखरा पठाउने गरेको छ । पोखरा महानगरका केही व्यवसायीसँगको सम्झौतापछि पर्वतबाट दूध पोखरा पठाउन सुरु भएको हो । पोखराको बजारमा खपत अत्यधिक हुने दैनिक उपभोग्य वस्तुमा दूध र मासु अग्रणी छ । त्यहाँका डेरी र सहकारीहरूलाई स्थानीयस्तरको उत्पादनले बजारको माग धान्नै गाह्रो छ । त्यसैले अन्य जिल्लाबाट दूध बिक्रीका लागि पोखरा लगिने परिमाण उच्च छ । पर्वतको मोदीखोला मोदी २ देउपुरको मोदीखोला बहुउद्देश्यीय सहकारी र फलेवासको कुर्घास्थित चिसापानी दुग्ध उत्पादक सहकारीको संयुक्त प्रयासमा कास्कीमा दूध पठाउन थालिएको हो । यी दुई सहकारीको दूध लिन पोखराबाट दैनिक गाडी मोदीसम्म आउँछ । हरेक दिन हामीले तोकेको समयमा गाडी यहीँ आउँछ, दूध उत्पादन उपसमिति अध्यक्ष प्रेमबहादुर हमालले भने, हाम्रो व्यवस्थित गाडी नहुँदा ढुवानीमा अलि बढी खर्च हुन्छ । चिस्यान गाडी हाम्रो छैन । पोखरा पुर्याउँदा ढुवानीमै १० रुपैयाँजति खर्च हुन्छ । कास्कीका व्यवसायीले सहकारीलाई प्रतिलिटर ५५ रुपैयाँमा दिन्छन् । किसानले दूध खेर फाल्नुभन्दा सस्तो दरमै भए पनि बजार पाएपछि खुसी छन् । पहिला सातामा दुई दिनजति बिक्थेन, किसान यमुना पौडेलले भनिन्, अहिले सस्तोमा भए पनि बिक्री भएको छ । त्यसमै सन्तुष्ट हुनुपर्यो । खेर फाल्नुभन्दा दाना किन्ने पैसा त आउँछ । मोदी गाउँपालिका दूध उत्पादनमा जिल्लाकै अब्बल क्षेत्रमा पर्छ । गाईभैंसीका लागि डाले घाँस, उपयुक्त मौसम, भुइँ घाँसका उन्नत जातको खेती, उपयुक्त खरबारीलगायतका कारण यहाँका धेरै किसानले व्यवासायिक गाईभैंसी पालन गरेका छन् । पछिल्ला केही वर्षयता युवाहरू कृषि र पशुपालनमा आकर्षित भएसँगै पर्वत दूधमा आत्मनिर्भर भएपछि तत्कालीन जिल्ला पशुसेवा कार्यालयमा ३ वर्षअघि नै किसानहरूले दूधको बैकल्पिक बजार खोजिदिन आग्रह गरेका थिए । सदरमुकाम र आसपासका बजारहरूमा दैनिक चार हजार लिटर दूधको माग भएपछि अग्ला र लामा पुलले कुश्मा जोडेसँगै कुश्मा आसपासका बाग्लुङको बलेवा, पैयुँपाटा, कुश्मीसेरा र पर्वतकै फलेबास, ठूलीपोखरी, मुडिकुवालगायतको दूध बजारमा आउँदा दैनिक ५ हजार लिटर पुग्न थालेको थियो । दूधको बजार थप्न नसकेपछि पशु कार्यालयले सदरमुकामका विभिन्न डेरी र सहकारीलाई जिम्मेवारी दिएर पन्छिएको थियो । हामीले निकै प्रयास गरेका थियौं, ग्रामीण विकास कृषि सहकारीका प्रवन्धक राजु शर्माले भने, अहिले मोदीखोला सहकारीले गरेछ । धेरै राम्रो भयो । ग्रामीण सहकारीले पनि आफ्ना सेयर सदस्यले उत्पादन गरेको दैनिक ५ सय लिटर दूध बिक्री गर्दै आएको छ । तत्कालीन पशु कार्यालयले ३ वर्षअघि गरेको सर्वेक्षणमा जिल्लाको जनसंख्यालाई बर्सेनि आवश्यक एक करोड ७ लाख लिटर दूध आवश्यक पर्नेमा करिव डेढ करोड दूध उत्पादन हुनेगरेको थियो । तर, उत्पादित दूधको उचित व्यवस्थापन र प्रशोधन नहुँदा करिब एक चौथाइ खेर जाने गरेको थियो । विभिन्न सहकारीको साझेदारीमा दूध कास्की पठाउन थालेपछि अब उत्पादित दूधले उचित मूल्य पाउनेमा किसान ढुक्क छन् । सुरुसुरुमा राम्रो मूल्य नपाइएको हो, किसान रामचन्द्र लामिछानेले भने, निरन्तर पठाउन सके पोखराबाट पनि रामै्र मूल्य पाइन्छ । सबै सिजनमा एकनास हुनुपर्छ ।"
गाउँपालिकाले माटो परीक्षण गर्ने,"पोखरा कास्कीको अन्नपूर्ण गाउँपालिका क्षेत्रभित्रका सबै वडामा चार महिनाभित्र माटो परीक्षण गरिने भएको छ । निर्वाहमुखी कृषि प्रणालीलाई व्यावसायिक कृषि प्रणालीतर्फ उन्मुख गर्ने नीतिअनुरूप प्रत्येक वडा एवं स्थानका कृषिउपजको सम्भाव्यता पहिचानका लागि माटो परीक्षण गर्न लागिएको गाउँपालिका ले जनाएको छ । गाउँपालिकाका प्रमुख युवराज कुँवरका अनुसार सबै वडामा कृषि र पशुपालनको पकेट क्षेत्र तोक्ने नीति पनि लिइएको छ ।यस आर्थिक वर्षको पहिलो चौमासिकभित्र सबै वडामा माटो परीक्षण शिविर सञ्चालन गरी प्राप्त परिणामलाई डाटा बैंक खडा गरेर राखिनेछ, उनले भने, प्राप्त परिणामका आधारमा माटो अनुसारको खेती गर्ने प्रणालीको विकास गरिनेछ ।रैथाने जातका बाली तथा बिरुवाको पहिचान गरी तथ्यांक संकलन तथा प्रवद्र्धन गर्ने लक्ष्य लिएको गाउँपालिकाले बाँझो खेतलाई प्रयोग गर्ने नीति अवलम्बन गरिएको जनाएको छ । यसका लागि भूमी बैंक खडा गरी कम्तीमा २० वर्षका लागि जग्गा भाडामा लिएर व्यावसायिक खेती गर्न गाउँपालिका मार्फत प्रस्ताव आह्वान गर्ने तयारी पनि गरेको छ ।भाडामा लिइएका जग्गाको भौतिक पूर्वाधार (ग्रामीण सडक, सिँचाइ, विद्युत्, खानेपानी, शीतभण्डार आदि), प्राविधिक सहायता, मल, बीउबिजन, बजार प्रवद्र्धनका लागि गाउँपालिकाले पहल गर्नेछ, कुँवरले भने, बाँझो जमिन निरुत्साहित गर्न बाँझो खेत राख्ने कृषकलाई कृषि सुविधाबाट वञ्चित गरिनेछ ।प्रांगारिक खेती कार्यक्रममा अनुदान सहयोग गर्दै युवा कृषि स्वरोजगार कार्यक्रम सञ्चालन गर्न सम्बन्धित निकायमा पहल गर्ने, कृषि सामग्री, उन्नत बीउबिजन खरिद, दूध संकलन, घाँसखेती आदिका लागि व्यावसायिक कृषक एव कृषि समूहलाई प्रोत्साहन गरिने योजनाअघि सारिएको जनाएको छ ।"
गुमाए छोराछोरीसहित पत्नी,"चितवन सातापछि छोरा अस्ट्रेलिया जाने पक्कापक्की भएपछि काठमाडौं बस्दै आएका विष्णुकुमार श्रेष्ठ शुक्रबार बिहानै सपरिवार यात्रामा निस्के । पुख्र्यौली थलो तनहुँको भन्सार भएकाले उनको योजना थियो, पत्नी, छोरा र छोरीसहित मनकामना मन्दिर दर्शन गर्ने । त्यसपछि तनहुँमा आफन्त भेटेर काठमाडौं फर्किने ।तर उनी चढेको बस मनकामना पनि पुग्न पाएन । त्योभन्दा केही किलोमिटर वरै शुक्रबार मध्याह्न उनी चढेको ना६ख २५०६ नम्बरको बस ना५ख ७४०९ नम्बरको ट्रकसँग ठोक्कियो । सोही दुर्घटनामा विष्णु पत्नी, छोरा र छोरी गुमाएर एक्लो भएका छन् । उक्त दुर्घटनामा परेर विष्णुकी ४७ वर्षीया पत्नी कमला श्रेष्ठ, २७ वर्षका छोरा सुमित र १८ वर्षकी छोरी कविनाको मृत्यु भएको छ । भरतपुरको पुरानो मेडिकल कलेज शिक्षण अस्पतालको आईसीयूमा उपचार गराइरहेका ५१ वर्षीय विष्णुलाई कमला, सुमित र कविनाको अवस्था के छ कसैले जानकारी दिन सकेको छैन । उनको छातीमा गम्भीर चोट छ । बस पल्टेपछि दाइ घाइते हुनुभयो । भाउजू, छोरी र छोराको ज्यानै गयो । दाइलाई गम्भीर चोट लागेकाले उहाँलाई परिवारका बारेमा हामीले केही भनेका छैनौं । कुरा फुत्काउँछन् कि भनेर डाक्टरले भेट्न पनि दिएका छैनन्, विष्णुका भाइ ओमकुमार श्रेष्ठले भने । तनहुँ भानु नगरपालिका१ भन्सार मूल थलो भए पनि विष्णुको परिवार सातआठ वर्षदेखि काठमाडौंमा बस्दै आएको थियो । काठमाडौंका विभिन्न होटलमा प्रबन्धकको जागिर खाँदै आएका विष्णु सतुंगलमा बस्छन् । अस्ट्रेलिया पढ्न जाने भिसा लागेपछि छोरो सुमितको आउँदो शुक्रबार फ्लाइट थियो । जाने पक्कापक्की भएपछि मनकामना दर्शन गर्न भनेर सबै आउनुभएको हो, ओमकुमारले भने ।"
३८ लाख घूससहित तीन पक्राउ,"रूपन्देही अख्तियार दुरुपयोग अनुसन्धान आयोगले झन्डै ३८ लाख रुपैयाँ घूस लिएको आरोपमा शनिबार छुट्टाछुट्टै स्थानबाट दुई जना कर्मचारीलाई पक्राउ गरेको छ । घूस रकम ओसारेको आरोपमा एक जना कर्मचारीकी पत्नी पनि पक्राउ परेकी छन् । आयोगको बुटवलस्थित कार्यालयको टोलीले भवन तथा सहरी विकास डिभिजन कार्यालय प्रमुख इन्जिनियर सुरेश ठाकुरलाई भैरहवाबाट र तम्घाससिमलटारी प्युठान सडक आयोजनाका सबइन्जिनियर प्रकाश झालाई गुल्मीबाट पक्राउ गरेको हो । ठाकुरबाट ३६ लाख ७२ हजार ५ सय र झाबाट १ लाख रुपैयाँ बरामद भएको छ ।कमिसनबापत असुल गरेको रकम लिएर वीरगन्जस्थित घरतर्फ जाँदै गरेकी ठाकुरकी पत्नी अनितालाईसमेत टोलीले हेटौंडाको मनहरीबाट पक्राउ गरेको छ । अनिताबाट १२ लाख ५० हजार नगद र बाँकी बैंकमा जम्मा गरेको भौचरसहित पक्राउ गरिएको अख्तियारका कार्यालय प्रमुख दिनेश आचार्यले बताए । डिभिजन कार्यालयअन्तर्गतका विभिन्न योजनाका ठेकेदारबाट कमिसनका रूपमा रकम संकलन गर्ने सूचनाका आधारमा निगरानी गरेका थियौं, उनले भने, त्यही निगरानीअनुसार रकम बोकेर हिंडेको जानकारी पाएपछि पहिला ठाकुरकी पत्नीलाई र उनकै बयानका आधारमा श्रीमान्लाई पक्राउ गरेका हौं ।"
नगरपालिकाबाटै विद्यालय निगरानी,"इलाम (कास) सूर्योदय नगरपालिकाले विद्यालयको शैक्षिक स्तर सुधार्न प्रयोगमा ल्याएको विद्युतीय हाजिरी (ईएटेन्डेन्स) प्रभावकारी देखिएको छ । एसईई नतिजासँगै विद्यार्थी भर्नादरसमेत घटेपछि नगरपालिकाले कार्यालयबाटै विद्यालयका गतिविधि निगरानी गर्न थालेको हो । नगरपालिकाले पहिले प्रयासस्वरूप शिक्षकको उपस्थिति नियमित बनाउने नीति लियो । करफोक विद्या मन्दिर, कन्यामस्थित कृष्णाश्रम, पशुपतिनगरस्थित बौद्धधाम र फिक्कल माविमा बायो माट्रिक एटेन्डेन्स मेसिन जडान गरियो । त्यसपछि नगरप्रमुखले हरेक दिन आफ्नै कार्यकक्षबाट शिक्षकको हाजिरी हेर्न सक्ने भए । हरेक दिन कार्यालयमै बसेर शिक्षकको उपस्थिति नियाल्ने गरेका छौं, नगरप्रमुख रनबहादुर राईले भने, शैक्षिक जनशक्ति उत्पादनमा महत्त्वपूर्ण योगदान खेलेका विद्यालयबाट सुधार अभियान चलाउन यसो गरिएको हो । ईएटेन्डेन्सको व्यवस्थापछि शिक्षक नियमित स्कुल आउन थाले । अरू पनि थुप्रै सुधार देखिए । अहिले स्टाफले निश्चित समयभित्र विद्यालय छाडेर जाने अवस्था छैन, करफोक विद्यामन्दिरका प्रधानाध्यापक दिनराज निरौलाले भने, सीधै नगरपालिकाका प्रमुखलगायतले अनुगमन गर्ने भएपछि शिक्षकको उपस्थिति नियमित छ । अन्य विद्यालयमा पनि यो प्रणाली जडानपछि शैक्षिक स्थिति सुधारिँदै गएको नगरपालिकाको दाबी छ । क्रमश: सवै विद्यायमा ईएटेन्डेन्सको व्यवस्था गर्ने नगरपालिकाले जनायो । चियाबारीभित्रको कन्यामस्थित कृष्णश्रम मावि पर्यटकका कारण पनि प्रभावित हुँदै आएको थियो । तर पछिल्लो समय शिक्षकको नियमित उपस्थितिसँगै अत्यावश्यक सुधार गरिएपछि माहोल फेरिएको छ । पहिले पनि शिक्षक नियमित नआएका होइनन् तर विद्युतीय हाजिरीपछि सबैले जिम्मेवारी बढेको महसुस गरेका छौं, प्रधानाध्यापक देवकुमार दाहालले भने ।"
राष्ट्रसंघ आर्थिक संकटमा,"नयाँदिल्ली सदस्य राष्ट्रले बेहोर्नुपर्ने रकम समयमा भुक्तानी नगर्दा अन्तर्राष्ट्रिय संस्था संयुक्त राष्ट्रसंघ आर्थिक संकटमा परेको छ । राष्ट्रसंघ महासचिव एन्टोनियो गुटेरेजले कर्मचारी तथा सदस्य राष्ट्रलाई सम्बोधन गरेको पत्रमा सञ्चालन खर्चमा वृद्धि भएको समेत उल्लेख छ । सदस्य राष्ट्रलाई आफ्नो बक्यौता यथाशक्य चाँडो तिर्न आग्रह गरिएको गुटेरेजको पत्रलाई उद्धृत गर्दै बेलायती समाचार एजेन्सी रोयटर्सले जनाएको छ । गुटेरेजले सदस्य राष्ट्रलाई पठाएको चिठीमा गत जुन ३० सम्म यूएनको बजेट घाटा १३ करोड ९ लाख डलर रहेको उल्लेख छ । यस किसिमको कठिन परिस्थिति वर्षको सुरुवातमै यूएनले यसअघि कहिल्यै सामना गर्नु नपरेको पनी गुटेरेजले उल्लेख गरेका छन् । हाम्रो जस्तो संस्थाले बारम्बार यस किसिमको परिस्थिति सामना गर्नुपर्ने अवस्था दु:खद हो । यसबाट निश्चित रूपमा सबैभन्दा बढी पीडा तिनीहरूलाई भइरहेको होला जसलाई सामान्य मानवीय सहयोगको आवश्यकता छ तर, हामी उनीहरूको सहयोगको माग सम्बोधन गर्न असमर्थ छौंं, गुटेरेसको पत्र उद्धृत गर्दै रोयटर्सले जनाएको छ । राष्ट्रसंघका अनुसार २५ जुलाईसम्ममा १ सय ९३ सदस्य मुलुकमध्ये १ सय १२ ले बजेटमा आफूले बेहोर्नुपर्ने रकम बुझाएका छन् । नेपालले राष्ट्रसंघको बजेटको ०१ मात्र योगदान पुर्याउने गरेको छ । त्यसबापत् हुन आउने १ लाख ४५ हजार ८ सय ४३ अमेरिकी डलर नेपालले २५ जनवरीमै बुझाइसकेको यूएनको वेबसाइट उल्लेख छ । तर, संस्थाको बजेटमा सबैभन्दा बढी योगदान गर्ने अमेरिकाले हालसम्म रकम बुझाएको छैन् । समाचार संस्था रोयटर्सले अमेरिकाले आफ्नो वार्षिक क्लान्डेरका कारण ढिलो बुझाउने गरेको जनाएको छ । अमेरिकाको यूएनको बजेटमा २२ प्रतिशतको योगदान छ । हालै मात्र उसले राष्ट्रसंघअन्तर्गतको प्रतिआतंकवाद कार्यालयलाई दिने प्रतिबद्धता जनाएको २ करोड डलर नदिने निर्णय गरेको थियो । विश्लेषकहरूले अमेरिकाको यो निर्णयमा उसको रूससँगको सम्बन्ध प्रमुख कारण बताएका थिए भने अमेरिकाले भने त्यसलाई राष्ट्रसंघको खर्च कटौती र संरचनागत सुधारअन्तर्गतको एउटा कदम भएको दाबी गरेको थियो । त्यसो त अमेरिकी राष्ट्रपति डोनाल्ड ट्रम्प सुरुदेखि नै राष्ट्रसंघप्रति आलोचनात्मक रहँदै आएका छन् । राष्ट्रसंघअन्तर्गतको मानव अधिकार परिषद्ले विवादस्पद गाजा क्षेत्रमाथि भएको इजरायलद्वारा भएको हमलाको विरोध गरेपछि अमेरिकी थप आक्रमक बन्दै परिषद्बाटै हट्ने निर्णय गरेको थियो । सदस्य राष्ट्रहरूले आफ्नो हिस्साको रकम नबुझाउने समस्या विगतदेखि कायम छ । गत वर्ष ११६ मुलुकले जुलाईभित्रै आफ्नो हिस्सा बुझाएका थिए । जब कि २०१६ मा त्यो संख्या ९८ मात्र थियो । राष्ट्रसंघ सुरक्षा परिषद्का स्थायी सदस्य राष्ट्रहरू चीन, फ्रान्स, रसिया र बेलायतले यस वर्षको रकम बुझाइसकेको रोयटर्सले जनाएको छ । बजेटमा नगण्य योगदान गरेपनि नेपालले आफ्नो शान्ति सेनामार्फत राष्ट्रसंघको द्वन्द्वग्रस्त मुलुकमा शान्ति कायम गर्न र विकाससम्बन्धी कार्यक्रम कार्यन्वयनमा प्रभावकारी भूमिका खेल्दै आएको छ । हामीहरू चर्को नगद अभावबाट गुज्रिँदै छौं र लामो समयसम्म संकटमा रहनेछौं, गुटेरेसलाई आफ्ना कर्मचारीहरूलाई पछिल्लो परिस्थितिका बारेमा जानकारी दिने क्रममा बताएको रोयटर्सले भनेको छ ।"
पाकिस्तानमा पुन: निर्वाचन माग,इस्लामाबाद पाकिस्तानको आमनिर्वाचनमार्फत पहिलो दल बनेको पाकिस्तान तेहरिकएइन्साफ (पीटीआई) ले सरकार गठनका लागि साना दलसँग वार्ता सुरु गरेको छ । निर्वाचन आयोगले चुनावको नजिता सार्वजनिक गरेलगत्तै पीटीआईले सरकार गठनको पहल गरेको पाकिस्तानी सञ्चारमाध्यमले जनाएका छन् । उक्त समाचार सार्वजनिक भएलगत्तै विपक्षी दलहरूले भने निर्वाचनमा धाँधली भएको भन्दै विरोध प्रदर्शन सुरु गरेका छन् । उनीहरूले पुन: निर्वाचनको माग गरेको छन् । इमरान खान नेतृत्वको पीटीआईले निर्वाचनमा ११६ सिट जितेको हो । सरकार गठन गर्न १३७ सिट आवश्यकता पर्छ ।
बचाउनेलाई उपेक्षा,"लन्डन फिफाले भर्खरै १० खेलाडीको सूची जारी गरेको छ । यी सन् २०१८ को उत्कृष्ट खेलाडी हुन् । यो सूचीले देखाउँछ, गोल बचाउनुभन्दा ठूलो काम त गोल गर्नु हो । यसमा पाँच स्ट्राइकर छन् अनि चार मिडफिल्डर । खाली एकै डिफेन्डर मात्र यसमा छन् रियल म्याड्रिडका राफेल भारान । अझ यसमा गोलरक्षक त छँदै छैन । यस्तोमा पूरा खेलमा गोल नखानुको पनि अब केही अर्थ रहेन त ? यो सूचीलाई फिफाको उत्कृष्ट खेलाडीको सूची नभने पनि हुन्छ । किनभने यो त डिफेन्ड र गोलरक्षकप्रति अन्याय भएन भने ? विश्व फुटबलको सबैभन्दा प्रतिष्ठित अवार्ड हो, बालोन डीओर । पछिल्ला १२ वर्षमा डिफेन्डरले यो अवार्ड एकैपल्ट मात्र जितेको छ । गोलरक्षकले पूरा इतिहासमै एकपल्ट मात्र । त्यो पनि धेरै अगाडि, सन् १९६३ मा । मलाई त आश्चर्य लाग्छ, पछिल्लो ५० वर्षमा कोही पनि गोलरक्षक उत्कृष्ट खेलाडी हुन सकेनन् त ? यो त हावादारी भयो, फुटबल लेखक जोनाथन विल्सनले भनेका छन् । उनी द हिस्ट्री अफ फुटबल ट्याक्टिक्स का लेखक हुन् । यो अवार्ड विजेता पुस्तक पनि हो । विल्सन भन्छन्, फुटबलमा दोष नै के हो भने यसमा गोल गर्ने नायक हुन्छन् । दर्शकलाई पनि बल छलाउने र गोल गर्ने मनपर्ने हुँदोरहेछ । अझ जोनाथन के भन्छन् भने बिचरा सबै डिफेन्डरलाई थाहा छ, उनीहरूको भाग्यमा बिरलै ठूलो अवार्डको नाम लेखिन्छ । खासमा उनीहरूको खेल धेरैको आँखामै पर्दैन । अझ डिफेन्डर बलियो क्लबको हो भने त आधा सिजन उनको कामै हुन्न जस्तो हुन्छ । बलियो क्लबले बढी गोल गर्छ भन्ने मान्यता राख्ने हो भने यी डिफेन्डरको काम झनै नदेखिने हो । अचेल को कति राम्रो डिफेन्डर हो भने नाप्न उनले गरेको टयाकल गन्ने काम हुन्छ । तर यो काम जोनाथनलाई पटक्कै चित्त बुझ्दैन । उनको विश्लेषण रहेको छ, उत्कृष्ट डिफेन्डर हो भने उनका लागि ठीक ठाउँमा उभिनु पनि ठूलो हो । यस्तो गर्न सके, जुनसुकै दिशाबाट बल आए पनि रोक्न सक्ने अवस्था तयार हुन्छ । मेरो विचारमा धेरै टयाकल गर्ने खेलाडी आफ्नो पोजिसनमा हुँदैनन् । ह्यारी मगायर पछिल्लो विश्वकपमा इंग्ल्यान्डका लागि राम्रो खेल्नेमा पर्छन् । त्यो अर्थमा उनी इंग्ल्यान्डका सबैभन्दा चर्चित डिफेन्डर पनि हुन् । उनले स्वीडेनविरुद्ध निकै महत्त्वपूर्ण गोल पनि गरे । पूरा प्रतियोगितामा उनी इंग्ल्यान्ड डिफेन्सको खम्बा रहे, पारम्परिक सोचले खेल्ने खेलाडीका रूपमा । उनी लेस्टर सिटी आउनु अगाडि सेफिल्ड युनाइटेडको एकेडेमीमा थिए । उनी त्यहाँ छँदाका प्रशिक्षक रन रेड भन्छन्, डिफेन्डरले अवार्ड जित्न नसकेकै कारण किशोर खेलाडी यो भूमिकामा रमाउन चाहँदैनन् । डिफेन्डर हुनु उनीहरूको मुख्य उद्देश्यमा पर्दैन । रेड भन्छन्, अचेलका किशोर खेलाडीको रुचि पनि गोल गर्नुमै बढी छ । उनको अनुभवले के भन्छ भने पछिल्ला केही दशकयता डिफेन्डरको परिभाषा र भूमिकामै परिवर्तन आएको छ । आजभोलि सबै गोल बढी भएको हेर्न चाहन्छन् । पहिला जस्तो बलियो शक्तिशाली डिफेन्डरको जमाना रहेन । मगायर त अपवाद देखिन्छन् आजभोलि । आखिरमा बचाउनेले जस नपाएपछि यस्तै त हुन्छ । बीबीसी"
अशोकलाई लगातार स्वर्ण,"काठमाडौं (कास) नेपाली तेक्वान्दो खेलाडी अशोक खड्काले नवौं गोल्डकोस्ट ओपन तेक्वान्दो प्रतियोगितामा स्वर्ण पदक जितेका छन् । अस्ट्रेलियाको गोल्डकोस्टस्थित कारारा स्टेडियममा शनिबार सुरु प्रतियोगितामा अशोकले पुरुष एकल पुम्सेमा स्वर्ण जितेका हुन् । उनले गत संस्करणमा पनि एकल पुम्सेमै स्वर्ण जितेका थिए । अशोकले फाइनलमा अस्ट्रेलियाका बेन हुकलाई अंकका आधारमा पछाडि पारेका थिए । उनले ७३५ अंक बटुलेका थिए । उक्त इभेन्टमा १५ देशका खेलाडीको सहभागिता रहेको जनाइएको छ । उनले यसअघि दक्षिण कोरिया, हङकङ र थाइल्यान्डमा स्वर्ण तथा भुटान, बेलायत र जापानमा भएका प्रतियोगिताबाट रजत पदक जितेका थिए ।दसौं दक्षिण एसियाली खेलकुदको छनोट प्रतियोगिताका क्रममा खुट्टा भाँचिएपछि अशोकले स्पाइरिङबाट पुम्से विधामा प्रतिस्पर्धा गर्दै आएका छन् । उनी नेप्लिज तेक्वान्दो एकेडेमीका अध्यक्षसमेत हुन् ।"
व्यवस्थापक कि मुख्य प्रशिक्षक ?,कुन क्लबमा को ?आर्सनल उनाई एमेरी (मुख्य प्रशिक्षक)बर्नमाउथ एडी हाउ (व्यवस्थापक)ब्राइटन क्रिस ह्युटन (व्यवस्थापक)बर्नली सन डाइस (व्यवस्थापक)कार्डिफ निल वार्नक (व्यवस्थापक)चेल्सी माउरिजियो सार्री (मुख्य प्रशिक्षक)क्रिस्टल प्यालेस रोय हड्सन (व्यवस्थापक)एभरटन मार्काे सिल्भा (व्यवस्थापक)फुलह्याम स्लाभिसा जोकानोभिच (मुख्य प्रशिक्षक)हडर्सफिल्ड डेविड वाग्नर (मुख्य प्रशिक्षक)लेस्टर क्लाउड पुएल (व्यवस्थापक)लिभरपुल योर्गेन क्लोप (व्यवस्थापक)म्यानचेस्टर सिटी पेप ग्वार्डिओला (व्यवस्थापक)म्यानचेस्टर युनाइटेड जोसे मोउरिन्हो (व्यवस्थापक)न्युकासल राफेल बेनिटेज (व्यवस्थापक)साउथह्याम्पटन मार्क ह्युज्स (व्यवस्थापक)टोटेनहम माउरिसियो पोचेटिनो (व्यवस्थापक)वाटफोर्ड जाभी गार्सिया (मुख्य प्रशिक्षक)वेस्ट ह्याम म्यानुएल पेलेग्रिनी (व्यवस्थापक)वोल्भस नुनो एस्पिरिटो सान्टो (मुख्य प्रशिक्षक)
आर्सनलको जित,सिंगापुर (एएफपी) रंगभेदको विवादका कारण राष्ट्रिय टोलीबाट संन्यास लिएका मिडफिल्डर मेसुट ओजिलको कप्तानीमा आर्सनलले मैत्रीपूर्ण खेलमा पेरिस सेन्ट जर्मेन (पीएसजी) लाई ५१ ले पराजित गरेको छ । ओजिलकै गोलमा आर्सनलले १३ औं मिनेटमा अग्रता लिएको थियो । एलेक्जेन्डर लाकाजेटले दुई गोल तथा रब होल्डिङ र एड्डी एनकेटाले ११ गोल गरे । पीएसजीका लागि एकमात्र गोल क्रिस्टोफर एनकुन्कुले गरेका थिए । यसअघि आर्सनलले एट्लेटिको म्याड्रिडलाई टाइब्रेकरमा ३१ ले पराजित गरेको थियो ।
पदकविजेता सम्मानित,"भक्तपुर (कास) छैटौं दक्षिण एसियाली आमन्त्रित (आईटीएफ) तेक्वान्दो च्याम्पियनसिपमा पदक जितेका भक्तपुरका खेलाडीलाई शनिबार सम्मान गरिएको छ । भक्तपुर आईटीएफ तेक्वान्दोद्वारा आयोजित कार्यक्रममा भक्तपुरका ७ स्वर्ण, ९ रजत र १५ कांस्य जितेका खेलाडी सम्मानित भए । सम्मानित हुनेमा सोनी खड्काले दोहोरो स्वर्ण जितेकी थिइन् । उनले तेस्रो डान कालो पेटी प्याट्रनतर्फ स्वर्ण जितेकी हुन् ।"
सिर्जना युवा विजयी,"भैरहवा (कास) पाहुना टोली मुम्बईको दादर ११ लाई टाइब्रेकरमा पराजित गर्दै न्यु सिर्जना युवा क्लब १८ औं लिस्नु कप फुटबलको क्वाटरफाइनल पुगेको छ । कोटिहवास्थित पशुपति उमाविको मैदानमा शनिबार सिर्जनाले मुम्बईलाई टाइब्रेकरमा ३२ ले हरायो ।दुवैले निर्धारित ७० मिनेटमा गोलरहित बराबरी खेलेका थिए । टाइब्रेकरमा सिर्जनाका प्रवेश क्षेत्री, हिमाल थापा र दीपु थापाले गोल गरे । विनोद रानाको प्रहार बाहिरियो भने नवीन थापाको प्रहार विपक्षी गोलरक्षकले बचाए । पाहुना टोली दादरबाट चुडामणि र विक्कल गुरुङले मात्र गोल गरे । बिज्जु गुरुङ र सुजनको प्रहार सिर्जनाका गोलरक्षक हरि बुढाले बचाए । दीपु गुरुङको प्रहार बाहिरिँदा नतिजा घरेलु टिमको पक्षमा गयो । सिर्जनाका गोलरक्षक हरि म्यान अफ द म्याच भए । सोमबार आयोजक लिस्नु युवा र फर्साटिकर युवाबीच प्रतिस्पर्धा हुनेछ ।"
गोलोभिन मोनाकोमा,"मस्को (रोयटर्स) रुसमा आयोजित विश्वकप फुटबलमा उत्कृष्ट प्रदर्शन गरेका घरेलु टोलीका मिडफिल्डर एलेक्जेन्डर गोलोभिन फ्रान्सेली लिग १ क्लब एएस मोनाकोमा आबद्ध भएका छन् । शुक्रबार दुवै क्लबले विज्ञप्ति जारी गर्दै गोलोभिनले ५ वर्षे सम्झौता गरेको जनाएका छन् ।२२ वर्षीय मिडफिल्डर गोलोभिनले रुसलाई क्वाटरफाइनलसम्म पुर्याउन निकै राम्रो प्रदर्शन गरेका थिए । उनले प्रतियोगिता अवधिभर १ गोल र २ असिस्ट दिएका थिए । रुस क्वाटरफाइनलमा क्रोएसियासँग टाइब्रेकरमा पराजित भएको थियो । फ्रान्सेली मिडियाका अनुसार मोनाकोले ३ करोड युरो खर्चेर गोलोभिनलाई भित्र्याएको हो ।गोलोभिन निकै प्रतिभाशाली युवा खेलाडी हुन् । उनले विश्वकपमा पनि निकै राम्रो प्रदर्शन गरेका थिए । तर हामीले उनलाई यसअघि नै पछयाउँदै आएका थियौं, मोनाकोका उपाध्यक्ष भादिम भासिलेभले भने, उनले सानो उमेरमै रुसको शीर्ष श्रेणी र अन्तर्राष्ट्रिय फुटबलको अनुभव बटुलिसकेका छन् ।लिगमा पछिल्लो तीन सिजन सीएसकेएबाट खेलेका गोलोभिनले १ सय १३ खेल खेलेका छन् । यसमध्ये २३ खेल च्याम्पियन्स लिग र युरोपा लिगमा रहेका छन् । उनले सन् २०१६ मा रसियन लिगको उपाधि पनि जितिसकेका छन् । गोलोभिनलाई इंग्लिस क्लबहरूले पनि पछयाएको तथ्य ब्रिटिस मिडियाले लेखेका थिए । चेल्सी र आर्सनलले पनि उनलाई भित्र्याउने प्रयास गरे पनि गोलोभिनले मोनाको जाने निर्णय गरेका हुन् ।यो मेरा लागि नयाँ यात्रा हो र मैले यहाँबाट धेरै अपेक्षा गरेको छु, गोलोभिनले भने, गोलोभिनले भने, अब म नयाँ क्लबका सहकर्मी र प्रशिक्षकसँग चाँडै भेटेर नयाँ यात्रा सफल बनाउने लक्ष्यसहित अगाडि बढ्नेछु । मोनाकोले मिडफिल्डरद्वय जोआओ मोउटिन्हो र थोमस लेमारको प्रस्थानसँगै मिडफिल्ड बलियो बनाउन गोलोभिनलाई भित्र्याएको हो ।"
रुसी प्रशिक्षकको सम्झौता थप,मस्को (रोयटर्स) रुसी राष्ट्रिय फुटबल टोलीका प्रशिक्षक स्टानिस्लाभ चर्चेसोभले शुक्रबार दुई वर्षका लागि सम्झौता थप गरेका छन् । विश्वकपमा अपेक्षा गरिएभन्दा राम्रो प्रदर्शनपछि उनलाई महासंघले नयाँ सम्झौता दिएको हो ।रुस फुटबल महासंघले शुक्रबार विज्ञप्ति जारी गर्दै चर्चेसोभसँग नयाँ सम्झौता गरेको जानकारी गराएको थियो । हालको सम्झौताअनुसार दुई वर्ष अवधिपछि थप दुई वर्ष बढाउने विकल्प पनि राखिएको छ । यो सम्झौता प्रशिक्षक चर्चेसोभलाई उनले विश्वकपमा गरेको मिहिनेतको धन्यवादस्वरुप पनि रहनेछ ।सोभियत युगपछि रुस पहिलोपल्ट विश्वकपको क्वाटरफाइनल पुगेको हो । विश्वकपमा सबैभन्दा कम वरीयताको टोली भए पनि घरेलु मैदानमा रुसले निकै राम्रो प्रदर्शन गरेको थियो । रुसी राष्ट्रपति भ्लादिमिर पुटिनले शनिबार विश्वकप टोलीलाई सम्मान गरे ।
मुगुदेखि स्पेनसम्म,"असार अन्तिम साता उपराष्ट्रपति कार्यालयको मिटिङ हलमा उपराष्ट्रपति नन्दकिशोर पुनले सोधे, स्पेन कस्तो लाग्यो त ?हामी त भाग्यमानी रहेछौं । १४ वर्षको उमेरमै स्पेन घुम्न पायौं । ठूलो समुद्र, जमिनमुनि गुड्ने रेल देख्न पाइयो, मुगुको रारा छायानाथ नगरपालिका ५ की १४ वर्षीया रिता रोकायाले भनिन्, स्पेनमा मेस्सीले फुटबल खेलेको ग्रान्ड नोउ फुटबल स्टेडियम र सुनको जुत्ता देख्दा त कम्ती खुसी लागेन ।सोही नगरपालिका १ छत्यालबाडाका विपना मल्ललाई स्पेन पुगिएला भन्ने सपनामा पनि लागेको थिएन । गाउँमा मानिस भन्थे, तिमीहरूलाई कहाँ विदेश लग्छन् ? बरु बेच्न लग्छन् । पासपोर्टमा भिसा लागेपछि गाउँका सबै जना छक्क परे । हामीलाई पनि ए, साँच्चै पो रैछ भन्ने लाग्यो, विपनाले सुनाइन्, त्यसपछि पनि गाउँमा कतिले विश्वास गरेकै थिएनन् । सुनमति बूढाको घरमा त भिसा लागेपछि पनि धामी, झाँक्री देखाइयो । देउताले राम्रो हुन्छ जाऊ भनेपछि मात्र उनी स्पेन जान राजी भइन् । मुगुकी रिता रोकाया र विपनासहित १७ किशोरीले हालै मुगुदेखि स्पेनसम्मको यात्रा गरे । फर्केपछि उनीहरूले एउटा भेटघाटमा उपराष्ट्रपतिलाई आआफ्नो अनुभव सुनाए । मुलुककै विकटमध्येको जिल्लाका यी किशोरीले जीवनमै पहिलोपल्ट गाडी चढे । पहिलोचोटि विमान चढे । उनीहरू सबैले अचम्मको अनुभव बटुले । मुगुदेखि नेपालगन्ज आउँदा रितालाई डर लागिरहयो । पहिलोचोटि प्लेन चढ्दा कुन खोलामा खसिने हो कि भन्ने लागिरहयो, उनले भनिन्, जहाज चढ्नुअघि झाँक्रीले दिएको चामल पनि छर्कियौं । जहाज चढेपछि सबैजना चिच्याए । कतिले त बान्ता पनि गरे । कतिले पछिसम्मै कान दुखेको सुनाए । काठमाडौंबाट टर्कीको राजधानी इस्तानबुल पुग्न ८ घण्टा लाग्यो । टर्कीदेखि स्पेनको बार्सिलोना साढे ३ घण्टामै पुगियो । जहाजमा खानेकुरा दिइँदो रहेछ भन्ने कुरा उनीहरूले पहिलोपल्ट थाहा पाए । तर रिंगटा चलेर कसैलाई खानै मन लागेन । दुई दिनसम्म भोकै बस्यौं, अर्की छात्रा सत्यलक्ष्मी बूढाले भनिन्, बरु जुस मात्रै पियौं ।मुलुककै विकटमध्येको जिल्ला हो मुगु । हिउँमा फुटबल खेल्ने बानी परेका किशोरीले सुरु गरेको क्लबको नाम हो, टिम रारा । उनीहरूले फुटबल खेल्न थालेको धेरै भएको छैन । ६ महिनाअघि मुगुको एउटा एफएम रेडियोमा सूचना बज्यो । १४ वर्षमुनिका छात्राहरूको फुटबल प्रतियोगिता हुँदै छ । जिल्ला स्तरमा छनोट हुनेले स्पेनमा हुने फुटबल प्रतियोगितामा भाग लिन पाउनेछन् । यो सूचना धेरै किशोरीका कानमा पर्यो । तर सुरुमै विश्वास लागेको थिएन । धेरै किशोरीका अभिभावकले फुटबल खेल्नै दिएनन् । फुटबल नखेल, छोरी मान्छे बिग्रन्छ भन्थे, महाकाली मावि, रोबामा कक्षा ६ मा पढ्ने रोशनी कामीले भनिन् । तर जसले जे भने पनि मुगुका यी किशोरीले हिम्मत हारेनन् । उनीहरू स्कुल र घरबाट भागेर फुटबल खेल्न जान्थे । मुगुमा ६ महिनाअघि भएको फुटबल प्रतियोगितामा जिल्लाभरिबाट १० टिमका १ सय ४० जनाले भाग लिए । त्यसमध्ये सुरुमा ३१ जना छानिए । त्यसबाट पनि अन्त्यमा स्पेन जानका लागि १७ जना टनौटमा परे । उनीहरूलाई स्पेनमा आयोजित डोनास्टिक कप फुटबल प्रतियोगितामा भाग लिने बन्दोबस्त सुनाकली डकुमेन्ट्रीका निर्माता पत्रकार भोजराज भाटले मिलाएका हुन् ।मुगुमा फुटबल मैदान छैन । भिरालो जमिनमा, जाडोयाममा हिउँमै उनीहरू फुटबल खेल्छन् । काठमाडौं आउनुअघि उनीहरूले मुगुकी फुटबलर सुनाकलीलाई मात्र चिन्थे । यता आएपछि मेस्सी, रोनाल्डो, नेयमारका बारेमा थाहा पाए । टेलिभिजनमा हालैको विश्वकप फुटबल हेरे । त्यसपछि त खेलमा झन् चासो बढ्न थाल्यो । गएको असारमा स्पेनमा आयोजित डोनास्टिक कप प्रतियोगितामा उनीहरूले भाग लिए । त्यहाँ विश्वका ३४ देशका ६ सय ३० टिमबाट ७ सय खेलाडी सहभागी थिए । नेपालका १७ किशोरीमध्ये संगीता थापा र विपना मल्ल किपर हुन् भने बाँकी सबै खेलाडी । उनीहरूले ४ टिमसँग खेले । जित हात पार्न नसके पनि उनीहरू अर्को पटक जित्ने हिम्मत बटुलेर फर्किए । स्पेनमा पुगेका बेला सबैले समुद्र किनारमा पौडी खेले । नुनिलो पानी चाखे । समुद्रको छालले हुत्याउँदा निकै डर लाग्यो, रिताले सुनाइन्, पौडी खेल्न भने रहर लाग्छ । उनीहरूले मेस्सी र रोनाल्डोले फुटबल खेलेको ग्रान्ड नोउ फुटबल स्टेडियम र खेलाडीले लगाउने गोल्डेन बुट, जर्सी आदि देखे । पुराना चर्च पनि देखे । स्पेन पुग्दा पनि रारा घुमेको र हिउँमा खेलेको सम्झिए ।स्पेन यात्राले मुगुका किशोरीलाई धेरै कुरा सिकाएको छ । अरू मानिससँग बोल्न, व्यवहार गर्न, आफ्नो कामप्रति जिम्मेवार बन्न र असल नागरिक बन्न सिकाएको छ । घर पुगेर स्पेनमा देखेका, बुझेका कुराहरू सुनाउन आतुर छु, सुनमतिले आफ्नो इच्छा सुनाइन् । मुगु फर्केर गर्नै पर्ने धेरै योजना छन्, यी किशोरीका । जस्तो कि गाउँघरमा बालविवाह अझै छ । सडक नाटक र खेलकुदमार्फत पनि यस्तो कुरीति हटाउन जनचेतना जगाउनेछौं, उनीहरूले भने, अब त हामी पनि बाठा भइसक्यौं । मुगुका यी सबै किशोरीको मुहारमा पहिलाभन्दा अझ उज्यालिएको छ । मनमा पनि आत्मविश्वास बढेको छ ।"
काठमाडौंको कर्णाली,"काठमाडौंमा कर्णाली नदी छैन । तर सेवासुविधाका दृष्टिले कर्णालीकै झल्को दिने ग्रामीण बस्ती भने अझै छन् । त्यस्ता बस्तीमा विकासका आधारभूत सेवा पुग्न सकेको छैन । साँखुबाट केही माथि उक्लिनेबित्तिकै काठमाडौंको कर्णाली भनेर चिनिने गाउँ हुन् शंखरापुर नगरपालिकाका घुमारचोक र लप्सेफेदी । हुन त यी नगरपालिकाभित्र पर्छन् । तर एउटा नगरमा हुनुपर्ने सेवासुविधा यहाँ छैनन् । प्राकृतिक हिसाबले रमणीय यस क्षेत्रमा तामाङ समुदायमा यातायात, खानेपानी र स्वास्थ सेवाको अभाव छ । घुमारचोकको यस्तै जनजीवनलाई वनदेवी आधारभूत विद्यालयका विद्यार्थीले बर्दाे मोन्लाम नाटकमार्फत राजधानीबासीलाई देखाए । विद्यालयका लागि आवश्यक शैक्षिक सामग्री किन्ने खर्च जुटाउन उक्त नाटक गत साता बत्तिसपुतलीस्थित शिल्पी थिएटरमा तीन दिन मञ्चन गरियो । बालबालिकाले सरल विषयवस्तुमा तामाङ बस्तीका अनगन्ती पाटाहरू उजागर गरिदिए । १० दिने नाट्य कार्यशालापछि निर्देशक अनिल सुब्बाले विद्यार्थीलाई मञ्चमा उतारेका थिए । नाटकमा ८ कक्षामा पढ्ने अस्मिता तामाङले आमाको भूमिका निभाइन् । छोरा साह्रै बिरामी हुन्छ । तर अन्धविश्वासका कारण उसलाई अस्पताल नलगी झारफुक गर्न लगिन्छ । अस्मिताका अनुसार यो उनकै गाउँको कथा हो । अहिले पनि उनको गाउँमा कोही बिरामी भयो भने सिकिस्तै नभई अस्पताल ल्याउने चलन छैन । स्वास्थ्य चौकी पुग्न दुई घण्टा लाग्छ, उनले भनिन्, काठमाडौं ल्याउन बाटोको समस्या छ । अस्मिताको यो पहिलो थिएटर अनुभव हो । पहिलोपटक थिएटरमा नाटक गर्दै आफ्नो समाजको कथा देखाउन पाउँदा खुसी लागेको उनले सुनाइन् । बिहान उठ्नेबित्तिकै कोदो रोप्न जानु, पानी ल्याएर खाना पकाउनु, गाईभैंसीलाई घाँस काट्नु, घरायसी काम सकेर विद्यालयमा पढ्न पुग्नु अहिलेको दैनिकी हो अस्मिताको । उनको घरबाट विद्यालय पुग्न एक घण्टा उकालो चढ्नुपर्छ । उनी आफ्नो विद्यालयमा पनि राम्रो डेस्कबेन्च होस् भन्ने चाहन्छिन् । डेस्कबेन्च पुरानो भइसके, दिनभर बसेर पढ्न गाह्रो हुन्छ, उनले भनिन्, हाम्रो विद्यालयमा पनि पत्रपत्रिका र राम्रा पुस्तक आइदिएहुन्थ्यो । ८ कक्षामै पढ्ने भीममाया मोक्तान पनि एक घण्टा उकालो चढेर विद्यालय आइपुग्छिन् । यातायात मात्रै होइन, उनको गाउँमा खानेपानीको पनि अभाव छ । खानेपानीको धारा पुग्न घरबाट आधा घण्टा तल झर्नुपर्छ, कहिले हप्ता दिन त कहिले एक महिना पानी आउँदैन, उनले भनिन्, कैयौं हप्तासम्म नुहाउन पाइन्न ।१४ वर्षीया भीममायाका बुवाको उमेर ६० नाघिसकेको छ । तैपनि छोराछोरीको भोको पेट भर्नुपर्छ भन्दै अरूको घर बनाउन जानुहुन्छ, उनी भन्छिन्, त्यो देख्दा मलाई रुन मन लाग्छ । यो मान्छेको उमेर किन बढ्दै जान्छ ? किन बूढो हँुदै गएपछि काम गर्न सक्दैन ? म ठूलो नभएसम्म मेरो बुवा वृद्ध नहुनु भए पनि हुन्थ्यो नि । उमेर ढल्के पनि बुबाले दुई छोरा र दुई छोरीलाई समान रूपमा पढाउनुभएकोमा उनी खुसी छिन् । गतवर्ष सिम्लेका बालबालिकाको नाटक देखाएर तारिफ बटुलेका अनिलले यस वर्ष घुमारचोकका विद्यार्थीलाई सिकाउन पाउँदा खुसी लागेको बताए । काठमाडौंकै नजिक पनि त्यस्तो विकट ठाउँ रहेछ । त्यो गाउँ पुग्दा मलाई बत्तीमुनिको अँध्यारो जस्तै लाग्यो, उनले भने, उनीहरूबाटै कथा सुनेर उनीहरूकै भोगाइलाई नाटकमा उतारेको हँु । त्यहाँका बालबालिकाले राम्ररी नेपाली बोल्न र बुझ्न नसक्ने भएकाले कतिपय अवस्थामा शिक्षिकाहरूमार्फत आफ्ना कुरा विद्यार्थीलाई बुझाउनुपरेको उनले बताए । नाटकमा छोराको भूमिका निभाएका निरोज घिसिङ भविष्यमा इन्जिनियर बन्न चाहन्छन् । मिलेसम्म इन्जिनियर बनेर मेरो गाउँसम्म पुग्ने बाटो बनाउनुछ, उनले भने, त्यो सफल हुन सकेन भने चेतनामूलक नाटक गरेर गाउँमा रहेको अन्धविश्वास हटाउने कोसिस गर्नेछु ।विद्यालयका लागि आवश्यक डेस्कबेन्च, चार्ट, ग्लोब, ल्याब, गार्डेन, खानेपानी, खेलकुद लगायतको व्यवस्था गर्नका लागि नाटक मञ्चनमा ल्याएको विद्यालयका प्रधानाध्यापक बुद्धिबहादुर तामाङले जनाए । नाटकमा गौरी थिङ, दीपक घिसिङ, कलम वाइबा, विनोद च्याङ्बो, सोमराज घलान, सुदीप स्याङ्बो, मेन्लो घलान, सुस्मिता घलान, मनीषा घलान, अमिशा लामा, सुजिता घलान, सुमित्रा मोक्तान र अस्मिता वाइबाले पनि अभिनय गरेका थिए ।"
नेपाली सिक्दै अमेरिकाका साथी,"टेक्सास  हरेक वर्ष गर्मी लागेपछि अमेरिकामा दुई महिना स्कुल बिदा हुन्छ । बिदाका बेला यहाँ रहेका नेपाली बालबालिका विभिन्न गतिविधिमा भाग लिन्छन् । घुमघाम गर्छन् । प्रतिभा प्रस्फुटन गराउने क्रियाकलापमा सहभागी हुन्छन् । प्रतिस्पर्धामा भाग लिन्छन् । कति बालबालिका यतैको अर्को सहरमा घुम्न जान्छन् । कति चाहिँ अभिभावकसित नेपाल पुग्छन् । यही रहनेमध्येका अधिकांश बालबालिका यो लामो बिदामा केही नयाँ गर्न वा सिक्न चाहन्छन् । अमेरिकाको टेक्सास राज्यमा धेरै नेपालीको बसोबास छ । टेक्सासको डयालस सहरमा लचिरहेको समर क्याम्पमा नेपाली बालबालिका नृत्य, गायन र विभिन्न रमाइला ठाउँ अवलोकनमा व्यस्त छन् । कोही यहाँका पर्यटकीय स्थलको घुमफिरमा रमाइरहेका छन् । टेक्सासको युलेस बस्दै आएका ७ वर्षीय प्रवास पनेरूले भने, भाषण कला, अध्ययन र अवलोकन भ्रमण गरेर बिदाको समय बिताइरहेको छु । नर्थ युलेस इलिमेन्ट्री स्कुलमा अध्ययनरत पनेरूले लामो बिदामा नेपाली संस्कृति बुझ्ने अवसर पाएको बताए । पुख्र्याैली घर काठमाडांै भएका ९ वर्षीय आर्यन पन्त अमेरिकामै जन्मे । मुस्किलले नेपाली बोल्ने उनी अहिलेको बिदामा नेपाली भाषा, नेपालसम्बन्धी डकुमेन्ट्री र संस्कृति सिकिरहेका छन् । नेपाली समाज टेक्सासले सञ्चालन गरेको यो क्याम्पमा झन्डै सय नेपाली बालबालिका छन् । उनीहरू केजीदेखि ८ कक्षासम्मका हुन् । यतै जन्मेर नेपाली जान्दै नजान्नेलाई नेपाली समाजले नेपाली भाषा सिकाउने पहल गर्दै आएको छ । १० वर्षीया निशा लोहनी ५ कक्षामा पढ्छिन् । उनलाई गर्मीको बिदा रमाइलो लाग्छ । नयाँ ठाउँ घुम्न र धेरै कुरा सिक्न पाइन्छ, उनले भनिन् । टेक्सासकै अर्बिङ बस्दै आएकी निहारिका पौडेल बिदाको मौकामै तेक्वान्दो स्कुल भर्ना भएकी छन् । यो खेल सिकेर आफ्नो रक्षा पनि गर्न सकिन्छ, उनले भनिन्, तेक्वान्दो मेरो असाध्यै मन पर्ने खेल हो । उनीजस्तै नेपाली बालबालिका यसरी नै विभिन्न सिकाइमा सहभागी हुँदै आएका छन् । अभिभावकले खेल, अध्ययन, भम्रण र कुकिङदेखि अन्य घरायसी कामकाज र सिकाइमा जोड दिएका छन् । अमेरिकामा गर्मी बिदा खासगरी माध्यमिक र उच्च माध्यमिक तहका लागी जून २० देखि अगस्ट ३१ सम्म हुन्छ । प्राथमिक र किन्डर गार्डेनका लागि जून ३० देखि अगस्ट ३१ सम्म हुन्छ । लामो बिदामा केही सिक्न र आपसमा मित्रता बढाउन समर क्याम्प ले बालबालिकालाई सघाउने नेपाली समाज टेक्सासका सचिव डा परशुराम दाहालले बताए । यो लामो छुट्टी आफ्ना पुर्खाको संस्कृति र भाषा सिक्ने राम्रो अवसर हो । यसलाई हामीले सक्दो सदुपयोग गरेका छौं ।"
पाकाको सेवा,"पोखराको माछापुच्छ्रे टोलमा रहेको पोखरा लर्नस एकेडेमीमा कक्षा १० मा पढ्ने ३० विद्यार्थीले गत सोमबार वृद्धवृद्धाको सेवामा जुट्ने निर्णय गरे । त्यसका लागि उनीहरूले आफ्नो जन्मदिनमा हुने खर्च कटौती गरी रकम जम्मा गरेका थिए । जब उनीहरू वृद्धाश्रम पुगे । ससाना विद्यार्थी आफूहरूलाई सेवा गर्न आएको देख्दा त्यहाँ रहेका असहाय र परिवारविहीन वृद्धवृद्धा खुसी भए । उनीहरूका आँखामा खुसीका आँसु छचल्किरहेको थियो । ती विद्यार्थी त्यहाँ विभिन्न काममा खटिए । वृद्धवृद्घाको कपडा धोइदिए । उनीहरूलाई नुवाइदिए । बस्ने कोठा र वृद्धाश्रम कम्पाउन्डवरिपरि सरसफाइ गरेर चिरिच्याट्ट पारिदिए । अनि जुटे, वृद्धवृद्धालाई खानेकुरा खुवाउने तयारीमा । कोही तरकारी काट्न त कोही खानेकुरा पकाउन लागे । अनि आफंै खटिएर वृद्धवृद्धालाई खानेकुरा खुवाए । विद्यार्थीले वृद्घाश्रम परिसरमा फलफूल तथा विभिन्न प्रजातिका बिरुवासमेत रोपे । विद्यार्थीमा सामाजिक सेवा, सहयोग र सद्भावको भावना बढाउन यसो गरिएको विद्यालयका संस्थापक प्राचार्य विधान गौतमले बताए ।"
साइबर क्राइम चेतना,"फेसबुकमा के लेख्न हुन्छ, के लेख्न हुँदैन ? ट्वीटर प्रयोग गर्दा केकेमा ध्यान दिनुपर्छ ? युटयुबका कस्ता सामग्री हेर्ने ? कस्ता नहेर्ने ? अनि इन्टरनेटको प्रयोग गर्दा सजग हुनुपर्ने कुरा केके हुन् ? यी केही यस्ता प्रश्न हुन्, जसका बारेमा विद्यालय उमेरका बालबालिकासमेत जानकार हुनुपर्छ । यस्तो ज्ञानको अभावमा हाम्रो मुलुकमा पनि साइबर क्राइम बढ्न थालेको छ । राजधानीको शान्तिनगरस्थित बेबिलोन नेसनल स्कुलले साइबर क्राइमसम्बन्धी सचेतना कार्यक्रमको आयोजना गरको छ । कार्यक्रममा महानगरीय प्रहरी अपराध महाशाखाका प्रहरी सहायक निरीक्षक राजेश महर्जनले साइबर क्राइमबारे विद्यार्थीलाई जानकारी दिए । कार्यक्रममा कक्षा ८, ९ र १० का विद्यार्थी सहभागी थिए । सामाजिक सञ्जालको प्रयोगका साथै यसको दुरुपयोग पनि बढिरहेकाले बालबालिकालाई सचेत बनाउन कार्यक्रम चलाइएको प्रधानाध्यापक राजु राईले बताए ।"
कानुनका कुरा,"ओखलढुंगा सदरमुकामस्थित लालीगुराँस इंग्लिस स्कुलकी कक्षा १० की छात्रा श्रेया राजभण्डारीले अदालत देखेकी थिइन् । तर अदालतले कसरी, के काम गर्छ भन्नेबारे जानकारी थिएन । जब उनले जिल्ला अदालत र उच्च अदालतका न्यायाधीश, रजिस्ट्रार, स्रेस्तेदारलगायतको कक्षा लिइन्, त्यसपछि उनलाई धेरै कुरा थाहा भयो । श्रेया मात्रै होइनन्, कक्षा ९ र १० का करिब ४० छात्रछात्रालाई यसबारे जानकारी दिइयो । जिल्ला अदालत र उच्च अदालतले समुदायमा अदालत कार्यक्रमअन्तर्गत स्कुले बालबालिकासँग अन्तरक्रिया गरेपछि उनीहरूलाई अदालतको काम कारबाही बुझ्न सजिलो भएको हो । अदालत तीन तहका हुने रहेछन् भन्नेबारे उनीहरूले जानकारी पाए जिल्ला अदालत, उच्च अदालत र सर्वोच्च अदालत । समाजमा भएका कुनै पनि घटनाका पीडितले न्याय पाउनका लागि अदालत जानुपर्छ । अपराध देवानी र फौजदारी प्रकृतिका हुन्छन् । देवानी भन्नाले साँध, सिमाना, झैझगडाजस्ता मुद्दा हुन् भने फौजदारी भन्नाले ज्यान मार्ने, अपहरण, बन्धक, बलात्कारजस्ता ठूला प्रकृतिका सरकारवादी मुद्दा हुन् । विद्यार्थीलाई बुझाइएको थियो कानुन सबैले जान्नैपर्छ । कानुन थाहा थिएन र गल्ती गरेँ भनेर माफी पाइन्न । प्राकृतिक न्यायको सिद्धान्तअनुसार बरु दस अपराधी छुटून् तर एकजना निर्दोष नपरोस् भन्ने उद्देश्यले मुद्दा हेरिने जिल्ला न्यायाधीश कैलाश केसीले बताए । अदालतबारे बुझ्न सजिलो होस् भनेर प्रत्येक तीन महिनामा समुदायमा अदालत कार्यक्रमसहित न्यायाधीशहरू पुग्ने गरेको उच्च अदालत विराटनगरको ओखलढुंगा इजलासका वरिष्ठतम् न्यायाधीश टेकराज नेपालले बताए । उनीहरूलाई अदालतमा हुने कर्मचारी र उनीहरूको कामको प्रक्रियाका प्रयोग गरिने सामान्य शब्दहरूका विषयमा जानकारी गराइएको थियो ।"
साउन पन्ध्र,"ए नानी ! शारदा, एकछिन भित्र आऊ त भित्र भान्साबाट हजुरआमाले बोलाउनुभयो । शारदा बाहिर सिकुवामा खेल्दै थिइन् । किन हजुरआमा ? किन बोलाउनुभएको ? भन्दै शारदा पनि भित्र गइन् ।हजुरआमा अँगेनाका डिलमा बसेर कुँडेभरि दूध उमाल्दै हुनुहुन्थ्यो । नातिनी आज तिम्रो र मेरो खाजा पकाउने पालो छ । मलाई सहयोग गर्दिनौ ? ठूला डाडुले कुँडेको दूध ध्वार्रध्वार्र पार्दै हजुरआमाले भन्नुभयो । गर्छु नि आमा, किन नगर्नु ? बरु भन्नु न मैले के सहयोग गर्नुपर्छ ? शारदाले फूर्तिली भएर भनिन् । यी आलु ताछिदेऊ न छोरी, हजुरआमाले उसिनेका आलु राखेको तपेस शारदातिर सार्दै भन्नुभयो । किन आमा ? किन दिउँसो दूध उमाल्नुभएको ? हिजोअस्ति त बिहानबेलुका मात्र दूध उमाल्नुहुन्थ्यो । मैले त केही बुझिनँ नि, हजुरआमाको काम अनौठो मान्दै शारदाले सोधिन् । आज साउन पन्ध्र हो । खीर खाने दिन । खीर पकाउन लागेको नि । आज हामी खीरकै खाजा खाने है, हजुरआमाले नातिनीलाई सम्झाउँदै भन्नुभयो । दूध निकै बेर उम्लिसकेको थियो । हजुरआमा आगो ओझाएर उठ्नुभयो । उहाँ भर्सेलीतिर जानुभयो । भर्सेलीमाथि सराङबाट एउटा नाङ्लो निकै जतन गरी झिक्नुभयो । काकीले केलाएर त्यस नाङ्लामा पोखरेली धानको चामल राख्नुभएको रहेछ । एक अँजुली तिनै चामल झिकेर हजुरआमाले दूध उम्लादै गरेका कुँडेमा हाल्नुभयो । अनि पुन्यूले चलाउन थाल्नुभयो । शारदा हजुरआमाका छेउमा बसेर आलु ताछिरहेकी थिइन् ।आमा साउन पन्ध्रमा किन खीर खाने ? अघिपछि खानु हुँदैन र ? मनकी सफा शारदाले नबुझेको कुरा सोधिन् ।किन नहुनु, जत्ति हुन्छ । तर साउन पन्ध्रमा खीर खाने परम्परा छ । हामी किसानहरू समयअनुसारका खानेकुरा खान्छौँ । अस्ति असार पन्ध्रमा दहीचिउरा खायौँ । त्यतिखेर हामीलाई कामको हतारो थियो । झटपट दहीचिउरा छिटो, मीठो र शीतल पनि । अहिले त्यस्तो हतारो छैन । त्यसैले सुरैसँग खीर पकाएर खाने नि, हजुरआमाले बुझाउनुभयो ।लामो लेग्रो तानेर शारदाले बुझेझैं गरी भनिन्, ए !नानी अर्को पनि कुरा छ, एकैछिन यताउता हेरेर हजुरआमाले भन्नुभयो, पहिले उ: त्यो खोपामा भएका हर्पे, गुप्ते र त्यहाँ देखिएका ससाना पोका ल्याऊ त । कुँडेमा खीर छड्कँदै थियो । नडढोस् भनेर हजुरआमा त्यसलाई चलाइरहनुभएको थियो । हर्पेको घ्यू कर्केलीले झिकी हजुरआमाले खीरमा हाल्नुभयो । गुप्तेमा मिस्री रहेछ । मिस्रीका डल्ला सिलौटोमा राखी लोहोराले फुटाएर छड्कँदै गरेका खीरमा थप्नुभयो । ससाना पोकाबाट झिकी अलैँची, ल्वाङ, सुकमेल, मरिच, दालचिनी पनि खीरमा मिस्नुभयो । सबै मसला हालिसकेर हजुरआमाले खीर राम्ररी चलाउनुभयो । एकछिनमा खीर पाक्न लागेको देखियो । हजुरआमाले आगाको आँत अलिक कम पार्नुभयो ।आमा ! अर्को पनि के कुरा छ भन्नुभएको ? शारदाले कुरा कोटयाइन् ।ए, अघिको कुरा ? के भने नि, हामी किसानले बर्खामा घामपानी नभनी काम गर्नुपर्छ । दिनभरि हिलामा डुबिन्छ । कहिले झरीमा भिजिन्छ, कहिले घाममा सुकिन्छ । जीउ गलेर हैरान हुन्छ । बर्खाभरिको सर्दी मेट्न र शरीरमा तागत ल्याउन पनि साउन पन्ध्रमा खीर खाने गरिन्छ, हजुरआमाले भन्नुभयो ।उसो भए यो त गाउँमा बसेर खेती गर्ने किसानले मात्र खानेकुरा रहेछ । सहरमा बस्ने, मेरा बाबाजस्तै जागिरे, मजस्तै विद्यार्थीले खीर खानु पर्दैन होला हैन र आमा ? हजुरआमासँग ठट्टा गर्दै शारदाले भनिन् । शारदाको कुरा सुनेर एकछिन त हजुरआमा जिल्ल पर्नुभयो । शारदाले आलु ताछिसकेकी थिइन् । चुलेसीले काटेर हजुरआमाले आलुलाई ससाना टुक्रा बनाउनुभयो । अकबरे खोर्सानी, नुन र तीनचार दाना टिम्मुर पिसेर हाल्नुभयो । सम्पटमा राखेको तिलको छोप र चौंठोमा राखेको कागतीको अमिलो पनि हाल्नुभयो । गरियोमा राखेको तोरीको तेल डाडुमा तताउनुभयो । त्यसमा अलिकति जिराका दाना र बेसार फुराएर आलुको अचार झान्नुभयो । तिलको छोप हालेर हातले मोल्दा आलुको अचार खाऊँखाऊँ लाग्ने भयो । उसमाथि पोखरेली चामलको खीर हरर्र बासना आइरहेको थियो । शारदालाई भने सहरका मानिसले साउन १५ मा खीर खानुपर्छ कि पर्दैन होला त भन्ने लागि नै रहेको थियो । उनले सोधिन्, साँच्चै भनेकी आमा सहरमा बस्नेले त नखाए पनि हुन्छ होला नि । झरीमा भिजिँदैन, हिलामा काम गरिँदैन अनि किन खानुपर्यो त खीर ? हजुरआमाले कुराको सिलसिला मिलाउँदै भन्नुभयो, त्यसो होइन नातिनी । बर्खामा जहाँ बसे पनि पानीझरीले सताउँछ । दिन लामा हुन्छन् । आराम पुग्दैन । जीउ थाक्छ । गर्मीमा आफ्नै शरीरका पसिनाले पनि सर्दी हुन्छ । फेरि हेर न यत्रो दूध, घ्यू, मरमसला हालेर बनाएको खीरमा औषधि र तागत दुवै कुरा हुन्छन् । गाउँसहर जहाँसुकै बस्ने मानिसले पनि यस समयमा तात्तातो खीर खानु राम्रो हुन्छ । त्यसैले होला उहिल्यै बाजेबराजुका पालादेखि साउन पन्ध्रमा खीर खाने चलन चलेको ।उफ् के बिघ्न गर्मी बाहिर सिकुवाको खाटमा बस्दै हजुरबाले भन्नुभयो । छोरी शारदा पानी ल्याऊ न बा ! साह्रै तिर्खा लाग्यो, अनुहारको पसिना पुस्दै काकाले भन्नुभयो । काका र हजुरबा बाघे खेतमा जानुभएको थियो । त्यहाँबाट एकएक भारी घाँस ल्याउनुभयो । उकालो बाटो, तरतरी पसिना काढ्दै बोकेका घाँसका भारी मतानमा देखिन्थे । अम्खोराभरिको चिसो पानी खाँदा आँतै शीतल भयो । के गर्दै छौ हँ, यतिखेर ? पेटमा मुसा दौडन थाले । हजुरबा बोल्दै भित्र पस्नुभयो । काकीले वस्तुभाउलाई घाँसपानी र बेलुकाको खोलेको व्यवस्था मिलाएर आउनुभयो । हातखुट्टा धोएर सबै जना भान्साकोठामा भेला भए । हजुरआमाले सबैलाई खीरको भाग लाउनुभयो । भागका छेउमा आलुको अमिलो अचार राखिदिनुभयो । खीरमा कर्केलीले थपीथपी घ्यू हालिदिनुभयो । सबै जनाले मीठो मानीमानी खाए । शारदालाई त्यस दिन खीर साह्रै मीठो लाग्यो । उनले भनिन्, आमा ! अब सधैं म मामुलाई साउन पन्ध्रमा खीर पकाउन लाउँछु ।हजुरबाले भन्नुभो, नानी तिमीलाई खीर साह्रै मीठो लाग्यो ? हो हजुरबा, अघिपछिको भन्दा साउन पन्ध्रको खीर निकै मीठो हुँदो हरेछ, शारदाले हाँसेर उत्तर दिइन् । हजुरआमाले शारदालाई खीर थपिदिनुभयो । शारदाले चाटिचुटी पारेर खाइन् ।"

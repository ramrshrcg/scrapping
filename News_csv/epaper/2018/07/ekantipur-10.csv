शीर्षक,विवरण
डा केसीका मागबारे सरकारको जवाफ हुबहु कार्यान्वयन हुँदैनन्,"नेकपाका सांसदहरूले सार्वभौम संसद्मा विधेयकमाथि छलफल चलाउनुपर्नेमा सार्वजनिक महत्त्वको प्रस्तावमाथि छलफल अघि बढाइएको भन्दै आपत्ति जनाए । पार्वत गुरुङ, विशाल भट्टराई, सोमप्रसाद पाण्डे, खेमप्रसाद लोहनीलगायतले मेडिकल कलेज खोल्न पाउनुपर्ने र त्यसलाई व्यवस्थित बनाउने निकाय पनि बनाउनुपर्ने धारणा राखेका थिए ।"
स्वास्थ्य जटिल,"प्रतिष्ठानका मेडिकल डाइरेक्टर डा पुजन रोकायाका अनुसार केसीको रगतमा अक्सिजनको मात्रा ८०८५ प्रतिशत, रगतको काउन्ट ५३००, म्याग्नेसियम र ग्लुकोजको मात्रासमेत घटदो छ । हामीले म्याग्नेसियमको सप्लिमेन्ट गर्न खोजेका थियौं तर उहाँले लिन मान्नु भएन, रोकायाले भने, म्याग्नेसियमको कमीले मुटुसम्बन्धी थप जटिलताका साथै बन्द हुन सक्नेसम्मको स्थिति आउन सक्छ । केसीलाई हाल संक्रमणको उच्च सम्भावना देखिएको छ । जुनसुकै समय आईसीयूको आवश्यकता पर्न सक्ने जनाउँदै रोकायाले हाल केसीलाई आईसीयूजस्तै सेवा दिने प्रयास भइरहेको जनाए ।"
विधेयक सरकारको नीतिअनुसारै : ओली,"हामीले नराम्रो केही गरेका छैनौं, दृढतासाथ कुरा राख्नुपर्छ, संसदीय दल बैठकमा ओलीले भने, अरूचाहिँ साउनको सिस्नुजस्तो फस्टाउने अनि हामीचाहिँ ओइलाउने हुन्छ ? निर्वाचनमा वाम गठबन्धनलाई जनताले बहुमत दिएर पठाएकाले पार्टीले निर्वाचनमा उठाएका कुरा सरकारका नीति तथा कार्यक्रममार्फत लागू गर्ने ओलीले बताए । उनले चिकित्सा शिक्षा विधेयक, गोविन्द केसीको आन्दोलन, नेपाल संस्कृत विश्वविद्यालयका उपकुलपति कुलप्रसाद कोइरालाको विवादजस्ता विषयमा अडानका साथ कुरा राख्न पनि सांसदहरूलाई निर्देशन दिए ।"
गंगामाया भन्छिन् पूर्ण न्याय नपाई अनशन तोड्दिनँ,"प्रहरीले अदालतको आदेशअनुसार आचार्यका विरुद्ध डिफ्युजन नोटिस जारी गरेको धेरै भए पनि त्यो पत्र परराष्ट्र मन्त्रालयबाट अघि बढ्न सकेको छैन भन्ने बुझिन्छ, गंगामायाका अधिवक्ता बाबुराम गिरीले भने, सरकारले चाह्यो भने २४ घण्टामा आचार्यलाई झिकाउन सक्छ, यति भयो भने उहाँको जीवनरक्षा हुन्थ्यो ।"
"श्रमिकको न्यूनतम तलब १३,४५० रुपैयाँ","श्रमसचिव महेश दाहालले श्रम शोषण अन्त्य गरी श्रमिकको उत्पादकत्व अभिवृद्धिमा टेवा पुग्ने अपेक्षा गरिएको बताए । यसका अतिरिक्त यस निर्णयले श्रमबजारमा रहेको जनशक्ति अभावलाई न्यूनीकरण गर्नसमेत सघाउने विश्वास लिइएको छ, उनले भने ।"
सुुनुवाइ समितिले पायो पूर्णता,"सुनुवाइ समितिमा राष्ट्रिय सभाबाट सुमन प्याकुरेल, नन्दा चपाईं र जितेन्द्रनारायण देव सदस्य छन् । समितिले पूर्णता पाएसँगै अब संसदीय सुनुवाइ प्रक्रियाबाट संवैधानिक निकायका पदाधिकारी, राजदूतलगायतको नियुक्तिका लागि बाटो खुलेको छ ।"
स्वास्थ्य संस्था बन्द गर्ने अवस्था नआओस्,१५ पटक गरी १ सय ७६ दिन अनशनमा २०६९ असार २१ गते पहिलो आमरण अनशन सुरु गरेका डाकेसीको यो १५ औं अनशन हो । सोमबारसम्म गरी उनी १ सय ७६ दिन आमरण अनशन बसिसकेका छन् । उनको ११ औं अनशन सबैभन्दा बढी २३ दिनसम्म चलेको थियो भने पछिल्लो १४ औं अनशन ६ दिन मात्र चलेको थियो ।
ऐन लत्याएर दुव्र्यवहार,"पौडेलद्वारा निन्दाकांग्रेस वरिष्ठ नेता रामचन्द्र पौडेलले संस्कृत विश्वविद्यालयका उपकुलपति कुलप्रसाद कोइरालामाथि सरकारले गरेको दुव्र्यवहारको निन्दा गरेका छन् । प्रधानमन्त्री केपी ओलीको निर्देशनमा उपकुलपति कोइरालालाई क्यानडामा आयोजना हुने विश्व संस्कृत सम्मेलनमा भाग लिन जाने क्रममा त्रिभुवन विमानस्थलबाट प्रहरीले नियन्त्रणमा लिएर प्रधानमन्त्री निवास बालुवाटार पुर्याएको थियो । यो घटना प्राज्ञिक क्षेत्रमाथिको ठूलो अपमान हो, पौडेलले कान्तिपुरसँग भने, यसको जति निन्दा गरे पनि कम हुन्छ । प्राज्ञिक व्यक्तिलाई अपराधीजस्तो व्यवहार गरेर फर्काइनु प्रधानमन्त्रीका लागि नसुहाउने काम भएको उनले बताए । प्रधानमन्त्रीजीले यस्तो काम गरेर आफ्नो स्वेच्छाचारी छवि प्रकट गर्नुभएको छ, यस्तो प्रवृत्तिको कांग्रेसले घोर भत्र्सना गर्छ, उनले भने ।"
भ्रष्टाचारमा उन्मुक्ति हुँदैन,"ओलीले केही कार्यालय प्रधानमन्त्री कार्यालयमातहत ल्याउँदा अधिनायकवादको हल्ला चलाइएको प्रति असन्तुष्टि प्रकट गरे । म लोकतन्त्रका लागि आधा शताब्दी लडेको मानिस हुँ, केका लागि लडें भन्ने कुराको हेक्का मलाई छ, उनले भने, व्यक्तिगत तबरमा शक्तिशाली हुने मलाई कुनै इच्छा छैन तर सरकार शक्तिशाली चाहिन्छ । दम्भ राख्ने, संविधानविपरीत चल्ने रोग मलाई लाग्दैन ।"
प्राकृतिक विपद्मा ४५ को मृत्यु,"काठमाडौं (कास) देशभर मनसुन सक्रिय भएसँगै सुरु भएको प्राकृतिक विपद्मा परी ३४ जिल्लामा ४५ जनाको मृत्यु भएको गृह मन्त्रालयले जनाएको छ । त्यस्तै २० जना घाइते र ९ जना बेपत्ता भएको गृहको तथ्यांक छ । असार १८ यता सक्रिय रहेको मौसमका कारण यतिका धेरै मानवीय क्षति भएको हो । गृह मन्त्रालयका अनुसार वर्षाका कारण अहिलेसम्म कैलाली, बर्दिया, दाङ, रोल्पा, चितवन, मकवानपुर, तनहुँ, काठमाडौं, बारा, पर्सा, सर्लाही, सिरहा, महोत्तरी, सिन्धुली, उदयपुर, काभ्रेपलान्चोक, नुवाकोट, कास्की, ताप्लेजुङ, रौतहट, मोरङ, कञ्चनपुर, कालीकोट, सिन्धुपाल्चोक, धादिङ, सुनसरी, सुर्खेत, सप्तरी, प्यूठान, नवलपरासी पश्चिम, नवलपरासी पूर्व, धनकुटा र झापा प्रभावित भएका छन् । गृह मन्त्रालयमा सोमबार गृहमन्त्री रामबहादुर थापाको अध्यक्षतामा विपद् व्यवस्थापन तयारीका लागि बैठक बसेको थियो । उक्त बैठकले प्राकृतिक प्रकोपको जोखिम रहेका स्थानमा नेपाली सेना, नेपाल प्रहरी र सशस्त्र प्रहरी बलको खोज तथा उद्धार टोलीलाई तयारी अवस्थामा राख्न निर्देशन दिएको गृहले जनाएको छ । प्रदेश तहमा प्रदेश विपद् व्यवस्थापन समिति र स्थानीय तहमा स्थानीय विपद् व्यवस्थापन समितिले विपद् पूर्वतयारी तथा प्रतिकार्यमा काम गरिरहेको जनाएको छ । त्यस्तै सातवटै प्रदेशको आन्तरिक मामिला तथा कानुन मन्त्रालयमा विपद् पूर्वतयारीका सामग्री पठाइएको पनि बैठकले जनाएको छ ।"
भोलिसम्म भारी वर्षाको सम्भावना,"काठमाडौं (कास) जल तथा मौसम पूर्वानुमान महाशाखाले सोमबारदेखि बुधबारसम्म मध्य र पश्चिम भागमा भारी वर्षा हुने अनुमान गरेको छ । महाशाखाका अनुसार सोमबार रातिदेखि अधिकांश स्थानमा वर्षा हुनेछ । मध्य र पश्चिमी क्षेत्रका केही स्थानमा भने बुधबारसम्मै भारी वर्षाको सम्भावना रहेको महाशाखाले बुलेटिनमा जनाएको छ । मंगलबार दिउँसो सामान्य बदली रहने र केही स्थानमा मध्यमखाले वर्षा हुने महाशाखाले उल्लेख गरेको छ । साँझ पनि देशभरि नै बदली रही मध्यमखाले वर्षा हुने देखिन्छ, बुलेटिनमा छ, पूर्व र पश्चिम क्षेत्रका एकदुई स्थानमा भारी वर्षाको सम्भावना छ । बुधबार दिउँसो देशैभरि सामान्य बदली भई वर्षा हुने र मध्य तथा पश्चिम क्षेत्रका केही स्थानमा भारी वर्षा हुने देखिन्छ । जल तथा मौसम विज्ञान विभागले नवलपरासी, कपिलवस्तु, रूपन्देही, दाङ, बाँके, बर्दिया, कैलाली जिल्लाको चुरेबाट बग्ने साना नदीमा बाढी आउन सक्ने भएकाले सतर्क हुन सचेत गराएको छ ।"
कांग्रेस बलियो बनाउन एकजुट होऔं : देउवा,उनले पार्टीमा निष्पक्ष न्याय र मूल्यांकनको व्यवस्था गर्न आवश्यक रहेको उल्लेख गर्दै सुधारका लागि आत्मचिन्तन गर्नुपर्ने बताए ।
निर्माण सकिए पनि अनुदानबाट वञ्चित,"नेपाल रेडक्रस सोसाइटी दोलखा शाखा अध्यक्ष गोकर्ण पोखरेलले त्रुटिवश बनेका घरले मापदण्डअनुरूप प्रबलीकरण गरेपछि थप अनुदान रकम लिन सफल भइसकेको बताए । अझै, कतिपय भूकम्पपीडितले रेडक्रसको सल्लाहमा घर बनाउँदा डुबेको गुनासो गरिरहेका छन् । राष्ट्रिय पुनर्निर्माण प्राधिकरण जिल्ला समन्वय प्रमुख निर्मलदर्शन आचार्यले बलियो घर कार्यक्रम लिएर आएको गैरसरकारी संस्थाकै पहलमा बनाइएका घरले पनि दोस्रो र तेस्रो किस्ता लिन सकस बेहोर्नुपर्यो । उनका अनुसार विभिन्न समस्याले करिब ३ हजार ५ सय भूकम्पपीडित घर बनाइसक्दा पनि अनुदानका किस्ता लिन नसकेर अल्झिरहेका छन् । भूकम्पपछि निजी घर निर्माणको प्रगति राम्रो देखिन्छ । ५५ प्रतिशत भूकम्पपीडित बलियो घरमा सरिसकेको सरकारी तथ्यांक छ । मापदण्ड नपुगेका घर सुधार गरेरै भए पनि अनुदान उपलब्ध गराउन पहल भइरहेको सहरी विकास तथा भवन डिभिजन कार्यालयका प्रमुख इन्जिनियर एकराज अधिकारीले बताए । फरकफरक कार्यालयबाट फरक तथ्यांक आएकाले भूकम्पपछि निर्माण भई स्वीकृति नभएका घरका संख्या यकिन गर्न कठिन देखिएको छ । स्थानीय तहदेखि कार्यान्वयन इकाईसम्मले भूकम्पपीडितका निजी आवासमा सिफारिस र भुक्तानीको तहसम्म काम गर्नुपर्ने भएकाले तथ्यांकमा तलमाथि पर्नसक्ने जिल्ला समन्वय अधिकारी गौतमले बताए ।"
प्राविधिक शिक्षाले गाउँमै रोजगारी,"मकवानपुर जिल्लामा रहेका स्थानीय तहहरूले आफ्नो क्षेत्रका विद्यालयहरूमा प्राविधिक कक्षा सञ्चालन गर्ने प्रयत्न गरिरहेका छन् । सरकारले जनप्रिय माविलाई नमुना विद्यालयका रूपमा घोषित गरिसकेको छ । नमुना विद्यालयको निम्ति भौतिक संरचनाहरू निर्माण गर्न तत्काल १२ करोड रुपैयाँ उपलब्ध गराएको विद्यालय व्यवस्थापन समितिका अध्यक्ष लोकनाथ चौलागाईंले बताए । कक्षाकोठा, सभाहल, प्रयोगशाला छात्रावास भवन निर्माणाधीन अवस्थामा छन् उनले भने । यस प्राविधिक विद्यालयमा अहिले जेटीए र भेटरिनरीको डिप्लोमा तहको अध्ययन भइरहेको छ । प्राविधिक विषय अध्ययन गर्ने यस विद्यालयमा ४ सय विद्यार्थी छन् । ५० प्रतिशत विद्यार्थी मकवानपुरका छन् भने ५० प्रतिशत विद्यार्थी ३७ जिल्लाबाट आएका छन् । यस विद्यालयमा थोरै विद्यार्थी अट्ने छात्रावास पनि छ । बाहिरी जिल्लाबाट अध्ययन गर्न आएका विद्यार्थीहरू गाउँमै कोठा भाडामा लिएर बसेका छन् । कृषि र पशुपालन अध्ययन गर्ने विद्यार्थीलाई अभ्यास गराउन गाई पनि पालिएको छ भने तरकारीलगायत खाद्य बाली पनि लगाउने गरिएको छ । विद्यालयको परिसरमा अहिले करेला, बन्दाकोपी, लौका र काउली खेती गरिएको छ भने मकै पनि लगाइएको छ । उत्पादित तरकारी बजारमा बिक्री गर्ने गरिएको छ । उक्त विद्यालयमा प्राविधिक विषयको अध्ययनका निम्ति भर्ना हुन भीड लाग्ने गरेको छ । विद्यालयले प्रवेश परीक्षा लिएर मात्र भर्ना गर्ने गरेको छ ।"
ट्राउट माछाबाट मनग्गे आम्दानी,"ट्राउट रेन्बो फ्रेस वाटर फिस हो, जुनको लागि चिसो भेग उपयुक्त मानिन्छ, कृषि विकासका सूचना अधिकारी दुर्गादत्त पन्थीले भने, अरूभन्दा व्यवस्थित तरिकाले ठूलो आम्दानी हुने देखेपछि जिल्लाभरका कृषक यसतर्फ इच्छुक देखिएका छन् । उनले रेन्बो ट्राउट माछालाई पर्यटकले कोसेलीको रूपमा लैजाने गरेकाले सोही भौगोलिक क्षेत्रमा पालन अत्यधिक भएको सुनाए । राजधानीमा व्यापक माग भएकाले यो जातको माछा पालनमा कृषकको आकर्षण बढ्दो छ, उनले भने ।"
हत्यारालाई जन्मकैद,हेटौंडा (कास) आफ्नै साथीलाई हत्या गरेको ठहर गर्दै जिल्ला अदालत मकवानपुरले दुई युवकलाई सर्वस्वसहित जन्म कैदको फैसला सुनाएको छ । जिल्ला न्यायाधीश ध्रुवकुमार पियाको इजलासले चितवन राप्ती नगरपालिका ७ घर भई राक्सिराङ२ मा मजदुरी गर्ने २८ वर्षीय प्रकाश विकको हत्या गरेको ठहर गर्दै राक्सिराङ२ भाटीका १८ वर्षीय अरुणकुमार दर्जी र ३५ वर्षीय बुद्धिबहादुर दर्जीलाई उक्त फैसला गरेको हो ।
पत्नी हत्या गर्नेलाई १० वर्ष कैद,हेटौंडा (कास) जिल्ला अदालत मकवानपुरले पत्नीको हत्याको ठहर गर्दै एक युवकलाई १० वर्ष कैद फैसला गरेको छ । जिल्ला न्यायधीश खडानन्द तिवारीको इजलासले काभ्रे दाप्चा घर भई थाहा नगरपालिका६ बज्रबाराही बस्दै आएका ४० वर्षीय रामकृष्ण श्रेष्ठले २७ वर्षीया लक्ष्मी विकको हत्या गरेको ठहर गर्दै उक्त फैसला गरेको हो ।
चेपाङ महिलालाई मेसिन,हेटौंडा (कास) मकवानपुरका दुर्गम गाउँका चेपाङ महिलाले सीपसहित सिलाइ मेसिन पाएका छन् । दिगो विकासका लागि एकता नेपाल नामक संस्थाले राक्सिराङ गाउँपालिका८ देवीटारका २२ चेपाङ महिलालाई ३ महिने सिलाइबुनाइको तालिमसहित सोमबार एक समारोहबीच मेसिन उपलब्ध गराएको हो ।
महानगरद्वारा पाँच ऐन प्रस्ताव,"प्रशासनिक खर्चतर्फ एक अर्ब ६ करोड ५० लाख, सामाजिक सुरक्षा भत्तामा ३० करोड, आर्थिक विकास ८ करोड ५० लाख ३७ हजार, सामाजिक विकास १८ करोड ४५ लाख, पूर्वाधार विकास गर्न एक अर्ब ६७ करोड २३ लाख विनियोजित गरिएको छ । वातावरण तथा विपद व्यवस्थापनका लागि १७ करोड ५० लाख, पुँजी निर्माण गर्न १३ करोड, फोहोरमैला व्यवस्थापन गर्न ३१ लाख, धपगाल भवन निर्माण गर्न ३० करोड, वृद्धाश्रम भवन निर्माण ४ करोड रुपैयाँ विनियोजित गरिएको विज्ञप्तिमा उल्लेख छ ।"
जग्गा अभावले पुनर्निर्माण प्रभावित,"विद्यालय व्यवस्थापन समितिले जिम्मा लिएको निर्माण कार्य विश्वसनीय र छिटो सम्पन्न हुने गरेको प्रधानाध्यापकहरूले बताएका छन् । एसएमसी आफैंले जिम्मेवार ढंगले निर्माण गरेकाले छिटो भयो, काठमाडौंको शारदा माविका प्रधानाध्यापक ठाकुर सिग्देलले भने, विद्यालयको कार्य प्रगतिअनुसार आयोजनाले तत्काल रकम उपलब्ध गराएकाले सहज र चाँडो भएको हो ।"
स्वदेशमै अन्तर्राष्ट्रिय कोर्स,"स्वदेशकै विश्वविद्यालय र क्याम्पसको शैक्षिक मेलामा सहभागिता कस्तो रह्यो ?हो, विश्वविद्यालय र क्याम्पसहरू पनि आफ्ना शैक्षिक कार्यक्रमको प्रवद्र्धन गर्दै मेलामा सहभागी छन् । हाम्रो देश नेपाल सम्भावना भएको देश हो । यहाँ गर्न चाह्यौं भने हरेक पक्षमा विश्वको ध्यानाकर्षण गराउन सकिन्छ । हामीले अन्तर्राष्ट्रिय शैक्षिक कार्यक्रमहरूको कुरा मात्र गरिरहेका छौं । यहीँ स्थापित विश्वविद्यालयले पनि शैक्षिक गुणस्तर बढाएर प्रतिस्पर्धामा उत्रिँदै छन् । ती विश्वविद्यालयअन्तर्गतका क्याम्पस निजी क्षेत्र र सरकारी सबैले शैक्षिक गुणस्तरलाई ध्यान दिन थालेका छन् । एकातर्फ नेपालकै शिक्षालयले अन्तर्राष्ट्रिय सरहका कोर्स प्रवद्र्धन गर्दैछन् । हामीले व्यवस्थित गर्न सकेमा दक्षिण एसियाकै विद्यार्थीहरू नेपालमा पढ्न आउनेछन् ।"
अमात्य सत्तलको पुनर्निर्माण अलपत्र,कुनै पनि संस्थाले दाताको भर परेर क्षतिग्रस्त सम्पदा झोलामा राखेर बस्छ भने पुरातत्त्व विभाग चुप लागेर नबस्ने श्रेष्ठ बताउँछन् । संस्थाले ओगटेर राखेको चाँगुनारायण मन्दिरको चौघेरा सत्तललगायतको पुनर्निर्माण विभागले गर्ने तयार गरेको जनाएको छ । आगामी आर्थिक वर्ष ०७५७६ मा विभागले चौघेरा सत्तललगायत सम्पदा पुनर्निर्माणका लागि करिब २४ करोड ३५ लाख विनियोजन गरेको र ठेक्का प्रक्रिया थालिएको जनाएको छ ।
विरोधमा विज्ञप्ति,काठमाडौं (कास) जयतु संस्कृतम्ले नेपाल संस्कृत विश्वविद्यालयका उपकुलपति कुलप्रसाद कोइरालाप्रति सरकारले गरेको व्यवहारको विरोध गरेको छ । संस्थाले सोमबार विज्ञप्ति जारी गरी कोइरालालाई त्रिभुवन अन्तर्राष्ट्रिय विमानस्थलबाट उडान अनुमति लिइसकेको अवस्थामा अपमानजनक ढंगबाट नियन्त्रणमा लिइएको भन्दै भत्र्सना गरेको छ ।
घरेलु मदिरा नष्ट,"भक्तपुर (कास) महानगरीय प्रहरी परिसर भक्तपुरले १३ सय लिटर घरेलु मदिरा नष्ट गरेको छ । विभिन्न समयमा घरेलु मदिरा उत्पादन, ओसारपसार तथा बेचबिखन गरेको अवस्थामा मातहतका कार्यालयबाट बरामद गरेको अवैध घरेलु मदिरा नष्ट गरेको प्रहरीले जनाएको छ ।"
धनमाल चोरी,काठमाडौं (कास) काठमाडौं महानगरपालिका३२ सुविधानगर त्रिवेणी चोकस्थित रवीन्द्र अधिकारीको घरमा बस्ने भाइ कमलबहादुर अधिकारीको कोठामा धनमाल चोरी भएको छ । घरमा कोही नभएको अवस्थामा ढोकाको ताल्चा फोडेर नगद ३० हजार र गहनासहित करिब ४ लाख ५० हजार रुपैयाँको धनमाल चोरी भएको प्रहरीले जनाएको छ ।
डा केसीका कुरा सुन,"चिकित्सा शिक्षासम्बन्धी डा केसीले उठाउँदै आएका माग पूरा गर्नु भनेको सरकारले नै विगतमा गरेका प्रतिबद्धतासम्झौता कार्यान्वयन हो । ओलीले नै पनि दुई वर्षअघि प्रधानमन्त्री भएका बेला डा केसीसँग सम्झौता गरेको विषय पनि हो यो । सम्झौताप्रतिबद्धता गर्ने तर कार्यान्वयन त्यसविपरीत गर्ने प्रवृत्तिले सरकारप्रति आम नागरिकको विश्वास कमजोर हुन्छ । डा केसीको माग उनको व्यक्तिगत होइन, मुलुककै समग्र चिकित्सा शिक्षा र सेवा सुधारका लागि हो । त्यसैले अविलम्ब माग सम्बोधन गरेर सरकारले आमरण अनशनलाई जतिसक्दो छिटो टुंग्याउने वातावरण तयार गर्नुपर्छ । लगानीकर्ता नेताकार्यकर्ताको प्रभावमा परेर कानुन बनाउँदा चिकित्सा शिक्षामा मात्र नभएर स्वास्थ्य सेवामा समेत दूरगामी असर पर्नेतर्फ सरकार बेलैमा सजग हुनुपर्छ । शिक्षा र स्वास्थ्यजस्तो संवेदनशील क्षेत्रमा आफ्नो दायित्वबाट पन्छिएर सरकारले व्यापारीकरणलाई प्रवद्र्धन गर्न पनि हुँदैन ।"
फेरि ब्युँतिनेछ नागरिक आन्दोलन,"२०६१ सालमा ज्ञानेन्द्र शाहले पनि उद्दण्डता देखाएका थिए । २०६२ साउनमा ज्ञानेन्द्र नेतृत्वको सरकारलाई चुनौती दिँदै नागरिक आन्दोलनले निषेधित क्षेत्रहरूमा प्रदर्शन गरेको थियो । ओलीको शरीरबाट राणा र शाहहरूको प्रेतलाई धपाउन फेरि अर्को नागरिक आन्दोलनको खाँचो मुलुकले गरेको छ । यस्तो नागरिक आन्दोलन जहाँ लोभीपापीहरूलाई कुनै ठाउँ हुँदैन । यस्तो नागरिक आन्दोलन जसले आवश्यकता परे देशव्यापी आन्दोलन थाल्नेछ र स्वतन्त्रता विरोधीहरूको सूची सार्वजनिक गर्नेछ । यस्तो नागरिक आन्दोलन जसले आवश्यकता परे जेल भरौं आन्दोलन सञ्चालन गर्नेछ । आशा गरौँ, त्यो स्थिति नआओस् । त्यसभन्दा अगाडि नै नेकपा आफैले ओलीभित्रको प्रेतलाई भगाउन सक्यो भने उत्तम, होइन भने समग्र नेपाल कम्युनिष्ट पार्टीले वर्षौंसम्म त्यसको मूल्य तिर्नुपर्ने हुन्छ ।"
विश्वविद्यालय स्वायत्ततामाथिको हस्तक्षेप,"जुम्लामा गएर अनशन बसेका डा गोविन्द केसीको माग धेरै हदसम्म आम नागरिकको पक्षमा सही छ भन्ने कुरा विगतदेखि नै स्वीकारिएको छ । तर प्रधानमन्त्रीले केसीको अनशनप्रति आक्रोश व्यक्त गर्दै राजनीति गर्ने भए पार्टी प्रवेश गर भन्नु उचित होइन । जेलमा बस्दा वा क्रान्तिमा लाग्दाताक कस्ता कुरा थिए ? चुनावअघि केकेसम्म भनिएको थियो ? घोषणापत्रमा केकेसम्म लेखिएको थियो ? तर अहिले आएर राजधानीका बर्खे सडकको हिउँदमै व्यवस्थित गर्न नसक्ने, असारे विकास गरेर दुनियाँ हँसाउने, रेल र पानीजहाजका कुरा गर्न रमाउने, पूर्व विशिष्टलाई विलासी सुविधाको कार्यक्रम ल्याउने, भ्रष्टाचारीलाई कारबाही गर्न नसक्ने, नेतागणलाई सुविधा बढाउने र जनतालाई महँंगी र कर सँगसँगै बढाएर ढाड सेकाउने सरकारले जनतालाई सुविधा देला, सुशासनको प्रत्याभूति गराउला, राष्ट्रिय मितव्ययिता कायम गर्ला भनेर कसरी पत्याउने ? अरू कुरा त्यतिखेरै नबुझे पनि र धेरै कुरा बिर्से पनि, वृद्धभत्ता ५ हजार बनाउने कुराचाहिंँ दुनियाँले सम्झेको छ । त्यो कुरा उनीहरू सम्झनै चाहँदैनन् । चुनाव अघि जे पनि गर्छु भन्ने प्रधानमन्त्री केपी शर्मा ओलीले अहिले पार्टी एकता भएर, दुई तिहाइ पुगेर शक्तिशाली प्रधानमन्त्री बन्ने बित्तिकै जे मन लाग्यो त्यही गरिरहेका छन् । यो सब देख्दा वाम गठबन्धनको सरकार ५ वर्षसम्म मात्र मोजमज्जा गर्न तयार भए जस्तो लाग्छ । कमला राजभण्डारी सिर्जनानगर, भक्तपुर"
नियतमा अधिनायकवाद,"असार २५ गते प्रकाशित गोपाल खनालको आउँछ ओली अधिनायकवाद ? लेख पढेर केही प्रतिक्रिया दिन मन लाग्यो । अधिनायकवाद अब कुनै नेताले चाहँदैमा आउँदैन । तर नियत अधिनायकवादी हुनसक्छ । हिजो त्यही माइतीघर वरिपरि आन्दोलन गरेर आज सत्तामा आसिन खोक्रो राष्ट्रवादी प्रधानमन्त्री केपी शर्मा ओलीले एकपछि अर्को गर्दै जंगबहादुर बन्ने असफल प्रयास गर्दैछन् । राज्यकोषबाट सबैभन्दा बढी रकम औषधोपचारमा खर्च गरेका ओलीका लागि उनका पछिल्ला व्यवहार र अभिव्यक्ति उनकै लागि भारी हुने निश्चित छ । प्रतिपक्षीको उछित्तो काढ्नमात्र समय खर्च गरेका ओलीलाई जनजीविकाका सवालमा कुनै सिन्को भाँच्ने फुर्सद नहुनु र आलोचनामात्रै गर्दै हिँड्नुले उनको विकासका सपना हावादारी गफमात्र सावित भएको छ । जहाँसम्म अधिनायकवादको सवाल छ, लेखकलाई पूर्वाग्रही नभई सोच्ने फुर्सद भए छर्लङ्ग हुनुपर्ने हो, बालकृष्ण ढुंगेल रिहाइ, काठमाडौंैमा मेडिकल कलेज खोल्न रोकिन्न भन्ने अभिव्यक्ति, संस्कृत विश्वविद्यालयका उपकुलपतिको अपहरण शैलीको गिरफ्तारी, निषेधित क्षेत्र घोषणा केवल सुपर इगोमात्र होइन, यो त जंगबहादुर शैली हो । अधिनायकवाद उनको चाहना हो, जुन कत्ति पनि सम्भव छैन । बरु उनको यही हर्कतका कारण हिजो उनको दललाई भोट हाल्नेहरू आज यति छिट्टै पश्चातापमा परिसकेका छन् । गंगा न्यौपाने कावासोती, नवलपरासी"
वार्ता र संवादबाट समाधान खोजौँ,"डा गोविन्द केसीको आमरण अनशनले १० दिन पूरा गरेको छ । तथापि माग सम्बोधनमा कुनै पहल भइरहेको देखिँदैन । सुधारको माग गर्नेहरू शूलीमा चढ्नुपर्ने अवस्था जनकल्याणकारी सरकारको अभिष्ट हुन सक्दैन । दम्भले होइन, वार्ता र संवादले यस्ता कुराको हल खोजिनुपर्छ । संवादको पहल सरकारबाट सुरु हुनुपर्छ । जुन भइरहेको छैन । भोलि केसीको ज्यानमा केही तलमाथि परे त्यसको सम्पूर्ण दोष ओली सरकारमा जान्छ । यसको हेक्का रहोस् । चिकित्सा क्षेत्रको सुधार र मेडिकल कलेजको सम्बन्धनलाई लिएर डा केसीको अनशन र त्यसलाई काउन्टर दिँदै प्रधानमन्त्री केपी शर्मा ओलीले दिएको अभिव्यक्ति दुबै गलत छन् । यसले देशमा द्वन्द्व बढाउँछ । नागरिक समाज विभक्त हुन्छ । विकास र समृद्धिको बाटोमा कालो बादल छाउन पुग्छ । डा केसीले गरिब वर्गकाले पनि मेडिकल विषय सुलभ ढंगले पढ्न पाउनुपर्ने, गुणस्तरीयतामा ध्यान दिनुपर्ने र दुर्गम क्षेत्रमा पनि मेडिकल कलेज खोलिनुपर्ने जुन कुरा गरेका छन्, त्यो राम्रो छ । तर काठमाडौं उपत्यकामा थप मेडिकल कलेज खोल्नै नहुने, सरकारको आशयपत्र पाई भौतिक निर्माण गरेका कलेजहरूले पनि सम्बन्धन पाउनु नहुने जुन कुरा गरेका छन्, त्यो भने गलत छ । गोपाल देवकोटागौरीघाट, काठमाडौं"
खाद्य संस्थानको लापरबाही,"सोमबार प्रकाशित लिलाममा बिकेन चिनियाँ तेल समाचार पढेपछि अनुदानमा प्राप्त जेसुकै भए पनि हात थाप्ने, वर्षौंसम्म गोदाममा सडाएर राख्ने र काम नलाग्ने भएपछि चासो देखाएर बिक्री गर्न कोसिस गर्नु खाद्य संस्थानको चरम लापरबाही नै हो । भूकम्प पीडितलाई अनुदानस्वरूप चिनियाँ सरकारले १० हजार ६०० लिटर तेल २ वर्षअघि नै बिना सिलबन्दी, बिनालेबल खुला ड्रममा दिएको र उक्त तेल खाने हो या दल्ने हो ? या सुँघ्ने मात्रै हो ? जानकारी नहुनु र ड्रममा टाँसिएको लेबल चिनियाँ अक्षरमा भएकाले नबुझिएको संस्थानका बिक्रीवितरण प्रमुखको निरीह तर्कबाट नेपालका कर्मचारीहरूको हैसियत उदांगो भएको छ । यसअघि भूकम्पपीडितका नाममा अनुदानस्वरूप चीन सरकारले १० हजार इन्डक्सन चुलो नेपाल सरकारलाई हस्तान्तरण गरेको तर उक्त चुलो बजार मूल्यभन्दा कैयौं गुणा महँगो भयो भन्ने बहानामा आज पनि नेसनल ट्रेडिङको गोदाममा थन्किएको छ । आफूले के चिज अनुदानमा लिँदै छु र त्यसको मूल्य कति हो भन्ने जानकारी नै नभईकन सित्तैमा पाए अलकत्रा पनि खाने नेपाली उखानलाई चरितार्थ गरिएको उक्त अनुदानको तेलबाटै प्रमाणित हुन्छ । यस्तो पाराले खाद्य संस्थान अब चल्न सक्दैन । यज्ञराज न्यौपाने पेप्सीकोला, काठमाडौं"
छविलालको आत्मसमर्पण,"वीर अस्पतालमा अनशनरत गंगामाया अधिकारी तथा अनशनबाट यो संसारबाट विदा लिएका नन्दप्रसादका कान्छा छोरा कृष्णप्रसादको हत्याका अभियुक्त घोषित फुजेल काण्डका नायकहरू रुद्र आचार्य र छविलाल पौडेलमध्येका दोस्रा छविलालले सर्वोच्च अदालतमा आत्मसमर्पण गरेको समाचार कान्तिपुरमा प्रकाशित भएको पढेपछि केही लेख्न मन लाग्यो । आफ्नो कान्छो छोरो कृष्णप्रसादको हत्या भएको विषयलाई लिएर किटानी जाहेरीसहित श्रमिान्श्रीमती नै अनशनमा बस्दै गर्दा पति नन्दप्रसाद अधिकारीको इहलीला समाप्त भयो । तैपनि न्याय पाउन सकेका थिएनन् । बाबुको मृत्यु भए पनि कृष्णप्रसादको हत्यारालाई सख्त कारबाही नभएसम्म बाबुको सदगतसमेत नगर्ने छोराको अडान तथा आमाको अनशनको निरन्तरताले राष्ट्रियअन्तर्राष्ट्रिय स्तरबाट सरकारलाई तीव्र दबाब परेका बेला छविलालको गिरफ्तारीले गंगामायाको माग आंशिक पूरा हुन पुगेको छ । अब पक्कै हत्यामा संलग्नलाई हत्याप्रति बेचैनी, पश्चात्ताप र हीनताबोधले डोर्याएर अदालतसम्म तानेको देखिन्छ । आजभन्दा १४ वर्षअघि हत्या गरिएका छोराका हत्यारालाई कारबाही हुनुपर्ने र जफ्त आफ्नो सम्पत्ति फिर्ताको माग राखेर थालिएको लडाइँले ढिलै भए पनि सत्यको जित हुन्छ भन्ने संकेत गरेको छ । नन्दप्रसाद अधिकारीको क्षतविक्षत पारिवारिक विखण्डन र कोलाहलपूर्ण क्षणको बाँकी क्षतिपूर्ति राज्यबाट उनले पाउनु पर्दैन ? श्यामसुन्दर कुइँकेलहाँडीगाउँ, काठमाडौं"
सपना देखेर मात्र हुन्न,"केपी शर्मा ओली चीनबाट फिर्ता आएपछि के नेता, के पत्रकार, के व्यवसायीहरू सबै चीन यस्तोउस्तो, अब हाम्रा प्रधानमन्त्रीले पनि हिमाल छेडेर काठमाडौंसम्म रेल हुइँक्याउने भए आदिइत्यादि भनिँदैछ । रेल र पानीजहाज हाम्रो पनि सपना हो, तर सपना साकार पार्न विकासका प्राथमिक तहको पूर्वाधार निर्माण त हुनुपर्यो नि । के घरको माथिल्लो तला पुग्न सुरुको सिँढी नचढी माथि पुगिन्छ ? काठमाडौंका सबै सडक पानी पर्यो पोखरी, घाम लाग्यो धुलोले अन्धकार हुन पुग्छन् । यो काम गर्न केले रोक्यो ? पैसाले ? त्यसो हो भने यो सरकारको समृद्धिको सपना नाटकमात्र हो । यदि प्राविधिक र कर्मचारीको अराजकता र सुस्तता हो भने कारबाही गर्न र नयाँ भर्ना गर्न कसले रोक्यो ? फौजदारी अपराधीलाई जेलमुक्त गर्न र गोविन्द केसीजस्ता जनताको आवाज बोल्नेलाई अनशन बस्न बाध्य पार्ने कानुन ल्याउन यति चाँडो हतारिने सरकार ती भ्रष्ट कर्मचारी र ठेकेदारहरूलाई तह लगाउने कानुन तत्काल पास गराउन किन सक्दैन ? सपना देख्नु पाप होइन, तर विपनामा हात बाँधेर बस्नुचाहिँ घोर अपराध हो । कुन कार्य पहिले गर्ने कुन पछि गर्ने प्राथमिकता तोकेन भने कामको महत्त्व रहँदैन । देश बिरामी छ, बिरामीलाई देख्ने बित्तिकै डाक्टरले के गर्छ ? नाडी छामेर मुटुको धड्कन चेक गर्छ र अक्सिजन मास्क र पानीको जोगाड गर्छ । यी कार्य डाक्टरको बिरामी बचाउने पहिलो कदम हो । त्यसैगरी आम जनताको पहिलो प्राथमिकतामा पर्छ पिउने पानी, स्वच्छ हावा, सजिलो स्वास्थ्य उपचार, शुलभ शिक्षा र दुई छाक अन्न । यी कार्य गर्न जस्तोसुकै निर्मम कानुन ल्याए पनि कसैले अधिनायकवादी भन्दैनन् । तर आधारभूत कार्य गर्नमै सरकार अलमलमा परेको भान हुँदैछ । केदारनाथ त्रिपाठी बुढानीलकण्ठ, काठमाडौं"
अवकाशलगत्तै परामर्श अनुचित,"नेपाल समेत पक्ष भएको भ्रष्टाचार सम्बन्धी राष्ट्रसंघीय महासन्धिलाई नेपाल कानुनसरह मान्नुपर्ने हुनाले सरकारी र अर्धसरकारी निकायका पदाधिकारीलाई निवृत्तपछि निश्चित अवधिसम्म निजी क्षेत्रका संस्थामा काम गर्नमा प्रतिबन्ध लगाइनुपर्छ । राष्ट्र संघीय यो महासन्धि अनुसार नेपाल सरकार, संस्थान लगायत अन्य निकायका समेत कर्मचारी, पदाधिकारीलाई सेवापछि गैरसरकारी संस्थामा काम गर्न नपाउनेगरी कानुनी व्यवस्था गर्नेतिर सामान्य प्रशासन मन्त्रालय लागेको देखियो । मन्त्री लालबाबु पण्डितको यो कदम अत्यन्त उचित र समयानुकूल छ । अब त्यतिमात्र होइन, ओहदा र जिम्मेवारी अनुसार काम गर्न नपाउने अवधिमा तोकिनुपर्छ । प्रथम र विशिष्ट श्रेणीका पदाधिकारीलाई राजीनामा गरेको वा निवृत्त भएको ५ वर्षसम्म काम गर्न नपाउनेगरी प्रतिबन्ध लगाउनु उचित हुन्छ भने अन्यको हकमा ३ वर्ष प्रतिबन्ध लगाउनुपर्छ । कार्की विशेष अदालतका पूर्वअध्यक्ष हुन् ।"
रेल आवश्यकता कि विलासिता ?,"केही तिता तथ्यहरू यति बलिया तर्क रेलसेवाबारे हुँदाहुँदै पनि विकासवादी अर्थशास्त्रीका हिसाबले समेत मेरो मानसपटलमा केही तथ्य घुमिरहेका छन् । छिमेकी राष्ट्रले स्थापना गरिदिएको ट्रलीबस लामो समयसम्म उपत्यकाबासीलाई सेवा पुर्याएर पनि किन धराशायी भयो ? जनकपुरजयनगर रेल किन यो अवस्थामा पुगेको हो ? त्योभन्दा नयाँ रेलसेवा कुन अर्थमा विशिष्ट हुन्छ ? हाम्रो व्यवस्थापकीय क्षमताको इतिहास तितो छ, जसले झकझ्क्याउने गर्छ नै । एउटा प्रश्न पनि उठ्छ, नयाँ ल्याउनुभन्दा पहिले नै हामीकहाँ भएको रेलसेवालाई नमुनायोग्य बनाउन सक्दा रेलसेवा र हाम्रो व्यवस्थापकीय क्षमतामा बढी विश्वास हुन्थ्यो कि ? त्यसैले यी स्वाभाविक रूपमा प्रतिनिधिमूलक प्रश्नहरू हुन्, गम्भीर रूपमा सोचिनुपर्ने । यी केही प्रश्न, तर्कहरू र विगतको कमजोर व्यवस्थापकीय क्षमताबाटै तर्सिएर अबको मुलुक चल्न सक्दैन । यीबाट शिक्षा लिन र सतर्क हुन भने आवश्यक छ । नेतृत्वले देखेका सपनाका पक्षमा व्यापक गृहकार्य गरेर मात्र विपना र वास्तविकतामा परिवर्तन हुने हुन् । सबै तहका जनमानसका बीच एक खालको आकांक्षा र भावना जगाउन आवश्यक छ । उनीहरूबाट उठ्ने शंका, प्रश्न र तर्कहरूलाई ख्याल गर्दै आवश्यक सूचना, तर्क र योजना प्रस्तुत गर्ने काम सरकारको हो ।"
विद्युतीय दुर्घटनाको जोखिम,सानादेखि ठूला प्रविधि विद्युतमा आधारित छन् । यसबाट नै मुलुकको समृद्धि हुन्छ । त्यसकारण अब बिजुलीमा काम गर्ने प्राविधिकले मात्र विद्युतको विषयमा जानेर पुग्दैन । हरेक नागरिकले यसका गुण र अवगुणबारे जानकारी हासिल गर्नुपर्छ । राज्यको पुन:संरचनासंँगै स्थानीय सरकारहरूले नीति तथा कार्यक्रम तर्जुमा गर्ने आवसर प्राप्त भएको छ । ऊर्जामा नागरिकको सहज पहुँच र अधिकार स्थापना गर्दै यसबाट जीवनमा प्राप्त गर्नसक्ने आर्थिक तथा सामाजिक लाभलाई पनि सरकारको नीति तथा कार्यक्रमले समेट्न सक्नुपर्छ । समाजको आधा हिस्सा ओगटेको महिला समुदाय सफा र सुरक्षित ऊर्जाबाट आजसम्म पनि निकै टाढा छ । त्यसैले विद्युतको प्रयोग सम्बन्धी पर्याप्त ज्ञान हासिल गर्दै अधिकतम उपयोगमा लगाउनसके राष्ट्रको समृद्धिमा महत्त्वपूर्ण भूमिका खेल्न सकिन्छ ।
बालमनोविज्ञानमा विश्वकपको असर,यसरी खेलबारे सकारात्मक धारणा दिलाई बालबालिकालाई उनीहरूको उमेर र रुचि सुहाउँदो खेल खेलाएर खेलप्रतिको बुझाइमा सामान्य बनाएपछि कुनै पनि खेल हेराउन सकिन्छ । साना नानीहरूलाई खेल नखेलाइकन पनि खेलबारे कथा भनेर आवश्यक ठानिएका आधारभूत कुराबारे जानकारी दिन सकिन्छ । खेलबारे चित्र कोरेर पनि सिकाउन सकिन्छ । आजकाल इलेक्ट्रोनिक गेम पनि प्रशस्तै पाइन्छन् । यद्यपि यसमा पनि जोखिम शून्य भने छैन । यसरी आफै खेल खेलेर वा खेलबारे सुनेर अभ्यस्त भएका बालबालिका देशभित्र वा बाहिर हुने कुनै पनि प्रतियोगिता हेर्दा जित वा हारमा अति संवेगात्मक हुनबाट जोगिन्छन् र खेलमा रमाउन सक्छन् । यसले उनीहरूको मनोविज्ञानमा पर्ने सकारात्मक असरले सिकाइलाई मद्दत पुर्याउँछ भने तनावबाट बच्दा स्वास्थ्यमा पनि नकारात्मक असर पर्दैन । बालबालिकालाई जतिसुकै अभ्यस्त बनाए पनि खेल हेर्न बस्दा पालन गर्नुपर्ने अनुशासन भने कडाइसाथ पालना गर्नु अभिभावकको दायित्वभित्र पर्छ । सावधानी अपनाएमा खेलबाट बालबालिकामा थप उत्साह जगाउन सकिन्छ ।ढुंगाना शिक्षा विज्ञान तथा प्रविधि मन्त्रालयका उपसचिव हुन् ।
विश्वकपमा झुम्दै नेपालीहरू,"रंगशाला प्रवेश नगर्नेका लागि फिफाले हरेक आयोजक सहरमा ठूला स्क्रिनसहितको फिफा फ्यान फेस्ट चलाइरहेको छ, जहाँ विश्वकपका खेल देखाइन्छ । परिवारसँगै सारांशमा क्रिस्टियानो रोनाल्डोको टिम पोर्चुगलइरानको खेल हेरेका एनआरएनका केन्द्रीय महासचिव डा बद्री केसीले भने, पहिला विश्वकपको छनोट खेल पनि रंगशालामै हेरेको थिएँ । अहिले विश्वकप । टिकट नपाएको खेल साथीहरूसँग फ्यान फेस्ट वा कतै ठूला स्क्रिनमा हेरिरहेको छु ।"
स्पेनको प्रशिक्षकमा एनरिके,"४८ वर्षीय एनरिकेले बार्सिलोना छाडेर एक वर्ष विश्राम लिएपछि पुन: प्रशिक्षण जिम्मेवारी लिन स्वीकार गरेका हुन् । उनले सन् २०१४ देखि तीन वर्ष बार्सिलोनामा रहँदा निकै सफलता हात पारेका थिए । क्याटलन क्लबमा रहेर उनले तीनपल्ट ला लिगा, कोपा डेल रे र च्याम्पियन्स लिग उपाधि जिताएका थिए ।"
रोमाञ्चक खेलको आस,"सम्भावित टिमफ्रान्स : ह्युगो लोरिस, लुकास हर्नान्डेज, सामुयल उम्टिटी, राफेल भारान, बेन्जामिन पाभार्ड, एनगोलो कान्टे, पाउल पोग्बा, ब्लेसी मतैडी, एन्टोइन ग्रिजमन, केलियन एमबाप्पे, ओलिभियर जिरुडबेल्जियम : थिबाउट कोर्टियस, जान भेर्टोनघन, भिन्सेन्ट कोम्पनी, थोमस भर्मलिन, टोबी एल्डरवेइरड, यानिक कारासो, एक्सेल वित्सेल, केभिन डी ब्रुयन, नासेर चाड्ली, इडेन हाजार्ड, रोमेलु लुकाकु"
": थिबाउट कोर्टियस, बेल्जियम",अग्लो कदका गोलरक्षक कोर्टियसकै उत्कृष्ट प्रदर्शनमा बेल्जियमले क्वाटरफाइनलमा ब्राजिललाई पन्छाउँदै सेमिफाइनल यात्रा तय गरेको थियो । प्रिमियर लिग क्लब चेल्सीमा निरन्तर खेलिरहेका उनले रुसमा जारी विश्वकपमा स्तरअनुसारको प्रदर्शन गर्दै आएका छन् । फ्रान्सको अब्बल आक्रमणलाई निस्तेज पार्ने सम्पूर्ण जिम्मेवारी उनीमाथि हुनेछ ।
आजको तस्बिर,मस्कोमा आयोजित विश्वकपको थ्यांक यू भोलेन्टियर्स कार्यक्रममा सहभागी हुँदै पूर्व ब्राजिली खेलाडी जुलियो बाप्टिस्टा । तस्बिर : रोयटर्स
हाजार्ड फ्रान्सलाई खतरा,फ्रान्सविरुद्ध बेल्जियम : पाँच तथ्य फ्रान्स र बेल्जियम ७४ औंपल्ट आपसमा भिड्न लागेका हुन् । विगतमा फ्रान्सले २४ र बेल्जियमले ३० खेल जितेका छन् । १९ खेल बराबरीमा टुंगिएका थिए । प्रतियोगितामा सन् १९८६ को विश्वकपयता फ्रान्स र बेल्जियम पहिलोपल्ट भिड्न लागेका हुन् । त्यति बेला तेस्रो स्थानका लागि भएको खेलमा फ्रान्सले ४२ ले हराएको थियो ।विश्वकपका भेटका दुवै खेलमा फ्रान्स विजयी भएको थियो । उसले बेल्जियमलाई सन् १९३८ को पहिलो चरणमा ३१ ले हराएको थियो भने १९८६ मा तेस्रो स्थानको प्रतिस्पर्धामा ४२ को जित निकालेको थियो ।पछिल्लोपल्ट सन् २०१५ मा यी दुई टिम पेरिसमा भएको मैत्रीपूर्ण खेलमा प्रतिस्पर्धा गरेका थिए । त्यसमा बेल्जियमले ४३ को जित हासिल गरेको थियो ।बेल्जियम दोस्रोपल्ट विश्वकपको सेमिफाइनलमा खेल्न लागेको हो । यसअघि सन् १९८६ को सेमिफाइनलमा उसलाई अर्जेन्टिनाले हराएको थियो । पछि अर्जेन्टिना च्याम्पियन नै बनेको थियो ।
पाउलिन्हो पुन: चीनमा,ब्राजिलले रुस विश्वकपमा सर्बियामाथि २० को विजय हात पार्दा पहिलो गोल गरेका थिए । ब्राजिल क्वाटरफाइनलमा बेल्जियमसँग २१ ले पराजित भएको थियो । पाउलिन्होलाई ७३ औं मिनेटमा परिवर्तन गर्दै ल्याइएका रेनाटो अगुस्टोले ब्राजिलबाट सो खेलमा गोल गरेका थिए ।
सन्दीपको टोली बाहिरियो,भारतको दिल्लीमा प्राविधिक कारण अडकएकाले सन्दीपले मोन्ट्रियलको पहिलो खेल खेल्न पाएका थिएनन् । सन्दीपबिनाको पहिलो खेलमा मोन्ट्रियललाई विनिपेग हवाक्सले ४३ रनले पराजित गरेको थियो ।
भलिबल रेफ्री तालिम सुरु,रेफ्री प्रशिक्षणले ग्रामीण भेगमा समेत भलिबल प्रतियोगितासँगै खेलाडी उत्पादनमा सहयोग पुग्ने अध्यक्ष शर्माले बताए ।
खेलमैदान निर्माणमा जुटे गाउँले,"जग्गा व्यवस्थापनको जिम्मेवारी लिएका क्लबका संस्थापक अध्यक्ष भरतराज घलेले गाउँका आठजनाले झन्डै ४० रोपनी जग्गा दान गरेको बताए । गिरप्रसाद घले, धनबहादुर गुरुङ, दीपक घले, मुक्तिलाल गुरुङ, सुकवीर गुरुङ, ओमचन्द्र घले, दसिरी गुरुङ र देवीप्रसाद गुरुङलगायतले जग्गा दान गरेका हुन् । वरपरको जग्गा प्राप्त भए पनि बीचको जग्गा प्राप्त गर्न निकै समय लाग्यो । अर्कै खेत व्यवस्थापन गरेर बीचको जग्गाधनीसँग कुरा मिलाएँ, उनले भने ।"
कृष्ण अधिकारी हत्या मुद्दा : अर्को पेसीमा टुंगो,०७३ कात्तिक २३ पछि पनि न्यायाधीश कुँवरकै बेन्चमा दुईपटक मुद्दाको पेसी तोकिएको थियो । कँुवर पेसीकै दिन बिदा बस्न थाले । त्यसपछि अर्का न्यायाधीश कविप्रसाद न्यौपानेको बेन्चमा पाँचपटक परेको पेसी पनि स्थगित हुँदै आयो । न्यायाधीश शर्माको पालामा पनि तीनपटक स्थगित भएको थियो ।
सुन तस्करी र हत्या मुद्दा : तीनजना पुर्पक्षका लागि थुना,गत २७ जुनमा २ किलो र त्यसअघि नाथुला मार्गबाट आएको ३२ किलो सुन बरामद भएको थियो । गुप्तचर स्रोतका अनुसार पछिल्लो समय पश्चिम बंगालको दोस्रो ठूलो सहर सिलिगुडी सुन तस्करीको ट्रान्जिट बन्दै गएको छ ।
मलेरिया प्रभावित क्षेत्रमा विशेषज्ञ,साउनदेखि कात्तिकसम्म मलेरिया फैलिन सक्ने भएकाले गाउँमै औषधि जगेडा राख्ने व्यवस्था मिलाइएको जिल्ला अस्पताल प्रमुख ज्ञानेश्वर श्रेष्ठले बताए । त्यस क्षेत्रका स्वास्थ्यकर्मीलाई बिदामा बस्न नदिइएको उनको भनाइ छ । रिघा गाउँमा गत भदौदेखि कात्तिकसम्म मलेरिया रोगबाट ८५ जना बिरामी परेका थिए ।
जन्ती लगेरै विवाह दर्ता,"अर्जुनलाल यादव भतिजीको विवाहपछि हर्षित छन् । उनीहरूको भविष्यप्रति बेहुलाबेहुली आफैं सचेत छन् । त्यसैले एकअर्काको सहमतिमै गरेको विवाहबाट हामी रुष्ट हुने कुरा हुँदैन, उनले भने । जन्ती आएका जगेन्द्र यादवले राकेश र सुमिताको विवाह सामाजिक रूपमा महत्त्वपूर्ण भएको बताए । उनीहरू एकअर्कालाई चाहन्थे पनि । दुवै परिवारको सहमतिमै विवाह भयो । विवाहकै दिन सामाजिक, सांस्कृतिक एवं कानुनी सबै प्रक्रिया पनि गरियो, उनले भने ।"
मोहनामा डुल्दै डल्फिन,"डल्फिन संरक्षण केन्द्रका महासचिव विजय श्रेष्ठले रानीजमरा कुलो सिँचाइ आयोजनाको पानी मोहना प्रणालीमा छोडिदिँदा बाह्रै महिना डल्फिन पालेर राख्न सकिने बताए । तर यो अति महत्त्वाकांक्षी योजनाभित्र पर्छ, उनले भने । कान्द्रा, काँडा, पथरैया र मोहनाको संगम स्थलनै डल्फिनको मुख्य क्रीडास्थल मानिन्छ । सडक सुबिधा भएमा यहा पर्यटकको भीड लाग्न सक्छ ।"
विवादले नगरसभा स्थगित,"नगर उपप्रमुख योगेन्द्रबहादुर शाहीले विधिविपरीत जुफालमा केन्द्र तोकिएकाले दुनै पक्षधरले आफ्नो अध्यक्षतामा बैठक बसी योजना छनोटको काम गरिरहेको बताए । हामीले छनोट भएका योजना केन्द्र र प्रदेशमा पठाउने तयारी गरिरहेका छौं, उनले भने, जुफालमा गएर सभामा भाग लिँदैनौं ।"
हेटौंडा कपडा उद्योग सञ्चालन गर्न फेरि अर्काे कार्यदल,"मन्त्रालय, सुरक्षा निकाय र निगमबीच भएको छलफलमा ती निकायलाई पेट्रोलियम ढुवानी गर्न टयांकर खरिद गर्न दिने निर्णय गरेको थियो । नेपाली सेनालाई १ सय, प्रहरीलाई १० वटा र सशस्त्रलाई ६ वटा खरिद गर्न दिने निर्णय भएको थियो । यसमा प्रगति भने हुन सकेको छैन । निगमका अनुसार मुलुकभरि २ हजार ५० वटा टयांकर सञ्चालनमा छन् । तीमध्ये २ सय ५० निजी पम्पका हुन् । बाँकी पेट्रोलियम डिलर्स एसोसिएसनको सिफारिसमा सञ्चालन हुँदै आएका छन् । सरकारी निकायलाई पनि स्वीकृत दिइए पनि हालसम्म सञ्चालन गर्न सकेको छैन । साझा पेट्रोल पम्पका दुई टयांकरबाहेक सेना, प्रहरी र सशस्त्रको टयांकर छैन ।"
विद्युत् नियमन आयोग गठनको बाटो खुल्यो,नीतिमा उल्लेख गरिएअनुसार आयोगको अधिकार बढाउन पुन: विद्युत् नियमन आयोग गठन ऐन संशोधन गर्नुपर्ने हुन्छ ।
थपिँदै विद्युत् आयोजना,"पुवाखोलामा चार मेगावाटको पुवाखोला २, माईबेनीमा ९ दशमलव २ मेगावाटका आयोजना पनि काम सुरु गर्ने तयारीमा छन् । जिल्लामा सानिमा माई, पञ्चकन्या, हिमाल दोलखा, पुवाखोला, पुवाखोला १, जोशी हाइड्रो र जोगमाई जलविद्युत् आयोजनाले विद्युत् उत्पादन गरिरहेका छन् । सानिमा माई र पञ्चकन्याका क्यासकेटसमेत सञ्चालनमा आइसकेका छन् । यहाँ निर्मित आयोजनाको उत्पादन काबेली करिडोरमार्फत नेसनल ग्रिडमा जोडिएको छ । जिल्लाका सम्भाव्य सबै खोलामा विद्युत् आयोजना सञ्चालित छन् । २०५७ सालमा विद्युत् प्राधिकरणले पुवाखोलामा ६ दशमलव २ मेगावाटको आयोजना सञ्चालन गरेको थियो । यो आयोजना बनेको लामो समयसम्म कुनै आयोजना सञ्चालन भएनन् । एक दशकमा एकपछि अर्को गर्दै निजी लगानीकर्ताले आयोजना सञ्चालन गरेका हुन् । जिल्लामा विद्युत् उत्पादन गर्ने ठूलो आयोजनाका रूपमा सानीमा माई हाइड्रो देखिएको छ । सानिमाले दक्षिणी दानाबारी, चिसापानी र सोयाकमा सञ्चालन गरेका २ वटा आयोजनामार्फत २९ मेगावाट विद्युत् उत्पादन गरेको छ । यहाँको माईखोलामा मात्र आठवटा आयोजना सञ्चालन भएका छन् । त्यस्तै पुवाखोला र जोगमाईमा अरू आयोजना बनेका हुन् । सबै आयोजना रन अफ दि रिभरका आधारमा सञ्चालन भएकाले बर्खायाममा क्षमताअनुसार नै विद्युत् उत्पादन गरे पनि हिउँदमा भने कम मात्र उत्पादन हुने गरेको छ ।"
शिवम्ले सेयर जारी गर्ने,"कम्पनीको सञ्चालक समिति अध्यक्ष सुरेन्द्रकुमार गोयल छन् भने अन्य सञ्चालकहरूमा अमित मोर, सन्दीप कुमार शारदा, रघु नन्दन मारु र रोहित गुप्ता छन् । विभिन्न व्यावसायिक घराना गरी कुल २० जना व्यक्तिगत प्रमोटर रहेको यस कम्पनीको कारखाना मकवानपुर जिल्लाको हेटौंडा उपमहानगरपालिका हटियामा छ । कम्पनीद्वारा प्रकाशित वित्तीय विवरणअनुसार कम्पनीको दैनिक १९ सय टन क्लिंकर र ३ हजार टन सिमेन्ट ग्राइन्डिङ गर्न सक्ने क्षमता छ । सहायक कम्पनी शिवम् होल्डिङको ८८ प्रतिशत सेयर लगानी रहेको छ । शिवम् होल्डिङ र चीनको होङ्सी होल्डिङ समूहले नवलपरासीको सर्दीमा स्थापना गर्न लागेको होङ्सी शिवम् सिमेन्टमा शिवम् होल्डिङमार्फत नेपाली समूहको ३० प्रतिशत र होङ्सी होल्डिङको ७० प्रतिशत लगानी छ ।"
बैंकासुरेन्स सम्झौता,"काठमाडौं (कास) जनता बैंक नेपाल र प्रुडेन्सीयल इन्स्युरेन्सबीच बैंकासुरेन्स सेवासम्बन्धी सम्झौता भएको छ । सम्झौतापश्चात् ग्राहकहरूले जनताको देशभरिका ११९ शाखाबाट छिटो, छरितो तथा सहज रूपमा बिमा लेख प्राप्त गर्न, प्रिमियम भुक्तानी गर्न, दाबी भुक्तानीलगायत सम्पूर्ण बिमा सेवा प्राप्त गर्न सक्ने जारी विज्ञप्तिमा छ । यसैगरी हिमालयन बैंक र लुम्बिनी जनरल इन्स्योरेन्सबीच बैंकासुरेन्स सेवा प्रदान गर्ने सम्बन्धी सम्झौता भएको छ । उक्त सम्झौताअनुसार हिमालयन बैंक लिमिटेडले लुम्बिनी जनरल इन्स्योरेन्स कम्पनीले प्रदान गर्ने निर्जीवन बिमा सेवा आफ्ना ग्राहकहरूलाई प्रदान गर्ने जारी विज्ञप्तिमा छ ।"
रोविन्स पार्लर थप,काठमाडौं (कास) वास्किन रोविन्सको सहकार्यमा ग्रेभिस फुड्स भारत र सन इन्टरनेसनल इनकर्पोरेटेडद्वारा पोखराको लेकसाइडमा आइसक्रिम पार्लर खोलिएको छ । नेपालमा सन इन्टरनेसनल इनकर्पोरेटेड द्वारा वास्किन रोविन्सको पार्लर खोलिएको १२ औं हो ।
फिनेस्टाको बिक्री केन्द्र नेपालमा,"काठमाडौं (कास) फिनेस्टा बिल्डिङ सिस्टमले नेपालमा आफ्नो बिक्री केन्द्र शुभाराम्भ गरेको छ । केन्द्रले नेपाली ग्राहकहरूलाई झयाल, ढोकाहरू किन्ने परम्परागत प्रचलनमा परिवर्तन दिलाउने दाबी कम्पनीको छ । केन्द्रमा फिनेस्टाका विविध डिजाइनका झयाल ढोकाहरू विभिन्न रङमा उपलब्ध हुने जारी विज्ञप्तिमा छ । भारतीय कम्पनी फिनेस्टाले यूपभीसीको तयारीदेखि जडानसम्म र बिक्रीपछि पनि सेवा प्रदान गर्दै आएको छ । फिनेस्टाका उत्पादनहरूको निर्माण ध्वनि, वर्षा र धूलोले कुनै असर नगर्ने प्रविधिका साथ गरिएकाले भारतका प्रमुख बिल्डर्स, आर्किटेक्ट र इन्टेरियर डिजाइनकर्तामाझ लोकप्रिय रहेको कम्पनीले जनाएको छ ।"
नेपाल भित्रियो किच,"काठमाडौं (कास) भारतको डिजाइनपूर्ण हार्डवेयर ब्रान्ड किच ले अब नेपालमा पनि आफ्नो सेवा सुरु गर्ने भएको छ । यसका लागि पर्थ इन्टरनेसनलसँग किचले सहकार्यको सम्झौता गरेको जारी विज्ञप्तिमा छ । किचका लोकप्रिय ब्रान्डहरूको बजार प्रवद्र्धन गर्न पर्थले काठमाडौंमा प्रदर्शनीकक्ष स्थापना गरेको जनाएको छ । किच एआईएसआई ३१६ श्रेणीका स्टेनलेस स्टिल उत्पादनहरू जस्तै आर्किटेक्चरल हार्डवेयर, ग्लास फिटिङस, फर्निचर फिटिङस, बाथरुमका सामानहरू र हयाड्रेल्स तथा बलुस्टर प्रणालीको उच्चस्तरीय वर्गको उत्पादनमा संलग्न रहेको जनाएको छ ।"
प्लास्टिक प्रदर्शनी हुने,काठमाडौं (कास) प्लास्ट नेपाल फाउन्डेसनले नेपालमा प्लास्टिक प्रदर्शनी गर्ने भएको छ । आगामी असोज तेस्रो साता राजधानीको भृकुटीमण्डपमा प्लास्ट नेपाल २०१८ को आयोजना हुने जारी विज्ञप्तिमा छ । प्रदर्शनीमा नेपाल तथा भारतका प्रमुख प्लास्टिक उद्योगहरूलगायत अन्य देशका समेत करिब ५ सय प्लास्टिक उद्यमी व्यवसायीहरूको सहभागिता रहने आयोजनकले जनाएको छ ।
एसियन पेन्ट्सको विजेता घोषणा,काठमाडौं (कास) एसियन पेन्ट्सले आफ्ना मेलामाइन ग्राहकहरूका लागि लक्की ड्र आयोजना गरेको छ । ड्रबाट १३ ग्राहक विजेता चुनिएको जारी विज्ञप्तिमा छ । एसियन पेन्ट्स मेलामाइन काठको सतहलाई बचाउन र सजाउन विशेष तरिकाले बनाइएको क्लियर कोटिङ भएको दाबी कम्पनीको छ ।
बैंकहरूका शाखा विस्तार,काठमाडौं (कास) एनआईसी एसिया बैंकले एकै साथ तीन नयाँ शाखा थपेको छ । थपिएका शाखाहरूमा झापाको गौरीगन्ज र सुरुंगा तथा बर्दियाको भुरीगाउँ रहेको बैंकले जनाएको छ । त्यस्तै लुम्बिनी विकास बैंकले राजधानीको नरेफाँटमा आफ्नो ६५ औं शाखा सञ्चालनमा ल्याएको छ । यसैगरी सनराइज बैंकले गुल्मीको धुर्कोट गाउँपालिकामा आफ्नो शाखा विस्तार गरेको छ ।
इम्पेररको विजेता घोषणा,काठमाडौं (कास) इम्पेरर ड्रिंकिङ वाटरले विन अ पल्सर २२० बाइक योजनाका विजेता घोषणा गरेको छ । त्रैमासिक यो योजनामा सहभागी २२ हजारमध्ये लक्की ड्रबाट धादिङका सुशील श्रेष्ठ विजयी भएको जारी विज्ञप्तिमा छ । कम्पनीले विजेतालाई बाइक हस्तान्तरण गरेको जनाएको छ ।
कर्पोरेट मोडलमा नयाँ स्टक एक्सचेन्ज,"तर, अधिकतम सीमा प्रतिकम्पनी ५० कित्तासम्म राख्ने विषयमा पनि छलफल भएको स्रोतले बताएको छ । ५० कित्ता अलि बढी भयो, एकपटकका लागि बढीमा दसदेखि बीस कित्ता सेयर मात्र कारोबार गर्न पाउने व्यवस्था गर्नुपर्छ, स्रोतले भन्यो, एउटा कम्पनीको सेयर एकैपटकमा बिक्री गर्नुपर्छ । यसको अर्थ एकै कम्पनीको सेयर तोकिएको सीमाभन्दा बढी सेयर भएको खण्डमा लगानीकर्ताले पटकपटक गरी बिक्री गर्न पाइँदैन भन्ने हो । खासगरी थोरै कित्ता सेयर भनेर सेयरधनीले डिम्याट गर्न नचाहेको र कम्पनीले स्थानीयबासीका लागि बिक्री गरेको सेयरलाई दोस्रो बजारमा ल्याउन यो व्यवस्थाको तयारी भएको बोर्डले दाबी गरेको छ ।"
नेप्सेमा १८ अंकको गिरावट,"सोमबार उत्पादन तथा प्रशोधन समूहको परिसूचक ०३३ प्रतिशत र व्यापार समूहको परिसूचक ०१३ प्रतिशतले बढे । बिमा समूहको परिसूचक २०९, बैंकिङको १५८, जलविद्युत्को १४९ र लघुवित्तको १३५ प्रतिशत घटे ।"
शीतभण्डार नहुँदा किसान मारमा,"जिल्लामा ठूलो मात्रामा आलुको उत्पादन हुने गरेको र उक्त आलु समयमा बजारसम्म पुर्याउन नसक्दा कुहिएर खेर जाने गरेको छ । दोरम्बाका आलु किसान मानबहादुर दिलबहादुर तामाङ भन्छन्, शीतभण्डारमा राख्न पाएमा बेसिजनमा आलु निकालेर लाखौं रुपैयाँ बढी आर्जन हुन सक्थ्यो ।"
रुदी ए को उत्पादन ढिला हुने,पेनस्टकमा दुइ एंकर ब्लक ढलानको काम बाँकी छ । परीक्षणहरू सकेर व्यावसायिक विद्युत् उत्पादन थाल्ने लक्ष्य रहेको उनले बताए ।
नोभिचोक आक्रमणमा परेकी महिलाको मृत्यु,यसअघि बेलायती गृहमन्त्री साजिद जाभिदले उक्त आक्रमणबारे रूसले जवाफ दिनुपर्ने बताएका थिए । उनले रुसी पूर्वजासुस सर्गेई स्क्रिपाल र उनकी छोरी युलियामाथि गत मार्चमा भएको आक्रमण जस्तो भएको दाबी गरेका थिए ।
गुफामा फसेका थप ४ को उद्धार,उद्धार टोलीमा संलग्न सुरक्षाकर्मीहरूका अनुसार ७ किलोमिटर लामो गुफाबाट बाहिर निस्कन कतिपय स्थानमा पानीमा पौडनुपर्ने तथा अग्लो स्थानमा चढ्नुपर्ने भएकाले ढिलाइ भएको हो । विद्यार्थीहरू बसेको ठाउँबाट गुफाको प्रवेशद्वार निस्कन करिब ११ घण्टा लाग्छ । तर आइतबार ४ जनालाई लिएर उद्धारकर्मीहरू १० मिनेटअघि नै फर्केका थिए । उद्धार टोलीका एक सदस्यले रोयटर्स सोमबार थप ४ जना विद्यार्थीहरूको सकुशल उद्धार गरिएको पुष्टि गरे । उनले विदेश पौडीबाज तथा थाइल्यान्डको जलसेनाले थप विद्यार्थी तथा उनका प्रशिक्षकलाई मंगलबार गुफाबाहिर ल्याउने आशा व्यक्त गरे । चियाङराईका गभर्नर नरोङसक ओसोत्थानाकोर्नले उद्धार टोलीमा थाइल्यान्डका ४० सहित ९० सुरक्षाकर्मी रहेको जनाएका छन् । गुफामा फसेका विद्यार्थीहरू ११ देखि १६ वर्ष उमेरका हुन् । उनीहरूका प्रशिक्षक भने २५ वर्षीय हुन् ।
"कर्मचारी मदिरामा मस्त, रेलसेवा अवरुद्ध","त्यसगैरी, गत वर्षको नोभेम्बरमा भारतमा एक रेल सयौं किलोमिटर उल्टो गुडेको थियो । रेलमा यात्रा गरेका कृषकको समूह राति निद्राबाट बिउँझिदा रेल उल्टो गुडिररहेको पाएका थिए ।"
ब्रेक्जिट नीतिको विरोधमा २ मन्त्रीद्वारा राजीनामा,बेलायतले औपचारिक रूपमा सन् २०१९ को मार्च २९ मा ईयू छाडदै छ । तर बेलायतको ईयूबाट बहिर्गमनपछि दुई पक्षबीच हुने व्यापारलगायतका महत्त्वपूर्ण मुद्दामा भने सहमति हुन बाँकी छ ।
अँध्यारो हुँदै उज्यालोतिर,बुद्ध शान्ति फाउन्डेसनले गरेको प्रदर्शनी शुक्रबारसम्म चल्नेछ ।
मदन पुरस्कारका श्रेष्ठ आठ,दीक्षितले यी पुस्तकमध्येबाट सर्वश्रेष्ठ एकलाई २०७४ को मदन पुरस्कार अर्पण गरिने बताएका छन् । विजेताले २ लाख रुपैयाँ प्राप्त गर्नेछन् । गुठीलाई प्राप्त भएका २ सय ५३ पुस्तकमध्ये छनोट समितिले आठ वटाको सूची सिफारिस गरेको विज्ञप्तिमा छ ।

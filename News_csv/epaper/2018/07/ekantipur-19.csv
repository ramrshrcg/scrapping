शीर्षक,विवरण
ईपीजीको प्रस्ताव: सीमामा परिचयपत्र,"नेपालभारत सम्बन्धलाई सीमामा रोटीबेटीको सम्बन्ध पनि भनिन्छ । व्यापार, ज्यालादारी र रोजगारीभन्दा महत्त्वपूर्ण कुरा बिहेबारीको छ, मानवशास्त्री कर्ण भन्छन् । भारतले सीमा नजिकै सुरक्षा बल राखेर बढी नै खोजीनीति गर्न थालेपछि नेपाली र भारतीयबीच बिहेबारी कम हुन थालेको उनले बताए । भूराजनीतिभन्दा पहिले नै संस्कृति र समाज थियो, संस्कृति, सम्बन्ध र सद्भावको सीमा हुँदैन, कर्ण भन्छन्, त्रेता युगदेखि नै माइती र ससुराली भनेर चिनिएको यो क्षेत्रलाई नियन्त्रण गर्न खोज्नु हुँदैन । परिचयपत्रले यो सम्बन्धलाई कस्तो असर गर्ला भन्नेमा ध्यान दिनुपर्ने उनको सुझाव छ । सीमामा एक किलो चिनी र एक बोरा मलसमेत उता किनेर यता ल्याउने चलन छ । यसलाई अवैध भन्न मिल्दैन तर त्यही निहँमा ठूला तस्करीले पनि प्रोत्साहन पाउनुभएन, बस्याल भन्छन्, मुख्य कुरा सुरक्षा निकायले जनतालाई तस्करसँग दाँज्नु हुँदैन । एकैखाले सामाजिक र सांस्कृतिक परिवेशकै कारण सीमा वरपर बिहेबारी चलेको हो ।"
बस्ती नै पहिरोमा,"राँके संक्रान्ति हाम्रो महत्त्वपूर्ण पर्व हो । साँझ लस्तीमा खसी काटदै रहेछन् । परिवारमा रमाइलो गर्न मासु लिएर घर जाँदा पकाउन अलि ढिला भयो । लुतो फाल्नुपर्ने भएकाले बाउछोरा मिलेर लुतो फाल्यौं । माइलीतर्फको छोरा कान्छो सुतिसकेको रहेछ । जेठो छोरा र मैले लुतो फाल्यौं । सुत्दा १२ बजेको थियो होला । झकाएको मात्रै थिएँ, गड्गडाएको आवाज आयो । झस्किएर हेर्दा चारैतिरबाट पहिरो खसेको रहेछ । सबैलाई हारगुहार गर्दै, लतार्दै बाहिर निकालेँ । विकास भित्र सुतेको पत्तो पाइनँ । पछि हेर्न आउँदा घर नै तल्लो बारीमा पुगिसकेको थियो । मैले खोज्ने प्रयास गरेँ तर फेरि पहिरो खसेकाले सम्भव भएन । मलाई पहिरोले हुत्याएर तल्लो गरामा पुर्यायो । ४ बजेतिर विकास पुरिएको पक्का भयो । निकाल्न सकिएन । छोरा नभएर तीनवटी श्रीमती ल्याउनुपरेको थियो । बुढेसकालको सहारा थियो, त्यै पनि गयो । अब के आधारले बाँच्ने खै । (कुराकानीमा आधारित)"
प्रदेशका संरचना खिचेर केन्द्रमै,"यातायात कार्यालय, विभिन्न अनुसन्धान तथा प्रशिक्षण केन्द्र, पूर्वाधार विकास, सहरी विकास तथा भवन कार्यालय, खानेपानी तथा सरसफाइ डिभिजन, जलस्रोत तथा सिँचाइ डिभिजन कार्यालय प्रदेश सरकार मातहत रहनेछन् । यातायात व्यवस्था कार्यालय प्रदेशको भौतिक पूर्वाधार विकास मन्त्रालय मातहत ल्याइएको छ ।"
जिप खस्दा ७ को मृत्यु,जिप सडकबाट झन्डै ५ सय मिटर तल खसेको हो । घाइतेका अनुसार जिप राम्रो अवस्थामा थिएन । दुर्घटनाअगावै हामफालेर ज्यान बचाएका आवाज बुढाले जिपले धेरै माथिबाट नियन्त्रण गुमाएको बताए ।
इजरायल जान खेती सिक्दै,विभिन्न जिल्लाबाट छनोट हुने युवायुवतीले सम्झौताअनुरूप इजरायलका पाँच भिन्न कलेजमा पढ्न पाउँछन् ।
संघमा १५ हजार कर्मचारी थपिने,"कहाँ कति ? संघीय मन्त्रालय र विभाग ७,३१५संवैधानिक निकाय र केन्द्रीय आयोग ९,७३९संघअन्तर्गतका निकाय २८,७६१ संघमा जम्मा ४५,८१५ प्रदेशमा १६,५७० स्थानीय तह ५७,७६६"
अमेरिका जान अफ्रिकाका २२ महिना,"बिबिन्द्रसँग हात मिलाएर छुट्टिने बेला जगनले भने, अब बाउको गाली पो कति खानुपर्ने हो ?"
मौलिक हक मस्यौदा हतारमा,"हतारमा मस्यौदा तयार पार्दा धेरै कुरा गोलमटोल हुने र मौलिक हक राम्रोसँग कार्यान्वयन नहुने अवस्था निम्तिन सक्ने भन्दै विज्ञहरूले आलोचना गरेका छन् । कुनै पनि कानुन बनाउँदा नागरिकमाझ बहस र छलफलमा लैजानु लोकतान्त्रिक प्रणालीको आधारभूत काम हो, अझ मौलिक हकसम्बन्धमा त सार्वजनिक रूपमा व्यापक बहस हुनुपर्छ, संविधानविद् विपिन अधिकारी भन्छन्, तर सरकार नागरिकको अभिमत लिने काममा पूरै चुकेको छ । महत्त्वपूर्ण कानुन यसरी हतारमा बनाउने होइन ।"
एसईईमा प्रश्नपत्र बैंक बनाइने,"प्राध्यापकहरूले प्रश्नपत्र, परीक्षा प्रणाली, उत्तरपुस्तिका परीक्षण र प्रयोगात्मक परीक्षा सञ्चालनमा मापदण्ड बनाएरमात्र सुधार गर्न सकिने जनाएका थिए । उनीहरूले प्रयोगात्मक परीक्षाको प्रणालीमाथि नै प्रश्न उठाएका थिए । एसईईको प्रयोगात्मकमा अधिकांश विद्यार्थीलाई पूर्णाङ्कबराबरै २५ नम्बर दिने गरिएको छ । कतिपय विद्यालयका शिक्षकले एउटै वाक्यमा परीक्षामा सहभागी सबै विद्यार्थीले २५ नम्बर ल्याए लेखेर परीक्षा नियन्त्रण कार्यालयलाई जानकारी दिएका थिए । सोही आधारमा नम्बर ग्रेडसिटमा ए प्लस दिइएको थियो । प्रयोगात्मक परीक्षाको विकृति सुधार्न विशेषज्ञको रायसुझावमा मापदण्ड बनाइने बोर्डले जनाएको छ ।"
डा केसीको मुटुको चालमा गडबडी,आगामी महासमिति बैठकले विधान संशोधन गरेपछि मात्रै कांग्रेसलाई संघीय संरचनाअनुसार अघि बढ्ने बाटो खुल्नेछ ।
दुर्घटनामा पत्रकार मगरसहित १४ घाइते,बागलुङ (कास) बागलुङ सदरमुकामदेखि बुर्तिबाङ जाँदै गरेको जिप बुधबार बेलुकी गलकोट नगरपालिकामा दुर्घटना हुँदा १४ यात्रु घाइते भएका छन् । ध१ज १४९ नम्बरको जिप बेलुकी साढे ६ बजे सडक छेउमा पल्टिएको थियो । दुर्घटनामा नेपाल पत्रकार महासंघका पूर्वमहासचिव उजिर मगरसहित ४ जना गम्भीर घाइते भएका हुन् । घाइतेलाई गलकोटस्थित आरोग्य अस्पतालमा सामान्य उपचारपछि पोखरा पठाइएको इलाका प्रहरी कार्यालय हरिचौरका निरीक्षक मनबहादुर विकले बताए । अन्य १० जनाको गलकोटमै उपचार भइरहेको छ ।
राजधानी अध्ययन समितिको प्रतिवेदन पेस हुने,प्रदेश मामिला समितिका सभापति माधवप्रसाद पौडेलले भने दुवै प्रतिवेदन सभामा प्रस्तुत गर्न कुरा राखे पनि एउटा मात्रै पेस हुने जानकारी आएको बताए ।
राजमार्गमा तीनपांग्रे चल्न नपाउने,"यातायात व्यवस्थापनको नाममा राजमार्गमा गाडी चल्न रोक नै लगाउने निर्णय गर्दा धेरैको रोजगारी खोसिने अवस्था छ । धेरैले ऋणधन गरेर गाडी किनेका हुन् । गाडी चलाउनेहरूको यो समस्या पनि बुझ्न आवश्यक छ, यातायात व्यवसायीका आठवटा संघसंस्थाले मंगलबार महानगरपालिकामा संयुक्त रूपमा बुझाएको ध्यानाकर्षणपत्रमा उल्लेख छ । महानगरले आफ्नो निर्णय कार्यान्वयनमा लैजानुअघि आफूसँग वार्ता गर्नुपर्ने उनीहरूको माग छ ।"
"न जग्गा आफ्नो, न घर","गाउँपालिकाको बस्ती नै सार्ने योजनामनहरी गाउँपालिकाले आरक्षभित्र रहेको र आधारभूत सेवासुविधाबाट वञ्चित रहँदै आएका मनहरी गाउँपालिका २ भिमानका बासिन्दालाई सुरक्षित स्थानमा स्थानान्तरण गर्ने योजना चालू आवमा बनाएको छ । सुरक्षित स्थानको जग्गामा उनीहरूलाई स्थानान्तरण गरेर बसोबास गराउने योजना गाउँपालिकाको छ, गाउँपालिका अध्यक्ष एकराज उप्रेतीले भने, उनीहरूलाई त्यो स्थानमा राखेर सेवासुविधा पुर्याउन पनि सकिँदैन र आरक्षले उनीहरूलाई दीर्घकालीन रूपमा त्यहाँ बसोबास गर्न पनि दिँदैन । गाउँपालिकाभित्र नै सुरक्षित जग्गा खोजेर चालू आवमा नै भिमानको बस्तीलाई स्थानान्तर गर्न २० लाख रुपैयाँ बजेट विनियोजन गरिएको छ । गाउँपालिकाले उक्त बस्तीमा बिजुली, धारा, स्कुल पुर्याउन समस्या छ । आरक्षभित्र पर्ने उक्त बस्तीको नापी गरेर लालपुर्जा दिने सम्भावना नै छैन ।"
अपांग परिचयपत्र वितरण रोकियो,प्रमुख जिल्ला अधिकारी कृष्णप्रसाद शर्माले अपांग परिचयपत्र जारी गर्न विद्यमान कानुनमै परिवर्तन आवश्यक रहेको बताए ।
छिनछिनमा रोकिन्छ सिसडोल सडक,सिसडोलमा सन् २०१७ पछि फोहोर फाल्न सकिन्न भनेर महानगरका प्राविधिकले सुझाव दिएका थिए । अन्यत्र फोहोर व्यवस्थापन गर्ने ठाउँको विकल्प नहुँदा जोखिमपूर्ण रूपमा त्यहीं थुप्रो लगाइएको हो । बञ्चरेडाँडामा पूर्वाधार बनाउन २ अर्ब ४५ करोड खर्च लाग्ने अनुमान गरिएको छ । ३ वर्षका लागि परीक्षणका रूपमा फोहोर फाल्न छनोट भएको सिसडोलमा १३ वर्षसम्म फोहोर थुपार्दा अहिलेको अवस्था आएको हो ।
भाइरस फेरिँदा इन्फ्लुएन्जाको जोखिम,"पाँच वर्षमुनिका बालबालिका, वृद्धवृद्धा, गर्भवती महिला र क्षयरोगका बिरामी यसको उच्च जोखिममा छन् । साबुनपानीले हात सफा गरेर खाना खाने, रुघाखोकी लागेको व्यक्तिलाई घरमा छुट्टै कोठामा राख्ने, संक्रमितले प्रयोग गरेका सामान प्रयोग नगर्ने, मास्क लगाएर सार्वजनिक स्थलमा जाने, बिरामी हुँदा घरमा आराम गर्ने, प्रशस्त झोलिलो तथा पोसिलो खानेकुरा खाने र रुघाखोकी र ज्वरो आउनेबित्तिकै चिकित्सकसँग परामर्श लिने वा अस्पताल जाने गर्दा जटिल अवस्था नआउने चिकित्सक बताउँछन् । यस्तै ६ महिनाभन्दा बढी उमेरका सबैले इन्फ्लुएन्जाविरुद्धको खोप लगाए धेरै हदसम्म जोगिन सकिन्छ ।"
मूर्ति बेच्न खोज्ने पक्राउ,महाशाखाले मूर्ति परीक्षणका लागि पुरातत्त्व विभाग पठाएको छ । एसपी नरेन्द्र उप्रेतीका अनुसार विभागले मूर्ति एक सय वर्षभन्दा पुरानो रहेको जनाएको छ ।
अभियन्ताको आरोपबागदरबार बहुरूपी,"पुरातात्त्विक महत्त्वको दरबार भएकाले यसलाई नभत्काउन पुरातत्त्व विभाग, राष्ट्रिय पुनिर्निर्माण प्राधिकरणले महानगरलाई पत्राचार गरेका थिए । पुरातत्त्वले आफ्नै पूर्वअडानविपरीत भत्काउन अनुमति दिएपछि बागदरबार संकटमा परेको हो । महानगरले भने सय वर्ष नपुगेको भन्दै प्राचीन स्मारकभित्र नपर्ने दाबी गर्दै आएको छ ।"
स्मार्ट महानगर बनाइने,घरमा बसीबसी एपबाट पार्किङको समय र स्थान बुक गर्न सकिनेछ । राजधानीको कोर एरिया अर्थात् पुरानो बस्ती अवलोकनका लागि हाल दुई स्थानमा साइकल स्ट्यान्ड बनाउने तयारी छ ।
इन्टरनेट विलासिता होइन,"सूचना प्रविधिमा प्रतिस्पर्धावश विश्वभर दूरसञ्चार सेवा सस्तो हुँदै गएको छ । हामीकहाँ उल्टो हुनुपर्ने कारण सरकारको कर नीतिसँगै सेवा प्रदायकको शुल्क निर्धारण पद्धतिमा पनि कमजोरी छ । इन्टरनेट ब्यान्डविथको मूल्य अन्तर्राष्ट्रिय बजारमा जति घटे पनि नेपाली उपभोक्ताले त्यसको लाभ पाउन सकेका छैनन् । विश्व बजारमा हुने घटबढअनुसार समायोजन गर्ने नीति ल्याउन सकिन्छ, जसरी अन्तर्राष्ट्रिय बजारमा तेलको मूल्य घटबढ हँुदा नेपाली बजारमा समायोजन गर्ने गरिएको छ ।"
मेडिकल कलेजको व्यापार,कार्की विशेष अदालतका पूर्वअध्यक्ष हुन् ।
चिकित्सा प्रतिवेदन र जनस्वास्थ्य,"जनताको स्वास्थ्य सम्बन्धी अधिकारका लागि १ जना मान्छेले गरेको सत्याग्रहप्रति सरकार किन यति धेरै बेचैन छ ? मार्सी चामलको भातको भार बोकेर ओली सरकार किन स्वास्थ्य माफियाहरूको निर्देशनमा अघि बढ्दैछ ? समृद्धिका सपना अनि जनतामा असरल्ल दिएका आश्वासन पूरा गर्ने दिन आउँदै गर्दा कार्यकर्तालाई मुठभेडका लागि तयार रहन निर्देशन दिएर प्रधानमन्त्रीले लोकतन्त्रको खिल्ली उडाएका छन् । सरकारले आफ्नो धैर्य र संयम गुमाएको छ । दुई तिहाइको दम्भभित्र सरकार विरुद्ध भुसको आगो सल्काँदै गइरहेको सत्यलाई सरकारले अनुभूत गर्न सक्नुपर्छ । उत्तम पुडासैनी जोरपाटी, काठमाडौं"
फोहोरमैलाको समस्या,"काठमाडौं उपत्यकाको फोहोरमैलालाई दक्षिणढोकास्थित क्रिकेटको अस्थायी मैदान बनाइएको ठाउँमा स्थानीय वासिन्दाको चर्को विरोधका बाबजुद पनि दशकौं थुपारेर राखियो । रातभर गिद्ध र कागले फोहोर आसपासका घरहरूका छानाछाना पुर्याउँदा पनि जबर्जस्ती गरी फोहोर फाल्दै आएकोमा त्यहाँ भरिएपछि टेकुस्थित फोहोरमैला व्यवस्थापन केन्द्र सञ्चालन गरी फोहोरबाट मल बनाई बिक्री गर्ने भनी केही समय मल बिक्री गरिएको भए तापनि माझ सहरमा फोहोर चारैतिरबाट लैजाँदा स्थानीय वासिन्दाको तीव्र विरोध भएपश्चात नुवाकोटस्थित ककनी गाउँपालिका सिसडोलमा ल्यान्डफिल्ड साइटमा फोहोर फाल्ने गरिएको हो । ३ वर्षका लागि फोहोर फाल्ने भनी सम्झौता गरिएको भए पनि अहिले त्यहाँ फोहोर फाल्ने गरेको १३ वर्ष भइसक्यो । ओखरपौवास्थित चारैतिर डाँडाले घेरिएको खाल्टोमा फोहोर फाल्दाफाल्दा फोहोरको डंगुर चुलिएर बनेको पहाडमा फोहोर फाल्न चढेको टिपर दलदलमै भासिएपछि ती टिपरलाई निकाल्ने जुक्तिले तत्काल काम नगर्दा फोहोरका गाडी त्यही अड्किएर उपत्यकाका घरआँगन र चोकमा फोहोरले बसिनसक्नु भएको छ । फोहोर आफैमा दुर्गन्धित वस्तु हो भने त्यहीं फोहोर फाल्न दिने वा नदिने नाममा बेलाबेला हुने राजनीति त्योभन्दा घिनलाग्दो र भयावह हुने गरेकैले आजसम्म स्थायी समाधान पहिल्याउन हम्मेहम्मे परेको हो । महानगरहरूले आफ्ना मातहतका कर्मचारीलाई काममा लगाउनुको साटो आफूहरू काम नगर्ने फगत माथिल्लो निकाय वा विपक्षीलाई गाली गरेर ताली सँगाल्ने संस्कार हावी भएकाले निकास निस्कने छाँट देखिँदैन । श्यामसुन्दर कुइँकेलहाँडीगाउँ, काठमाडौं"
टुप्पाबाट टुसाएको विकास,"प्रधानमन्त्रीज्यू, हामी जाने हो, नवीकरणीय ऊर्जाको क्षेत्रमा । सम्भव छ, हावाबाट बिजुली । सम्भव छ, पाइप लाइनमार्फत ग्यासको आपूर्ति । तर सार्वजनिक यातायात र राजधानीका सडकमा यस्तो भीड छ कि मतदाताको जीवन जिउने ऊर्जा त्यसले सत्यानाश गरिसकेको हुन्छ । प्रधानमन्त्रीलाई जमिनी समस्याबारे बताएको हँु । यिनीहरू यस्ता समस्या हुन्, जुन हेर्दा साना छन्, उडुसजस्ता । तर यिनले नागरिकको रगत चुसेर खोस्टो बनाउन लागिसके । यो उकुसमुकुस धेरै दिन सहन सकिँदैन । विकास भाषणमा होइन, तलैबाट थालनी गरौं । सानातिना कुराबाट गरौं । सन्तोष चिमरिया गोंगबु, काठमाडौं"
पर्यटक बढे,"अध्यागमन विभागको तथ्यांकले सन् २०१८ को पहिलो ६ महिनामा विदेशी पर्यटक आगमनमा उत्साहजनक वृद्धि देखाएको छ । जनवरीदेखि जूनसम्म ५ लाख २० हजार १४ जना विदेशी पर्यटक भित्रिएका छन् । यो अघिल्लो वर्षको यसै समयावधिको भन्दा १३ प्रतिशत बढी हो । नेपाल पर्यटन क्षेत्रमा प्रशस्त सम्भावना बोकेको देश हो । पर्यटन क्षेत्र वैदेशिक आम्दानीको प्रमुख स्रोत मानिन्छ । यहाँ पर्याप्त पर्यटक आकर्षण गर्ने स्रोत तथा साधन रहेका छन् । विश्वकै सर्वोच्च शिखर सगरमाथा, अन्य हिमालहरू, पहाड, झरना, तालमात्र होइन, यहाँका प्राकृतिक विविधता र सांस्कृतिक विविधताले पर्यटकलाई लोभ्याउँछ । विभिन्न मठमन्दिर, चैत्य, गुम्बाको अवलोकन गर्न पनि धेरै पर्यटक आउने गरेका छन् । धेरैजसो भारतीय र चिनियाँ पर्यटक भित्रिने गरेको विभिन्न तथ्यांकबाट थाहा हुन्छ । भारत र चीन केन्द्रित नभई सम्पूर्ण पर्यटक आकर्षित गर्ने योजना बनाउन आवश्यक छ । अध्यागमन विभागको तथ्यांक अनुसार गत ६ महिनामा सवा ५ लाख पर्यटक नेपाल भ्रमणमा आए । यस क्षेत्रमा समस्या हुँदाहुँदै पनि धेरै पर्यटक भित्रिनु उत्साहजनक हो । यही क्रम जारी रहने हो र यस क्षेत्रमा रहेका समस्या समाधान गर्ने हो भने पर्यटक आगमनमा निकै सुधार हुनेछ । बद्री सिवाकोटी सुनखानी, दोलखा"
मौलिक हकमा अन्योल,"संविधानमा समावेश भएका ३१ वटा मौलिक हक जसले लोकतान्त्रिक तथा समावेशितालाई उजागर गरेको छ, तिनको कार्यान्वयन हुनुपर्छ । विगतको संविधानभन्दा बढी मौलिक हकको व्यवस्था गर्नु राम्रो हो । यसले एकातर्फ नागरिकलाई राज्यबाट बढी सुविधा प्राप्त हुन्छ भने अर्कोतर्फ त्यसमा जनतले स्वस्फुर्त रूपमा आफ्नो जीवनयापन गर्नसक्ने आधार पाउनेछन् । यसरी संविधानमा मौलिक हकको व्यवस्थाले नागरिकलाई आफ्ना हक प्राप्त गर्नसक्ने स्पष्ट आधार छ । यस्ले जनतालाई विश्वसामु आफ्नो प्रतिभा प्रस्फुटन गर्नसक्ने आधार दिन्छ । संविधानमा व्यवस्था भएका मौलिक हक प्राप्तिका लागि कानुन बनाएर लागू गरिने व्यवस्था संविधानका २३ ठाउँमा उल्लेख छन् । त्यसमा पनि दलितको हकबारे ५ ठाउँमा कानुन बमोजिम हुनेछ भन्ने व्यवस्था छ । तर मौलिक हक सम्बन्धी कानुन निर्माणको ढिलाइले यो अधिकार प्राप्तिमा अन्योल छाएको छ । जनतासँग प्रत्यक्ष सरोकार राख्ने विषय जसले कुनै एउटा साधारण नागरिकको भविष्यको मार्ग परिवर्तन गर्न सक्छ, त्यस्तो विषयलाई अहिलेसम्म धेरै महत्त्व नदिनु र मौलिक हकसँग सम्बन्धित कानुन निर्माण गर्न हतारो नगर्नु ठिक भएन । संविधानमा भएका मौलिक हकको पूर्णरूपमा पालना गर्नेतर्फ राज्यका सम्पूर्ण निकाय लाग्नुपर्छ । तबमात्र संवैधानिक मर्म अनुसार नागरिकले मौलिक हकको पूर्ण उपभोग गर्न सक्छन् । संजीव पौड्यालनेपाल ल क्याम्पस, प्रदर्शनीमार्ग, काठमाडौं"
प्रतिपक्षको धर्म,"नेपाली कांग्रेसले पनि लामो समय प्रतिपक्षीमा बसेर दु:ख दिइरहेका कम्युनिष्टहरूको सिको गर्दै उनीहरूलाई पालोको पैंचो तिर्ने उद्देश्यले संसद्मा निकै श्रम गरिरहेको छ । उनीहरूले प्रतिपक्षीको राम्रो भूमिका निर्वाह गर्न नसकेको भन्ने जनगुनासोको सम्बोधन गर्न अहिले संसद्मा नाटक मञ्चन गर्ने जमर्को गरिरहेका छन् । नेपाली कांग्रेस आजसम्म सत्तामा रहिरहँदा उसको नजरले कम्युनिष्ट वा प्रतिपक्षीलाई सधैं विद्रोहीका रूपमा देख्दै आइरहेकोमा अहिले आफैं विद्रोहीको भूमिकामा देखापर्नुलाई के भन्ने ? के विरोधका अन्य उपाय छैनन् ? आशा छ, कांग्रेसले आगामी दिनमा कुनै हिंसात्मक गतिविधि नगरी सभ्य र कुशल प्रतिपक्षीको भूमिका निर्वाह गर्नेछ र आफ्नो इज्जत जोगाउनेछ । यसमा दुवै पक्ष उत्तिकै जिम्मेवार र सचेत हुनु जरुरी छ । नरनाथ पाण्डेकावासोती८, नवलपुर"
उदार संस्कार,"किरिया भनेको पनि त्यस्तै हो । आफ्ना बाबाआमा वा प्रियजनको सम्झनामा १२ दिन व्यतीत गर्नु हो । न हन्यते हन्यमाने शरीरे शरीर मरेर गए पनि आत्मा कहिल्यै मर्दैन भनेर सिकाउने संस्कारले कहाँ रुनुपर्छ भनेर सिकायो ? मानवता अनि संवेदनाका यस्ता विषयलाई मजाक नबनाउँदै वेश । मानवता र संवेदना संस्कारभन्दा धेरै माथि हुन्छन्, हेक्का होस् । संस्कार संस्कृतिको जननी हो । कसैको संस्कारका विषयमा बोल्न अधिकार छ, तर यस्तो गर, उस्तो गर भन्ने कुनै अधिकार छैन । आमाबाबाले बच्चा गर्भमा रहेपछि उसलाई योग्य बनाउन त्याग गरेको समय लगानी र प्रेमको कुनै तुलना हुन सक्दैन । बाबाआमाको किरिया भनेको उनीहरूप्रतिको माया, प्रेम र त्यागको श्रद्धास्वरूप मात्र हो । हिन्दु उदार संस्कार पद्धति हो । किरिया गर्दिनँ भन्ने बीपी र प्रचण्डलाई जबर्जस्ती किरिया गराउन बाध्य पारिँदैन । कुनै दलका नेताले गरेको काम संस्कार हुन सक्दैन । नेताको काम नजिर नहोस् । प्रकाश ढकालउपप्राध्यापक, वाल्मीकि क्याम्पस, प्रदर्शनीमार्ग, काठमाडौं"
वैदेशिक रोजगारमा आर्थिक भार,सामाजिक न्यायका लागि कानुन तथा नीति नियम मञ्चका कार्यक्रम संयोजक देवकोटा अधिवक्ता हुन् ।
कहाँ हराउँछन् दलित विद्यार्थी ?,विश्वकर्मा उच्चस्तरीय राष्ट्रिय शिक्षा आयोगका सदस्य हुन् ।
सहरी कृषिमा महिला,इक्वेडरमा सहरी कृषिलाई प्रबद्र्धन गर्न स्थानीय सरकार लागिपरेको छ । त्यहाँको सरकारले हरेक टोलमा करेसाबारीमा खेती गर्न जनतालाई प्रोत्साहित गर्दै आएको छ । करेसाबारीमा उत्पादित तरकारीको बिक्रीवितरण गर्न कृषक महिलालाई बिउ पुँजीसमेत दिएको छ । सरकारले पसल सञ्चालनमा प्रोत्साहित गर्दै आएको छ । कृषिकर्मलाई व्यावसायिक रूपमा अघि बढाउन इक्वेडरमा जस्तै महिलाले उत्पादन गरेका तरकारी र फलफूल बिक्रीवितरण गर्न सरकारले टोलटोलमा बिक्री केन्द्र स्थापना गरिदिने हो भने कृषिकर्ममा संलग्न महिलाको मनोबल बढ्छ । उनीहरू व्यावसायिक रूपमा अघि बढ्न सक्छन् । सहरी कृषिकर्ममा महिलाको सहभागिता बढ्नु भनेको तरकारीमा आत्मनिर्भर बन्नु हो । तरकारीमा आत्मनिर्भर बन्नु भनेको विकास र समृद्धिले गति लिनु हो ।
प्रमुखउपप्रमुख मनमुटाव,"संसदीय पद्धति बाइपास गरेर सक्रिय प्रमुख पद्धतिबाट स्थानीय सरकार चल्यो भने संविधानवाद र स्थानीय संसदीय परम्पराको खिल्ली उड्छ । स्थानीय सरकार कुनै निर्वाचित पदाधिकारीको पेवा होइन । उपप्रमुख पदको व्यवस्था दुई पदाधिकारीबीच सहयोगी भएर काम गर्नका लागि गरिएको हो । यी दुई पदको मूलभूत केन्द्रविन्दु प्रमुख र उपप्रमुख दुइटैले सोच्नुपर्ने हो । प्रमुखमा जित्दैमा त्यहाँको सम्पूर्ण स्रोतमाथि तिनको एकाधिकार हुन जाँदैन । त्यसैगरी उपप्रमुख कार्यालयमै नजानु, बोलचाल नै बन्द गर्नु, अपारदर्शी जिद्धी गर्नु वा आफू निर्वाचित भएकामा आफन्तमार्फत शासन गर्न खोज्नु लोकतान्त्रिक होइन । उपप्रमुखको पदीय सम्मान र हैसियतमा प्रमुखले कन्जुस्याइँ गर्नु हुँदैन । जथाभावी ढङ्गले इगो पाल्ने काम पनि उपप्रमुखले गर्नु हँुदैन । आफ्नो इमान र आकांक्षा चोखो राख्दामात्र मनपरी गर्ने प्रमुखलाई नियमित गर्न सकिन्छ । यी दुई पदाधिकारीबीच सुखद यात्राविना स्थानीय सरकार संविधानले परिकल्पना गरे अनुसारको गन्तव्यमा पुग्न सक्दैन । जनताको मतबाट जिते पनि मन जित्न दुवै पक्षले त्यतिकै पारदर्शी र वैधानिक बाटो अवलम्बन गर्नुपर्छ । यस्तोमा दुईबीच संवाद औषधी हो । कतिपय ठाउँमा प्रमुखउप्रमुखबीच युद्धविराम भएको छ । तर त्यो अवाञ्छित साँठगाँठको आधारमा भएको जनगुनासो छ । जनताले प्रमुखउप्रमुखको भूमिका समृद्धि, सुशासन र सामाजिक न्यायको कसौटीमा हेर्न चाहन्छन् । मनमुटाव अन्त्यको अर्थ बेथिति संस्थागत गर्नु होइन । प्रमुखउप्रमुखले जनताले आफ्ना गतिविधिलाई नियाल्दैछन् भन्ने हेक्का राख्नुपर्छ । जहाँ प्रमुखउपप्रमुखबीच सम्बन्ध मैत्रीपूर्ण छ, त्यहाँ पनि जनदृष्टि छ । अपनत्वको अन्तर्य पारदर्शी छैन भने जनताले झन् निगरानी गर्छन् । अग्निपरीक्षामा रहेका यी जनप्रतिनिधिको भूमिकाले नै स्थानीय सरकारप्रति सामान्यजनमा अपनत्वको लहर सुरु गराउँछ ।"
गुगललाई ५ अर्ब जरिवाना,ईयूको प्रतिस्पर्धा आयोगले केही वर्षयता अमेरिकी कम्पनी गुगलविरुद्ध कडा नीति अपनाउन थालेको छ । जसको युरोपमा प्रशंसा भए पनि अमेरिकामा विरोध गरिएको छ । गुगलको विज्ञापन व्यवसाय एडसेन्सविरुद्ध पनि ईयूले अनुसन्धान गरिरहेको छ । युरोपमा ९० प्रतिशत इन्टरनेट सर्च मार्केटमा गुगलको कब्जा छ । ईयूको यो फैसलालाई अमेरिकाको युरोपसँगको व्यापार युद्धसँग पनि जोडेर हेरिएको छ । अमेरिकी राष्ट्रपति डोनाल्ड ट्रम्पले ईयूसहित अन्य कैयौं देशबाट आल्मुनियम र स्टिल आयातमा कर लगाइसकेका छन् ।
नि:शस्त्रीकरणमा हतार छैन,अमेरिकी राष्ट्रपति ट्रम्पसँग गत जुन १२ मा सिंगापुरमा भएको शिखर वार्ताका क्रममा उत्तर कोरियाली नेता किम जोङ उनले आफूले नि:शस्त्रीकरणको सिद्धान्त अपनाउने र आणविक परीक्षणका काम नगर्ने प्रतिबद्धता जनाएका थिए ।
उद्धार गरिएका बालक घर फर्किए,"अस्पतालमा राखिएका उनीहरूको अवस्थामा सुधार आएपछि घर फर्कन दिइएको हो । अस्पतालबाट निस्किएपछि उनीहरूले पहिलोपटक सञ्चारमाध्यममा अन्तर्वार्ता दिएका छन् । करिब दुई सातासम्म गुफामै थुनिएर रहेका उनीहरूलाई तर्सिने, एकान्तमा बस्न चाहने तथा बेलाबेलामा झस्किने समस्या देखिएको थियो । उनीहरूलाई अस्पतालले एक समारोह गरी बिदाइ गरेको जनाइएको छ । उनीहरूको अवस्था राम्रो भएको र सञ्चारमाध्यमलाई आफूहरू लामो समयदेखि गुफामा बस्दाका कथा सुनाउन आतुर रहेकाले चिकित्सकले सञ्चारमाध्यमसँग कुराकानी गर्न स्वीकृति दिएको बताइएको छ । उनीहरूलाई एक साताअघि गुफाबाट उद्धार गरेर अस्पताल लगिएको थियो ।"
नदी नियन्त्रण अध्ययनमा चिनियाँ टोली,"जिल्लामा उक्त टोलीको नेतृत्व प्रतिनिधिसभा सदस्य एलपी साँवाले गरेका छन् । साँवाले नदीबाट बर्सेनि प्रताडित बन्दै आएका जिल्लावासीले अब ठूलो राहत पाउने बताए । उनले भने, यी ९ वटा नदीमा स्थायी तटबन्ध गर्न सकियो भने हजारौं बिघा खेतीयोग्य जमिन पुनप्र्राप्त गर्न सकिन्छ ।"
डाक्टरी पढाइ अझै अनिश्चित,"केसीअनशनसँग साइनोयही अस्पतालमा १९ दिनदेखि अनशन बसिरहेका डा गोविन्द केसी जुम्लामा छिटोभन्दा छिटो एमबीबीएस पढाइ हुनुपर्ने अडानमा छन् । सरकारले राजधानीलगायत ठूला सहरमा मापदण्डबिनै धमाधम मेडिकल कलेज खोल्न अनुमति दिइरहेको र वास्तविक रूपमा मेडिकल कलेज आवश्यक पर्ने जुम्लाजस्तो ठाउँमा बेवास्ता गरेको बताउँछन् । जुम्लामा मेडिकल शिक्षा सुरु गर्नका लागि प्रतिष्ठान स्थापना गरेको यतिका वर्षसम्म पढाइ सुरु भएको छैन, डा केसीको भनाइ छ, तर सरकार सहरमा मेडिकल माफियालाई पोस्नका लागि मेडिकल कलेज सञ्चालन अनुमति दिइरहेको छ । जुम्लाजस्तो दुर्गम ठाउँमा सरकारले आफ्नै लगानीमा डाक्टर पढाइ हुने मेडिकल कलेज सुरु गरोस् भन्ने मागका साथ आफू यहीँ आएर अनशन बसेको उनले बताए ।"
हामीमा मनु र संगीतश्रोता,"संगीतका कविताहरू बढी राजनीति प्रभावित थिए । उनले महिलाहरू कहाँ छन् ?, झोला, बालुवाटार लाइभ, कोकाकोलाले भारी मतले चुनाव जित्यो, संवाददातासँग आक्रोषित एउटा वेश्या, औंलाहरूको कोरस, सन्नाटाको गीत, हेडसरको वसन्तीलाई आदेश लगायत एक दर्जन कविता सुनाए ।"
दरबारिया शैलीमा हुकुम,"फिल्ममा प्रमोद अग्रहरी, राजाराम पौडेल, विशारद बस्नेत, सुनीता श्रेष्ठ ठकुरीलगायतको पनि अभिनय छ । रमेश त्वायना प्रस्तुतकर्ता रहेको फिल्मको पटकथा अभिमन्यु निरवीले लेखेका हुन् ।"
बक्स अफिस कि ईटिकेटिङ ?,"मेरो पालामा ९० प्रतिशत अघि बढिसकेको बक्स अफिसले पूर्णता पाएको छ । यसमा खुसी छु । तर केही संरचना परिवर्तन पनि गरिएको छ । मैले देशभरको डाटालाई बोर्डले कन्ट्रोल गर्ने गरी सञ्चालक समिति बनाउने तयारी गरेको थिएँ, जुन समितिमा निर्माता, वितरक, प्रदर्शक, समीक्षकसहितको पाँच सदस्य रहने भन्ने थियो । तर अहिलेको अवस्थामा डाटा बोर्डको अधीनमा नभई आन्तरिक राजस्व विभागमा गयो भन्ने लाग्छ । अहिलेको अवस्थामा यसलाई बक्स अफिस नभई ईटिकेटिङ मात्रै हो भन्ने कुरा पनि एक प्रकारले सही हो जस्तो लाग्छ । तर जे भए पनि हामी फिल्म व्यवसायको हिसाबमा एक कदम अघि बढेकै छौं । परिस्थितिअनुसार परिमार्जन गर्दै लानुपर्छ ।प्रस्तुति : सुशील पौडेल"
नेपथ्य शैलीमा गाउँगाउँबाट उठ,"पञ्चायतकालमा यस गीतले सन्देश प्रवाह गर्दै जनताको हकअधिकारका निम्ति भएका आन्दोलनलाई सांकेतिक रूपमा सघाएको थियो । जनस्तरमा यसको लोकप्रियता यसरी चुलियो कि विसं २०४६ र २०६२ को आन्दोलनमा जताततै बजेको थियो । पहिलो जनआन्दोलनलगत्तै बनेको फिल्म बलिदान मा समावेश गर्नका लागि यसको व्यवस्थित रेकर्ड भएको थियो । नेपथ्यले यस गीतलाई शान्ति र शिक्षा अभियानमा प्रयोग गरेको देख्दा म असाध्यै प्रभावित भएको छु, गीतकार तमोटलाई उद्धृ्रत गर्दै नेपालय भन्छ, उनीहरूको संगीत प्रस्तुत गर्ने मौलिक तरिकाले यो गीतलाई अझ फराकिलो श्रोता घेरामा पुग्न मद्दत गरेको छ ।"
साउदीमा ३८ नेपाली अलपत्र,"क्याटरिङको कामका लागि भन्दै काठमाडौं चाबहिलको मित्रपार्कस्थित इम्पावर ओभरसिज प्रालिबाट सोनमार कन्ट्राक्टिङ ट्रेडिङ एडभरटाइजिङ कम्पनीमा पठाइएका उनीहरूले काम गरे पनि तोकिएको समयमा तलब नपाएपछि सोमबार ड्युटी जान इन्कार गरेका थिए । तलब नदिएपछि एक दिन ड्युटी छुटाएकामा कम्पनीले कोठाबाट झोला, कपडालगायत बन्दोबस्तीका सामग्री सडकमा निकालिदिएको जालपाका सेसन श्रेष्ठले बताए । काम गरेबापतको तलब असार ३१ गतेसम्ममा दिने सर्त कार्यान्वयन नभएपछि उनीहरूले एक दिन काम अस्वीकार गरेका थिए । अलपत्र युवाले उद्धारको माग गरेका छन् ।"
पहिरोले घेरियो गाउँ,"मानवीय क्षति नभए पनि पुरानै ठाउँमा बस्न सक्ने अवस्था छैन, गाउँपालिका अध्यक्ष पाण्डेले भने । घ्याङफेदी र उर्लेनीमा गाउँमाथिबाट पहिरो आएको हो । यस्तै विदुर नगरपालिका२ धरमपानीमा घरमुनि पहिरो गएपछि १४ घर जोखिममा छन् । उनीहरू भैरवी माविले उपलब्ध गराएको कोठामा रात बिताइरहेका छन् ।"
त्रासमा सीमावासी,"पहिरो जोखिमले गाउँबाट बजार झर्ने बिरलै भेटिन्छन् । अध्यागमन कार्यालय, क्वारेन्टाइन र सुरक्षा निकायका पोस्ट पनि पहिरो जोखिममा छन् । मितेरी पुलदेखि तातोपानी बजारसम्मको करिब ४ किमि सडक आसपासका भौतिक संरचनाको भग्नावशेष मात्रै बाँकी छ ।"
मुद्दा फस्र्योटमा वृद्धि,"सरकारी वकिल र प्रहरीलाई पनि सही तरिकाले अनुसन्धान गर्न र अभियोजन लगाउन नियमित निर्देशन र प्रशिक्षण दिने गरिएको छ । यसबाट मुद्दामा ढिलाइ हुने र निर्दोषले उन्मुक्ति पाउने सम्भावना कम भएको सुवेदीले बताए । उच्च अदालतमा १ वर्षमा ७ सय ८६ मुद्दामध्ये ६ सय २ टुंगो लागेको र १ सय ८४ बाँकी रहेको न्यायाधीश महेश शर्मा पौडेलले बताए । विगत ४ वर्षका मुद्दाको तुलना गर्दा यस वर्ष सबैभन्दा धेरै फस्र्योट भएका छन् । आर्थिक वर्ष ०७३७४ मा ५९ दशमलव ८५, ०७२०७३ मा ५८ दशमलव २८ र ०७१०७२ मा ५५ दशमलव ९३ प्रतिशत मुद्दा फस्र्योट भएका थिए । यस वर्ष ७६ प्रतिशत मुद्दा टुंगिएका छन् । मेलमिलापलाई महत्त्व दिंदै ८५ मुद्दा मेलमिलापमा पठाएको र त्यसमध्ये १० वटामा सफलता हासिल भएको न्यायाधीश नित्यानन्द पाण्डेयले बताए ।"
रोकिराखेको जिप गुडेपछि,जिपमा सवार अन्य ५ जना भने सकुशल रहेको जिल्ला प्रहरीले जनाएको छ ।
ढिस्को खस्दा तीनको मृत्यु,"आरुघाट गाउँपालिका२ मान्बुका शेरबहादुर न्यौपानेको गोठ पहिरोले भत्काएको छ । घर पनि जोखिममा परेको जानकारी आएको प्रजिअ भट्टराईले बताए । पहिरोको त्रास बढेपछि बुधबार बसेको जिल्ला विपद् व्यवस्थापन समिति बैठकले सरकारी कार्यालय, स्थानीय तह, गैरसरकारी संस्था सबैलाई राहत र उद्घारका लागि तयार रहन आग्रह गरेको छ । समितिले ग्रामीण कच्ची सडकमा आवागमन खुलाउन समितिले प्राविधिक कार्यालय र सडक कार्यालयलाई निर्देशन दिएको छ । जेसीबी प्रयोग गरेर बाटो बनाउन भनेका छौं, प्रजिअ भट्टराईले भने ।"
बढ्ने भए पाटे बाघ,"विशेषज्ञ सम्मिलित प्राविधिक समितिले क्यामेरामा कैद भएका बाघको तथ्यांक विश्लेषण गर्ने काम अन्तिम चरणमा पुर्याएको छ । समितिमा राष्ट्रिय प्रकृति संरक्षण कोषका डानरेश सुवेदी, डब्लूडब्लूएफ नेपालका डा कञ्चन थापा, जुलोजिकल सोसाइटी अफ लन्डन (जेडएसएल) नेपालका डा भगवान दाहाल र भोगेन्द्र रायमाझी, विभागका इकोलोजिस्ट लक्ष्मण पौडेल र सहायक इकालोलोजिस्टद्वय ऋषि रानाभाट तथा भूपेन्द्र यादव छन् । समितिले आगामी साता बाघको संख्या यकिन गर्नेछ । आगामी साउन १३ (२९ जुलाई) मा मनाइने विश्व बाघ दिवसका अवसरमा नयाँ तथ्यांक सार्वजनिक गर्ने गरी काम भइरहेको संयोजक भट्टराईले बताए । २०१३२०१४ को गणनाअनुसार चितवन निकुञ्जमा १२०, बर्दियामा ५०, शुक्लाफाँटामा १७, पर्सामा ७ र बाँके निकुञ्जमा ४ वयस्क बाघ थिए । बाघको संख्या बढाउनकै लागि पर्सा र शुक्लाफाँटालाई निकुञ्ज बनाइएको छ । प्राविधिक समितिका एक सदस्यले शुक्लाफाँटाबाहेकका निकुञ्जमा बाघको संख्या बढेको जानकारी दिए । भट्टराईले अहिलेकै गतिमा वृद्धि हुने हो भने सन् २०२२ मा बाघको संख्या २५० पुग्ने दाबी गरे । सन् २०१० मा बाघ पाइने १२ देशका प्रमुखहरूको रुसको पिटर्सबर्गमा भएको सम्मेलनले सन् २०२२ सम्ममा बाघको संख्या दोब्बर पार्ने संकल्प गरेको थियो ।"
"यातायात दुर्घटना घाइतेको उपचार: बिमाले भ्याउँदैन, विकल्प छैन",यसकारण सवारीले यात्रुलाई ठक्कर दिएर घाइते भएको अवस्थामा चालक वा सवारीधनीले गाडी पछाडि लगेर भए पनि यात्रुलाई मारेका उदाहरणहरू प्रशस्त छन् । यस्तो अवस्था अन्त्य गर्नका लागि पनि राज्यस्तरबाटै विशेष बिमा नीति तर्जुमा गर्नुपर्ने उनको सुझाव छ ।
पश्चिम सेतीबारे लगानी बोर्ड अनिर्णीत,"फोहोरमैला व्यवस्थापन परियोजनाको पीडीए स्वीकृतबोर्ड बैठकले काठमाडौं उपत्यकाको एकीकृत फोहोरमैला व्यवस्थापन परियोजनाअन्तर्गत पहिलो प्याकेजको कार्यान्वयनका लागि आयोजना विकास सम्झौता (पीडीए) स्वीकृत गरेको छ । यसको विकासकर्ता नेपवेस्ट कम्पनी प्रालि हो । फोहोरमैला व्यवस्थापन परियोजनाको पहिलो प्याकेजमा काठमाडौं महानगरपालिका, दक्षिणकाली, चन्द्रागिरि, नागार्जुन, तारकेश्वर, टोखा, बूढानीलकण्ठ, गाकर्णेश्वर, कागेश्वरीमनहरा तथा शंकरापुर गरी १० नगरपालिका समेटिनेछन् ।"
इन्टरनेटमा ४ गुणा नाफा,इन्टरनेट र दूरसञ्चार सेवा प्रदायकहरूलाई यस विषयमा निर्देशन दिइसकिएको मन्त्री बाँस्कोटाले जानकारी दिए ।
राजस्व लक्ष्यभन्दा बढी,कार्यालयले चालु आर्थिक वर्षका लागि भने राजस्व असुली लक्ष्य ८ अर्ब ९२ करोड रुपैयाँ पाएको उनले बताए । तुलनात्मक रूपमा गत आवको वार्षिक राजस्व असुली लक्ष्यभन्दा यो लक्ष्य ६७ दशमलव ६ प्रतिशतले बढी हो ।
मनसुन सक्रिय भएपछि धान रोपाइँ बढयो,"चालु आर्थिक वर्षमा अन्नबाली उत्पादनको क्षेत्रफल ८९ हजार हेक्टरले घट्ने देखिएको मन्त्रालयले जनाएको छ । मन्त्रालयले भने धान उत्पादन बढाउन सतह सिँचाइ भूमिगत सिँचाइ, डिप टयुवेल स्यालो टुयवेल सोलार सिँचाइ पुर्याइने जनाएको छ ।"
जडीबुटी खेतीमा आकर्षण,पाँचवटा जडीबुटी कृषक समूहलाई जिल्ला वन कार्यालयले टिमुरखेतीका लागि आवश्यक औजार र सामग्री वितरण गरेको सूचना अधिकारी कृष्ण पुनले बताए । फल पाकेर रातो भएपछि असोजको दोस्रो हप्तादेखि मंसिरसम्म टिमुर संकलन गरिसक्नुपर्छ । संकलित फललाई घाममा सुकाउनुपर्छ । जिल्लाबाट गत आवमा २५ लाख ४६ हजार राजस्व संकलन भएको जिल्ला वन कार्यालयले जनाएको छ ।
उखुको भाउ घटयो अनुदान पाइएन,अर्थ राजस्व सचिव शिशिर ढुंगानाले किसानले अनुदान पाउने बताए । भ्याट फिर्ता रकम साउन १ देखि लागू हुने बताए ।
मध्यपहाडी लोकमार्ग कालोपत्रे हुँदै,प्रदेशसभा सदस्य अमरबहादुर थापाले विवाद समाधान गरेर कालोपत्रेको काम चाँडै सुरु भए दैलेखको विकासमा टेवा पुग्ने बताए । कालोपत्रे भएपछि पूर्वमा जाजरकोट र पश्चिममा अछाम जिल्लासम्मको यात्रा सहज हुने उनको भनाइ छ । कालोपत्रे भएपछि रुकुमबाग्लुङपोखरा हुँदै काठमाडौंसम्मको यात्रा सहज हुनेछ ।
खानेपानी आयोजना सम्पन्न,आर्थिक वर्ष ०६६६६ बाट सुरु भएको पूर्वी नवलपरासीको बुङ्दीकाली गाउँपालिकामा अवस्थित मिथुकरम खानेपानी आयोजना कुल २ करोड लागतमा निर्माण भएको छ । सो खानेपानी आयोजनाबाट यस क्षेत्रका करिब चार हजार जनसंख्या लाभान्वित हुनेछन् ।
गाउँगाउँमा स्याउ नर्सरी,जिल्ला कृषि विकास कार्यालयका अनुसार जुम्लामा १ सय २० नर्सरी छन् । अधिकांशमा स्याउका बिरुवा उत्पादन हुने गरेको छ । कार्यालयका अनुसार जुम्लामा मात्रै करिब ५ लाख ७५ हजार स्याउका बेर्ना उत्पादन हुने गरेका छन् । जुम्लामा करिब २० करोडको स्याउको कारोबार हुने गरेको छ । जुम्लामा ३ हजार ३ सय २५ हेक्टर क्षेत्रफलमा स्याउ खेती भइरहेको छ ।
हराउँदै रैथाने धानका जात,"वर्षेमा हाइब्रिड, उन्नत, खुमल ४, ८ र १० जातका धान यतिबेला धमाधम रोपाइँ भइरहेको कृषि प्रसार अधिकृत थीरलाल गैरेले बताए । अहिलेसम्म १५ प्रतिशत रोपाइँ भएको छ । एक रोपनीमा रैथाने जातको धान २ सय किलो, उन्नत ३ सय किलो र हाइब्रिड ५ सय किलोसम्म उत्पादन हुन्छ तर खानलाई खासै मिठो हुँदैन, गैरेले भने, धेरै उत्पादन गर्ने होडले रैथाने जात लोप भइसके ।"
क्रिकेट टोली युरोप यात्रामा,"वानडे अन्तर्राष्ट्रिय शृंखला नेपालनेदरल्यान्ड्स (एमस्टिलभिन मैदान)पहिलो वानडे साउन १६, बुधबारदोस्रो वानडे साउन १८, शुक्रबार"
सिद्धार्थ र आदर्श विजेता,बागलुङ (कास) विद्यालयस्तरीय एन्फा कप फुटबलको उपाधि सिद्धार्थ शिक्षा सदन र अमर आदर्श माविले जितेका छन् । सोमबार छात्रतर्फ फाइनलमा सिद्धार्थले चिल्ड्रेन लाइफलाई ३१ ले पराजित गर्यो भने छात्रातर्फ आदर्शले कालीगण्डकी माविमाथि ४० को नजिता निकाल्यो । विजेताले १५ हजार रुपैयाँ पुरस्कार पायो । विजेताले गण्डकी प्रदेश स्तरीय प्रतियोगिताको छनोट भएको छ ।
सपनासँगै संन्यास,"शक्ति गौचनका मुख्य उपलब्धिडेब्यु सन् २००२ एसीसी ट्रफीमा ओमानविरुद्धराष्ट्रिय टोलीका लागि १ हजार रन पूरा गर्ने पहिलो खेलाडी१ सय विकेट लिने चौथो खेलाडी (महबुब आलम, वसन्त रेग्मी र विनोद दासपछि)यू१७ एसिया कप बंगलादेश २००१ मा पहिलोपटक खेलेको (कप्तान)यू१९ र राष्ट्रिय टोलीबाट शतक प्रहार गर्ने पहिलो खेलाडीविश्व क्रिकेट लिग संरचनामा शतक बनाउने पहिलो खेलाडी (२००५ मा इटालीविरुद्ध डिभिजन २ छनोट)यू१९ मा माल्दिभ्सविरुद्ध पहिलो शतककप्तानका रूपमा सन् २००३ मा एसीसी यू१९ को उपाधि जित्दै यू१९ विश्वकपमा छनोट२००४ को यू१९ विश्वकपमा ५० ओभर खेल्दै अविजित अर्धशतक जोड्दै दक्षिण अफ्रिकालाई १ विकेटले हराएकोसन् २००८ पछि बलरको भूमिकामा (डिभिजन ५ पछि)सन् २०१२ मा डेनमार्कविरुद्ध विश्व ट्वान्टी२० छनोटमा ह्याट्रिक विकेट (पुरुष अन्तर्राष्ट्रिय क्रिकेटमा एकमात्र ह्याट्रिक विकेट)"
उत्कृष्ट विश्वकप,"अब त उनको तुलना पेलेसँग हुन सुरु भइसकेको छ । माथि नै भनेजस्तो प्रत्येक विश्वकपमा केही न केही नयाँ चाहिन्छ । यसअघिको विश्वकपमा पहिलोपल्ट गोललाइन प्रविधि प्रयोग भयो । यसपल्टको नयाँ रह्यो भार (भिडियो असिस्टेन्ट रेफ्री) । यसले प्रतियोगिता ठूलो र निर्णायक प्रभाव छोड्न सफल रह्यो । सुरुमा खेलाडीसँग यसलाई लिएर धेरै गुनासा थिए । पछि केही हदसम्म यी गुनासा सेलाए पनि । भार कै कारण यसपल्ट १९ पेनाल्टीको निर्णय भयो । यति धेरै पेनाल्टी यसअघिको विश्वकपमा कहिल्यै भएको थिएन । फाइनलमै पनि भार को प्रयोग भयो पेनाल्टी निर्णयका लागि । यसपल्ट सेटपिसमा पनि धेरै गोल भए । यसपल्ट जति गोल भए, त्यसको ४३ प्रतिशत गोल सेटपिसमा भएका थिए । बीबीसी"
रुटको कीर्तिमानी शतक,भारतमाथिको शृंखला जितेपछि भने इंग्ल्यान्ड वानडेको नम्बर एक टिम भएको छ । गत वर्ष च्याम्पियन्स ट्रफ्रीको सेमिफाइनलमा इंग्ल्यान्ड उपाधि विजेता रहेको पाकिस्तानसँग पराजित भएको थियो । यो १९ औं वानडे प्रतियोगितामा इंग्ल्यान्ड नकआउट चरणमा १३ औं पल्ट पराजित भएको रह्यो । अहिलेको जितले भने विश्वकपअगाडि इंग्ल्यान्डलाई उत्साह थप्ने भएको छ ।

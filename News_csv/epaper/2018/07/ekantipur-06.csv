शीर्षक,विवरण
प्रदेश प्रमुखलगायतलाई पदमुक्त गरिने,बाढी तथा डुबान नियन्त्रण आयोजना नामको नयाँ संरचना खडा गरेर नियुक्त गरिएका मोरङ कांग्रेसका सुमन कर्ण र राष्ट्रिय युवा परिषदका जिल्ला अध्यक्ष र देशैभरका नगर विकास समितिका अध्यक्षको मनोनयनसमेत खारेज भएको छ ।
कांग्रेस भन्छ द्वन्द्वका लागि आमन्त्रण,"कांग्रेसले सञ्चार माध्यममाथिको बढदो हस्तक्षेप, ढुंगेल प्रकरणमार्फत न्यायालयको अपमान, संसद्मा हलुका जवाफ, सडक प्रदर्शनमा रोकजस्ता व्यवहारबाट जनताले सरकारको मुखमा लोकतन्त्रको रामराम, बगलीमा स्टालिनवादको धङधङ्ती महसुस गरिरहेको समेत उल्लेख गरेको छ ।"
आईसीयूमै अनशन,"जुम्ला पुगे तीन सांसदडा केसीलाई समर्थन गर्न कांग्रेसका तीन सांसद जुम्ला पुगेका छन् । बिहीबार दिउँसो जुम्ला पुगेका प्रकाश रसाइली स्नेही, रंगमती शाही र दीनबन्धु श्रेष्ठले डा केसीलाई भेटी उनको अवस्थाबारे जानकारी लिएका छन् । सांसद रसाइलीले गरिब विद्यार्थीका लागि र दुर्गम क्षेत्रका लागि आवाज उठाएकाले डा केसीको आन्दोलनमा समर्थन जनाउन जुम्ला पुगेको बताए ।"
सरकार किन यति निष्ठुर ?,"सरकार चाहिएकै जनताका अधिकार र हक व्यवहारमै अनुभव गर्न पाइयोस् भनेर हो, पाठक भन्छन्, तर यहाँ त सबैतिर कष्टमाथि कष्ट थपिँदै गएको छ ।"
आलोचनाको संयुक्त प्रतिवाद गर्नुस्,बैठकले पार्टी विधान टुंगो लगाउने जिम्मा सचिवालयलाई दिएको प्रवक्ता नारायणकाजी श्रेष्ठले जानकारी दिए । स्थायी समिति सदस्यहरूले दुई पार्टी एकीकरण भएकाले तल्ला कमिटीको आकार र विभागहरूको संख्या बढाउनुपर्ने सुझाव दिएका थिए । तल्ला कमिटीहरूको आकार नबढाउँदा आफू नपरेको भन्दै धेरै नेताहरू असन्तुष्ट हुने अवस्था आएको भन्दै त्यसलाई केही बढाउनुपर्ने सुझाव नेताहरूको थियो । यो विषयमा संगठनहरूको एकीकरण गर्नका लागि गठित कार्यदलसमेतसँग छलफल गरी सचिवालयले प्रस्ताव तयार गर्ने निर्णय स्थायी समितिले गरेको छ । गत जेठ ३ गते तत्कालीन एमाले र माओवादी केन्द्रबीच एकीकरण भई नेकपा पार्टी बनेको थियो । कुनकुन भ्रातृ संगठनहरूको एकीकरण गर्ने भन्ने पहिचान भइसकेको छ । त्यसका आधारमा तत्कालीन दुवै दलका इन्चार्ज र संयोजकहरूको कार्यदल बनाइएको थियो । उक्त कार्यदलले १५ दिनको समय पाएको थियो । कार्यदलबाट सुझाव आइसकेकाले अब त्यस विषयमा सचिवालयमा थप छलफल गरी स्थायी समितिमा ल्याइनेछ ।
आजदेखि शैक्षिक मेला,"उनका अनुसार स्वदेशमै अध्ययन गर्न चाहनेलाई त्रिभुवन, काठमाडौं, पूर्वाञ्चल, पोखरा र अन्य विश्वविद्यालयबाट सम्बन्धन प्राप्त कलेजका बारेमा जानकारी दिइनेछ । यसबाहेक भारत, चीन, अस्ट्रेलिया, बंगलादेश, जापानलगायत देशका शैक्षिक संस्थामा उच्चशिक्षा पढ्न चाहने विद्यार्थीले पनि मेलाका स्टलबाट लाभ लिन सक्नेछन् । मेलामा नि:शुल्क प्रवेशको व्यवस्था गरिएको छ । प्रत्येक दिन हुने लक्की ड्रका विजेताले नोकिया फोन, फिल्मको टिकट, काठमाडौं फन भ्याली र माउन्टेन फ्लाइटको टिकटको व्यवस्था गरेका छौं, मेलाबारे जानकारी दिन प्रकाशित प्रेस विज्ञप्तिमा उल्लेख छ । शैक्षिक ऋण र विद्यार्थी लक्षित बिमाबारे जानकारी दिने स्टलहरू पनि रहने आयोजकले जनाएको छ ।"
गंगामायाको जीवनरक्षा गर्न आग्रह,"तपाईं साहसको प्रतिमूर्ति हुनुहुन्छ, न्यायका लागि यत्रो तपस्या गर्ने दुनियाँमा अर्काे कोही छैन, कार्कीलाई उद्धृत गर्दै अर्यालले भने, व्यावहारिक रूपमा तपाईंले जितिसक्नुभएको छ, सारा दुनियाँ तपाईंको साथमा छ । कानुन पालनाको सामान्य अवस्थामा पनि हत्यारालाई छाड्न नमिल्ने भन्दै यस्तो त्याग र जीवनको उत्सर्ग गर्ने गंगामायाको जित निश्चय नै हुने कार्कीले बताएकी थिइन् ।"
संसद् बिजनेस विहीन,"सभामुखले जेठ २८ मा पहिलोपटक १० दिनको समय दिएर सबै दललाई समितिमा रहने सदस्यको नाम पठाउन आग्रह गरे पनि नदिएपछि पुन: ३ दिन समय दिएका थिए । पटक(पटक समय दिँदा पनि दलले नाम दिन आनाकानी गरेपछि अब अन्तिम तीन दिनको समय दिइने महराले बताए । केही सीप लागेन भने म आफैंले समानुपातिक रूपमा समिति बनाउन पनि सक्छु, उनले भने, मैले यस अवस्थासम्म सोचेको छैन । म आफैंले बाँड्ने अवस्था नआओस् । धेरै दिन कुर्न नसक्ने भएकाले विकल्प सोच्नुपर्ने बाध्यता भएको उनले बताए ।"
निषेधाज्ञा तोडेको भन्दै अधिकारकर्मी पक्राउ,"वरिष्ठ अधिवक्ता दिनेश त्रिपाठीले मन्त्रिपरिषद्, गृह मन्त्रालय र जिल्ला प्रशासन कार्यालयलाई विपक्षी बनाई रिट दर्ता गराएका हुन् । शान्तिपूर्ण रूपमा भेला हुने र विचार राख्न पाउने मौलिक हकलाई सरकारको निर्णयले अवरोध गरेको भन्दै रिटमा सरकारी निर्णय खारेज गर्न माग गरिएको छ । निवेदनमा सरकारले स्वेच्छाचारी रूपमा विचार तथा अभिव्यक्ति स्वतन्त्रतामाथि बन्देज लगाउन खोजेको उल्लेख छ ।"
सशस्त्रका पाँच एआईजीद्वारा राजीनामा,गृह मन्त्रालयले जेठ २५ मा नेपाल प्रहरीमा प्राविधिकसहित चार र सशस्त्र प्रहरीमा दुई एआईजी राख्ने गरी नियमावली संशोधन गरिसकेको पृष्ठभूमिमा मन्त्रिपरिषद्ले फाजिलमा रहेका सशस्त्रका एआईजीलाई राजीनामा दिन लगाइएको हो ।
विद्युत् चोर्ने कारबाहीमा,"सबैभन्दा बढी बिजुली चोरी गर्नेमा गजुरीको त्रिशक्ति एक्जिम एन्ड इन्डस्ट्रिजले ८ लाख ३४ हजार ७ सय ९३ रुपैयाँ र अमलेश्वर सेन्डवास प्रालिले ४ लाख ३५ हजार, धार्केको लक्ष्मी रोडा ढुंगा उद्योगले १ लाख ७५ हजार रुपैयाँ रकमको चोरीको बिजुली प्रयोग गरेका थिए । मिटरबक्सबिना बिजुली बल्ने बेनीघाट रोराङ४ हटवाल डाँडाका ७० ग्राहकको लाइन पनि काटिएको छ । उनीहरूले विगत २ वर्षदेखि बत्ती प्रयोग गर्दै आइरहेका थिए । जिल्लामा खपत हुने कुल विद्युत् क्षमतामध्ये धुनीबेंसी नगरपालिकामा मात्रै आधा खपत हुने गरेको छ । जिल्लाका गार्हस्थ र औद्योगिक प्रयोग गर्ने कुल ४६ हजार ५ सय ८ जना ग्राहकले बुझाउने मासिक साढे ४ करोड रकममध्ये आधा महसुल धुनीबेंसीको धार्केस्थित ग्राहक सेवा केन्द्रमा संकलन हुने गरेको छ । संकलन केन्द्रमा जम्मा ९ हजार ६ सय नियमित ग्राहक रहेको जिल्लास्थित नेपाल विद्युत् प्राधिकरणले जनाएको छ । जिल्लाले दैनिक १२ मेगावाट बिजुली खपत हुने गरेको छ ।"
बजेट पारित,"प्रदेशसभा तीनमा सतारुढ नेकपाका ८०, प्रमुख विपक्षी कांग्रेसका २१, विवेकशील साझा पार्टीका ३, नेमकिपाका २, राप्रपा र राप्रपा प्रजातान्त्रिकका ११ र १ स्वतन्त्र सांसद छन् । दलको कार्यालयको सभामुख सानुकुमार श्रेष्ठले उद्घाटन गरे ।"
समन्वय नभए ठूला आयोजना प्रभावित,"कार्यक्रममा प्रतिनिधिसभा सदस्य एवं पूर्वमन्त्री महेश बस्नेतले जनप्रतिनिधिले नेतृत्व, संगठन, विधि तथा प्रक्रियाबमोजिम अघि बढ्नुपर्ने बताएका छन् । जिल्लाको विकासमा स्थानीय तहबीच समन्वय हुन नसके ठूला आयोजनाहरू प्रभावित हुने उनले बताए । कार्यक्रममा संघीय मामिला तथा स्थानीय विकास मन्त्रालयका सचिव दिनेश थपलियाले उत्पादनमुखी, ठूला आयोजना तथा व्यवस्थापनमा स्थानीय तहबीच समन्वय हुनुपर्नेमा जोड दिए । अन्तर स्थानीय तहहरूबीच सम्बन्ध विस्तार गर्दै साझा लगानीमा ठूला विकासका कार्य गरे सरकारले ५० प्रतिशतसम्म अनुदान दिने उनले बताए ।कार्यक्रममा प्राकृतिक स्रोत तथा वित्त आयोगका सहसचिव गोपीकृष्ण खनालले स्थानीय तहहरूले विकासमा अपनाउनुपर्ने अवधारणा, प्रारूप, गतिविधि प्रस्ट पारे । चाँगुनारायण नगरपालिकाका प्रमुख सोम मिश्रले स्थानीय तहका अधिकारहरू दिनदिनै काटिँदै गएको प्रसंगमा संघीयतामा अधिकार केन्द्रीकृत गरिने अभ्यास तीव्र हुँदै गएको बताए ।"
काठमाडौंमा ६ हजार बालबालिका विद्यालयबाहिर,"सरकारले छात्रा छात्रवृत्ति, दलित छात्रवृत्ति, गरिबी तथा जेहेनदार छात्रवृत्तिको नाममा वार्षिक ४ सय रुपैयाँ प्रदान गर्दै आएको छ । यो रकमले खासै सहयोग पुग्न सकेको छैन । अर्कोतर्फ अपांगता भएका बालबालिकालाई अपांगताअनुसारको विद्यालय तथा आवासीय सुविधा पनि छैन ।"
कामै नगरी तलब,"चिकित्सालयमा क्लिनअप, ड्रेसिङ, फार्मेसी, फिजियो, स्टोर, प्रयोगशाला र बिरामी जाँच्ने कक्ष छन् । पुरुष, महिला र स्पेसल वार्ड, डयुटी, आँखा जाँच्ने कक्ष र अप्रेसन थिएटर छन् । तर, सञ्चालनमा छैनन् । स्टरलाइजेसन, डयुटी, आँखा जाँच्ने र अप्रेसन थिएटर र पुरुष, महिला स्पेसल वार्ड १२ वर्षदेखि बन्द छ । अप्रेसन थिएटरमा रहेको बत्ती, औजार र सरसामान लथालिंग छन् भने बेडको अवस्था पनि उस्तै छ ।"
१ हजार ५० भूकम्पपीडित थपिए,"जिल्लामा अनुदान सम्झौता भइसके पनि पुनर्निर्माण न्यून हुनुमा थोरै क्षेत्रफल तथा तला पास गरेका घरहरू धेरै रहँदा समस्या हुनु, पारिवारिक झगडाका कारण जग्गा रोक्का हुँदा नक्सापास नभई घर बन्न नसकेको, सहरी क्षेत्रमा भत्किएको भग्नावशेष हटाउन समस्या भई समस्या आएको गैडाले बताए । भूकम्पले क्षतिग्रस्त भनिएका घरहरूमा समेत केही लाभग्राही बसोबास गरिरहेको र केही अन्य स्थानमा बस्न योग्य घर रहेको हुँदा समेत पुनर्निर्माणमा उदासीन देखिएको जीएमएएलले जनाएको छ ।"
लागूऔषधसहित पक्राउ,"काठमाडौं (कास) प्रहरीले नागढुंगा चेक प्वाइन्टबाट लागूऔषधसहित बिहीबार ३ जनालाई पक्राउ गरेको छ । पक्राउ पर्नेमा चितवनका ३२ वर्षीय रुबिन थापा, सिन्धुपाल्चोकका २१ वर्षीय निरोज पराजुली र धादिङका २६ वर्षीय सञ्जीव परियार छन् । नागढुंगा चेक प्वाइन्टमा यात्रुका सामान चेकजाँच गर्ने क्रममा थापालाई लु२ख २१२१ नम्बरको बसबाट नुर्फिन, फेनारगन र डाइजेपामसहित पक्राउ गरिएको हो । पराजुली र परियारलाई भने ना५ख २१९० नम्बरको बसबाट पक्राउ गरिएको प्रहरीले जनाएको छ ।"
खागसहित दुई समातिए,काठमाडौं (कास) गैंडाको खागसहित प्रहरीले २ जनालाई पक्राउ गरेको छ । नयाँबजारमा बा७७प ७५४० नम्बरको मोटरसाइकल चेकजाँच गर्ने क्रममा दार्चुलाका ३४ वर्षीय प्रकाशसिंह धामी र बाजुराका १९ वर्षीय गगन बुढा पक्राउ परेका हुन् ।
पाँचऔंले र यार्सा बरामद,"ललितपुर (कास) महानगरीय प्रहरी परिसर र अपराध शाखा जावलाखेलबाट खटिएको टोलीले २ केजी पाँचऔंले र यार्सासहित बालकुमारीबाट एक जनालाई पक्राउ गरेको छ । पक्राउ पर्नेमा सिँजा गाउँपालिका ६, जुम्ला घर भई कोटेश्वर बस्दै आएका १८ वर्षीय दिलबहादुर बुढा छन् । यस्तै प्रहरीले बूढानीलकण्ठ १०, कपनबाट धादिङका ५१ वर्षीय पूर्णकुमार श्रेष्ठलाई ५ सय ग्राम यार्सासहित पक्राउ गरेको छ । विशेष सूचनाका आधारमा उनीहरूलाई पक्राउ गरिएको जावलाखेलका प्रहरी प्रवक्ता नरेन्द्र चन्दले जानकारी दिए ।"
गुन्डागर्दीमा संलग्न नियन्त्रणमा,"काठमाडौं (कास) गुन्डागर्दीमा संलग्न रहेको आरोपमा प्रहरीले ४ जनालाई पक्राउ गरेको छ । प्रहरी परिसर काठमाडौंले मनमैंजु बस्ने सुरेश डंगोल, गोगंबु बसपार्क बस्ने राजकुमार ढुंगाना, टोखा बस्ने रामकुमार घर्ती र भीमबहादुर थापालाई पक्राउ गरेको हो । प्रहरीका अनुसार होटल तथा रेस्टुरेन्ट व्यवसायीलाई विभिन्न डर, धम्की देखाई रकम असुल्ने काममा उनीहरू संलग्न रहेको भन्ने सूचनाका आधारमा पक्राउ गरिएको हो ।"
बाँच्न पुग्ने तलब देऊ,"न्यूनतम पारिश्रमिक दरमा पुनरावलोकन गर्दा प्रतिष्ठान सञ्चालन वा उद्योग व्यवसाय विस्तार, रोजगारी सिर्जना र श्रम बजारमा पर्ने प्रभावलाई पनि ध्यान दिनुपर्ने रोजगारदाताहरूको चासो जायज छ । बजार मूल्य, मुलुकको आर्थिकमौद्रिक स्थिति, उद्योगको क्षमता, तुलनात्मक ज्याला दर, न्यूनतम आधारभूत आवश्यकता र उत्पादकत्व स्थितिलाई हेरेरै तलबमान तोकिने हो । तर यो या त्यो कारण मात्र तेस्र्याएर पारिश्रमिक वृद्धिमा कसिकसाउ गर्नु हुँदैन । सिद्धान्तत: बजार र आपसी सौदाबाजीले श्रमिकमजदुरहरूको तलब तोकिन्छ । तर यस्तो सौदाबाजीमा मजदुरहरू तल पर्ने स्थिति आउनु हुँदैन । न्यूनतम जीवन यापन गर्न पुग्ने गरी पारिश्रमिक पाउनुपर्ने उनीहरूको अधिकार हो । बाँच्न पुग्ने तलबसुविधा र सामाजिक सुरक्षाको ग्यारेन्टीले श्रमिकहरूलाई कामप्रति उत्प्रेरित बनाउँछ, जसले उत्पादकत्व बढाउन मद्दत पुर्याउँछ । र, स्वदेशमै उचित पारिश्रमिक पाउने स्थिति बनेमा श्रमशक्ति विदेश पलायन भइराख्नुपर्दैन । यसले श्रम बजारमा देखिएको जनशक्ति अभावलाई न्यूनीकरण गर्छ । यसरी श्रमिकहरूलाई सम्मानजनक सुविधा दिनु रोजगारदाता मात्र होइन, राष्ट्रको पनि हितमा छ । श्रमिकहरूसँगको विद्यमान औद्योगिक सम्बन्ध नबिथोल्नकै लागि पनि रोजगारादाताले आफ्नो क्षमताले भ्याएसम्म पारिश्रमिक दिन कन्जुस्याइँ गर्न हुँदैन । तसर्थ, सबै पक्षले जित्ने बाटो एउटै हो श्रमिकहरू कामप्रति प्रतिबद्ध हुने र रोजगारदाताले उनीहरूलाई बाँच्न पुग्ने गरी सेवासुविधा उपलब्ध गराउने ।"
कूटनीति र गृहनीति,नेपालको निर्वाचित कम्युनिष्ट सरकारले पनि आफ्नो इतिहाससितै लोकतन्त्रको वास्तविकता बुझ्नुपर्छ । लोकतन्त्रमा निर्वाचनले राजनीतिक दलको लोकप्रियतासितै वैधानिकताको पुष्टि गर्छ भने निर्वाचन जितेका दलद्वारा गठित सरकारको सञ्चालन प्रक्रिया र जनउत्तरदायित्वकै आधारमा त्यसको मूल्यांकन गर्छ । यस कार्यलाई अंग्रेजीमा परफर्मेन्स लेजिटिमेसी भनिन्छ । सुशासन समृद्धिको सपना बाँड्दैमा आउँदैन । न भ्रष्टाचार विरुद्ध शून्य सहनशीलताको नाराले समृद्धि ल्याउँछ । कटु यथार्थ के भने कर्णप्रिय नाराले जनताको पेट भरिंँदैन । विप्रेषणको आम्दानीले अब आयात धान्न सकिँंदैन । सरकारको अनुत्पादक खर्च बढ्नु जनताको निम्ति प्रत्युत्पादक हुन्छ । यो कम्युनिष्ट सरकारको निम्ति अनुकरणीय उदाहरण पनि हुँदैन । यस वास्तविकताप्रतिको सचेतता त चिनियाँ कम्युनिष्ट पार्टीको मुख्यालयमा गएर समृद्धिमा राजनीतिक दलको भूमिका बारे प्रवचन दिने प्रधानमन्त्री ओलीमा हुनुु आवश्यक छ । तर शक्तिशाली नेतृत्वको दाबी गरेका कम्युनिष्ट पार्टीका अध्यक्ष ओलीले मुलुकमा सुशासनको प्रत्याभूतिसमेत दिन नसक्दा उनले चेतनशील समाजको विश्वास आर्जन गर्नसकेका छैनन् । सहजै जनविश्वास गुमाउँदै जाने अवस्थामा कूटनीतिक समर्थनभन्दा गृहनीति नै निर्वाचनमा महत्त्वपूर्ण मुद्दा हुने तथ्य बिर्सनु हुँदैन ।
गृहमन्त्रीको अधिनायकवादी अभिव्यक्ति,"नागरिक अधिकार हनन गर्ने सरकारले लगाएको यो लाञ्छना आफैमा अधिनायकवादी सोचको पराकाष्ठा हो । डा केसी पागल हुन्, उनको माग सबै हचुवा हो, मेडिकल माफियालाई यो देश दिनुपर्छ, जनताले सिटामोल, जीवनजल समेत खानबाट बञ्चित हुनुपर्छ, मेडिकल दलाल पुँजीपतिले राज्य दोहन गर्न पाउनुपर्छ, यात गरिब जनताले मेडिकल शिक्षाबाट बञ्चित हुनुपर्छ भन्ने हो भने आजै डा केसीलाई मानसिक अस्पताल लगियोस् । होइन भने तुरुन्तै ती माग पूरा गर्नुपर्यो । दिनेशजंग थापा सामाखुसी, काठमाडौं"
ईपीजी र खुला सीमा,"नेपालभारतबीचको सम्बन्ध कसरी परिभाषित गर्ने भन्ने विषयमा गठित प्रबुद्ध समूह अर्थात् ईपीजीको अन्तिम बैठक दुबै देशका लागि फलदायी भएको छ । यसपाली दुबै देशको समूहले अहिलेसम्म निकालेका निचोड आदानप्रदान गर्दै संयुक्त प्रतिवेदन तयार गर्न सफल भए । त्यसका लागि दुबै देशका प्रतिनिधिहरूलाई धन्यवाद दिनैपर्छ । जसमा सन् १९५० को सन्धि लगायत सिमानामा आउजाउ गर्नेहरूको रेकर्ड राख्नेसम्मका अवधारणा छन् । दिइएको २ वर्षको समयभित्रै ईपीजीले काम सम्पन्न गर्नु र भविष्यलाई हेरेर धेरै कुरामा नयाँ सम्बन्धको परिभाषा गर्नु यस समितिको सफलता हो । तर ईपीजीको सफलता तबमात्र देखिनेछ, जब दुबै देशले हार्दिकतासाथ संयुक्त प्रतिवेदन लागू गर्ने निर्णय गर्छन् । गोपाल देवकोटागौरीघाट, काठमाडौं"
सामाजिक क्रान्ति,"हुन त २०३९ सालमा बीपी कोइरालाको मृत्युपछि उनको किरिया नबसेर परिवारले त्यतिखेर ठ्ृलो क्रान्तिकारी कदम चालेको थियो । तर यो सामाजिक क्रान्तिलाई कसैले पनि पछ्याएको पाइएन । त्यतिखेरको समाज अहिलेको जस्तो थिएन । त्यसैले ओझेलमा पर्न गयो । पछिल्लो समय १३ दिनको मृत्यु संस्कार ५७ दिनमा झार्न धर्मगुरुहरूले पनि बहसको रूपमा चलाएका छन् । महिलाले श्रीमान्को स्वर्गेपछि गरिने परम्परालाई मैले पनि तोड्दै आफ्ृले सक्दो परिमार्जित गरेकी थिएँ, २०७३ कात्तिकमा उहाँ परलोक हुनुभएका बेला । एउटी महिलाले श्रीमान्को मृत्युपछि गरिने सबैखाले कर्म मैले आर्यघाटमा गई पूरा गरेर आएको थिएँ । त्यो पनि एउटा क्रान्तिकै पाटो थियो । अर्को कुरा बाबुआमा मर्दा पिण्ड दिन छोरा नै चाहिन्छ भन्ने भावनामा पनि परिवर्तन आइसकेको छ । यसैलाई मान्यता दिएर समाजलाई बढाउँदै लगेमा महिलापुरुषबीचको खाडल हुँदैन कि ? बिस्तारै अबको पुस्ताले सोचमा परिवर्तत गर्नुपर्छ र छोरीबाट गरिने अन्तिम संस्कारलाई पनि सामाजिक मान्यता दिनुपर्छ । सीता गौलीबालाजु१६, काठमाडौं"
अब त अति नै भयो,"आफ्ना छोराको वास्तविक हत्यारा पत्ता लगाइपाऊँ भनी गोरखा फुजेलका नन्दप्रसाद अधिकारी र पत्नी गङ्गामायाले सरकारसँग हारगुहार गरे । तर सरकारले उनीहरूको त्यो करुण पुकार सुनेन । बरु बलजफ्तले उनीहरूलाई आमरण अनशनबाट छुटाएर आफू पन्छनमात्र खोजिरहेको देखिन्छ । आमरण अनशनकै क्रममा पति नन्दप्रसादको मृत्यु भइसकेर पत्नी गङ्गामायाले पनि आमरण अनशन गर्दै त्यो मुद्दा अन्तर्राष्ट्रसम्म र संयुक्त राष्ट्र सङ्घसम्म पुगिसक्दा पनि गणतान्त्रिक भनिएको सरकार बेखबर जस्तै बनेको छ । अब सरकारले अरू कुरोभन्दा पनि गङ्गामायाको मृत्यु पर्खेर बसेको हो कि जस्तो लाग्न थालेको छ । सरकारलाई भन्दा पनि देख्ने, सुन्ने र भोग्ने हामी नागरिकलाई पो अब त अति नै भयो । यदि सरकारले यो मुद्दाको टुङ्गो लगाएर नन्दप्रसादका छोराको हत्यारा पत्ता लगाउन सक्दैन र हात उठाउँछ भने गङ्गामायाका अगाडि सक्दिनँ भनेर आत्मसमर्पण गरोस्, कि हत्यारा पत्ता लगाएर कम्तीमा गङ्गामाया अधिकारीको माग पूरा गरिदेओस् । सरकारले आफ्नो लोकतान्त्रिक चेहेरा देखाओस् र गंगामायालाई यस पीडाबाट मुक्ति देओस् । केशव अधिकारीगोकर्णेश्वर नपा३, काठमाडौं"
ढुंगा र पातभित्र जीवनको खोजी,"भनिन्छ, नागरिकमा कला, संस्कार, संस्कृति, भाषा, दर्शन, साहित्यको चेतना नहुँदा धनी देश पनि गरिब बन्ने गर्छन् । अहिले चित्रकलाको केन्द्रविन्दु ललितपुर बनिरहँदा अब सातै प्रदेशलाई सभ्य र समृद्ध बनाउन मौलिकता झल्काउने कलाकृति प्रबद्र्धन गर्नु अपरिहार्य देखिन्छ । डा भुवनेश्वर शर्माचन्द्रागिरि२, काठमाडौं"
"बाघ होइन, बाग दरबार नै हो","अहिले काठमाडौं महानगरपालिका रहेको भवन बनाउने सुरुवात बडामहाराज पृथ्वीनारायण शाहको भतिजा खलकले नै गरेका थिए । छिमेकी मुगल पाराले बनाइएको त्यो दरबार बगैँचा अर्थात् बागले घेरिएको थियो । ठूलो बगैँचा रहेको कारणले नै त्यो दरबारको नाम बाग दरबार भएको थियो । भीमसेन थापा शक्तिमा आएपछि चौतारिया कृष्ण शाह लगायतलाई यातना दिएर त्यो दरबार उनले खोसेका थिए । भीमसेन थापाले लिनुअघि नै त्यो दरबारको नाम बाग दरबार नै थियो । हो, पछि यसको विस्तार गरियो, अनि जग्गा थपियो । त्यहाँ बाघ पालिए होलान् । तर एकदुई जनाले यो लेखे, त्यो भने भनेको भरमा इतिहास बिगार्नुहुन्न । त्यसैगरी राष्ट्रिय विभूति बडाकाजी अमरसिंह थापा हुन् । बाग दरबार उनले बनाएको चाहिँ होइन । सायद भीमसेन थापाका पिता जनरल अमरसिंह थापाले बनाएको हुनसक्छ । इतिहासमा भएका बडाकाजी अमरसिंह गोर्खा सिरानचोकका र जनरल अमरसिंह गोर्खा बोर्लाङका थिए । प्रेमसिंह बस्न्यात बाँसबारी, काठमाडौं"
समृद्धिको रेलदर्शन,राष्ट्रवादको खपतका लागि बुद्ध नेपालमा जन्मिएका हुन् भन्ने नारा खुब बेचियो । अब समृद्धिको खपतका लागि पुष्पक विमान नेपालमै बनेको थियो भन्ने नारा लगाए भो । यी दुवै मामिलामा भारतले दाबी गर्नसक्ने सम्भावना पनि छ र त्यही निहुँमा यो नारालाई झन् उचाइमा लैजान सकिन्छ । समृद्धिको रेलदर्शनले नेपालीका लागि ल्याएको उपहार यत्ति हो ।
मृत्यु संस्कारमा परिष्कार,"गतवर्ष कमलमणि दीक्षितको मृत्युपछि उनकी छोरीले लेखे अनुसार दाजुहरूले दागबत्ती दिन घुम्दै गर्दा उनलाई पनि बुबालाई दागबत्ती दिन मन लाग्यो रे, तर आफ्ना दाजुहरूसँग भन्न सकिनछन् र सुटुक्क भाउजूसँग इच्छा जाहेर गरिछन् । भाउजूले दाजुहरूलाई भनिदिएपछि बल्ल पण्डितको अनुमतिमा बुबालाई दागबत्ती दिन पाइछन् । बाँचुन्जेल बाबुको सेवामा तल्लिन छोरीले मरेपछि उनैलाई दागबत्ती दिने अधिकारका लागि शिक्षित र सक्षम महिलासमेत कसरी खुम्चिन पुग्छन् भन्ने उदाहरणका रूपमा मैले उनलाई लिएकी थिएँ । आफूलाई असहज र अवैज्ञानिक लाग्ने परम्परा तोड्न व्यक्ति स्वयं नै अघि सर्नुपर्छ ।"
एआईजी दरबन्दीको औचित्य,"गृहमन्त्री रामबहादुर थापाले गल्ती सच्याउने प्रयत्न गरेका छन् । उनले सशस्त्रमा २ र नेपाल प्रहरीमा ३ (प्राविधिक बाहेक) एआईजीको दरबन्दी कायम गर्नुलाई सकारात्मक सुरुवात मान्न सकिन्छ । अब लामो करिअर प्लान र दीर्घकालीन योजना बन्छ या बन्दैन, हेर्न बाँकी छ ।"
बलियो रक्षापंक्तिविरुद्ध धारिलो आक्रमण,विश्वकपमा फ्रान्स र उरुग्वे तीनपल्ट भिडेका छन् । सन् १९६६ मा उरुग्वेले समूह चरणमा फ्रान्सलाई २१ ले हराएको थियो । त्यसयताका अरू दुई खेल गोलरहित बराबरी रहे । यी दुई टिमबीचका पछिल्ला दुई मैत्रीपूर्ण पनि गोलरहित बराबरी रहे । पाँच वर्षअगाडिको मोन्टेभिडियोमा भएको मैत्रीपूर्णमा उरुग्वे १० ले विजयी थियो ।
नेयमर र लुकाकुमा नजर,"दुईपल्टको विजेता दक्षिण अमेरिकी टिमले अन्तिम १६ मा युरोपेली च्याम्पियन पोर्चुगलको चुनौती पन्छाउँदा पनि गोडिनको भूमिका मुख्य थियो । उनले त्यस खेलमा पाँचपल्ट विश्वकै सर्वोत्कृष्ट खेलाडीको अवार्ड जितेका क्रिस्टियानो रोनाल्डोलाई कुनै मौका दिएका थिएनन् । स्पेनी क्लब एट्लेटिको म्याड्रिडका यी ३२ वर्षीय डिफेन्डरको नेतृत्वमा क्वाटरफाइनलमा केलियन एम्बाप्पे, एन्टोइन ग्रिजमन र ओलिभियर जिरुडलाई रोक्ने जिम्मेवारी हुनेछ ।"
रोनाल्डोको हल्ला र युभेन्ट्सको सेयर,रोनाल्डोले पोर्चुगलबाट सर्वाधिक १ सय ५४ खेल खेल्दै ८५ गोल गरेका छन् । उनी पोर्चुगलका सर्वाधिक गोल गर्ने खेलाडी पनि हुन् । रियलले २०१७ को च्याम्पियन्स लिग जित्दा रोनाल्डोले युभेन्ट्सविरूद्ध फाइनलमा दुई गोल गरेका थिए । रियलले मेको अन्तिममा लिभरपुललाई फाइनलमा हराएर लगातार तेस्रोपल्ट च्याम्पियन्स लिग जितेको थियो ।
आक्रामक बेल्जियमको सामना गर्दै ब्राजिल,ब्राजिल र बेल्जियमबीच अहिलेसम्म ४ खेल भएको छ । यसमध्ये पछिल्ला तीन खेलमा ब्राजिल लगातार विजयी छ । अन्तिमपल्ट सन् २००२ को विश्वकपमा ब्राजिलले बेल्जियमलाई अन्तिम १६ को चरणमा हराएको थियो । सन् १९६३ मा दुई टिमबीचको पहिलो खेल भने बेल्जियमले ५१ ले जितेको थियो ।
इतिहास,विश्वकपमा फ्रान्स र उरुग्वे तीनपल्ट भिडेका छन् । सन् १९६६ मा उरुग्वेले समूह चरणमा फ्रान्सलाई २१ ले हराएको थियो । त्यसयताका अरू दुई खेल गोलरहित बराबरी रहे । यी दुई टिमबीचका पछिल्ला दुई मैत्रीपूर्ण पनि गोलरहित बराबरी रहे । पाँच वर्षअगाडिको मोन्टेभिडियोमा भएको मैत्रीपूर्णमा उरुग्वे १० ले विजयी थियो ।
हतियारसहित पाँच पक्राउ,"पूर्णकुमारबाट कटुवा पेस्तोल, १० राउन्ड गोली र विस्फोटक पदार्थ फेला परेको प्रहरीले जनायो । उनीहरूले कुन प्रयोजनका लागि हतियार संकलन गरेको हो भन्ने अझै नखुलेको र अनुसन्धान भइरहेको डीएसपी मगरले बताए । हामी अनुसन्धानकै प्रक्रियामा छौं, उनले भने, मुद्दा चलाएर अनुसन्धान जारी राखेका छौं । ती हतियार द्वन्द्वका बेला प्रयोग भएको हुनसक्ने अनुमान गरिएको छ ।"
छाउगोठमा सामूहिक बलात्कार,युवाहरूले निर्मलालाई बाहिर पठाएर किशोरीमाथि सामूहिक बलात्कार गरेको पीडितले दिएको जाहेरीमा उल्लेख छ । पीडितको उपचार भइरहेको छ ।
लापरबाहीले जथाभाबी करेन्ट,"मंगलबारको घटनामा विद्युत् कार्यालयकै लापरबाही प्रमुख कारण रहेको स्थानीय भरतबहादुर खड्काले बताए । कार्यालयलाई पोल सार्न पटकपटक आग्रह गर्दा पनि सुनुवाइ नभएपछि आफैं सार्न बाध्य भएको उनले जनाए । स्थानीयका अनुसार कार्यालयका फिल्डमा खटिने कर्मचारीले नै आफैं पोल सार्न गाउँलेलाई भनेका थिए । विद्युत् कार्यालयले पोल सार्नेबारे कार्यालयलाई कुनै जानकारी नआएको दाबी गरेको छ । तर, कार्यालयको लापरबाहीका उदाहरण अहिले पनि थुप्रै देखिन्छन् । केआईसिंह गाउँपालिकाको लेकगडास्थित वडा कार्यालयअघि ट्रान्समिटरमा जडान गरिएको फ्युजतार अहिले पनि नाङ्गै छ । साना बालबालिकाले पनि छुन सक्ने भएकाले करेन्ट लाग्ने सम्भावना बढी रहेको स्थानीय टेकबहादुर रावलले बताए । पटकपटक फ्युज छोप्ने ढकन लगाइदिन आग्रह गरे पनि सुनुवाइ नभएको उनको भनाइ छ ।"
अलपत्र तीर्थयात्री नेपालगन्ज ल्याइए,विगतमा नेपाली कुक र गाइड हुँदा भाषा र रहनसहनका कारण सहज हुने गरेको एक तीर्थयात्रीले बताए । कैलाश परिक्रमा गर्दासमेत उनीहरूले अपेक्षित सहयोग पाउँदैनन् । यो वर्ष लेक लागेर र अन्य कारणले आठ तीर्थयात्रीको मृत्यु भइसकेको छ । भारतीय तीर्थयात्री मध्यवैशाखदेखि असोजसम्म कैलाश यात्रा गर्छन् । २०७२ को भूकम्पछि तीर्थयात्रीले हुम्ला भएर हिल्साको नाका प्रयोग बढाएका छन् ।
बाढीपीडित भन्छन् हाम्रो सरकार अझै आएन,"प्रदेशका १० वटै जिल्लाका आगजनी, बाढीपहिरो पीडितको पुन:स्थापनाका लागि सात करोड बजेट छुट्याइएको छ । केही दिनअघि बसेको प्रदेश मन्त्रिपरिषद् बैठकले आन्तरिक मामिला तथा कानुनमन्त्री नरेश भण्डारीको संयोजकत्वमा बाढीपहिरो समस्या समाधान उच्चस्तरीय समिति गठन गर्यो । मन्त्री भण्डारी समितिले अब ठोस कार्ययोजना बनाएर समस्या समाधान गर्ने दाबी गर्छन् । विनियोजित बजेटले मात्र पुग्दैन, स्रोतहरू जुटाएर पुन:स्थापना गर्छौं, उनी भन्छन्, सुर्खेतका बाढीपीडितको पुन:स्थापनालाई उच्च प्राथमिकतामा राखेर समितिले कार्ययोजना बनाउँछ ।"
जोखिममा खलंगा,"ठाडो भित्तामा भवनसंहिता तथा प्राविधिक डिजाइनबिना ४५ तले घर निर्माण गर्नु जोखिम निम्त्याउने अर्को कारण हो । नगरपालिका क्षेत्रभित्र नाली र ढलको उचित व्यवस्था छैन । यस्तो अवस्थामा यहाँ पहिरोको जोखिम टार्न स्थानीय सरकारले नभ्याउने र तत्काल माथिल्लो निकायले पहल नथाले ठूलो धनजन क्षति हुने भेरी नगरपालिकाका प्रमुख सीपी घर्तीले बताए । सडक विभाग, भवन तथा सहरी विकास विभागलगायत निकायले तत्काल उचित योजना तथा बजेट व्यवस्था गर्नुपर्ने उनको भनाइ छ ।"
भेलमा बग्दै बजेट,"प्राविधिकहरू गर्मी सिजनमा सडकको काम गर्नु उपयुक्त भए पनि बर्खामा गरिने काम दिगो नहुने बताउँछन् । गर्मी सिजनमा भएको पिच बलियो हुन्छ, इन्जिनियर अनुप थापाले भने, तर २४ घण्टाभित्र वर्षा भए त्यो बिग्रिहाल्छ । वर्षामा एक्साभेटर लगाएर भत्काइने सडक, ग्राभेल, नाली र सोलिङ उपयुक्त नहुने उनको भनाइ छ । भेलमा हुने विकासे काम आउँदो हिउँदसम्म पनि नटिक्ने प्राविधिक बताउँछन् । अनुगमन संयन्त्र अभाव र नियामक निकायको एकलौटीले कामको गुणस्तरभन्दा आर्थिक चलखेल बढी हुने खतरा बढेको उपभोक्ताहरूको प्रतिक्रिया छ । असारे विकासमा सम्बन्धित कार्यालयका प्राविधिक, जनप्रतिनिधि र अन्य नियामक निकायबीच पनि आर्थिक लेनदेन हुने गरेको उपभोक्ता र सरोकारवाला बताउँछन् । १० हजारको सामान लगेर लाखसम्मको बिल बनाउन आउँछन्, कुस्माका एक व्यवसायीले भने, अनि विकास कसरी दिगो हुन्छ ? उपभोक्ता समिति र ठेकेदारसँग प्राविधिक र स्थानीय तहका जनप्रतिनिधिले कामको गुणस्तरभन्दा कमिसनमा बार्गेनिङ गर्ने गुनासो आउने गरेका छन् ।"
१६ दिनमा १३ अर्बका तीन विमान भित्रिए,नेपालको हवाई कानुनले १५ वर्ष ननाघेको विमान खरिद गर्न छुट दिएको छ ।
चीनसँग व्यापार तथा पारवहन सम्झौता : कार्यविधि बनाउन टोली,"बैठकले तातोपानी नाका खुलाउन आवश्यक पूर्वाधार निर्माणको कामलाई अघि बढाउनेलगायतका निर्णय लिने उद्योग, वाणिज्य तथा आपूर्ति मन्त्रालयका सहसचिव रविशंकर सैंजुले जानकारी दिँदै भने, यो बैठकले नेपाल र चीनको व्यापारलाई सहज बनाउने विषयमा छलफल गर्नेछ ।"
स्वचालित बसको व्यावसायिक उत्पादन,"फ्रान्सका अर्को कम्पनी इजी माइल, अस्ट्रेलियाको इन्टेलीबस र दक्षिण कोरियाको केटी नामक कम्पनीले पनि चालकबिना चल्ने स्वचालित बस बनाएर परीक्षण गरिरहेका छन् । स्वचालित सवारीबारे अनुसन्धान गरेका विज्ञहरू निकट भविष्यमै स्वचालित कारभन्दा स्वचालित बसलाई मानिसले रुचाउने विचार राख्छन् । लिडस विश्वविद्यालयका यातायात अध्ययन संस्थानकी प्राध्यापक नतासा मेरट सार्वजनिक बस आधिकारिक निकायबाट निर्देशिन हुने र धेरै मानिसहरू हुने भएकाले प्रयोगकर्ताले प्रारम्भिक अवस्थामा चढ्न मन पराउने धारणा राख्छिन् । स्वचालित कारमा भने व्यक्ति एक्लै वा थोरै मात्रै हुन्छन् र यस्ता कारलाई सम्बन्धित निकायले निरीक्षण गरेका हुन्नन् । त्यसैले सुरुवाती अवस्थामा मानिसको विश्वास कम हुन्छ, उनी भन्छिन् ।"
तामाकोसीको सेयर संकलन मिति सरेको सर्यै,"आयोजनाबाट कम प्रभाव पर्ने दोलखाका ३२ वटा पूर्वसंरचनाअनुसारका गाविसलाई ग वर्गमा पारिएको छ । जिरी नगरपालिका पूरै र भीमेश्वर नगरपालिकाका बाँकी आठवटा वडाहरूलाई पनि ग वर्गमा पारिएका छन् । क वर्गको सेयर पाउने लाभान्वित जनसंख्या करिब ४ हजार ५ सय छन् । ख वर्गको सेयर पाउने करिब ८२ हजार छन् भने ग वर्गको सेयर पाउने जनसंख्या करिब १ लाख ९७ हजार छ । उक्त जनसंख्याको आधारमा १ अर्ब ५ करोड ९० लाख रुपैयाँलाई सेयर अनुपात मिलाउँदा क वर्गका लागि ३, ख वर्गका लागि १ दशमलव ४ र ग वर्गका लागि १ का दरले भागमा पर्ने गरी सेयर निष्कासन गरिनेछ ।"
स्थानीय मुद्रामा आईएफसी र एडीबीको ऋणपत्र : निष्कासनको टुंगो छैन अझै,"विगत लामो समयदेखि आईएफसी र एडीबीले यस्तो ऋणपत्र निष्कासनका लागि चासो देखाएका थिए । सुरुमा विशेषगरी जलविद्युत् आयोजनामा लगानी गर्न यस्तो ऋणपत्र निष्कासन गर्ने बताए पनि अहिले आएर स्वास्थ्य, शिक्षालगायत सेवामूलक क्षेत्रमा लगानी गर्न चाहेका छन् । यस्ता ऋणपत्र जारी गर्दा ठूला परियोजनाका लागि पुँजी संकलन हुने, लगानीकर्ताको जोखिम न्यूनीकरण हुने र प्राथमिकता प्राप्त क्षेत्रमा लगानी परिचालन गर्न सहयोग पुग्ने जनाइएको छ ।"
प्रविधिसँगै चुनौती बढयो,"वित्तीय क्षेत्रमा प्रविधिको प्रयोग बढेसँगै नियमन तथा सुपरिवेक्षणमा पनि चुनौती थपेको राष्ट्र बैंकका डेपुटी गभर्नर चिन्तामणि सिवाकोटीले बताए । प्रविधिको विकास राम्रो हो, उनले भने, बढ्दो प्राविधिक उन्नतिले जोखिम पनि बढाएको छ । यो नियमनका लागि राष्ट्र बैंकलाई पनि ठूलो चुनौती छ । प्रविधिको प्रयोगले वित्तीय क्षेत्रमा भित्र्याएको जोखिम पहिचान गरी प्रभावकारी रूपमा नियमन गर्न राष्ट्र बैंक लागिपरेको जनाउँदै उनले भने, यसका लागि रेगुलेटर निकायका नाताले हामीले के गर्नुपर्ने हो, यो सम्मेलनबाट आवश्यक सुझाव आओस् ।"
३६ अंकले बढ्यो नेप्से,"उक्त दिन लघुवित्त र बिमा समूहको परिसूचक क्रमश: ५५४ र ५४३ प्रतिशतले बढे । यसैगरी बैंकिङ, होटल, विकास बैंक, जलविद्युत्लगायत समूहले पनि लघुवित्त र बिमा समूहलाई नै पच्छयाए । तर, उत्पादन तथा प्रशोधन समूहको परिसूचक १६३ प्रतिशतले घटयो ।"
आईएस नेता मारिए,यसअघि उनी सन् २०१७ को सेम्टेम्बरमा एक भिडियो सन्देशमार्फत देखा परेका थिए । इस्लामिक स्टेटका उच्च नेतृत्वले आफ्ना व्यक्तिगत विवरणहरू गोप्य राख्ने गर्छन् । हुदायफह सन् २००० मा इराकी सहर समर्रामा भएको विश्वास गरिन्छ ।
बेलायतमा नोभिचोक आक्रमण: रूसले जवाफ दिनुपर्छ,आक्रमणपछि श्वासप्रश्वासमा समेत असर गर्नुका साथै मानिसमा पक्षाघातसम्म हुन्छ । उक्त ग्यास सुईमार्फत शरीरमा दिँदा वा निल्दा निकै छिटो असर गर्छ । गत मार्च १० मा अमेसबरीबाट १६ किलोमिटर टाढा पर्ने सालिसबरीमा रूसी पूर्व जासुस सर्गेई स्क्रिपाल र उनकी छोरी युलियामाथि नोभिचोकले आक्रमण गरिएको थियो । आक्रमणलगत्तै अस्पताल पुर्याइए पनि युलिया एक महिनामा निको भए पनि स्क्रिपाल ठीक हुन दुई महिना लागेको थियो ।
गुफामा फसेकाको उद्धार भएन,"फुटबल खेलेर फर्कने क्रममा गुफा घुम्न गएका किशोर र उनीहरूका फुटबल प्रशिक्षक ११ दिनअघिको भीषण वर्षापछिको बाढीसँगै सम्पर्कविहीन भएका थिए । सुरक्षाकर्मीहरूले उनीहरूलाई सोमबार राति गुफाको प्रवेशद्वारबाट करिब ५ किलोमिटर भित्रको अग्लो स्थानमा बसेको भेटेका थिए । त्यसलगत्तै सुरक्षाकर्मीले उनीहरूलाई पिउने पानी, खाना तथा ओड्ने कपडाको व्यवस्था गरेका थिए । उनीहरूले किशारले परिवारसँग कुराकानी गर्ने व्यवस्था मिलाउन तार टाँग्न लागिएको समेत जनाएका छन् । सेनाले पानीको सतह घट्न महिनौं लाग्न सक्ने जनाएको छ । पानी बढ्दै जाँदा फसेकाहरूलाई ४ महिना पुग्ने पानी तथा खानेकुरा आपूर्ति गर्ने प्रयास गरिरहेको जनाएको छ । फसेकाहरूको उद्धार गर्न लागिएको खबरसँगै नजिकैको क्षेत्रमा उनीहरूका परिवारका सदस्य तथा आफन्तको भीड लागेको छ ।"
मुहारचित्रले प्रसिद्धि,"पोट्रेट बनाउँदाजति आनन्द अन्य विधाका चित्र कोर्दा नहुने उनले बताए । रुखबिरुवा, हिमाल त जस्तो बनाए पनि हुन्छ, उनले भने, पोट्ेरटमा मनलाग्दी गर्न पाइँदैन । फेरि, जस्ताको तस्तै उतार्नु पनि भएन । चित्रकारले आफ्नोपन दिन सक्नुपर्छ । म तस्बिर हेरेर पोट्रेट बनाउँदिनँ । मान्छेको लुक्स याद गर्छु अनि उसलाई कुन कोणबाट राम्रो देखिन्छ भन्ने पहिल्याउँछु । अनि, त्यहीअनुसार चित्र कोर्छु ।"
छैटौं नेपाल फोटो प्रतियोगिता: नरेन्द्रको फोटो सर्वोत्कृष्ट,"भारतका वरिष्ठ फोटो पत्रकार पाब्लो बारथोलोमिओ, वरिष्ठ पत्रकार प्रतीक प्रधान, वरिष्ठ फोटो पत्रकार चन्द्रशेखर कार्की, वरिष्ठ फोटोग्राफर मणि लामा, काठमाडांै विश्वविद्यालय स्कुल अफ आर्टका कार्यक्रम संयोजक सुजन चित्रकार र एएफपीका फोटो पत्रकार प्रकाश माथेमा निर्णायकमण्डलमा रहेका थिए । प्रत्येक विधाका पहिलो, दोस्रो र तेस्रो हुनेले क्रमश: ३०, २० र १० हजार रुपैयाँ प्राप्त गरे । प्रतियोगितामा छनोटमा परेका १ सय ४० फोटाहरू साउन १५ देखि २१ सम्म नेपाल आर्ट काउन्सिल, बबरमहलमा प्रदर्शनीमा राखिने पीजे क्लबका अध्यक्ष विकास कार्कीले जनाए ।"
झमक लागिन् ३८,"१ नं प्रदेशका सभामुख प्रदीप भण्डारीले झमक अमूल्य निधि रहेकाले राज्यले विशेष चासो दिन जरुरी रहेको औँल्याए । प्रमुख जिल्ला अधिकारी मनोहरप्रसाद खनाल, झमक घिमिरे साहित्य कला प्रतिष्ठानका अध्यक्ष गोपाल गुरागार्इं र सचिव जनार्दन घिमिरे, सगरमाथा आरोही सञ्चारकर्मी देउराली चाम्लिङ, सुनसरीका स्रष्टा ओम कोइरालालगायतले झमकको व्यक्तित्वकृतित्वबारे बोलेका थिए ।"
पाइरेसी रोक्न फोपी एप,"टेक्नोलजीले एपमार्फत सिर्जना चोरी पूर्ण निषेध हुने विश्वास लिएको छ । यसमा नयाँ तथा पुराना नेपाली फिल्म, गीत, सिरिज, पुस्तक, पोडकास्टलगायत अन्य मनोरञ्जनात्मक सामग्री एकै ठाउँमा हेर्न र सुन्न सकिन्छ । ती सामग्री किन्न सकिन्छ । सर्जकलाई आर्थिक लाभ हुनेछ । सबै मिडिया सामग्री टुजीमा समेत डाउनलोड गर्न सकिने बताइएको छ ।"
राष्ट्रिय गीतको सँगालो,कार्यक्रममा सबैजसो वक्ताहरूले देश विसंगतिमा चुर्लुम्म डुबिरहेका बेला राष्ट्रिय भावका गीतको महत्त्व झन् बढेको बताएका थिए ।
इनिस्टा युगको अन्त्य,:
केपपका गे आइडल,तस्बिरहरू : एजेन्सी
सञ्जु का सात तथ्य,"७) सञ्जु को सुटिङमा कहिल्यै सञ्जय दत्त उपस्थित भएनन् । हिरानीले बोलाएनन् पनि । फिल्म तयार भएपछि पनि हिरानीलाई डर थियो, कतै सञ्जयलाई मन नपरेर गाली गर्ने त होइन । तर प्रिमियरमा त सञ्जयलाई देखाउनु परिहाल्यो । सञ्जयको छेवैमा थिए हिरानी । उनी पर्दामा भन्दा सञ्जयको रियाक्सन हेरिरहन्थे । फिल्म सकियो । सञ्जयले रुँदै हिरानी र रणवीरलाई अंकमाल गरे । हिरानीलाई लागेछ, ठूलो तनावबाट मुक्ति पाइयो । एजेन्सी"
विश्वकप २०१८: खुसी नै खुसी,"विश्वकप फुटबल आयोजना गर्नुपर्छ र त्यहाँकै टिमले जितिरहनुपर्छ, त्यसले कस्तो उत्साहको माहोल तयार पार्छ, त्यो अहिले रुसमा मस्तसँग हेर्न पाइन्छ । रुस धेरै लामो समयपछि विश्वकपको क्वाटरफाइनल पुगेको छ । यो त्यही टिमले हात पारेको उपलब्धि हो, जसबारे सुरुमा भनिएको थियो, यो प्रतियोगिताकै सबैभन्दा खराब टिम हो । त्यसैले त फिफा वरीयतामा पनि यो पुछारमै छ । अब यही टिमले सबै आलोचकलाई गलत सावित गरेका छन् । यस्तोमा रुसी जनताको खुसी हेरिनसक्नु छ । पश्चिमेली मिडियाले पनि मानेको छ, अचेल रुसमा खुसी नै खुसी मात्र पाइन्छ । रुसले विश्वकप जित्ने छ, छैन, त्यो अर्को प्रश्न भयो, तर रुसमा त अहिले विश्वकप जिते जस्तै खुसीको उन्माद पाइन्छ ।"
विश्वकप २०१८: फेरि पुरानै वर्चस्व,"विश्व फुटबलमा युरोप र दक्षिण अमेरिकालाई त्यसै महाशक्ति हुन् भनिएको होइन । विश्वकपका पुराना संस्करण पल्टाउनुपर्छ, यो तथ्य प्रमाणित देखिन्छ । अहिलेको विश्वकपले त्यसलाई फेरि पुष्टि गरेको छ । लिग चरणसँगै अब विश्वकप अन्तिम आठमा प्रवेश गरेको छ र यसमा खालि यिनै युरोपेली तथा दक्षिण अमेरिकी टिम मात्र बाँकी छन् । अन्तिम १६ मा जापान एउटा थियो, त्यो पनि पराजित भइहाल्यो । कुनै पनि अफ्रिकी टिम त त्यो चरणसम्म पनि पुग्न सकेन । त्यसैले पनि जति पनि अफ्रिकी प्रशिक्षक विश्वकपमा आएका थिए, ती सबैको एउटै निचोड थियो, उनीहरूले तय गर्नु पर्ने बाटो अझै धेरै लामो पो छ ।"
एचटीसी: संकटमा भविष्य,"तर २० वर्ष लामो इतिहास भएको कम्पनी यसै नामेट हुने अवस्थामा पुग्छ भन्नु पनि मूर्खता हुनेछ किनकि अहिले संसारसँग नोकियाको उदाहरण पनि छ । नोकियाले जसरी नामेट हुन लागेको आफ्नो अस्तित्वलाई पुन: उजागर गर्ने प्रयास गरेको छ, यो मोडल एचटीसीजस्ता संघर्षरत कम्पनीहरूलाई पनि पाठ बन्न सक्छ । एजेन्सीको सहयोगमा"
इन्स्टा लाइटको परीक्षण,कम स्पिडका इन्टरनेट चल्ने र मझौला मूल्यका स्मार्टफोन प्रयोग गर्ने प्रयोगकर्तालाई आफूप्रति आकर्षित गर्न यस्ता लाइट एपहरू सार्वजनिक हुँदै आएका छन् । अहिले पनि संसारभरका करोडौं मानिस कम स्पिडको इन्टरनेट प्रयोग गर्छन् ।
म्याप सुधार्दै एप्पल,यसलाई सुधार्ने काम सुरुमा अमेरिकाबाट सुरु गर्ने कम्पनीको योजना छ । विस्तारै यसलाई अन्य सहर र देशमा फैलाउने कम्पनीले जनाएको छ । स्थापना भएको वर्षौंसम्म पनि एप्पल म्याप गुगल म्यापको प्रतिस्पर्धी बन्न सकेको छैन ।
वर्षौंपछि मिल्यो विवाद,"पछिल्लो साता अमेरिकी अदालतले दुवै कम्पनीबीचको मुद्दा सहमतिमा टुंगिएको जनाएको छ । तर, सहमतिबापत सामसुङले एप्पललाई कति रकम तिर्यो भन्ने खुलाइएको छैन । यो सहमतिले केही वर्षयता सधैं चर्चामा रहने डिजाइन चोरीको आरोपप्रत्यारोपको भने अन्त्य गरेको छ ।"

शीर्षक,विवरण
चिकित्सा विधेयक फेरि,चिकित्सा शिक्षा आयोगले २०७३ वैशाख अन्तिम साता विधेयकको मस्यौदा सरकारलाई बुझाएको थियो । माथेमा कार्यदलले दिएको प्रतिवेदनका आधारमा डा भगवान कोइराला संयोजक रहेको आयोगले विधेयक मस्यौदा तयार गरेको हो ।
केसीलाई एयरलिफ्टबाट काठमाडौं लैजाने तयारी,"चिकित्सकका अनुसार डाकेसीको मुटुको चाल बढ्नुका साथै रोगसँग लड्ने क्षमता कमजोर बन्दै गइरहेको छ । त्यस्तै मांसपेशी सुनिने, रिंगटा लाग्ने, छातीको बीच भागमा दुखाइ बढ्ने, वाकवाकी लाग्ने, पेट दुख्ने, रगतमा सेतो रक्तकोषिका क्रमिक रूपमा घटदै जाने, पिसाब नहुने समस्या देखिएको छ । स्वास्थ्य जटिल बन्दै गए पनि केसीले सामान्य ग्लुकोज र आवश्यक औषधि लिन मानेका छैनन् । यसअघि केसीको उपचारका लागि स्वास्थ्य मन्त्रालयले विशेषज्ञ चिकित्सकको टोली जुम्ला पठाएको थियो । तर, केसीले उनीहरूबाट उपचार सेवा नलिने जनाएपछि टोली फर्किएको थियो । कर्णाली स्वास्थ्य विज्ञान प्रतिष्ठानका चिकित्सक सक्षम भएकाले उनीहरूले नै आफ्नो उपचार गर्ने केसीले बताएका छन् ।"
मौद्रिक नीति सार्वजनिक: ब्याजदर घट्न सक्ने,वाणिज्य बैंकहरूले आफ्नो कुल कर्जाको न्यूनतम २५ प्रतिशत प्राथमिकताप्राप्त क्षेत्रमा प्रवाह गर्नुपर्ने व्यवस्थालाई परिमार्जन गरी कृषि क्षेत्रमा न्यूनतम १० प्रतिशत र ऊर्जा तथा पर्यटन क्षेत्रमा न्यूनतम १५ प्रतिशत कर्जा प्रवाह गर्नुपर्ने व्यवस्था गरिएको छ । यसैगरी तोकिएका प्राथमिकता प्राप्त क्षेत्रहरूमा सहुलियतपूर्ण कर्जा उपलब्ध होस् भन्ने उद्देश्यले व्यवस्था गरिएको पुनर्कर्जा कोषको सीमा ३५ अर्ब पुर्याइने राष्ट्र बैंकले जनाएको छ ।
छुवाछूतमा कुटपिट गर्नेलाई जेल,"इलाका प्रहरी कार्यालयमा उजुरी दिएपछि छुवाछूतको घटना अदालतसम्म पुगेको थियो । प्रहरीमा मुद्दा पुगेपछि मिल्न गाउँलेले दबाब दिए । पीडक कमलाका श्रीमान्ले डीएसपी बोलेको भन्दै मोबाइलमा फोन गरेर विश्वकर्मा परिवारलाई मिलापत्र गर्न धम्कीपूर्ण आग्रह गरे । विश्वकर्मा समाजका अध्यक्ष मीन रहपालले छुवाछूतको मुद्दामा प्रहरीप्रशासनको असहयोग हुने गरेको दुखेसो सुनाए । उनले बुद्धमायामनीषाकै मुद्दामा प्रहरीले पीडकसँग कुटपिट हो, छुवाछूत होइन भनेर इन्कारी बयान दर्ज गरेको उदाहरण दिए ।"
उत्तरपुस्तिका च्यातियो,"यस वर्ष कानुन पढ्न ६ हजार ५ सय १० जना विद्यार्थी प्रवेश परीक्षामा सहभागी भएका थिए । कोटाअनुसार ३ हजार ८ सय विद्यार्थी मात्रै भर्ना हुन पाउँछन् । नेपाल ल क्याम्पससहित देशभरका कानुन पढाइ हुने ७ क्याम्पसमा कोटा तोकिएको छ । ल क्याम्पसमा एक शैक्षिक सत्रमा ८ सय र अन्य ६ क्याम्पसमा ५५ सयका दरले विद्यार्थी कोटा निर्धारण गरिएको छ । ल क्याम्पसमा पनि सुरुमा ५ सय नै कोटा तोकिएकामा विद्यार्थी संगठनको दबाबमा ८ सय पुर्याइएको थियो । विद्यार्थीमध्ये कोही कोटा लागू गरेर पढाइ व्यवस्थित र गुणस्तरीय बनाउनुपर्ने, कोही लागू गर्न नहुने पक्षमा छन् । डिन प्रशासन र क्याम्पस प्रशासन दोहोरो चपेटामा पर्दा पठनपाठनसमेत प्रभावित हुने गरेको छ ।"
नेपालचीन दोस्रो परामर्श बैठक: प्रोटोकलमा सहमति जुट्दै,प्रोटोकलमा हस्ताक्षरपछि नेपालले भारतको भूमिबिना नै समुद्रसम्म पहुँच पाउनेछ । चीनले प्रयोग गर्न सुविधा दिएका बन्दरगाहबाट नेपालले तेस्रो मुलुकसँग व्यापार गर्न पाउने भएकाले आपूर्ति व्यवस्थामा भारतमाथि निर्भर रहनुपर्ने अवस्था अन्त्य हुनेछ । ओली पहिलोपटक प्रधानमन्त्रीका रुपमा चीन जाँदा सन् २०१६ मार्चमा व्यापार तथा पारवहन सम्झौता गर्न प्रारम्भिक सहमतिमा हस्ताक्षर भएको थियो । यसलाई प्रोटोकलका रुपमा अन्तिम टुंगो लगाउन नेपालचीन परामर्श बैठक बसेको हो । बैठकमा भाग लिनुअघि गत सोमबार नेपाली प्रतिनिधिमण्डलले बेइजिङ नजिकैको थिआनचिन बन्दरगाह अवलोकन भ्रमण पनि गरेको थियो । दुई देशबीच व्यापार तथा पारवहन सन्धिपछि चीनले नेपाललाई उपयोग गर्न दिने विभिन्न बन्दरगाहमध्ये थिआनचिन पनि एउटा हो । यो बन्दरगाहबाट स्थलमार्ग भएर नेपाल पुग्न क्वाङचौ बन्दरगाहकै जतिको दूरी पर्छ भने साङहाईबाट केही नजिक पर्छ ।
केसीसँग काठमाडौं नआई वार्ता हुँदैन,"एक घण्टा स्वास्थ्य संस्था बन्दकेसीको आन्दोलनमा सघाउन बुधबार देशभरका स्वास्थ्य संस्थामा चिकित्सकले एक घण्टा सेवा बन्द गरे । चिकित्सा शिक्षा र सेवासँग सम्बन्धित जायज मागप्रति समर्थन जनाउँदै उनीहरूले चिकित्सक संघको आह्वानमा एक घण्टा काम रोकेका हुन् । मुलुकभरिकै चिकित्सकले बुधबार एक घण्टा काम ठप्प पारेर आफ्नो अनुकूलता अनुसार विरोध प्रदर्शन गरेका छन्, संघ अध्यक्ष श्रेष्ठले भने, हामी सरकारको निर्णय पर्खंदै छौं, समाधानको पहल नभए इमर्जेन्सीबाहेकका सबै सेवा बन्द गर्ने स्थिति आउन सक्छ । केसीको जीवनरक्षाका लागि संघले दलका शीर्ष नेताहरूलाई भेटी अपिलसमेत गरिरहेको छ । बुधबार संघका पदाधिकारीले नयाँ शक्ति पार्टीका संयोजक डा बाबुराम भट्टराईलाई भेटे । उनीहरूले नेकपा अध्यक्ष पुष्पकमल दाहाल तथा नेताहरू माधव नेपाल, झलनाथ खनाल, नारायणकाजी श्रेष्ठ, कांग्रेस सभापति शेरबहादुर देउवा, नेमकिपा अध्यक्ष नारायणमान बिजुक्छेलगायतलाई पनि भेट्ने बताएका छन् ।"
क्षतिपूर्तिका कारण निर्माण प्रभावित,"तोकिएको समयभन्दा अगावै निर्माण सम्पन्न गर्ने निर्माण कम्पनीले १० प्रतिशत बोनस पाउने व्यवस्था गरिएको छ भने तोकिएको समयमा काम नसक्ने कम्पनीले १० प्रतिशत हर्जाना बेहोर्नुपर्ने व्यवस्था गरिएको छ । आयोजनाले साईट क्याम्प तथा निर्माण सामग्री प्रयोगशालासमेत स्थापना गरी काम गरिरहेको छ । दुई दर्जन भन्दावढी मेसिन प्रयोगगरी सिन्धुलीको खट्टार, धमिले र मकवानपुरको बागमती गाउपालिकामा सडक चौडा पार्ने काम धमाधम भइरहेको छ । सडकको पश्चिमी खण्डको सिन्धुलीमा ६६ र मकवानपुरमा ४८ किलोमिटर पर्छ । सडक निर्माण गर्न करिब ९ हजार रुख कटान गर्नु पर्ने हुन्छ । तीमध्ये हेटौडासिन्धु्ली क्षेत्रमा ४ हजार ३ सय रुख कटान भइसकेका छन भने र सिन्धुलीधरान क्षेत्रमा ५ हजार ७ सय रुख कटान गर्नुपर्ने छ ।"
सवारी र इन्धनमा मात्रै २८ करोड,"चालुतर्फ विनियोजित रकम मन्त्रालय तथा कार्यालय प्रयोजनका लागि खर्च हुन्छ भने पुँजीगततर्फको रकम विकास निर्माणतर्फको अध्ययन, अनुसन्धान, सम्भाव्यता अध्ययन, डीपीआरलगायत कामका लागि खर्च हुन्छ । अन्य इन्धनको शीर्षकमा विनियोजत रकम मन्त्रालयमा चिया पकाउन प्रयोग हुने ग्यासलगायत जेनेरेटर, इन्भर्टर आदिमा खर्च हुने आर्थिक मामिला तथा योजना मन्त्रालयका बजेट शाखा प्रमुख विष्णुहरि रेग्मीले जनाए ।"
अन्तिम किस्ता रोकिएपछि पीडित अलमलमा,जिल्लामा सर्वेक्षण गरी भूकम्प पीडित पहिचान भएका कुल ७६ हजार २ सय ६१ घरधुरी मध्ये ९९ प्रतिशतले सम्झौता गरी पहिलो किस्ता रकम लिइसकेका छन् । त्यसमध्ये ५३ प्रतिशत (५१ हजार ४ सय ६९) ले दोस्रो किस्ता र ४० प्रतिशतले तेस्रो किस्ता भुक्तानी लिइसकेका छन् । जिल्लामा अझै २३ हजार ५ सय ६१ गुनासो दर्ता भई १६ हजार ५ सय ७७ घरधुरी थपिएका छन् ।
ढुंगागिट्टी ठेक्कामा लाखौं अनियमितता,"गोदावरीकी उपमेयर अधिकारी भन्छिन्, मापदण्डविपरित सञ्चालित खानी सञ्चालकलाई कारबाहीको तयारीमा छौं ।"
इन्फ्लुएन्जा सम्मेलन सुरु,"विश्व स्वास्थ्य संगठन र स्वास्थ्य मन्त्रालयको सहकार्यमा आयोजित सम्मेलन तीन दिन चल्नेछ । सम्मेलनमा इन्फ्लुएन्जा भाइरसले विश्वमा पारेको प्रभाव, यसले निम्त्याउने जोखिम तथा समाधानको विषय, प्रयोगशाला निगरानी र खोपको प्रयोगमाथि पनि बृहत् छलफल चलाइने आयोजकले जानकारी दिए । कार्यक्रमको उद्घाटन गर्दै उपप्रधान तथा स्वास्थ्य मन्त्री उपेन्द्र यादवले नेपालले इन्फ्लुएन्जाको समस्यालाई गम्भीर रूपमा हेरेको बताए । यसलाई प्राथमिकतामा राखेर स्वास्थ्य क्षेत्रलाई अघि बढाउने उनले प्रतिबद्धता जनाए । मौसमी ज्वरोसँगै रुघाखोकी लागेपछि सास फेर्न गाह्रो हुने समस्या इन्फ्लुएन्जा पनि हो ।"
यौन हिंसामा बालिका र अशक्त,"समाज, परिवारका सदस्यहरूमा नैतिक आचरण, सदाचारमा ह्रास आएको छ, उनले भनिन् गम्भीर अपराधमा संलग्न व्यक्ति राजनीतिक आडमा कानुनी दायरामा आउन नसकेकै कारण समाजमा अपराध मौलाएको हो । महिला, बालबालिका माथि हुने हिंसामा परिवारका सदस्यहरूले ढाकछोप गर्ने गरेको समेत उनले बताइन् ।"
बेहोस भएर मृत्यु,काठमाडौं (कास) बेहोस भई एक पुरुषको बुधबार मृत्यु भएको छ । तारकेश्वर नगरपालिका काभ्रेस्थलीका ४० वर्षीय दिनेश विक नजिकैको खोलामा बेहोस भेटिएका थिए । उपचारका क्रममा अस्पताल पठाइएपछि उनको मृत्यु भएको प्रहरीले जनाएको छ ।
दुर्घटनामा ज्यान गयो,काठमाडौं (कास) बसले स्कुटरलाई ठक्कर दिँदा एक महिलाको मृत्यु भएको छ भने एक बालिका घाइते भएकी छन् । ललितपुरको थसिखेलमा बा१ख ९२५४ नम्बरको बसले बा५७प ५६४७ नम्बरको स्कुटरलाई मंगलबार ठक्कर दिएपछि स्कुटर चलाइरहेकी ३८ वर्षीया सुनीता कार्कीको मृत्यु भएको हो । खोटाङ घर भई ललितपुर बस्दै आएकी कार्कीको स्कुटरपछाडि बसेकी १२ वर्षीया छोरी समृद्धि कार्की घाइते भएकीले उनको उपचार भइरहेको छ । फरार चालकको खोजी भइरहेको प्रहरीले बताएको छ ।
लागूऔषधसहित नियन्त्रणमा,काठमाडौं (कास) प्रहरीले लागूऔषध गाँजासहित सिन्धुलीका शंकर तामाङलाई पक्राउ गरेको छ । महानगरीय प्रहरी वृत्त ठिमीको टोलीले ४७ वर्षीय तामाङलाई सोही स्थानबाट गाँजासहित पक्राउ गरेको हो ।
स्वास्थ्य सेवामा खेलबाड,"सरकारले स्वास्थ्यकर्मीको समस्यालाई बेवास्ता गरिरहनु हुँदैन । जतिसक्दो छिटो तलब निकासा गरेर उनीहरूको माग सम्बोधन गर्नुपर्छ । जाजरकोटकै जस्तो समस्या अन्य जिल्लाका स्वास्थ्यकर्मीहरूले पनि भोगिरहेका हुन सक्छन् । तलबै नपाएर स्वास्थ्यकर्मी आन्दोलनमा उत्रनुपर्ने स्थिति जाजरकोटमै र अन्य जिल्लामा पनि नदोहोरिनतर्फ सरकार सजग हुनुपर्छ । बरु प्रक्रियागत जटिलता भए पुनरावलोकन गरेर छिटोछरितो बनाउनुपर्छ । संविधान र कानुनबमोजिम २०७४ भदौ ११ को निर्णयबाट स्वास्थ्य संस्था हस्तान्तरण गरिए पनि धेरै स्थानीय तहले त्यसका लागि आवश्यक नीतिनियम बनाइसकेका छैनन् । स्पष्ट मार्गनिर्देशन अभावले स्थानीय सरकारहरूमा अन्योल छ । यो संक्रमणकालीन चरणमा केन्द्र सरकारबाट पर्याप्त सहजीकरण पनि हुनुपर्छ र आपसी समन्वय पनि गरिनुपर्छ । कर्मचारीले तलबभत्ता पाउने विषय होस् वा नागरिकले सेवा, शासकीय व्यवस्था परिवर्तनकै कारण प्रभावित हुने स्थिति आउनु हुँदैन । किनभने, यसले संघीय शासन प्रणालीप्रति आम नागरिकमा वितृष्णा पैदा गर्न सक्छ ।"
ईपीजी सहमतिको अन्तर्य,"निष्कर्ष १९५० को सन्धि लगायत अन्य असमान सन्धि, सम्झौता तथा सहमतिहरूको पुनरावलोकन गरी नेपालको राष्ट्रिय हित अनुरूप भारतसंँग नयाँ सन्धि तथा सम्झौता गर्ने प्रस्ताव नेपालको हो । अहिले नेपालको उक्त प्रस्तावप्रति राष्ट्रिय तथा क्षेत्रीय राजनीतिक, कूटनीतिक, भूराजनीतिक कारणले भारत सकारात्मक तथा लचक भएको छ । हालसम्मका सन्धि, सम्झौता तथा सहमति पुनरावलोकन गर्न भारत सहमत तथा नेपालसंँगको कूटनीतिक सम्बन्धको दृष्टिले भारत प्रतिरक्षात्मक भएको कारणले अहिले अनुकूल कूटनीतिक परिवेश सिर्जना भएको छ । त्यसैले गम्भीर र सघन गृहकार्य गरी एक्काइसौं शताव्दी र नेपाली जनताको भावना अनुरूप पारस्परिक हित र लाभको आधारमा नयाँ सन्धि तथा सम्झौताहरू गर्न नेपाल सरकारले निर्णायक पहल गर्नुपर्छ । वास्तवमा अहिले केवल द्विपक्षीय सन्धिसहमतिहरूको पुनरावलोकन, परिमार्जन र संशोधनमात्रै होइन, नेपालभारत सम्बन्धलाई नै परिवर्तित राजनीतिक, कूटनीतिक, सामरिक, आर्थिक परिवेशमा पुन: परिभाषित गरी दुई सार्वभौमसत्ता सम्पन्न देशहरूबीच समानता र सहअस्तित्वको आधारमा सम्बन्ध स्थापित गर्ने उपयुक्त र दुर्लभ अवसर नेपाललाई आएको छ । के नेपाल सरकारले यस्तो दुर्लभ अवसरको उपयोग गर्न सक्ला ? ट्वीटर :"
बौद्धको सडकमा सरकारको अनुहार,"गृहमन्त्री काम नगर्ने ठेकेदारलाई कडा कारबाही गर्ने कुरा गरिरहेका छन् भने उनलाई काउन्टर दिँदै भौतिक निर्माण मन्त्री रघुवीर महासेठ उल्टै ठेकेदारको पक्षमा बोलिरहेका छन् । यो कस्तो विडम्बना ? जे होस्, कागजमा मात्र विकास र समृद्धि ल्याउने हो भने ठिकै छ । होइन, धरातलमै ल्याउने हो भने कमसेकम एकपटक प्रधानमन्त्री ओलीले बौद्धको सडक हेरी निर्देशन दिनु आवश्यक छ । अन्यथा ओलीको पानीजहाज त्यही बौद्धको सडकमा भने सरर चल्नेछ । त्यो दिनको प्रतीक्षा गरौं कि ? गोपाल देवकोटाचावहिल, काठमाडौं"
"दम्भ होइन, धैर्य देखाऊ","डा केसीको स्वार्थ जनता हो । जनताका लागि सुलभ र सहज स्वास्थ्यसेवा उपलब्ध हुनुपर्ने उनको चाहना हो । सरकारको स्वार्थ अलग छ । जनताका चाहनाभन्दा पनि स्वास्थ्यसेवामा माफियाहरूको चाहनालाई सम्बोधन गर्दै उनीहरूकै पक्षपोषणका लागि सरकार स्वेच्छाचारितातर्फ उन्मुख हुँदैछ । डा केसी आफ्नालागि होइन, लोकका लागि अनशनमा छन् । सरकार लोकका लागि होइन, केवल आफ्नालागि जनचाहना विपरीत स्वास्थ्य विधेयक संसद्मा दर्ता गराएको छ । डा केसीलाई हठ र दम्भ त्याग्न सरकारले आग्रह गरिरहँदा आफ्नै हठ र दम्भलाई मत्थर गर्नसके सरकारको गिर्दो छविमा थोरै राहत मिल्थ्यो कि ? उत्तम पुडासैनी जोरपाटी, काठमाडौं"
टिपर आतंक,"सिसी क्यामेराको फुटेज हेरेर सडकमा सवारी चालकले गरेको गल्तीलाई ट्राफिक कार्यालयमै बसीबसी पक्राउ गर्न सकिने समाचार अलिक अघि पढ्न पाउँदा खुसी लागेको थियो । तर यो क्यामेरा अति धेरै दुर्घटना हुने राजधानीको जडिबुटी चोकमा भने आजसम्म जडान नभएर दैनिकजसो दुर्घटना हुने गरेको छ । राजधानीको अति ब्यस्त मूलसडक जडिबुटीकोटेश्वर खण्डमा अति धेरै दुर्घटना हुने गरेका छन् । मंगलबार मात्रै टिपरको ठक्करबाट एकजना मोटरसाइकल चालक १८ वर्षे युवाको ज्यान गयो भने १ महिनाअघि त्यही स्थानमा स्कुटरमा सवार १ महिलाको निधन भएको थियो भने स्कुटर चालक हस्पिटलमा घाइते अवस्थामा आज पनि उपचाररत छन् । अघिल्लो घटनामा टिपरमा आगजनी गरिएको थियो । मंगलबार भने घटनास्थलमा चाँडै प्रहरी पुगेका कारण आगजनी हुन पाएन । यो सडकमा अति धेरै टिपर, ठूला बस र मोटरसाइकलको आवतजावत हुने गर्छ । सामान्य ठक्कर त दिनहँु लाग्ने गर्छ । पेप्सिकोला, काँडाघारीबाट आएका सार्वजनिक बस, ट्रक र टिपरले लेन मिचेर दौडेको कारण यो क्षेत्रमा बढी जाम हुने र दुर्घटना हुने गरेको छ । यज्ञराज न्यौपाने पेप्सिकोला, काठमाडौं"
जताततै धरापैधराप,"राजमार्गका पुल धराप समाचार पढेर केही विचार राख्न मन लाग्यो । वार्षिक बजेट करिब ५०७० प्रतिशतमा हुने विकासे पुँजीगत खर्च भइरहेको विगतको वर्षहरूका आँकडाले देखाउँछ । यसरी एकातर्फ कम पुँजीगत खर्च हुनु भनेको विकास निर्माण कार्य सुस्त रहनु हो । अहिलेको अवस्थामा हुने विकास निर्माण पनि दीर्घकालीन नभई अल्पकालीन देखावटी किसिमको रहेको छ । लाखैं, कराडौं रुपैयाँ खर्च गरी निर्माण गरिएका पूर्वाधारको अवस्था कस्तो छ ? कतिकति समयमा त्यसको मर्मत गर्नुपर्ने हो ? सम्बन्धित निकायले त्यसमा चासो राख्नुपर्ने होइन र ? विकासका नाममा हुने असारे विकास एकातर्फ छँदैछ । अर्कोतर्फ भएका विकास निर्माणबारे संरक्षण गरी अधिकतम परिचालन गर्न नसक्नु भनेको सम्बन्धित निकायको कमजोर व्यवस्थापनको उपज त हो नै, त्यसमा पनि जनप्रतिनिधिले चासो नलिनु झनै दु:खको कुरा हो । संरक्षण र मर्मतको अभावका कारण धराप बनेका भौतिक संरचनाका कारण हुनसक्ने मानवीय तथा भौतिक क्षतिको बारेमा पूर्वानुमान गरी संरक्षण तथा मर्मतमा लाग्दा ठिक हुन्छ होइन र ? सम्बन्धित निकाय तथा पक्षको समयमा ध्यान जाओस् । सञ्जीव पौड्यालबाँसबारी, काठमाडौं"
अधिनायकवादको कोकोहोलो,"सार्वजनिक आवागमनमा असर नपुग्नेगरी मात्र विरोधका कार्यक्रम गर्न पाइने कुरा आगामी भदौ १ गतेदेखि लागू हुने मुलुकी अपराध संहितामा स्पष्ट लेखिएको र त्यो कानुन सर्वसम्मत रूपमा संसद्ले पास गरेकोले हालको सरकारी घोषणा संसद्ले बनाएको कानुन अनुकूलकै हो भन्नेमा विवाद छैन । त्यो कानुन आगामी भदौ १ गतेदेखि लागू हुन गइरहेकोले यसले अधिनायकवाद जन्माउँछ भन्ने आरोपको पछाडि कुनै तर्क, विवेक र उपयुक्तता देखिँदैन । जुन कुरा कानुनमा नै लेखिएको छ, त्यो कुराको पालना गर्दा अधिनायकवाद आउन लाग्यो भनेर गरिएको कोकोहोलो केवल अस्तित्व रक्षाका लागि गरिने सार्वजनिक खपतमात्र हो ।"
मधेसको राजनीतिक वर्णमाला,"नेपालमा लोकतान्त्रिक आन्दोलनको आफ्नै किसिमको प्रकृति र परम्परा रहेको छ । मधेसमा जनघनत्व र विविधता बढी भएको हुनाले राजनीतिक शक्तिहरूका लागि यो आकर्षण र उर्वर केन्द्र पनि हो । जन (मास) पार्टी हुन् वा कार्यकर्ता (क्याडर) पार्टी हुन्, तिनले सक्रियताका लागि मधेसतिर नै दौडिनुपर्छ । निर्वाचन पश्चातको राजनीतिमा सत्तरुढ घटक आफ्नो एकाधिकार कायम गर्न अन्तिम लडाइँका लागि प्रदेश २ मुखी भएका छन् । प्रतिगमन वा प्रतिरोधको राजनीतिको स्पेस पनि यतैतिर उम्रिने छाँटकाँट छ । परम्परागत, केन्द्रीकृत एवं तहबद्ध राजनीतिक संस्कृतिबाट वास्तविक संघीयताको प्रक्रिया प्रारम्भ गर्नु र त्यसलाई कायम राख्नु दुवै कठिन कार्य हुनेछ भन्ने संकेत मिल्छ । सार्थक संघीयता र समावेशी संरचनाबाट नै मधेसी शक्तिलाई मूलधारमा जोड्न सकिन्छ । नत्रभने तत्काल ओत लाग्नका लागि जो जहाँ बास बस्न पुगे पनि केही औचित्यपूर्ण मुद्दा र न्याय प्राप्ति नभएसम्म मध्यमार्गी राजनीतिले नयाँ अनुच्छेदको खोजी गरिनै रहनेछ ।"
शासनको अनुभूति,प्रभावकारी नियमन नै शासकीय अनुभूतिको औजार हो । नियमद्वारा दिइएको सेवाले नै जनताको सुख तथा सुरक्षा सुनिश्चित गर्छ । नियमको थुप्रो लागे पनि कार्यान्वयन प्रभावकारी नहुँदा सरकारको अभाव महसुस हुन्छ ।
सुन र आइमाई,कुनै पनि मानिस व्यक्तिगत रूपमा स्वतन्त्र हुन्छ नै तर एउटा बिम्बात्मक स्वरूप प्राप्त गरिसकेको अनि समाजको प्रतिनिधित्व गर्ने भनिएका व्यक्तिको प्रत्येक क्रियाकलाप सार्वजनिक चासोको विषय बन्नपुग्छ । त्यसैले समाजमा एउटा स्थान बनाइसकेको र बनाउन प्रयत्नरत व्यक्तिको कथनी र करणीमा विपर्यास नहुँदा मात्र सकारात्मक सन्देश प्रवाह गर्नसक्ने यथार्थतर्फ सबैको ध्यान जानु जरुरी छ र यसैमा उसको सफलता निहित हुन्छ ।
खाल्डाखुल्डी तत्काल पुर्नुस् : प्रधानमन्त्री,"काठमाडौं (कास) प्रधानमन्त्री केपी ओलीले उपत्यकाका सडकमा रहेका खाल्डाखुल्डी तत्काल पुर्न भौतिक पूर्वाधार तथा यातायात मन्त्रालयलाई निर्देशन दिएका छन् । उनले बुधबार सम्बन्धित मन्त्री, सचिव, सडक र यातायात विभागका महानिर्देशकलाई कार्यालयमै डाकेर निर्देशन दिएका हुन् । ओलीले कलंकीथानकोट, चाबहिलबौद्धजोरपाटी सडक तत्काल स्तरोन्नतिसहित कालोपत्रे गर्न, मुलुकभरका सबै सडक, ढल तथा अन्य पूर्वाधार निर्माण गर्दा आधुनिक, प्रविधिमैत्री र गुणस्तरीय बनाउन निर्देशन दिएको प्रधानमन्त्री तथा मन्त्रिपरिषद् कार्यालयद्वारा जारी विज्ञप्तिमा उल्लेख छ । ओलीले यातायात क्षेत्रको सिन्डिकेट पूर्ण रूपमा अन्त्य गर्न बस व्यवसायी समितिलाई कम्पनीमा रूपान्तरण गर्नेलगायत आवश्यक कार्य तत्कालै सम्पन्न गर्नसमेत निर्देशन दिए । प्रत्युत्तरमा भौतिक पूर्वाधार तथा यातायातमन्त्री रघुवीर महासेठले कलंकीथानकोट, चाबहिलबौद्धजोरपाटी र उपत्यकाका अन्य सडकका खाल्डाखुल्डी ५० दिनभित्र सर्वसाधारणलाई महसुस हुने गरी व्यवस्थापन गर्ने कार्ययोजनाअनुसार काम भइरहेको बताए ।"
सिन्डिकेट फर्काउन असम्भव : गृहमन्त्री,"काठमाडौं (कास) गृहमन्त्री रामबहादुर थापाले यातायात क्षेत्रमा सिन्डिकेट फर्काउन असम्भव रहेको जनाउँदै यसका लागि गरिने कुनै प्रयास सफल नहुने दाबी गरेका छन् । सिन्डिकेट खारेजीपछि पनि यातायात समितिहरू प्रालिमा दर्ता नभएको र सार्वजनिक यातायातको विद्यमान प्रणालीबाट यात्रुले सुविधा नपाएको भन्दै आलोचना भइरहँदा उनले यस्ता प्रतिक्रिया दिएका हुन् । यातायात व्यवसायीको संस्था युनाइटेड ट्रान्सपोर्ट भलाइ एन्ड इन्भेस्टमेन्ट प्रालिले आयोजना गरेको यातायात क्षेत्रको विद्यमान अन्योल, चुनौती र समाधान विषयक अन्तरक्रियामा गृहमन्त्रीले अहिले पनि मुठ्ठीभर व्यवसायीको मात्रै एकाधिकार र समृद्धि हुने, यो क्षेत्रमा आउन खोजेका हजारौं नयाँ व्यवसायीको बाटो रोक्ने गरी सिन्डिकेट फर्काउन षड्यन्त्र भइरहेको बताए ।"
शक्तिशाली फ्रान्सको भाग्य,प्रतियोगितामा सर्वाधिक गोल गरेको बेल्जियमको यो टिमलाई स्वर्णिम पुस्ता मानिन्छ । यसपालि सेमिफाइनलमा रोकिएपछि यो पुस्ताको अन्त्य उपाधिविहीन रूपमै टुंगिने हो कि भन्ने डर बढेको छ । बेल्जियम दोस्रोपल्ट अन्तिम चारमा रोकिएको हो । यसअघि सन् १९८६ मा डिएगो म्याराडानाप्रेरित अर्जेन्टिनाले बेल्जियमलाई सेमिफाइनलमा हराएको थियो । त्यो विश्वकपमा अर्जेन्टिना च्याम्पियन नै भएको थियो । दोस्रोपल्ट विश्वकप विजेता बन्ने फ्रान्सको भाग्य भने यसपालि १५ जुनमा लुजनिकी रंगशालामा हुने फाइनलमा उसैका स्टार खेलाडीहरूको प्रदर्शनमा निर्भर हुनेछ ।
भारले फेरेको निर्णय,"स्वीडेन १० स्वीट्जरल्यान्डजुलाई ३, २०१८राउन्ड अफ १६स्वीडेन १० ले अगाडि थियो । स्वीट्जरल्यान्डले खेलको अन्त्यतिर दबाब बनाइरह्यो । स्वीडेनका मार्टिन अल्सनले तीव्र गतिमा काउन्टर अटयाक गर्दा डिफेन्डर माइकल लाङले टयाकल गरे र रेफ्रीले स्वीडेनलाई पेनाल्टी दिँदै लाङलाई रातो कार्ड देखाए । तर भारको सुझावपछि फाउल पेनाल्टी क्षेत्रबाहिर भएको निर्णय आयो । रेफ्रीले फ्रिकिकमात्र दिए ।"
रोचक तथ्य: फ्रान्सको शक्ति,फ्रान्स तेस्रोपल्ट विश्वकपको फाइनल पुगेको हो । यसअघि टोलीले यस्तो सफलता सन् १९९८ र २००६ मा पाएको थियो । युरोपबाट फ्रान्सभन्दा बढी विश्वकप फाइनल पुग्नेमा जर्मनी र इटालीमात्र छन् । जर्मनी ८ र इटाली ६ पटक फाइनल पुगिसकेका छन् । १९९८ देखि भने फ्रान्स सबैभन्दा बढी विश्वकप फाइनलमा पुग्ने राष्ट्र हो । फ्रान्सले मंगलबार सेन्ट पिटर्सबर्गमा पाएको सफलता यस्तो थियो कि बेल्जियमको हकमा त्यो २०१६ को सेप्टेम्बरमा स्पेनसँग हारेपछिको पहिलो थियो । फ्रान्सले विश्वकपमा बेल्जियमलाई तीनपल्ट पराजित गरिसकेको छ । यस्तो नतिजा फ्रान्सले अरु राष्ट्रसँग निकाल्न सकेको छैन ।
फ्रान्सको सन्तुलित प्रदर्शन,सेट पिसमा सफलता हात लागिरहेको बेलामा बेल्जियमले एकै रणनीतिलाई असफल भए पनि निरन्तर लाग्नु गलत भयो । यसै पनि डेम्बेलेबाट अपेक्षित प्रदर्शन हुन नसक्दा दबाबमा परेको बेल्जियमलाई फ्रान्सले काउन्टरमा तर्साएको थियो । फ्रान्सले सबै पक्षमा सन्तुलित प्रदर्शन गर्न सफल हुँदा बेल्जियमको अग्रपंक्ति फिका देखियो । त्यही नै खेलको नतिजा निर्धारण गर्न पर्याप्त रह्यो ।
आजको तस्बिर,विश्वकप २०१८ का विभिन्न खेलमा देखिएका इंग्ल्यान्ड र क्रोएसियाका समर्थक । यी दुई टोली बुधबार राति दोस्रो सेमिफाइनलमा भिडेका थिए ।तस्बिर : एएफपी
बेल्जियम तेस्रो हुनुपर्छ,फ्रान्सविरुद्ध पहिलो सेमिफाइनलमा आफ्नो देशको टोली पराजित भएपछि निराश बेल्जियमका किशोर समर्थक । तस्बिर : रोयटर्सएपी
तेक्वान्दोमा चार पदक,नेपालका अरु ६ खेलाडीले बिहीबार प्रतिस्पर्धा गर्नेछन् । च्याम्पियनसिपमा ५ टिमसम्मिलित ग्रुप फाइटमा नेपालले प्रतिस्पर्धा गर्नेछ । त्यसलगत्तै नेपाली खेलाडीले अर्को साता जेजु कोरिया ओपनमा प्रतिस्पर्धा गर्नेछन् । नेपाली तेक्वान्दो टोली ओलम्पियनद्वय संगीना वैद्य र दीपक विष्टको प्रशिक्षणमा कोरियामा छन् । नेपाली टोली अगस्ट १५ मा एसियाडका लागि कोरियाबाटै इन्डोनेसिया जाने कार्यक्रम छ ।
रौतहटको एकपक्षीय जित,"प्रतियोगितामा रौतहट, बारा, पाँचथर, कास्की, सुनसरी, इलाम, मोरङ, धनकुटा, दाङ, पाल्पा, झापा र कैलाली गरी १३ टोली सहभागी रहेको रौतहट जिल्ला फुटबल संघका महासचिव मधु धितालले जनाए । बिहीबार पाँचथर र कास्की तथा सुनसरी र इलामबीच प्रतिस्पर्धा हुनेछन् ।"
मकवानपुर विजयी,"प्रतियोगितामा १३ जिल्लाको सहभागिता छ । मकवानपुर, बर्दिया, स्याङ्जा, उदयपुर, महोत्तरी, काठमाडौं, नवलपरासी, बाँके, रूपन्देही, सिन्धुपाल्चोक, सुर्खेत, चितवन र ताप्लेजुङ रहेका छन् । ३ नम्बर प्रदेश सांसद् कुमारी मोक्तानले प्रतियोगिताको उद्घाटन गरेकी थिइन् । प्रतियोगिता सम्पन्न गर्न करिब २० लाख रुपैयाँ खर्च अनुमान गरिएको छ । १४ लाख रुपैयाँ केन्द्रबाट र बाँकी जिल्ला संघले व्यवस्थापन गर्ने जनाइएको छ । विजेताले महिला राष्ट्रिय लिग फुटबलमा भाग लिन पाउने छन् ।"
प्लेअफमा सन्दीपको तीन विकेट,राउन्ड रोबिनमा वेस्ट इन्डिज बी सँग २ विकेटले पराजित खेलमा निकै महँगा साबित भएका सन्दीपले ४ ओभरमा ५७ रन खर्चेर १ विकेट लिएका थिए । सन्दीपले प्रतियोगितामा कुल ५ खेल खेल्दै ८ विकेट लिए । मोन्ट्रियलले उनलाई ४० हजार डलरमा अनुबन्ध गरेको थियो ।
दुर्गा र सुनमाया च्याम्पियन,"४२ वर्षीय दामोदर बुढथापा र ३८ वर्षीया अम्मली बुढाले समेत म्याराथनमा सहभागिता जनाएका थिए । खेलाडीलाई प्रोत्साहित गर्न र पर्यटन प्रवद्र्धनका लागि प्रतियोगिता गरिएको आयोजकले जनाएको छ । समुद्री सतहदेखि ४ हजार मिटर उचाइको डाँफेलेक, घुच्चीलेक, चुचुमारे लेक लगायत हिमाली क्षेत्र पार गर्दै खेलाडीहरू दौडेर रारा लेक पुगेका थिए ।"
वागेश्वरी र सुप्रिम सेमिफाइनलमा,"अक्सफोर्डविरुद्ध एडभान्सले ५० ले नतिजा निकाल्यो । एडभान्सका विमल राजवाहक, नीरज लामा, रिकेश थापा, विशेष थापा र एलिश राजबाहकले गोल गरे ।"
गुफाभित्र २ किलो घटे विद्यार्थी,विद्यार्थीहरू पढ्ने बालकको विद्यालयमा बुधबार शिक्षक र विद्यार्थीले एक कार्यक्रम गरेर खुसी मनाएको बताइएको छ । त्यसैगरी उनीहरूका गाउँमा आफन्तले पनि खुसियाली मनाएका छन् ।
फिट नभए जागिरबाटै बर्खास्त,"कर्नाटक स्टेट रिजर्भ पुलिस (केएसआरपी) ले प्रहरी सेवामा रहेका मोटे जवानहरू पहिचान गर्न प्लाटुन कमान्डरहरूलाई आदेश दिएको छ । केएसआरपीका अतिरिक्त महानिर्देशक भाष्कर रावले भने, ६ महिना पहिला जवानको शारीरिक परीक्षण गरिएको थियो, जसबाट उनीहरूमा मधुमेह र तौलको समस्याबाट हुने रोग पत्ता लागेको थियो, यदि आफ्नो स्वास्थ्यमा ध्यान दिँदैनन् र फिट रहँदैनन् भने उनीहरूलाई बर्खास्त गरिनेछ ।"
भासियो मुग्लिन सडक,नारायणगढमुग्लिन सडकलाई एसियाली मापदण्डअनुरूपको दुई लेनको फराकिलो बनाउन तीन वर्षअघिदेखि विस्तारको काम भइरहेको छ । विस्तारको काम सकिनै लाग्दा पहिरोलगायतका समस्या देखिन थालेको छ । भूगर्भविद् कोइरालाले सडक चिरा परेको गाईघाटमा अब पहाडतर्फको भित्तो काटेर सडक चौडा बनाउन उपयुक्त हुने सुझाव दिए ।
प्रकोप सुरु भएपछि हतार,"खर्च होइन, जम्मामात्रैयहाँका १२ वटै जिल्लाको अभिभावक प्रदेश सरकार बल्ल विपत् सुरक्षा योजनाको तयारीमा छ । अहिलेसम्म जोखिम क्षेत्र पहिचान गरिएको छैन । तीन दिनअघि प्रदेशस्तरीय विपत् सुरक्षा गोष्ठी आयोजना गरेको आन्तरिक मामिला मन्त्रालयले एक साताभित्र विपत् सुरक्षा योजना बनाउने तयारी गरेको छ । अघिल्ला वर्षको अनुभवका आधारमा एक सातामा विपत् सुरक्षा योजना बनाएर राहत र सुरक्षाकर्मीलाई जोखिमयुक्त ठाउँमा पुर्याउने योजनामा छौं, आन्तरिक मामिला तथा कानुनमन्त्री कुलप्रसाद केसीले भने । बिहीबार सरकारले प्राकृतिक प्रकोपपश्चातको राहत वितरणसम्बन्धी मापदण्ड स्वीकृत गरेको छ । त्यसमा प्रकोपबाट व्यक्तिको मृत्यु भएमा तत्काल राहत तथा क्षतिपूर्तिस्वरूप १ लाख रुपैयाँ उपलब्ध गराइने र घाइते भएकालाई समेत सरकारी अस्पतालमा सुरुको नि:शुल्क उपचारमा लागेको खर्च बेहोर्ने उल्लेख छ । निर्देशिका नबन्दासम्म यो समेत कार्यान्वयनमा आउने छैन । आन्तरिक मामिला मन्त्रालयका अनुसार प्रदेशका पाल्पा, प्यूठान, रोल्पा र रुकुम पहिरो तथा रूपन्देही, नवलपरासी, कपिलवस्तु, दाङ, बाँके र बर्दिया बाढीको जोखिममा छन् । कार्यविधि नबनाउँदा प्रदेश ५ ले बनाएको १ करोड रकमको विपत् सुरक्षा कोषको रकम जस्ताको तस्तै छ । आन्तरिक मामिला मन्त्रालयका सचिव प्रेम भट्टराईले केही दिनमा कार्यविधि र निर्देशिका बनाएर रकम उपयोग गर्ने बताए ।"
दुर्घटनाका घाइतेलाई सहयोग,"सरकारका प्रवक्ता भौतिक पूर्वाधार विकासमन्त्री रामशरण बस्नेतका अनुसार मन्त्रिपरिषद् बैठकले उद्योग, पर्यटन, वन तथा वातावरण मन्त्रालयले बनाएको ढुंगा, गिट्टी, बालुवा उत्खनन, बिक्री, वितरण तथा क्रसर उद्योगका सम्बन्धमा बनाएको कार्यविधि पारित गरेको छ । हाल सञ्चालित क्रसर उद्योग र उत्खनन गर्ने काम मापदण्डविपरीत भएको भन्दै तीन महिनाभित्र व्यवस्थापन गर्न सूचना प्रकाशन गर्ने निर्णय पनि बैठकले गरेको छ । यस्तै मन्त्रिपरिषद् बैठकले क्रिकेट खेलाडी करण केसीलाई एक लाख रुपैयाँ दिने निर्णयसमेत गरेको छ ।"
तटीय क्षेत्रमा बाढीको त्रास,"२०७० मा भीमदत्त नगरपालिकाको भुजेला, ओदाली र पिपरैया क्षेत्रमा महाकालीको बाढी पसेको थियो । तटबन्ध भत्काएर बस्तीमा पसेको बाढीले कैयौं परिवारको उठीबास भयो । खेतीयोग्य जमिन कटान गरेर बगर बनायो । त्यतिबेला भारतीय पक्षले पूर्वजानकारीबिना नै धार्चुलाको धौलीगंगा जलविद्युत् परियोजनाको बाँधमा रहेका ढोका खोल्दा ठूलो क्षति भएको थियो । गत साता पनि धौलीगंगाको बाँध खोल्ने सूचना पाउँदा नदी किनारका बासिन्दा निकै चिन्तित देखिए । प्रहरीले माइकिङ गरी सचेत रहन र सावधानी अपनाउन भनेको थियो । कतिपय तटीय क्षेत्रका बासिन्दा त त्यो राति निदाउनै सकेनन् । धन्न केही क्षति भएन, स्थानीय दीपक थापाले भने, अहिले ठूलो क्षति नभए पनि बर्खा बाँकी नै भएकाले बाढी बस्तीमा पस्ने खतरा टरेको छैन ।"
१९७ स्थानीय तह अझै बैंकविहीन,जसमध्ये कुनै पनि शाखा नभएको स्थानीय तहमा स्थापना भई सञ्चालनमा आउने पहिलो वाणिज्य बैंकको शाखालाई स्थानीय निकायसम्बन्धी सम्पूर्ण सरकारी कारोबार सञ्चालन गर्न दिने र त्यसका लागि आवश्यक व्यवस्था केन्द्रीय बैंकले गर्ने जनाइएको छ ।
महिनाभरलाई एकैचोटि सुन ल्याउन पाइने,"मूल्य घटे पनि गहना बिकेनव्यवसायीका अनुसार सुनको मूल्य घटे पनि गहना खरिद गर्ने ग्राहक भने छैनन् । मूल्य क्रमश: घटदै गएको छ, सुनचाँदी व्यवसायी महासंघका पूर्वअध्यक्ष तेजरत्न शाक्यले भने, तर, गहना बिकेको छैन । सामान्यत: सुनको दैनिक माग २० किलो हो । तर, अहिले २० किलो पनि बिक्री हुन नसकेको व्यवसायीहरू बताउँछन् ।"
अवैध शुल्क लिन्छन् इन्टरनेट सेवा प्रदायक,प्राधिकरणले दुई सेवा प्रदायकलाई मात्रै पत्र काटेको भए पनि अन्य सेवा प्रदायकले पनि उपभोक्तासँग इन्टरनेट शुल्कबाहेकको रकम विभिन्न शीर्षकका असुलिरहेका छन् ।सबैभन्दा धेरै ग्राहक भएको इन्टरनेट सेवा प्रदायक वल्र्डलिंकले आफ्ना ग्राहकसँग मनिटरिङ एन्ड टेक्निकल सपोर्ट शीर्षकमा प्रतिमहिना ५ सय ५० रुपैयाँ असुलिरहेको छ । प्राधिकरणको तथ्यांकअनुसार वल्र्डलिंकका ग्राहक २ लाखभन्दा बढी छन् । यो तथ्यांकको आधारमा मापन गर्दा वल्र्डलिंकले आफ्ना ग्राहकबाट मासिक ११ करोडभन्दा बढी असुलिरहेको छ । सुबिसु केबल नेट प्रालिका सञ्चालक सुधीर पराजुलीले प्राधिकरणको निर्देशनअनुसार साउनदेखि यस्ता शुल्क हटाउने बताए ।
त्रिशूली र देवीघाट जलविद्युत् बन्द,"नहर, बाँधस्थल र एउटा पेनस्टक पाइप थपेर क्षमता बढाइएको विद्युत्का पुराना कर्मचारीले बताए । पावरहाउसको संरचनामा भने पहिल्यै बनेको थियो । विद्युत् उत्पादन भएको २५ वर्षपछि टर्बाइन फेरिएको थियो ।"
इन्भेस्टमेन्ट बैंकका ४ शाखा,"काठमाडौं (कास) नेपाल इन्भेस्टमेन्ट बैंकले ४ शाखा थपेको छ । बैंकद्वारा प्रेषित विज्ञप्तिअनुसार जुम्लाको हिमा गाउँपालिका स्थित कालीकाखेतु, बझाङको केदारसीउ गाउँपालिकास्थित झोता, प्यूठानको नौबहिनी गाउँपालिकास्थित बाहाने र दाङको शान्तिनगर गाउँपालिकास्थित शान्तिनगरमा शाखा खोलिएको हो । आठ लाखभन्दा बढी उपभोक्ता रहेको बैंकका १०१ वटा एटीएम पुगेको जनाइएको छ ।"
नेपाल लाइफको पुँजी ४ अर्ब ३९ करोड,"बिमा समितिले २ अर्बको पुँजी तोकेको छ । यो समितिले तोकेभन्दा २ अर्ब ३९ करोड रुपैयाँले बढी हो, विज्ञप्तिमा भनिएको छ । कम्पनीका १ सय २५ भन्दा बढी शाखा रहेको जनाइएको छ ।"
लोप हुँदै परम्परागत बाली,परम्परागत बालीको तथ्यांक हेर्ने हो भने अत्यन्तै न्यून क्षेत्रफलमा लगाउने गरेको देखिन्छ । फापर त जिल्लाभरिमा जम्मा १ सय ५ हेक्टरमा मात्र लगाउने गरेको देखिन्छ । फिलुंगे १९ हेक्टरमा सीमित छ । थुप्रै अन्न बालीको त अध्ययन हुनै छाडिसकेको छ ।
दबाब नमान्दा डेढ महिनामै सरुवा,"निर्माणका कामलाई गुणस्तरीय बनाउन विभिन्न नाममा पेस्की लिइएको उनको भनाइ छ । अध्यक्षका शाहीका छोराले अरू ठेकेदारको तुलनामा घटेर निर्माणको कामको जिम्मा लिएको पनि न्यौपानेले बताए । निर्माण र लेखाका काममा कसैको आशंका भए भुक्तानी विवरण हेरे हुन्छ, उनले भने, धेरै कुरा पार्टीगत रूपमा हेरिए, तर गरेको कामको मूल्यांकन भएन ।"
सुनछहरीमा स्रष्टा र सिर्जना,"पत्रकार एवं कवि दीपक सापकोटाले मोडेरेसन गरेको सेसनमा नेपाली कविताको पछिल्लो चित्रबारे बहस भयो । बहसमा आजका कविता लेखन खासै नयाँ हुन नसकेको तर्कहरू उठे । अन्तिम सेसनमा हाम्रा कविता रोल्पा विशेषमा दुइटा मातृभाषा कवितासहित दस रोल्पाली सर्जकहरूले सृजना प्रस्तुत गरे । कवि संगीत मगर र व्योम जी अवतारले स्थानीय खाम मगरभाषामा कविता सुनाए भने डीबी टुहुरो कमल, कमल विवश, पुरन क्षेत्री, खेमराज गाउँले, नवीन लोचन मगर, दीप दर्पण, महेश मानवलगायतले रचना सुनाए । सुनछहरी गाउँपालिकाले पहिलो पटक यस्तो साहित्यिक कार्यक्रम गरेको हो ।"
प्रेम गर्नेहरूले हेरिदिए पुग्छ,"निर्देशक चाम्सले पनि थपिहाले, यो फिल्ममा न स्टार छन्, न उमेश र कवितालाई नै हेर्न भनेर त्यति दर्शक आउलान्, फिल्मले पैसा कमाओस् वा नकमाओस्, उति मतलब छैन । प्रेम गर्नेहरूलाई यसले आफ्नै कथा भनिरहेको अनुभव दिन सक्यो भने फिल्म सफल भएको ठान्नेछु ।"
राष्ट्रिय र प्रादेशिक प्रतिभा पुरस्कार,"यसैगरी, साहित्यकार नरेन्द्रराज पौडेल, संगीतकार नारायण ओली, गायिकाहरू इतु जोजिजु र सुनीता दुलाललगायतले प्रादेशिक प्रतिभा पुरस्कार प्राप्त गरे । यो पुरस्कारमा जनही ५० हजार रुपैयाँ र सम्मानपत्र दिइयो ।"
पौडेल सम्मानित,"कार्यक्रममा चलचित्र निर्देशक यादव खरेलले पर्दा पछाडिका वास्तविक हिरोलाई सम्मान गर्न पाएकोमा खुसी लागेको बताए । साताव्यापी कार्यक्रमअन्तर्गतको पहिलो कार्यक्रम अन्तर विद्यालयस्तरीय वक्तृत्वकलाका विजयी विद्यार्थीलाई नगद तथा सम्मानपत्र प्रदान गरियो । यो वर्षबाट कार्यक्रमलाई साताव्यापी मात्रै नबनाएर पाक्षिक बनाउने प्रयास गरिएको प्रतिष्ठानका उपाध्यक्ष डीपी अर्यालले बताए । कार्यक्रममा रामरञ्जन पौडेल, देवु लुइँटेल, ऋषभ घिमिरे, भाग्यशाली अधिकारी, बलराम दाहाललगायतले भानुभक्तीय र आफ्ना रचना वाचन गरे ।"
गीत पनि गाउँदै बलिउड नायकनायिका,"अभिनेत्री अदिति राव हैदरी कम फिल्म खेल्छिन् । तर, पछिल्ला दुई फिल्म दासदेव र पद्मावत मा उनको कामको प्रशंसा गरिएको थियो । उनको स्वर पनि प्रशंसा गर्न लायककै छ । उनी बलिउड गीत गाएर सामाजिक सञ्जालमा राखिरहेकी हुन्छिन् भने कतिपय फिल्मका लागि गाइदिन्छिन् पनि । तर, केमा कहिले गाइन् भन्ने खासै खुलाउदिनन् ।"

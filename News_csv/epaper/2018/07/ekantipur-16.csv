शीर्षक,विवरण
फ्रान्स विश्वविजेता,निराश मुद्रामा क्रोएसियाली खेलाडी । तस्बिर : रोयटर्स एपी
चिकित्सा शिक्षा विधेयक: सरकारको अडान,प्रतिनिधिसभाको नियमावली नियम १०६ मा जनताको प्रतिक्रिया लिने व्यवस्था छ । उक्त व्यवस्थाअनुसार कुनै पनि विधेयकमाथि जनताको राय लिन सकिन्छ । त्यसका लागि संसद्मा जनताको प्रतिक्रिया प्राप्त गर्नका लागि प्रचार गरियोस् भन्ने प्रस्ताव संसद्मा पेस हुन्छ । उक्त प्रस्ताव बहुमतले पारित गरेपछि सचिवले राय संकलनका लागि अवधि तोकेर राजपत्रमा सूचना प्रकाशित गर्ने गर्छन् । उक्त सूचना प्रचार माध्यममार्फत जनतामा पुर्याइन्छ । जनताबाट आएका राय समेटेर विधेयक पेस हुन्छ । कुनै पनि विधेयकमा धेरै विवाद भयो वा जनताबाट पनि धेरै चासो व्यक्त भयो भने यस्तो विधि अपनाउन सकिन्छ । यसअघि अदालतको अवहेलनासम्बन्धी विधेयकमा जनताको प्रतिक्रिया लिने निर्णय संसद्ले गरेको थियो । चिकित्सा शिक्षासम्बन्धी विषयमा पनि सर्वसाधारणको अत्यधिक चासो र संसद्मा पनि दलहरू विभाजित भएको अवस्थामा यो विधिबाट जान सकिने अवस्था छ ।
कम्पनी दर्तामै बदनियत,"सञ्चालक श्रेष्ठले आफ्नो कामकारबाहीलाई कम्पनीकै कामका रूपमा प्रस्तुत गरेका छन् । मैले सञ्चालन गरेको कम्पनीलाई मलेसिया सरकारले अनुमति दिएको छ र यो नेपालको एकमात्रै कम्पनी हो, उनले बयानमा भनेका छन्, कम्पनी सञ्चालन गरेबापत नेपाल सरकारलाई तिर्नुपर्ने करसमेत तिरेको छु, त्यसको प्रमाण मसँग सुरक्षित छ ।"
आन्दोलन नगर्न डाक्टरलाई चेतावनी,"डा केसीको समर्थनमा स्वास्थ्यकर्मी, नागरिक समाजका अगुवा र सर्वसाधारणले प्रदर्शन गर्दै आएका छन् । सरकार र मन्त्रालय प्राध्यापक डा केसीको स्वास्थ्य अवस्थाप्रति गम्भीर रहेको विज्ञप्तिमा उल्लेख छ । केसीलाई राजधानी आएर उपचार गराउन आग्रह गरिएको छ । साथै चिकित्सा शिक्षामा गरिने सुधारका काममा सरकारलाई सहयोग गर्न मन्त्रालयले केसीलाई आह्वान गरेको छ ।"
हुड्केलीका ८७ वर्षे नायक,"डोटी राज्यको इतिहास लेखेका इतिहासकार भोजराज भट्टराई पनि हुड्केली अप्रमाणिक इतिहासको भरपर्दो स्रोत भएको बताउँछन् । उनी भन्छन्, इतिहास लेखेर राख्ने चलन सुरु हुनुभन्दा पहिलेदेखि यो सुरु भएको पाइन्छ । हुड्केलीमा गाइने गाथा र इतिहास पुस्तान्तरण हुंँदा केही अपभ्रंश भए पनि जति बांँकी छन् ती सबै इतिहासका पथप्रदर्शक हुन् । पछिल्लो पटक प्रज्ञा प्रतिष्ठानले डडेलधुरामा आयोजना गरेको सांस्कृतिक संगोष्ठीमा लाल दमाईंले गाएको हुड्केली सुनेर दंग परेका प्रतिष्ठानका कुलपति गंगाप्रसाद उप्रेतीले यसको संरक्षणका लागि अभियान सुरु हुने बचन दिएका छन् । उप्रेतीले दिएको आश्वासन पछि सुदूरको लोक संस्कृतिको धरोधर हुड्केली संरक्षण हुनेमा सबै आशावादी देखिएका छन् ।"
डा केसीको घाँटीमा संक्रमण,"डा केसीको बिग्रँदो स्वास्थ्य अवस्थालाई मध्यनजर गर्दै अनशनस्थलमा इमर्जेन्सी म्यानेजमेन्टका लागि चाहिने सम्पूर्ण उपकरण र औषधि तयारी अवस्थामा राखिएको अस्पतालका मेडिकल डाइरेक्टर डा पुजन रोकायाले बताए । शनिबारदेखि मुटुको गतिमा असामान्य परिवर्तन देखिएका कारण उपचारमा संलग्न चिकित्सकको सल्लाहअनुसार भेन्टिलेटर र डिफिब्रिलेटर अनशन स्थलमा राखेका छौं, उनले भने, इमर्जेन्सी अवस्थामा चाहिने सबै किसिमका औषधि सिरिन्जमा लोड गरी तयारी अवस्थामा राखिएको छ तर डा केसीले अडान नछाडेकाले समस्या भएको छ । डा केसीको घाँटी दुख्ने, खसखसाउने, खोकी लाग्ने र आवाजमा सामान्य परिवर्तन पनि भएको छ । आफू अनशनमा रहेका कारण कुनै पनि एन्टिबायोटिक्स प्रयोग नगर्ने अडान उनले लिएका छन् । उनले शनिबारदेखि कुनै पनि स्वास्थ्य जाँच गर्न मानेका छैनन् ।"
मकवानपुरमा पुनर्निर्माण सुस्त,सरकारले जग्गा दर्ताका लागि निवेदनको माग गर्दै तेस्रो पटकसम्म सूचना जारी गरिसकेको छ । यस अवधिमा १ हजार ६ सय ४३ निवेदन परे पनि कार्यान्वयन भएको छैन । लाभग्राहीको सूचीका लालपुर्जाविहीनको संख्या ४ हजार २ सय ५७ छ भने २ सय १३ सुुकुम्बासी छन् । ४३ लाभग्राहीको मृत्यु भइसकेको तथा १ सय ७० विदेशमा छन् । हालको गतिले ५ वर्षमा पनि निजी आवासको पुनर्निर्माण कार्य सम्पन्न हुन मुस्किल रहेको जिल्ला समन्वय समिति मकवानपुरका अध्यक्ष रघुनाथ खुलाले बताए । राष्ट्रिय पुनर्निर्माण प्राधिकरणको इकाई स्थानीय तहमा राखी पुनर्निर्माणलाई तीव्रता दिनुपर्ने उनको सुझाव छ ।
खेतीयोग्य जमिन मास्दै खहरे,"स्थानीयहरू वर्तमानलाई मात्र हेर्छन्, भविष्यमा पर्ने असरबारे ध्यान दिँदैनन्, यो त्यसैको परिणाम हो । छिमेकी जिल्लाका वन अधिकृत र सुरक्षा प्रमुखसहितको बैठक बसी चोरी, नियन्त्रणमा कडाइ गर्ने संयुक्त योजना बनाएकोसमेत भर्खरै जिल्लामा सरुवा भई आएका वन अधिकृत कालिकोटेले बताए ।"
पत्नीको कुटेर हत्या,प्रहरी हिरासत हेटौंडामा रहेका थिङले रक्सीको मातमा सुरुमा हिर्काए पनि मार्ने नियत नरहेको बताएका छन् । गत माघ १ गते हेटौंडा ४ कमलडाँडामा पनि मादकपदार्थ सेवन गरी गजवारले हिर्काएर पत्नीको हत्या भएको थियो । पत्नीको हत्या गर्ने उक्त व्यक्तिलाई जिल्ला अदालत मकवानपुरले गत साता जन्मकैदको फैसला गरेको थियो ।
विपद् सामनाको तयारी,"२ नगर र ७ गाउँपालिकाले प्रकोपको सामना गर्ने जनशक्ति र स्रोतको व्यवस्था गरेको बताएका छन् । स्थानीय तहले खतरा बस्तीको सूची जिल्ला दैवीप्रकोप उद्धार समितिमा पठाउने भनेर जेठ महिनामा निर्णय भएको थियो । तर, हालसम्म सूची नआएकाले पूर्वतयारीको रणनीति बनाउने कार्य भने पूरा हुन बाँकी रहेको प्रजिअ पाठकले बताए । प्रत्येक वर्ष प्रकोपपछिको उद्धारमा ठूलो योगदान गर्दै आएको नेपाल रेडक्रस सोसाइटी पनि तयारी अवस्थामा रहेको सभापति गोकर्णप्रसाद पोखरेलले बताए ।"
दन्त सेवामा चिकित्सक नै कम,समयमै उपचार नभए गिजामा जमेको पिप पेटमा या रगतमा मिसिएर बिरामीको मृत्यु नै हुन सक्ने उनी बताउँछन् । न्यून चिकित्सकको भरमा देशभर मुख स्वास्थ्यमा सुधार हुन नसक्ने हुँदा सरकारले दन्त चिकित्सकको दरबन्दी बढाउनुपर्ने उनको भनाइ छ ।
जथाभावी बाटो काटे कक्षा लिनुपर्ला !,यस्तै ०७१ र ७२ मा १ सय ३३ जनाको मृत्यु भएका मध्ये ५७ पैदलयात्रु छन् । ०७२ र ७३ मा १ सय ६६ जनाको मृत्यु भएको छ । त्यसमध्ये ५७ पैदलयात्री छन् । ०७३ र ७४ चैत मसान्तसम्म १ सय ३० जनाको सवारी दुर्घटनामा मृत्यु भएकामा ५८ पैदलयात्री छन् । २०७४७५ मा जेठ मसान्तसम्म १ सय ६८ जनाको मृत्यु भएको छ त्यसमध्ये ५३ जना पैदलयात्रीको मृत्यु भएको छ ।
वडा नं १६ सांस्कृतिक नगरी,चालु आर्थिक वर्षमा वडाको विकास गर्न ५० लाख विनियोजित गरिएको थियो । यस वर्ष बढाएर १ करोड ५० लाख विनियोजित गरिएको छ । वडा भेलामा सहभागीले दिगो विकासको अवधारणाले अघि बढाउनुपर्नेमा जोड दिएका छन् । समारोहमा ३ नम्बर प्रदेशसभाका सदस्य शोभा शाक्यले ललितपुरको विकासको आधार नै संस्कृति र पर्यटक रहेकाले वडाले सोहीअनुरूप योजना अघि सारेको बताइन् ।
थुप्रियो फोहोर,काठमाडौं महानगरपालिकाले सिसडोल प्रवेश गरेबापत निजी गाडीलाई न्यूनतम ८ टनसम्म १ सय ५० रुपैयाँ र ८ टनभन्दा माथिका गाडीको २ सय ५० रुपैयाँ शुल्क उठाउँछ । यसबापत महानगरले वार्षिक १५ करोडभन्दा बढी आम्दानी गर्छ । ललितपुरमा दैनिक ९० टन फोहोर उत्पादन हुन्छ । जसमा महानगरले ६० टन र ३० टन निजी कम्पनीले व्यवस्थापन गर्दै आइरहेको छ । काठमाडौंमा एक सय टन फोहोर उत्पादन हुन्छ ।
अब व्यवस्थित पार्किङस्थल,"दीर्घकालीन पार्किङस्थल कता ?धर्मपथको खाली जग्गा, खुलामञ्च, केशरमहल पूर्वपट्टिको भाग, समाज कल्याण परिषद्, भृकृटीमण्डपभित्र, सुन्धाराको टक्सार विभाग, लैनचोर र विष्णुमती नदीमाथि भवन निर्माण गरेर बहुतलायुक्त भूमिगत पार्किङको व्यवस्था गर्न सकिनेछ ।"
सदनको सन्तुलन,"साबिकका एमाले र माओवादी केन्द्रले भागबन्डाबाट छानेकाले कसलाई फिर्ता बोलाउने टुंगो लगाउनु पक्कै चुनौतीपूर्ण छ । तर इच्छाशक्ति भए त्यसको व्यवस्थापन जटिल होइन । सरकारबाट संविधानलाई मिचेरै अघि बढ्न खोज्नु स्वेच्छाचारीपन हो । यो केन्द्र र प्रदेश संसद्कै ठूलो दल नेकपाका लागि नैतिक प्रश्नसमेत हो । संसद् र सरकारमा रहेर संविधान एवं कानुन कार्यान्वयनको दायित्व लिएको दलले संवैधानिक प्रावधानमा आँखा चिम्लिदिँदा सकारात्मक सन्देश प्रवाह हुँदैन । सत्तारूढ दलको यस्तो अटेरीले गलत नजिर स्थापित हुने जोखिमसमेत छ । लोकतन्त्र विधिको शासनव्यवस्था हो । नेकपाले संविधान, नियमकानुन इमानदारसाथ पालना गर्दै अरूलाई पनि त्यसका लागि उत्प्रेरित गर्नुपर्छ । आफ्नो अनुकूलताका लागि संविधान नै संशोधन गर्न सक्ने हैसियतमा सत्तारूढ दल रहे पनि त्यो झन् गलत बाटो हुनेछ । त्यसैले पार्टी एकीकरणपछि संवैधानिक प्रावधान मिचिएको आत्मबोध गर्दै नेकपाले सभामुख वा उपसभामुख अर्को दलका निम्ति छाडेर जतिसक्दो छिटो आफूलाई सच्याउनुपर्छ ।"
ओलीको विकास : राष्ट्रिय परिहास,"वाग्ले अर्थशास्त्र, संघीय संरचनामा सार्वजनिक वित्त र वित्तीय संघीयतामा विद्यावारिधि हुन् ।"
टिपर किन छाडा ?,"टिपर आतंक बढ्दै गएपछि चौतर्फी कुरा उठिरहेको छ । यसलाई नियन्त्रण र नियमन गर्नका लागि सरकारलाई दबाब परिरहेको छ । दुर्घटना बढेर जनधनको क्षति हुने क्रम नरोकिएपछि तत्काललाई राजधानी उपत्यकाका काठमाडौं, भक्तपुर र ललितपुरमा दिउँसोको समयमा टिपर चलाउन रोक लगाउने निर्णय सरकारले गरेको छ । गृह मन्त्रालयले ट्राफिक प्रहरी प्रशासनलाई दिउँसो टिपर सञ्चालनमा रोक लगाउन निर्देशन दिइसकेको छ । सरकारको यो निर्णय हुबहु लागू भयो भने १ साउनदेखि दिउँसो टिपर गुडाउन पाइने छैन । दुर्घटनाका घटना न्यूनीकरणका लागि यस्तो कदम चाल्नु स्वागतयोग्य छ । तर यस निर्णयले कस्तो प्रभाव पार्छ त ? एक त टिपर खरिद गरिसकेपछि त्यसलाई प्रयोग गर्न पाउनु व्यवसायीको मौलिक अधिकारको कुरा हो । अर्को, रातिरातिमात्रै टिपर सञ्चालनका लागि छुट दिँदा मानवीय क्षति हुने खालको दुर्घटनामा न्युनीकरण हुनेमा कति विश्वस्त हुन सकिन्छ ? यस खालको कडाइले झनै नकारात्मक असर पर्ने सम्भावना पनि उत्तिकै देखिन्छ । दिनभरि चलाउन नपाएको पीडामा राति कुद्ने टिपर कति नियन्त्रित होला ? यसले झनै आतंक बढाउने खतरा पनि रहन्छ कि ? टिपर सञ्चालनलाई व्यवस्थित गरी दुर्घटना न्युनीकरण गर्ने अन्य उपायहरू पनि हुन सक्छन् । भएका नियम कानुन पालना गर्नगराउन लगाउने, चालकलाई विशेष खालको प्रशिक्षण दिने, दुर्घटना नियन्त्रणका लागि समयसमयमा विशेष खालको अभियान सञ्चालन गर्ने, दोषीलाई कडा कारबाहीको व्यवस्था गर्ने उपायहरू अवलम्बन गर्न सकिन्छ । कतिपय टिपर चालकहरू कच्चा उमेरका पनि देखिन्छन् । खासै ड्राइभिङ अनुभव नभएका चञ्चले स्वभाव हुने यस्तो उमेरमा गाडी चलाउनाले पनि दुर्घटनाहरू भएको देखिन्छ । यसकारण टिपर चालकका लागि निश्चित उमेरको सीमाको पनि व्यवस्था गर्नुपर्छ । ऋतिक यादवसिम्रौनगढ१०, बारा"
रमिते जनप्रतिनिधि,"स्थानीय निकायको निर्वाचन भएपछि जनताले ठूलै अपेक्षा गरेका थिए बीसौँ वर्षदेखि थाँती बसेका सम्पूर्ण विकास निर्माणका कार्य बडो रफ्तारले हुने भए । गाउँगाउँ, नगरका टोलटोल विकासले छपक्कै भई देश त साँच्चै सिंगापुर, स्वीटजरल्यान्ड वा मलेसिया हुने भयो भनेर दङ्ग पनि भए । तर ती जनताका तमाम आशा त्यतिखेर भरङ्ग भयो, जब सानाभन्दा साना कार्यहरू पनि जनप्रतिनिधिहरूले पार लगाउन र सम्पन्न गर्ने हैसियत नराख्ने रहेछन् भन्ने उनीहरूले बुझे । असाध्यै धेरै बजेट लाग्ने खालका र संगीन विषयदेखि बाहेकका अन्य तमाम सम्पूर्ण विकास निर्माणको जिम्मेवारी आफ्नै हो भनी बोध गरेर सडक, ढल, धारा, पुलपुलेसा भत्केबिग्रेका बनाउने र नयाँ निर्माण योजना लागू गर्ने दायित्व स्थानीय तहकै हो । उदाहरणका लागि, बौद्धनाथ स्तुपजोरपाटीसाँखु जाने वरिपरि सडक ढलको अवस्था हेरे सिंगो देश प्रतिविम्बित हुन्छ । उक्त सडक वा दायाँबायाका ढलहरू सिंहदरबार नै त्यही उभिएर बनाइदिने सोच स्थानीय निकायको छ । स्थानीय पदाधिकारीहरू समस्या माथितिर पन्छाउने र आफू उम्किएर अरूलाई घानमा पार्नेमात्रै गरिरहेका छन् । कम्तीमा आफ्ना गाउँ, नगरका इलाकाभित्रका तमाम सार्वजनिक धारा सडक ढल डुबान वा आपत्कालीन सेवाका विषयमा सार्वजनिक कार्यविभाग बनाउन ढिला भइसकेको छ । तर अहिले जनप्रतिनिधिमा तमासे बनेर भाषण ठोक्ने रवैया वृद्धि भएको छ । श्यामसुन्दर कुइँकेलहाँडीगाउँ काठमाडौँ"
संस्कार सुधारको खाँचो,"प्रभा कैनीको नमस्कारको संस्कार शीर्षकको लेख पढियो । जुठोका समयमा आफूकहाँ आउने आगन्तुकलाई नमस्कार भनेर स्वागत गर्दा भिन्नभिन्न उत्तर पाएको र कसैले यस्तो बेला नमस्कार गर्न हुँदैन भनेर सुझाएकोलाई लेखकले नरुचाएको बुझियो । अभिवादन सुखका बेला, उत्सव र हाँस्दामात्र प्रयोग गरिनुपर्छ भन्ने मान्यता नै गलत छ र दु:खका बेला र हाँस्नका लागि पनि यसले उत्तिकै प्रेरक भूमिका निर्वाह गर्न मद्दत गर्छ भन्ने लेखकका विचारमा पुरै असहमत हुन सकिँदैन । तर आत्मीयजनको मृत्युमा शोकाकुल बनेको हृदयले अभिवादन गर्न र फर्काउन भुल्ने अवस्था धेरै बन्नु अस्वाभाविक हुँदैन । यस अवस्थामा सामाजिक मर्यादा र प्रतिष्ठाको विषयलाई लिएर पछि किचलो वा असन्तुष्टि सिर्जना हुन दिनुभन्दा यस्तो बेला अभिवादन गर्नु हुँदैन भन्ने चलन चलाइएको पो हो कि ? लेखकले भनेजस्तो दु:खका बेला अभिवादन आदानप्रदानले प्रेरक भूमिका निर्वाह गर्ने वातावरण बन्न त समाजले मृत्युलाई उत्सवका रूपमा ग्रहण गर्ने परिपक्व अवस्था भएपछि मात्र सम्भव होला । महेशप्रसाद ढुंगानानयाँबानेश्वर, काठमाडौं"
फास्ट ट्रयाकको विकल्प,स्थानीय वासिन्दाको लामो विरोध बाबजुद खोकनामा फास्ट ट्रयाक बनाउन खेतहरूमा बुल्डोजर चलाउन सुुरु गरेको समाचार प्रकाशित भएको छ । सरकारले अर्बौंैको खर्च र वातावरण नाश हुने नयाँ बाटो निर्माण गर्नुको सट्टा भएका राजमार्गहरूलाई नै स्तरोन्नति गर्ने विकल्प सोचे राम्रो हुन्छ जस्तो छ । काठमाडौं र तराई जोड्ने चारचारवटा राजमार्गहरू छन् । यी राजमार्गहरूलाई नै फराकिलो बनाएर र ठाउँठाउँमा सुरुङ निर्माण गरे समय र खर्चको अधिकतम बचत हुन्छ । यी राजमार्गहरू र किफायतको विकल्प हुँदाहुँदै नयाँ बाटो निर्माण गर्ने आवश्यकता छैन । काठमाडौं र तराई जोड्ने फास्ट ट्रयाकभन्दा देशको दुर्गम भागमा बाटो बनाउन बढी जरुरत छ । केआर तुलाधरकाठमाडौं
भक्तपुर डुबानका सवाल,"बुधबार रातिको भीषण वर्षाका कारण भक्तपुरका विभिन्न क्षेत्रहरू डुबानमा परे । यसबाट एक तलामात्रै घर भएका र छाप्रोमा बस्न बाध्य भूकम्प पीडितहरूको त बिचल्ली नै भयो । एकै परिवारका तीनको मृत्यु हुनाका साथै करिब ५ सय परिवार आंशिक विस्थापित भएको अनुमान छ । भौतिक क्षतिको हिसाब छुट्टै छ । भक्तपुरमा यस्तो प्राकृतिक विपत्ति सिर्जनुलाई, अतिक्रमणका कारण नदी साँगुरिनु ठानिएको देखिन्छ । यदि त्यसो हो भने नदी अतिक्रमण ककसले गरेका हुन् र त्यसो गर्नु दण्डनीय हुँदाहुँदै पनि अतिक्रमणकारीहरूलाई किन कानुन बमोजिम कारबाही गर्न नसकिएको होला भन्ने प्रश्न उब्जिएको छ । भक्तपुरको बस्ती डुबानको कारक हनुमन्ते नदीलाई मानिएको छ । ठाउँठाउँ पात्लो बस्ती भएकोले यस पटकको डुबानमा यताउतिबाट निकास जानसकेको हुँदा, पानी भुइँ तलासम्म मात्रै आयो । भोलि बस्ती बाक्लिँदै गएपछि यसैगरी पसेको भलबाढीले निकास जान नपाउँदा अर्को तलासम्म डुुबान नगर्ला भन्न सकिन्न । त्यसैले हनुमन्ते नदीको नियन्त्रणका लागि, अतिक्रमित जग्गा अद्यावधिक गर्ने र नदीको दुवैतर्फ पक्की पर्खाल लाउने बृहत योजनाको काम तुरुन्तै सुरु गरिहाल्नु आवश्यक छ । कमला राजभण्डारीसिर्जनानगर, भक्तपुर"
विश्वकप बिदाइ,"विश्वकप फुटबल सकिएको छ । यसले मनोरञ्जन मात्र दिएन, केही राम्रा सन्देश पनि दिएको छ । विश्वकप फुटबलले खेलमा अनुशासनको महत्त्व प्रस्ट्याएको छ । लिग चरणमा सेनेगल र जापान दुबैको बराबरी अंक हँुदा जापानले अनुशासित खेल (फेयर प्ले) का आधारमा माथिल्लो चरणमा प्रवेश हुनपायो । यसैपाली देखि लागू गरिएको नियम भार (भिडियो एसिष्ट रेफ्री) ले पनि विश्वकप फुटबललाई मर्यादित र अनुशासित बनाएको छ । भारको सहायताले आधा दर्जन गलत निर्णयलाई सच्याइएको थियो । खेल शान्तिपूर्ण रूपमा सम्पन्न हुनु यसपालीको सफलता हो । विश्वकपका प्रबल दाबेदारहरू भनेर नाम लिइएका बाज्रिल, जर्मनी, अर्जेन्टिना, बेलायत, बेल्जियम, पोर्चुगल, उरुग्वेहरू छिटै घर फर्कनु, नाम चलेका स्टार खेलाडीहरू मेसी, नेयमारले चमत्कार देखाउन नसक्नुले फुटबलमा जे पनि हुनसक्छ भन्ने उक्ति सार्थक बनाएको छ । कसैले नपत्याएको क्रोएसिया विश्वकप फाइनलमा पुग्नु रोचक हो । कहिलेकाहीं नपत्याउने खोलाले पनि बगाउँछ भनेझैं यसपाली क्रोएसियाले विश्वलाई नै चकित पारिदियो । विश्वकप फुटबल सफलताका साथ सम्पन्न हुनु सबै खेलप्रेमीका लागि खुसीको विषय हो । गोपाल देवकोटागौरीघाट, काठमाडौं"
बहुमतको बलमिच्याइा,"राज्यकोषबाट तलब खानेहरू जनताको होइन, पार्टीको काम गर्ने नक्कली जनप्रतिनिधि बनेका छन् । संविधानको कार्यान्वयनको चरणमा मौलाएको यो विकृतिले देशलाई समृद्ध बनाउनै सक्दैन । यस्तो संस्कार र मनोविकृतिले त आसेपासे पुँजीवादको निकास बाहेक समानुपातिक समावेशी समतामूलक समृद्धिको बाटो तय गर्नै सक्दैन । अर्को सत्य के हो भने भ्रष्टाचार निर्मूल गरेर उत्पादनमूलक काममा राज्यले लगानी संरक्षण र प्रबद्र्धन नगर्दासम्म देशले समृद्धिको बाटो समात्न सम्भव छैन । राजनीतिलाई पेसा होइन, सेवा बनाउन आफैं पेसा व्यवसायबाट जीवनयापन गर्नसक्ने पार्टी निर्माण र जनताबाट प्रत्यक्ष निर्वाचित कार्यकारी राष्ट्रपतीय प्रणाली र पूर्ण समानुपातिक संसद् नै आजको नयाँ विकल्प बन्न सम्भव छ । नयाँ शक्ति नेतृ धमला पूर्वविज्ञान तथा प्रविधिमन्त्री हुन् ।"
रेलमार्ग नयाँ चिनियाँ रेशममार्ग,"आचार्य चिनियाँ अन्तर्राष्ट्रिय रेडियो (सीआरआई) नेपाली सेवा, बेइजिङमा विदेशी विशेषज्ञका रूपमा कार्यरत छन् ।"
१३ दिने संस्कारका विकार,मृत्यु संस्कार फेरि बडो भावनात्मक हुन्छ । सबै विधि प्रक्रिया पुर्याएर बितेर गएकाको स्वर्ग जाने बाटो सहज बनाइन्छ । अलिकति पनि विधिमा तलमाथि भयो भने मृतकको आत्मा बीचमा भड्किन्छ भनिन्छ । तर मृत्यु संस्कारको अवधि घटाउन सकिन्छ । त्यसका लागि मृत्युअघि व्यक्ति आफैंले परिवारका सदस्यलाई भन्नुपर्छ मेरो काजकिरिया थेरै दिन गर्नु । त्यसपछि बितेको मान्छेको खुसी भनेर परिवारका सदस्यले पनि अवधि घटाउन सक्छन् । खासमा मृत्यु संस्कार ३५ दिनमा सकाउनु सबैभन्दा उत्तम हुन्छ ।
चुरे सिरानमा पहिरै पहिरा,उनका अनुसार केही ठाउँमा छाडा चौपायासमेत लगेर छाडिएको छ । यसले पनि भूक्षय र पहिरोको जोखिम बढाएको छ । स्थानीयद्वारा नै बेदकोटको उत्तरी क्षेत्र राईढुंगामा एकडेढ सय गाइगोरु छाडिएका छन् ।
बेनीजोमसोम सडकमा सास्ती,"कुनै प्राविधिक योजना र भौगर्भिक अध्ययनबिना ग्रामीण डाँडापहरामा डोजर लगाएर सडक खनिएको छ । निक्लेको माटो व्यवस्थापन नहुनु र डोजर चलाउँदा कम्पनले पहिरोको जोखिम बढाएको हो, भूसंरक्षण अधिकृत दिवाकर पौडेलले भने, पहिरो नियन्त्रण गर्न विस्तृत सर्वेडिजाइन भए पनि न्यून बजेटले टालटुले काम गर्दा हिउँदमा भरिएका ग्याभिनलाई बर्खा पहिरोले बगाउने गर्छ ।"
ध्यान कतारतिर,"यो समयमा खेलाडीहरू सिजनको मध्य भागमा हुन्छन् । यसको मतलब उनीहरू उच्च फर्ममा खेलिरहेको अवस्थामा हुनेछन्, थवावीले थपे । कतारले विश्वकपका लागि मादक पदार्थलाई लिएर छुट्टै कानुन पनि ल्याउने तयारी गरेको छ । यसका लागि समर्थक जमघट हुने छुट्टै स्थान बनाउने र रमाइलो माहोल सिर्जना गर्ने आयोजकको लक्ष्य छ । हामीले विश्वकप आयोजना गर्ने सुवर्ण अवसर पाएका छौं । यसले विश्व मानचित्रमा आफ्नो परिचय बनाउने मौका दिएको छ । हामीले यसको भरपूर उपयोग गर्नेछौं, महासचिव थवावीले टुंग्याए ।"
रोचक तथ्य: फाइनलमा पहिलो आत्मघाती गोल,क्रोएसियाका मारियो मान्जुकिच विश्वकप फाइनलमा आत्मघाती गोल गर्ने पहिलो दुर्भाग्यशाली खेलाडी बनेका छन् । पहिलो हाफमा एन्टोइन ग्रिजमनको फ्रिकिक जोगाउने क्रममा उनले हेडबाट आफ्नै पोस्टमा गोल गर्न पुगेका थिए । त्यसको विपरीत फ्रान्सका डिडियर डेसच्याम्प खेलाडी र प्रशिक्षक भएर विश्वकप जित्ने केवल तेस्रो व्यक्ति बनेका छन् । फ्रान्सले १९९८ मा पहिलो पटक विश्वकप जित्दा डेसच्याम्प कप्तान थिए । यसअघि ब्राजिलका मारियो जगालो र जर्मनीका फ्रेन्ज बेकनबाउरले पनि खेलाडी र प्रशिक्षकका रूपमा विश्वकप जितेका थिए । १९७० मा ब्राजिलले इटालीलाई ४१ ले पराजित गरेयता फ्रान्स विश्वकपको फाइनलमा चार गोल गर्ने पहिलो टोली हो । पहिलोपल्ट फाइनल पुगेर हार्ने सुचिमा क्रोएसिया पनि थपिएको छ । पछिल्लो पटक यो दुर्भाग्य नेदरल्यान्ड्सले १९७४ को विश्वकप फाइनलमा पश्चिम जर्मनीसँग २१ ले पराजित भएपछि भोग्नुपरेको थियो ।
इंग्ल्यान्डको यो सुरुआत हो : केन,"कोलम्बिया, पानामा र टयुनिसियाविरुद्ध ६ गोल गर्दै उनले गोल्डेन बुट पक्का गरेका छन् । पछिल्ला केही खेलमा गोल गर्न नसक्दा दुखी छु, टोटेनहम हट्स्परका फरवार्ड केनले भने, कहिले सबै प्रयास सफल हुन्छन् त कहिले आउँदैन । तर गोल्डेन बुट जित्नु भनेको गर्व गर्न लायक सफलता हो ।"
आजको तस्बिर,मस्कोस्थित क्रेमलिनमा आइतबार आयोजित कार्यक्रममा रुसी राष्ट्रपति भ्लादिमिर पुटिनलाई आफ्नो देशको जर्सी प्रदान गर्दै क्रोएसियाकी समकक्षी कोलिन्दा ग्राबर किटारोभिच । तस्बिर : एपी
हाजार्ड फरक खोज्दै,"हामी सवैको सपना हुन्छ । त्यो स्पेन पनि हुन सक्छ वा चेल्सीमै रहने पनि हुनसक्छ, उनले भनेका थिए । मेमा चेल्सीका सहायक व्यवस्थापक स्टिभ क्लार्कले ट्रान्सफरमा अरु खेलाडी किन्न पनि हाजार्ड बेच्नुपर्ने हुनसक्ने जनाएका थिए । हाजार्डले बेल्जियमबाट ९२ खेल खेल्दै २५ गोल गरेका छन् ।"
टेनिस खेलाडीको निधन,"आइतबारै अन्त्येष्टि गरिएका मगरका श्रीमती, ११ छोराछोरी छन् ।"
पोखरालाई भानु कप,दमौली (कास) पोखरा ११ ले १४ औं खुला भानु कप फुटबलको उपाधि उचालेको छ । शनिबार फाइनलमा पोखराले कालिका युवा क्लव नारेश्वरटारलाई टाइब्रेकरमा ५४ ले हरायो । पोखराले १ लाख ५० हजार र कालिकाले ७५ हजार रुपैयाँ पुरस्कार जिते । आदिकवि भानुभक्त आचार्यको २०५ औं जन्मजयन्तीका अवसरमा भन्सार युवा क्लबले प्रतियोगिता गरेको हो ।
अदालतको आदेश अटेर,"निर्माण सकेर हस्तान्तरण गरिसकेकाले शुद्ध बनाएर खुवाउने जिम्मा संस्थाले नै लिनुपर्ने डिभिजन प्रमुख शेखरचन्द्र केसीले बताए । हामीले पटकपटक निर्देशन दिएका छौं, अदालतले पनि आदेश दियो, पालना गर्ने काम संस्थाको हो, उनले भने, अहिलेसम्म बागलुङ बजार र बलेवा क्षेत्रमा मध्यमस्तरको पानी खुवाउने व्यवस्था गरेका हौं । अन्य सबै स्थानमा सामान्य र परम्परागत मुहानको पानी खुवाइएको छ । बजारमा भने शुद्धीकरण विधिबाट खुवाउने जिम्मा दिइएको उनले बताए । बजारका लागि ल्याएको पानीको ट्यांकीमा फोहोर जमेको, झारपात खसेको र किराफट्यांग्रा मरेको देखिन्छ । वर्षातपछि पानीलाई शुद्धीकरण गरेर खुवाउने तयारी गरेका छौं, संस्थाका अध्यक्ष हरिप्रसाद श्रेष्ठले भने, भन्दाभन्दै गर्न सकिएन, धमिलै भए पनि पहिला पानी पुर्याउने र त्यसपछि अरू प्रक्रिया थालिन्छ ।"
शिविरमा हात्ती,वसन्ता जैविक मार्ग दक्षिणमा भारतको दुदुवा राष्ट्रिय निकुञ्जदेखि उत्तरमा चुरे क्षेत्रसम्म फैलिएको छ । पूर्वमा कर्णाली करिडोरलाई जोडै बर्दिया राष्ट्रिय निकुञ्जसम्म छुन्छ ।
अझै बनेन मौलिक हक कानुन,"तत्काल बनाउनुपर्ने कानुनमौलिक हक कार्यान्वयन गर्न यातनालाई दण्डनीय बनाई पीडितलाई क्षतिपूर्तिसम्बन्धी कानुन, धारा ३३ को उपधारा १ र ३ को निवारक नजरबन्दलाई दण्डनीय बनाई पीडितलाई क्षतिपूर्तिसम्बन्धी कानुन, शोषणविरुद्धको हक, वातावरण, बालबालिका, अनिवार्य शिक्षा, महिलाको विशेष अवसरसम्बन्धी, ज्येष्ठ नागरिकको संरक्षण र सामाजिक सुरक्षासम्बन्धी, दलितको हकसम्बन्धी कानुन बनाउनुपर्ने हुन्छ । त्यस्तै छुवाछूत तथा भेदभावलाई दण्डनीय बनाउने र क्षतिपूर्तिसम्बन्धी, कृषकको अधिकार, खाद्य अधिकार, गोपनीयता, स्वास्थ्य सेवा, उपचार र पहुँचसम्बन्धी, रोजगारी र बेरोजगार सहायतासम्बन्धी, सम्पत्ति उपयोग र आवासको हकसम्बन्धी कानुन बनाउनुपर्नेछ ।"
पौडेलले बोलाए छुट्टै बैठक,त्यस्तै तयारीमा संस्थापनइतर पक्षका नेताहरू देखिन्छन् । यद्यपि यो समूहमा भावी नेतृत्वको विषयमा एकमत छैन । वरिष्ठ नेता रामचन्द्र पौडेलका अतिरिक्त नेतृत्वको आकांक्षा राख्नेहरू झन्डै आधा दर्जन छन् । यो पक्षका नेता अर्जुननरसिंह केसीले नेतृत्वको विषय आवश्यकता र परिस्थितिले त्यतिबेलै टुंगो लाग्ने बताए । आइतबारको बैठकमा पार्टीभित्र आफ्नो वर्चस्व कसरी कायम राख्ने भन्नेमा देउवा केन्द्रित देखिन्थे भने सोमबार हुने संस्थापनइतर पक्षको भेलामा पौडेल र पूर्वमहामन्त्री कृष्णप्रसाद सिटौलासहितका नेता देउवालाई कसरी कमजोर बनाउन सकिन्छ भन्नेमा केन्द्रित हुने देखिन्छ ।
जथाभावी उपचार खर्च,"आपूर्तिमन्त्री मातृकाप्रसाद यादवलाई थाइल्यान्डमा, राजपाका नेता महन्थ ठाकुर र राष्ट्रकवि माधव घिमिरेलाई भारतको नयाँ दिल्लीस्थित अस्पतालमा गरेको उपचारको खर्च भने त्यहाँस्थित नेपाली दूतावासले कानुनबमोजिम बिलका आधारमा भुक्तानी गरेको प्रधानमन्त्री कार्यालयको वेबसाइटमा छ ।"
खाद्यान्न २० लाख टन अपुग,"सुपरजोन, जोन, ब्लक र पकेटमा बीउ, बेर्ना, बिरुवा, माछाका भुराको मूल स्रोत केन्द्र स्थापना र आधुनिक प्रशोधन केन्द्र, कृषि औजार कारखाना, ठूला शीत भण्डार, गोदाम घर र ठूला कृषि बजारको निर्माण गर्न ५० प्रतिशत अनुदान दिने उल्लेख भए पनि आधुनिक प्रशोधन केन्द्र, कृषि औजार कारखाना, ठूला शीत भण्डार, गोदाम घर र ठूला कृषि बजारको स्थापना हुन सकेको छैन ।"
विदेशी लगानीको झन्डै आधा जलविद्युत्मा,"विदेशी लगानीमा स्थापना भएका तोकिएका उद्योग तथा परियोजनामा विदेशी लगानीकर्ताले भित्र्याएको परिवत्र्य विदेशी मुद्राको रकम नेपालका वाणिज्य बैंकहरूमा निक्षेप राखी सोको धितोमा नेपाली मुद्रामा कर्जा लिन सक्ने व्यवस्था गरिनेछ, आगामी वर्षको मौद्रिक नीतिमा उल्लेख छ ।"
सलाद फिर्ता लियो म्याकडोनल्डले,"म्याकडोनाल्ड खाद्य सुरक्षा र गुणस्तर नियन्त्रणको उच्च स्तरप्रति प्रतिबद्ध छ, रेस्टुरेन्टको विज्ञप्तिमा छ, प्रकोपबारे जाँच थालेका जनस्वास्थ्य अधिकारीहरूलाई सहयोग गर्न कम्पनी तयार छ । प्रारम्भिक परीक्षणका क्रममा सलादमा पाइएको क्लोस्पोरा केइटानेन्सिस नामक परजीवी मलमूत्रमार्फत खाना र पानीलाई दूषित गर्न सक्छ । अमेरिकाको रोग नियन्त्रण तथा रोकथाम केन्द्र (सीडीसी) का अनुसार यो परजीवी शरीरमा प्रवेश गरेपछि पेटलाई सबैभन्दा पहिले संक्रमित गर्छ । सामान्यतया: यो परजीवीको प्रारम्भिक संक्रमण सातापछि मात्रै देखापर्ने गरेको सीडीसीले जनाएको छ । अमेरिकामा मे यता यो परजीवीको संक्रमण फैलिएका सयौं मामिला सार्वजनिक भएका थिए । सीडीसीका अनुसार फल तथा तरकारीहरू वितरण गर्ने डेल मोन्टे ले जुनमा बिक्रीका लागि पठाएको मोन्ट फ्रेस प्रोडयुस भेजिटेबल ट्रेजलाई फिर्ता गरेको थियो । क्विक ट्रिप र पिपोड जस्ता खुद्रा बिक्रेताहरूबाट ब्रोकाउली, गाजर, काउली, ज्वाइनोलगायत वस्तु फिर्ता गरेको जनाइएको छ । अमेरिकी चार राज्यहरू लोवा, मिचिगन, मिनेसोटा र विस्कोन्सिनका सर्वसाधारणले परजीवीका कारण आफूहरू थला परेको जानकारी दिएका थिए ।"
एडीएसएलको भाउ नबढ्ने,"सरकारी करका कारण अब फोन कल, डाटा र इन्टरनेट शुल्क बढ्ने भएको हो । टेलिफोन सेवा प्रदायकले कम्पनी एनसेलले यसअघि नै प्रयोगकर्तालाई साउन १ गतेदेखि फोन र डाटामा १३ प्रतिशत शुल्क वृद्धि हुने जानकारी गराइसकेको छ । यस्तै इन्टरनेट सेवा प्रदायकहरूले पनि उपभोक्ताबाटै यस्ता शुल्क उठाउने बताइसकेका छन् । इन्टरनेटजस्ता अत्यावश्यक सेवामा कर बढाएको भन्दै विरोध पनि भइरहेको छ ।"
एकीकृत भन्सार निर्माण सुरु,"सामान्य चेक जाँच गर्दा तस्करहरू उम्कन सक्ने सम्भावना रहेको छ । उनले भने, उपकरण अभावमा सुरक्षाकर्मीले टहरा र टेन्टमुनि बसेर यात्रुहरूको झोला हेर्ने र सामान छाम्ने गर्नुपर्ने अवस्था छ । चीन जोड्ने सिन्धुपाल्चोकको तातोपानी नाका र रसुवागढी नाका भूकम्पपछि बन्द भएका थिए ।"
मेगा बैंकमा नयाँ सञ्चालक समिति,"समितिमा संस्थापक सेयरधनीका तर्फबाट शाहसहित गोपाल खनाल, मदनकुमार आचार्य र सर्वसाधारण सेयरधनीका तर्फबाट मुक्तिराम पाण्डे, बालकृष्ण शिवाकोटी र इन्द्रबहादुर मल्ल ठकुरी निर्वाचित भएको जारी विज्ञप्तिमा छ ।"
हिमालयनका कार्डवाहकलाई मेडिसिटीमा छुट,"काठमाडौं (कास) हिमालयन बैंकका कार्डबाहकलाई काठमाडौं उपत्यकास्थित मेडिसिटी अस्पतालमा विशेष छुटको घोषणा गरिएको छ । छुट दिनेबारे बैंक र अस्पतालका प्रतिनिधिबीच सम्झौतापत्रमा हस्ताक्षर भएको जारी विज्ञप्तिमा छ । सम्झौताअनुसार हिमालयन बैंकका कर्मचारी, डेबिट, क्रेडिट र प्रिपेड कार्डवाहक उपभोक्तालाई अस्पतालमा विशेष छुट प्राप्त हुनेछ ।"
बैंकका शाखा विस्तार,"काठमाडौं (कास) सिटिजन्स बैंक इन्टरनेसनलले प्यूठानको झिम्रुक, पूर्वरुकुमको भूमे, हुम्लाको नाम्खा र अछामको ढकारी गरी कुल ४ वटा शाखा सञ्चालनमा ल्याएको छ । सरकारले वित्तीय पहुँच तथा समावेशिता वृद्धि र औपचारिक अर्थतन्त्रको प्रवद्र्धनका लागि सबै नेपालीको बैंक खाता भन्ने नीति अवलम्बन गर्दै शाखा विस्तार गरेको बैंकले जनाएको हो ।"
बीओकेको १३२५ प्रतिशत बोनस सेयर,काठमाडौं (कास) बैंक अफ काठमान्डु (बीओके) को २३ औं वार्षिक साधारणसभाले वार्षिक साधारणसभाबाट बैंकको चुक्ता पुँजीको १३२५ प्रतिशत बोनस सेयर पारित गर्ने निर्णय गरेको छ । सभामा छलफल तथा अनुमोदनका लागि पेस भएका अन्य सम्पूर्ण प्रस्तावहरू पारित भएको जारी विज्ञप्तिमा छ ।
बाबुलाई क छोरीलाई ख खाना,शरिफ र मरियमले चाहेमा कैदीको पोसाक आफैंले पनि बनाउन लगाउन सक्ने जेलका अधिकारीले बताएका छन् । उनीहरूका अनुसार पूर्वप्रधानमन्त्री भएको नाताले शरिफलाई क श्रेणी र उनकी छोरी भएकाले मरियमलाई ख श्रेणी को कैदीका रूपमा राखिएको हो ।
गाजामा ४ वर्षयताकै ठूलो आक्रमण,प्रत्यक्षदर्शीहरूले समाचार संस्था रोयटर्सलाई इजरायली हवाई सेनाले गाजास्थित एक खाली भवनमा आक्रमण गर्दा नजिकै हिँडिरहेका सर्वसाधारण मारिएको बताए । गाजाबाट दर्जनौं क्षेप्यास्त्रहरू इजरायलमाथि प्रहार गरिएको आईडीएफले जनाएको छ । हमासले इजरायलले सीमाक्षेत्रमा गरेको गोली प्रहारमा एक प्रदर्शनकारीको ज्यान गएको जनाएको छ । गाजास्थित स्वास्थ्य अधिकारीका अनुसार हालै भएका प्रदर्शनका क्रममा इजरायलले गरेको आक्रमणका कारण कम्तीमा १ सय ३० प्यालेस्टिनीको ज्यान गइसकेको छ ।
ट्रम्पद्वारा ओबामाको आलोचना,यसअघि अमेरिकी राष्ट्रपति कार्यालय ह्वाइटहाउसका प्रवक्ता सराह हकाबी स्यान्डर्सले दुई राष्ट्रपतिबीच हुने पूर्वनिर्धारित बैठक प्रभावित नहुने बताएकी थिइन् ।
"झरीको मौसम, झरीकै गीत","पानी पर्यो सररशब्द, संगीत र स्वर : विपुल क्षत्रीदार्जलिङका नेपाली भाषी गायक विपुलले मनसुन आफ्ना लागि प्रेरणा रहेको बताएका छन् । युट्युबमा उपलब्ध विवरणमा उनी लेख्छन्, टिनको छानामा पानी पर्दाको आवाज मैले सुनेको प्रिय ध्वनि हो । दार्जलिङको झरी आफूलाई विशेष लाग्ने पनि उनले उल्लेख गरेका छन् । विपुलले सन् २०१४ मा सार्वजनिक गरेको पहिलो एल्बम स्केचेज अफ दार्जलिङ मा योसहित पाँच गीत अटाएका छन् ।प्रस्तुति : सजना बराल"
घर खोज्दै झमक,"आमा र बहिनीसहित आएकी झमकका संकल्प, आफ्नै चिता अग्निशिखातिर, मान्छेभित्रका योद्धाहरू, झमक घिमिरेका कविताहरू लगायतका कृति प्रकाशित छन् । उनी नेपाल प्रज्ञा प्रतिष्ठानकी आजीवन सदस्यसमेत हुन् ।"
अम्बरपत्नीको निधन,गुरुङको सोमबार बिहान पशुपति आर्यघाटमा अन्तिम संस्कार गरिने परिवारले जनाएको छ । उनका तीन छोरा र एक छोरी छन् ।
चन्द्रागिरिबाट समृद्धि सृजना,सम्मिलनलाई निरन्तरता दिन आवश्यकताअनुसार पालैपालो विभिन्न क्षेत्रमा आयोजना गरी आपसी हार्दिकता अरू प्रगाढ बनाउने सम्मिलन संयोजक प्रा राजेन्द्र सुवेदीले जनाए ।
प्रियंकाआयुष्मान इन्गेज्ड,दुई वर्षअघि नै आयुष्मान र प्रियंकाले माया त माया हो र मेघान ट्रेनरको गीत लाइक आई एम लुज यु को कभर सङमा युगल गायनका साथै मोडलिङ गरेका थिए । त्यसयता थुप्रै म्युजिक भिडियोमा एकसाथ देखिएका छन् । गत वर्ष मात्रै एनएफडीसी फिल्म अवार्डमा नवअभिनेतातर्फको अवार्ड हात पारेपछि आयुष्मानलाई दर्शकदीर्घामा रहेकी प्रियंकाले सार्वजनिक रूपमा चुम्दै बधाई दिएपछि दुईबीचको प्रेम सम्बन्ध सबैसामु खुलस्त भएको थियो ।

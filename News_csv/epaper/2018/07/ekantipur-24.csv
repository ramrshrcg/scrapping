शीर्षक,विवरण
ओलीदाहाल झन् आक्रामक,"यो कस्तो सत्याग्रह हो ? सत्याग्रहीमा यस्तै पाखुरा ठडयाउने, मुड्की बजार्ने, आफ्नो समूह बनाई जाँच्न दिन्नँ भन्न मिल्छ ? प्रधानमन्त्री ओलीले भने, अनशन बस्ने डा केसी, अनशन कायम राख्ने अरू, बिरामी हुने डा केसी, उपचार हुन नदिने अरू । अरूको जीवनमाथि खेलबाड गर्न पाइन्छ ? राजनीतिक स्वार्थका लागि उपचार गर्न दिन्नँ भन्न पाइन्छ ?केसीको जीवनसँग कांग्रेसले राजनीतिक स्वार्थको रोटी सेकिरहेको ओलीको टिप्पणी थियो । उनले अनशनका पक्षमा सडक प्रदर्शनमा निस्किने पूर्वप्रधानन्यायाधीशदेखि अन्य नागरिक अभियन्तामाथि समेत आक्रोश पोखे । उहाँको मुद्दा के हो, माग के हो सडकमा हेर्नुभयो भने स्पष्ट हुन्छ, किसिमकिसिमका मान्छेहरू, कोही गेरु बस्त्र, कोही संन्यासी रूप, कोही ठाडो चन्दन, कोही तेर्सो चन्दन लगाएका । मुसा खाने जस्तो कोही लाग्दैन, अनौठाअनौठा दृश्य छन् । उनले पूर्वप्रधानन्यायाधीश सुशीला कार्कीले सडक आन्दोलनका क्रममा दिएका अभिव्यक्तिप्रति पनि आपत्ति जनाए । ठूल्ठूला न्यायिक निकायमा बसेकाहरू निषेधाज्ञा तोड्न किन पाइँदैन भन्दै हिँडेका छन्, उनले भने, दुईचार कक्षा पढेको छैन, त्यसले के जान्दछ कानुन भन्छन्, मसँग सर्टिफिकेट हेर्न त आउनुभएको छैन । उनले सडक आन्दोलन र अनशनलाई पनि फुर्सदका बेला गरेको क्रियाकलाप भने । फुर्सदका बेला निकालेका जुलुस र अनशन नै मुलुकको सम्पूर्णता होइन, उनले भने, हामी आवेश र उत्तेजनामा छैनौं, प्रतिपक्षसँग पनि कुरा गर्छौं, जनताको हितमा छ भने छलफल गरेर विधेयक सच्याउन पनि सकिन्छ तर संसद्मा नगई कसको हुकुम, आदेश र फर्मा हामीले मान्नुपर्यो ? जीवनरक्षाका लागि केसीलाई जुम्लाबाट ल्याउन खोज्दासमेत रोक्ने प्रयास गरेको भन्दै उनले कांग्रेसको आलोचना गरे । चिकित्सकले अस्पतालमा आन्दोलन र हडताल गरेकोप्रति पनि उनले आपत्ति जनाए । उपचार गर्न भनेर जागिर खाने अनि उपचार नै बन्द गर्ने ? हडताल गर्न पाइँदैन, उनले भने । प्रधानमन्त्री बोल्नुअघि नेकपा अध्यक्ष दाहालले पनि विपक्षी कांग्रेसले लासमाथि राजनीति गर्न खोजेको आरोप लगाए । उहाँको जीवनरक्षा गर्ने दायित्व सरकारको हो तर अर्को पक्ष जीवनरक्षाको पक्षमा छैन । तथाकथित लोकतान्त्रिक भन्ने तागतले सायद उहाँको हत्या गर्न र लासको राजनीति गर्न चाहेको हो कि ? दाहालले भने, यो के विडम्बना हो ? वार्ता टोली बनाएको छ, सरकारले जीवनरक्षा गर्न लागेको छ अनि सरकारैमाथि, नेताहरूमाथि आरोप नै आरोप, यो के चिज हो ? लोकतान्त्रिक भन्ने कांग्रेसको सरकारकै बेला केसी सबैभन्दा बढी अनशन बसेको उल्लेख गर्दै उनले त्यतिबेला के हेरेको भन्दै प्रश्न गरे । अहिले त गोविन्द केसी समाजले पचाइसकेको छ उहाँ बसिराख्नु हुन्छ । उहाँसँग वार्ता हुन्छ, सहमति हुन्छ । त्यो पनि सामान्य प्रक्रिया हो, यसमा अनौठौ मान्नु हुँदैन, दाहालले भने, केसीसँग वार्ता गर्न तयार छौं । कति लचिलो हुनुपर्ने हुन्छौं, जीवनरक्षाप्रति संवेदनशील छौं । तर, यहाँ कांग्रेसले खोजेको चाहिँ के हो ? डा केसीमार्फत आफ्नो राजनीति गर्न खोजेको हो ? के कांग्रेसको अब अरू कुनै एजेन्डा छैन ? हो भने कांग्रेस अब सकियो ।कांग्रेसको आपत्ति प्रधानमन्त्री एवं नेकपाका अध्यक्ष केपी ओली र नेकपाकै अर्का अध्यक्ष पुष्पकमल दाहालले सोमबार दिएको सार्वजनिक अभिव्यक्तिप्रति कांग्रेसले आपत्ति जनाएको छ । डा गोविन्द केसी र उनको मुद्दालाई समर्थन गर्नुलाई त्यान्त्रो समाएर राजनीतिक गरेको भन्नु आपत्तिजनक भएको उल्लेख गर्दै कांग्रेसद्वारा जारी विज्ञप्तिमा भनिएको छ, लोकतन्त्र भनेको लाख मान्छेले जुलुश गर्न पाउने अधिकार मात्रै होइन, केवल एक व्यक्ति मात्रैले पनि न्यायका लागि आवाज उठाउछ भने राज्यले त्यसलाई सुनुवाई गर्नु बास्तविक लोकतन्त्र हो । कांग्रेसले डा केसी एक व्यक्ति मात्र नभई आम नेपालीले समर्थन गरिरहेका अभियन्ता रहेको बताएको छ ।"
अनशन २५औं दिनमा,"यसअघि उनको ११ औं अनशन २३ औं दिनमा स्थगित भएको थियो । मुलुकको प्राकृतिक विपत्तिका कारण त्यतिखेर उनले अनशन स्थगन गरेका थिए । यसैबीच नेपाल चिकित्सक संघले वैकल्पिक उपायद्वारा ओपीडी सेवा सञ्चालन गर्न देशभरका चिकित्सकहरूलाई आहवान गरेको छ । आफू कार्यरत स्वास्थ्य संस्थाको नियमित ओपीडी टिकट, रसिद, बिल बहिष्कार गरेर बिरामीको स्वास्थ्यलाई असर नपर्ने गरी ओपीडी सञ्चालन गर्न संघले आहवान गरेको हो । अनशन २४ औं दिनमा पुग्दासमेत सरकारले जीवनरक्षाको गम्भीरता प्रकट गर्न नसकेको जनाउँदै संघले विभिन्न दबाबमूलक कार्यक्रम सार्वजनिक गरेको छ । संघले रेजिडेन्ट चिकित्सकहरूले सञ्चालन गरेको बहिरंग र अन्तरंग सेवा बहिष्कारप्रति ऐक्यबद्धतासमेत प्रकट गरेको छ । यस्तै नागरिक समाजसँग समन्वय गरी आआफ्ना जिल्लामा रिले अनशन, र्याली, धर्नालगायत विरोधका कार्यक्रमसहित सशक्त विरोध गर्न पनि संघले मुलुकभरका चिकित्सकलाई आग्रह गरेको छ । काठमाडौं उपत्यकाको हकमा भने संघका पदाधिकारीसहित सबै चिकित्सकलाई वसन्तपुर डबलीमा उपस्थित भएर १० देखि ५ बजेसम्म अनशन बस्न अपिल गरेको छ । यसैबीच त्रिवि शिक्षण, वीर र बीपी कोइराला स्वास्थ्य विज्ञान प्रतिष्ठान धरानका रेजिडेन्ट डाक्टरहरूले आकस्मिकबाहेक सेवामा सरिक नहुने जनाएका छन् । नेसनल रेजिडेन्ट डाक्टर्स एसोसिएसन त्रिवि शिक्षण, रेजिडेन्ट्स एसोसिएसन अफ न्याम्स वीर अस्पताल र जुनियर रेजिडेन्ट वेलफेयर सोसाइटीले विज्ञप्ति जारी गर्दै आकस्मिक र आईसीयूबाहेकका सबै सेवा बहिष्कार गर्ने जनाएका हुन् ।"
फरार अभियुक्तलाई राज्यमन्त्री सिफारिस,"काठमाडौं राष्ट्रिय जनता पार्टी (राजपा) ले तीन हत्या अभियोगमा फरार अभियुक्त अभिराम शर्मालाई प्रदेश २ को राज्यमन्त्री बनाउन मुख्यमन्त्री लालबाबु राउतसमक्ष सिफारिस गरेको छ । राजपा अध्यक्ष मण्डलका संयोजक महन्थ ठाकुरले उनलाई सामाजिक विकास राज्यमन्त्री नियुक्त गर्न सोमबार सिफारिस गरेका हुन् । मधेस आन्दोलनका बेला जलेश्वरमा घाइते भएका हवल्दार थमन विकलाई उपचार गराउन प्रहरीले लैजाँदा गर्दा बाटामै रोकी एम्बुलेन्सबाट थुतेर हत्या गर्ने काममा शर्माको संलग्नता पुष्टि भएको भन्दै अदालतले उनलाई पक्राउ गर्न प्रहरीलाई आदेश गरेको थियो । तर प्रहरीले उनलाई फरार रहेको भन्दै हालसम्म पक्राउ गरेको छैन । प्रहरीका आँखामा फरार रहे पनि उनी मधेसमा खुलमखुला हिँडिरहेका थिए, राजपाका एक नेताले भने, अब त मन्त्री नै हुने भए, कसले पक्रने ? उनी महोत्तरी ३ (क) क्षेत्रबाट निर्वाचित प्रदेशसभा सदस्य हुन् ।शर्माका साथै प्रदेश २ मा राजपाले उद्योग, पर्यटन, वन तथा वातावरण राज्यमन्त्रीमा सुरेश मण्डल र भौतिक पूर्वाधार राज्यमन्त्रीमा डिम्पल झालाई पठाउने निर्णय गरेको छ । झा, राजपा अध्यक्ष मण्डलका सदस्य अनिल झाकी पत्नी हुन् ।"
मन्त्रिपरिषद् निर्णय गुपचुप,"तर त्यही दिन कन्सुलेट जनरलको पद खारेज गरिएको (नियोग घटुवा) बारे केही बोलेनन् । दुई दिनपछि कान्तिपुरमा यसबारे समाचार प्रकाशित भएपछि एक मन्त्रीले भने, सबै विषय परिपक्व नभएसम्म बाहिर नभन्ने भनिएकाले अड्कलेर भनिएको होला । त्यस्तै परराष्ट्रमन्त्री तथा अन्य मन्त्रीको विदेश भ्रमणसहितका अन्य विषय पनि लुकाइन्छ । भ्रमणको औचित्य र खर्चबारे प्रश्न उठ्ने आशंकामा सरकारले सूचना लुकाउने गरेको हो । यस्ता विषयमा समाचार प्रकाशित भएपछि बल्ल स्पष्टीकरणको शैलीमा विज्ञप्ति जारी गर्ने गरिएको छ । यसअघि यस्ता निर्णय त्यसै दिन वा भोलिपल्ट परराष्ट्रले बाहिर ल्याउने गरेको थियो । पूर्वमुख्य सचिव विमल कोइराला शाहीकालमा समेत एक वा दुई दिनमा निर्णयबारे सञ्चारमाध्यमलाई जानकारी गराउने गरिएको सुनाउँछन् । भएका निर्णय बाहिर ल्याउँदा झन् प्रस्टता हुन्छ । विवाद छ भने पनि बहसमा आउँछ, सच्याउन मिल्छ, कोइराला भन्छन्, सूचना जनताको अधिकार हो । यसबाट सरकार पछि हट्न हुँदैन । गरेको निर्णय स्पष्ट भन्न सक्नुपर्छ, लुकाएर राख्नुपर्दैन । झन् बलियो भनिएको सरकारले निर्णय लुकाउनु राम्रो होइन । प्रधानमन्त्रीका प्रमुख सल्लाहकार विष्णु रिमाल भने मन्त्रिपरिषद्मा भएका निर्णय सरकारका प्रवक्तामार्फत बाहिर ल्याइरहेको बताउँछन् । निर्णय बुझ्न हामीलाई वा सम्बन्धित मन्त्रालयमा सम्पर्क गर्नेलाई जानकारी दिइरहेका छौं । सरकार सूचना लुकाएर बस्दैन, उनले भने ।सुनुवाइ समितिमा गएन राजदूतको नाम मन्त्रिपरिषद्ले राजदूत सिफारिससम्बन्धी निर्णय गरेको आठ दिनसम्म पनि संसदीय समितिमा सुनुवाइका लागि संसद् सचिवालयमा पठाएको छैन । भारतका लागि सिफारिस गरिएका नीलकण्ठ उप्रेतीबारे सत्ताधारी दलहरूबीच नै विवाद भएका कारण नाम पठाउन ढिलाइ भएको परराष्ट्र स्रोतले बतायो । गत सोमबार मन्त्रिपरिषद्ले भारतका लागि पूर्वप्रमुख निर्वाचन आयुक्त उप्रेती र मलेसियाका लागि उदयराज पाण्डेको नाम सिफारिस गरेको थियो । पाण्डेको नाममा विवाद नभए पनि उप्रेतीको नाममा संविधानको छिद्रलाई उपयोग गरेको भन्दै विवाद भएको छ ।"
ब्युझिँदै रञ्जना,"त्यस क्रममा जापानी शिक्षक मियोरी सेन्सेले सोधे, तिमीहरूको आफ्नै लिपि छ, त्यो लेख्न पढ्न आउँछ ? त्यसपछि आफू झस्किएको विद्यासागरले बताए । यही बेला नेपाल लिपि गुठीले वैशाखमा असनमा रञ्जना लिपि वर्कसप गरेको थाहा पाएँ, उनले भने, अहिले नियमित कक्षामा आइरहेको छु । कक्षामा सबैभन्दा कम उमेरकी छन्, ओमबहालकी निजिता स्थापित । उनी प्रेसिडेन्टल बिजनेस स्कुलमा बीबीए दोस्रो वर्षमा पढछिन् । पढाइभन्दा बाहिर आफ्नो संस्कृति पनि उत्तिकै सिक्नुपर्ने उनको धारणा छ । समृद्ध लिपि संस्कृतिविद् ओम धौभडेलका अनुसार सातौं शताब्दीतिर तान्त्रिक विद्या सुरु भएसँगै रञ्जना लिपिमा मन्त्र लेखिन थालेका हुन् । मठमन्दिरमा हिन्दु, बौद्ध धर्मसम्बन्धी श्लोक, मन्त्र, तान्त्रिक विधि, स्वास्थ्य उपचार विधि शिलालेख, ताम्रपत्रलगायत हजारौं पुस्तक रञ्जना लिपिमै लेखिएका छन् । मल्लकालमा १४ औं शताब्दीमा मात्रै नेपाल लिपि प्रचलन आएको थियो । त्यसपछि लिच्छवि, मैथिली, पाँचुँ, भुजी मोल, क्वयंमोल, कुटिला अक्षर, गुप्त लिपि, हिमोल प्रचलनमा थिए । नेपालकै तामाङ, लामा समुदायमा पनि रञ्जना लिपिमै लेखिने प्रचलन छ । उनका अनुसार तत्कालीन समयमा तिब्बत, भारतसम्म नेपाली लिपि, भाषा र मुद्रा फैलिएको थियो । प्रचलित लिपिमा देवनागरी जस्तै अक्षर छुट्याएर लेख्न मिल्छ । रञ्जना लिपिमा एक अक्षरमै जोडेर छोटा विषयवस्तु झनै छोटो तरिकाले लेखिने चलन छ । रञ्जना लिपि तान्त्रिकले मन्त्र अरूले थाहा नपाऊन् भनेर बढ्ता प्रयोग गरे । कसैको नाम लेख्नुपर्यो भने उनीहरू रञ्जना लिपिमै लेख्थे । प्राय: देवीदेवतासम्बन्धी, हिन्दु, बौद्ध स्वास्थ्य, आयुर्वेद, वैद्य, इतिहास धेरै विधामा पहिले किताब लेखिएका थिए । राष्ट्रिय अभिलेखालय र असनको रक्तकालीमा रहेको आशा सफु गुठीमा रञ्जना लिपिमा लेखिएका थुपै्र पुस्तक संकलित छन् ।अभिलेखालयमा झन्डै दुई लाख र गुठीमा पचास हजार पुस्तक छन् । तिनको अध्ययन गर्न सक्ने कमै छन् । अभिलेखालयमा भएकामध्ये ९० प्रतिशत पुस्तक भक्तपुरबाट ल्याएको धौभडेलले जनाए । पहिले एक जनाले एउटा मात्रै पुस्तक लेख्न सक्थ्यो । प्रेस थिएन, उनले भने, त्यसैले एक एक पुस्तकको त्यत्तिकै महत्त्व छ । नेपालमा मल्लकालको पतन भएसँगै यी लिपिको प्रचलन पनि टुट्यो । पृथ्वीनारायण शाहले उपत्यका जितेपछि उनका भाइ र भारद्वारले ७ दिनसम्म यहाँका पुस्तक जलाएको इतिहासमा लेखिएको पाइने धौभडेलले जनाए । चन्द्रशमशेरका पालामा रञ्जना लिपिमा लेख्नेलाई दण्डित गरेर देवनागरीमै लेख्न लगाइयो । लेखिएका किताब जलाउने काम गरियो । हामीले लिपि जान्यौं भने पुर्खाले लेखेर गएको सभ्यता कति धनी छ भन्ने थाहा पाउथ्यौँ, उनले भने, हामी लिपि नजानेरै दु:खमा छौं । हामीले पुर्खाले दिएर गएका अनगन्ती राम्रा तथ्यको अर्थ बुझ्न सकिरहेका छैनौं । यो लिपि युवाले बुझ्न जरुरी छ । अहिलेका पुस्ताले लिपि जानेन भने पुर्खाले लेखेर गएका किताब, ग्रन्थ, इतिहास र सभ्यताका उपलब्धि गुम्छन् । उनका अनुसार रञ्जना लिपि एक किसिमको कला पनि हो । यसमा अक्षरसँगसँगै कलाकारिता पनि हुन्छ । यो नेवारको मात्रै नभएर नेपालकै पहिचान हो । पहिलेपहिले बाँसको चोयालाई कलमका रूपमा प्रयोग गरी फल, पात, बेसार, ओखरको बोक्रा लगायतको रसमा चोबेर लेखिने गथ्र्यो । लोप हुँदै लिपिहरूनेपाल लिपि गुठीका अध्यक्ष अनिल स्थापितका अनुसार नेपालभाषामा १२ लिपि छन् । तीमध्ये नेपाल लिपि, भुँजी मोल लिपि र रञ्जना लिपि मात्रै प्रचलनमा छन् । उनका अनुसार सन् १९५५ मा नेपाल संयुक्त राष्ट्रसंघको सदस्य हुँदा रञ्जना लिपि नेपालको हो भनेर चिनाइएको थियो । मल्लकालमा बाहिरबाट पण्डित बोलाएरै यो लिपिमा लेख्ने गरेको इतिहास उनले सुनाए । चन्द्रशमशेरले पछि यो लिपि लेखपढ गर्नै बन्द गरिदिए । यो लिपिमा लेख्नेबोल्नेलाई सजाय दिन थाले । त्यसपछि भाषा बचाउने कि लिपि भन्ने संकट आयो, उनले भने, त्यतिबेला नेवारले बोलीमा मात्रै भए पनि यो भाषा जोगाउनुपर्छ भनेर बोल्न सिकाउन थाले । त्यसकै कारण रञ्जना लोप हुनबाट जोगियो । नेपालभाषाका १२ लिपिमध्ये रञ्जनासहित तीनवटाबाहेक बाँकी प्रचलनबाट हराउँदै गए । सरकारले यी लोपोन्मुख भाषा जोगाउन कुनै पहल नगरेको उनले गुनासो गरे । सरकारी तवरबाटै बालबालिकालाई यो लिपि सिकाउने व्यवस्था गर्नुपर्नेमा स्थापितले जोड दिए । उनले सिक्किमको उदाहरण दिँदै भने, सन् १९९६ तिर सिक्किमकी मीना प्रधान नेपालभाषा सिक्न काठमाडौं आइपुगिन् । सरकारले खर्च गरेर उनलाई नेपालभाषा पढ्न नेपाल पठाएको थियो । ६ महिनामा उनले सबै सिकिन् । त्यसपछि उनी सिक्किम फर्किन् । केही महिनापछि उनले मलाई फोन गरेर सिक्किममा पनि नेपालभाषा सिकाइदिन निमन्त्रणा गरिन् । त्यसपछि मैले त्यहाँ थुपै्रलाई नेपालभाषा र लिपि सिकाएर आएँ ।सन् १९९७ देखि सिक्किममा कक्षा १ देखि ९ सम्म नेपालभाषा पढाउने र लेखाउने पाठयक्रमै बनेर अहिले निरन्तर सञ्चालनमा छ । गुठीले नियमित कक्षा सञ्चालनमा ल्याएको तीन दशकभन्दा बढी बितेको उनले सुनाए । अहिले मासिक हजार रुपैयाँ लिएर उनीहरू लिपि सिकाउँछन् । अहिले जति पनि सिकिरहेका छन्, सबैले सोखका रूपमा सिकेका छन् । विदेशी भाषा सिकेर जागिर पाइने भएकाले युवा अन्य भाषा सिक्नतर्फ आकर्षित भए, उनले भने, रञ्जना लिपि सिकेर रोजगारी पाउने व्यवस्था सरकारले गर्यो भने यो सिक्न पनि युवा उत्साहित हुन्छन् । सरकारले यसतर्फ ध्यान दिनुपर्छ । व्यापक पहल लिपि गुठीले रञ्जना मात्रै नभई क्यालिग्राफी पनि सिकाइरहेको छ । असन, थिमिलगायत विभिन्न ठाउँमा कार्यशाला गरिसकेको छ भने अन्यत्र गर्नेक्रम जारी छ । यसमा पूर्वमिस नेवा: सुनीता डंगोल र सफ्टवेयर इन्जिनियर आनन्द महर्जनले विभिन्न ठाउँमा सिकाइरहेका छन् । लिपि मोटो हुने भएकाले फाउन्टेन पेनको निब काटेर रङमा चोप्दै रञ्जना लिपि लेख्न सिकाइन्छ । सुनीताले कार्यशालामा बाँसको चोयाले पनि लेख्न सिकाउँछिन् । रञ्जना लिपिको युनिकोड बनाएर विश्वव्यापी रूपमा प्रचलनमा ल्याउन पहल गरिरहेको आनन्दले सुनाए । उनका अनुसार सन् २०१४ मा उनीहरूले यो लिपिलाई युनिकोड बनाएर सफ्टवेयरमा राख्न अमेरिकी कम्पनीलाई अनुरोध गरेका थिए । अमेरिकाबाट २०१६ जुलाईमा लिपिलाई स्टान्डराइजेसन गरी आईएसओ मान्यता दिइसकेको छ । माइक्रोसफ्ट, एन्ड्रोइड, आइफोनलगायतमा नेपालभाषा पनि छान्न मिल्छ । लिपिको फन्ट भने तयार भइसकेको छैन । आनन्दले भने, भाषा इन्स्टल भयो, लिपि आएको छैन । यो चाँडै अपडेट हुन्छ अनि हामी हाम्रो मोबाइल, कम्प्युटरमा प्रचलित लिपि र रञ्जना लिपिमै लेख्न सक्छौँ ।रञ्जना लिपि गैरनेवार समुदायले पनि सिक्न थालेका छन् । भैंसेपाटीका ३५ वर्षे आगमनराज पौडेल लिपि सिक्ने कक्षामा भेटिए । उनलाई रञ्जना लिपिको कलात्मकताले तानेको रहेछ । उनलाई यो नेवारको मात्रै हो भन्ने लाग्दैन । उनी भन्छन्, रञ्जना नेपालको लिपि हो । हामी सबैको हो । उनलाई नेवार समुदायको चाडपर्व, कलासंस्कृति, परम्परा यत्तिकै मौलिक लाग्छन् । उनलाई रञ्जना लिपिको कुताक्षर अर्थात् शब्दहरू जोडेर लेख्ने तरिका मन परेको छ ।"
टिपरले जसको परिवार उजाड्यो,"काठमाडौं असार ३० गते शनिबार । दाइ अनुजसँगै कुपन्डोल बस्दै आएकी १८ वर्षीया अनुजा घिमिरे सबेरैदेखि हतारमा थिइन् । चिकित्सक बन्ने लक्ष्यसहित राजधानी छिरेकी उनी पुतलीसडकस्थित एक कोचिङ सेन्टरमा इन्ट्रान्स तयारी गर्दै थिइन् । बेलैमा कोचिङ सेन्टर पुग्नु त छँदै थियो, इन्ट्रान्स कक्षा सकिएपछि सिधै कलंकीस्थित ठूलोबुबा दिवाकर घिमिरेको घरमा खाना खान पुग्नु थियो उनलाई । उनी पुतलीसडकतिर लागिन्, अनुज ठूलोबुबाको घरतिर ।राजधानीको सडक अन्य दिनको तुलनामा खाली थियो । खाना खाइसकेपछि अनुज बहिनीलाई लिन पुतलीसडक गए । फर्किंदै थिए, ठूलोबुबाको घर पुग्न नभ्याउँदै सोल्टिमोडमा उनीहरू चढेको मोटरसाइकललाई टिपरले ठक्कर दियो । परिवारसँगै बसेर खाना खाने अनुजाको चाहना त्यहीं तुहियो ।ना७ख ९४७५ नम्बरको टिपरले उनीहरू सवार बा९६प ४९११ नम्बरको मोटरसाइकललाई ठक्कर दिँदा दुवैजना भुइँमा पछारिए । हेलमेट नलगाएकाले अनुजा अलि बढी घाइते भइन्, अनुजको पनि घुँडा र हातमा चोट लाग्यो । उनी बहिनीलाई उठाउन र चोट लागेका ठाउँमा सुम्सुम्याउन चाहन्थे । तर आफैं सम्हालिन नपाउँदै टिपरले ब्याक गरेर बहिनीलाई किचिदियो । तत्कालै प्रहरी र स्थानीय जम्मा भए । अनुजालाई बल्खुस्थित बयोधा अस्पताल पुर्याए । ढुकढुकी मात्र बाँकी रहेकी अनुजाको बाँच्ने सम्भावना निकै कम थियो, भयो पनि त्यस्तै । अस्पताल पुर्याएपछि चिकित्सकले मृत घोषणा गरे । चालक राजकुमार तामाङ र टिपरलाई प्रहरीले नियन्त्रणमा लियो । चितवनबाट राम्रो अंकमा प्लस टु साइन्स लिएर कटाएपछि सफल चिकित्सक बन्ने लक्ष्य बोकेर अनुजा राजधानी छिरेकी थिइन् । त्यसो त चितवन आफैं मेडिकल सिटीका रूपमा परिचित छ । दुई मेडिकल कलेज र दर्जनभन्दा बढी अस्पतालबाट बर्सेनि थुप्रै चिकित्सक र नर्स उत्पादन भइरहेका छन् । तर त्यहाँभन्दा गुणस्तरीय शिक्षा पाउने आसमा राजधानीमा पसेकी थिइन् अनुजा । उनका बुबा एक निजी कम्पनीमा काम गर्छन् । अनुज इन्जिनियरिङ पढदै थिए, छोरीले पनि डाक्टर बन्ने लक्ष्य लिएपछि उनको खुसीको सीमा थिएन । छोराछोरीलाई सकेसम्म पढाउन चाहन्थे उनी । तर असार ३० को दिन घिमिरे परिवारका लागि कालो दिन बनेर आयो । उनका सपना धुजाधुजा भए ।अनुजले ७८ कक्षा पढदादेखि नै मोटरसाइकल चलाउन थालेका हुन् । लामो र राम्रो अनुभव थियो मोटरसाइकल चलाएको । तर त्यो दिनको दुर्घटनामा उनी आफैंलाई दोषी मान्छन् । ठूलोबुबा दिवाकर घिमिरे भन्छन्, हामीले सम्झाइरहेका छौं । उसलाई केही दिन अस्पताल बस्नुपर्ने थियो, मानेन । आमाबुबाले छोरीको कमी महसुस गर्दै छन्, जो कहिल्यै पूरा हुनेछैन । चालकले जिम्मेवारीपूर्वक सवारी चलाए दुर्घटना नहुने बताउँछन् दिवाकर । हाम्री छोरीको मृत्यु भयो, अरूका छोरी अब नमरून्, उनले भने, चालकले सवारी अनुशासन पालना गर्नुपर्छ । ब्याक गरेर किच्नेमाथि कडाभन्दा कडा कारबाही हुनुपर्छ । अनुजाको मृत्यु भएको ठीक एक महिनाअघि जेठ ३० गते जडीबुटीमा अर्को दुर्घटना भयो । स्कुटरलाई टिपरले ठक्कर दिँदा २४ वर्षीया अस्मिता भण्डारीको ज्यान गयो । रौतहट घर भई काभ्रे बस्दै आएकी उनको जीवन र सपना त्यो दुर्घटनासँगै सकियो । अस्मिताका बुबा एक कलेजमा काम गर्छन् । अस्मिताले त्यहीँबाट उच्च शिक्षा पढिन् । दाइ बैंकमा काम गर्थे, उनको पनि जागिर पक्काझैं भइसकेको थियो । तर उनी थप पढ्न विदेश जान चाहन्थिन् । विदेश जाने धोको पूरा गर्न तयारीमा जुटिन् । अस्ट्रेलिया जान भिसा प्रक्रिया पूरा भइसकेको थियो । ५६ सातापछि नै विदेश उड्ने तयारी थियो । त्यो दिन काम विशेषले काठमाडौं आउँदै थिइन् । साथी आशिष जोशीले चलाएको बा७०प ९३९९ नम्बरको स्कुटरमा थिइन् उनी । बालुवा बोकेर आएको बा४ख ३५५८ नम्बरको टिपर सँगसँगै थियो । जडीबुटीदेखि कोटेश्वरसम्मको बाटो सधैं जाम भइरहन्छ । धेरै बेरपछि जाम खुल्यो । एकातिर टिपर थियो, अर्कोतिर मिनी ट्रक । दुवैको बीचबाट स्कुटर छिराएर आशिषले थोरै अगाडि पुर्याएका मात्र के थिए, टिपरले ठक्कर दियो । अस्मिता र आशिष दुवै भुइँमा पछारिए । अस्मिता बायाँ हातको सहाराले सडकबाट उठ्ने कोसिस गर्दै थिइन्, टिपरले ब्याक गरेर किच्यो । उनलाई हतारहतार ललितपुरको बीएन्डबी अस्पताल पुर्याउँदा चिकित्सकले मृत घोषणा गरे ।घटनालगत्तै स्थानीय युवाले टिपरमा आगजनी गरे । दुईवटा दमकलले आगो निभाउनुपर्यो । टिपर चालक पृथ्वीनारायण नापितलाई प्रहरीले पक्राउ गर्यो ।सिन्धुपाल्चोकको जुगल गाउँपालिका१, जलवीरेका चेतबहादुर थापाले १० वर्षअघि सवारी दुर्घटनामा श्रीमती (लक्ष्मी) गुमाए । दसैं मनाउन घर जाने क्रममा बस दुर्घटनामा परी श्रीमतीको मृत्यु हुँदा उनी वैदेशिक रोजगारीका लागि अफगानिस्तानमा थिए । घटनालगत्तै स्वदेश फर्किएका उनलाई दुई छोरा (विशालविकास) हुर्काउन निकै कष्ट भयो ।यता सशस्त्र द्वन्द्वका क्रममा (२०६० मंसिर) दोलखा सदरमुकाम चरिकोटमा तत्कालीन माओवादी आक्रमणमा दुर्गाका श्रीमान् प्रहरी हवल्दार भरत बुढाथोकीको मृत्यु भयो । श्रीमानको मृत्युमा विक्षिप्त दुर्गाले काखे छोरी स्याहार्दै आफूलाई सम्हालिन् । यी दुई घटनाअघिसम्म दुर्गा र चेतबहादुरको परिवार एउटै घरमा डेरा बस्थे ।छुट्टाछुट्टै पारिवारिक दुर्घटनाले यी दुई (दुर्गाचेतबहादुर) लाई आठ वर्षअघि एउटै बन्धनमा बाँध्यो । चेतबहादुरले छोरीसहित दुर्गालाई सम्हाले । दुई परिवार एक भयो । दुई छोरा (विशालविकास), छोरी कविता बुढाथोकीसहित पाँचजनाको परिवारमा खुसी नै खुसी भरियो । तर, त्यो लामो समय टिक्न पाएन । बल्लबल्ल जोडिएको पारिवारिक माहोलमा अर्को बज्रपात आइलाग्यो । चेतबहादुरलाई अचानक दैवले हर्यो । गत जेठ ८ गते बिहान करिब ५ बजेतिर खाना लिएर आऊ है भन्दै निस्किनुभएको थियो, सधैंका लागि छोडेर जानुभयो, दुर्गाले भनिन्, गोलभेंडा फार्ममा बिहानीको शीतमै औषधि राख्नु छ भनेर चाँडै जानुभएको थियो ।मध्यपुर थिमिस्थित बाहाखा बजारबाट बा६६प ८५५३ नम्बरको स्कुटर हाँकेर करिब डेढ किमि पर (सानोठिमी) पुगेका चेतबहादुरलाई पछिपछि आइरहेको बा२क ३९३४ नम्बरको टिपरले ठक्कर दिँदा घटनास्थलमै मृत्यु भयो । मेरो भाग्यमा खुसी लेखिएको रहेनछ, दुर्गाले दुखेसो पोखिन्, सशस्त्र द्वन्द्वले विक्षिप्त मुटुले सहारा पाएको थियो, फेरि बज्रपात पर्यो । तीन सन्तानको भविष्य आफ्ना काँधमा आएको उनले बताइन् ।स्कुटरलाई ठक्कर दिने टिपर चालक ललितपुर महानगरपालिका९ का ३० वर्षीय राजेन्द्र खडकीलाई भक्तपुर जिल्ला अदालतले ४५ हजार रुपैयाँ धरौटीमा छाडेको छ । बिहानको खाना सँगै खायौं । स्कुल (प्रहरी आवासीय मावि, साँगा) बाट भाइ बिरामी भएकाले लिन आउने आग्रहसहित फोन आयो । आमा आत्तिनुभयो । आमा आत्तिएको देखेर छिमेकी बुबाले स्कुटरमा जानआउन सहयोग गर्ने बताउनुभयो र स्कुटर हुइँक्याउनुभयो । म आफ्नो स्कुल गएँ । डेढ घण्टा नबित्दै ठूलोबुबा, आमा र भाइ चढेको स्कुटर दुर्घटना भएको र तीनै जना घाइते भएको खबर आयो । तीनै जनालाई भक्तपुर अस्पताल पुर्याइएछ । म पुग्दा अस्पतालको माहोल अर्कै थियो, आफन्त सबै भेला भइसकेका रहेछन् । भाइ (अरविन घिमिरे), आमा (सविता काफ्ले) र स्कुटर चालक (हरिबहादुर कटुवाल) तीनै जनाको निधन भइसकेको रहेछ । बिरामी भाइको उपचार त भएन नै, आमा र छिमेकी बुबाको पनि एकै ठाउँ प्राण गयो । मेलुङ गाउँपालिका६, दोलखा घर भई भक्तपुर लोकन्थली बस्ने १५ वर्षीया अनुजा घिमिरेले जेठ ९ गतेको कहालीलाग्दो घटना सम्झिइन् । लोकन्थलीस्थित ओम ज्ञान मन्दिर स्कुलमा कक्षा १० मा अध्ययनरत उनलाई खाना खुवाएर स्कुल पठाएकी आमा र नेपाल प्रहरी आवासीय मावि साँगामा होस्टेलमा पढदै गरेका १३ वर्षीय भाइको मृत्युले उनी अझै विक्षिप्त छिन् । साँगाबाट काठमाडांैतर्फ आउँदै गरेको बा३ख ६६७४ नम्बरको टिपरले सोही दिशातर्फ आइरहेको बा५६प १२२७ नम्बरको स्कुटरलाई पछाडिबाट ठक्कर दिएको थियो । आमा र भाइलाई एकसाथ गुमाउँदा अनुजाले आँसु पुछिदिने हातसम्म पाइनन्, उनका बुबा अशोक घिमिरे वैदेशिक रोजगारी क्रममा मलेसियामा थिए । अनलाइनमा प्रकाशित समाचारबाट छोरा र श्रीमती गुमाएको थाहा पाएपछि उनी आफैं विक्षिप्त थिए । त्यो दिन टिकट पाइनँ, कोठामा फर्कन पनि सकिनँ, उनले भने, रातभर एयरपोर्टमै बसेँ । सवा चार घण्टाको प्लेन यात्रा साह्रै कष्टकर बित्यो ।विक्षिप्त मुटुका साथ स्वदेश फर्केका अशोक अझै साधारण अवस्थामा फर्किन सकेका छैनन् । छोरीको हौसलाले सम्हालिन बाध्य तुल्याएको उनी बताउँछन् । उनी सविताले सञ्चालन गर्दै आएको खाजा पसललाई निरन्तरता दिइरहेका छन् । छोरीलाई मामाघरमै राखेर स्कुल पठाइरहेका छन् । उनी अहिले अदातल धाइरहेका छन् लापरबाहीपूर्वक सवारी हाँकेर दुर्घटना गराउने चालकको लाइसेन्स खारेजको व्यवस्था हुनुपर्ने माग गर्दै । स्कुटरलाई ठक्कर दिने टिपर चालक धार्के गाउँपालिका१०, धादिङ घर भई थानकोट बस्ने ३० वर्षीय सञ्जीव सूचीकारलाई जिल्ला अदालत भक्तपुरले असार ४ गते पुर्पक्षका लागि थुनामा पठाएको छ ।"
फेरि ज्यान लियो,"काभ्रे टिपरको ठक्करबाट फेरि एक जनाको मृत्यु भएको छ । बनेपा, चारदोबाटोमा बा२ख ३९३४ नम्बरको टिपरले बा८३प ५०७७ नम्बरको मोटरसाइकललाई ठक्कर दिँदा खनालथोक७ का ५७ वर्षीय जितबहादुर तामाङको मृत्यु भएको हो । साँगाबाट धुलिखेलतर्फ आउँदै गरेका तामाङ सवार मोटरसाइकललाई पछाडिबाट आएको टिपरले ठक्कर दिएको थियो । घाइते तामाङलाई टिपरले ब्याक गरेर मारेको प्रत्यक्षदर्शीले बताएका छन् । घटनालगत्तै आक्रोशित स्थानीयले टिपरमा आगजनी गरेका थिए । भकुन्डेबेसीमा पनि स्थानीयवासीले टायर बालेर केहीबेर बीपी राजमार्ग अवरुद्ध पारेका थिए । टिपरका कारण दुर्घटना बढेपछि दिउँसो उपत्यका प्रवेशमा रोक लगाइएको छ । त्यसको असर काभ्रेमा पनि देखिएको छ । सिन्धुली, सिन्धुपाल्चोक र काभ्रेमा रहेका क्रसर र खानी क्षेत्रबाट दैनिक तीन हजार टिपर गुड्ने गरेका छन् । जिल्ला ट्राफिक प्रहरी कार्यलयका प्रमुख प्रहरी निरीक्षक निशेष चापागाईंका अनुसार आर्थिक वर्ष २०७३७४ मा भएका ६५ दुर्घटनामध्ये २७ मा टिपरको संलग्नता छ । ६५ जनाको मृत्यु भएकोमा टिपरका कारण १३ जनाले ज्यान गुमाएका छन् । अघिल्लो आर्थिक वर्षमा ५३ दुर्घटनामध्ये २२ मा टिपरको संलग्नता छ । ४४ जनामध्ये ९ जनाको मृत्यु टिपरका कारण भएका हुन् । कार्यालयले टिपरका कारण दुर्घटना बढेको भन्दै २०७४ फागुन १ गतेबाट टाइमकार्ड लागू गरेको थियो । चापागाईंले टाइम कार्ड लागू भएपछि टिपरको ठक्करका कारण मृत्यु भएको पहिलो घटना भएको बताए ।"
घर्किंदै संसद्को समय,"काठमाडौं नयाँ संविधानको मर्मअनुसार एक सयभन्दा बढी कानुन बनाउनुपर्ने भएकाले बजेट अधिवेशनपछि पनि संसद् चालु राखिएको थियो । तर, चिकित्सा शिक्षासम्बन्धी विधेयकको मस्यौदा सरकारले संसद्मा लगेपछि त्यसको पक्ष र विपक्षमा अहिले देखिएको राजनीतिक ध्रुवीकरणले सडक र संसद् दुवै बिथोलिएको छ । यसले गर्दा संसद् पनि अवरुद्ध छ ।अब यसको असर सिधै संविधान कार्यान्वयनमा पर्छ, संविधानविद् विपिन अधिकारी भन्छन्, किनभने संविधान कार्यान्वयन गर्न बनाउनुपर्ने कानुन धेरै छन् र समय सीमित छ । यो छोटो समयमा अहोरात्र खटेर कानुन ल्याउनुपर्नेमा उल्टै संसद् बन्द भएपछि त्यसले नराम्रो सन्देश गएको छ । सरकार र संसद्को मात्रै नभएर सामान्य नागरिकसमेतको ध्यान यतिखेर डा गोविन्द केसीको सत्याग्रह र उनले उठाएका चिकित्सा सुधारका मुद्दामा केन्द्रित छ । दुवै सदनका गरी १६ मध्ये एउटा सुनुवाइ समिति मात्र गठन भएको छ । सरकारको कामकारबाहीलाई निगरानी गर्न संसद्ले गठन गर्ने अर्थ समितिदेखि राज्यव्यवस्था तथा सुशासन समितिसम्मका संसदीय संयन्त्र गठन हुन र विभिन्न संघीय कानुन बनाउने महत्त्वपूर्ण काम त्यसै थाती छन् । अझ महत्त्वपूर्ण त असोज २ भित्र मौलिक हकहरू कार्यान्वयन गर्ने कानुन बनाइसक्नुपर्ने दायित्व संसद्लाई छ । यो अवस्थामा संसद् निकै सक्रिय भएर काम गरिरहेको हुनुपथ्र्याे तर सामान्य विषयमा मुलुकै अल्झिन पुगिरहेको छ, अधिकारी भन्छन्, यस्ता कुरामा सरकार अल्झिन हुन्न, चिकित्सा शिक्षासम्बन्धी विधेयकको मस्यौदामा देखिएको तनाव तत्काल हल नगर्दा धेरै कुरा बितिसकेको हुनेछ ।संविधानमा लेखिएका आर्थिक, सामाजिक अधिकारहरूको कार्यान्वयन गरिपाऊँ भनेर हालसम्म मानिस अदालतमा रिट लिएर गएका छैनन् किनभने तीन वर्षभित्र कानुन बनाएर हक प्रचलन गराउने भन्ने संविधानकै प्रावधानले सबै नागरिकलाई अदालत जानबाट रोक लगाएको छ । तर जब असोज ३ गते तीन वर्ष पूरा हुनेछ, तब नागरिकलाई हकअधिकार लागू गरिपाऊँ भनेर जाने बाटो खुल्नेछ । त्यतिबेला अदालतले कानुन छैन भनेर मौलिक हक कार्यान्वन हुँदैन भन्न सक्ने अवस्था नआउने संविधानविदहरू बताउँछन् । यस्तोमा अदालतले फैसला गरेर मौलिक हक कार्यान्वयन गराउने परिपाटी विकास हुन्छ । उनीहरूका अनुसार यो हुनु भनेको नीति र नियम नबन्दै हकहरू प्रचलन गराउनुपर्ने अवस्था सिर्जना हुनु हो, जसले सरकारको योजना र कार्यक्रममा असन्तुलन ल्याउनेछ । त्यसपछि के हुन्छ भने संविधान कार्यान्वयन गर्न नसकिने अवस्था निम्तिन्छ, अधिकारी भन्छन्, त्यो हुनु भनेको संविधान बनाउनु नबनाउनुको अर्थ नहुनु हो । यस्तोमा संविधानप्रति मानिसको आस्था घट्ने र त्यो स्थान फेरि अराजकताले लिने अवस्था आउने हुनाले अस्थिरता बढ्ने उनी ठान्छन् । संवैधानिक अस्थिरताको यो अवस्थाका अलावा दिनहुँ बढ्दै गइरहेको विवाद र आन्दोलनले बृहत् रूप लिँदा विकास गर्न चाहिने राज्यको समय र काम गरेर अघि बढ्ने नागरिकको जीवन दुवै व्यर्थको झमेलामा पर्दै जाने अवस्था आउँदा मुलुकलाई ठूलो घाटा हुने ठान्छन् संविधानविद नीलाम्बर आचार्य । मुलुक अब शान्ति र समृद्धिको बाटोमा जाने बेला हो यो, उनी भन्छन्, तर यस्तो राजनीतिक स्थिरताको समयमा पनि हामी द्वन्द्व र झमेलामा फसेका छौं । यो मुलुक बनाउने हो भने असमझदारी हटाएर हामीले आफ्ना बानी, चरित्र, कार्यशैली र अस्थिर मानसिकतालाई फेर्नुपर्छ ।पाँचपाँच वर्ष काम गर्ने कार्यादेश पाएको सरकारले अनेक ठाउँमा निषेध लगाउने र विरोधीलाई त्यहीँ विरोध गर्नुपर्ने भएपछि अनावश्यक विषयमा मुलुक पसेको आचार्यलाई लागेको छ ।"
गंगामायालाई एक करोड,"काठमाडौं छोराको हत्यामा संलग्नलाई कारबाही माग राख्दै पटकपटक आमरण अनशन बस्दै आएकी गोरखा फुजेलकी गंगामाया अधिकारीलाई राहतस्वरूप सरकारले एक करोड रुपैयाँ दिएको छ । अधिकारीसँग विगतमा गरेको सम्झौताबमोजिम सरकारले सोमबार उनको नाममा खाता खोली १ करोड रुपैयाँ जम्मा गरिदिएको हो ।गंगामायाका अधिवक्ता आषिकराम कार्कीका अनुसार कृषि विकास बैंकमा खोलिएको उनको खातामा सरकारले २०७१ सालमै दिने भनी सम्झौता गरेको १ करोड रुपैयाँ राखिदिएको हो । यस अवधिमा जम्मा हुन आएको १९ लाख ६३ रुपैयाँ ब्याजसमेत सरकारले गंगामायाको खातामा राखिदिएको छ । अनशन बसेको ३ सय ३४ दिनका दिन २०७१ असोज ६ गते पति नन्दपसाद अधिकारी बितेपछि गंगामायासँग सरकारले ५ बुँदे सम्झौता गर्दै अनशन तोडाएको थियो । ५ बुँदे सम्झौतामा घटनाका मुख्य अभियुक्तलाई पक्राउ गरी जेल चलान गर्नुपर्ने, फरार भई उत्तरी आयरल्यान्डमा बस्दै आएका अर्का मुख्य अभियुक्त रुद्र आचार्यलाई नेपाल झिकाई कारबाही गर्नुपर्ने, गंगामायाको जीवन निर्वाहका लागि सरकारले १ करोड रुपैयाँको अक्षय कोष खडा गर्ने, नन्दप्रसादको सद्गत गर्ने र गंगामायाले अनशन तोड्ने सम्झौता तत्कालीन कानुनमन्त्री नरहरि आचार्यले गरेका थिए । तर, सरकारले कुनै पनि सम्झौता पालना नगरेको भन्दै गंगामाया गत जेठ १५ गते पुन: आमरण अनशनमा बसेकी थिइन् । उनको स्वास्थ्य क्रमश: कमजोर हुँदै गएपछि हत्याका मुख्य अभियुक्तमध्ये छविलाल पौडेलले सर्वाेच्च अदालतमा आत्मसमर्पण गरेपछि सरकारले बाँकी सम्झौता पनि पूरा गर्ने अर्काे सम्झौता गरेर गंगामायाको अनशन तोडाएको थियो । गंगामायाले पटकपटक आफूलाई सरकारले छक्याएको भन्दै अनशन तोड्न मानेकी थिइनन् ।मलाई धेरै पटक सरकारले अनशन तोडाउन झूटा आश्वासन दिएको हुनाले यस पटक पनि त्यस्तै नहोला भन्न सक्दिनँ, गत साता अनशन बसेको ४८ दिनका दिन वीर अस्पतालको आईसीयूमा उनले मानव अधिकार आयोगका अध्यक्ष अनुपराज शर्मा र कानुनमन्त्री शेरबहादुर तामाङका अघिल्तिर भनेकी थिइन्, त्यसो हुनाले म अनशन तोडदिनँ, १० दिनका लागि स्थगित मात्रै गर्छु ।दस दिनभित्र आफ्ना माग पूरा नभए पुन: अनशन बस्ने उनको चेतावनी थियो । फेरि उनी अनशन बस्लिन् भनेर सरकारले दसौं दिनका दिन जीवन निर्वाहका लागि दिइने भनिएको रकम खाता खोली दाखिला गरिदिएको हो । गंगामायाले भने आफूलाई पैसा नभएर न्याय चाहिने र त्यसका लागि फरार अभियुक्त रुद्र आचार्य र जाहेरीमा परेका अन्य अभियुक्तलाई पनि जेल चलान गरिनुपर्ने अडान राख्दै आएकी छन् । आफूलाई अस्पतालमा चौबीसै घण्टा प्रहरी संरक्षणमा राखेकाले जीवन कारावासजत्तिकै भएको उनले बताउँदै आएकी छन् । न्याय माग्ने क्रममा घरबार र पतिसमेत गुमाएकी उनका जेठा छोरा नूरप्रसाद पनि चार वर्षदेखि बेपत्ता भएपछि पूर्ण रूपमा एक्ली र आश्रयविहीन भएकी छन् । सरकारले उनलाई अस्पतालबाट बाहिर कतै बसोबासको प्रबन्ध गर्ने तयारी गरिरहेको छ । तत्कालीन अवस्थामा कब्जामा परेको आफ्नो घरजग्गालाई संग्रहालय बनाएर सरकारले संरक्षण गर्नुपर्ने उनको माग छ ।"
प्रधानन्यायाधीशको सुनुवाइ बिहीबार,काठमाडौं संघीय संसद्को संसदीय सुनुवाइ विशेष समितिले प्रधानन्यायाधीशमा सिफारिस दीपकराज जोशीको सुनुवाइ आगामी बिहीबार गर्ने भएको छ । समितिको सोमबार सिंहदरबारमा बसेको बैठकले साउन १० (बिहीबार) मा सुनुवाइ गर्ने निर्णय गरेको हो ।समितिले जोशीविरुद्ध परेका उजुरीमाथि सोमबारबाटै छानबिन सुरु गरेको छ । जोशीविरुद्ध ५ वटा उजुरी परेका छन् । उजुरीमध्ये दुइटा बेनामी छन् । समितिले उजुरीको यथार्थ बुझ्न मंगलबार उजुरीकर्तासँग छलफल गर्ने निर्णय गरेको जानकारी समिति सदस्य ज्ञानेन्द्रबहादुर कार्कीले दिए । आफ्नो नाम खुलाई उजुरी दिएका उजुरीकर्ताले जोशीले जग्गा र क्यासिनो मुद्दामा विवादास्पद फैसला गरेको र छोराछोरीको बिहेमा अत्यधिक खर्च गरेको दाबी गर्दै उनलाई प्रधानन्यायाधीश बनाउन नहुने उल्लेख गरेका छन् । समितिको यसअघिको बैठकले जोशीमाथि सुनुवाइ प्रक्रिया सुरु गरी उनीविरुद्ध गुनासो र उजुरी भए संसद् सचिवालयमा दिन सार्वजनिक आहान गरेको थियो ।संविधानत: संसदीय सुनुवाइ समितिको दुई तिहाइले मात्र संवैधानिक परिषदबाट सिफारिस भएका व्यक्तिलाई अस्वीकृत गर्न सक्छ । एक तिहाइभन्दा बढीले समर्थन गरेमा नाम अनुमोदन हुन्छ । दुई तिहाइको समर्थनप्राप्त प्रधानमन्त्री केपी ओली अध्यक्ष र प्रतिपक्षी दल कांग्रेसका नेता शेरबहादुर देउवासमेत सदस्य रहेको संवैधानिक परिषदले जोशीको नाम सिफारिस गरेकाले उनको नाम अस्वीकृत हुने सम्भावना छैन । संसदीय सुनुवाइबाट जोशीको नाम अनुमोदन भएपछि राष्ट्रपति विद्या भण्डारीले उनलाई प्रधानन्यायाधीश नियुक्त गर्नेछिन् । २०११ असोज २४ मा जन्मेका उनी २०७६ असोज २३ सम्म प्रधानन्यायाधीश हुनेछन् ।
पूर्वराष्ट्रपति यादवले भेटे केसीलाई,काठमाडौं पूर्वराष्ट्रपति डा रामवरण यादवले आमरण अनशनरत डा गोविन्द केसीको जीवनरक्षा गर्न सरकारसँग आग्रह गरेका छन् । यादवले सोमबार त्रिवि शिक्षण अस्पताल महाराजगन्ज पुगेर केसीको स्वास्थ्यस्थितिबारे जानकारी लिएपछि जीवनरक्षाका लागि सरकारको ध्यानाकर्षण गराएका हुन् । सञ्चारकर्मीसित कुरा गर्दै यादवले केसीको स्वास्थ्यस्थिति संवेदनशील भइसकेकाले सरकार गम्भीर बन्नुपर्ने बताए । केसीका माग वार्ताबाट छिटो समाधान गर्न उनले आग्रह गरे ।
बुधबारसम्मै भारी वर्षाको सम्भावना,काठमाडौं जल तथा मौसम पूर्वानुमान महाशाखाले देशभर पूर्ण बदली भई पश्चिमका केही स्थानमा भारी वर्षाको सम्भावना रहेको जनाएको छ । केही क्षेत्रमा भने मध्यमखालको वर्षा हुने महाशाखाको भनाइ छ । विशेष बुलेटिन सार्वजनिक गर्दै महाशाखाले मंगलबार दिउँसो पनि बदली भई हल्का र मध्यमखालको वर्षाको सम्भावना रहेको जनाएको छ । पश्चिमी क्षेत्र र पूर्वी तराईका एक दुई स्थानमा भने मंगलबार दिउँसो भारी वर्षा हुने उल्लेख छ । बुधबार पनि पश्चिमी क्षेत्रका एकदुई स्थानमा भारी वर्षाको सम्भावना रहेको महाशाखाले औंल्याएको छ ।
कानुनमन्त्रीलाई बर्खास्त गर्न कांग्रेसको माग,काठमाडौं कांग्रेस संसदीय दलले कानुनमन्त्री शेरबहादुर तामाङलाई बर्खास्त गर्न प्रधानमन्त्री केपी ओलीसँग आग्रह गरेको छ । प्रतिनिधिसभा र राष्ट्रिय सभामा पार्टीका सचेतक पुष्पा भुसाल र सरिता प्रसार्इंले सोमबार संयुक्त विज्ञप्ति जारी गरी तामाङको बर्खास्तीको माग गरेका हुन् । मन्त्री तामाङले शुक्रबार एक निजी विद्यालयको कार्यक्रममा बंगलादेशमा डाक्टर पढ्न गएका छात्राले शरीर बेचेर मात्र सर्टिफिकेट पाउँछन् भन्ने अभिव्यक्ति दिएका थिए । विज्ञप्तिमा त्यसको निन्दा गरिएको छ । कांग्रेस भ्रातृसंस्था महिला संघकी अध्यक्ष उमा रेग्मीले पनि एक विज्ञप्ति जारी गरी मन्त्री तामाङको राजीनामा माग गरेकी छन् ।
ऐनप्रति संगठनको आपत्ति,"काठमाडौं नेपाल निजामती कर्मचारी संगठनले संघीय निजामती सेवा ऐनको मस्यौदामा रहेको ट्रेड युनियन खारेज गर्ने व्यवस्थाप्रति आपत्ति जनाएको छ । संगठनले आधिकारिक ट्रेड युनियनसँग छलफलै नगरी मस्यौदा अघि बढाइएकामा आपत्ति जनाउँदै राष्ट्रियस्तरका ट्रेड युनियन र आधिकारिक ट्रेड युनियन रहने व्यवस्था गर्न ध्यानाकर्षण गराएको छ । उसले सरुवा प्रणालीलाई स्वचालित, पूर्वानुमानयोग्य बनाउनसमेत माग गरेको छ ।"
दरबन्दी स्पष्ट पार्न पत्राचार,"काठमाडौं संघीय मामिला तथा स्थानीय विकास मन्त्रालयले कुनकुन श्रेणी र पदमा दरबन्दी घटबढ गर्नुपर्ने हो भन्नेबारे अध्ययन गरी १५ दिनभित्र प्रतिवेदन पेस गर्न सोमबार सबै स्थानीय तहलाई पत्राचार गरेको छ । स्थानीय तहको प्रकृति, सेवा प्रवाह, भौगोलिक स्थिति, जनसंख्यासमेतका आधारमा स्थायी संगठन संरचना र दरबन्दी निर्धारण गर्नका लागि मन्त्रालयले सबै स्थानीय तहसँग कर्मचारी अवस्थाको प्रतिवेदन मागेको हो ।"
बटुवालाई सित्तैमा दूध,"चितवन सोमबार बिहान आठ बज्दै थियो । रत्ननगर बकुल्हर चोकमा सयभन्दा बढी दुग्ध किसान जम्मा हुँदै थिए । हातमा दूधका क्यान बोकेका किसान सडकमा किन आए, खासै थाहै थिएन । गल्याङगुलुङमै आधा घण्टा चक्का जाम गरे । केहीले ब्यानर बोकेर अलि बेर भाषण गरे ।अर्कोतिर रमाइलो पक्ष देखिँदै थियो, केही किसानले भकाभक बाटो हिँड्नेलाई कागजको कपमा तातो दूध बाँड्न थाले । बटुवा अनौठो मान्दै दूधको कप समाउँदै गर्थे । कोही थपीथपी दूध पिउन व्यस्त भए । बाटो हिँड्नेले सित्तैमा दूध पिउन पाउनुको कारण थियो मूल्य घट्नु । दूधको मूल्य घटाएको विरोधमा किसानले सडकमा यात्रुलाई बाँडेका हुन् ।किसानको उत्पादनले मूल्य पाएन भन्ने कुरा अरूलाई पनि सुनाउन दूध बाँडेका हौं । यसो गर्दा सरकारले सुन्छ कि भन्ने मनसाय हो, रत्ननगरका दुग्ध किसान तथा केन्द्रीय दुग्ध उत्पादक सहकारी संघका सल्लाहाकार एकनारायण पौडेलले भने । दुग्ध विकास संस्थान (डीडीसी) ले सहकारीलाई दिने टीएस कमिसन घटाएपछि किसानले पाउने दूधको मूल्य घट्न लागेको हो ।डीडीसीले साउन १ देखि टीएस कमिसन घटाउने परिपत्र गरेको छ । त्यसपछि चितवनका दुग्ध उत्पादक सहकारीले ठाउँठाउँमा दिनैपिच्छे विरोध प्रदर्शन गरेका छन् । शुक्रबार राप्ती नगरपालिकाका किसानले भण्डारामा दूध पोखे । त्यसपछि खैरहनीका किसानले ज्यामिरेमा विरोधस्वरूप सडकमा दूध खन्याए । रत्ननगरका किसानले केही फरक शैलीमा विरोध गरेका हुन् ।सरकारले तोकेको मूल्यमा सहकारीलाई डीडीसीले टीएस कमिसन भनेर प्रतिलिटर ६ रुपैयाँ ९२ पैसा अतिरिक्त रकम दिँदै आएको थियो । यसबाट सहकारीले कर्मचारी, बिजुलीलगायत सञ्चालन खर्च जुटाउने र किसानलाई प्रतिलिटर ३ रुपैयाँ थप रकम दिँदै आएका थिए । चितवनमा दुग्ध सहकारी मात्रै १ सय ५६ छन् । झन्डै १ लाख किसान सहकारीमा आवद्ध रहेको किसानले बताए । सहकारीमा र अन्यत्र गरेर दैनिक २ लाख ५० हजार लिटरको हाराहारीमा दूध उत्पादन हुने दुग्ध उत्पादक सहकारीका जिल्ला अध्यक्ष हरिहर सुवेदी बताउँछन् । किसानको जीवनसँग जोडिएको विषय भएका कारण सरकारले चाँडै कुरा नसुने थप आन्दोलन गर्ने उनले चेतावनी दिए ।यो समय उत्पादन कम र माग धेरै हुने बेला हो । यही बेला मूल्य नपाउँदा किसानले किन पेस गर्छ ।"
डुबेर दिदीबहिनीको मृत्यु,चितवन पूर्वी चितवनको खैरहनी नगरपालिकास्थित लदरी खोलामा सोमबार पौडी खेल्ने क्रममा २ किशोरीको मृत्यु भएको छ । जिल्ला प्रहरीका अनुसार मृत्यु हुनेमा खैरहनी नगरपालिका३ का १३ वर्षीया करुणा विक र १० वर्षीया रिया विक छन् । उनीहरू दिदीबहिनी हुन् ।उनीहरूसँगै पौडी खेल्न गएकी अस्मिता गौतमको भने सकुशल उद्धार भएको छ ।
खानेपानी अभाव,नुवाकोट एघार दिनदेखि विदुरवासी खानेपानीबाट वञ्चित भएका छन् । वर्षात्का कारण ठाउँठाउँमा पहिरो जाँदा पाइपमा क्षति पुग्दा सेवा अवरुद्ध भएको हो । विदुर खानेपानी उपभोक्ता समितिले दैनिक २ हजार ३ सयभन्दा बढी उपभोक्तालाई त्रिशूली नदीको पानी वितरण गर्दै आएको थियो । त्रिशूली मुहान पैरेवेसीदेखि विदुरसम्म १५ किलोमिटर छ । पाइपलाइन पैरेवसीबेत्रावतीका दर्जनभन्दा बढी साना ठूलो पहिरो गएको छ ।
३५० भन्दा बढी प्लटिङ कम्पनी,"मनोहरा खोला किनारमा विस्तार हँुदै गरेको प्लटिङ । तस्बिर : सुरविन्द्रकमार पुनपछिल्लो पटक सरकारले सर्वोच्च अदालतको फैसलाको सम्मान गर्दै कित्ताकाट तथा प्लटिङ व्यवसायलाई खुकुलो बनाउने तयारी गरेको छ । मन्त्रालयका सहसचिवको संयोजकत्वमा गठित कार्यदलले व्यवस्थित बसोबाससम्बन्धी प्रतिवेदन तयार गरेको छ । अदालतको सम्मान गर्दै केही नयाँ निर्णय गर्दैछौं, कार्यदलले सुझाव पनि दिएको छ, कार्यदलका एक सदस्यले भने, केही खुकुलोचाहिँ हुन्छ, व्यावसायिक कम्पनीले मात्र जग्गा प्लटिङ गर्न सक्छन् । २० रोपनीभन्दा कम जमिनको प्लटिङ गर्न नपाउने भन्दै ती सदस्यले भने, मुख्य कुरा व्यवस्थित बसोबास विकास गर्नुपर्ने कार्यदलको सुझाव छ । तर, जसरी पनि खण्डीकरण रोक्नुपर्ने भन्दै उनले जमिनलाई कुरूप हुनबाट जोगाउनुपर्ने बताए । गत वर्ष खेतीयोग्य भूमिको बढ्दो खण्डीकरण रोक्न सरकारले जथाभावी जग्गा प्लटिङ नियन्त्रण गर्न चालेको कदमलाई सर्वोच्च अदालतले वैधता दिएपछि प्लटिङमा कमी आएको छ । भूमिसुधार तथा व्यवस्था मन्त्रालयबाट कृषियोग्य जग्गा कित्ताकाट गरी घडेरीका रूपमा बिक्रीवितरण गर्न नपाउने भन्दै भएको निर्णय र मुलुकभरका भूमिसुधार एवं मालपोत कार्यालयमा भएका परिपत्र रोक्न सर्वोच्चको संयुक्त इजलासबाट २०७४ भदौ १ गते अन्तरिम आदेश जारी भएको थियो । मन्त्रालयले कृषियोग्य जग्गा कित्ताकाट गरी घडेरीका रूपमा बिक्री वितरण गर्न नपाइने र कुनै जग्गाधनीले एक आर्थिक वर्ष साँध जोडिएको जग्गा एक पटकभन्दा बढी कित्ताकाट गर्न नपाउने निर्णय २०७४ भदौ २६ गते गरेको थियो । यस्तै, सरकारको निर्देशन जारी हुनुपूर्व पहिल्यै स्वीकृति लिई जग्गा प्लानिङ अनुमति प्राप्त गरी कुनै व्यक्ति, फर्म कम्पनीले ५० प्रतिशत जग्गा बिक्री गरिसकेको वा जग्गा प्लानिङ अनुमतिबमोजिम बाटो, सरकारी, सार्वजनिक जग्गा छुट्याई खुला क्षेत्र निर्धारण गरी त्यस्तो जग्गा सरकारका नाममा कायम गरिसकेको अवस्थामा बाँकी जग्गा बिक्री गर्न पाउने निर्णय पनि भएको थियो । पछिल्लो पाँच वर्षमा ४५ प्रतिशतभन्दा बढी जमिन खण्डीकरण भइसकेको कृषि, भूमि तथा सहकारी मन्त्रालयका एक उपसचिवले बताए । कित्ताकाट रोक्दा प्लटिङ पनि रोकियो, यसलाई व्यवस्थित गर्नैपर्छ, उनले भने, पूर्णरूपमा रोक्नु भन्दा भूउपयोग नीतिको माध्यमबाट व्यवस्थित र पारदर्शी बनाउनुपर्छ । भूउपयोगसम्बन्धी नीति कार्यान्वयनमा गम्भीरता नदेखिएको उनले बताए । त्यसकारण अव्यवस्थित घरजग्गा व्यवसाय फस्टायो, कृषियोग्य भूमि घट्न थाल्यो, उनले भने, खाद्य सुरक्षा प्रभावित हुन थाल्यो, अर्कोतिर बसोबासमा जोखिम थपियो । विभिन्न स्वार्थ केन्द्रको दबाबले जग्गा प्लटिङ व्यवसाय रोक्न निकै गाह्रो भएको उनले बताए । उपत्यकामा ३ सय ५० भन्दा बढी जग्गा व्यवसाय कम्पनीहरूले जथाभावी प्लटिङ गरिरहेका छन् । नापी विभागका प्रवक्ता दामोदर ढकालले प्लटिङ व्यवसायमार्फत् कत्ति जग्गा कित्ताकाट भयो भन्ने यकिन नरहेको बताए । बसोबासका लागि कति प्लटिङ भयो भन्न गाह्रो छ, उनले भने, कित्ताकाट भने भएको छ, त्यो अंशबन्डालगायतका लागि भनेर हुन्छ । कृषियोग्य जमिन संरक्षण गर्न भूउपयोग नीतिसम्बन्धी ऐन चाँडो बनाएर कार्यान्वयन गर्नुपर्ने विज्ञहरूको सुझाव छ । केही वर्षअघिसम्म उपत्यकाभित्र प्रशस्त तरकारी उत्पादन हुन्थ्यो, जथाभावी जग्गा प्लटिङले खेतीयोग्य जमिन सकिन थाल्यो, कृषि मन्त्रालयमा लामो समय काम गरेका पूर्वसचिव उत्तम भट्टराईले भने, ढिलो भइसक्यो, बाँकी जमिन जोगाउन भूउपयोग नीति कार्यान्वयन गर्नैपर्छ । केही वर्षयता उपत्यकाका गाउँबाट उत्पादन हुने तरकारीले सहरवासीलाई राहत दिन थालेको उनले बताए । तर, जग्गा खण्डीकरण फस्टाएपछि तरकारी उत्पादन पनि घट्न थालेको उनले बताए । अव्यस्थित कम्पनीलाई जथाभावीरूपमा प्लटिङ गर्न दिएपछि कृषियोग्य जमिन घटेको उनले बताए । काठमाडौं उपत्यका विकास प्राधिकरणको तथ्यांकअनुसार काठमाडांैमा १ सय ९५, ललितपुरमा ९३ र भक्तपुरमा ३३ वटा जग्गा व्यवसाय कम्पनी दर्ता भएका छन् । कति कित्ताकाट भयो भन्ने स्पष्ट छैन, दर्ता मात्र हुन आउँछन्, प्राधिकरणका प्रवक्ता धु्रव सापकोटाले भने, पछिल्लोपटक कित्ताकाट रोक्दा खण्डीकरण रोकिएको छ, मन्त्रालयले निर्देशन दिनुभन्दा पहिले नै अधिकांश जमिनमा कित्ताकाट भइसकेको छ । व्यवस्थित बसोबास बनाउन प्लटिङ पनि व्यवस्थित हुनुपर्ने उनले बताए । बाढीपहिरो जस्ता विपत्तिले मानवीय र भौतिक क्षति हुन्छ, उनले भने, कृषियोग्य भूमिलाई घडेरीका रूपमा प्लटिङ गर्दा जमिन बाँझो रहने र उत्पादन प्रभावित हुने गरेको छ,।"
क्याम्पस गाभ्न नदिन आन्दोलन,"काठमाडौं सरकारले आंगिक क्याम्पसलाई नयाँ खुलेका विश्वविद्यालयमा गाभ्ने क्रम बढाएपछि त्रिभुवन विश्वविद्यालय त्यसलाई रोक्ने रणनीतिमा लागेको छ । यही प्रयासस्वरूप त्रिविले शनिबार ५९औं वार्षिकोत्सव समारोहमा विभिन्न समयमा जग्गा दान गर्ने दाताहरूलाई पहिलोपटक सम्झियो ।झापाको मेची क्याम्पस, सप्तरीको महेन्द्र विन्देश्वरी बहुमुखी क्याम्पस, पर्साको ठाकुरराम क्याम्पस, सिरहाको सूर्यनारायण सत्यनारायण मरवैता यादव क्याम्पस, धनुषाको रामस्वरूप रामसागर बहुमुखी क्याम्पसलाई जग्गा दिने दाताका प्रतिनिधिलाई विश्वविद्यालयले सम्मानपत्र प्रदान गर्यो । जबकि सरकारले राजर्षि विश्वविद्यालय स्थापना गरेसँगै ऐनमै त्रिविका ३ (महेन्द्र विन्देश्वरी, सूर्यनारायण सत्यनारायण मरवैता र रामस्वरूप रामसागर) क्याम्पस त्यसअन्तर्गत रहने व्यवस्था गरिसकेको छ । प्रदेश २ मा रहेका आफ्ना आंगिक क्याम्पसलाई राजर्षि जनक विश्वविद्यालयमा गाभ्ने निर्णय गरिएपछि त्रिविले ती क्याम्पसलाई जग्गा दिनेलाई सम्झिएको हो । ऐनमा तीन महिनाभित्र गाभ्न त्रिवि र मातहत क्याम्पसले सहमति दिनुपर्ने उल्लेख छ । तर ती क्याम्पसका शिक्षक र कर्मचारीले नयाँ विश्वविद्यालयमा नगाभ्न आग्रह गर्दै चरणबद्ध आन्दोलन गरिरहेका छन् । राजर्षि खुलोस्, कुनै विरोध छैन तर त्रिविको भौतिक संरचना र विद्यार्थी गाभ्न यो क्याम्पसले कुनै सहमति दिँदैन, महेन्द्र विन्देश्वरीका प्रमुख डा सर्वेशचन्द्र मिश्रले कान्तिपुरसँग भने, शिक्षक र कर्मचारीले १४ दिनसम्म कक्षाकोठामा गरेको तालाबन्दी खुले पनि प्रशासनमा कायमै छ । त्यसैगरी, जनकपुरको रामस्वरूप रामसागर बहुमुखी क्याम्पस प्रमुख विजयकुमार लालले नयाँ विश्वविद्यालय ऐनप्रति कुनै शिक्षक र कर्मचारीको सहमति नरहेको बताए । राजर्षि जनक विश्वविद्यालय र रारा बहुमुखी क्याम्पस पनि हुनुपर्छ भन्ने हाम्रो ठहर छ । त्रिवि उपकुलपति तीर्थराज खनियाँले भने दाताको योगदानलाई लिएर पहिलोपटक सम्मान प्रदान गरिएको बताए । २०१६ सालमा स्थापित मुलुककै जेठो विश्वविद्यालयलाई जनसमुदायमाझ स्थायी संस्थाका रूपमा राख्न जग्गादान गर्नुभएको हो, सम्मानपछि खनियाँले भने । यसअघि त्रिविको चितवन रामपुरस्थित कृषि तथा वनविज्ञान अध्ययन संस्थानको सबै संरचना कृषि तथा वनविज्ञान विश्वविद्यालयलाई ऐनअनुसार स्वामित्व हस्तान्तरणमा विवाद भएको थियो । लामो विवादपछि त्रिविले चितवनकै खैरहनीमा ३ सय रोपनी सामुदायिक वन स्वामित्वमा लिएर कृषि तथा वनविज्ञान अध्ययन अघि बढाएपछि स्थिति सहज बनेको संस्थानका डिन प्राध्यापक केशवराज अधिकारीले बताएका छन् । दुई साताअघि सुदूरपश्चिम विश्वविद्यालयले प्रदेश ७ का १५ क्याम्पसलाई आंगिक घोषणा गर्यो । घोषणासँगै त्यहाँ कार्यरत शिक्षक र कर्मचारीलाई समायोजन गरिएको छ । यसअघि ती क्याम्पस त्रिभुवन विश्वविद्यालयअन्तर्गत थिए । समायोजन गरिएका क्याम्पसमा कैलालीका टीकापुर बहुमुखी क्याम्पस र दुर्गालक्ष्मी बहुमुखी क्याम्पस, दार्चुला क्याम्पस, बैतडीका पाटन बहुमुखी, जगन्नाथ बहुमुखी र मेलौली बहुमुखी क्याम्पस छन् । डडेलधुराका त्रिवेणी बहुमुखी, डोटीका सीताराम बहुमुखी र घण्टेश्वर सेती महाकाली क्याम्पस, अछामको जनता बहुमुखी, बझाङको जयपृथ्वी क्याम्पस, दार्चुलाको गोकुलेश्वर बहुमुखी, बाजुराका बडिमालिका क्याम्पस र बाजुरा बहुमुखी क्याम्पस पनि सुदूरपश्चिम विश्वविद्यालयअन्तर्गत गएका छन् ।"
तित्राको मुख कि मन्त्रीको,"तित्राको मुखै वैरी भन्छन् । हाम्रा भने मन्त्रीहरूका पनि मुख थुन्नुपर्ने दिन आएजस्तो छ । कहाँ कतिखेर के बोल्छन् भिडियो भाइरल भएपछि आफैं झस्किन्छन् । मन्त्रीको बोली सचिवसँग मिल्न जरुरी छैन । सांसदसँग पनि मिलिहाल्दैन । जनप्रतिनिधि भए पनि मतदातासँग पनि मिल्छ भन्ने छैन । विभागीय मन्त्रालयसम्बन्धी जानकार समुदायसँग पनि मिल्दैन । आम नागरिकको बोली पनि झट्टै बिर्सन्छन् । विडम्बना हो, हाम्रा मन्त्रीहरूका बोली विवादास्पद व्यक्तिहरूसँग मिल्न पुग्छन् । जस्तो, कानुनमन्त्री शेरबहादुर तामाङले एकजना मेडिकल कलेज व्यवसायीकै शब्द सापटी लिएझैं हुबहु बोलिदिए । महिला विद्यार्थीप्रति आपत्तिजनक र अमर्यादित टिप्पणी गरे । दुवैले भनेको एउटै थियो । त्यो अशोभनीय भएकाले यहाँ उल्लेख गर्न हामी हिचकिचाएका छौं । भन्न खोजेको पनि उही थियो । त्यो भनेको देशभित्र मेडिकल कलेज पर्याप्त नभएर नेपाली विद्यार्थीहरू विदेश जानु परिरहेको छ । उनीहरूले जानकारी लिएर बोल्ने गर्दैनन्, समाचार पनि पढ्दैनन् भन्ने यो पनि प्रमाण हो । नेपालभित्रकै मेडिकल कलेजमा विद्यार्थी पुगेका छैनन् र विदेश जानेको संख्या पनि स्वाट्टै घटेको उनीहरू मतलब गर्दैनन् । उनीहरू आफूले जानेको बोल्छन् र उनीहरूको जानकारी सरकारको साँघुरो र संकीर्ण सत्ता स्वार्थबाट मात्र सिर्जित हुने गरेको छ । मन्त्रीहरू किन आज विवादास्पद व्यक्तिसँग बोली मिलाउन र लोलोपोतो पार्न बाध्य छन्, महत्त्वपूर्ण प्रश्न हो । उनीहरू सामाजिक न्यायका पक्षधर डा गोविन्द केसीको सत्याग्रहप्रति असहिष्णु छन् । आमरण अनशन बसिरहेका वरिष्ठ चिकित्सकलाई राजनीतिक लाञ्छना लगाउन मात्र होइन, गालीगलौज गर्न होड गर्छन् । अनशनजस्तो अहिंसात्मक आन्दोलनकै अवमूल्यन गर्छन्, त्यसको सम्बोधन गर्नुपर्ने आफ्नो जिम्मेवारी ख्याल गर्दैनन्, बरु आफ्नो सत्तालाई चुनौती ठान्छन् । प्रधानमन्त्री, सत्तासीन पार्टीका अर्का अध्यक्ष मात्र होइन, अब त प्रदेशहरूका मुख्यमन्त्रीको समेत मुख चिलाउन थालेको छ । उनीहरूले एकै स्वर पारेका छन् । अनशनकारीसँग नि:सर्त वार्ता माग गर्छन्, मानौं अनशनकारीसँग हतियार छ र त्यो बुझाइहाल्नुपर्छ । अनशनकारीलाई आत्मसमर्पण गराउन चाहन्छन् । आफैंले बनाएको संविधानले शान्तिपूर्ण विरोधलाई नागरिकको नैसर्गिक अधिकार निर्धारण गरेको पनि ख्याल गर्दैनन् । सत्ताका नेताहरूले हुँदाहुँदा सामाजिक न्यायको आन्दोलनलाई राजनीतिक जामा भिराउन विपक्षी दलको उक्साहटको संज्ञा दिएका छन् । उनीहरू नागरिक आन्दोलनलाई निस्तेज तुल्याउन सबभन्दा पहिला जनतालाई भ्रमित पार्न खोज्छन् । राजनीतिक रङ दिएपछि सरकारले केही गर्नु पर्दैन, सोझै चुनावले गर्छ भन्न पाउनेछन् । नागरिकको न्यायपूर्ण आन्दोलनप्रतिकै असम्मानपूर्ण दृष्टिकोण वर्तमान सरकारको विशेषता बनेको छ । यही कारण सरकारको आत्मबल खस्किँदै गएको भान हुन्छ । त्यस्तो बेला कसले के बोल्ने, के बोल्न हुने, के नहुने हेक्का राख्न नसकी सरकार आफैं निष्प्रभावी हुँदै जान्छ । मन्त्रीहरू मन्त्रालय वा कार्यालयतिरभन्दा कार्यक्रमतिर बढी पुग्छन् । असम्बन्धित कार्यक्रममा पुगिदिन्छन्, असम्बन्धित विषयमा मन्तव्य दिन आनाकानी गर्दैनन् । माइक देख्नासाथ मुख चिलाउँछ । मुख्य मन्त्रीहरू त्यसमै थपिएका छन् । केपी शर्मा ओलीको प्रचण्ड बहुमतको मन्त्रिपरिषद् एकजना सत्याग्रहीलाई सम्बोधन गर्नसमेत अक्षम भइरहँदा सरकार दिशाहीन बन्ने खतरा बढेको छ । असफलताको छटपटी चलेका बेला मन्त्रीहरू होऊन् वा सत्ताका कुनै पनि अनुहारहरू जे पनि बोल्न बाध्य हुन सक्छन् । यस्तो बेला मन्त्रीले आफ्नो पदको मर्यादा नराख्न सक्छन् । प्रश्न त आज यस्तो बलियो सरकार पनि सामाजिक न्यायको सत्याग्रह सामना गर्न नसकी किन यतिसारो कमजोर बन्न पुगेको छ भन्ने नै हो । यही असफलता बढिरहे सत्ताका मुखहरू यस्तै वैरी बन्दै जान के बेर ?"
रेलमार्गलाई भौगर्भिक भर,"प्रधानमन्त्री केपी शर्मा ओलीको चीन भ्रमणपछि काठमाडौंरसुवागढी हुँदै तिब्बतको केरुङसम्म पुग्ने रेलमार्ग निर्माण गर्ने विषय चर्चामा छ । यस सन्दर्भमा रेलमार्ग निर्माण क्षेत्रको भूगर्भले पनि महत्त्व पाएको देखिन्छ । कमजोर भौगर्भिक स्थिति भएको, भौगर्भिक वास्तविकता अझै थाहा नभएको, जटिल भौगर्भिक स्थिति भएको, अत्यन्त विकट भौगर्भिक बनावट भएको, भूगर्भीय दृष्टिकोणबाट उच्च भूकम्पीय जोखिममा रहेको जस्ता टिप्पणी आइरहेका छन् । यस्ता तर्कले रेलमार्ग निर्माणमा भौगर्भिक बनावट बाधक रहेको हो कि भन्ने संदिग्धता पैदा गरेको छ । त्यही विषय प्रस्ट्याउन यो आलेख तयार गरिएको हो ।इन्डियन प्लेट र युरेसियन प्लेट सर्ने क्रममा ती प्लेटको बीचमा रहेको टेथिस सागरको विलय भयो । ती प्लेट ५ करोड वर्ष अगाडि आपसमा ठोक्किएर टेथिस सागरको पिंँधमा रहेका कतिपय पत्रेदार चट्टान युरेसियन प्लेटमुनि घुस्रिए । त्यस सागरको दक्षिणी किनारमा बनेका कतिपय पत्रेदार चट्टानचाहिँ विस्तारै उचालिएर पहाड बन्ने प्रक्रिया सुरु भयो । हाम्रो देशका सबै पहाड यही प्रक्रियाबाट बनेका हुन् । पहाड बन्ने प्रक्रिया अझै जारी छ । उत्तरी भागमा रहेका कतिपय उच्च हिमशिखर सबैभन्दा पहिला उत्पत्ति भएका पर्वत शृङखला हुन् । त्यसपछि दक्षिणपट्टि उच्च पहाडी भूभाग, महाभारत पर्वत र चुरे पहाड क्रमैसँंग बेग्लाबेग्लै समयमा बने । चुरे हाम्रो देशको कान्छो पहाड हो, जुन अझै उचालिने क्रममा छ । इन्डियन प्लेट र युरेसियन प्लेटबीच एकले अर्कालाई ठेल्ने भौगर्भिक प्रक्रिया चालु रहेकाले नेपालको अरू भागजस्तै यो भूकम्पीय जोखिमको क्षेत्र हो । तर यसको अर्थ रेलमार्ग बनाउन नसकिने भौगर्भिक स्थिति भन्ने होइन । जापान र चीनजस्ता थुप्रै ठाउँमा यस्ता भूकम्पीय जोखिमका क्षेत्र छन् । त्यस्ता ठाउँमा सफलतापूर्वक रेलमार्ग बनाइएका छन् । तर रेलमार्ग डिजाइन गर्दै यो विषयलाई ध्यान दिनुपर्छ । प्रस्तावित रेलमार्गले काठमाडौं, नुवाकोट र रसुवालाई छिचोल्छ । यसमा महाभारत पर्वत, उच्च पहाडी भूभाग र उच्च हिमशृङखला पर्छन् । यो क्षेत्रको भौगर्भिक अध्ययन नेपाल सरकारको खानी तथा भूगर्भ विभाग लगायत नेपाली तथा विदेशी भूगर्भविद्हरूले गरेका छन् । तर यी अध्ययन खानीजन्य पदार्थको उपलब्धता र पहाड बन्ने प्रक्रिया लगायत प्राज्ञिक महत्त्वका विषयमा केन्द्रित छन् । यातायात पूर्वाधार विकासलाई चाहिने भौगर्भिक अध्ययन हुँदै नभएको होइन । तर यस्तो अध्ययन मुख्य सडकले ओगटेको क्षेत्रमा सीमित छ । रेलमार्ग निर्माणका लागि इन्जिनियरिङ भौगर्भिक अध्ययन गर्नुपर्छ । यो क्षेत्र पत्रेदार चट्टान, आग्नेय चट्टान र परिवर्तित चट्टानले बनेको छ । यी चट्टानमध्ये कुनै एकदम दह्रा हुन्छन् भने कुनै तुलनात्मक रूपमा कमला अर्थात् नरम । यसको अर्थ यिनीहरूको भारबहन क्षमता एकै नासको हुँदैन, ठाउँचट्टानपिच्छे फरक पर्छ भन्ने हो । यो विविधता स्पष्ट बुझ्न त्यहाँका चट्टानको फैलावट दर्शाउने विस्तृत इन्जिनियरिङ भौगर्भिक नक्सा बेलैमा बनाउनुपर्छ । यो काम नेपाली भूगर्भविद्ले सजिलै गर्न सक्छन् । पहाड बन्ने क्रममा पृथ्वीको सतह उचालिंँदा या भासिँंदा चट्टान कोल्टिएका, दोब्रिएका, चिप्लिएका र चिरिएका हुन सक्छन् । कुनै ठाउँको भूभाग अचानक प्राकृतिक कारणले चिप्लिँदा बन्ने चिरालाई अंग्रेजीमा फल्ट भनिन्छ । कतिपय ठाउँमा यी फल्ट अत्यन्त गहिरा र धेरै लामा हुन्छन् । तिनीहरूको चौडाइ भने केही सेन्टिमिटरदेखि केही मिटरसम्म मात्र हुन्छ । फल्टहरू पृथ्वीको सतहमा प्राय: सजिलै देख्न सकिँदैन । भलपानीले बगाएर ल्याएको, पहिरोले लडाएर ल्याएको र हावाले उडाएर ल्याएको माटो र ढुंगाका टुक्राले ती चिरा पुरिएर नदेखिने भएका हुन्छन् । अनुभवी भूगर्भविद्हरूले चिराहरूको अवस्थिति पत्ता लगाउन सक्छन् । साधारणतया फल्ट भएको ठाउँमा चट्टान आपसको घर्षणका कारण पिँधिएर लेदो माटोजस्तो हुन्छन् । त्यहाँ भूमिगत जल पनि रसाइरहेको हुनसक्छ । यस्तो ठाउँमा बारम्बार पहिरो जान्छ । विनाशकारी भूकम्पका बेला निकै हल्लिन्छ । प्रस्तावित रेलमार्गले निकै ठाउँमा यस्ता फल्टलाई पार गर्नुपर्ने निश्चित छ । फल्ट भएको ठाउँमा पनि रेलमार्गको डिजाइन र निर्माण सजिलै गर्न सकिन्छ । तर फल्ट कहाँकहाँ छन् भन्नेचाहिँ अनुभवी भूगर्भविद्बाट बेलैमा नक्सांकन गराउनुपर्छ । फल्ट भएका ठाउँको भौगर्भिक मूल्यांकन पनि उनीहरूबाटै गराउनुपर्छ । यी काम पनि नेपाली भूगर्भविद्ले सजिलै गर्न सक्छन् । २०७२ सालको भूकम्पका कारण नुवाकोट र रसुवाका धेरै ठाउँमा ठूलठूला पहिरा गए । भूकम्पीय जोखिमको क्षेत्र भएकाले त्यहाँ त्यत्रै वा त्योभन्दा ठूलो भूकम्प गयो भने रेलमार्गलाई ठूलो क्षति पुग्छ । त्यसपछिको पुनर्निर्माण नेपालका लागि असम्भव प्राय: हुन्छ भन्ने तर्क पनि सुनिन्छ । यी तर्क मनासिव हुन् । भूकम्पका बेलामात्र होइन, वर्षाको मौसममा पनि त्यो क्षेत्रमा बारम्बार पहिरो जाने गरेको छ । प्राकृतिक प्रकोपबाट हुने क्षति न्यूनीकरणका यी सवाल सम्बोधन गर्न प्रस्तावित रेलमार्ग यथासम्भव सुरुङमार्गका रूपमा विकास गर्नुपर्छ । सुरुङमार्ग भूसतहभित्र चट्टानमा बनाइने हुनाले भूकम्पीय क्षति अत्यन्त न्यून हुन्छ । भूसतहमा पनि भूकम्पीय जोखिम न्यूनीकरण गरेर पहिरोले दु:ख नदिनेगरी रेलमार्ग बनाउने प्रविधि उपलब्ध छ । साधारणतया एक लेनको रेलमार्ग बनाउँदा दुई लेन राजमार्गको तुलनामा भिरालो जमिन थोरै काट्नुपर्ने हुनाले पहिरो जाने सम्भावना न्यून हुन्छ । जमिन कटानका कारण सिर्जना हुने पहिरोको जोखिम कम हुन्छ । पहिरो नियन्त्रणका उपाय अवलम्बन भने गर्नैपर्छ । विभिन्न प्रकारका चट्टानमा सुरुङमार्ग बनाउँदा अनेक जटिलता सामना गर्नुपर्ने हुन्छ । जस्तो सुरुङ खन्दै गर्दा अचानक ठूलो परिमाणमा मसिना ढुंगा र माटोको मिश्रणयुक्त लेदोले बाटो छेक्न सक्छ, थोरै ठूलो परिमाणमा भूमिगत जल आएर खन्दै गरिएको सुरुङमार्गलाई बाढीमय बनाइदिन सक्छ । सुरुङको पिंँध र भित्ताबाट चट्टानका टुक्रा बन्दुकको गोलीजस्तो तीव्र गतिमा उछिट्टिएर कामदारको जीउज्यानलाई जोखिममा पार्न सक्छ । पूर्वानुमान गरिएभन्दा विलकुलै भिन्न गुण भएको चट्टान भेटिन सक्छ, जसले सुरुङमार्गको लागत बढाउन सक्छ । जलविद्युत, सिंचाइ, खानेपानी योजनाका लागि खनिएका सुरुङमा पनि उल्लिखित समस्या देखिएका हुन् । त्यस्ता समस्या नेपाली प्राविधिकले समाधान गरेका छन् । उनीहरूको अनुभव र ज्ञानबाट लाभान्वित हुने अवसर हामीसंँग भएकाले सुरुङमार्ग निर्माणमा चिन्ता लिनु पर्दैैन । सुरुङमार्ग निर्माणका लागि जनशक्तिमा हामी लगभग आत्मनिर्भर हुने स्थितिमा छौं । जियोटेक्निकल इन्जिनियर, मेकानिकल इन्जिनियर, इलेक्ट्रिकल इन्जिनियर, कन्ट्रयाक्ट इन्जिनियर, स्ट्रक्चरल डिजाइन इन्जिनियर, कन्स्ट्रक्सन प्लानर, भूगर्भविद्, इन्जिनियरिङ भूगर्भविद्, वातावरणविद् जस्ता विधामा हाम्रा विश्वविद्यालयहरूले जनशक्ति उत्पादन गरिरहेको छ । रेलमार्ग विभागले उत्कृष्ट दिमागलाई यो काममा संलग्न गर्न स्नातक तहमा प्राज्ञिक उत्कृष्टता हासिल गरेका विद्यार्थीलाई छात्रवृत्ति प्रदान गरेर स्नातकोत्तर तहमा पढ्न पठाउँदा राम्रो हुन्छ । विश्वविद्यालयसँंग समन्वय गरी उनीहरूलाई स्नातकोत्तर तहमा रेलमार्ग बनाउने क्षेत्रमै शोध गराएर पछि काम गर्न झनै सजिलो हुन्छ । स्वदेशमा पढाइ नहुने केही विशिष्ट विधा (जस्तो टनेल इन्जिनियर, चट्टान इन्जिनियर) का हकमा नेपालीलाई तालिम दिन सकिन्छ । रेलमार्ग निर्माणमा हाम्रो देशको भूबनोट बाधक बन्ने देखिँदैन । मुलुकभित्रै प्रयोग गरिएको सुरुङ निर्माणको प्रविधि र अनुभवलाई परिमार्जन गरेर रेलमार्ग निर्माणमा उपयोग गर्न सकिन्छ । कामको विशिष्टता हेरेर अन्दाजको भरमा नभई सम्बन्धित विधाको विज्ञमार्फत काम गराउने परिपाटी भने कडाइका साथ लागु गर्नुपर्छ । कथंकथाचित रेलमार्गलाई पहिरोले बगायो भने सडकमा जस्तो डाइभर्सन बनाउन सकिँदैन र महिनौंसम्म रेलमार्ग बन्द हुनसक्छ । त्यसैले रेलमार्गको दीर्घकालीन प्रयोग सुनिश्चित हुनेगरी डिजाइन गर्दै ट्रयाक कुन ठाउँबाट लाने, कस्तो खालको रेलमार्ग प्रविधि प्रयोग गर्ने, ट्रयाकभन्दा माथि र तलको पहाडी भिरालो भूभागलाई पहिरो जान नसक्नेगरी व्यवस्थापन कसरी गर्ने, सुरुङ निर्माणमा कुन प्रविधि प्रयोग गर्ने, निर्माण सामग्रीको गुणस्तर के हुने, कति चाहिने र कहाँबाट ल्याउने, वातावरणीय प्रभाव केके हुन् र तिनलाई कसरी नियन्त्रण गर्ने, ट्रयाक भासिने सम्भावना कसरी न्यूनीकरण गर्ने, वर्षाको बेला ट्रयाकमा जम्मा हुने भलपानी कसरी व्यवस्थित गर्ने जस्ता सवालमा विज्ञसँग छलफल गराएर बेलैमा निक्र्योलमा पुग्नुपर्छ । यसको अपनत्व नेपाल सरकारकै रेलमार्ग विभागका सम्बन्धित प्राविधिकले लिनुपर्छ । रेलमार्ग निर्माणमा यो नै पहिलो सकारात्मक खुड्किलो हुनेछ ।त्रिचन्द्र क्याम्पसका प्राध्यापक भट्टराई इन्जिनियरिङ भूगर्भशास्त्रका विद्यावारिधि हुन् ।"
दु:खी छ कर्णाली,"जति दुर्गम ठाउँमा बस्यो, हामी जनताले उति दु:ख भोगेका हुन्छौं । नत बाटोघाटो न शिक्षा न स्वास्थ्य । हामी दुर्गमबासी जनताका लागि पीडाभन्दा अरू केही छैन । अरू सबै कुरा जिनतिन चल्थ्यो, तर बिरामी पर्दा नपाइने स्वास्थ्य उपचारले साह्रै पिरोल्छ । सत्याग्रही डा गोविन्द केसी कर्णाली स्वास्थ्य विज्ञान प्रतिष्ठानमा पुगेर स्वास्थ्य क्षेत्रमा सुधार गर्न दबाब दिन अनशन बसेसँगै कर्णाली स्वास्थ्य विज्ञान प्रतिष्ठानले सुधारको आशा गरेको थियो, तर त्यसो भएन । सरकारले त्यसलाई अर्कैतर्फ मोड्यो । अन्तत: जसको परिणामले आज सारै दु:खी छ, कर्णाली । जस्तोसुकै युद्धमा पनि हमला गर्न नपाइने अस्पतालमा सशस्त्र हतियारधारी सुरक्षाकर्मी पसेर लात्ती, लाठी, अश्रुग्यास प्रयोग गरेर अस्पतालकै गरिमालाई तहसनहस पारेको त्यो दिन सम्झेर रोइरहेको छ, कर्णाली । त्यतिमात्र होइन, कुन त्यस्तो परिस्थिति आउला, जिउँदो मान्छेलाई मर्यो भनी घोषणा गर्नुपर्ने ? सायद त्यस्तो समय र परिस्थिति कहिल्यै आउँदैन होला, जहाँ जिउँदो मान्छेलाई मर्यो भनी घोषणा गर्नुपर्ने । यस्तो झुटो समचारले कस्तो भयो होला, त्यो परिवारमा ? परिवारजन र आफन्तमा झुठो समाचारले पर्नगएको पीडामा छटपटाइरहेको छ, कर्णाली । जनकप्रसाद भण्डारी दोहा, कतार"
कानुनमन्त्रीको गैरजिम्मेवार बोली,"वामपन्थीहरू अहिले मुखमा रामराम, बगलीमा छुरा गर्दै छन् । रिस र अहंको आगोमा परेर उनीहरूले आफ्नो सम्पूर्ण व्यक्तित्व नष्ट पार्दै छन् । रिसले विवेक, बुद्धि हराउँछ भन्थे । वामपन्थी मन्त्रीको पनि विवेक हराए जस्तै छ । कानुनमन्त्री शेरबहादुर तामाङले भनिदिए, बंगला देशमा पढ्न जाने नेपाली युवतीलाई प्रोफेसरले करणी गर्छन् रे । उनले आफ्नो दलको मेडिकल कलेजको मुद्दाबारे तर्क गर्न महिलाको शरीरलाई हतियार बनाए । उनमा तालिबानी प्रवृत्ति हावी भएर यसो भनेका होलान् भन्न सकिन्छ । भोलि नेपालको कुनै कानुन ठिक छैन भनी धेरै महिलाले आवाज उठायौं र कानुन मात्रको विरोघ गर्यौं भने कानुन मन्त्रीले भन्नेछन्, सडकमा नेपालको कानुन विरोध गर्न उभिएका सबै महिलालाई नांगो पारिदिनुपर्छ । किनभने यिनीहरू सबै देह व्यापारमा लागेका छन् । आखिर यो युद्ध न हो, युद्ध र प्रेममा जे गरे पनि हुन्छ भन्ने कुरा वामपन्थीहरूभन्दा अरू कसले बुझ्ला ? डा अरुणा उप्रेतीकाठमाडौं"
कांग्रेसलाई सल्लाह,"नेपाली कांग्रेसका प्रवक्ता विश्वप्रकाश शर्माको दम्भको श्रीपेच पढिसकेपछि उनी आफ्नोभन्दा अरूको बारेमा बढी चिन्ता गर्ने नेता हुन् भन्ने बुझ्न पाठकलाई समय लाग्दैन । कतै जनताको बहुदलीय जनवादमाथि प्रहार आउँछ कि ? र नेपालमा कम्युनिस्ट आन्दोलनमा शिथिलता छाउँछ कि भन्ने चिन्ता उक्त लेखमा प्रकट गरेका छन्, उनले । विश्वप्रकाशले कम्युनिस्टको भन्दा चिन्ता बढी आफ्नै पार्टी कांग्रेसको गरे राम्रो हुन्थ्यो । कम्युनिस्ट बने त्यही पार्टीका नेताकार्यकर्ताको मिहिनेतले बन्ने हो र कमजोर बने यिनीहरूकै कमजोरीका कारण हुने हो । म उनलाई विगत कांग्रेको इतिहासतर्फ फर्केर चिन्तनमनन गर्न सुझाव दिन्छु । २०१५ सालमा तपाईंको पार्टीले दुई तिहाइ मत ल्याएकै हो, अहिलेको जस्तो २३ पार्टी पछि मिलेर पनि होइन । त्यतिबेला डेढ वर्षमै राजाद्वारा सरकार अपदस्थ गरियो । कांग्रेसले विकास गर्ने अवसर पाउन सकेन भनी मान्न सकिन्छ । तर २०४८ सालमा त स्पष्ट बहुमतसाथ ५ वर्षका लागि बनेको तपाईंको पार्टीको सरकार पूरा कार्यकाल गर्न नसकेर ३ वर्षमै मध्यावधि निर्वाचनमा गएको पनि स्मरण यहाँलाई गराइरहनु नपर्ला । २०५६ सालको निर्वाचनमा पनि स्पष्ट बहुमतसाथ सरकार बनाउने अवसर पाएको तपाईंको पार्टीकै कारण प्रजातन्त्रमाथि पुन: दरबारले आक्रमण गरेर दु:ख झेलेका तपाईहामी साक्षी छौं । यस्तो करुणादायी इतिहास बोकोको पार्टीको तपाई प्रवक्ता हुनुहुन्छ । यस्तो बेला तपाईजस्तो आसलाग्दो युवानेताले कांग्रेस कसरी राम्रो बनाउने भन्ने विषयमा सोच्नु राम्रो, ताकि अबको पुस्ताले कांग्रेसका इतिहासका सबै गल्ती भुल्न सकुन् । कांग्रेस जस्तो पार्टीलाई नागरिक समाज र डा गोविन्द केसी जस्ताको बैसाखीको आडमा ब्युँतिने भ्रम नरहोस् । लक्ष्मण गिरीपोखरा"
समस्या सुल्झाउनुपर्यो,"साउन ७ गते प्रकाशित जसले मान राख्छ, उसैको मर्दन सम्पादकीयलगायतका समाचार पढ्दा दु:ख लागेको छ । किनभने प्राडा गोविन्द केसीले चिकित्सा शिक्षा र स्वास्थ्यसेवा सुधारका लागि धेरैपटक आमरण अनशन बस्दा र जायज माग हुँदाहुँदै सरकार सहिष्णु हुन नसकेको, मेडिकल कलेजमा गुणस्तरभन्दा सरकारका आफ्ना नेता र कार्यकर्ताको लगानीकर्ताको स्वार्थ पूरा गराउन खोजेको, निजी मेडिकल कलेजबाट उत्पादित जनशक्तिको कम गुणस्तर, मेडिकल काउन्सिलको लाइसेन्स परीक्षामा बढ्दो अनुत्तीर्ण दर, महँगो मेडिकल शिक्षाबारे प्रकाशित सम्पादकीय मुलुक र जनताका समस्यासँग गाँसिएको छ । अचेल गाउँटोलदेखि हरेक सञ्चार माध्यममा डा केसीले चिकित्सा शिक्षा विधेयक सुधारका लागि धेरैपटक आमरण अनशन बस्दा पनि सरकारले सम्बोधन त परै, वार्ता गर्नसमेत चाहेन भन्ने नकारात्मक सन्देशमात्र सुनिएका छन् । तर डा केसीका कति माग जायज छन् ? संख्यात्मकमा मात्र रटान लगाउने कि गुणस्तरमा ध्यान दिनुपर्ने हो ? उपत्यका बाहिर मेडिकल कलेज सञ्चालित छन्छैनन् ? सुनसरी, मोरङ, धनुषा, पर्सा, कास्की, पाल्पा, रूपन्देही, बाँके र जुम्ला जिल्लाका मेडिकल कलेज काठमाडौं बाहिरका हुन् कि होइनन् ? त्यहाँका विद्यार्थीको गुणस्तर र उपत्यकाका कलेज र तिनका विद्यार्थीको गुणस्तर कस्तो छ ? उपत्यका बाहिर मेडिकल कलेज र विद्यार्थीले अध्ययन गर्दैमा मुलुकको स्वास्थ्यसेवा सुदृढ भई दूरदराजका नागरिकले सिटामोल लगायतका औषधि पाइहाल्छन् ? सस्तो शुल्क, मेडिकल शिक्षाको गुणस्तर, अनुगमनका माग जायज हुन्थे । मेडिकल कलेज जहाँसुकै खोले पनि अध्ययन सकेका चिकित्सकले दुर्गम जिल्लामा काम गर्न प्रतिबद्ध नभएसम्म र सेवा अवधिसम्म नबसेमा स्वास्थ्यसेवा पुग्दैन भन्ने सत्य एकातिर छ । तर आम जनतामा सरकारले मागको सम्बोधन त परै, वार्तासमेत गर्न खोजेन भन्ने भ्रम पारिएको छ र प्रधानमन्त्रीमाथि सबै आक्षेप लागेको मात्र सुनिन्छ । त्यसकारण शिक्षा र स्वास्थ्य मन्त्रीले सुल्झाउनुपर्ने यो अफवाहरूपी समस्या आजसम्म नसुल्झाइएकोले प्रधानमन्त्रीबाटै अविलम्ब निर्देशन दिई जसरी भए पनि वार्ताबाट समाधान हुनु जरुरी छ । गंगाराज अर्यालपाणिनी८, पाली, अर्घाखाँची"
साइकलमा कर लगाएको छैन,"साउन ६ गते १ नं प्रदेशको समाचार पृष्ठमा विनोद भण्डारीले लेखेको समाचार साइकलमा चर्को करमा कानेपोखरी गाउँपालिकाको आव २०७५७६ को गाउँसभाद्वारा पारित नीति तथा कार्यक्रमबाट पारित भएको कर र शुल्कको दररेटका विषयमा विशेष गरी फोहोरमैला व्यवस्थापन शीर्षकअन्तर्गतको साइकल पसलले उत्सर्जन गरेको फोहोरमैला गाउँपालिकाले हप्ताको २ पटक, महिनामा ८ पटक उठादिने सहमति भएको हो । त्यस बापत मासिक १०० रुपैयाँ शुल्क लाग्ने विषयलाई साइकलमा चर्को कर शीर्षकमा कानेपोखरी गाउँपालिकामा साइकल कुदाए बापत महिनाको १०० रुपैयाँ तिर्नुपर्ने भन्ने गलत समाचार सम्प्रेषण भई भ्रम सिर्जना भएकाले उक्त आधारहीन समाचारको खण्डन गर्छु । सुशील बुढाथोकीप्रवक्ता, कानेपोखरी, गाउँपालिका, मोरङ"
के हो हुपरजिया श्रेष्ठा ?,"साउन ६ गते अनलाइनमा प्रकाशित पत्ता लाग्यो नयाँ उन्यु समाचारमा नयाँ उन्यु पत्ता लागेको चर्चा गरिएको छ । वनस्पतिसम्बन्धी समाचार सम्प्रेषण हुनु वनस्पतिशास्त्रको जिज्ञासुका लागि अवश्यै खुसीको कुरा हो । तर समाचार तयार गर्ने सिलसिलामा समाचार प्रस्तोतामा वनस्पतिको नामकरण के, कसरी राखिन्छ भन्ने ज्ञान अलि कम भएको देखिन्छ । यसले वनस्पतिशास्त्र पढ्दै गर्ने विद्यार्थीमाझ गलत बुझाइ बस्न सक्छ भन्ने दृष्टिकोण स्पष्ट पार्न चाहन्छु । समाचारमा लेखिएको छ, पेकिङ विश्वविद्यालयमा पोस्ट डक गरिरहेका नेपाली वैज्ञानिक डा नवल श्रेष्ठले पत्ता लगाएको उन्युको वैज्ञानिक नाम उनकै थरबाट राखिएको छ । समाचारमा थप लेखिएको छश्रेष्ठले पत्ता लगाएको हुनाले नयाँ प्रजातिको वनस्पति अर्थात् उन्युको नाम हुपरजिया श्रेष्ठा राखिएको छ । यहाँ स्पष्ट पार्नुपर्ने कुरा के देखिन्छ भने विश्वको निम्ति एक नयाँ उन्यु प्रजाति हुपरजिया श्रेष्ठा पत्ता लागेकै हो । त्यो जानकारी एन एन्नोडेटेड चेकलिस्ट अफ इन्डियन टेरिडोफाइट पार्ट टु, पृष्ठ ४०७ पढ्दा थाहा पाइन्छ । तर त्यो पृष्ठ पढ्दा के कुरो पुष्टि हुँदैन भने उक्त उन्यु प्रजाति पत्ता लगाउने डा नवल श्रेष्ठ नै हुन् । उक्त प्रजाति नामकरण गर्ने व्यक्ति अर्थात पत्ता लगाउने व्यक्ति फ्रेजरजेन्क लेखिएको छ । नेपाल बसोबास गर्ने बेलायती सीआर फ्रेजरजेन्किन्सको छोटकरी नाम फ्रेजरजेन्क हो । उनी दक्षिण एसियाका एक उन्युविद हुन् । उनले पत्ता लगाएका वनस्पतिको नामपछि उनको छोटकरी नाम फ्रेजरजेन्क लेख्ने गरेका छन् । यहाँ समाचार सम्प्रेषणकर्तालाई के स्पष्ट पारौं भने वनस्पति पत्ता लगाउनेले आफ्नो नाम वा थर पत्ता लगाएको नयाँ वनस्पति नामकरणमा प्रयोग गर्न मिल्दैन । समाचारमा कुनै प्रजातिको वैज्ञानिक नामकरण गर्न ल्याटिनीकरण गर्ने प्रचलन छ । जसले पत्ता लगाएको हो, त्यो प्रजातिको नाम राख्दा सम्बन्धित वैज्ञानिकको थरलाई ल्याटिनीकरण गरिन्छ भन्ने लेखिएको छ । यहाँ स्पष्ट पारौं कि डा नवल श्रेष्ठले नयाँ पत्ता लगाएको उन्यु हुपरजिया श्रेष्ठाको अनुसन्धानमा कुनै योगदान छैन भन्नेचाहिँ होइन । सीआर फ्रेजरजेन्किन्सले वनस्पति नामकरण गर्ने सिलसिलामा डा नवल श्रेष्ठसँग सम्पर्क गरेको, उक्त प्रजातिको चीनमा भएको नमुनाबारे विचारविमर्श भएकाले उक्त वनस्पतिको नामकरण डा श्रेष्ठको सम्मानमा हुपरजिया श्रेष्ठा राखिएको जनाएका छन् । कमल मादेनभैँसेपाटी, ललितपुर"
इहलोक र परलोकबीचको साँघु,"जीवन र मृत्युपछिको जीवनमाथि विद्वानहरूले अनेक तर्कवितर्क राख्दै आएका छन् । अहिले मृत्यु संस्कारको अवधि घटाउने विषयको चर्चा उत्कर्षमा पुगेको बेला हामी पूर्वीय संस्कारमा रमाउनेहरूबीच खुल्दुली थपिनुलाई अन्यथा मान्न सकिँंदैन । वास्तवमा आत्मचिन्तक र शोधकर्ताहरूले मृत्युपछिको विस्मयकारी, रोमाञ्चक स्वरूपलाई यसरी व्याख्या गरेका छन् मृत्युपछि आत्माको स्वभाव नयाँ दुलहीको जस्तो देखिन्छ । एकातिर पहिले मृत्युवरण गर्नेहरूको जमात अतिथिको स्वागतको निम्ति जुटेको हुन्छ भने अर्कोतिर मृतात्मालाई आफ्नो गृहस्थीको आकर्षणले छोडेको हुँदैन । परिवारको चिन्ता र मायाले मृतात्मा एकवर्षसम्म घरको सेराफेरोमा रहने, कसैलाई बाधा नपुर्याउने, त्यस अवधिमा परिवारद्वारा सम्पादित संस्कारजन्य गतिविधिबाट तृप्त भएसँगै फर्केर अरू मृतकको सामीप्यमा रही आराम गर्ने अनि पछिल्लो जन्मको तनाव र थकान मेटिँंदै गएपछि पुनर्जन्मको तलासमा सक्रिय रहने गरेको बताइन्छ । हाम्रा धार्मिक ग्रन्थहरूले मानव जीवन एवं आत्माको गहनतामाथि भरपुर व्याख्या गरेका छन् । अतयव सबै दृष्टिकोणबाट विश्लेषण गर्दा मानव जीवनको अन्तर्य तातो खाउँ, जल्दी मरुँ मात्र नभएर यसको वैशिष्ठ्य, आत्माको अद्भुत स्वरूप, विशालता र निरन्तरतालाई मनमोहक, अद्वितीय मान्नुपर्छ । जीवनमृत्यु, हाँसोरोदन, सुखदु:ख, आरोहअवरोहले जिन्दगीलाई परिष्कृत बनाएको हुन्छ । हाम्रा मृत्युजन्य संस्कारले जीवनलाई नजिकबाट नियाल्न, स्पर्श गर्न सिकाएको हुन्छ । तसर्थ मर्ने त सिद्धिहाले, हामी बाँचेकाले मोजमस्ती किन नगर्ने ? अनाहकमा किन बढी दु:ख पाउने ? भन्ने शोच निकृष्ट देखिन्छ । भुवनेश्वर शर्माचन्द्रागिरि२, काठमाडौं"
ज्ञानेन्द्रपथमा लम्किँदै सरकार !,"जनताको असन्तुष्टि दबाउन जुन अभ्यास हिजोका राजामहाराजाले गर्थे, अहिले दुई तिहाइको दम्भ पालेर प्रधानमन्त्री केपी शर्मा ओली नेतृत्वको सरकार त्यही अभ्यास गर्दैछ । डा गोविन्द केसीको अनशनसँंगै महंँगी, कालोबजारी र माफियातन्त्रविरुद्ध सर्वसाधारण सडकमा आउँदा प्रधानमन्त्रीको प्रतिक्रिया, प्रस्तुति र विचारोत्तेजक अभिव्यक्ति सुन्दा लाग्छ उनी जिम्मेवारीबोध सहितको संयमता र सद्भावको बाटो हिँड्न तयार छैनन् । प्रधानमन्त्री ओलीलाई लागेको हुनसक्छ, दुई तिहाइ प्राप्त सरकार एक्लै सबै कुराको ठेकेदार हो । दुई तिहाइ समर्थनले सरकारलाई हरेक क्षेत्रको विज्ञता र दक्षता सुम्पेको छ । चाहिनेभन्दा अधिक शक्तिशाली हुने तृष्णा ओलीमा कति रहेछ भन्ने कुरा उनले प्रधानमन्त्री भएपछि आफू मातहतको कब्जामा राखेका दर्जनौं विभाग र त्यसमा छुट्याइएको बजेटको केन्द्रीकरणले पुष्टि गर्छ । सायद भारत, चीनमा प्राप्त विधावारिधिलाई ओलीले मानको रूपमा होइन, अथाह ज्ञानको कमाइ बुझेका होलान् । यो बहुमत रहुन्जेल प्रबुद्ध समुदाय र नागरिक समाजको कुरा बुझ्नु वा सुन्नु जनमतको उपेक्षा हुन्छ । अर्थात नागरिकको कुरा सुन्दा दुई तिहाइको धज्जी उड्छ, आफ्नो कद होचो हुन्छ भन्ने ओलीलाई लागेको हुनसक्छ । त्यसैले आफू नेतृत्वको सरकार नै सर्वेसर्वा हो भन्ने बुझाइबाट ओली परिमार्जन हुन चाहँदैनन् । त्यसैको संकेत डा केसीको मागप्रतिको रुखो व्यवहार र जनताको असन्तुष्टि दबाउन उनले अवलम्बन गरेको कार्यले पुष्टि गर्छ । आफ्नै जिन्दगीभरको राजनीतिक लडाइँ र जेलनेलको लक्ष्य भनिएको समाजवादलाई माफिया, तस्कर र दलालको हातमा सुम्पने ओलीको चेष्टाले गरिब, मजदुर, श्रमिक र सर्वसाधारणलाई झनै कमजोर पारेर योजनाबद्ध ढंगले धनाढ्यहरूलाई सर्वत्र लुटमा छुट दिँदै मुख मिठ्याउने वातावरण तयार गर्दैछ । सत्तारोहणको ६ महिना नबित्दै दम्भ, अहंकार र घमन्ड मिश्रित आफ्नो असली रूप देखाउन उद्यत प्रधानमन्त्रीले पनि बुझेकै हुनुपर्छ कि जनता कसैको रैती थिएनन्, होइनन् र हुने छैनन् । उनलाई प्राप्त दुई तिहाइको समर्थन अनन्तकालका लागि होइन, बरु एकपटक काम गर्ने ऐतिहासिक मौका हो । निरोज खड्का लिखु तामाकोसी३, रामेछाप"
तिर्दिनँ म कर,"भ्रष्टाचारी पदवी पाउने, तस्कर पाउने मानजहिले पनि तड्पिनेचाहिँं जनताकै ज्यान हारालुछ छ ढुकुटीको, हामी भयौं दाससंघीयता यस्तै रैछ, छैन मलाई आस ।भन्न मन लागिरहेछ लौ जेसुकै गरसमृद्धिका लागि मात्रै तिर्छौं हामी करकाम नगरी माड लाग्दैन, कसको छ र भर नेता साँढे बनाउन तिर्दिनँ म कर । इन्द्रकुमार श्रेष्ठओखलढुंगा"
कानुन बनाउन अलमल,"स्थानीय सरकार जनताको सबैभन्दा नजिकको सरकार हो । यसलाई सबल र सक्षम बनाउनुपर्छ भन्ने मान्यता अनुरूप केन्द्रीय तहमा रहेका धेरैजसो अधिकार संविधानत: स्थानीय तहमा निक्षेपण भएका छन् । आफूले पाएका अधिकार उपयोग गर्न स्थानीय तह आफैंले कानुन पनि बनाउनुपर्छ । संविधानको अनुसूची ८ मा उल्लिखित २२ किसिमका अधिकार उपयोगका लागि स्थानीय सरकारले कानुन बनाउँदा प्रदेश कानुन बमोजिमका प्रक्रिया पनि अवलम्बन गर्नुपर्छ । स्थानीय तहले बनाउने कानुन प्रदेश कानुन र सङ्घीय कानुनसँग बाझिनु हुँदैन । संघ, प्रदेश र स्थानीय तीनै तहको साझा अधिकारको सूचीमा परेका (अनुसूची ९) १५ प्रकारका अधिकारसँग सम्बन्धित कानुन निर्माणमा पनि स्थानीय सरकारको त्यत्तिकै भूमिका रहनुपर्छ । संविधानले दिएका अधिकारसँग सम्बन्धित कानुनमात्र निर्माण गरेर स्थानीय सरकारलाई पुग्दैन । कानुनी प्रावधान कार्यान्वयनमा सहजीकरण गर्न नियमावली, निर्देशिका, कार्यविधि लगायतका नीतिगत व्यवस्थासमेत सँगसँगै हुनुपर्छ । स्थानीय विकास एवं सुशासन अभिवृद्धिका लागिमात्र स्थानीय सरकारले पाँच दर्जनभन्दा बढी कानुन बनाउनुपर्ने हुन्छ । स्थानीय सरकारले आफूलाई चाहिने कानुन बनाइसकेका छैनन् । कानुन निर्माणमा केन्द्रीय सरकारलाई जति सजिलो हुन्छ, त्यति स्थानीय तहको सरकारलाई नहुन सक्छ ।स्थानीय तहका केही निर्वाचित जनप्रतिनिधि लगायत कर्मचारी तत्काल कुनकुन कानुन बनाउन आवश्यक छ भन्ने बारेमा प्रस्ट देखिँदैनन् । स्थानीय सरकारको हैसियतले काम गर्न बनाउनुपर्ने कानुनका सम्बन्धमा केन्द्रीय सरकारले खण्डखण्डमा नमुना कानुन तयार गरी आंशिक सहयोग गरिरहेको देखिन्छ । आन्तरिक स्रोत अभिवृद्धिका लागि केन्द्रीय सरकारले स्थानीय सरकारका पदाधिकारी एवं कर्मचारीलाई सजगताका साथ तालिम, गोष्ठीमार्फत सघाइरहेको छ । कानुन निर्माणमा पनि त्यही अनुरूप सहयोग गर्न जरुरी छ । राजस्व सङ्कलन गर्ने विधिमा कानुनी त्रुटि हुन नदिन स्थानीय तहका पदाधिकारी, कर्मचारी लगायत सरोकारवाला सबै स्पष्ट हुनुपर्छ । स्थानीय तहहरूले कानुन बनाउन निकै जटिलता ब्यहोर्नु परिरहेको छ । कानुन निर्माण लगायत सबैजसो गतिविधि नयाँ ढङ्गले बढाउनुपर्दा जनप्रतिनिधिमा अन्योल हुनु अस्वाभाविक होइन । लामो समयपश्चात स्थानीय सरकारको हैसियतले काम गर्नेगरी स्थानीय तहमा जननिर्वाचित सरकारको बहाली हुनुले पनि जटिलता महसुस भएको हुनसक्छ । संवैधानिक व्यवस्था अनुसार स्थानीय तहका कानुन सम्बन्धित नगर वा गाउँ सभाबाट पारित वा स्वीकृत हुनुपर्छ । नियमावली, निर्देशिका, कार्यविधि सम्बन्धित नगर वा गाउँ कार्यपालिकाबाटै स्वीकृत गरिन्छ । स्थानीय तहबाट बनाइएका कानुन स्थानीय राजपत्रमा प्रकाशन गर्नुपर्छ र स्थानीय तहको राजपत्र प्रकाशन सम्बन्धी कार्यविधि समेत स्थानीय सरकारले नै बनाउनुपर्छ ।स्थानीय सरकारको तुलनामा प्रदेश र केन्द्रीय सरकारलाई दक्ष जनशक्ति प्राप्त गर्न केही सहज छ । बाह्य क्षेत्रबाट विज्ञको परामर्श सेवा लिन पनि उनीहरूलाई सजिलो हुन्छ । दूरदराजमा रहेका गाउँपालिकामा आधारभूत पूर्वाधार विकास गर्न कठिन छँदै छ, भौगोलिक विकटताकै कारण विज्ञबाट परामर्श सेवा लिन पनि गाह्रो छ । धेरैजसो स्थानीय तहसँग कानुनको मस्यौदा बनाउन सक्ने जनशक्ति अभाव छ । कतिपय स्थानीय तहमा दैनिक कार्यसञ्चालनका लागि न्यूनतम प्रशासनिक तथा प्राविधिक जनशक्तिकै कमी छ । जनशक्ति व्यवस्थापनको समस्या विशेषगरी नयाँ नगरपालिका र सबैजसो गाउँपालिकामा बढी देखिएको छ । एकातर्फ स्थानीय तहमा नयाँ कर्मचारी भर्ना गर्न केन्द्रीय सरकारले रोक लगाइराखेको छ भने अर्कातर्फ केन्द्रीय सरकारले पनि स्थानीय तहमा स्वीकृत दरबन्दी अनुसारका सबै कर्मचारी पठाउनसकेको छैन । स्थानीय तहमा कर्मचारी व्यवस्थापनको सवालमा केन्द्रीय सरकार क्रमश: पछि पर्दै गएको भान हँुदैछ । यसको असर स्थानीय सरकारको कामकारबाहीमा पर्नेछ । दक्ष कर्मचारीको अभाव भयो भन्दैमा स्थानीय सरकारको हैसियतले गर्नुपर्ने काम नरोकिएलान् । कानुन निर्माण स्थानीय तहले बाह्य स्रोत परिचालन गरेर अर्थात् बाह्य क्षेत्रबाट विज्ञको परामर्श सेवा लिएर गर्न सक्छन् । बाह्य क्षेत्रबाट विज्ञ ल्याएर तयार गरिएको कानुनको मस्यौदालाई सम्बन्धित स्थानीय तहले सहजै ग्रहण गर्न सक्यो भने समस्या नहोला । नत्र कार्यान्वयनमा जटिलता आउन सक्छ । कानुनको मस्यौदा तयार गर्ने चरणदेखि सावधानी अपनाउनुपर्छ । स्थानीय तहले प्राप्त गरिसकेका संविगधान प्रदत्त अधिकारलाई सुरक्षित गर्न स्थानीय सरकार सजग भएन भने आगामी दिनमा निर्माण हुने प्रादेशिक कानुनहरूमा स्थानीय तहको अधिकारको फरक व्याख्या पनि हुनसक्छ । अधिकार सुरक्षणको पहिलो आधार भनेको अधिकारको समुचित प्रयोग हो । अधिकारको समुचित प्रयोगले स्थानीय तहको क्षमताको विश्वसनीयता पनि बढाउँछ । स्थानीय सरकारले आफ्नो अधिकार प्रयोग गर्न विधिसम्मत तरिका अवलम्बन गरी कानुन निर्माण गर्नुपर्छ । केन्द्रीय सरकारले स्थानीय सरकारलाई सबल बनाउनसके मात्र सङ्घीयताको मर्म जोगाउन र सुशासन कायम गर्न सजिलो हुन्छ । स्थानीय तहमा काम गर्ने दक्ष जनशक्तिको अभाव भएको सन्दर्भमा केन्द्रीय सरकारले स्थानीय सरकारलाई सहयोग गर्नुपर्छ । स्थानीय सरकारको संस्थागत क्षमता अभिवृद्धिका लागि केन्द्रीय सरकारले नीतिगत व्यवस्था गरेरै भए पनि केही समय सहयोग गर्नुपर्छ । उपाध्याय नेपालका नगरपालिकाको वित्तीय व्यवस्थापन सुधारमा विद्यावारिधि हुन् ।"
बालबिहेले बिथोलेको जीवन,"चितवन जिल्लाको इच्छाकामना गाउँपालिकाको हात्तीवाङमा हामी पुग्दा विष्णुमायालाई हतार थियो । चिटिक्क लुगा र मेकअपमा ठाँटिएकी उनी कसैको प्रतीक्षामा थिइन् । भान्साबाट खानाको मिठो बास्ना आइरहेको थियो । उनका आँखा अधैर्य थिए र तारन्तार बाटोतर्फ कसैलाई खोजिरहेका थिए । विष्णुमाया उमेरले २८ वर्ष लाग्दै थिइन् । अनुमान गरौं, घरमा एक्लै उनको प्रतीक्षा कसको लागि थियो होला ? के प्रेमी उनलाई भेट्न घरमै आउँदै थिए ? के हाम्रो उपस्थितिले उनको प्रेमीसँगको एकान्तलाई बाधा हाल्दै थियो ? उनका ती आँखा नवविवाहित छोरीज्वाइँ आगमनको प्रतीक्षामा रहेछन् । उनकी १४ वर्ष पुग्न ४ महिना बाँकी रहेकी छोरी प्रेमबिहे गरेर आमा भेट्न आउँदै थिइन्, ज्वाइँसँगै । यो अपवाद घटना होइन । चेपाङ समुदायको बाहुल्य भएको यस गाउँपालिकामा बालविवाह गर्ने प्रशस्त भेट्न सकिन्छ । कान्छो जिल्ला नवलपुर (तत्कालीन नवलपरासी जिल्ला राज्य पुन:संरचनापछि अहिले नवलपुर र नवलपरासी दुई जिल्लामा विभक्त छ) को पहाडी बस्ती डेढगाउँको एउटा होटलमा खाना खाने क्रममा खाना थप्न आएकी एक फुर्तिली नानीले पछाडि पिठ्युँमा सानो बच्चा बोकेकी थिइन् । त्यो उनकै बच्चा थियो । मैले ती बहिनीसँग कुरा गरेँ । उनले १३ वर्षको उमेरमा उनले १५१६ वर्षको केटासँग भागीविवाह गरेकी थिइन् । भरतपुर बसेर ज्याला मजदुरी गर्दागर्दै उनी गर्भवती भइछिन् । म काम गर्न नसक्ने भएपछि श्रीमान रिसाउन थाल्यो । रक्सी खाएर पिट्न थाल्यो । अन्तिममा डेरा आउनै छाड्यो, उनले सुनाइन्, दुई सातासम्म नआएपछि म घर गएँ । सासुले पस्नै दिनुभएन । श्रीमानसँग भेट भएन । त्यसपछि माइत गएँ । छोरा त्यहीँ जन्मियो । छोरा ३ महिनाको भएपछि उनी एक्लै भरतपुर गएर अर्कोसँग बिहे गरिछिन् । त्यसपछि होटलमा काम थालेकी उनले भनिन्, छोराको पनि जिम्मेवारीले केही नसोची दोस्रो बिहे गरेँ ।बच्चाले बच्चा जन्माएपछिको विडम्बना ! इच्छाकामना गाउँपालिका चितवनकी एक किशोरीले आफ्नो कथा सुनाइन्, १३ वर्षकी थिएँ, स्कुल पढ्थेँ । फुपू कम उमेरमै बित्नुभएको थियो । ३५ वर्षका पुसाईं (फुपाजू) लाई सम्झाउँदै बुबाले जेठी छोरी दिन्छु भन्नुभएको थियो रे । त्यही वचन राख्न बुबाले पुसाईंसँग मेरो बिहे गरिदिनुभयो । बिहेपछि पढाइ छुट्यो । पुसाईंसँग बस्न मन लाग्दैनथ्यो । कहिले कता कहिले कता बस्थेँ । बिहेको एक वर्षपछि यस्तै रहेछ भनेर पुसाईंसँगै बस्न थालेँ । ३ छोरा जन्मिए । पछि सानातिना कुरामा झगडा पर्न थाल्यो । अहिले छुट्टै बसेको छु । गुजारा चलाउन के गर्ने थाहा छैन ।गत वर्षे फागुनमा सुर्खेत सहारेको दलित बस्तीमा पुग्दा भेटिएका सबैजसो महिला १३१४ वर्षमै बिहे गरेका र १५ वर्ष पुग्दानपुग्दै बच्चा जन्माइसकेका भेटिएका थिए । त्यस्तै डडेलधुराको दोबाटेमा भेटिएकी १९ वर्षीया किशोरी भेटिएकी थिइन् । उनका तीन छोराछोरी थिए, पहिलो छोरा ५ वर्षको भने पछिल्लो काखकी छोरी ४ महिनाकी । यी बालबिहे र त्यसपछिका परिणामका केही तस्बिर हुन् । नेपाल डेमोग्राफिक एन्ड हेल्थ सर्भे, २०१६ अनुसार नेपालमा महिलाको पहिलो विवाहको औसत उमेर १७९ वर्ष छ । यस प्रतिवेदन अनुसार २५ देखि ४९ वर्ष उमेर समूहका १३ प्रतिशत महिलाले १५ वर्षभन्दा कम उमेरमा, ५२ प्रतिशत महिलाले १८ वर्षभन्दा कम उमेरमा र ७१ प्रतिशत महिलाले २० वर्षभन्दा कम उमेरमा विवाह गरेका छन् । पुरुषको सन्दर्भमा भने यो क्रमश: ३ प्रतिशत, १९ प्रतिशत र ३८ प्रतिशत छ । राष्ट्रिय जनगणना २०६८ का आधारमा १०१८ वर्ष उमेर समूहका ५९ लाख ९५ हजार १ सय १३ जनामध्ये ३ लाख ४२ हजार ७ सय ४६ जना (५७ प्रतिशत) को १८ वर्ष नपुग्दै विवाह भएको देखिन्छ । १०१८ वर्ष उमेरभित्र विवाह गर्नेमा सबैभन्दा बढी मधेसी (१०२ प्रतिशत), मधेसी दलित (१०२ प्रतिशत), पहाडी दलित (७८ प्रतिशत), पहाडी जनजाति (५६ प्रतिशत) र मधेसी जनजाति (५२ प्रतिशत) छन् । यस उमेर समूहमा विवाह गर्नेमा सबैभन्दा कम पहाडी बाहुनमा २४ प्रतिशत र त्यसपछि नेवारमा २६ प्रतिशत छ । त्यसो त विवाह व्यक्तिको स्वविवेकीय अधिकार हो । तर पनि विवाहलाई व्यवस्थित गर्न हरेक देशले विवाहयोग्य उमेर कानुनमै तोकेको हुन्छ । नेपालको कानुनले २० वर्षलाई न्यूनतम विवाहयोग्य उमेर मानेको छ । संविधानले बाल विवाहलाई बाल अधिकार हननका रूपमा लिएको छ । संविधानको धारा ३९ (५) ले बालविवाह गर्न नपाइने भनी यी कार्य संघीय कानुन बमोजिम दण्डनीय हुने व्यवस्था गरिएको छ । यस्तो संवैधानिक, कानुनी व्यवस्थाका बाबजुद पनि बाल विवाहको अवस्था र त्यसको परिणाम भयावह छ । सुदूर पश्चिमको डडेलधुरादेखि चितवतनसम्मका माथि उल्लेखित प्रतिनिधि घटनाले बाल विवाहको चरित्र र परिणाम एकै किसिमको रहेको देखाउँछ । बालविवाह आफैमा समस्या हो वा होइन, बहसको विषय होला, तर त्यसबाट सिर्जित परिणाम भने दु:खद छन् । किशोरकिशोरीमा यौनजन्य उत्सुकतालाई व्यवस्थापन गर्न नसक्दा बालविवाह बढेको देखिन्छ । पछिल्लो समयम सञ्चारका माध्यमको बढ्दो प्रयोग र यसमार्फत यौनजन्य सामग्रीमा सहज पहुँचले पनि उनीहरूलाई कम उमेरमै यौन तथा बिहेतर्फ आकर्षित गरेको देखिएको छ । बाल विवाहका परिणामस्वरूप व्यक्ति शिक्षाबाट वञ्चित हुने, शिक्षाको अभावमा रोजगारीको अवसरका विकल्प कम हुने, परिणामत गरिबीको दुष्चक्रमा पँस्ने गरेको देखिन्छ । सानै उमेरमा बिहे गर्दा आफ्नो स्वास्थ्य र समग्र जीवनमात्र होइन, जन्मने बच्चाको जीवन तथा भविष्य जोखिमपूर्ण हुनसक्ने यथार्थ बुझ्न नसक्दा किशोरकिशोरीले बिहे गरेको देखिन्छ । बाल विवाह गरेकाहरू आमाबुबा बनेपछि पछुताउँछन् । तर ढिलो भैसकेको हुन्छ । कानुनले बिहे गर्ने उमेर २० वर्ष कायम गर्नुको औचित्यसहित जनचेतनामूलक कार्यक्रम किशोरकिशोरी र तिनका अभिभावक लक्षित गरेर सञ्चालन गर्नु उपयोगी हुन्छ ।समाजमा समस्या छ, त्यसैले त समाधानको बाटो खोज्नैपर्ने भएको छ । समस्याको जरामा गरिबी छ । गरिबीले शिक्षासम्मको पहँुचमा अवरोध पुर्याउँछ । शिक्षाको अभावमा चेतना स्तरमा कमी आउँछ । चेतनाको अभावले सामाजिक समस्या सिर्जित हुने गर्छन् र ती समस्याबाट कसरी बाहिर निस्कने भन्ने उपाय पनि भेटिँदैन । गरिबी, अशिक्षा र चेतनाको अभाव एकअर्कामा नछुट्टिनेगरी जेलिएका हुने रहेछन् । गरिबीको यस्तो दुष्चक्रबाट बाहिर नआउँदासम्म यस्ता समस्या ज्युँकात्युँ रहन्छन् । अन्त्यमा, चेपाङ समुदायको बाहुल्य रहेको इच्छाकामना गाउँपालिकाको काउलेको चर्चा पहिल्यै सुनेकी थिएँ । त्रिभुवन विश्वविद्यालयमा एकपटक चर्चा चलेको थियो कि त्यहाँ १२ वर्षका बच्चालाई जाँड वा रक्सी खुवाउँछन् रे, ताकि आमाबुबा काममा जाँदा बच्चा सुतिरहुन् । अहिले आफ्नै आँखाले देखेर आएँ । यस्तो जीवन बाँच्न अभिशप्त नेपालीलाई पनि समृद्ध नेपाल सुखी नेपालीको नाराले छोओस् ।"
कुखुरापालन व्यवसाय किन असफल ?,"सहायक पेसा : कुखुरापालनयो व्यवसायलाई धेरैले अतिरिक्त आयआर्जन गर्ने पेसाको रूपमा अँगालेका हुन्छन् । सरकारी स्तरबाट समाजको कमजोर वर्गका समुदायको आर्थिक अवस्था सुधार्न यो व्यवसाय सुरु गर्न विभिन्न खाले छुट, अनुदान दिएर प्रोत्साहन गर्ने नीति नभएको पनि होइन । यस्ता व्यवसाय नाफामा चलाउन विधिन्न खाले छुट, अनुदान सेवाको व्यवस्था हुनुपर्छ । जसै उत्पादन प्रोत्साहन उपलब्ध हुन छाड्छ, यस्ता व्यवसाय पनि बन्द हुन थाल्छन् । यो व्यवसायलाई कहिल्यै पनि सहायक पेसाको रूपमा गर्न सकिन्न । किनभने यो व्यवसायलाई पूर्णरूपमा सफलतापूर्वक चलाउन हरसमय रेखदेख आवश्यक पर्छ । कुखुरा पालन व्यवसाय नाफामूलक बनाउन कुनै एक पक्षले ध्यान दिएर मात्र सम्भव हुँदैन । उत्पादन शृङखलाका सबै सरोकारवालाबीच उचित समन्वय र सहभागिता आवश्यक हुन्छ । कार्की वरिष्ठ पशुचिकित्सक हुन् ।"
दिइयो छिन्नलता,"काठमाडौं नेपाली भाषामा बनेका फिल्मको पहिलो महिला संगीतकारका रूपमा पनि चिनिन्छिन्, शान्ति ठटाल । त्यस्तै नेपाली कविता र गीत रचनामा निरन्तर समर्पित छन्, गीतकार शिवशंकर थापा । साहित्यकार एवं गीतकार रमोलादेवी शाह (छिन्नलता) को ९६ औं जन्मजयन्ती अवसरमा ठटाल र थापालाई यस वर्षको छिन्नलता विशेष सम्मान प्रदान गरिएको छ । छिन्नलता गीत पुरस्कार गुठीद्वारा आयोजित समारोहमा प्रधानमन्त्री केपी ओलीले सोमबार ताम्रपत्रसहित जनही ५० हजार रुपैयाँ हस्तान्तरण गरे । त्यस्तै, गीत रचना विधातर्फ ज्ञानेन्द्र गदाल, संगीत रचनातर्फ बसन्त क्षेत्री, गायन विधातर्फ संगीत प्रधान राणा सम्मानित भए । नवप्रतिभातर्फ राजनराज शिवाकोटी र मेलिना राई सम्मानित भए । सम्मानित गदाल, राणा र क्षेत्रीलाई पनि प्रधानमन्त्री ओलीले ५० हजार रुपैयाँसहित ताम्रपत्र हस्तान्तरण गरे । राजन र मेलिनाले ताम्रपत्रसहित संयुक्त रूपमा ३५ हजार रुपैयाँ प्राप्त गरे । कार्यक्रममा शास्त्रीय गायिका संगीताले राग भूपाली सुनाइन् । गायक आनन्द कार्की, राजनराज र मेलिना, हास्यकलाकार जितु नेपालले पनि प्रस्तुति दिए ।"
साहित्यकार र पत्रकार पुरस्कृत,"काठमाडौं अग्रज साहित्यकार धनुषचन्द्र गौतम (धच गोतामे) का नाममा स्थापित स्मृति सम्मान आख्यानकार ध्रुव सापकोटालाई प्रदान गरिएको छ । राजधानीमा सोमबार आयोजित समारोहमा संविधानविद् नीलाम्बर आचार्यले १० हजार राशि तथा ताम्रपत्रसहितको सम्मान सापकोटालाई हस्तान्तरण गरे । यसैगरी, समालोचक कृष्ण गौतमलाई दीपगोविन्द स्मृति सम्मान प्रदान गरिएको छ । आख्यानकार डा ध्रुवचन्द्र गौतमले आफ्ना आमाबुबाको स्मृतिमा १५ वर्षअघि स्थापना गरेको यो सम्मानमा १५ हजार रुपैयाँ तथा सम्मानपत्र छ । वीरगन्ज पृष्ठभूमिबाट आएका गौतम परिवारका अर्का सदस्य गोपाल गोतामेको सृजनशील एवं श्रमजीवि पत्रकारिता कर्मको स्मृतिमा स्थापित विशिष्ट पुरस्कार भने पत्रकार गुणराज लुइँटेललाई प्रदान गरियो । यो पुरस्कारमा राशि १० हजार रुपैयाँ एवं ताम्रपत्र छ ।उपलब्धि बहुद्देश्यीय सहकारी संस्थाद्वारा आयोजित समारोहमा अग्रज साहित्यिक पत्रकार नगेन्द्रराज शर्मा, डा ध्रुवचन्द्र गौतम, पुरुषोत्तम दाहाल लगायतको उपस्थिति थियो ।"
फिल्मदेखि विरोध प्रदर्शनसम्म,"काठमाडौं दुई वर्षअघि झुम्की फिल्म प्रदर्शन हुँदा हलमा दर्शक संख्या न्यून थियो । अहिले यही फिल्म युटयुबमा आउँदा अपलोड भएको तीन दिनमै ट्रेन्डिङको अघिल्लो स्थानमा आइपुगेको छ । सोमबारसम्म भ्युज झन्डै दस लाख पुग्दा बाह्र सय प्रतिक्रिया थिए । अपिल विष्ट निर्देशित फिल्मलाई लिएर अधिकांशले सकारात्मक टिप्पणी पोस्ट गरेका छन् । यस्तै नयाँनयाँ फिल्म हेर्न पाउने अपेक्षा पनि गरेका छन् । नेपाली फिल्म वा फिल्मी कन्टेन्ट यसरी युटयुबमा चर्चित हुनु, दर्शकले तारिफ गर्नु र नयाँनयाँ फिल्म अपलोडको आग्रह आउनु सकारात्मक मान्न सकिन्छ । के नेपाली फिल्मप्रति दर्शकको चासो बढेको हो ? त्यसो भए हलमा पनि दर्शकको लोभलाग्दो उपस्थिति किन छैन ?यसबारे निर्देशक एवं कलाकार निश्चल बस्नेत भन्छन्, युटयुबको ट्रेन्डिङमा पर्नु र फिल्म हलमा चल्नु फरक कुरा हुन् । युटयुबमा हेर्नेमध्ये एकदुई प्रतिशत मात्र हलसम्म पुग्छन् । युटयुबमा जस्तोसुकै फिल्मले पनि राम्रो प्रतिक्रिया पाउने सम्भवना बढी हुन्छ किनभने त्यहाँ दर्शकले हलमा हेरेजत्तिको थिएट्रिकल अपेक्षा राखेका हुँदैनन् । आफ्नो फुर्सदमा र नि:शुल्क हेरिरहँदा फिल्मप्रति त्यति विघ्न आग्रहपूर्वाग्रह हुँदैन । राम्रा फिल्मसमेत हलमा नचल्नु चाहिँ प्रचारको कमीले हो ।निश्चल युटयुबमा सम्पूर्ण फिल्म राख्नु हुँदैन भन्ने पक्षका हुन् । यसले अनलाइनका अन्य प्लेटफर्मबाट हुने आम्दानीको बाटो रोकिदिने बताए । यही कारण पछिल्लो समय विश्वका अधिकांश देशले युटयुबमा फिल्म राख्न छोडेको उनको बुझाइ छ । नेपाली फिल्म पनि बिस्तारै युटयुबबाट हट्ने उनले दाबी गरे । बलिउड फिल्म युटयुबमा कमै मात्र पाइन्छन् नि, उनले भने, बरु, हिन्दी भाषामा डब गरिएका नयाँनयाँ साउथ इन्डियन फिल्म हप्तैपिच्छे अपलोड गरेको देखिन्छ । त्यही भएर पनि युटयुबमा साउथ इन्डियन फिल्म अगाडि आएका हुन सक्छन् । उनले भनेझैं सोमबार पनि दुइटा दक्षिण भारतीय फिल्म युटयुब नेपाल ट्ेरेन्डिङको पहिलो र पाँचौं स्थानमा देखिए । नानी, साई पल्लवी, भूमिका चावला, विजय बर्माजस्ता कलाकार अभिनीत मिडल क्लास अबाई पहिलो नम्बरमा छँदा राम चरण र जेनेलिया डिसुजाको राम की जंग ट्रेन्डिङको पाँचौं नम्बरमा थियो । दयाहाङ राई र रिस्मा गुरुङको झुम्की चाहिँ दिनभर तेस्रो स्थानमा रहिरहयो । धेरै नबोलेको (कम संवाद) भए पनि फिल्म राम्रो लाग्यो, अमन परियारको कमेन्ट, शान्त शैलीको फिल्मले मन छोयो । ट्ेरन्डिङका तेस्रो र चौथो नम्बरमा भने फिल्म थिएनन् । युटयुबबाटै चिनिएका नीतेशजंग कुँवरको निष्ठुरी मोरी गीतको अडियो भर्सन तेस्रो स्थानमा छँदा यसको भ्युज ७ लाख २० हजार पुगेको थियो । आफूले दुई वर्षअघि आइपडमा रेकर्ड गरेको हुनाले गीतको साउन्ड क्वालिटी स्तरीय नभएको नितेशले युटयुबमै जनाएका छन् । यसमा करिब ३ हजार फिडब्याक आएका छन् । तेह्र प्रतिशत कर तिरेर भिडियो हेर्नेहरू एक हौं, सिमन एजएस नामक युटयुब युजरको यस्तो व्यंग्यात्मक प्रतिक्रियामा झन्डै दुई सय जनाले लाइक ठोकेका छन् ।चिकित्सा क्षेत्र सुधारको माग राखेर अनसन बसिरहेका डा गोविन्द केसीको समर्थन र सरकारको विरोध गर्दै केही दिनअघि नयाँ वानेश्वरमा आयोजित प्रदर्शनीमा भएको झपडबारेको भिडियो रिपोर्ट ट्ेरन्डिङको चौथो नम्बरमा पर्यो । यसमा २ लाख ७० हजार भ्युज र १ हजार प्रतिक्रिया थिए । अब मेरो देशले काँचुली फेर्छ जस्तो लागेको थियो तर होइन रहेछ, सुमन मगरले निराशा पोखेका छन्, सरकार र जनता दुवैको बुद्धि कहिल्यै नआउने भयो ।"
हिमालयन कन्क्लेभसँगै जी सिने अवार्ड हुने,"काठमाडौं दक्षिण एसियाली मुलुकमा फिल्म सुटिङका लागि एकद्वार प्रणाली अपनाउने रणनीति बनाउन काठमाडौंमा उक्त मुलुकका फिल्मकर्मी सम्मिलित बृहत् फिल्म सम्मेलन हुने भएको छ । हिमालयन कन्क्लेभ आउँदो मंसिर २० मा गर्ने निश्चित भएको उक्त सम्मेलनको संयोजन गरिरहेका फिल्म निर्देशक दिनेश डीसीले बताएका छन् ।डीसीका अनुसार, कन्क्लेभमा सुटिङका लागि मात्रै नभई फिल्म जाँचपासका लागि पनि सहज उपायको खोजी गरिनेछ । नेपाली फिल्मले भारतमा सेन्सर पासका लागि अझै पनि महिनौंको झमेला बेहोर्नुपर्ने हुन्छ भने भारतीय फिल्म रिलिजको पूर्वसन्ध्यामै ल्याएर पनि पास गर्ने गरिन्छ । कन्क्लेभको एउटा उद्देश्य सेन्सरको झमेला हटाउनु पनि हो, डीसीले भने, त्यसबाहेक विदेशी फिल्म सुटिङका लागि ट्राभल एजेन्सीका माध्यमबाट आउने प्रचलन छ । त्यस्तै, हाम्रा फिल्मकर्मी विदेश सुटिङमा जाँदा पनि थुप्रै समस्या झेल्नुपर्छ । यी सबै समस्या हल गर्न यो कन्क्लेभ गर्न लागिएको हो । दक्षिण एसियाकै फिल्म क्षेत्रको वर्तमान अवस्था, सम्भाव्यता अध्ययन र दक्षिण एसियाली क्षेत्रमा संयुक्त लगानीमा फिल्म निर्माणसँगै प्रदर्शनीका लागि एकद्वार प्रणाली विकास गर्नेबारे छलफल हुने पनि बताइएको छ ।प्रधानमन्त्री केपी ओलीले भारत भ्रमणका बेला राज्यसभा सदस्य अमर सिंहले दिएको रात्रि भोजमा हिमालयन कन्क्लेभ का लागि प्रस्ताव गरेकामा यति बेला पारित भएको डीसीले बताए । अमर सिंहसहित एस्सेल ग्रुपका अध्यक्ष तथा जीटीभी नेटवर्कका डा सुवास चन्द्र र पूर्व राज्यसभा सदस्य तथा कलाकार जया प्रदा सम्मिलित भारतीय टोलीले नेपालको भ्रमण गर्नुका साथै प्रधानमन्त्री ओलीलाई भेटेर हिमालयन कन्क्लेभ र काठमाडौंमा जी सिने अवार्ड गर्ने पक्का गरिसकेको पनि डिसीले जनाए । भारतका दुई सय कलाकार र त्यत्तिकै प्राविधिकको संलग्नता रहने जी सिने अवार्ड भने मंसिर २२ मा तय भएको उनले बताए । टोली हिमालयन कन्क्लेभका लागि आए पनि सुवास चन्द्रले नै अवार्डका लागि पनि चासो दिनुभएपछि प्रधानमन्त्री मन्जुर हुनुभएको छ, निर्देशक डीसीले उक्त अवार्डमा नेपाल फिल्म क्षेत्रलाई समेत सम्बोधन गर्ने गरी विधा थप्ने प्रसंग उठे पनि निक्र्योल भने भइनसकेको खुलाउँदै थपे, नेपाली विधामा समेत अवार्ड दिने भन्ने कुरा सुवास चन्द्रजीको व्यक्तिगत धारणा हो । तर हामीले त्यसमा एनालाइसिस नगरी निर्णय गर्न मिल्दैन । सायद नेपाली विधा हुँदैन ।जी सिनेले यस वर्ष दुबईमा गर्ने भनेको उक्त अवार्ड कार्यक्रम रद्द गरी नेपालमा गर्न चासो देखाएको हो । उक्त अवार्डका लागि सम्भवत: अमिताभ बच्चन, शाहरूख खान, सलमान खानदेखि आलिया भट्टसम्मका दुई सय कलाकारको उपस्थिति हुने बताइएको छ ।सरकारले २०२० लाई भ्रमण वर्षका रूपमा मनाउन लागेका कारण यसको प्रवद्र्धनका लागि पनि हिमालयन कन्क्लेभ र अवार्ड कार्यक्रम गर्न खोजेको हो । यसलाई सरकारले गतिलो प्लेटफर्मका रूपमा प्रयोग गर्न सक्ने अनुमान गरिएको छ । अवार्डका लागि नेपालले भने कार्यक्रम हल र सुरक्षा प्रदान गर्नेछ । झन्डै पाँच हजार दर्शक क्षमताको अवार्ड सञ्चालन हल गट्ठाघर वा भैंसेपाटीमा तयार गर्नेबारे कुरा चलिरहेको पनि डीसीले बताए । हिमालयन कन्क्लेभ भने परराष्ट्र मन्त्रालयको सहयोगमा हुन लागेको हो ।"
दक्षिण कोरियामा दुई नाटक,"काठमाडौं  दक्षिण कोरियामा आयोजित अन्तर्राष्ट्रिय नाटक महोत्सवमा दुइटा नेपाली नाटक मञ्चित भएका छन् । गेयोगीं प्रान्तस्थित मिन्डुले थिएटर भिलेजमा भएको फेस्टिभल पुम, २०१८ को १० औं संस्करणमा रंगकर्मी केदार श्रेष्ठले चन्द्रसूर्य र काग मञ्चन गरेका हुन् । जुलाई १९ देखि चार दिन चलेको महोत्सवमा कोरियाको लोककथा मिस्टर मुन र मिस सन मा नेपाली पात्र र परिवेश थपेर मञ्चन गरेको केदारले जनाए । एसियन आर्टिस्ट रेसिडेन्समा तयार पारिएका आठ वटा एकल प्रस्तुति त्यहाँ मञ्चित भएका थिए । कोरियन आर्ट काउन्सिलको सहकार्यमा गरिएको एसियन आर्टिस्ट रेसिडेन्समा नेपाल, भारत, फिलिपिन्स, श्रीलंका र पाकिस्तान लगायतका गरी १० रङ्गकर्मीबीच नाटय कार्यशाला गराइएको थियो ।थिएटर रेसिडेन्समा विभिन्न देशका रंगकर्मीले तयार पारेका एकल नाटक कोरियाली राजधानीमा हुने आसितेज कोरिया इन्टरनेशनल समर फेस्टिभलमा पनि मञ्चन गर्दै छन् ।"
पुरिएर ३ को मृत्यु,"रोल्पा सुनील स्मृति गाउँपालिका ८, फूलधारामा पहिरोले गोठ पुरिँदा आइतबार राति तीन जनाको मृत्यु भएको छ । गोठमा सुतेकी १८ वर्षीया चमेली पुन, १२ की ओबी घर्ती र १८ वर्षीय हुमे घर्तीको मृत्यु भएको हो । स्थानीयले घटनाबारे सोमबार बिहान १० बजे मात्रै जानकारी पाएका थिए । प्रहरीका अनुसार घरमा खाना खाएर गोठभित्र रहेका बस्तुभाउ हेरचाह गर्न तीनैजना उतै सुत्न गएका थिए । गोठमा रहेको एउटा गाई पनि मरेको छ । गाउँदेखि गोठ टाढै भएकाले उनीहरूको तत्काल उद्धार गर्न नसकिएको प्रहरीले जनाएको छ ।"
घटनास्थल नपुगी फर्कियो छानबिन टोली,"जुम्ला प्राडा गोविन्द केसीलाई सरकारले जबरजस्ती काठमाडौं लगेको घटना छानबिन गर्न आएको टोली अस्पताल प्रशासन, चिकित्सक, नागरिक समाज लगायत सरोकारवाला निकाय र व्यक्तिलाई नभेटेर फर्किएको छ । कर्णाली स्वास्थ्य विज्ञान प्रतिष्ठानमा भएको धरपकडबारे छानबिन गर्न डीआईजी सुरेशविक्रम शाह, एसपी केदार रजौरे र डीएसपी चिन्तामणि बुढाथोकीको तीन सदस्यीय टोली आइतबार जुम्ला पुगेको थियो । टोलीका सदस्य जुम्ला पुगे पनि घटनास्थलमा नपुगेको अस्पतालले जनाएको छ । कर्णाली स्वास्थ्य विज्ञान प्रतिष्ठानका रजिस्ट्रार विश्वराज काफ्लेले उक्त टोली अस्पताल क्षेत्रमा प्रवेश नगरेको बताए । छानबिन गर्न टोली यहाँ आएको सुनियो, उनले भने, तर अस्पताल पुगेन, यहाँका पदाधिकारी र कर्मचारी कसैसँग पनि भेट गरेन ।"
प्रसाईंलाई कारबाही माग,"दमक झापामा क्रियाशील महिला संघसंगठनले बीएन्डसी अस्पतालका कार्यकारी निर्देशक दुर्गा प्रसाईंलाई कारबाहीको माग गरेका छन् । तत्कालीन एमालेनिकट अखिल नेपाल महिला संघ (अनेमसंघ) सहितका संघसंस्थाले प्रसाईंलाई महिला हिंसाअन्तर्गत कारबाहीको माग गरेका हुन् । ८ वटा संघसंस्थाले संयुक्त तथा अनेमसंघले छुट्टै विज्ञप्ति जारी गर्दै प्रसाईंले स्वाभिमानी नेपाली चेलीहरूको अस्मितामाथि धावा बोलेको आरोप लगाए । नेपाली महिलाको अस्मितामाथि धावा बोल्ने प्रसाईंलाई महिला हिंसाअन्तर्गत कानुनको दायरामा ल्याई कारबाही गर्न सरकारसमक्ष जोडदार माग गर्दछौं, विज्ञप्तिमा भनिएको छ ।अहिले सामाजिक सञ्जालमा प्रसाईंको एउटा भिडियो भाइरल बनेको छ । उक्त भिडियोमा प्रसाईंले बंगलादेशमा एमबीबीएस अध्ययन गर्न जाने नेपाली छात्राहरूलाई त्यहाँका प्रोफेसरहरूले करणी गरेर राख्ने गरेको दाबी गरेका छन् । महिला संघसंगठनहरूले प्रसाईंले दिएको अभिव्यक्तिप्रति आफूहरूको गम्भीर ध्यानाकर्षण भएको भन्दै कारबाहीको माग गरे । नारी सञ्चारगृह, क्रियाशील महिला पत्रकार संघ, नेपाल उद्यमशील महिला संघ, उद्यमी महिला संघ, उद्यमी महिला समूह, उद्योग वाणिज्य संघ बिर्तामोड, वीरता लेडी जेसिज, राष्ट्रिय सौन्दर्यकर्मी युनियन र महिला मुक्ति अभियानले विज्ञप्ति जारी गरेका छन् । उनीहरूले मेडिकल कलेज सञ्चालन गर्न चाहने व्यक्तिले नै अन्यत्र शिक्षा आर्जन गर्न गएका छात्राहरूको शिर निहुरिने गरी अभिव्यक्ति दिनु नेपाली महिलाप्रति हेपाहा प्रवृत्ति भएको ठहर गरेका छन् ।"
५ वर्षमा साढे ५ खर्ब बाहिरियो,"काठमाडौं इन्धन खरिदमा पाच वर्षमा साढे ५ खर्ब रुपैयाँ बाहिरिएको छ । सवारी साधन संख्यामा वृद्धि, पुनर्निर्माण र औद्योगिक क्षेत्रभित्र खपत बढेसँगै आयात पनि बढेको हो । आयल निगमको तथ्यांकअनुसार गत आर्थिक वर्षमा मात्र करिब २७ लाख किलोलिटरटन इन्धन आयात भयो । यसबापत करिब १ खर्ब ६० अर्ब रुपैयाँ बाहिरिएको निगमका नायब कार्यकारी निर्देशक नागेन्द्र साहले बताए । अघिल्लो वर्षको तुलनामा गत वर्ष आयात परिमाण २० प्रतिशतले बढेको छ, उनले भने, रकमको आधारमा करिब ४८ प्रतिशत वृद्धि भएको देखिन्छ ।२०७३७४ को तुलनामा डलर केही मजबुत भएकाले बढी मूल्य बाहिरिएको हो । अन्तर्राष्ट्रिय बजारमा कच्चा तेलको मूल्यमा आएको अस्वाभाविक वृद्धिले पनि असर गरेको निगमको दाबी छ । अघिल्लो वर्ष डलर १०३ को हाराहारीमा थियो । गत वर्ष डलर बढेर १ सय १० रुपैयाँसम्म पुग्यो । कच्चा तेलको मूल्य प्रतिब्यारेल ५५ देखि ६० डलरमा कारोबार भइरहेकामा पछिल्लो समय ७० देखि ८० डलरसम्म पुग्यो, उनले भने, जसले गर्दा बढी रकम बाहिरियो ।निगमका अनुसार ०७३७४ मा २२ लाख २९ हजार ७ सय ४० किलोलिटरटन इन्धन आयात भएको थियो । उक्त इन्धन खरिदमा १ खर्ब ८ अर्ब ९५ करोड रुपैयाँ बाहिरिएको थियो । भारतले लगाएको नाकाबन्दीका कारण आर्थिक वर्ष २०७२७३ मा भने पर्याप्त मात्रामा आयात हुन सकेन । उक्त वर्षको तथ्यांकअनुसार १३ लाख ३९ हजार १ सय ७७ किलोलिटरटन आयात भएको थियो । उक्त इन्धन खरिदमा ५८ अर्ब ९४ करोड रुपैयाँ बाहिरिएको थियो । त्यसपश्चात् भने पुन: आयात बढेको हो । निगमका कामु प्रबन्ध निर्देशक सुशील भट्टराईका अनुसार नाकाबन्दीपश्चात् सडक तथा जलविद्युत् आयोजना निर्माणले तीव्र गति लिएकाले पनि आयात बढेको हो । गत आर्थिक वर्षमा डिजेलको खपत २३ प्रतिशत, पेट्रोलको १९ प्रतिशत र ग्यासको २० प्रतिशतले बढेको निगमको दाबी छ । हाल उपत्यकामा लोडसेडिङ अन्त जस्तै भएको छ । लोडसेडिङ अन्त भएपछि खाना पकाउने ग्यासको खपत घट्नुपर्ने हो । तर, ग्यासको आयात पनि बढेको निगमले जनाएको छ । भट्टराईका अनुसार उपभोक्ताहरूको आर्थिक अवस्था र क्रयशक्ति बढेकाले ग्यास प्रयोगकर्ता बढेका हुन् । अन्य वर्षमा मटितेलको आयात घटे पनि गत वर्ष भने बढेको छ । निगमका अनुसार मटितेल गैरखपतको क्षेत्रमा प्रयोग हुँदा आयात र बिक्री बढेको हो । विगतमा मटितेलको आयात घटे पनि गत वर्ष वर्कसप र कारखानाहरूमा बढी प्रयोग भएको देखिन्छ, भट्टराईले भने, जसले गर्दा आयात ५ प्रतिशतले बढेको छ ।यातायात व्यवस्था विभागको तथ्यांकअनुसार सवारी साधनको आयात बर्सेनि बढ्दै गएको छ । मुलुकभरि करिब २६ लाख सवारी साधन सञ्चालनमा छन् । सवारी साधनको संख्या बर्सेनि एक लाखभन्दा बढीले थपिने गरेको छ । यसले इन्धनको आयात बर्सेनि बढ्दै गएको जानकार बताउँछन् । निगमको तथ्यांकअनुसार पेट्रोलमा रक्सौलको खुद्रा बिक्री मूल्य प्रतिलिटर १ सय ३२ रुपैयाँ १९ पैसा छ । वीरगन्जको खुद्रा बिक्री मूल्य १ सय ८ रुपैयाँ ५० पैसा छ । यो भारतमा भन्दा प्रतिलिटर २३ रुपैयाँ ६९ पैसा सस्तो हो । रक्सौलमा डिजेलको मूल्य १ सय १७५० रुपैयाँ छ । वीरगन्जमा ९१ रुपैयाँ ५० पैसा पर्छ । तुलनात्मक रूपमा नेपालमा प्रतिलिटर २६ रुपैयाँ सस्तो पर्छ । सीमा नाकामा सस्तो हुँदा अधिकांश इन्धन पुन: भारततर्फ गएको निगमको दाबी छ । भारत सरकारले उपभोक्ताबाट करिब ६ प्रकारको कर लगाउने हुँदा इन्धन महँगो पर्छ । भारतीय आयल निगम (आईओसी) बाट इन्धन आयात हुँदा नेपालका लागि छुट दिइएको छ । जसले गर्दा भारतको भन्दा यहाँ केही सस्तो पर्छ । भारतको तुलनामा नेपालमा सस्तो हुँदा तराईमा इन्धनको खपत हवात्तै बढेको छ, कार्यकारी निर्देशक भट्टराईले भने, अस्वाभाविक वृद्धि अनुसन्धानको विषय बनेको छ । उनका अनुसार आयातित इन्धन वैधानिक तथा अवैधानिक रूपमा भारततर्फ गएको छ । भारतीय सवारी साधनले नेपालमा आएर इन्धन भर्ने गरेका छन् । जसले गर्दा आयात बढ्दै गएको निगमको दाबी छ ।"
सस्तो ऋण तीन महिनापछि,"काठमाडौं उच्च ब्याजदरको मार खेपिरहेका उपभोक्ताले घटेको ब्याजदरमा ऋण लिन अझै तीन महिना कुर्नुपर्ने भएको छ । चालु आर्थिक वर्षको मौद्रिक नीतिमार्फत केन्द्रीय बैंकले तरलता बढाउन ल्याएका विभिन्न कार्यनीतिको असर देखिन समय लाग्ने तथा राष्ट्र बैंकले बैंक तथा वित्तीय संस्थालाई तीनतीन महिनामा ब्याजदर समायोजन गर्न निर्देशन दिएकाले उपभोक्ताले तत्काल ब्याज घटेको अनुभव गर्न नपाउने भएका हुन् । चालु आर्थिक वर्षको मौद्रिक नीतिमार्फत बैंक तथा वित्तीय संस्थाले बिनाब्याजी राष्ट्र बैंकमा राख्नुपर्ने अनिवार्य नगद अनुपात (सीआरआर), स्थायी तरलता सुविधा (एसएलआर) र निक्षेप तथा कर्जाबीचको ब्याज अन्तर (स्प्रेड) घटाएको छ । यो व्यवस्थाले बजारमा तरलता बढ्नुका साथै आधार ब्याजदर (बेस रेट) मा कमी ल्याउने भएकाले ब्याज घट्ने अनुमान गरिएको थियो । बजारमा तरलता बढाउन मौद्रिक नीतिमार्फत चालिएका उल्लिखित नीतिहरूको कार्यान्वयनका लागि राष्ट्र बैंकले गत बुधबार निर्देशन जारी गरेको छ ।पछिल्ला दिनहरूमा सरकारी खर्च बढेकाले बैंकहरूमा निक्षेप थपिएपछि तरलताको अवस्था सहज भएको बैंकर्स संघका अध्यक्ष ज्ञानेन्द्रप्रसाद ढुंगानाले बताए । राष्ट्र बैंकले सीआरआर र एसएलआर घटाएकाले बजारमा तरलता प्रवाह बढ्छ र ब्याजदरमा कमी आउनेछ, उनले भने । सस्तो ब्याजमा ऋण पाउने उपभोक्ताले अझै २३ महिना पर्खिनुपर्ने उनको भनाइ छ । अहिलेको तरलता अवस्था हेर्दा आउँदो असोज पछि ब्याजदरमा १ देखि डेढ प्रतिशत विन्दुले कमी आउने देखिन्छ, उनले भने ।मौद्रिक नीतिमार्फत गरिएका केही व्यवस्थाले बैंकहरूको आधार ब्याजदर (बेस रेट) मा कमी ल्याउने भए पनि त्यसका लागि असोज कात्तिकसम्म पर्खिनुपर्ने सानिमा बैंकका प्रमुख कार्यकारी अधिकृत भुवन दाहालले बताए । कात्तिक देखि ०५ देखि १ प्रतिशत विन्दुले ब्याजदर घट्ने सम्भावना छ, उनले भने, यसका लागि बैंकहरूको आधार ब्याजदरमा कमी आउनुपर्छ । अपेक्षा गरिएअनुसार बैंकहरूको आधार ब्याजदर घटेन भने ब्याजदर घट्ने सम्भावना पनि न्यून रहेको उनको भनाइ छ । आउँदा दिनमा ब्याजदर घट्छ वा बढ्छ भन्ने विषय ऋणको मागमा भर पर्ने सिभिल बैंकका प्रमुख कार्यकारी अधिकृत गोविन्द गुरुङले बताए । वित्तीय प्रणालीमा तरलता अवस्था मजबुद बन्दै गएकाले एकदुई महिनामै ०५ देखि ०७ प्रतिशत विन्दुले ब्याजदरमा कमी आउन सक्छ, उनले भने, तर, बजारमा ऋणको माग उच्च रहेकाले सो अनुरूप आपुर्ति हुन नसकेमा ब्याजदर नघट्न सक्छ । यसकारण आउँदा दिनमा ब्याजदर दिशा कस्तो हुन्छ भन्ने कुरा ऋणको माग र लगानीयोग्य तरलतामा निर्भर गर्ने गुरुङको भनाइ छ । राष्ट्र बैंकका अनुसार सोमबारसम्म बैंक तथा वित्तीय संस्थामा ९६ अर्ब रुपैयाँ अधिक तरलता छ । यो बैंक तथा वित्तीय संस्थाले बिनाब्याजी राष्ट्र बैंकमा राख्नुपर्ने अनिवार्य नगद मौज्दात (सीआरआर) बाहेकको रकम हो । तरलता धेरै भएकै कारण बैंकहरूबीच हुने अन्तर बैंक कारोबारको ब्याजदर ३ प्रतिशतभन्दा कम छ । गएको ७ दिन (असार ३२ देखि साउन ६ गतेसम्म) मा राष्ट्र बैंकले रिपोमार्फत ५७ अर्ब रुपैयाँ वित्तीय प्रणालीबाट तानेको छ । तरलताको यही अवस्था रहिरहे निकट भविष्यमा प्रणालीबाट ठूलो रकम निकाल्नुपर्ने राष्ट्र बैंक स्रोतले बताएको छ ।राष्ट्र बैंकले ब्याजदर करिडोर लागू गरेपछि अन्तरबैंक दर ३ प्रतिशतभन्दा तल रहे रिपोलगायत विभिन्न औजारमार्फत बजारबाट पैसा तान्नुपर्छ । त्यसको विपरीत अन्तरबैंक दर ५ प्रतिशतभन्दा बढी भए विभिन्न मौद्रिक औजारहरूमार्फत बजारमा पैसा पठाउनुपर्छ । हाल अन्तरबैंक ब्याजदर ३ प्रतिशतभन्दा कम भएकाले राष्ट्र बैंकले बजारबाट पैसा तानिरहेको हो । असार महिनामा सरकारले ठूलो रकम खर्च भएपछि बैंकहरूमा निक्षेप धेरैले बढेको छ । असार तेस्रो साता मात्रै वाणिज्य बैंकहरूको ४७ अर्ब रुपैयाँ निक्षेप थपिएको राष्ट्र बैंकको तथ्यांक छ । सोही अवधिमा ५ अर्ब रुपैयाँ मात्र कर्जा प्रवाह भएको छ । असार आर्थिक वर्षको अन्त्य भएकाले बैंकहरू क्लोजिङ मा व्यस्त हुने भएकाले ऋण प्रावह गर्दैन । यसकारण असारमा बैंकहरूले ऋण उठाउन खोज्छन् र साउन अन्त्यबाट ऋण प्रवाह सुरु गर्छन् । चालु आर्थिक वर्षको मौद्रिक नीतिको व्यवस्थाअनुसार बैंक तथा वित्तीय संस्थाले न्यूनतम ४ प्रतिशत मात्र सीआरआर कायम गर्नुपर्छ । यसअघि वाणिज्य बैंकले न्यूनतम ६ प्रतिशत, विकास बैंकले ५ र वित्त कम्पनीले ४ प्रतिशत सीआरआर कायम गर्नुपर्ने व्यवस्था थियो । सीआरआर बैंक तथा वित्तीय संस्थाले ब्याज नपाइने गरी केन्द्रीय बैंकमा अनिवार्य रूपमा राख्नुपर्ने रकम हो । यो सीमा घटदा बैंकहरूलाई हिजोभन्दा थोरै मात्र रकम राखे पुग्छ । यसो हुँदा बैंकहरूसँग बचेको पैसा अन्य ब्याज आउने क्षेत्रमा लगानी गर्ने अवसर प्राप्त हुन्छ । यस्तै बैंक तथा वित्तीय संस्थाले कायम गर्नुपर्ने वैधानिक तरलता अनुपात (एसएलआर) को सीमा पनि राष्ट्र बैंकले घटाएको छ । यो बैंक तथा वित्तीय संस्थाले सरकारको सुरक्षण पत्रमा गरेको लगानी, अनिवार्य मौज्दात प्रयोजनका लागि राष्ट्र बैंकमा राखिएको रकम, बैंकको ढुकुटीमा रहेको नगद मौज्दात, अन्तर्राष्ट्रिय वित्तीय संस्थाद्वारा नेपाली मुद्रामा जारी भएको ऋणपत्रमा गरिएको लगानी, आर्थिक पुनरुद्धार कोषमा जम्मा गरिएको रकमलगायतको कुल जोड हो । यो व्यवस्थाले लगानीयोग्य रकम वृद्धिमा सहयोग नपुगे पनि बैंकहरूको तरलता वृद्धिमा मद्दत पुग्छ । यसैगरी वाणिज्य बैंकहरूले निक्षेप र कर्जाबीचको ब्याज अन्तर (स्प्रेड) बढीमा साढे ४ प्रतिशतभन्दा बढी राख्न नपाउने भएका छन् । यसको अर्थ कुनै बैंकले ५ प्रतिशतमा निक्षेप संकलन गरेको छ भने उक्त बैंकले साढे ९ प्रतिशतभन्दा बढीमा ऋण प्रवाह गर्न नपाउनु भन्ने हो । यसअघि यस्तो सीमा ५ प्रतिशत थियो । तर, बैंकहरूले हरेक ग्राहकलाई दिएको निक्षेप दरका आधारमा कर्जा दर भने तय गर्दैनन् । यसकारण बैंकहरूले निक्षेपमा दिएको औसत ब्याज र कर्जाबाट उठाएको औसत ब्याजको अन्तर राष्ट्र बैंकले दिएको सीमामा राख्छन् । नयाँ व्यवस्थाका लागि बैंकहरूले एक वर्ष (०७६ असार) सम्मको समय पाएका छन् । यो व्यवस्था पनि बैंक ब्याजदर घट्नमा सहयोगी हुन्छ । हाल बैंकहरूले मुद्दती निक्षेपमा ११ र बचतमा ७ प्रतिशतभन्दा बढी ब्याज नदिने सहमति गरेका छन् । अनौपचारिक रूपमा राष्ट्र बैंकको समन्वयनमा भएको उक्त व्यवस्थाका कारण पनि ऋणको ब्याजदर उच्च रूपमा बढ्न पाएको छैन । यद्यपि हाल बजारमा ऋणको ब्याजदर औसतमा १२ देखि १३ प्रतिशत छ ।"
पर्यटन व्यवसायी पोखरेलको निधन,"काठमाडौं पर्यटन व्यवसायी टेकचन्द्र पोखरेलको ८४ वर्षको उमेरमा निधन भएको छ ।फोक्सोको क्यान्सरबाट पीडित पोखरेलको सोमबार बिहान काठमाडौंको चाबहिलस्थित ओम अस्पतालमा उपचारको क्रममा मृत्यु भएको हो । सोमबार नै पोखरेलको पशुपति आर्यघाटमा दाहसंस्कार गरिएको नेपाल पर्यटन बोर्डका प्रमुख कार्यकारी दीपकराज जोशीले बताए । ५० वर्षभन्दा लामो समय नेपाली पर्यटन क्षेत्रमा काम गरेका पोखरेल विगत पाँच महिनादेखि फोक्सोको क्यान्सरबाट पीडित थिए । पोखरेल नेपाल एसोसिएसन अफ टुर एन्ड ट्राभल्स (नाट्टा) मा सन् १९७७७८ मा अध्यक्ष भएका थिए । त्यसको एक कार्यकालपछि उनी फेरि लगातार ६ पटक नाट्टाको अध्यक्ष भए । १९ वर्षसम्म नाट्टाको नेतृत्व उनैले गरेको नाट्टाका पूर्वप्रमुख कार्यकारी अधिकृत हरि शर्माले बताए । नाट्टा र नेपालको पर्यटन क्षेत्रलाई उनले गरेको योगदान नेपालका लागि न भूत न भविष्य हो, शर्माले भने, नेपालमा पर्यटन क्षेत्रलाई व्यावसायिक रूपमा अगाडि बढाउन सकिन्छ भनी प्रमाणित गरेर देखाउने व्यक्ति उहाँ पहिलो हो । उनका अनुसार विराटनगरमा प्राध्यापन गर्ने पोखरेल पेसा परिवर्तन गरी पर्यटन क्षेत्रमा होमिएका हुन् ।उनले हिमालयन रेस्क्यु एसोसिएसन र ट्रेकिङ एजेन्सिज एसोसिएसन अफ नेपाल (टान) का पनि अध्यक्ष भएर काम गरे । पोखरेल नेपाल पर्वतारोहण संघ (एनएमए) मा पनि आबद्ध थिए । पोखरेलको सांग्रिला होलिडेज कम्पनी साथै गैरीधारामा रमडुडल्स रेस्टुरेन्ट सञ्चालनमा छ । पोखरेलले स्याङबोचेमा नेपालकै सबैभन्दा महँगो एभरेस्ट भ्यु होटलसमेत सञ्चालन गरेका थिए । हाल यो होटल बन्द छ ।बोर्डका प्रमुख कार्यकारी जोशीका अनुसार पोखरेलले नेपालको पर्यटन क्षेत्रको गुरुयोजनामा समेत योगदान गरेका छन् । टुरिस्ट गाइड एसोसिएन अफ नेपाल (टुर्गान) का पूर्वअध्यक्ष हरेराम बरालले पोखरेलको निधनले पर्यटनको हस्ती गुमाएको प्रतिक्रिया दिए । उनका अनुसार २००७ सालताका राजनीतिमा लागेपनि पछि पर्यटनलाई व्यावसायिक र व्यवस्थित बनाउन पोखरेल राजनीति छाडेर पर्यटन व्यवसायमा होमिएका थिए ।पुख्र्यौली घर खोटाङ भएका पोखरेलका श्रीमती, एक छोरा र एक छोरी छन् । अशक्त हुँदै गएपछि उनका छोरा अशोकले व्यापारव्यवसाय सम्हाल्दै आएका छन् ।"
चिनी बेच्न सकेनौं,"सरकारले भन्सार ३० प्रतिशत पुर्याए पनि नेपालगन्ज नाकाबाट प्रतिकिलो २२८० रुपैयाँ (आईसी) मा भित्रिएको छ । भ्याटलगायत अन्य जोडेर आयातित चिनी ५८ रुपैयाँसम्म बिक्री हुन्छ, सोमबार आयोजित पत्रकार सम्मेलनमा संघका महासचिव राजेश केडियाले भने, यस्तो अवस्थामा स्वदेशी उद्योगहरूले कसरी बिक्री गर्ने ? संघका उपाध्यक्ष राजकुमार अग्रवालका बजारमा प्रतिकिलो ७०७२ मा चिनी बिक्री भएको थियो । सस्तोमा आयात भएपछि मूल्य क्रमश प्रतिकिलो ७०६८ मा झरेको थियो । तर, पनि चिनी बिकेन । ६५ रुपैयाँमा झार्यो बिकेन, उनले भने, सरकारले निर्धारण गरेको मूल्य ६२ सम्म झार्दा पनि बिक्री हुन सकेको छैन । संघका अनुसार मंसिरदेखि चिनीको क्रसिङ सुरु हुन्छ । क्रसिङ वैशाखसम्म मात्रै चल्छ । हालसम्म ५४ हजार टन मात्रै बिक्री भएको छ । बाँकी १ लाख २४ हजार टन मौज्दात नै रहेको अध्यक्ष शशी अग्रवालले बताए । क्रसिङ सुरु गर्न अब ५ महिना बाँकी छ । स्वदेशमा उत्पादित चिनी बिक्री हुन सकेको छैन, उनले भने, स्वदेशी चिनी गोदाममै थन्किएको छ । यस्तो अवस्थामा कसरी क्रसिङ गर्ने ? क्रसिङ गरेर चिनी कहाँ राख्ने ? सरकारले समयमै निर्णय नगर्दा बजारमा जटिल समस्या उत्पन्न हुने संघको दाबी छ । चिनी बिक्री नहुँदा किसानलाई समयमै भुक्तानी हुन सकेको छैन । स्वदेशी चिनी गोदाममै थन्किएकाले उद्योगीसँगै किसान पनि मर्कामा पर्ने जनाएको छ । चिनी बिक्री नहुँदा भुक्तानी गर्न सकेका छैनौं । आगामी वर्ष किसानको उखु किन्न सक्ने अवस्थामा छैनौं । उखु खरिद गरे पनि भुक्तानी गर्न सक्ने अवस्था छैन, महासचिव केडियाले भने, अबको वर्षमा भयावह अवस्था हुन सक्छ । सरकारले समयै नगर्दा द्वन्द्व हुने निश्चित छ । संघका अनुसार विगतका वर्षमा यस्तो समस्या उत्पन्न भएको थिएन । नीतिगत तथा व्यावहारिक समस्याका कारण करिब ३० प्रतिशत मात्रै स्वदेशी चिनी बिक्री भएको उनले बताए । संघका अनुसार निजी व्यापारीसँगै सरकारकै स्वामित्व भएको साल्ट ट्रेडिङले पनि खरिद गर्न मानेको छैन । उपाध्यक्ष अग्रवालका अनुसार १० हजार टन खरिद गर्न चाहे पनि महँगो भएको जनाउँदै आनाकानी गर्दै आएको छ । किसानलाई भुक्तानी गर्न उद्योगीले ६३ रुपैयाँ ७५ पैसामा दिने पेस गर्यौं तर किन्न मानेन, अग्रवालले भने । साल्टले भारत र पाकिस्तानबाट आयातित सस्तो भएको जनाउँदै किन्न अस्वीकार गरेको संघको दाबी छ ।चिनी बिक्री नहुँदा मोलासिस र बोगास व्यवस्थापनसमेत गर्न कठिन भएको संघको दाबी छ । हालको समस्या समाधान गर्न चिनी आयातमा तत्काल प्रतिबन्ध लगाउनुपर्ने, उद्योगीलाई सहुलियतपूर्ण ऋण दिनुपर्ने उनीहरूको माग छ । सरकारले व्यवस्थापन गर्न नसके स्वदेशी चिनी सरकारले खरिद गर्नुपर्ने उनीहरूको माग छ ।"
ताराले भित्र्यायो नयाँ विमान,"काठमाडौं तारा एयरले नयाँ ट्वीनटर वायुयान भित्र्याएको छ । भाइकिङ ४०० शृंखलामा पर्ने यो नयाँ विमान सजिलै नेपालका चुनौतीपूर्ण विमानस्थलहरू लुक्ला, डोल्पा तथा रारामा उडान भर्न सक्षम भएको दाबी कम्पनीको छ । रीतपूर्वक सबै जाँचहरूमा सफल यो विमानलाई नेपाल नागरिक उड्डयन प्राधिकरणद्वारा नाइनएनएएलओ दर्ता नम्बर प्रदान गरिएको जारी विज्ञप्तिमा उल्लेख छ ।"
हुवेईका दुई नयाँ फोन,"काठमाडौं हुवेईले नोभा सिरिजअन्तर्गतका पछिल्ला स्मार्टफोनहरू नोभा थ्री र नोभा थ्री आई नेपाली बजारमा भित्रिएको छ । यी फोनहरूमा एउटा अल क्वाड क्यामरा र शक्तिशाली प्रणाली एसओसी जडान गरिएको जारी विज्ञप्तिमा उल्लेख छ । कम्पनीका अनुसार यी दुवै स्मार्टफोनमा दुईवटा फ्रन्ट क्यामरा, २४ एमपी प्राइमरी र दुई एमपीको सेकेन्डरी क्यामरा जडित छ । एन्ड्रोइड ओमा आधारित ईएमयूआई ८२ मा सञ्चालित यी दुई फोनमा एआई सपिङ तथा स्मार्ट ग्यालरी पनि छन् ।"
स्प्राइटको नयाँ अफर,"काठमाडौं कोकाकोला नेपालले लेमोन र लाइम स्वादका आफ्नो उत्पादन स्प्राइटको रिफ्रेस एन्ड रिचार्ज नामक अफर सार्वजनिक गरेको छ । ग्राहकले स्प्राइट, कोक तथा फयान्टाको खरिद गरी यो योजनामा सहभागी हुन सक्ने जारी विज्ञप्तिमा छ । यो योजनामा ग्राहकले १० रुपैयाँदेखि ५ हजार रुपैयाँसम्मको रिचार्ज प्राप्त गर्न सक्ने कम्पनीले जनाएको छ । यो योजनाभरिमा ग्राहकहरूले ४ करोड रुपैयाँ बराबरको रिचार्ज जित्न सक्ने दाबी कम्पनीको छ । कम्पनीले उक्त अफरको टयाग लाइन रिफ्रेस बनायो, रिचार्ज गरायो भन्ने नारासहित ल्याएको जनाएको छ ।"
मेगाको तीन कर्जा योजना,"काठमाडौं मेगा बैंकले आफ्नो वार्षिकोत्सवमा तीनवटा आकर्षक कर्जा योजना सार्वजनिक गरेको छ । बैंकले साना तथा मझौला व्यावसायको प्रवद्र्धनका लागि मेगा साना तथा मझौला कर्जा, आवास तथा गाडी लिन चाहने मध्यमवर्गीय नेपालीका लागि मेगा घर तथा गाडी कर्जा र विभिन्न पेसा व्यावसायमा संलग्नहरूलाई बिनाधितो ऋण प्रदान गर्ने गरी मेगा प्रोफेसनल लोन योजना ल्याएको जारी विज्ञप्तिमा उल्लेख छ । यी तीनवटै कर्जा योजना ग्राहकले मेगा बैंकको जुनसुकै शाखाबाट प्रक्रिया सुरु गरेको २४ घण्टाभित्रै निर्णय गरिने र ७ दिनभित्र कर्जा प्रवाह गरिने बैंकले जनाएको छ । बैंकका अध्यक्ष भोजबहादुर शाहले वार्षिकोत्सवमा आयोजित कार्यक्रममा चुक्ता पुँजीका रूपमा देशकै दोस्रो ठूलो बैंकका रूपमा स्थापित हुन सक्नु मेगा बैंकको सफलता भएको बताए ।"
रेनोको सर्भिस क्याम्प,काठमाडौं एडभान्स अटो मोबाइल्सले रेनो सर्भिस क्याम्प सञ्चालनमा ल्याएको छ । नेपालका सहरमा साउन ८ सम्म सञ्चालन हुने क्याम्पमा उपभोक्ताले आप्नो गाडीको सर्भिस सेवा पाउने जारी विज्ञप्तिमा छ । रेनोले यो सर्भिस क्याम्पको थिम गिभ योर कार दि बेस्ट केयर राखेको जनाएको छ ।
हुन्डाईको परिवार योजना,काठमाडौं हुन्डाईले ग्राहकहरूको जीवनसँग जोडिएका विभिन्न सेक्टरहरूका कम्पनीसँग सम्झौता कायम गरेको छ । यो सम्झौताबाट हुन्डाई परिवारका ग्राहकहरूले विभिन्न आउटलेटहरूबाट विभिन्न लाभ लिन सक्ने जारी विज्ञप्तिमा उल्लेख छ । हुन्डाई परिवारका ग्राहकहरूले आफ्नो हुन्डाई परिवार प्रिभिलेज कार्डको प्रयोग गरी फाइदाहरूबाट लाभान्वित हुने सक्ने जनाएको छ ।
सुलभ दही बजारमा,"काठमाडौं सामूहिक कृषक डेरीले सुलभ ब्रान्डका दही बजारमा ल्याएको छ । फलफूलको स्वादसहित डेरीले आप, स्ट्रेबरी र केरा स्वादमा दही बजारमा ल्याएको जारी विज्ञप्तिमा उल्लेख छ । दहीमा फलफूलको पल्प राखेर उत्पादन गरिएको जनाएको छ । ९० मिलिको कपमा बजारमा पाइने उक्त दहीको मूल्य २५ रुपैयाँ तोकेको छ । कम्पनीले चितवन, बारा र सर्लाहीका केन्द्रबाट दैनिक ६ हजार लिटर दूध संकलन गरेको जनायो ।"
प्राइम र मेडिसिटीबीच सहकार्य,काठमाडौं प्राइम बैंक र नेपाल मेडिसिटीबीच सहकार्य गर्ने सम्झौता भएको छ । सम्झौताअनुसार अब प्राइमका कर्मचारी र सेवाग्राहीले अस्पतालमा विशेष छुट पाउने जारी विज्ञप्तिमा उल्लेख छ ।
एनएमबी बैंक डलरमा ऋण ल्याउनेमा अब्बल,काठमाडौं एनएमबी बैंक नेपाल राष्ट्र बैंकबाट स्वीकृति प्राप्त गरी अमेरिकी डलरमा ऋण ल्याउने पहिलो बैंक बनेको छ । बैंकको क्षमता तथा योजनाको विश्लेषण गरेपश्चात् राष्ट्र बैंकले यो स्वीकृति प्रदान गरेको दाबी बैंकको छ । गत अप्रिल २०१८ मा इन्टरनेसनल फाइनान्स कर्पोरेसन (आईएफसी) का प्रतिनिधिले एनएमबी बैंकको भ्रमण गरी ऋणको कार्यान्वयन योजना तथा लगानी क्षेत्रबारे गहन अध्ययन गरेको जारी विज्ञप्तिमा उल्लेख छ ।
इमर्जिङ नेपालको लगानी प्रस्ताव,"काठमाडौं इमर्जिङ नेपालले मुलुकमा दर्ता भई सञ्चालनमा आइसकेका तथा कुनै न कुनै तवरले देशको आर्थिक विकासमा टेवा पुर्याएका तर पुँजी अभावले ठूलो स्केलमा जान नसकेका विभिन्न क्षेत्रसँग सम्बन्धित संस्थापरियोजनामा लगानीका लागि प्रस्ताव आहवान गरेको छ । कम्पनीले प्रस्ताव गरेका क्षेत्रहरूमा शिक्षा, स्वास्थ्य, सूचना तथा प्रविधि, पूर्वाधार विकास, कृषि तथा जडीबुटी र पर्यटन रहेको जारी विज्ञप्तिमा उल्लेख छ । कम्पनीले परियोजनाहरूमा लगानी न्यूनतम एक करोड रहनुपर्ने र इमर्जिङले परियोजनाको प्रकृति आधारमा अधिकतम ८० प्रतिशतसम्म लगानी गर्न सक्ने जनाएको छ । छनोट प्रक्रियामा यस कम्पनीले इक्विटीका रूपमा पुँजी प्रवाह गर्न पहिलो चरणमा उद्यमीसँग अवधारणापत्र माग गर्ने पनि जनाएको छ । दोस्रो चरणको छनोटमा परेका परियोजनाहरूको विस्तृत बिजनेस प्रोपोजल तयार गरी लगानी गर्ने पनि विज्ञप्तिमा छ ।"
एनसीसी र गुराँसबीच सम्झौता,काठमाडौं नेपाल क्रेडिट एन्ड कमर्स (एनसीसी) बैंक र गुराँस लाइफ इन्स्योरेन्सबीच बिमासम्बन्धी सम्झौता भएको छ । सम्झौताअनुसार एनसीसीको कर्पोरेट तथा विभिन्न शाखाबाट गुराँस लाइफको पोलिसी बिक्री गरिने जारी विज्ञप्तिमा छ ।
साइबर सेक्युरिटी समिट हुने,"काठमाडौं साइबर सुरक्षाबारे अन्तर्राष्ट्रियस्तरमा सहकार्य गर्ने तथा नेपालीहरूलाई यो विषयमा सचेत गराउने उद्देश्यले राजधानीमा ग्लोबल साइबर सेक्युरिटी समिट २०१८ हुने भएको छ । बिल्डिङ ग्लोबल एलायन्स फर साइबर रिजेलियन्स नाराका साथ उक्त सम्मेलन साउन ११ र १२ गते हुने जारी विज्ञप्तिमा उल्लेख छ । सिस्कोको मुख्य प्रायोजन र टेक्सास इन्टरनेसनल कलेज, लगप्वाइन्ट तथा चेकप्वाइन्ट सहप्रायोजनमा सम्मेलन हुने जनाइएको छ ।"
गोलभेंडा नबिकेपछि फाल्दै किसान,"हिलिहाङ (पाँचथर) लागतअनुसार मूल्य नपाएपछि चितवनका किसानले सडकमै दूध पोखिदिएका थिए । आज पाँचथरका किसानहरू गोलभेंडा नबिकेपछि सडकमै फालेका छन् । यी दुई प्रतिनिधि घटना मात्रै हुन् । सरकारको प्राथमिकतामा किसान कहिले नपरेको पुष्टि गर्न यी घटना पर्याप्त हुन सक्छन् । गुनासो गर्दा पनि उनीहरूको आवाज सुनिन्न । हिलिहाङ गाउँपालिका २ की आइतरानी योङहाङले गत वर्ष यही सिजनमा प्रतिकिलो २० रुपैयाँले गोलभेंडा बेचेकी थिइन् । २२ रोपनीमा लगाएको गोलभेंडाले राम्रो आम्दानी दिएपछि यो वर्ष थप विस्तार गरिन् । त्यहीअनुरूप लगानी पनि गरेकी थिइन् । अहिले भने गोलभेंडा बिक्री हुनै छाडेको छ । बारीमा कुहिन थालेपछि उनी निराश छिन् । उनले उत्पादन गरेको गोलभेंडा झापाको बिर्तामोडबाट आउने ठेकेदारहरूले खरिद गर्थे । तिनीहरू आउनै छाडेपछि गोलभेंडा बारीमा कुहिन थालेको छ । फेरि त्यतिका क्षेत्रफलमा लगाएको गोलभेंडा स्थानीयस्तरमा खपत हुने कुरै भएन । श्रम र लगानी खेर गएको भन्दै उनी चिन्तित छिन् । योङहाङ मात्रै हैन हिलिहाङ र याङपकका धेरै कृषकको समस्या उस्तै छ । यी दुई गाउँपालिका गोलभेंडाका लागि पाँचथरका पकेट क्षेत्र हुन् । तत्कालीन कृषि विकास कार्यालयले पकेट क्षेत्र घोषणा गरेसँगै पछिल्लो समय यहाँका अधिकांश किसानले गोलभेंडा लगाएका छन् । कतिपयले टनेल लगाएर र केहीले खुला आकाशमुनि खेती गरेका छन् ।यहाँ उत्पादित गोलभेंडा गत वर्षसम्म झापाको चारआली, बिर्तामोड, काँकरभिट्टा हुँदै भारतको पानीटयांकी, सिलिगुडी निर्यात भएको थियो । यो वर्षको सुरुको सिजनमा पनि केही व्यापारी आएका थिए । तर, अहिले बिक्री नै ठप्प भएको छ । आइतरानीजस्ता किसानलाई किन बिक्री भएन पत्तो छैन । सरकारी अधिकारीले यसरी रोकियो, यसरी जोगाउनुहोस् भनेर सिकाउन आएका पनि छैनन् । तर, बारीको कमाइ भने दिनानुदिन कुहिरहेको छ । गोलभेंडा कुहिन थालेपछि र बिक्रीको विकल्प कसैले नदिएपछि किसान भने आन्दोलित भएका छन् । उनीहरूले आफ्ना उत्पादनहरू नजिकैको मेची राजमार्गमा लगेर फालिदिएका छन् । किसानको पीडा सरकारले सुनोस् भनेर सडकमा मिल्काएको हिलिहाङ १ का किसान प्रकाश उप्रेतीले बताए । हिलिहाङ १ को भालुचोक, मुकुबुङ, याङवरकको सुनुवारघुम्ती, गणेशचोक र हिलिहाङ चोकमा गोलभेंडा फालेका हुन् । उनीहरूले क्यारेट, डोको र डालोमा ल्याएको गोलभेंडा सडकमा फालिदिँदा सडक राताम्मे भएको छ । लाखौंका कृषि उपज खेर जाँदा सरकार मौन भएपछि र कूटनीतिक पहल नगरेपछि सडकमा मिल्काउनुको विकल्प नभएको उनीहरू बताउँछन् । उनीहरूले गोलभेंडा बिग्रने वस्तु भएकाले तत्काल समाधानका लागि पहल गरिदिन सरकारसँग अनुरोध गरेका छन् । अर्का किसान लीला ढकालले भने, खाइनखाई गरेर झरीबादल नभनी खेती गरियो अहिले विषादी छर्ने आम्दानीसम्म नहुँदा सरकार मुकदर्शक भएर बस्छ भने हामी पनि चुप लागेर कसरी बस्ने ? निर्यात ठप्प भएको महिनादिनसम्म स्थानीय प्रदेश र केन्द्र कुनै तहका सरकारले पनि विकल्पका विषयमा ध्यान नदिएको गुनासो किसानको छ । विगतमा लगानी उठ्ने गरी निर्यात हुन थालेपछि यहाँका किसानले धान, कोदो, मकैलगायतका अन्नबाली छाडेर गोलभेंडा खेतीमा लागेका थिए । यहाँ उत्पादित गोलभेंडाले २० देखि ६० रुपैयाँ प्रतिकिलो घरमै आम्दानी गरेको थियो । कतिपयले गोलभेंडा खेतीका लागि बैंक, वित्तीय संस्था र सहकारीबाट ऋणसमेत लिएको नागीका तारा भारती बताउँछन् । सबै खेर गए किसानका थाप्लामा थप ऋण थुप्रिने गुनासो पनि किसानहरूको छ । असार तेस्रो सातादेखि यहाँको गोलभेंडा निर्यात ठप्प छ । भारतले नेपालबाट आयात गर्ने सामग्रीको सूचीमा गोलभेंडाको सूची नरहेको भन्दै भन्सारबाटै फकाइदिनेगरेको छ ।तत्कालीन जिल्ला कृषि विकास कार्यालय पाँचथरको तथ्यांकअनुसार गत वर्ष यी दुईवटा गाउँपालिकाबाट मात्रै ३ करोड २८ लाख रुपैयाँ बराबरको गोलभेंडा बाहिरिएको थियो । यो वर्ष भने गोलभेंडाको मुख्य सिजनमै बिक्री नहुँदा जिल्लामा भित्रिने रकम प्रभावित भएको छ ।"
गाउँमै थन्कियो यार्चा,"मुगु मुगम कार्मारोङका गाउँमा एक क्विन्टलभन्दा बढी यार्चागुम्बु थन्किएको छ । मूल्य घटबढ भइरहेकाले व्यापारी नआएपछि यार्चा थन्किएको हो । मुगु गाउँमा मात्रै करिब डेढ क्विन्टल यार्चा रहेको स्थानीयबासीले जनाएका छन् । पाटनमा समेत जिल्ला बाहिरका व्यापारी नआएको संकलकको भनाइ छ । व्यापारीले गत वर्षभन्दा आधा मोलमा खरिद गर्न खोजेपछि स्थानीयबासीले यार्चा गाउँमै ल्याएर भण्डारण गरेका हुन् । मुगम कार्मारोङ २ का व्यवसायी टासी तामाङले भने, मैले संकलन गरेको तीन किलो यार्चा घरमै थन्काएको छु । पाटन क्षेत्रबाट संकलकबाट प्रतिकिलो १७ देखि १८ लाखमा यार्चा खरिद गरेको थिएँ । उनका अनुसार तिब्बतमा प्रतिकिलो १५ लाख रुपैयाँ मूल्य पर्छ । उनले भाउ बढे फेरि तिब्बतमै लगेर बिक्री गर्ने बताए । तामाङका अनुसार पहिले तिब्बतमा प्रतिकेजी २० देखि २५ लाख मूल्य थियो तर अहिले घटेर १५ लाख रुपैयाँ भएको छ । घाटा खाएर बिक्री गर्न सकिन्न, उनले भने । यार्चाको घटदो मूल्यको मारमा पर्नेमा उनी एक्ला भने होइनन् । यहाँका ४५ बढीभन्दा व्यापारी यार्चाको भाउ घटेपछि समस्यामा परेका छन् । अधिकांश संकलकले समेत यार्चा बिक्री नगरेको बताएका छन् । असारमा तिब्बती हाटबजारमा यार्चाको मूल्य प्रतिकिलो २० देखि २५ लाख थियो । मह गाउँका व्यापारी प्रवीण तामाङले दुई किलो यार्चा घरमै राखेको बताए । उनले साउनको पहिलो सातादेखि यार्चाको भाउ हवात्तै घटेकाले समस्या भएको बताए । गत वर्ष तिब्बतमा यार्चाको मूल्य राम्रो थियो । यस वर्ष घाटा सहेर यार्चा संकलन गर्नुपर्ने अवस्था छ, उनले भने, साउनको पहिलो साताबाट तिब्बतमा भाउ घटयो, उनले भने, घरमै थन्क्याएर राख्दा बिग्रने डर छ । तिब्बतमा राम्रो भाउ जाने भन्दै पाटन पुगेका व्यापारीलाई यार्चा बिक्री नगरेका संकलकले घरमै राखेका छन् । साउन दोस्रो साता तिब्बतमुगु सीमामा लाग्ने हाटबजारमा यार्चा बिक्री गर्ने भन्दै घरमै राखेका संकलकले राम्रो भाउ नपाए जीविकोपार्जनमा समस्या हुने बताए ।"
जापानमा अत्यधिक गर्मी,"टोकियो जापानमा अत्यधिक गर्मीका कारण दर्जनांै मानिसको ज्यान गएपछि अधिकारीहरूले सुरक्षित रहन चेतावनी जारी गरेका छन् । जापानी समाचार संस्था क्योडोका अनुसार दुई सातायता बढेको गर्मीका कारण ४४ जनाको ज्यान गइसकेको छ ।अधिकारीहरूले देशभरका मानिसलाई सावधान रहन चेतावनी जारी गरेका सीएनएनले जनाएको छ । गर्मीसँग जोडिएका स्वास्थ्य समस्याको उपचार गराउन हजारौं मानिस अस्पताल पुगेका छन् । सोमबार राजधानी टोकियोको तापक्रम ३८ डिग्री सेन्टिग्रेट पुगेको अन्तर्राष्ट्रिय सञ्चारमाध्यमले जनाएका छन् । नजिकैको सहर कुमागयाको तापक्रम वर्षकै अधिकतम अर्थात् ४१ दशमलब १ डिग्री पुगेको छ । जापानी जलवायु संस्थाका अनुसार यसअघि सन् २०१३ मा कोची सरहको तापक्रम ४१ डिग्री पुगेको थियो । कम्तीमा आधा दर्जन सहरको तापक्रम ४१ डिग्री नाघेको स्थानीय सञ्चारमाध्यमले जनाएका छन् । टोकियो सहरका गभर्नर युरिको कोइकेले सौना लिएजस्तो अनुभव हुन थालेको बताइन् । उनी टोकियोका सडकमा चिसो पानी बाँडिरहेकी देखिन्थिन् । होन्सु, सिकोकु, कयुसु र हकाइडो टापुको तापक्रम पनि ३५ डिग्रीभन्दा बढी हुन सक्ने मौसमविद्हरूले जनाएका छन् । क्योडोका अनुसार अत्यधिक गर्मीका कारण कम्तीमा १० हजार मानिस बिरामी परेपछि अस्पताल पुर्याइएको छ । शिक्षा मन्त्रालयले स्कुललाई उच्च गर्मीबाट जोगिन सक्दो उपाय अपनाउन निर्देशन जारी गरेको छ । अत्यधिक तापका कारण बिरामी पर्ने सम्भावना सामान्यभन्दा निकै उच्च छ, क्योडो समाचारले स्थानीय मौसमविद्लाई उल्लेख गर्दै जनाएको छ । अधिकारीहरूले बढ्दो तापक्रमबाट बच्न पूर्वतयारी गर्न तथा प्रत्यक्ष घामबाट बच्न निर्देशन दिएका छन् । जल तथा मौसमविद् जोयल एन मेयर्सले मृतकहरूको संख्या सरकारी तथ्यांक बढी भएको दाबी गरे । उनले आगामी दिनमा अझै तापक्रम बढ्ने भएकाले थप मानिसको मृत्यु हुन सक्ने भन्दै चिन्ता व्यक्त गरेका छन् । अत्यधिक तापक्रमका सर्वसाधारणमा थकान, पानीको कमी, टाउको दुख्ने, अनिद्रा, मनस्थिति परिवर्तन जस्ता समस्या देखिन थालेको छ, मेयर्सले भने । उनले विगतका वर्षहरूमा खासै तापक्रम नबढ्ने देशका कतिपय स्थानमा एसीको ब्यवस्था नभएकाले मानिस थप समस्यामा पर्ने गरेको जनाए । जापानमा यसै महिनाको सुरुमा भएको ठूलो वर्षाका कारण उत्पन्न बाढी र पहिरोले २ सयभन्दा धेरैको ज्यान गएको थियो ।"
१२ वर्षपछि श्रीलंकाको सान,"कोलम्बो श्रीलंकाले दक्षिण अफ्रिकासँगको टेस्ट क्रिकेट शृंखला २० ले जितेको छ । २००६ यता श्रीलंकाले पहिलोपल्ट दक्षिण अफ्रिकालाई टेस्ट शृंखलामा हराएको हो । रंगना हेराथले दोस्रो इनिङ्समा ६ विकेट लिँदै सोमबार श्रीलंकाली जितको कथा कोरेका थिए । भ्रमणकारी दक्षिण अफ्रिकाको दोस्रो इनिङ्स कोलम्बोमा चौथो दिन दोस्रो सत्रमा २ सय ९० रनमा खुम्चियो । असम्भवझै लाग्ने ४ सय ९० रनको लक्ष्य पाएको दक्षिण अफ्रिका २ सय रनले पछाडि रहयो । दक्षिण अफ्रिका १२ वर्षपछि फेरि श्रीलंकासँग ह्वाइट वास हुन पुगेको हो । २००६ मा पनि श्रीलंकाले दक्षिण अफ्रिकासँगको दुई टेस्टको शृंखला २० ले नै जितेको थियो । श्रीलंकाले गलको पहिलो टेस्ट तीन दिनभित्रै जितेको थियो । त्यसमा दक्षिण अफ्रिकाको दोस्रो इनिङ्स ७३ रनमै समेटिएको थियो । १९९० मा अन्तर्राष्ट्रिय क्रिकेटमा फर्किएयता टोलीको टेस्टमा यो कमजोर स्कोर थियो । शृंखलाभर नै हामीसँग साझेदारी गर्ने क्षमता पनि थिएन । हामीले पूरा शृंखलामा ५० माथिका तीन साझेदारीमात्र गर्यौं होला, दुखित दक्षिण अफ्रिकाका कप्तान फाफ डु प्लेसिसले भने, फेरि पनि यसमा प्रतिद्वन्द्वीलाई श्रेय दिनुपर्छ । उनीहरूले हामीलाई लामो समय दबाब दिइरहन सफल भए, जसका कारण हामीले गल्तीहरू गरिरहयौं ।दोस्रो टेस्टमा श्रीलंकाले पहिलो इनिङ्समा ३ सय ३८ रन बनाएको थियो, जबकि दक्षिण अफ्रिकाले १ सय २४ रनमात्र जोड्न सकेको थियो । उपयोगी अफ स्पिनर अकिला धनन्जयाले ५ विकेट लिएका थिए । श्रीलंकाले तेस्रो दिन दिवासत्रमा २७५५ मा दोस्रो इनिङ्स टुंग्याउदै दक्षिण अफ्रिकालाई विशाल लक्ष्य तेस्र्याएको थियो । आइतबार खेल समाप्तिमा नै १३९५ को स्थितिमा पुग्दा दक्षिण अफ्रिका पराजय नजिक पुगिसकेको थियो । थेउनिस डी ब्रुयन र टेम्बा बाभुमाले सोमबार बिहानीसत्रमा छैटौं विकेटका लागि १ सय २३ रन जोडेर श्रीलंकाका बलरहरूलाई तड्पाएका थिए । एसियामा चौथो इनिङ्समा दक्षिण अफ्रिकाको यो सबैभन्दा ठूलो साझेदारी हो । निश्चय पनि शृंखलामा पनि दक्षिण अफ्रिकाको उत्कृष्ट साझेदारी यही थियो । यसअघि सबैभन्दा ठूलो साझदोरी ६४ रन थियो । डी ब्रुयनले विशेष प्रभाव पारेका थिए । उनले स्विपमा केही राम्रा शट खेलेका थिए । बाभुमाले लेग साइडमा आएका बलमा एक रन लिँदै स्ट्राइक रोटेट गरेका थिए । बाभुमालाई ६३ रनमा हेराथले विकेट पछाडि क्याच गराए । देव्रेहाते स्पिनर हेराथले विकेटकिपरब्याट्सम्यान क्विन्टन डी ककलाई भोजनको ठीकअघि ८ रनमा एलबीडब्लू आउट गरे । मलाई लाग्दैन हामीले स्पिन बलिङ खराब खेल्यौं तर यस उपमहाद्वीपका ब्याट्सम्यानसँग तुलना गर्ने हो भने हामीले आफ्नो प्रदर्शन पनि उठाउनुपर्छ, डु प्लेसिसले भने, दक्षिण अफ्रिकाका लागि चुनौती यही हो ।भोजनपछि डी ब्रुयनले टेस्टमा आफ्नो पहिलो शतक बनाए । शृंखलामा दक्षिण अफ्रिकी खेलाडीको यही एक शतक हो । तर उनी १ सय १ रनमा हेराथको बलमा बोल्ड भए । धेरै मिहिनेतपछि यो नतिजा आएको हो । श्रीलंकासँग विश्वका केही उत्कृष्ट स्पिनरहरू छ, त्यसैले हामीले दक्षिण अफ्रिकालाई अप्ठयारोमा पार्न सफल भयौं, श्रीलंकाका उपकप्तान सुरंगा लकमालले भने । श्रीलंकाले यो विजय नियमित कप्तान दिनेश चन्डिमालबिनै हात पारेको हो । बलको प्राकृतिक स्वरुप बिगारेकाले चण्डिमाल निलम्बनमा रहेका छन् । यही अभियोगमा श्रीलंकाका प्रशिक्षक चन्डिका हथुरुसिंहालाई पनि खेलका क्रममा कारबाहीस्वरुप ड्रेसिङ रूममा छिर्न दिइएको छैन । दुई टोलीबीच पाँच खेलको वानडे अन्तर्राष्ट्रिय शृंखला हुनेछ । पहिलो खेल आइतबार दम्बुलामा हुनेछ ।"
बंगलादेशको जित,गुयना तमिम इकवाल र शकिब अल हसनले दोहोरो शतकीय साझेदारी गरेपछि टेस्ट शृंखलामा भोगेको पीडाबाट पुनरागमन गर्दै बंगलादेशले आइतबार वेस्ट इन्डिजमाथि पहिलो वानडे अन्तर्राष्ट्रियमा ४८ रनको जित हात पारेको छ । म्यान अफ द म्याच तमिमले नटआउट १ सय ३० रन बनाए । यो स्कोर बंगलादेशी खेलाडीको वेस्ट इन्डिजविरुद्ध वानडेमा उच्च स्कोर हो । शकिबले ९७ रन बनाए । यी दुईले दोस्रो विकेटमा २ सय ७ रन जोडेपछि टस जितेको बंगलादेशले ४ विकेट गुमाई २ सय ७९ रन बनायो । कीर्तिमान तमिमको नाममा अर्को पनि थियो । उनले शतक बनाउन १ सय ४५ बल खेले । तमिमले बंगलादेशबाट वानडे अन्तर्राष्ट्रियमा सबैभन्दा ढिलो शतक बनाउने कीर्तिमान आफ्नो नाममा लेखाए । उनले कुल १ सय ६० बलका इनिङ्समा १० चौका र ३ छक्का प्रहार गरे । मुस्फिकर रहिम ११ बलमा ३० रन बनाई इनिङ्सको दोस्रो अन्तिम बलमा आउट भए । तमिम र रहिमको प्रयासमा बंगलादेशले अन्तिम दुई ओभरमा ४३ रन जोडेको थियो । बंगलादेशका कप्तान मासरफ मोर्ताजाले ३७ रन खर्चेर ४ विकेट लिएपछि वेस्ट इन्डिजले ९ विकेट गुमाई २ सय ३१ रनमात्र बनाउन सक्यो । क्रिस गेल ४० र सिम्रोन हेटमिरले ५२ रन बनाए । पुछारका देवेन्द्र विसु र अल्जारी जोसेफ समान २९ रनमा नटआउट रहे ।
नवयुवा विजयी,भैरहवा १८ औं लिस्नु कप नकआउट फुटबल प्रतियोगितामा सोमबार नवयुवा खेलकुद तथा सांस्कृतिक परिवारले दाङ नयाँबजार घोराहीविरुद्ध २१ को जित पाएको छ । कोटिहवाको पशुपति उच्च माविको मैदानमा नवयुवालाई जित दिलाउन सञ्जय थापाले २५ औं मिनेट र दिपेश गुरुङले दोस्रो हाफको १० औं मिनेटमा गोल गरेका थिए । दाङबाट आशिष घर्तीले मध्यान्तरपछिको ३३ औं मिनेटमा गोल फर्काए । दाङका आशिष नै म्यान अफ द म्याच भए । मंगलबार रूपन्देहीको सियारी गाँउपालिका१ डीवाईसी र फुलबारी गाइज बुटबलबीच प्रतिस्पर्धा हुनेछ । ठुटिपिपल रुपन्देही प्रतियोगिताको क्वाटर फाइनलमा प्रवेश गरेको छ ।
सार्री युगको आगमन,"लन्डन बर्खास्तगीमा परेका एन्टोनियो कोन्टेको स्थानमा माउरिजियो सार्री प्रशिक्षक नियुक्त भए । चेल्सीले गत साता गरेको यस्तै निर्णय सन् २००६ मा त्यतिबेला इटालीको दोस्रो श्रेणीको अरेज्जोले पनि गरेको थियो । त्यतिबेला कुख्यात क्यालसिओपोली खेल मिलेमतो काण्डका कारण ६ अंकको कारबाही बेहोरेको अरेज्जोलाई दोस्रो श्रेणीमा टिकाउन दुवै प्रशिक्षकको मिहिनेत खेर गयो ।अक्टोबरमा कोन्टे बर्खास्तगीमा परेपछि जिम्मेवारी पाएका सार्रीले प्रदर्शन सुधार्न सकेनन् । मार्चमा सार्रीको स्थानमा पुन: कोन्टे नै प्रशिक्षकमा फर्किए । उनले नतिजामा सुधार ल्याए पनि अरेज्जो रेलिगेसनमा पर्यो र त्यसपछि फर्कन सकेन । त्यतिबेला क्लबका मालिक पिएरो मान्चिनीले भनेका थिए, मसँग भविष्यका इटालियन राष्ट्रिय टोलीका प्रशिक्षक र सार्री प्रशिक्षकका रूपमा थिए र तैपनि हामी रेलिगेसनमा पर्यौं ।को हुन् सार्रीकोन्टेलाई विस्थापित गर्नुभन्दा १५ वर्षअघिदेखि नै सार्री प्रशिक्षणमा लागिसकेका थिए । उनले आफ्नो प्रशिक्षण करिअर सन् १९९० मा इटालीले विश्वकप आयोजना गर्दा सुरु गरेका थिए । यदि इटालीको टस्कानीको बाटो हुँदै कतै जाँदै हुनुहुन्छ भने तपाईले सार्रीले विभिन्न समयमा प्रशिक्षण दिएको गाउँहरू पक्कै पार गर्नुहुन्छ ।सार्रीले खेलाडी हुँदा कहिल्यै आफ्नो छाप बसाउन सकेनन् । उनी सामान्य स्तरका डिफेन्डर थिए, जसलाई स्वीडेनका महान् कर्ट हाम्रिनले प्रशिक्षण दिएका थिए । हाम्रिनले आफ्ना खेलाडीलाई सन् १९५८ को विश्वकप फाइनलमा पेलेसँग खेलेको अनुभव साटै हौसला बढाउँथे ।फुटबल खेलाडीका रूपमा जीवनयापन गर्न नसकेपछि सार्रीले टोस्काना बैंकमा विदेशी मुद्रा सटही गर्ने काम गरे । उनी वैदेशिक विभागमा काम गर्ने भएकाले व्यापारिक भ्रमणमा युरोपका ठूला सहरको भ्रमण गर्ने मौका पाए । तर त्यस क्षेत्रमा उनले सोचेजस्तो प्रभाव जमाउन सकेनन् ।उनले पार्टटाइम प्रशिक्षकका रूपमा टस्कनका विभिन्न सहरमा काम गरे । उनी एसी मिलानका अर्रिगो साचीको प्रशिक्षणबाट प्रभावित भए । उनले मिलानको प्रशिक्षण दृश्य हेर्थे र सार्रीलाई त्यसै पथमा लाग्न धेरै समय लागेन । साची एउटा जुत्ता कम्पनीमा काम गर्थे र युरोप भ्रमण बहाना बनाएर उनले अयाक्सको खेल हेरे । सार्रीजस्तै साची पनि फुटबल खेलाडी थिएनन् । यसैक्रममा उनको एक भनाइ निकै प्रख्यात भयो । घोडसवारलाई घोडा बन्न जरुरी हुँदैन । इटालीले सन् २००१ मा युरो अबलम्बन गर्यो । नगद सटही गर्ने कामको महत्त्व घटै गयो । सार्रीले राम्रो कमाइ भइरहेको दैनिक काम छाडेर फडो मार्ने सोच बनाए । त्यो काम जसलाई उनले जीवनभर सित्तैमा गर्न तयार रहने बताउँदै आएका छन् ।साची सन् १९८७ मा एसी मिलानका प्रशिक्षक नियुक्त हुँदा ४१ वर्षका थिए । कोन्टेले पहिलोपल्ट सिरी ए मा एटलान्टाका प्रशिक्षकको जिम्मेवारी सम्हाल्दा ४० औं जन्मदिन मनाएको केही दिन बितेको थियो । तर सार्रीले भने शीर्ष श्रेणीसम्म आइपुग्न धेरै संघर्ष गर्नुपर्यो । उनी चार वर्षअघि उमेरले ५५ हुँदा माथिल्लो स्तर आइपुगे ।सार्री तल्लो स्तरमा राम्रो प्रदर्शन गर्ने सम्भावना बोकेको भरमा माथि आएका प्रशिक्षक होइनन् । उनले टोलीमा रहेर मिहिनेत गर्दै आफ्नो स्तर प्रमाणित गरेर यहाँसम्म आइपुगे । सार्रीको शैली लामो समयसम्म तल्लो स्तरमा रहनुले भने इटालियन फुटबल केही हदसम्म लज्जित हुनुपरेको छ । सार्री माथिल्लो स्तरमा आउन नसक्नुको मुख्य कारण उनले इटालीको उच्च स्तरीय प्रशिक्षण कोर्स गर्ने विद्यालयमा स्थान पाउन सकेनन् । उनको माथिल्लो स्तरमा कोहीसँग सम्पर्क थिएन र उनी कुनै ठूलो नाम नचलेका खेलाडी नभएका कारण प्रतीक्षामा लामो समय बिताए । अर्को कारण इटालीको लिगमा धैर्यको कमी हो । जब उनको नयाँ सोच कार्यान्वयन हुने समय आउँथ्यो, उनी बर्खास्तगीमा पर्थे । कुनै एक परिवर्तनकर्ता जस्तै सार्रीलाई पनि लामो समयसम्म कसैले बुझेनन्, ला रिपब्लिकाका फ्रान्सेस्को साभेरियोले लेखेका छन् । युवा वाल्ट डिज्ने सोचका कमी भएको भन्दै बर्खास्तगीमा परे । मारिलिन मोन्रोलाई कार्यालयको काम थमाइएको थियो भने एल्भिसलाई गाडी चलाउने काम सुम्पिएको थियो । भाग्यवश सार्रीले हार मानेनन् र यसै क्षेत्रमा डटिरहे ।जेम्स हर्नक्यासल"
चेल्सीले के आशा राख्ने ?,"पेप ग्वार्डिओला आफैं पनि सार्रीका ठूला प्रशंसक हुन् । गत सिजन नेपोली र म्यानचेस्टर सिटी खेल्नुअघि उनले सार्रीको खुलेर प्रशंसा गरे । म सबैलाई यो खेल हेर्न आग्रह गर्न चाहन्छु । यो खेल निकै विशेष हुनेछ । एकै किसिमका दुई टोली : निरन्तर दबाब, बल खोस्न रुचाउने, छोटो पास र आक्रमणमा छरितो । म विश्वका उत्कृष्टमध्ये एक प्रशिक्षकविरुद्ध उत्रन पाउँदा निकै उत्साही छु, उनले भने ।चेल्सीका पूर्व खेलाडी जियानलुका भियालीले हरेक वर्ष आयोजना गर्ने गल्फ च्यारिटीका क्रममा ग्वार्डिओलाले सार्रीको खेलशैलीलाई अ ब्रिन्डसी अल सोल को उपमा दिए । यसको मतलब थियो खेल हेरेपछि सम्मानमा सबैले ग्लास उठाउनेबाहेक केही गर्न सक्दैनन् । केहीबेरपछि ग्वार्डिओला साची र सार्रीसँग रात्रिभोजमा सरिक भए, जुन फुटबल पछयाउनेका लागि विशेष हुने पक्का थियो । यसले पनि सार्रीलाई विश्व फुटबलका महान् प्रशिक्षकले पछयाउने गरेको पुष्टि हुन्छ । साची र ग्वार्डिओला मात्र नभएर बर्नमाउथका प्रशिक्षक एडी हाउले पनि एम्पोलीमा सार्रीको प्रशिक्षण नियाल्थे । गत वर्ष रियोमा आयोजित प्रशिक्षक कार्यशालामा प्रशिक्षक फाबियो कापेलोले सहभागी सबैलाई सार्रीको पद्दति नजिकबाट नियाल्न सुझाएका थिए । फुटबलमा नयाँ आयाम ल्याउन सफल भएकामा सार्रीलाई धन्यवाद । प्रत्येक २० वर्षमा केही नयाँपन आउँछ । अयाक्सपछि मिलानमा साची र ग्वार्डिओलाले केही अगाडि बढाए । अहिले सार्रीले त्यसलाई निरन्तरता दिएका छन्, कापेलोले भनेका थिए ।चेल्सीमा कसरी समन्वय हुन्छ ?जसरी एन्टोनियो कोन्टेले प्रिमियर लिगमा तीन डिफेन्डर खेलाउने नयाँ रणनीति अपनाएर नयाँ माहोल ल्याए । सार्रीले पनि त्यस्तै किसिमको रणनीतिक परिवर्तन ल्याउन सक्छन् । चेल्सीले उनको प्रशिक्षकत्वमा लगातार रणनीति परिवर्तन गर्ने सम्भावना छ । सार्री र कोन्टेमा धेरै फरक छ, जुन खेलाडीले सुक्ष्म रूपमा पनि अध्ययन गर्न सक्नेछन् । भर्खरै सम्पन्न विश्वकपमा सेट पिसमा धेरै गोल सम्भव भए । यसैक्रममा कर्नर र फ्रिकिकमा विविध प्रयोग गर्दै मिस्टर ३३ को उपनामले प्रख्यात सार्रीको आगमनले केही नयाँपन अवश्य ल्याउने छ ।वाटफोर्डका मिडफिल्डर नाथनियल चालाबोआले दुई वर्षअघि एक सिजन नेपोलीमा बिताएका थिए । उनले त्यतिबेला सार्रीले थ्रोइनको प्रशिक्षणमा बिताएको समयको चर्चा गरे । मैले त्यहाँ पुग्दा कहिले पनि थ्रोइनको विशेष प्रशिक्षण गरेको थिइनँ । तर पहिलो दिन नै मलाई १० फरक संकेत लेखिएको कागज प्राप्त भयो । सुरुआतमा निकै कठिन भयो, उनले थपे, उनले मबाट छिट्टै संकेत टिप्ने आस राखेका कारण धैर्य गुमाउँदै गए । म सधैं हाम्सिकको पछाडि बसेर उनले जे गर्यो त्यही दोहोर्याउँथे ।सार्री नेपोलीमा प्रशिक्षक छँदा उपाधि जित्न असफल रहे । तर इटालियन प्रशिक्षक लुसियानो स्पालेटीले भने सार्रीले उपाधि नाजित्नु दुर्भाग्य रहेको बताए । उनले आफ्नो किताबमा सार्रीको फुटबल सिकाउने कला सबैतिर पछ्याउनुपर्ने भनेर लेखेका छन् । उनले फुटबल खेलाउने शैली रमाइलो छ र चेल्सी समर्थकले अब आउने सिजन आकर्षक फुटबल खेलेको देख्नेछन् ।"
ओजिलको संन्यास विवाद,"बर्लिन टर्कीबाट आएका जर्मन फुटबलर मेसुट ओजिलले जातिवाद र अनादर को सामना गर्नुपरेकाले राष्ट्रिय टिमबाट संन्यास लिएको सोमबार घोषणा गरेपछि सबैभन्दा ठूलो आप्रवासी समुदायसँगको सम्बन्ध चर्किएको छ ।टर्किस मूलका जर्मन राजनीतिज्ञले राष्ट्रिय फुटबल संघको प्रमुखलाई पदीय भूमिकामा कायमै रहन अप्ठ्यारो अवस्था सिर्जना भएको बताएका छन् । विविधता नचाहनेले मात्र ओजिलको संन्यासलाई स्वागत गर्ने उनले थपेका छन् ।विश्वकप २०१४ को विजेता जर्मन टिमका मुख्य खेलाडीमा रहेका २९ वर्षीय ओजिलले सामाजिक सञ्जालमार्फत् आइतबार अबेर संन्यास घोषणा गरेका थिए । रुसमा सम्पन्न विश्वकप २०१८ को समूह चरणबाटै बाहिरिएको जर्मन टिमका सदस्य रहेका यी मिडफिल्डरको घोषणालाई जर्मन पत्रिकाहरूले पहिलो पृष्ठमा स्थान दिएका छन् । टर्कीका राष्ट्रपति रिसेप तायिप एरडोगनसँग मेमा खिचिएको तस्बिरलाई लिएर ओजिलको खुबै आलोचना भइरहेको थियो । त्यसको विशेषगरी जर्मन फुटबल संघ (डीएफबी) का प्रमुख रेइहार्ड ग्रिन्डेलले कडा आलोचना गरेका थिए । उनले यस विश्वकपमा जर्मन टिमको असफलताको दोष पनि ओजिलमाथि लगाएका छन् ।टर्किस मूलका रहेका ग्रिन्स पार्टीका पूर्वप्रमुख सेम ओज्डेमिरले ग्रिन्डेलका लागि भविष्यमा पनि पदमा कायमै रहन कठिन भएको उल्लेख गर्दै जर्मनीको विविधताको सत्यता र उसको फुटबल टिमलाई गाह्रो हुने बताएका छन् । यसपछि ग्रिन्डेलका लागि साह्रै कठिन हुनेछ, उनले भने, जर्मनीको फुटबलको श्वासप्रश्वासलाई उनी प्रतिविम्ब होइनन् । त्यसैले जर्मन टर्किसका लागि गाह्रो भएको छ । अथवा, जर्मनी नत्र क्रोएसियालीले पनि डीएफबी आफ्नो भएको महसुस गर्ने समाप्त भयो ।डीएफबीका पूर्वअध्यक्ष थियो ज्वान्जिगरले विश्वकपअघि डीएफबीले द्वन्द्वलाई समाधान गर्न नसकेको बताएका छन् । सञ्चारमा केही गल्तीले कहिल्यै नभएको कुरा आप्रवासीमाथि भयो । उनीहरूले यसअघि कहिल्यै यसरी दोस्रो दर्जाको जर्मन महसुस गर्नुपरेको थिएन, उनले भने, ओजिलको राजीनामा (संन्यास) फुटबलबाहिर पनि हाम्रो देशका लागि नैतिक रूपमा मुख्य धब्बा भएको छ ।चान्सलर एन्जेला मोर्केलकी प्रवक्ताले जर्मनीमा बसिरहेका करिब ३० लाख टर्किस मूलका आप्रवासी राम्रो भएको बताएकी छन् । उनले आप्रवासीलाई जर्मनीमा स्वागत गरिएको उल्लेख गर्दै ओजिलले जर्मन चान्सलरको मान्यता बृद्धि गरेको पनि बताइन् । सन् २०१४ यता १६ लाख आप्रवासीको आगमनले जर्मनीमा राजनीतिक द्वन्द्व बढाएको छ । यसले स्थापित र सबैभन्दा ठूलो आप्रवासी टर्किस समुदायबीचको द्वन्द्व पनि बाहिर ल्याएको छ ।फ्रान्सको विश्वकप २०१८ विजेता टिमका थुप्रै मुख्य खेलाडी अफ्रिकी जनजातिबाट आएका थिए र त्यस्तै विविधता २०१४ को च्याम्पियन जर्मन टिममा पनि थियो ।"
गोलरक्षक एन्जिलाको लक्ष्य,"इलाम घरबाट भागेर फुटबल खेल्न निस्कने सूर्योदय नगरपालिका तीनघरेकी एन्जिला तुम्बाफो सुब्बा उमेर १३ पुग्दा त गाउँका दाजुभाइसँग मज्जाले फुटबलमा भिड्ने भइसकेकी थिइन् ।सानै उमेरमा अब्बल खेल्ने क्षमता देखेर दिदी मनिताले सहयोग गर्थिन् । आफैं पनि खेलाडी भएकाले एन्जिलाको चाहनामा उनको समर्थन रहन्थ्यो । घरबाट खासै सहयोग नभएकाले उनी अरुकै च्यातिएको जुत्ता र फाटेको जर्सी लगाएर अभ्यास गर्न निस्कन्थिन् । फुटबल खेल्दा सुरुआती दिनमा गरेका यस्तै संघर्ष सुनाउने उनी अहिले राष्ट्रिय टोलीको गोलपोस्ट सम्हाल्न पाउदा दंग छिन् । २०६८ सालतिर फिक्कल पान्दाममा महिला फुटबल प्रतियोगिता हुने भएपछि उनी फरवार्ड पोजिसनमा खेल्न गइन् । तर उनको टिमबाट खेल्ने गोलरक्षक नआएपछि दिदीको आग्रहमा मनै नमाने पनि किपर बसिन् ।फुटबलमा महिलाको राष्ट्रिय टिम हुन्छ भन्ने समेत उतिबेला थाहा नपाएकी एन्जिलालाई सबैले गोलकिपरको सम्भावना रहेको सुझाए । सोही वर्ष इलाम सदरमुकाममा महिला फुटबल खेलाडी छनोट हुने भएपछि मनिता र सोनाम (भिनाजु) ले घरमा बावुआमालाई राजी गराएर छनोट प्रतियोगितामा लगेका थिए । इलामबाट छनोट भएपछि विराटनगरमा क्षेत्रीय छनोट प्रतियोगितामा इलाम विजेता हुँदा पोस्ट सम्हाल्ने जिम्मा उनैले पाइन् । सोही वर्ष भारतको बिहारमा सम्पन्न प्रतियोगितामा सुष्मा राईले पूर्वाञ्चल टिमको पोस्ट सम्हाल्दा एन्जिला दोस्रो रोजाइकी गोलरक्षक भएर बेन्चमै सीमित भइन् ।पूर्वाञ्चल टिमबाट डेब्यू गर्न भने उनले २०६८ फागुनको छैटौं राष्ट्रिय खेलकुद कुर्नुपर्यो । नियमित गोलरक्षक सुष्माको अनुपस्थितिमा उमेरले १४ टेकेकी एन्जिलाले मध्यमाञ्चलविरुद्ध पूर्वाञ्चलको पोस्ट सम्हालेकी थिइन् । छैटौं राष्ट्रिय खेलकुदमा एन्जिलाको प्रदर्शन देखेर विभागीय टोली एपीएफका अफिसियल प्रभावित भएपछि उनी विभागमा अनुबन्धित भइन् । करफोक विद्या मन्दिरमा कक्षा ९ मा अध्ययनरत एन्जिलालाई जागिरसमेत दिने भनेपछि परिवार पनि काठमाडौं पठाउन सहमत भए । गाँउघरमा सेभेन साइडको मैदानमा खेलेकी उनलाई हल्चोक मैदानमा खेल्न सुरुमा निकै कठिन भयो । टिम सेटमा पर्न उनले निकै मिहिनेत गर्नुपर्यो । एपीएफको पोस्ट अम्बिका दाहालले सम्हालिरहेको अवस्थामा नवप्रवेशी एन्जिलाले हतपत अवसर पाउँदैन थिइन् । एपीएफले २०६९ सालको एनसेल कपमा पुलिसलाई हराउँदै उपाधि जित्दा र धनगढीमा सम्पन्न लिगमा दोस्रो हुँदा समेत उनी बेन्चमै सीमित हुनुपर्यो ।प्रधानसेनापति कपको पहिलो संस्करण २०६९ मा उनले पूर्वाञ्चलविरुद्ध खेल्दै एपीएफबाट डेब्यू गरिन् । पूर्वाञ्चल उनको पूर्व टिम थियो । पाँचै संस्करणको प्रधानसेनापति कप एपीएफबाट खेलेकी उनी तीनपल्ट सर्वोत्कृष्ट गोलरक्षक चुनिइन् । गत फेबु्रअरीमा हङकङको राष्ट्रिय टोलीसँगको मैत्रीपूर्ण खेल एपीएफले ३१ ले जित्दा उनी टोलीकी मुख्य खेलाडी थिइन् । सन् २०१४ मा श्रीलंकामा सम्पन्न एएफसी यू१४ गल्र्स रिजनल ट्रफीबाट अन्तर्राष्ट्रिय प्रतियोगितामा डेब्यू गरेकी एन्जिलाले २०१४ मै राष्ट्रिय टोलीमा परेकी हुन् । दुई वर्ष बेन्चमा नै रहेकी उनले सिनियर टिमबाट डेब्यू खेललाई साग खेलकुद नै कुर्नुपर्यो । सेमिफाइनलमा नेपालकी नियमित गोलरक्षक लीला लाम्गादेको स्थानमा पोस्ट सम्हाल्दै डेब्यू गरिन् । प्रतियोगिताको फाइनलमा भारतसँग पराजित हुँदै नेपाल रजत पदकमा समेटिएको थियो । त्यसपछि नेपालमलेसियाबीचको खेलमा पोस्ट सम्हालिन् । साफ महिला फुटबल च्याम्पियनसिपमा माल्दिभ्सबाहेक सबै खेलमा पोस्ट सम्हालिन् । प्रतियोगितामा नेपाल सेमिफाइनलमा आयोजक भारतसँग ३१ ले पराजित हुँदै बाहिरिएको थियो ।एन्जिला नियमित प्रतियोगिता आयोजना नहुनुले महिला खेलाडीलाई समस्या भएको तर्क राख्छिन् । खेलाडीको स्तर बढ्ने भनेको म्याच एक्स्पोजरबाट हो, उनले भनिन्, देशमा दुई दर्जन हाराहारीमा पुरुषका गोल्डकप आयोजना हुन्छन् तर महिलाको एउटै छैन । उनले अखिल नेपाल फुटबल संघ (एन्फा) ले पुरुष र महिला खेलाडीलाई समान सुविधा दिनुपर्ने धारणा बताउँछिन् । ५ फिट ३ इन्च उचाइकी एन्जिलाले राष्ट्रिय टोलीबाट डेब्यू गरेको २ वर्षमात्र हुँदै छ । २१ वर्षीया उनको राष्ट्रिय टोलीबाट खेल्ने धोको त पूरा भइसकेको छ । अब उनको लक्ष्य नेपाली महिला टोलीलाई साफ च्याम्पियनसिप जिताउने हो । राजधानीकै सिद्धार्थ कलेजको व्यवस्थापन संकायमा स्नातक प्रथम वर्ष अध्ययनरत उनी फुटबलबाट भविष्य बनाउन सकिनेमा विश्वस्त छन् ।"

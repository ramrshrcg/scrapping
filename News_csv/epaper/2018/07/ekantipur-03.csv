शीर्षक,विवरण
"बाढीपहिरोको वितण्डा: ११ को मृत्यु, हजार घर डुबे","उडान पनि ठप्पभारी वर्षाका कारण सोमबार सुर्खेत विमानस्थल ठप्प रह्यो । सुर्खेतबाट काठमाडौं र कर्णालीका हिमाली क्षेत्रमा जाने कुनै पनि उडान भएनन् । सुर्खेतबाट दैनिक जुम्ला, हुम्ला, डोल्पा र मुगुमा उडान हुन्छ । नागरिक उड्डयन कार्यालयका प्रमुख विनोद पन्तले सोमबार सुर्खेतबाट कुनै उडान नभएको जानकारी दिए । हुम्लामा आइतबार रातिदेखि भएको वर्षाका कारण उडान नहुँदा भारतीय पर्यटक सिमकोटमै रोकिएका छन् । भारतीय तीर्थयात्रीलाई हिल्सासम्म ओसारपोसार गर्ने हेलिकप्टर कम्पनीले पनि उडान गर्न सकेका छैनन् । सिमकोट विमानस्थलमा विभिन्न कम्पनीका ७ हेलिकप्टर छन् । झन्डै पाँच सय भारतीय तीर्थयात्रु सिमकोटका होटलमा जहाजको प्रतीक्षामा छन् ।"
डा केसी गैरन्यायिक नियन्त्रणमा,सुरक्षित स्थानमा सार्न मागनेपाल चिकित्सक संघले तीन दिनदेखि जुम्लास्थित कभर्ड हलमा अनशनरत डा केसीलाई सुरक्षित स्थानमा स्थानान्तरण गर्न सरकारसँग माग गरेको छ । संघले डा केसीलाई स्वास्थ्यमा जोखिम पुग्ने गरी स्थानीय कभर्ड हलमा कैदीसरह राखिएको भन्दै आपत्तिसमेत प्रकट गरेको छ । चिकित्सकबाट अस्पताल लगेर उपचार गराउनका लागि गरिएको आग्रह र सुझावलाई समेत बेवास्ता गरिएको उल्लेख गर्दै संघले केसीको जीवनरक्षाका लागि कुनै पनि बेला कठोर कदम चाल्न बाध्य हुने र यसबाट उत्पन्न हुन सक्ने गम्भीर परिणामको जिम्मेवार सरकार हुने जनाएको छ । संघले आफ्ना सबै सदस्यलाई यसतर्फ सचेत र तयार अवस्थामा रहन अपिल गरेको छ ।
प्रदेश ४ को राजधानी पोखरा,सांसद कृष्णबहादुर थापाले प्रदेश राजधानी तोक्ने सम्बन्धमा छलफलका लागि आइतबारको प्रदेशसभा बैठकमा प्रस्ताव पेस गरेका थिए । यस विषयमा आइतबार र सोमबार छलफल भएको थियो ।
निकुञ्जमा जिप सफारी बन्द,निकुञ्ज घुम्न विदेशीहरू नै बढी आउँछन् । त्यसैले जिप सफारी गर्नेमा विदेशी नै बढी हुन्छन् । निकुञ्जले गर्ने आयमा जिप सफारीको महत्त्वपूर्ण योगदान रहने गरेको छ । चितवन निकुञ्ज कार्यालयका अनुसार साउनदेखि जेठसम्म कुल आम्दानी २० करोड रुपैयाँको हाराहारीमा भएको छ । जसमध्ये जिप सफारीबाट तीन करोड १७ लाख रुपैयाँ आम्दानी भएको निकुञ्जका सूचना अधिकारी अर्यालले जानकारी दिए ।
बालविवाह अन्त्य गरिने,"बालविवाह पुर्णरुपमा नियन्त्रण गर्न सचेतना,कार्यक्रमसंगसंगै दवावमुलक र कानुनी वाटाहरू पनि अख्तियार गर्ने मकवानपुर गढी गापाका अध्यक्ष विदुर हुमागाईले वताए । मकवानपुरको पश्चिमी क्षेत्रमा पर्ने कैलाश र राक्सिराङ गाउपालिकामा व्याप्त रुपमा वालविवाह हुने गरेको छ । अन्य ८ स्थानीय तहमा पनि वालविवाह गर्ने प्रचलन अझै कायम छ ।"
राजधानी नसार्न अनुरोध,"खर्च कटौती प्रस्तावहेटांैडा (कास) प्रमुख विपक्षी दलका सांसदहरूले आर्थिक वर्ष २०७५०७६ को बजेटमा समावेश योजना तथा कार्यक्रममा खर्च कटौती प्रस्ताव गरेका छन् । सार्वजनिक लेखा समितिका सभापति समेत रहेका कांग्रेस सांसद न्हुच्छेनारायण श्रेष्ठले प्रदेश सरकारको नीति तथा कार्यक्रमका लागि गरिने रात्रिभोज रकमलाई घटाई एक रुपैयाँ कायम गरियोस् भनी प्रस्ताव गरेका हुन् । शीर्षकको खर्च रकमलाई घटाई एक रुपैयाँ गरियोस् भनी प्रस्तुत गरिएको प्रस्तावलाई शीर्षकमा निहित नीतिको असहमति प्रकट गर्न प्रस्तुत गरिएको मानिन्छ । बजेटमा मुख्यमन्त्री तथा मन्त्रिपरिषद्को कार्यलयमार्फत खर्च हुने गरी रात्रिभोजका लागि १० लाख प्रस्ताव गरिएको छ । सांसद श्रेष्ठले रात्रिभोजका नाममा खर्च गर्नु अनियमितता भएकाले नियमअनुसार घटाउन प्रस्ताव गरिएको बताए । म आफैं सार्वजनिक लेखा समितिको सभापति हुँ, उनले भने, बजेट अनियमित तरिकाले खर्च गर्न रोक्नु हाम्रो दायित्व हो । कांग्रेस प्रमुख सचेतक राधा घलेले आर्थिक मामिला तथा योजना मन्त्रालय अन्तर्गतको पूर्वबजेट छलफल संसद्भन्दा बाहिर गर्न आवश्यक नरहेकोले शीर्षकको रकमलाई घटाई एक रुपैयाँ कायम गरियोस् भनी प्रस्ताव गरेकी छन् । सो शीर्षकमा १८ लाख रकम प्रस्ताव गरिएको छ ।"
नगरसभा झारा टार्न मात्र,"विश्व सम्पदामा सूचीकृत पाटन दरबार क्षेत्रका मूर्तिलगायत पुरातात्त्विक महत्त्वका वस्तुको सुरक्षा गर्न नाइट गार्ड छैन । यहाँका जापान सरकारले बनाइदिएको पर्यटकीयस्तरको शौचालय १५ वर्षदेखि बन्द छ । बर्खामा नगरको ढल दरबार क्षेत्रमा बग्ने गर्दछ । भण्डारखाल बगैंचा लथालिंग छ । भूकम्पले क्षतिग्रस्त सबै मठमन्दिर पुनर्निर्माण गर्न सकेको छैन । मंगल टोल सुधार संघले दरबार क्षेत्र सुधार गर्न विभिन्न योजना बनाएका थिए । अहिले बजेटमा समावेश गर्नुपर्ने योजना छुट्ने डर भयो, मंगल टोल सुधार संघ सचिव रवि दर्शनधारीले भने, योजना समावेश नभएमा दरबार क्षेत्रमा आउने पर्यटकले पहिला जस्तै दु:ख भोग्न बाध्य हुनेछ ।"
उपचार खर्च जुटाउन गुहार,"पीडितले घाइतेको उपचार तथा क्षतिपूर्तिअन्तर्गत मुद्दा दायर गर्न सक्ने जनाएको छ । तर, घाइतेका अभिभावक भने आईसीयूमा उपचाररत छोरालाई पैसा अभावले आवश्यक औषधि प्रयोग गर्न नसकेर छटपटिरहेका छन् । सामान्य खेतीकिसानी गरेर चार जनाको परिवार धानिरहेका कृष्णबहादुरले भएको धेरथोर जग्गा बेचेर झन्डै डेढ महिना छोराको उपचार गरे । जग्गा बेचेको पैसा सिद्धिएपछि घाइते छोरा बचाउन हारगुहार गरिरहेका छन् ।"
मोटरसाइकलसहित पक्राउ,"भक्तपुर (कास) महानगरीय प्रहरी वृत्त ठिमीले चोरीका मोटरसाइकलसहित चार जनालाई पक्राउ गरेका छन् । प्रहरीका अनुसार खाडीचौर गाउँपालिका७ घर भई मध्यपुर थिमि३ कौशलटार बस्ने ३० वर्षीय विश्वराज तामाङ, काठमाडौं कागेश्वर नगरपालिका८ का १८ वर्षीय निराकर रायमाझी, काभ्रेपलाञ्चोक कोसीपारि घर भई सूर्यविनायक४ बस्ने १७ वर्षीय सुरज थापा र सिन्धुपाल्चोक साँगाचोक गढी घर भई बालाजु बस्ने १८ वर्षीय रञ्जन थापा चोरीको मोटरसाइकलसहित पक्राउ परेका हुन् ।"
चिकित्सा शिक्षा कानुनमा चलखेल,"पूर्वाधार नहेरी जथाभावी सम्बन्धन र सिट संख्या निर्धारण, महँगो शुल्क, प्रयोगात्मक र सैद्धान्तिक कक्षाको अपर्याप्तता, अमर्यादित परीक्षा, अनुगमनकर्ताले नै गलत प्रतिवेदन तयार गरेर कमजोरी ढाकछोप गरिदिने प्रवृत्तिलगायतका विकृति व्यापक बनेपछि राष्ट्रिय नीति बनाएर चिकित्सा शिक्षा सुधार गर्न आवाज उठ्दै आएको हो । डा केसीले निरन्तर दबाब दिँदै आएपछि सिट संख्या र शुल्क निर्धारण तथा मेरिटका आधारमा भर्नालगायत क्षेत्रमा केही सुधार देखिएका छन् । त्यसलाई संस्थागत र थप व्यवस्थित गर्न कानुन नै बनाउनुपर्छ तर कानुन निर्माताहरू नै मेडिकल कलेजको स्वार्थअनुसार चल्दै जाने हो भने विकृतिको पुनरावृत्ति मात्र हुँदैन, झन् मौलाउनेछ । त्यसपछि चिकित्सा शिक्षा न गुणस्तरीय बन्न सक्छ, न त सर्वसाधारणको पहुँचमा रहन्छ । कलेजहरू चिकित्सकको प्रमाणपत्र बेच्ने थलोमा रूपान्तरण हुन सक्छन् । त्यसैले चिकित्सा शिक्षाको संवेदनशीलताप्रति गम्भीर बन्दै डा केसीसँग गरिएका सम्झौता र माथेमा कार्यदलको प्रतिवेदनअनुरूप तयार अध्यादेशका मूलभूत विषय तोडमोड नहुने गरी कानुन बनाउनुपर्छ ।"
परन्तु बिनाको रेलसमृद्धि !,"मुख्य कुरो, रेल बनाउने या नबनाउने भन्ने विषयमा कसैको पनि विवादै होइन । भूराजनीतिक रूपले महत्त्वपूर्ण र साँच्चै समृद्धिको ढोका नै खोल्ने परियोजना हो भने यसलाई बनाउन कसैले विरोध गर्ने पनि छैनन् । तर यसको भूगर्भीय जोखिम, चीनको लगानी या ऋण या अनुदान केबाट बन्ने हो, दीर्घकालीन रूपमा कस्ताकस्ता फाइदा र चुनौती हुन्छन् लगायतका आर्थिक पाटाबारे सहभागितात्मक लोकतन्त्रमा बहस अवश्य हुनुपर्छ । जसले गर्दा भविष्यमा हुनसक्ने गल्ती र कमजोरीहरू कम हुनगई देशलाई नै फाइदा हुन्छ । नत्र पानीजहाज भनेर नारायणी नदीमा चल्ने स्टिमरमा चित्त बुझाइ बस्नुपर्ने दिन नआउलान् भन्न सकिन्न । थुप्रैका विचारहरू परियोजनाका बिभिन्न आयामका पक्षमा र विपक्षमा हुन सक्छन् । तर सरकारले सबै विचारहरू सुनेर समग्रमा देशलाई फाइदा छ भनेर यकिन गरेपछि सबैले सहयोग नै गर्छन् । हामीले थुप्रै नेपालीको ठूलो योगदानबाट प्राप्त सहभागितात्मक लोकतन्त्रमा तर, किन्तु, परन्तुका विचारहरूको बहस र मन्थन गर्नहुन दिनुपर्छ । अझ सके बहसका लागि आह्वान गर्नुपर्छ । तबमात्र विषय खारिन्छ, जनमानसमा पुग्छ र परियोजनाहरूमा बहुमत जनताको स्वामित्व हुन जान्छ र समुन्नतिको मार्गमा देश लम्कन्छ । दिगो आर्थिक समुुन्नतिको मार्गलाई सहयोग पुुग्नेगरी जनताले दीर्घकालीन स्वामित्व खोज्नका लागि गर्न चाहेको बहसलाई विकास विरोधी आरोप किन ?ट्विटर :"
चिकित्सा शिक्षाका ठेकेदारलाई १० प्रश्न,"१० व्यापारी विधायिकाको पक्षमा उभिएर नेपालको चिकित्सा शिक्षा तहसनहस गर्दै गरीब जनताको स्वास्थ्य सेवा पाउने मौलिक हक सरकारले नै खोस्ने उद्योगको रूपमा निजी मेडिकल कलेजलाई प्रोत्साहन दिन मिल्ने कि नमिल्ने ? डा मनप्रसाद वाग्लेमीनभवन, काठमाडौँ"
केसीको अनशन र सरकार,"आफ्नो जायज मागलाई सम्बन्धित सरोकारवाला पक्षले चासो नदिँदा र चिन्ता नलिँदा ध्यानाकर्षण गर्न अपनाइने सजिलो र प्रभावकारी प्रक्रियाका रूपमा अनशनलाई लिने गरिन्छ । अनशनले असम्भवजस्ता लाग्ने कार्यलाई पनि सम्भव र सहज बनाइदिएको सत्यतथ्य इतिहास साक्षी छ । तर कहिलेकाहीं यही प्रक्रियाले निरन्तरता लिइरहँदा भने यो अलमलमा पर्ने खतरा दिनानुदिन बढ्दै गइरहेको छ । डा गोविन्द केसीका हुन् कि गङ्गामायाका माग हुन्, विषयवस्तु र प्रक्रियागत फरक भए पनि सारमा अभिष्टताको प्राप्ति नै हो । अनशन कति सान्दर्भिक र आवश्यक छन्, त्यसको आआफ्नै धारणा होलान् । तर अनशनको निरन्तरता भने असान्दर्भिक र बच्चापनझंै लाग्न थाल्यो । आम जनमानसमा अनशनको हल्का त्रासदी र मजाक एकैसाथ उठ्नु अनशन संस्कृतिप्रतिको शालिन असन्तुष्टिका रूपमा हेर्न सकिन्छ । निर्णायक अनशनको रटान दिई बीचैमा अनशन तोड्ने परम्पराले निर्णायकको अर्थ र कार्यमै प्रश्न उठ्न थालेको छ । यस्तै परम्पराको र संस्कृतिको विकास र विस्तार भइरहने हो भने भोलि अनशनलाई सामान्य र मौसमी परिवर्तनका रूपमा नहेरियोस् । लक्ष्मीनारायण मिश्रबुढानीलकण्ठ८ सुन्दर बस्ती, काठमाडौं"
वाइडबडीको खाँचो,"असार १५ गते प्रकाशित आइपुग्यो वाइडबडीे समाचारले मन छोयो । किनभने नेपाल वायुसेवा निगमले खरिद गरेको वाइडबडी ए ३३०२०० काठमाडौं अवतरण गरेको छ, जुन प्रशंसनीय छ । म २०२७ सालदेखि आन्तरिक तथा अन्तर्राष्ट्रिय उडानमा नेपाल वायुसेवा निगमकै जेट विमान समेतमा यात्रा गरेको पुरानो यात्री हुँ । मेरो सम्पर्कमा आउने सबैलाई निगमकै जहाजमा यात्रा गर्न जोड दिने यात्री हुँ । नेपाल वायुसेवा निगम सरकारी संस्थान हो र म पनि ४० वर्ष लामो सरकारी सेवा गरी उमेर हदका कारणले अनिवार्य अवकाश प्राप्त राष्ट्रसेवक र राष्ट्रप्रेमी नागरिक र नेपाल वायुसेवा निगमको शुभचिन्तकको नाताले निगमको प्रगति मेरो चाहना हो । त्यसैले निगमले भित्र्याएको जेट विमान आफ्नो कमाइको प्रतिफल हुनुपर्नेमा ऋण काढेरै भए पनि घिउ खाने भनेजस्तो कर्मचारी सञ्चय कोष र नागरिक लगानी कोषबाट ऋण लिएर जेट विमान खरिद गर्नु उपयुक्त हो कि होइन ? स्वदेशी वा विदेशी यात्रीहरू सकेसम्म निगमका जहाजलाई नै प्राथमिकता दिई यात्रा गर्ने इतिहास भएको नेपाल वायुसेवा निगमको लन्डन लगायतका ११ वटा गन्तव्यमा उडान भरेको, कुनै पनि उडानमा सिट खाली नहुने निगमको अचेल ८ वटामात्र गन्तव्य र विश्व बजारमा विवादका बाबजुद चीनबाट ल्याइएका जहाज धेरै नचल्दै ग्राउन्डेड भएको, जेट विमान पनि ग्राउन्डेड भएर उडान कटौती गर्नुपरेको र उडान रद्द गरी क्षतिपूर्ति गर्दा निगमको चुलिँदो घाटामाथि पुन: ऋण काढेरै वाइडबडी ल्याउनु आवश्यक नै हो कि कमिसनको चलखेल ? निगमले अब चमत्कार नै गरेर देखाउने महाप्रबन्धक सुगतरत्न कंसाकारको चिल्लो अभिव्यक्तिजस्तो निगमको व्यवस्थापन कस्तो छ ? भन्ने प्रमाण २४ खर्ब ऋण लिने सम्झौता, पाइलटलगायत कर्मचारीको नियुक्ति र कमिसनको खेलमा विदेशी सल्लाहकारको फजुल खर्च नै काफी छैन र ? नेपाल वायुसेवा निगमको व्यवस्थापनको व्यापक सुधार नगरेसम्म वाइडबडी मात्र खरिद गर्नुको औचित्य के ? गंंगाराज अर्यालपाणिनी८, पाली, अर्घाखाँची"
कृषिप्रधान हुनुको विडम्बना,"यता कृषिमन्त्रीले असार १५ गते धानको बिउको माला गलामा लगाएर गमलामा धान रोपी धान दिवस मनाइरहँदा देशमा करोडौं मूल्यको धान, मकै, गहुँ, कोदो लगायत कृषि उपज विदेशबाट आयात हुनु निकै विडम्बनापूर्ण हो । कृषि पेसामा संलग्न जनतालाई सहुलियतमा मल, बिउ, कृषि औजार दिने घोषणा र प्रतिबद्धता व्यक्त गर्नुको सट्टा गमलामा धान रोपेर सस्तो लोकप्रियता कमाउन व्यस्त छन्, कृषि क्षेत्रसँग सम्बन्धित महानुभावहरू । सरकारले कृषि नीतिमा परिवर्तन नगर्ने हो र जनतालाई कृषि पेसामा आकर्षित नगर्ने हो भने अझै धेरै वर्ष जनता विदेश गइरहने अनि सरकार धान आयात गरिरहनेछ । कृषि क्षेत्रमा व्यापक परिवर्तन गरी धान, मकै, गहँु, कोदो लगायतका अन्न आयात होइन, निर्यात गर्नेगरी जनतालाई आकर्षित गर्ने योजना बनाउनु अति आवश्यक छ । यति गर्नसकेमा मात्र अहिले नेपाली जनता विदेश पलायन हुने क्रम रोकिने साथै कृषि सामग्रीहरूको आयात रोक्न सकिन्छ । बद्री सिवाकोटीसुनखानी, दोलखा"
सरकार स्वेच्छाचारी बन्दै,"कम्युनिस्ट शासनमा राम्रोसँंग रुन पनि पाइँदैन भन्ने विपक्षी दलका नेता शेरबहादुर देउवाको भनाइलाई पुष्टि गर्दै सरकार स्वेच्छाचारी बन्दै बढिरहेको छ । नेपाल टेलिभिजनमा आफू अनुकूल प्रश्न नसोधेको निहुँमा कार्यक्रम नै बन्द गर्नु तथा नागरिकलाई चित्त नबुझेको विषयमा माइतीघर मण्डला लगायतका स्थानमा विरोध र सभा गर्न नपाउनेगरी निषेधाज्ञा जारी गर्नुले सरकार जनताप्रति अनुदार बन्दै गएको आभास मिलेको छ । लोकतन्त्रमा निर्वाचित सरकार जनताप्रति उत्तरदायी हुन्छ र हुनुपर्छ पनि । स्वास्थ्य क्षेत्रमा सुधार हुनुपर्ने र सबै जनताको सरोकारको विषय भएको शिक्षा र स्वास्थ्यजस्तो संवेदनशील क्षेत्रमा राज्यको ९० प्रतिशत लगानी हुनुपर्ने माग राख्ने डा गोविन्द केसीलाई अनशन स्थलबाटै गिरफ्तार गर्नुले सरकार कुन दिशातर्फ बढिरहेको छ भनी अहिले सबै क्षेत्रबाट प्रश्न उठिरहेको छ । सरकार स्वेच्छाचारी बन्दै गलत दिशामा जानलागेमा रोक्ने र सचेत बनाउने दायित्व प्रतिपक्ष दलको हो । अहिले संसद्मा प्रतिपक्ष कमजोर भएको मौका छोपी सरकार एकलौटी रूपमा बढ्दा कतै लोकतन्त्र कमजोर बन्दै जाने त होइन भन्ने चासो र चिन्ता सबैतिर छाएको छ । प्रतिपक्ष कोही नभएको बरु सहयोगी पक्षमात्र भएको प्रधानमन्त्री केपी शर्मा ओलीको भनाइले पनि सरकारले प्रतिपक्षलाई खासै स्थान नदिएको बुझ्न गाह्रो पर्दैन । नागरिक अधिकारको रक्षा गर्न तथा बलिदानीपूर्ण संघर्षबाट प्राप्त लोकतन्त्रको रक्षा गर्न सम्बद्ध सबै पक्ष सचेत हुनु जरुरी छ । पुरुषोत्तम घोरासैनी बालाजु१६, काठमाडांै"
गंगामायाको क्रन्दन,"जात, गुट, दल र व्यक्तिगत स्वार्थबाट माथि उठेमात्र देशमा समृद्धि हुनसक्छ । तराईमधेसको समाजमा व्याप्त महिला हिंसा र दहेज प्रथा समृद्धिको बाधक भएकाले राजनीतिक दलले दाइजो लिने र दिनेलाई चुनावमा उम्मेदवार बन्नदिनु हुँदैन । यो कुरा जनतामा मात्र लागू हुँदैन । देशमा रहेका अन्यमध्ये मुस्लिम समाज पनि छन्, जसमा दहेज लिनेदिने प्रथा नरहेको तर बसोबास गरिरहेको समाज अनुसार दहेजजस्तो कुरीतिमा लागेका छन् । छोरा पक्षले नै आफ्नो शक्ति अनुसार छोरी पक्षलाई दिनुपर्ने र छोरीको मात्र हक लाग्नेगरी आफ्नो हैसियत अनुसार सुन, चाँदी वा नगद महरदैनको रूपमा दिनुपर्ने हो र आआफ्नो क्षमता अनुसार छोरी पक्षले अन्य सामग्री आफ्नो छोरीलाई दिने, त्यस्तै छोरा पक्षले पनि आफ्नो छोरालाई दिनुपर्ने हो । यसका लागि समाजमात्र होइन, सरकार पनि जिम्मेवार हुनुपर्छ । सरकार कति जिम्मेवार छ, गंगामायाको मुद्दाबाट प्रस्ट देखिन्छ । गंगामायाको श्रीमान इन्साफ माग्दामाग्दै मरिसके पनि लास अस्पतालमा नै छ र उनको श्रीमती पनि अनशन बसिरहेकी छन् । तर सरकारले न्याय दिन नसके आफै दोषी ठहरी न्यायको कठघरामा आउने प्रस्ट छ । हाशिम अन्सारीराजविराज, सप्तरी"
गुरुकुलका विद्यार्थी अन्योलमा,"एसईईको परीक्षाफल प्रकाशनसँंगै देशको शैक्षिक माहोल तातेको छ । सबैमा एक प्रकारको उत्साह छाएको छ । विद्यार्थीहरू उच्चशिक्षा हासिल गर्ने उद्देश्यले भरपर्दो शैक्षिक संस्थाको खोजीमा जुटिसकेका छन् भने उच्चशिक्षा प्रदायक संस्थाहरू विद्यार्थी भित्र्याउने होडमा जुटेका छन् । तर संस्कृत गुरुकुलबाट संस्कृत विषयमा एसईई उत्तीर्ण विद्यार्थीहरूबीच भने यस्तो उत्साहको वातावरण छैन । उनीहरू यतिबेला उच्चशिक्षा कहाँबाट र कसरी हासिल गर्ने भन्ने अन्योलको दलदलमा फँसेका छन् । एकातर्फ ११, १२ को पाठ्यक्रम नबनिसकेकोले गर्दा सबै संस्कृत गुरुकुलहरूले ११ र १२ को कक्षा सञ्चालन गर्नसकेका छैनन् भने अर्कोतर्फ नेपाल संस्कृत विश्वविद्यालयले गत सालसम्म सञ्चालन गर्दै आएको उत्तरमध्यमा अथौत् प्रवीणता प्रमाणपत्र तह खारेज गरिसकेको छ । यो अवस्थामा अब संस्कृत गुरुकुलबाट एसईई उत्तीर्ण गरेका विद्यार्थीहरूले उच्चशिक्षामा संस्कृत विषयहरू पढ्न नपाउने सम्भावना बढिरहेको छ । यसले विद्यार्थीहरूमा अन्योलको स्थिति सिर्जना हुनुका साथै उनीहरूले आफ्नो रुचि र क्षमता अनुसारको विषय छनोट गर्न पाउने अधिकारको हनन भएको छ । विद्यार्थीहरूको भविष्यमाथि खेलवाड नगरियोस् । यो संवेदनशील विषय हो । यसतर्फ सम्बन्धित सबै पक्षको ध्यान जाओस् । नवराज घिमिरे नेपाल वेद विद्याश्रम, वनकाली, काठमाडौं"
प्रदर्शनको सत्ता र सत्ताको प्रदर्शन,"पहिले संविधानभन्दा माथि राजा हुन्थे, अचेल सरकार छ, सरकारभन्दा माथि छन्, दुई तिहाइ बहुमतधारी प्रधानमन्त्री । माथि भारत र चीनको आशिर्वाद, तल विकास, समृद्धि र समाजवाद मिश्रित राष्ट्रवादले मात्तिएको जनमानसको समर्पणबीच शक्तिशाली प्रधानमन्त्रीको कोटभित्र नयाँ अवतार जन्मिरहेको आभाष हुँदैछ । कोलम्बियाका गाब्रियल गार्सिया मार्खेजले दि आटम अफ दि प्याट्रियार्कमा अधिनायकवादी शासकको आचरणलाई बकाइदा चित्रण गरेका छन् । ल्याटिन अमेरिकाका एकसेएक अधिनायक ब्यहोरेका मार्खेजका अनुसार विदेशी शक्तिराष्ट्र र राष्ट्रिय सेनाप्रहरीको शक्तिको भरथेग पाएपछि देशी शासकहरू जनताबाट अलग्गिँदै अधिनायक बन्न थाल्छन् । उनीहरूले आफूलाई सत्तामा कायम राख्न लोकतान्त्रिक अभिव्यक्तिका सबै बाटा बन्द गर्छन् । एकदलीय शासनको सहारा लिन्छन्, जुन दल आफैमा नोकरशाही ढाँचाको हुन्छ । यसरी एक व्यक्तीय शासनमा सीमित हुने शासन अन्तर्गत सबै लोकतान्त्रिक संगठनलाई गैरकानुनी घोषणा गर्दै शासकको अधीनमा ल्याइन्छन् र तिनको लोकतान्त्रिक जीवन समाप्त पारिन्छ । यस्तो अवस्थामा सत्ताले कसरी लोकतान्त्रिक र जनमुखी संस्कृतिका लागि इजाजत दिन्छ ? यस्तो सत्ताका लागि, सत्ताद्वारा पोसिएको अनौठो संस्कृतिका लागि कुनै पनि लोकतान्त्रिक अभिव्यक्ति खतरा बन्दैन ? यस्तो अनौठो संस्कृति पुलिस थाना र यातनागृहबाट निर्देशित हुने मौनता र भयको संस्कृतिभन्दा के भिन्न हुन्छ ? न्गुगीले उठाएका यस्ता प्रश्नले नेपालमा शासक र शासितसामु पनि औंला ठ्ड्याएका छन् । कुनै ठोस उत्तर छैन भन्दैमा प्रश्न उठाउँदै नउठाइकन मौन र भयग्रस्त बस्ने कि डा केसीले जस्तै प्रश्न र प्रदर्शनको स्वतन्त्रताको साहसिक उपभोग गर्न थाल्ने हो ? ट्विटर :"
सेनाको व्यवसाय मोह,"यस्ता विषयमा नागरिक आवाज सशक्त हुनुपर्ने भन्ने गगन थापाको भनाइ सही हो । तर आफूले चुनेर पठाएका जनप्रतिनिधिहरूलाई झकझक्याउने, प्रश्न गर्ने वा फेरि भोट हाल्दैनौं भनेर धम्क्याउने र उनीहरूको बदमासीबारे आम नागरिकलाई सुसूचित गर्ने बाहेक हामीले गर्नसक्ने काम कमै छन् । बरु चाहेको खण्डमा राजनीतिज्ञहरूले यस विषयमा धेरै गर्न सक्छन् । त्यसमाथि संविधानै संशोधन गर्ने ताकत रहेको अहिलेको बलियो सरकारले दीर्घकालीन सुधारका जस्तासुकै काम गर्न सक्छ । खालि अभाव छ, यी जटिल मुद्दाहरूमा सही दृष्टिकोण र इच्छाशक्तिको । यस्तो बलियो सरकार पनि शिक्षा र स्वास्थ्यलाई नियमनविना निजी क्षेत्रको भरमा छाडेर भौतिक पूर्वाधार निर्माणजस्ता प्रतिस्पर्धी निजी क्षेत्रबाट गराउनुपर्ने कामचाहिँं सेनालाई दिने उल्टो बाटोमा हिंँड्यो भने देश कस्तो गन्तव्यमा पुग्ला ?"
सार्वजनिक संस्थान सुधार्ने जुक्ति,"सार्वजनिक संस्थानहरूलाई प्रभावकारी र कामयावी बनाउन प्रथमत: कानुनी पुनर्संरचना हुन जरुरी छ । नियुक्तिसंँगै अनुकूल कार्ययोजना लागू गर्नसक्ने वातावरण, पारदर्शी छनोट प्रणाली (सोचपत्रमा आधारित चयन प्रक्रिया), कार्यकालको सुनिश्चितता लगायतका कुरालाई कानुनी बाटोबाटै सुरक्षित गर्नु जरुरी छ । राजनीतिक नेतृत्वले चाहेको बखत फेर्न सक्ने कुराले सार्वजनिक संस्थान ध्वस्त भएको हो । विषयविज्ञ र सक्षमलाई छाडेर आफ्नै पार्टीको, पार्टीभित्र पनि गुटको, गुटभित्र पनि वंशजको र त्यसभन्दा पनि आफ्नोलागि अलिक बढी चासो दिने, भनेका मान्छेहरूलाई भर्ती गरिदिने, गाडी लगायतका सुविधाको सूची घरमै पठाउने खालका भ्रष्ट र गतिछाडाहरूको खोजी हुनसक्ने खतराबाट जोगाउन जरुरी छ । संस्थानको नेतृत्व सम्पत्ति बेचेर कर्मचारीलाई तलब खुवाउने निर्णयको फाइल बोक्ने खालको नभएर कर्मचारीलाई क्षमताका आधारमा परिचालन गरेर उत्पादकत्व बढाएर नाफा देखाउने खालको होस् ।"
कीटनाशक विषादीको असर,"घिमिरे त्रिवि शिक्षण अस्पताल, महाराजगन्जका क्लिनिकल फर्माकोलोजीका उपप्राध्यापक हुन् ।"
गन्हाउने हलमा डा केसीको अनशन,"संसद्मा विरोधकर्णाली प्रदेशसभामा डा केसी र उनका समर्थकमाथि गरिएको धरपकडको विरोध भएको छ । प्रदेशसभा बैठकमा सोमबार विशेष समय लिएर बोल्दै जुम्लाका कांग्रेस सांसद दीनबन्धु श्रेष्ठले प्रश्न गरे, लोकतन्त्रमा शान्तिपूर्ण रूपले धर्ना बस्न पनि नपाउने ? प्रशासनले नियतवश निषेधाज्ञा जारी गरेर नागरिक अधिकार हनन गरेको उनले बताए ।"
गंगामायाको स्वास्थ्य स्थिर,"त्यसैगरी कानुनविदहरूले गंगामायालाई बचाउन नसके सरकार अन्तर्राष्ट्रियस्तरमा जवाफदेही देखिने बताएका छन् । उनी सरकारको निगरानीमा वीर अस्पतालमा राखिएकी हुनाले यस अवस्थामा उनको ज्यान जानु अन्तर्राष्ट्रिय मानवीय कानुनका दृष्टिले अपराध हुने उनीहरूको तर्क छ । सरकारले गंगामायालाई एक क्षण पनि छाडेको छैन, गुप्तचर र प्रहरीको निगरानीमा उनी सधैं छिन्, अधिवक्ता ओमप्रकाश अर्यालले भने, यो अवस्थामा सत्याग्रह सुरु गर्दा उनको मृत्यु भयो भने सरकार अन्तर्राष्ट्रिय तहमै जवाफदेही हुन जान्छ ।"
रोकिएन सुन तस्करी,"प्रहरी परिसर काठमाडौंका प्रमुख एसएसपी विश्वराज पोख्रेलका अनुसार सुन तस्करीका एकपछि अर्को घटनाले संगठित तस्करीको सघनतालाई बुझाउँछ । उनले कान्तिपुरसँग भने, यसविरुद्ध देशव्यापी अभियान नै चलाउनुपर्छ ।"
एसईई नतिजा छानबिन समितिको ठहर: अंकलाई ग्रेडमा बदल्दा त्रुटि,शिक्षक सेवा आयोगका प्रशासकीय प्रमुख डा तुलसीप्रसाद थपलियाको नेतृत्वमा गठित छानबिन समितिले आइतबार मन्त्रालयलाई प्रतिवेदन बुझाएको थियो । प्रतिवेदन अध्ययनकै क्रममा रहेको भन्दै सार्वजनिक गरिएको छैन । शिक्षामन्त्री गिरिराजमणि पोखरेलले प्रतिवेदन बुझेलगत्तै परीक्षा नियन्त्रक अम्बिकाप्रसाद रेग्मीको जिम्मेवारी खोसेका थिए । उनलाई कारबाहीस्वरूप मन्त्रालय तानिएको छ । रेग्मीको व्यवस्थापकीय कमजोरीका कारण त्रुटि भएको मन्त्रालयले जनाएको छ । कार्यालयको जिम्मेवारी पाठ्यक्रम विकास केन्द्रका कार्यकारी निर्देशक कृष्णप्रसाद काप्रीलाई दिइएको छ ।
मलेसियामा सयौं आप्रवासी कामदार पक्राउ,यसअघि पुन: रोजगारी अर्थात् रिहाइरिङ कार्यक्रममार्फत अस्थायी श्रम स्वीकृतिका लागि दर्ता हुन दिइएको करिब अढाई वर्षे (सन् २०१६ फेब्रुअरी १५ देखियता) अवधिमा उक्त प्रक्रियामा सहभागी नभई लुकिछिपी काम गरिरहेका आप्रवासी सरकारको निसानामा छन् । अधिकारीहरूले अवैध रूपमा बसेका आप्रवासी कामदार र उनीहरूलाई रोजगारी दिने रोजगारदाता दुवैलाई कडा कारबाही हुने चेतावनी दिएका छन् । धरपकड अभियानमा सहभागी भएका अध्यागमन विभागका प्रमुख मुस्ताफिर अलीले आइतबार पत्रकार सम्मेलन गर्दै गैरकानुनी आप्रवासीको समस्या मुलुकका लागि दूषित भएकाले यस्तो कदम चालिएको बताएका छन् । उनका अनुसार यसै वर्ष जनवरीदेखि आइतबारसम्ममा १९ हजार ९ सय ६९ जना कामदार र ५ सय ३६ जना रोजगारदाता पक्राउ परिसकेका छन् ।
त्रिविका १५ क्याम्पस सुविलाई,"रजिस्ट्रार द्विजराज भट्टले सुविअन्तर्गत अहिलेसम्म ४ हजार मात्र विद्यार्थी रहेको र आंगिक क्याम्पस विस्तारसँगै १० हजार विद्यार्थी संख्या थपिएको बताए । त्रिविका आंगिक क्याम्पसलाई सुविको आंगिक क्याम्पस बनाउन सक्नु हाम्रो सफलता हो, ७ नम्बर प्रदेशको एक मात्र विश्वविद्यालयलाई गुणस्तरीय तुल्याउने जिम्मेवारी पाएको उल्लेख गर्दै भट्टले भने, अब यहाँ तत्कालै कृषि डिन कार्यालयको विस्तार हुनेछ । सबै क्याम्पसले नयाँ कार्यक्रम प्रतिपादन गरी आकर्षण दिलाउने पक्षमा सोच्नुस् । तलब, भत्ता सरकारले बेहोर्छ । सुदूरपश्चिम विश्वविद्यालयमा अबदेखि वार्षिक २१ करोड रुपैयाँ कर्मचारीमा खर्च हुनेछ ।"
प्रधानसेनापति आज चीन जाँदै,प्रधानसेनापतिले एक महिनाअघि भारत भ्रमण गरेका थिए । भारतीय सेनापतिको निमन्त्रणामा दोस्रो पटक औपचारिक भारत भ्रमण गरेका प्रधानसेनापति क्षत्रीले चीनको पनि दोस्रो पटक औपचारिक भ्रमण गर्न लागेका हुन् ।
प्रधानमन्त्री कार्यालयमा वार रुम,"महाशाखाअन्तर्गतको तत्काल समस्या समाधान केन्द्र ले मुलुकका विभिन्न स्थानमा आइपर्ने समस्या, गुनासा र तिनको सम्बोधनको व्यवस्थापन गरिरहेको छ । हेलो सरकारमार्फत आउने गुनासालाई समेत यसले सम्बोधन गर्ने लक्ष्य लिएको छ ।"
कानुनमा कोटा प्रणाली हटाइयो,"गत शैक्षिक सत्रमा ल क्याम्पसमा मात्र ४ हजार २ सय ३८ जना भर्ना भएका थिए । भर्ना भएकामध्ये करिब ३ सय विद्यार्थी मात्रै नियमित कक्षामा आउने गरेको क्याम्पसले जनाएको छ । भर्ना हुनेमा अधिकांश निजामती कर्मचारी, सेना र प्रहरी छन् । कोटा प्रणालीको विरोधमा अनेरास्ववियुले क्याम्पसमा तालाबन्दी गरेको थियो । निजी क्याम्पसलाई सम्बन्धन दिन कोटा प्रणाली लागू गर्न खोजिएको विद्यार्थी संगठनको दाबी छ । कानुन पढाइ हुने क्याम्पसमा ३ वर्षे एलएलबी, ५ वर्षे बीएएलएलबी र एलएलएम पढाइ हुने गरेको छ । स्नातक तहको एलएलबी अध्ययन गर्ने विद्यार्थीको अत्यधिक चाप छ ।"
विदेशमा कामदारको मुद्दा सरकारले लड्ने,"निर्देशिकाअनुसार फौजदारी कसुरको अभियोगको मुद्दामा पुर्पक्ष वा पुनरावेदन क्रममा धरौटी राख्नुपर्ने भए कामदार आफैंले तोकिएको धरौटी व्यवस्था गर्नुपर्नेछ । फौजदारी कसुरको अभियोग लागेको कामदारको मुद्दा फैसला भई दण्डजरिवाना तिर्नुपर्ने भएमा फैसलाबमोजिमको दण्डजरिवानाको रकम कामदार आफैंले बेहोर्नेछ, निर्देशिकामा भनिएको छ । खाडी देशका स्थानीय नागरिकले मात्रै न्यायालयमा बहस गर्न पाउने व्यवस्था भएकाले वकिलको सेवा शुल्क निकै महँगो रहेको दूतावासहरूले गुनासो गर्दै आएका छन् । मुद्दाको अवस्था हेरी वकिलले एउटा बहस गर्दा ३० हजार रियाल (९ लाख रुपैयाँ) सम्म माग गर्ने दूतावासको अनुभव छ । वकिल राखेर कानुनी प्रतिरक्षा गर्नका लागि बजेट नहुँदा समस्या भोगिरहेका थियौं, अब दूतावासलाई न्याय दिलाउन वकिल राख्ने बाटो खुलेको छ, कतारका लागि नेपाली राजदूत रमेश कोइरालाले भने ।"
विधेयक पारित,"काठमाडौं (कास) राष्ट्रिय सभाको सोमबार बसेको बैठकले राष्ट्रिय सभा निर्वाचन र संघीय संसद्का महासचिव, प्रतिनिधिसभा तथा राष्ट्रिय सभाका सचिवको पारिश्रमिक, सेवाको सर्त र सुविधासम्बन्धी विधेयक पारित गरेको छ । प्रतिनिधिसभाको बैठकले आर्थिक विधेयक, राष्ट्र ऋण उठाउने विधेयक पारित गरेको छ । प्रतिनिधिसभाले ऋण तथा जमानत (बाइसौं संशोधन) विधेयकसमेत बहुमतले पारित गरेको छ । अर्थमन्त्री युवराज खतिवडाले ती विधेयक पारित गरियोस् भनी सदनसमक्ष प्रस्ताव गरेका थिए । प्रतिनिधिसभाले बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग (पहिलो संशोधन) विधेयक सर्वसम्मतिले पारित गरेको छ ।"
मंगलबारसम्मै भारी वर्षा,"काठमाडौं (कास) जल तथा मौसम पूर्वानुमान महाशाखाले मुलुकका विभिन्न भागमा मंगलबारसम्मै भारी वर्षा हुने बताएको छ । महाशाखाका मौसमविद् बरुण पौडेलले असार १३ देखि देशैभरि मनसुन सक्रिय भएको र आइतबारदेखि भारी वर्षा सुरु भएको बताए । आइतबारदेखि पश्चिम र मध्यभागमा भारी वर्षा भएको छ, उनले भने, सोमबार राति र मंगलबार पूर्वी भागमा ठूलो वर्षा हुने देखिन्छ । पश्चिम क्षेत्रमा भने सोमबार रातिदेखि नै वर्षा रोकिँदै जानेछ । महाशाखाले बुधबारबाट भने सबै भागबाट केही दिनका लागि भारी वर्षा टर्ने जनाएको छ । जल तथा मौसम विज्ञान विभागको बाढी पूर्वानुमान शाखाले मंगलबारसम्म धेरैजसो नदीमा जलसतह बढ्ने भएकाले सतर्कता अपनाउन आग्रह गरेको छ । शाखाका अनुसार कन्काई, कोसी, कमला, वागमती, नारायणी, पश्चिम राप्ती, बबई, कर्णाली र महाकालीमा पानीको बहाव बढ्ने देखिएको छ । सोमबार मोहना, बबई, पश्चिम राप्ती र आसपासका नदी जलाधारमा जलसतह खतराको तह आसपास पुगेको छ । बुधबारदेखि भने सबै नदी जलाधारमा पानीको बहाव घटदै जाने महाशाखाले जनाएको छ ।"
केसीको गिरफ्तारीप्रति कांग्रेसको आपत्ति,"कांग्रेसले सरकार हरेक क्षेत्रमा कि हचुवा शैलीमा, कि निश्चित नियतका साथ प्रस्तुत हुँदै गएको पछिल्लो उदाहरण चिकित्साशास्त्र विधेयक बनेको उल्लेख गर्दै सरकारको अलोकतान्त्रिक चरित्रविरुद्ध आफ्नो पार्टी सडक र संसद्मा उत्रने चेतावनीसमेत दिएको छ । सरकारले समयमै सच्चिनु र जिम्मेवार ढंगले अघि बढ्न सुझाव दिनु हाम्रो कर्तव्य हो । तर सरकार गम्भीर बनेन भने संसद्, सडक, प्रेस, सामाजिक सन्जाल र अनशनसमेतको चौतर्फी दबाब झेल्न कठिन हुने चेतावनी दिन चाहन्छु, विज्ञप्तिमा छ ।"
ब्राजिलको यात्रा निरन्तर,खेलअघि प्रशिक्षकद्वय ब्राजिलका टिटे र मेक्सिकोका हुँवा कार्लोस ओसारियो । तस्बिर : रोयटर्सएपी
इनिस्टाको संन्यास,आठ वर्षअघि इनिस्टाले नेदरल्यान्ड्सविरुद्ध फाइनलमा गरेको गोलबाट स्पेनले दक्षिण अफ्रिकामा विश्वकप उपाधि उचालेको थियो । बार्सिलोनाका महान् हस्ती इनिस्टा अर्को सिजनदेखि जापानी क्लब भिसेल कोबेबाट खेल्दै छन् ।
इंग्ल्यान्डको परीक्षण हुँदै,"उनी के पनि मान्छन् भने साउथगेटले त्यही टिम उतार्नेछ, जसले पहिलो खेलमा टयुनिसियाको सामना गरेको थियो । यसको अर्थ डेल अली फेरि टिममा फर्कने छन् । उनले ५ गोल गरिसकेका ह्यारी केनका लागि सहयोगी भूमिका निभाउने छन् । अर्कोतर्फ कोलम्बियाली डिफेन्सिभ मिडफिल्डर कार्लोस सान्चेज पनि इंग्ल्यान्ड सजिलो विपक्षी नहुने मान्छन् । इंग्लिस फुटबलको इतिहास समृद्ध छ र टिममा उत्तिकै राम्रा खेलाडी पनि छन् । विश्वकपमा यो यस्तो खेल हो, जहाँ दुवै टिमको सम्भावना बराबर रहन्छ । कोलम्बिया इंग्ल्यान्डलाई प्रतिद्वन्द्वीका रूपमा सम्मान गर्छ । तर हामी पनि कम्ती छैनौं । सबै खाले सम्भावनाका लागि हामी खुलस्त छौं ।"
पेनाल्टीमा क्रोएसिया भाग्यमानी,"क्रोएसियाली प्रशिक्षक ज्लाटो डालिचले जित निकै कठिन भएको स्विकारे । उनले भने, अन्त्यसम्म हामी मानसिक रूपमा बलियो रह्यौं, त्यसैले विजयी भयौं ।"
परीक्षामा स्वर्णिम स्वीस पुस्ता,"सन् १९९४ को विश्वकपमा सेमिफाइनलसम्म पुगेको स्वीडेनसँग बलियो मिडफिल्ड छैन । उसले प्राय: काउन्टर आक्रमणमा भर परेको छ । स्वीडेन प्रशिक्षक जेन एन्डरसनले आफ्नो योजनामा अहिले नै टाइब्रेकरका लागि खेलाडी सूचि रहेको बताएका छन् । यस्तोमा यो खेल पनि पेनाल्टी सुटआउटमा जान बेर छैन । किनभने दुवै टिमले नकआउट चरण आइपुग्दा बलियो रक्षापंक्तिमै जोड दिने संकेत दिइसकेका छन् । स्वीडेनका मिडफिल्डर अल्बिन एकदलले भनेका छन्, कसले कसरी खेल्छ भन्ने तथ्यले सधैं अर्थ राख्दैन । हुनसक्छ, फ्रान्स र स्पेन प्राविधिक रूपमा हामीभन्दा माथि होला । तर खेल सधैं पास लिएर र दिएर मात्र जितिन्न ।"
रुसी रणनीति सफल,"यो खेलमा पनि यस्तै भयो । अतिरिक्त समयको अन्त्यतिर क्रोएसियासँग निर्णायक अग्रता लिने अवसर थियो, तर लुका मोड्रिच पेनाल्टीमा गोल गर्न चुके । तर क्रोएसिया बलियो टिम हो । यसले लिग चरणमा पनि राम्रो खेलेको थियो । क्रोएसियाली गोलरक्षकले पेनाल्टीमा राम्रो बचाउ गरे ।"
आइशा र केशरी भिड्ने,काठमाडौं (कास) आर्मीकी आइशा तामाङ र कास्की आर्चरी क्लबकी केशरी आलेमगर पाँचौं लक्ष्मणकुमार स्मृति राष्ट्रिय इन्डोर आर्चरीको महिला व्यक्तिगत रिकर्भतर्फ फाइनल पुगेका छन् । राखेप कभर्डहलमा आइशाले आर्मीकै ज्ञानु अवालेलाई ६४ र केशरीले कास्कीकी रोजिना थापालाई ६२ स्कोरले हराए । पुरुषमा आर्मीका रोशन नगरकोटीले कास्कीका देउबहादुर रोका र ट्रेडिसनल आर्चरी क्लबका लक्ष्मण पुनले आर्मीका प्रेम विकलाई समान ६२ ले हराउँदै फाइनल पक्का गरे । पुरुष व्यक्तिगत स्ट्यान्डर्डमा आर्मीका प्रवीण गुरुङ र ट्रेडिसनलका प्रेमकुमार भट्टचन फाइनल पुगे । महिलामा अर्चना थापा मगर र सेलिना गुरुङ फाइनललाई भिड्ने छन् ।
ग्लोबल आईएमई विजेता,"काठमाडौं (कास) हाँडीगाउँस्थित धन्यन्तरी फुटसलमा आयोजित दोस्रो नेप्स रनिङ सिल्ड फुटसलमा ग्लोबल आईएमई बैंक च्याम्पियन भएको छ । १२ वटा बैंक र आयोजक नेपाल इलेक्ट्रोनिक पेमेन्ट सिस्टम लिमिटेडले प्रतिस्पर्धा गरेको प्रतियोगिताको फाइनलमा ग्लोबलले कुमारी बैंकलाई २० गोलले हरायो । ग्लोबलका राजेश केसी सर्वोकृष्ट खेलाडी, कुमारी बैंकका सर्वेशमान शाक्य उत्कृष्ट गोलकिपर र कुमारीकै अर्बिन श्रेष्ठ सर्वाधिक गोलकर्ता भए । अर्विनले ११ गोल गरेका थिए ।"
नारायणगढमुग्लिन सडकमा पहिरो,खोलाले बगाउँदा वेपत्ता दमौली तनहुँको क्याग्दी खोलाले बगाउँदा भिमाद नगरपालिका ८ का ५५ वर्षीय यामबहादुर कुमाल वेपत्ता भएका छन् । सिम्लेबाट ढोरफिर्दी जाने क्रममा सोमबार साँझ उनलाई खोलाले बगाएको इप्रका बेलचौताराका प्रहरी निरीक्षक श्रवण विकले बताए । प्रहरी र स्थानीयले उनको खोजी गरिरहेका छन् । अविरल वर्षाले क्याग्दी खोला बढेको छ ।
पश्चिम तराईमा बाढी,"तीन दिनअघि भारतको धार्चुलास्थित धौलिगंगा जलविद्युत् परियोजनाको ड्याम खोलिएपछि महाकालीमा पानीको बहाव बढेको थियो । त्यतिबेला पनि भीमदत्त नगरपालिकाको भुजेला, ओदाली र बडैपुर तथा महाकाली नगरपालिकाको चाँदनी र कुतियाभरलगायत क्षेत्रका बासिन्दालाई सचेत रहन प्रहरीले पूर्वसूचना दिएको थियो । वर्षासंगै बाढी र डुबानको समस्या आउन सक्ने भन्दै जिल्ला विपद व्यवस्थापन समितिपनि तयारी अवस्थामा रहेको प्रमुख जिल्ला अधिकारी कुमार बहादुर खडकाले बताए । उनले स्रोत सांधन र विपदको आकलन गरेर त्यही अनुसारको तयारी गरिएको जानकारी दिए ।"
रत्न मन्दिर खुलाउने तयारी,यती एयरलाइन्सको प्रस्ताव उपयुक्त रहेको भन्दै त्यसैलाई दिने ट्रस्टको तयारी थियो । स्थानीयले पूर्वराजपरिवारले विन्टर प्यालेस का रूपमा प्रयोग गर्दै आएको रत्न मन्दिरलाई शाहवंशीय राजतन्त्रको प्रतीकका रूपमा संग्रहालय बनाएर सर्वसाधारणका लागि खुला गर्नुपर्ने आवाज उठाएका थिए ।
बजेटले बिच्किए किसान,"सिंचाइ डिभिजन कार्यालय कैलालीले यो योजनाको डिजाइन फेरेर पुनर्निर्माणका लागि अनुमानित २० करोड लाग्ने इस्टिमेट गरेको थियो । सिंचाइ डिभिजनका इन्जिनियर यादवप्रसाद मैनालीले सरकारले न्यून बजेट विनियोजन गर्दा क्रमागत योजनाअनुसार काम गर्नुपर्ने बाध्यता आएको बताए । यस्तो अवस्थामा निर्माण सम्पन्न हुनै दशक लाग्ने देखिन्छ, उनी भन्छन् ।"
घट्दै धान खेती,मोरङमा ९८ हजार हेक्टरमा हँुदै आएको धानखेती अहिले ७८ हजारमा र झापामा ९२ हेक्टरबाट ८७ हजार ५ सय हेक्टरमा सीमित भएको निर्देशनालयले जनाएको छ ।
भारतीय तीर्थयात्रुको मृत्यु,"हुम्ला (कास) कैलाश मानसरोवर यात्रा गरी फर्केका दुई भारतीय तीर्थयात्रुको मृत्यु भएको छ । लेक लागेर बिरामी भएका दुईमध्ये एकको सिमकोटमा र एकको हिल्सामा मृत्यु भएको प्रहरीले जनाएको छ । प्रहरीका अनुसार सिमकोटमा मृत्यु हुनेमा दक्षिण भारतको लाक्किडी केरराका ५६ वर्षीय लीलामन्दृडाय नारायणन छन् । उनको सोमबार बिहान ८:३० बजे मृत्यु भएको हो । केरुङ नाका हुँदै कैलाश पुगेकी भारत, महाराष्ट्रकी विनीता सञ्जय खेडेकरको कैलाश परिक्रमाका क्रममा आइतबार मृत्यु भएको हो । उनको शव सोमबारै हिल्सा ल्याइएको छ । केरुङ नाकाबाट आवतजावत गर्न रुट पर्मिट लिएकी खेडेकरलाई हिल्सा ल्याउँदा रुट पर्मिट लिन एक दिन ढिलो भएको थियो । आइतबार साँझ पर्मिट आए पनि खराब मौसमका कारण हेलिकप्टर उडान हुन नसकेपछि शव हिल्सामै राखिएको जानकारी प्रहरीले दिएको छ । तीन दिनदेखि हवाई उडान हुन नसक्दा नारायणनको शव पनि सिमकोटमै छ ।"
प्रदेशको नाममा मतभेद,"नेकपाका सांसद रामजी बरालले संसदीय दलमा नामका विषयमा छलफल भइरहेको बताए । सभामुख र उपसभामुखबाहेक ३७ सांसदमध्ये ३० जनाले बोलिसकेको र ७ जनाले बोल्न बाँकी रहेको भन्दै उनले जुन नाम भए पनि सर्वसम्मत बनाउनेमा एकमत भएको जानकारी दिए । छलफलमा धेरै कुरा आएका छन् । गण्डकीमा अरू केही नाम थपे जनमतको कदर हुने थियो । चित्त नबुझे भोलि संशोधन पनि गर्न सकिन्छ, उनले भने ।"
असुरक्षित बन्दै बालिका,घोराही उपमहानगरपालिका उपप्रमुख एवं न्यायिक समिति संयोजक सीता न्यौपाने बालिका बचाउन परिवार जिम्मेवार हुनुपर्ने बताउँछिन् । बालिकालाई हुने जोखिमबारे समयमै सचेत हुने र अन्याय परे न्याय खोज्ने बानी बसाल्न आवश्यक रहेको उनले बताइन् ।
लोक्ता बन्यो आम्दानीको स्रोत,"बजारमा नेपाली कागजको माग पनि बढो छ । सबभन्दा बढी ५ ग्रामका कागजको माग हुन्छ । घान्द्रुकमा उत्पादित कागज पोखरामै बढी खपत हुने गरेको गुरुङले बताए । गुरुङ आफैंले पोखराको सिद्धार्थचोक, बगालेचोकस्थित पसलबाट पनि कागज बिक्री गर्छन् ।"
मेक्सिकोको राष्ट्रपतिमा ओब्राडोर,को हुन् ओब्राडोर ?ओब्राडोर सन् १९५३ को १३ नोभेम्बरमा मेक्सिकोको टबास्को राज्यको ग्रामीण क्षेत्र टेपिटिटानमा जन्मिएका हुन् । मेक्सिकोमा उनी अम्लो नामले परिचित छन् । उनी सन् २००० मा मेक्सिको सिटीको मेयर निर्वाचित भएका थिए । ओब्राडोर यसअघि सन् २००६ र २०१२ मा भएको राष्ट्रपतीय निर्वाचनमा भने पराजित भएका थिए । उनी यसपटक ३ विभिन्न पार्टीको गठबन्धन नेसनल रिजेनेरेसन मुभमेन्ट पार्टी (मोरेना) को उम्मेदवारका रूपमा राष्ट्रपतीय निर्वाचनमा विजयी भएका हुन् । सन् १९७६ देखि राजनीतिमा सक्रिय ओब्राडोर आइतबार भएको निर्वाचनमा उनले ५३ दशमलव ८ प्रतिशत मतसहित विजयी भएका हुन् ।
अमेरिकाविरुद्ध क्यानडाको कर कार्यान्वयन,यसअघि अमेरिकी राष्ट्रपति डोनाल्ड ट्रम्पले चिनियाँ सामानमा २५ प्रतिशत कर लगाउने निर्णय गरेपछि आलोचना भएको थियो । ट्रम्पले चीनले बौद्धिक सम्पत्ति चोरी गरेको आरोप लगाउँदै ५० अर्ब डलर मूल्य बराबरका चिनियाँ सामानमा कर लगाउने घोषणा गरेका थिए । वार्षिक व्यापारमा करिब ३४ अर्ब डलर मूल्य बराबरको असर पर्ने गरी ५ सय ६० भन्दा बढी सामानमा लगाइएको कर ६ जुलाईदेखि लागू हुने ट्रम्पले जनाएका छन् । ट्रम्पको निर्णय कार्यान्वयन भए चीन र अमेरिकाबीच व्यापार युद्ध सुरु हुनसक्ने आकलन गरिएको छ । चीनले बौद्धिक सम्पत्ति र उत्पादनका उपायहरू चिनियाँ कम्पनीमा पठाउने प्रोत्साहन गरेको आरोप लगाउँदै चीनले त्यस्तो गर्न बन्द गरोस् भन्ने अमेरिकाले चाहेको छ ।
मर्केल सरकार संकटमा,बीबीसीका अनुसार सिहोफरले नजिकिँदै गरेको राज्यस्तरको चुनावलाई ध्यान दिएर मर्केललाई चुनौती दिएको उल्लेख गरेको छ । उनको दललाई अप्रवासन विरोधी एएफडी पार्टीले चुनौती दिने ठानिएको छ । तर बभेरियाका मानिस भने सीएसयूका नेताको आश्वसनभन्दा पनि मर्केलका विचारबाट आशावादी रहेको जनाइएको छ ।
एकै परिवारका ११ को शव भेटियो,"हालसालै उनीहरूले सञ्चालन गरेको पसल बन्द भएपछि छिमेकीले सोधखोज गरेका थिए । त्यसलगत्तै उक्त घटना सार्वजनिक भएको प्रहरीको भनाइ छ । यद्यपि, घटना केही दिनपहिले नै भएको हुनसक्ने प्रहरीको अनुमान छ । दिल्ली प्रहरीले घटनाकाबारेमा अनुसन्धान गरिरहेकोजनाएको छ ।"
धानको समर्थन मूल्य तोकिने,"किसानलाई फाइदाका लागि सरकारले चाँडै मूल्य तोक्नुपर्ने जानकारहरू बताउँछन् । सरकारले राष्ट्रिय मूल्य तोक्छ । सरकारले तोकेको मूल्यभन्दा व्यवसायीले बढीमा खरिद गर्न पनि सक्छन्, सहसचिव ढकालले भने, तर, कममा खरिद गर्नु भएन । धानबाहेक उखु, गहुँको पनि समर्थन मूल्य तोक्ने निर्णय भएको मन्त्रालयले जनाएको छ ।"
केन्द्रले कार्यान्वयन गर्न सक्ने,"अन्य अनुदान र राजस्व बाँडफाँटबाट प्राप्त हुने रकमको खर्चको विषयमा विनियोजन विधेयक मौन छ । विधेयकले अन्य विषयमा समेत कडाइ गरेको छ । प्रदेश र स्थानीय तहले जुन योजना वा कार्यक्रमका लागि प्राप्त भएको हो सोही योजना वा कार्यक्रमका लागि मात्र खर्च गर्नुपर्नेछ, विनियोजन विधेयकमा भनिएको छ । कार्यक्रम स्वीकृति तथा अख्तियारी विनियोजन विधेयक लागू भएकै दिनबाट लागू हुनेछ । प्रचलित कानुनमा जुनसुकै कुरा लेखिएको भए तापनि विनियोजन भएको रकम प्रचलित कानुनको अधीनमा रही खर्च गर्ने अख्तियारी यो ऐन प्रारम्भ भएको दिनदेखि अधिकारप्राप्त अधिकारीलाई हुनेछ, विधेयकमा भनिएको छ, मन्त्रालयगत बजेट सूचना प्रणालीमा समावेश भएको कार्यक्रम त्यस्तो कार्यक्रम कार्यान्वयन गर्ने प्रयोजनका लागि स्वीकृत कार्यक्रम मानिनेछ ।"
झरीका कारण विद्युत् खेर,केही सातायता पर्याप्त पानी परेर आन्तरिक विद्युत् उत्पादन बढेपछि प्राधिकरणले भारतबाट आयात हुने विद्युत् पनि घटाएको छ । प्राधिकरणको आफ्नै आयोजनाबाट ४ सय मेगावाटभन्दा बढी र निजी क्षेत्रका आयोजनाबाट करिब साढे ३ सय मेगावाट विद्युत् उत्पादन भइरहेको छ । कुलेखानी दोस्रोको एक टर्बाइन बिग्रिए पनि रन अफ रिभर आयोजनाबाट उत्पादन बढेपछि प्राधिकरणलाई विद्युत् वितरणमा समस्या परेको छैन ।
स्विस बैंकमा रकम : नेपाल ११२ औं स्थानमा,स्विस बैंकसमा विदेशी नागरिकहरूका १० खर्ब ४६ अर्ब स्विस फ्रयांक रहेको तथ्यांकमा छ । यो अघिल्लो वर्षको तुलनामा ३ प्रतिशतले बढी हो । गोप्यता कायम गरी रकम राख्न चाहनेहरूले बैंकको स्विटजरल्यान्डबाहेक अन्य देशमा शाखा नभएका बैंकहरूमा समेत रकम राख्ने गरेको रिपोर्टहरूमा उल्लेख छ । खासगरी कालो धन लुकाउनेहरूका लागि स्विटजरल्यान्डका बैंकहरू सजिलो माध्यम बनेको बताइएको छ ।
पेट्रोलियम पाइपलाइन: १३ किमि पाइप ओछयाइयो,इन्डियन आयल कर्पोरेसनको लगानीमा सञ्चालित यो परियोजनाका लागि नेपालले पाइपलाइन ओछयाउने स्थान र वीरगन्जका केही स्थानमा नेपाल आयल निगमले मुआब्जा वितरणको कामबाहेक नेपाल सरकारको लगानी छैन । मोतीहारीदेखि रक्सौलसम्म ३२ दशमलव ७ सय र रक्सौलदेखि अमलेखगन्जसम्म २६ दशमलव २ सय मिटर लामो पाइपलाइन परियोजनाको लागत प्रतिकिमि भारु ४ देखि ५ करोड रुपैयाँ रहेकाले परियोजनाको कुल लागत झन्डै ३ सय ५० करोड भारु रहेको छ ।
उखु किसानले पाएनन् भुक्तानी,"यता उद्योगका व्यवस्थापक राजु गाडियाले सस्तो भन्सार दरमा तेस्रो मुलुकबाट भित्रिएको चिनीसँग प्रतिस्पर्धा गर्न नसक्दा आफ्नो मात्र नभई मुलुकका सम्पूर्ण चिनी उद्योग संकटमा रहेको बताए । किसानको उखुको भुक्तानी रोक्नुपर्ने कुनै कारण छैन तर उत्पादन गरेको चिनी बिक्री नै नभएपछि हामीले किसानलाई कसरी भुक्तानी गर्ने ? उनले भने, बैंकहरूबाट ऋण पाइँदैन, यसअघि नै १ सय २० करोडको ऋणको भार ममाथि छ ।"
बेस क्याम्प पुग्ने पदमार्ग निर्माण,गणेश हिमाल पर्यटन व्यवसायी संघको सक्रियतामा रुबी भ्यालीबाट गणेश हिमाल बेस क्याम्पको पदमार्ग अध्ययन तथा पहिचानका लागि टोली त्यस क्षेत्रमा प्रस्थान गरिसकेको छ ।
उत्कृष्ट उद्यमी पुरस्कृत,"श्रममन्त्री गोकर्ण विष्टले सरकारले स्वदेशमै रोजगारी सिर्जना गर्ने गरी काम भइरहेकाले वैदेशिक रोजगारबाट फर्केको श्रमिकलाई स्वदेशमा काम गर्न प्रोत्साहन गर्ने बताए । सरकारले यही वर्षदेखि विदेशबाट फर्केका श्रमिकलाई उद्यम गर्न १० लाख रुपैयाँ उपलब्ध गराउने योजना ल्याएको छ, उनले भने ।"
भित्रियो वेल्लाको उत्पादन,"काठमाडौंं (कास) कोटी इङको एकाइ कोटी प्रोफेसनल ब्युटी नेपालमा भित्रिएको छ । कम्पनीको मुख्य हेयर केयर, हेयर स्टाइलिङ र हेयर कलर ब्रान्ड वेल्ला प्रोफेसनल्सको साथमा कोटी इङ नेपाली बजारमा आएको जारी विज्ञप्तिमा छ । विशाल गु्रप नेपालका लागि वेल्ला प्रोफेसनल्सको वितरक साझेदार भएको जनाएको छ ।"
एनएमबीका ग्राहकलाई क्यान्सर अस्पतालमा छुट,"काठमाडौं (कास) एनएमबी बैंकले आफ्ना सम्पूर्ण ग्राहक तथा कर्मचारीहरूका लागि नेपालको आधुनिक क्यान्सर अस्पताल एनसीएचआरसी (नेपाल क्यान्सर हस्पिटल एन्ड रिचर्ड सेन्टर) सँग विभिन्न सेवा तथा सुविधाहरूमा छुट प्रदान गर्ने विशेष सम्झौता गरेको छ । सम्झौताअनुसार एनएमबी भिसा डेबिट तथा क्रेडिट कार्ड प्रयोग गरी अस्पतालमा उपलब्ध क्यान्सर रोगको स्क्रिनिङ प्याकेज, रेडियोलजी, ल्याबोरेटरी र बेड चार्जमा १० प्रतिशत) र रेडियो थेरापी तथा ब्राकिथेरापीमा ७ प्रतिशतसम्मको छुट प्राप्त गर्न सक्ने जारी विज्ञप्तिमा उल्लेख छ ।"
ग्लोबल र ओमबीच सम्झौता,"काठमाडौं (कास) ग्लोबल आईएमई बैंक र ओम हस्पिटल एन्ड रिसर्च सेन्टरबीच अस्पतालमा छुट दिने सम्झौता भएको छ । अस्पतालले प्रदान गर्ने विभिन्न सेवा तथा सुविधाहरूमा दिइने छुटसम्बन्धी सम्झौतापत्रमा ती दुई संस्थाका प्रतिनिधिहरूले हस्ताक्षरसमेत गरिसकेको छन् । बैंकले हस्पिटलसँग आफ्ना ग्राहकलाई उपचारमा सहुलियत दिने उद्देश्यले दुईपक्षीय सम्झौता गरेको जारी विज्ञप्तिमा छ । सम्झौतापश्चात् ओममा उपचार गराउँदा ग्लोबलबाट डेबिट, क्रेडिट, प्रिभिलेज कार्ड लिएका ग्राहक र ग्राहकका परिवारले अस्पतालले प्रदान गर्ने विभिन्न सेवामा विशेष छुट पाउने जनाएको छ ।"
एनआईसी एसियाको बैंकिङ समय परिवर्तन,"सेवाको समय थपिएका शाखाहरूमा राजधानीको त्रिपुरेश्वर, महाराजगन्ज, सामाखुसी, नयाँबानेश्वर, पुल्चोक, थापाथली कर्पोरेट कार्यालय, ठमेल, न्युरोड, खिचापोखरी र कमलादी रहेका छन् । त्यस्तै उपत्यका बाहिर नारायणगढ, वीरगन्ज, पोखरा, धरान, विराटनगर, इटहरी, बुटवल, दमक, बिर्तामोड र नेपालगन्जमा पनि सेवाको समय थप गरिएको बैंकले जनाएको छ ।"
सारंगी जोगाउन गाह्रो !,"संगीत तथा नाटयका कुलपति सरुभक्त नयाँ पुस्ताले गन्धर्व संगीतलाई छोडे सारंगी नै लोप हुने खतरा देख्छन् । गैरगन्धर्वले सारंगी बजाउन त सिक्छन् तर गन्धर्व संस्कृति अपनाउँदैनन्, उनले भने, यसले भविष्यमा कुनैबेला सारंगी गन्धर्व जातिको बाजा थियो रे भनेर पढ्नुपर्ने हुन सक्छ । प्राज्ञ तीर्थ श्रेष्ठले गन्धर्व एउटा जाति मात्र नभई संस्कृति भएको बताए ।"
कीर्तिमान राख्दै सन्जु,त्यसो त सन्जु ले सर्वाधिक एकदिने कमाइमा बाहुबली २ को कीर्तिमानसमेत तोडेको छ । अत्यधिक चर्चामा रहेको बाहुबली २ ले रिलिजको पहिलो आइतबार ४६ करोड ५० लाखको कलेक्सन गर्दै भारतीय फिल्म व्यापारको इतिहासमै हालसम्मको सर्वाधिक कमाइ गरेकामा सन्जु ले त्यसभन्दा २१ लाख बढी कलेक्सन गरेर कीर्तिमान राखेको बलिउड ट्रेड एनालिस्ट तरन आदर्शले जनाएका छन् ।
ल्याङ ल्याङ गर्दै करण,"नाजिर हुसेन, सुस्मिता बुर्लाकोटी, बुद्धि तामाङ, प्रदीप चौधरी, विजय बराल, भोला सापकोटा, कमलमणि नेपाल, राजन खतिवडा, सरिता गिरी, देवीराम पराजुली, किशोर भण्डारी, शिवहरि पौडेल, दमन रुपाखेती, जीवन भट्टराईलगायतको अभिनय रहने फिल्ममा अधिकांश रंगमञ्च पृष्ठभूमिका कलाकार रहेका छन् । रिच इन्टरटेनमेन्टको ब्यानरमा अमृत श्रेष्ठको प्रस्तुति रहेको ल्याङ ल्याङ को भदौ अन्तिम सातादेखि सुरु हुने छायांकन काठमाडौं, सिन्धुली हुँदै अस्ट्रेलिया र बहराईमा हुने बताइएको छ । शाहिल खानको सम्पादन, टंक बुढाथोकीको संगीत रहने फिल्ममा एक महिला कलाकार भने छनोट हुन बाँकी रहेको बताइएको छ ।"
टोकियोमा नेपथ्य,"कन्सर्ट गोरेटो प्रोडक्सनले आयोजना गरेको हो । अघिल्लो पटक टोकियोमा कन्सर्ट गर्दा जापानी मूलका दर्शक हलमा मनग्गे देखिएको र त्यतिबेला जापानकै अग्रणी एनएचके टेलिभिजनले कन्सर्टको समाचार प्रसारण गरेको ब्यान्डले बताएको छ । जापानको यो पछिल्लो भ्रमणमा अमृतलाई ड्रमसेटमा ध्रुव लामा, किबोर्डमा सुरज थापा, बेस गितारमा सुबिन शाक्य, गितारमा नीरज गुरुङ र मादलमा शान्ति रायमाझीले साथ दिनेछन् ।"

शीर्षक,विवरण
डा केसीको स्वास्थ्य गम्भीर,यता उनको जीवनरक्षा माग गर्दै मंगलबारदेखि स्वास्थ्य संस्था बन्द गरेर प्रदर्शनमा उत्रिएका चिकित्सकले आन्दोलन जारी राखेका छन् । उनीहरूले बुधबार पनि कभर्डहलअगाडि धर्ना दिए । नागरिक समाजले पनि डा केसीको आन्दोलनमा ऐक्यबद्धता जनाउँदै प्रदर्शन जारी राखेको छ ।
केसीको शैली नै अधिनायकवादी,"लागूऔषध कारोबारी कोको हुन् मलाई थाहा छगृहमन्त्री रामबहादुर थापाले लागूऔषध कारोबारी कोको हुन् भन्ने आफूलाई थाहा भएको बताएका छन् । उनले लागूऔषध कारोबारी र व्यापारीको सम्पूर्ण विवरण सरकारसँग रहेको दाबी गर्दै उनीहरूविरुद्ध कठोर कदम चालिने बताए । लागूऔषध कारोबारीलाई कानुनको कठघरामा उभ्याउन सकेनौं भने हाम्रो समृद्धिको कल्पना फगत सावित हुनेछ, उनले भने, अब सरकारले उनीहरूप्रति कठोर कदम चाल्नेछ । थापाले समयमा काम नगर्ने र नसक्ने ठेकेदारविरुद्धको कारबाही अभियान जारी रहेको बताए ।"
कांग्रेस संसदीय दलको निर्णय: निषेधाज्ञा अवज्ञा,"कांग्रेस संसदीय दल बैठकले ३७ दिनदेखि वीर अस्पतालमै आमरण अनशनमा बसेकी गंगामायाको मागप्रति पनि ऐक्यबद्धता जनाएको छ । छोरा कृष्ण अधिकारीको हत्यामा संलग्न अपराधीलाई कानुनी कारबाही माग गर्दै उनी अस्पतालमै अनशन बसेकी छन् । कांग्रेस नेताहरूले उनलाई भेटेर आन्दोलनप्रति ऐक्यबद्धता जनाइरहेका छन् । गंगामायाको स्वास्थ्य स्थिति बुझ्न संसदीय दलले तीन सदस्यीय टोली खटाएको छ । जसमा सांसद पार्वता डीसी चौधरी, अमरेशकुमार सिंह र देवप्रसाद तिमिल्सिना छन् । बैठकमा संसदीय सुनुवाइ समितिमा पार्टीले ५ जना सदस्य पाउनुपर्नेबारे पनि छलफल भएको थियो । १५ सदस्यीय समितिमा ५ जना पनि नहुने भए भने त्यसमा बस्नुको अर्थ नभएको बैठकले निष्कर्ष निकालेको छ । यसबारे प्रधानमन्त्रीसँग पार्टी नेतृत्वले छलफल गर्ने टुंगो लागेको एक सांसदले बताए ।"
स्थानीय तहको बजेट: बल्ल सुरसार ?,"कतिपय स्थानीय तहका जनप्रतिनिधिले जानीजानी बजेट पेस गर्न ढिलाइ गरे पनि दूरदराजका केही स्थानीय तहमा भने बजेट कसरी ल्याउने भन्ने अलमल छन् । स्थानीय तहमा बजेट बनाउन सक्ने कर्मचारी नै नहुँदा बजेट अन्योलमा परेको छ । त्यसको उदाहरण हो, अछामको कमलबजार नगरपालिका । उपसचिव दरबन्दी रहेको मेयरको कार्यकारी पदको जिम्मेवारी जनस्वास्थ्यका अहेबले सम्हालेका छन् । माथिबाट नआएपछि हामी आफैंले उहाँलाई निमित्त प्रमुख प्रशासकीय अधिकृत बनाएका हौं, उपमेयर भूमिशरण ढकालले भनिन्, कार्यकारी नै नभएपछि बजेट बनाउन ढिलाइ भएको हो । अब २५ गतेसम्म ल्याइसक्छौं होला । अध्यक्ष, उपाध्यक्ष र राजनीतिक दलबीचको विवादका कारण बजेट आउन नसकेको कुनै पनि स्थानीय तह स्वीकार गर्दैनन् । तर, कतिपय स्थानीय तहको बजेट नआउनुको कारण दलीय द्वन्द्व देखिएको छ । गाउँपालिका राष्ट्रिय महासंघका कार्यकारी निर्देशक विमल पौडेलले धेरैजसो गाउँपालिकालाई कानुनी व्यवस्थाबारे जानकारी नै नभएको बताए । केही ठाउँमा समयमै बजेट आउन नसके पनि धेरैजसौ स्थानीय तहले संवैधानिक र कानुनी व्यवस्थाको उच्चतम अभ्यास गरेका छन्, उनले भने, पहिलो वर्षकै यो अभ्यासलाई सकारात्मक मान्नुपर्छ । संघीय मामिला तथा सामान्य प्रशासन मन्त्रालयका सचिव दिनेश थपलियाका अनुसार समयमै बजेट नआउनुका चार कारण छन् । कतिपय स्थानीय तहमा मेयर र उपमेयर फरकफरक पार्टीका हुनुहुन्छ, पार्टीगत हिसाबले उहाँहरूबीच स्वार्थ मिलेन, उनले भने, बजेट नआउनाको पहिलो कारण दलीय द्वन्द्व, दोस्रो कारण कर्मचारी अभाव र तेस्रो बजेटमा भागबन्डा गर्न खोज्दा विवाद आएर हो । अधिकांश स्थानीय तहले आगामी असार २० देखि २५ गतेका लागि कार्यसूची तय गरेका छन् ।"
मानसरोवर गएका ८ तीर्थयात्रीको मृत्यु,अहिलेसम्म हिल्सा नाका भएर करिब ६ हजार ६ सय तीर्थयात्रीले कैलाश दर्शन गरेका छन् । वैशाख तेस्रो सातादेखि सुरु भएको कैलाश मानसरोवर यात्रा असोज मध्यसम्म चल्ने गर्छ । अझै तीन महिना बाँकी रहेको र चिसो पनि बढ्ने सम्भावना भएकाले तीर्थयात्रीसामु जोखिम यथावतै छ ।
ईपीजी प्रतिवेदन: पहिले मोदीलाई बुझाइने,"२००७ सालदेखि नै राजनीतिक संक्रमणमा रहेको नेपाल अझै त्यसबाट मुक्त छैन । अहिले बलियो सरकार बनेको र यस्तो अवस्थामा दरिलो तवरले वार्ता हुन सके यस्ता विषय सम्बोधन हुन सक्ने सुझाव समितिको छ । ०४६ सालमा प्रजातन्त्र पुन:स्थापनापछि मात्र होइन, गणतन्त्रपछि पनि भारत भ्रमण गर्ने सबैजसो प्रधानमन्त्रीले यो विषय उठाउँदै आएको भए पनि टुंगोमा पुग्न सकेको थिएन । ईपीजीको सुझावले छलफलको आधार भने तय भएको छ ।"
३ न्यायाधीशमाथि छानबिन,"काठमाडौं (कास) न्यायपरिषद्ले उच्च अदालतका तीनसहित चार न्यायाधीशमाथि छानबिन सुरु गरेको छ । परिषद्ले उच्च अदालत जनकपुरको राजविराज इजलासमा कार्यरत न्यायाधीशहरू मोहनबहादुर कार्की, डा सलाहुद्दिन अख्तर सिद्धिकी र नसरुल्लाह अन्सारी तथा काठमाडौं जिल्ला अदालतका न्यायाधीश अम्बिर बस्नेतमाथि छानबिन सुरु गरेको स्रोतले जनाएको छ । परिषद् बैठकले बुधबार राजविराज इजलासमा कार्यरत कार्की, सिद्धिकी र अन्सारीलाई सरुवा गरेको छ । यीलगायत अन्य न्यायाधीशको सरुवा माग राखी राजविराज बार इकाईले सातादेखि इजलास बहिष्कार गर्दै आएको थियो । यी न्यायाधीश विभिन्न आदेश र फैसला क्रममा विवादमा परेका थिए । न्यायपरिषद्ले कार्कीलाई राजविराज इजलासबाट उच्च अदालत जनकपुरमा सरुवा गरेको छ भने सिद्धिकीलाई राजविराजबाट सर्वोच्च अदालतमा तानेको छ । अन्सारीलाई उच्च अदालत दिपायलमा सरुवा गरिएको छ । राजस्व न्यायाधिकरणमा कार्यरत तिलप्रसाद श्रेष्ठलाई उच्च अदालत जनकपुर पठाइएको छ । यी सबै न्यायाधीशमाथि छानबिनसमेत सुरु भएको छ, न्यायपरिषद् स्रोतले भन्यो । यसैगरी मलेसिया भीएलएनका सञ्चालक रामप्रसाद श्रेष्ठ जोडिएको ठगी मुद्दामा अस्वाभाविक आदेश गरी १० लाख धरौटीमा छाडेका जिल्ला अदालत काठमाडौंका न्यायाधीश अम्बिर बस्नेतमाथि छानबिन सुरु भएको स्रोतले बतायो । सम्पत्ति विवरण नबुझाउने करिब २५ जना न्यायाधीशमाथि ५ हजार रुपैयाँका दरले जरिवाना तिराउने निर्णय भएको परिषद् स्रोतले जनाएको छ ।"
"नेपालचीन रेल सञ्जाल छलफल: थुप्रै चुनौती, अवसर झन् धेरै",कार्यक्रममा ग्लोबल इनर्जी इन्टरकनेक्सन मानवका लागि दीर्घकालीन विकास शीर्षकमा प्रस्तुति दिँदै चुनयोङ सियाङले हिमालय पार गरेर चीन र नेपालले ऊर्जा आदानप्रदान गर्ने र यसले दुवै पक्षलाई फाइदा पुग्ने बताए । कार्यक्रममा चीनका लागि नेपाली राजदूत लीलामणि पौड्यालले हिमालयपार गर्ने चिनियाँ रेलले नेपाल र चीनबीचको सम्बन्धमा नयाँ कोसेढुंगा थपिने भन्दै दुवै देशका प्राविधिक तथा थिंकट्यांकले यो विषयमा छलफल गर्दै महत्त्वाकांक्षी परियोजना सफल बनाएर भावी पुस्तालाई खुसी दिनुपर्ने बताए ।
असार २२ देखि शैक्षिक मेला,"स्वदेशमै अध्ययन गर्न चाहनेलाई त्रिभुवन, काठमाडौं, पूर्वाञ्चल, पोखरा र अन्य विश्वविद्यालयबाट सम्बन्धन प्राप्त कलेजबारे जानकारी दिइनेछ । यसबाहेक भारत, चीन, अस्ट्रेलिया, बंगलादेश, जापानलगायत देशका शैक्षिक संस्थामा पढन चाहने विद्यार्थीले पनि मेलाका स्टलबाट लाभ लिन सक्ने जानकारी पत्रकार सम्मेलनमा दिइयो । कन्सल्टेन्सी स्टलबाट विदेशका शैक्षिक संस्थाबारे जानकारी लिन सक्ने व्यवस्था मिलाइएको छ । राइट इभेन्टको सहकार्य र द ब्रिटिस कलेजको मुख्य प्रायोजनमा मेला हुन लागेको हो । नि:शुल्क प्रवेश पाइने मेलामा हरेक दिन उत्प्रेरणा कक्षा र करियर काउन्सिलिङसमेत हुनेछ ।"
सरकार ज्ञानेन्द्रपथमा अग्रसर : कांग्रेस,उनले सरकार अधिनायकवादी सोचका साथ अघि बढेको आरोपसमेत लगाए । पाण्डेले चिकित्सा शिक्षा सुधारको माग राख्दै जुम्लामा अनशन बस्न जाँदा डा केसीलाई धरपकड गरिएको भन्दै आपत्ति जनाए । छोराको हत्यामा संलग्नलाई कारबाहीको माग गर्दै अनशनरत गंगामाया अधिकारीको माग पूरा गर्न पनि उनले सरकारलाई आग्रह गरे ।
"सैद्धान्तिकमा ई ग्रेड, प्रयोगात्मकमा शतप्रतिशत","परीक्षा नियन्त्रण कार्यालय र राष्ट्रिय परीक्षा बोर्ड शिक्षक र विद्यालयलाई दोष दिएर पन्छिएका हुन् । तर त्रिभुवन विश्वविद्यालयका प्राध्यापक टंकनाथ धमलाले प्रयोगात्मक परीक्षा गर्न शिक्षकलाई मात्रै जिम्मेवारी दिने निर्णय नै गलत रहेको बताए । सैद्धान्तिक नम्बरको ख्याल नगरी प्रयोगात्मकतर्फ जथाभावी नम्बर दिनु अत्यन्तै गलत हो, उनले भने, शिक्षकलाई दोष दिनुभन्दा पनि एउटा गतिलो प्रणालीको विकास गर्नुपर्छ । यदि शिक्षकलाई नै जिम्मेवारी दिने हो भने सैद्धान्तिक नम्बर हेरेर प्रयोगात्मक नम्बरमा घटबढ गर्ने प्रणाली विकास गर्न सकिने उनको तर्क छ ।"
प्रतिनिधिसभा कार्यव्यवस्था परामर्श समिति गठन,"काठमाडौं (कास) प्रतिनिधिसभा अन्तर्गतको कार्यव्यवस्था परामर्श समितिले बुधबार पूर्णता पाएको छ । सभामुख कृष्णबहादुर महराको अध्यक्षतामा रहेको समितिमा उपसभामुख उपाध्यक्ष र कानुनमन्त्री पदेन सदस्य हुने व्यवस्था छ । कार्यव्यवस्था परामर्श समिति सरकारले तोकेको मन्त्रीसित परामर्श गरी संसद् बैठकको कार्यसूची तय गर्ने महत्त्वपूर्ण समिति हो । समितिमा प्रतिनिधिसभामा प्रतिनिधित्व गर्ने चार दलका १४ सांसद चयन भएका छन् । समितिमा नेपाल कम्युनिस्ट पार्टीबाट देवप्रसाद गुरुङ, खगराज अधिकारी, जयपुरी घर्ती, भानुभक्त ढकाल, रेखा शर्मा, शान्ता चौधरी, रामेश्वर राय यादव, पवित्रा निरौला खरेल, कांग्रेसबाट बालकृष्ण खाँड, दिलेन्द्र बडु, पुष्पा भुसाल गौतम, पार्वती डीसी चौधरी, राष्ट्रिय जनता पार्टीबाट राजकिशोर यादव र संघीय समाजवादी फोरमबाट उमाशंकर अरगडिया सदस्य छन् ।"
भ्रातृ संगठन एकीकरण टुंग्याउँदै नेकपा,काठमाडौं (कास) नेकपाले भ्रातृ संगठनको एकीकरण र पार्टीको विधानलाई अन्तिम रूप दिने तयारी थालेको छ । भ्रातृ संगठनको एकीकरणका लागि गठित कार्यदलहरूले प्रतिवेदन तयार गरिसकेकाले अब त्यसमा आधारित भएर स्थायी समितिले एकीकरणको टुंगो लगाउने छ । बुधबार बसेको पार्टी सचिवालय बैठकले स्थायी समिति बैठकका लागि एजेन्डा तयार गरेको छ । बिहीबार दिउँसो स्थायी समिति बैठक बोलाइएको छ । पार्टी एकीकरणपछि दोस्रो पटक स्थायी समिति बैठक बस्न लागेको हो । बिहीबार बस्ने बैठकका लागि पार्टी र सरकारका कामलगायत विषयका एजेन्डा तय गरिएको प्रवक्ता नारायणकाजी श्रेष्ठले जानकारी दिए । नेकपाले भ्रातृ संगठनको एकीकरणका लागि तत्कालीन एमालेमाओवादीका इञ्चार्जहरू रहेको छुट्टाछुट्टै कार्यदल बनाएको थियो । अन्तरिम नियमावलीमाथि पनि स्थायी समिति सदस्यलाई सुझाव दिन भनिएको छ । विधानमा अनुशासन आयोगलगायतको भूमिका खुम्च्याइएको विषयमा बैठकमा छलफल हुने नेताहरूले जनाएका छन् ।
प्रदेशको नाम नेवा: ताम्सालिङ माग,"आधारपत्रमा आदिवासी जनजातिहरूको सघन क्षेत्रमा विशेष, स्वायत वा संरक्षित क्षेत्र अविलम्ब घोषणा गरी मातृभाषा लागू गर्न भनिएको छ । तामाङ जातिले मनाउने सोनाम ल्होछारमा ३ दिन र तेमाल जात्रामा १ दिन सार्वजनिक विदा दिन, बौद्ध धार्मिक कोरिडोर घोषणा गर्न, तामाङ जातिको विकासका लागि तामाङ विकास कार्यक्रम घोषणा गर्न माग गरिएको छ । २०७२ सालको भूकम्पमा क्षति भएका गुम्बा, चैत्य, माने, पर्खाल, विद्यालय, मठमन्दिर अविलम्ब पुनर्निर्माण गर्न, ताम्सालिङ चक्रपथ निर्माण गर्न र तामाङ बहुल क्षेत्रमा होमस्टेहरूको विकासका लागि आवश्यक अनुदान तथा तालिम प्रशिक्षणको व्यवस्था गर्न माग गरिएको छ । कार्यक्रममा मुख्यमन्त्री डोरमणि पौडेलले उत्पीडित जाति र वर्गको उत्थानको काम गर्ने बताए । सभामुख सानुकुमार श्रेष्ठले जातजातिको कुरा गरेर मात्रै नहुने भन्दै प्रतिस्पर्धामा आउन सक्नुपर्ने तर्क गरे । उपसभामुख राधिका तामाङले संविधानले दिएका अधिकार कार्यान्वयन गर्ने चरणमा भएको बताइन् । आन्तरिक मामिला तथा कानुनमन्त्री शालिकराम जमकट्टेलले जातजातिको अधिकारका लागि सकेजति पहल गर्ने प्रतिबद्धता जनाए । भूमि व्यवस्था, कृषि तथा सहकारी मन्त्री दावा दोर्जे लामाले अब द्वन्दको कुरा गर्नु जायज नहुने भन्दै आर्थिक समृिद्धतर्फ लाग्नुपर्ने तर्क गरे । प्रमुख विपक्षी दल कांग्रेसका नेता इन्द्रबहादुर बानियाँले आफूहरू पहिचानको पक्षमा रहेको भन्दै समावेशी समानुपातिक व्यवस्थासहितको संविधान कार्यान्वयन गर्ने वा विद्रोह जन्माउने सत्तापक्षको हातमा भएको बताए ।"
काठमाडौंतराई फास्ट ट्रयाक: रूख कटान अन्तिम चरणमा,"अहिले २५ मिटरको चौडाइमा पिच गरिने फास्ट ट्रयाकको कुल चौडाइ सय मिटर हुनेछ । आयोजना सम्पन्न भएपछि मुलुककै आर्थिक, सामाजिक र व्यापारमा वृद्धि हुने अपेक्षा गरिएको छ । साथै वार्षिक १० अर्बको इन्धन वचत हुनेछ ।"
अझै पनि घरमै सुत्केरी,"जिल्ला जनस्वास्थ्य कार्यालय हेटौंडाका अनुसार आव ०७३०७४ मा ४ हजार १ सय ७५ जना अर्थात् ४१ दशमलव ६ प्रतिशत र आव ०७४०७५ मा ४ हजार ६ सय जना ७० अर्थात् ४६ दशमलव १९ प्रतिशत मात्र स्वास्थ्य संस्थामा सुत्केरी भएका छन् । मकवानपुरमा गत आवमा ११ हजार ५ सय ५६ जना गर्भवती भएका थिए । तीमध्ये ४ हजार ६ सय ७० जना मात्र स्वास्थ्य संस्थामा सुत्केरी हुन आए, जिल्ला जनस्वास्थ्य प्रमुख रामचन्द्र पाठकले भने, अझै ५३ प्रतिशतभन्दा बढी महिला असुरक्षित ढंगले सुत्करी हुने गरेका छन् ।"
स्थानीय तहमा पुगेनन् बैंक,इन्द्रसरोवर गाउँपालिकामा बैंक अफ काठमान्डूको शाखा स्थापना भएको छ । मकवानपुर गढीमा नेपाल बंगलादेश बंैकले शाखा राखेको छ । थाहा नपामा कृषि विकास बंैक र नेपाल बैंकका शाखा रहे पनि दुवैले राजस्व जम्मा गर्दैनन् । उक्त नपाका नापी र मालपोत कार्यालयले राजस्व व्यक्तिको नाममा जम्मा गरिरहेका छन् । पछि हेटौंडामा गएर बैंकको राजस्व खातामा दाखिला गर्ने गरिएको छ ।
सडक भासिएपछि पुल धराप,"सवारी पार हुन नसकेपछि घुम्न गएका पर्यटक र स्थानीय समस्यामा परेका छन् । हेलम्बुका मेलम्चीघ्याङ, शेर्माथान, मिलारेपा खार्चुङ, ठूलोढुंगा, तार्तुङ रिबर्मा, सर्काथलीजस्ता दुई दर्जन गाउँ जान यही पुल तर्नुपर्छ । सोमबारदेखिको वर्षाका कारण खोल्सो बढेपछि दुङतेम्बा पुल धरापमा पर्यो, हेलम्बु गाउँपालिकाका प्रमुख निमाग्याल्जेन शेर्पाले भने, खोल्सो कटाएर तत्कालै पुल मर्मतको पहल थालिएको छ । पुल जोगाउन जालीमा ढुंगा भर्ने योजना रहेको उनले सुनाए । खोल्सा बढेपछि खोलाको रूप लिन्छ अनि हिँड्न मुस्किल पर्ने गरेको छ, शेर्पाले भने, बर्खालगत्तै सडकको हालत पनि बिग्रदै गइरहेको छ । बाह्रै महिना सडक सञ्चालनमा मर्मतकार्य तीव्र पारिए पनि वर्षाले समस्या पारेको उनको भनाइ छ । अहिले हेलम्बु क्षेत्रका आधा दर्जन खोलामा पानी बढेको छ । यसले गर्दा आवागमन जोखिमपूर्ण बनेको छ । पुलबाट सवारीसाधन आउन नसकेपछि दुर्गम बस्ती पुग्न घण्टौ हिँड्नुपर्ने बाध्यता आइलागेको स्थानीय काल्वेलकुल हयोल्मोले गुनासो पोखे । जताततै खोला र खोल्सा छोडिएकाले पुल धरापमा पुग्यो, अब सबैले दु:ख पाउनुपरिरहेको छ, उनले भने । ग्राभेल र मर्मत गरिएका सडकखण्ड पनि वर्षापछि पुरानै अवस्थामा फर्काएको उनले जनाए । बर्खामा सधैं यस्तै हुन्छ, कहाँ कहिले के हुन्छ डराएर हिँड्नुपर्ने अवस्था छ, हयोल्मोले भने ।"
सर्वस्वसहित जन्मकैद,हेटौंडा (कास) पत्नीको हत्या गरेको ठहर गर्दै जिल्ला अदालत मकवानपुरले एक अभियुक्तलाई सर्वस्वसहित जन्म कैदको फैसला सुनाएको छ । जिल्ला न्यायाधीश ध्रुवकुमार पियाको बुधबारको इजलासले हटांैडा उपमहानगरपालिका ४ बस्ने ५८ वर्षीय रामबहादुर लामालाई सर्वस्वसहित जन्मकैदको फैसला सुनाएको हो । रामबहादुरले सुतिरहेको अवस्थामा ४२ वर्षीया पत्नी मीनालाई टाउकोमा गजवारले हिर्काएर हत्या गरेका थिए । पत्नीको हत्या गरेर फरार भएका लामालाई २० दिनपछि प्रहरीले चितवनवाट पक्राउ गरेको थियो ।
करेन्ट लागेर मृत्यु,धादिङ (कास) करेन्ट लागेर नीलकण्ठ४ रायोटारका ५५ वर्षीय अर्जुन श्रेष्ठको मृत्यु भएको छ । आफ्नै घरमा पानी तान्ने मोटरका लागि स्विच अन गर्न खोज्दा करेन्ट लागेर उनको मृत्यु भएको प्रहरीले जनाएको छ ।
बागदरबार भत्काउने अनुमति दुराशयपूर्ण,बाघदरबारबाट अपभ्रंश भएर बागदरबार भन्न थालियो । यहाँ पछिसम्म पनि बाघको खोर थियो । राणाकालमा समेत यहाँ बाघ पाल्ने गरिन्थ्यो ।
बाढीले बगायो नख्खु पुल,"पहिरोका कारणले देवीचौरघुसेल सडक पनि ठप्प छ । दक्षिण गाउँमा लैजानुपर्ने चामल, गाईवस्तुका दाना (ढुटो) र गाउँबाट सहर ल्याउनुपर्ने तरकारी, दूध तथा फलफूल बन्द छन् । हरिसिद्धि कर्मनाशा पुलनजिकैको नयाँ बस्तीका केही घर डुबानमा परेका छन् । ढल र पानी निकासको व्यवस्था नहुँदा उक्त क्षेत्रका १० घर डुबानमा परे । ढोलाहिटी र धापाखेल क्षेत्रमा पनि सडक बिस्तारका क्रममा ढल निकास पुरिँदा डुबानमा परेको छ । गोदावरी खोलामा आएको बाढीले ठैब, हाडेगाउँगोदामचौर जाने सडकमा क्षति पुगेको छ । गोदावरी शान्ति वनमा पहिरो खसेर सडक अवरुद्ध भएको छ । दुर्घटना हुने सम्भावना भएकाले उक्त रुटमा हेभी गाडी प्रवेश निषेध गरिएको महानगरीय प्रहरी प्रभाग ठैवले जनाएको छ ।"
व्यवसायीद्वारा परिषद् घेराउ,"उनी भन्छन्, हामीले स्वास्थ्य मन्त्रालयमा नियमावली बुझाएको दुई वर्ष भइसक्यो, संसद्ले पास गरेको छैन, नियमबिना हामीले कसरी जाँच लिनु, कसरी अनुगमनमा जानु ? एक साताभित्र मन्त्रालयसँग समन्वय गरेर व्यवसायीको माग पूरा गर्न पहल गर्ने उनले बताए । एक साताभित्र माग पूरा नभए परिषद्मा तालाबन्दी गर्ने व्यवसायीको चेतावनी छ ।"
गर्भपतन गर्दा जेल सजाय,"गर्भपतनलाई अपराध सहिंताबाट हटाएर प्रजनन् स्वास्थ्य अधिकारसम्बन्धी कानुनमा राख्नुपर्ने अधिवक्ता श्रेष्ठ बताउँछन् । उनी भन्छन्, अधिकांश महिला अहिले पनि सुरक्षित गर्भपतनबारे अनविज्ञ छन्, जसले उनीहरूलाई असुरक्षित गर्भपतनतर्फ धकेलिरहेको छ । सुरक्षित गर्भपतनबारे व्यापक प्रचाप्रसार गरेर सुरक्षित गर्भपतन रोक्न सकिने उनी बताउँछन् । असुरक्षित गर्भपतनकै कारण महिला कानुनी झमेलामा फस्ने गरेका छन् ।"
पलेस्वाँ पुखु सार्वजनिक पोखरी,भक्तपुर (कास) जिल्ला अदालत भक्तपुरले विभिन्न व्यक्तिको नाममा बिक्री हुँदै आएको मध्यपुर थिमि बोडेको ऐतिहासिक पलेस्वाँ पुखुलाई सार्वजनिक पोखरीको रूपमा कायम गर्ने फैसला गरेको छ । मंगलबार न्यायाधीश मातृकाप्रसाद मरासिनीको एकल इजलासले २०३५ देखि व्यक्तिले हकदाबी गर्दै बिक्री हुँदै आएको पोखरीको १५ रोपनी ९ आना जग्गा मध्यपुर थिमिवासीको सार्वजनिक सम्पत्ति रहेको र संरक्षण गर्ने आदेशसहित फैसला सुनाएको हो ।
स्विस बैंकको बचतमा सन्देह,सरकारले छानबिन गरी गैरकानुनी क्रियाकलापमा संलग्नलाई कारबाही गर्न नसक्ने हो भने आर्थिक अपराध मौलाउँदै जानेछ र यसले अन्तर्राष्ट्रियस्तरमा नेपालको छवि धमिलिनेछ । अवैध आर्थिक क्रियाकलाप र सम्पत्ति शुद्धीकरण नियन्त्रण गर्न नसक्ने हो भने अन्तर्राष्ट्रिय समुदायले नेपाललाई कालो सूचीमा राख्ने जोखिम रहन्छ र त्यसले मुलुककै अर्थतन्त्रमा जटिलता निम्त्याउनेछ । विगतमा राजनीतिक संक्रमणकालमा छोटोछोटो समयमा सरकार परिवर्तन हुने हुनाले यस्ता अन्तर्राष्ट्रिय विषयमा अनुसन्धानले प्राथमिकता पाउन नसकेको भन्ने ठाउँ थियो । तर वर्तमान सरकारसँग कुनै बहाना बनाउने ठाउँ छैन । त्यसैले गैरकानुनी आर्थिक क्रियाकलापबाट निम्तिने संकटलाई बेलैमा आकलन गरेर सरकारले सम्पत्ति शुद्धीकरण र स्विस बैंकमा बचत गर्ने प्रवृत्तिमाथि अविलम्ब अनुसन्धान गरी दोषीलाई कारबाही गर्नुपर्छ ।
अबका विश्वविद्यालय कस्ता ?,"अन्त्यमा,उच्च शिक्षा हासिल गर्न चाहने विद्यार्थीको संख्या वर्षेनि बढ्दै गएकाले नयाँनयाँ विश्वविद्यालय स्थापना गर्नु स्वाभाविक र आवश्यक पनि हुन्छ । यस्ता विश्वविद्यालय केन्द्रीय र प्रादेशिक सरकारले आवश्यक ठानेका र स्थानीयले मागेका ठाउँमा स्थापना हुन सक्छन् । आउँदा दिनमा मूलत: केन्द्रबाट भन्दा पनि प्रादेशिक कानुनमार्फत विश्वविद्यालय स्थापना गर्नु उपयुक्त हुन्छ । प्रादेशिक तहमै कानुनत: सार्वजनिक, निजी र गैरनाफामूलक विश्वविद्यालय स्थापना गर्ने व्यवस्था गर्न सकिन्छ । तर ध्यान दिनुपर्ने कुरा के भने सम्बन्धन बाँडेर पैसा छाप्ने उद्योगको रूपमा यस्ता विश्वविद्यालय विकास नहुन् भन्नेमा एकदमै सचेत हुन जरुरी छ । खासगरी अहिलेको जस्तो सम्बन्धनमार्फत जुन व्यापार विश्वविद्यालयहरू गरिरहेका छन्, त्यो पटक्कै वाञ्छनीय छैन ।वन्त, पराजुली र उप्रेती मार्टिन चौतारीका अध्येता हुन् ।"
संवेदनाहीन सरकार,"सामान्यतया केही महिना चल्ने वर्षामा सम्भावित बाढीको पूर्वानुमान गर्न नसकिने होइन । त्यसैले असारदेखि भदौसम्मका लागि बाढीपहिरोबाट सिर्जित हुने क्षतिको न्यूनीकरण गर्न विशेष व्यवस्था गर्न सकिन्छ । सबैभन्दा ठूलो कमजोरी भनेको कम्तीमा पनि सम्बन्धित विज्ञहरूसँंग यसबारे छलफल, अन्तरक्रिया गर्ने परिपाटी नहुनु हो । मुग्लिङनारायणगढ खण्डको विस्तार गर्ने क्रममा अकालमा ज्यान गुमाउनेहरूको संख्या सयौं नाघिसकेको छ । के यो क्षतिमा राज्य जिम्मेवार हुनुपर्दैन ? निर्माणमा भएका लापरबाहीप्रति अब तीनै तहका सरकारहरू किन संवेदनाहीन बनिरहेका छन् ? डा ढुण्डिराज पौडेलवीर अस्पताल, काठमाडौं"
वृद्धि शुल्क फिर्ता होला ?,"अझ शुल्क वृद्धिदेखि माथि उठेर समग्र शिक्षा क्षेत्रको अभिवृद्धि गर्न पाठ्यपुस्तक, भौतिक संरचना र पठनपाठनमा समेत सहकार्य र हातेमालो गर्ने अभिभावक, निजी विद्यालयका प्रतिनिधि, विद्यार्थी संगठन र मन्त्रालय बीचको यस्तो सहमति सर्वत्र स्वागतयोग्य कदम हो । शिक्षालाई सर्वसुलभ गरी भोलिका कर्णधारको गुणस्तरीय विकास र विस्तारमा आवाज उठाउँदै स्थानीय तहदेखि केन्द्रसम्म आफ्नो दरिलो उपस्थिति बनाएको सरकारका लागि यो कदम चासो, चिन्ता र प्रतिष्ठाको विषय बनेको छ । स्मरणीय कुरा के छ भने यस्तो सहमति र समझदारी भएको भने यो पहिलोपटक होइन । विगतमा पनि थुप्रैपटक गरिएका यस्ता सहमति परिणाममा हात्ती आयो, हात्ती आयो फुस्सामा परिणत भएका छन् । सहमतिलाई व्यवहारमा लागू गर्नसक्नु आजको प्रमुख चुनौती र आवश्यकता हो । अन्यथा बढेको मूल्यलाई विभिन्न शीर्षकमा समायोजन गर्ने बहानामा अभिभावकलाई रनभुल्ल पार्ने काम भयो भने आन्दोलनको औचित्य र सहमतिको भावनामा तुषारापात हुने कुरामा शङ्का छैन । लक्ष्मीनारायण मिश्रबुढानीलकण्ठ८ सुन्दर बस्ती, काठमाडौँ"
सडकको दुरवस्था,"उपत्यकावासीका लागि अब वर्षा र हिउँदले खासै फरक नपर्ने भएको छ । पानी पर्ने बित्तिकैको हिलो र घाम लाग्ने बित्तिकैको धुलो अब काठमाडौंबासीको परिचय बनिसकेको छ । कहिले मेलम्चीको पानी, कहिले विस्तारित सडक, यी दुइटाको मारमा परेको उपत्यकाका सडक यतिखेर विभिन्न नामले चिनिन थालेका छन् । चावहिलसाँखु हुँदै उत्तरी सिन्धुपाल्चोक जाने सडकलाई कालमार्गको नामकरण गरेका छन् । स्थानीयवासीले भने विस्तारित सडकको अबको कामलाई अझ निस्तेज पारेको छ । भर्खरै आएको अदालती फैसलाले फेरि पनि उपत्यकाका सडक कहिले बन्छ त ? सरकारका निकाय फुस्रा सपना बाँड्दैमा व्यस्त छन् । केन्द्रीय सरकार समृद्धिको नाममा व्यस्त छ भने ३ नम्बर प्रदेश प्रमुख देशकै फरक र समृद्ध प्रदेश बनाउने प्रचारमा छन् । उनले यहाँनेर कति बुझे कुन्नि, ३ नम्बर प्रदेशका मोटर बाटोले नै यसलाई फरक बनाइसकेको छ भने स्थानीय मेयरहरूका कुरा सुनिसक्नु छैन । अन्तत: सडक कहिले बन्छ ? आजित नागरिकका आवाज बुलन्द हुँदैछन् । उनीहरू सडकमै बसेर कहिले धान रोप्दै छन् त कहिले विरोधसभा गर्दैछन् । यदि यस्ता स्वस्फुर्त कार्यक्रमले निरन्तरता पाउँदै जाने हो भने सरकार अप्ठेरो अवस्थामा पुग्न सक्छ । त्यसैले सम्बन्धित निकायले सडकको निर्माण थालनी छिटोभन्दा छिटो गर्न जरुरी छ । रामकृष्ण बरालजोरपाटी२, काठमाडौं"
स्थानीय तह र विधिको शासन,"अर्कोतिर संघीय सरकारले पनि औचित्यहीन र असंवैधानिक सांसद विकास कोषमा विरोधका बाबजुद दोहोरो पर्नेगरी ४ करोडका दरले बजेट बाँड्नुभन्दा संघीयता अनुरुप स्थानीय तहलाई प्रदत्त अधिकार, नीति तथा कार्यक्रमको अनुगमन गरी योजना र बजेट दोहोरो नपर्नेगरी स्थानीय तहका जनप्रतिनिधिकर्मचारीलाई स्थानीय नीति, योजना तथा बजेट तर्जुमा र खर्च गर्ने तौरतरिका सम्बन्धी अभिमुखीकरण गर्नसकेको भए अहिले संघीय, प्रादेशिक र स्थानीय सरकार अन्योलमा पर्न र कर्मकाण्डी योजना र बजेट पेस र पारितमा विधिको शासन लागू हुनसक्थ्यो कि ! गंगाराज अर्यालपाणिनी ८, पाली, अर्घाखाँची"
शुल्क बढी भयो,"नेपाल स्टक एक्सचेन्ज, नेपाल सरकारको अधिकांश सेयर स्वामित्व भएको संस्था हो । यो संस्थाको पूर्ण स्वामित्वमा सीडीएस एन्ड क्लियरिङ सञ्चालित छ र सीडीएस एन्ड क्लियरिङबाट मेरो सेयर सञ्चालित छ । सरकारले सेयरको कारोबारलाई, छिटोछरितो बनाउन अनलाइन सेवा सञ्चालन गरेदेखि सेवाग्राहीले घरैबाट सेयरका सामान्य कार्य गर्दै आएका छन् । प्रविधिसंँग जोडिनु अति सकारात्मक हो । तर सीडीएस एन्ड क्लियरिङले लिने शुल्क निकै बढी छ । डिम्याट खाता तथा मेरो सेयरको सुविधाका लागि क्रमश: १०० र ५० रुपैयाँ वार्षिक शुल्क लिने गर्छ । अहिलेको अवस्थामा करिब १३ लाख डिम्याट खाता र त्यही अनुपातमा मेरो सेयरको सुविधा लिने सेवाग्राही छन् । साउनदेखि अनिवार्य सेयरको कारोबार अनलाइनबाट गर्ने प्रावधान भएपश्चात सेवाग्राहीको संख्या निकै थपिन्छ । १५० रुपैयाँ वार्षिक शुल्क तिर्नु सामान्य भए तापनि सीडीएस एन्ड क्लियरिङले वार्षिक रूपमा उठाउने शुल्कको गणना गर्दा करोडौं हुन्छ । यो सेवाग्राहीलाई ठग्ने मनोवृत्ति भएको हुनाले लिने शुल्क न्यूनतम हुनुपर्छ । यसको लागि नेपाल स्टक एक्सचेन्ज तथा सरकारको ध्यान केन्द्रित हुनुपर्छ । प्रमोद पौडेलश्रीपुर११, वीरगन्ज"
अझै रोयल एयरलाइन्स,"नेपाल एयरलाइन्सले २७८ क्षमताको वाइडबडी विमान भित्र्याएको सुन्न पाउँदा खुसी लागेको छ । आफ्नो देशको ध्वजावाहक विमानमा र त्यो पनि अन्यको तुलनामा सस्तो मूल्यमा विमान चढ्न पाउनु सबै नेपालीका लागि खुसीको विषय हो । वाइडबडी भित्र्याउन सहयोगी भूमिका खेल्ने सबैलाई साधुवाद । तर दु:खको कुरा देशमा गणतन्त्र आएको १२ वर्ष बित्दासमेत नेपाल सरकारले शाही नेपाल वायुसेवाको नाम परिवर्तन गर्नसकेको रहेनछ । गत साता यो पत्र लेखक दिल्लीबाट काठमाडौं आउन इन्दिरा गान्धी अन्तर्राष्ट्रिय विमानस्थल पुग्दा नेपाल एयरलाइन्सको बोर्ड हेर्न खोज्यो । तर कहीं पाएन । विमानस्थलमा रहेका ३ वटै काउन्टरमा केवल आरए अर्थात शाही एयरलाइन्स मात्र लेखिएको थियो । यसले मन खिन्न हुनपुग्यो । नेपालबाट राजतन्त्र हटे पनि राजतन्त्रको चिनारी शब्द शाही यतिका वर्षसम्ममा पनि नहट्नुमा कसको कमजोरी हो ? खोजबिन हुनुपर्यो । नेपाल सरकारले पहल नगरेको हो वा नेपाल सरकारलाई अन्तर्राष्ट्रिय उडड्यन संगठनले नटेरेको हो ? सरकारले प्रस्ट गर्नुपर्यो । १२ वर्ष बित्दा पनि शाही शब्द परिवर्तन गर्न नसक्नु राष्ट्रिय लज्जाको विषय हो । गोपाल देवकोटागौरीघाट, काठमाडौं"
असारे विकासको बेथिति,"त्यसैगरी साना र मझौला आयोजनाहरू स्थानीय तह र प्रदेश स्तरबाट सञ्चालन हुनेहुनाले संघले सञ्चालन गर्ने आयोजनाहरूको आयोजना बैंक तयार गर्ने, आयोजना तयारी चेक लिष्टको आधारमा आयोजना छनोट गर्ने, बजेट सीमा र मार्गदर्शनको पालना र अनुशरण नगरी आयोजना प्रस्ताव गर्ने जिम्मेवार पदाधिकारीलाई कारबाही गर्ने तथा विस्तृत आयोजना प्रतिवेदन, आयोजना कार्यान्वयन तरिका (मोडालिटी) र स्रोतको सुनिश्चितता गरेर मात्र बहुवार्षिक आयोजना अगाडि बढाउन सकिएमा आगामी दिनमा पुँजीगत खर्च लक्ष्य अनुरुपमा हुनेछ । आयोजना कार्यान्वयन कानुन तर्जुमा गरी कार्यान्वयन गर्ने, आयोजना कार्यान्वयनमा बाधाअड्चन गर्नेलाई हदैसम्मको कारबाही, उचित क्षतिपूर्तिको व्यवस्था एवं आयोजना प्रमुख, विभागीय प्रमुख र ठेकेदारलाई आयोजना कार्यान्वयनमा जिम्मेवार बनाउनु अपरिहार्य छ । त्यसैगरी यो रोग प्रदेश र स्थानीय तहमा पनि सर्ने हुनाले ती निकायहरूले पनि केन्द्र सरकारको विगतको पाठ र अनुभवलाई हेरी समयमै आफूलाई सुधार्नुपर्छ । नतिजामूलक अनुगमन प्रणाली अवलम्बन गरी समय, लागत र गुणस्तरलाई ध्यानमा राखी राम्रो काम गर्ने ठेकेदार तथा आयोजना प्रमुख र अन्य जिम्मेवार कर्मचारीलाई पुरस्कृत र काम नगर्ने, दायित्वबाट पन्छिने एवं जिम्मेवारी नलिने ठेकेदार र कर्मचारीलाई प्रचलित कानुन बमोजिम समयमै कारबाही गर्ने व्यवस्था कडाइसाथ कार्यान्वयन गर्न सकिएमा मात्र आगामी दिनहरूमा गुणस्तरहीन असारे विकासको रमिता देख्नुपर्ने छैन ।सुवेदी पूर्व अर्थ सचिव हुन् ।"
ठट्टा नबनोस् मौलिक हक,"एउटा प्रसिद्ध भनाइ छ, राज्य बाज हो, नागरिक चल्ला अनि न्यायालय भनेको पोथी कुखुरा हो । बाजले सधंै चल्लालाई झम्टिन्छ, खान खोज्छ । त्यो बेला पोथी कुखुराले आफ्ना चल्लालाई संरक्षण गरेझंै अदालतले नागरिकका हकअधिकारको संरक्षण गर्छगर्नुपर्छ । आशा गरौँ, हाम्रो अदालत पनि त्यस्तै अभिभावकीय भूमिका निर्वाह गर्न कहीं कतै चुक्ने छैन ।"
सामान्यजनमा संघीय सरकारको चेहरा,"प्रधानमन्त्री स्वतन्त्र र सक्षम ढङ्गले काम गर्नसक्ने वातावरण पाएका छन् । यहींनिर उनले संसदभित्रको बहसलाई जति स्वतन्त्र बनाउन मद्दत दिन्छन्, त्यति नै उनले लाभ पाउने अवसर रहन्छ । तर छोटो अनुभवले के देखिएको छ भने संसद आफ्नो अस्तित्व रक्षाको द्व्रन्द्वमा मात्रै केन्द्रित रहेकाले उसको भूमिका जनअपेक्षा अनुकूल सक्षम र समर्थ देखिएन । यो यसकारणले भयो कि प्रधानमन्त्री दल र सरकारमा यतिखेर विकल्परहित छन् । यो विकल्परहितको अवस्थाले उनको मनमस्तिष्कमा एउटा उज्यालो प्रकट भएको छ, जसले अरूले उनीतिर नजर लाउँदा पनि आँखा तिरमिराउने अवस्था छ । हो, सीमान्त बस्ती मर्यादपुरमा जे सुनिए, त्यसले यही चिन्ता देखाउँछ कि संविधान कार्यान्वयनको पहिलो चरण अन्तर्गत नयाँ रूप र कायाकल्पको स्वाद संघीय सरकारबाट भुइँ सतहमा पुग्नसकेको छैन । लोकतन्त्रमा भुइँ सतहका मान्छे तुरुन्त तृप्त हुने मनोविज्ञान राख्छन् । तिनले पाएनन् भने उकुसमुकुस सुरु गरिदिन्छन् । जसरी कि रौतहटको देहातमा सुनियो, सरकारलाई लाग्छ कि समाजसंँग तिनलाई छान्ने, सुन्ने र सहने बाहेक विकल्प छैन रे !"
एकातर्फ ठूला टोली,"लुका मोड्रिच, क्रोएसियाउमेर३२, खेल४, गोल२"
आफूलाई प्रमाणित गर्यो इंग्ल्यान्डले,"कोलम्बियाले निर्धारित समयको खेलको अन्त्यतिर बराबरी गोल फर्काएको थियो । यसले पनि सिद्ध भएको छ, फुटबलमा जुनसुकै बेला जस्तै स्थिति पनि तयार हुनसक्छ । जबसम्म रेफ्रीले खेल सकिएको संकेत गर्दैन, सबै खाले सम्भावना कायम हुन्छ । यो तथ्य फेरि एकपल्ट सिद्ध भएको छ । टाइब्रेकरमा इंग्ल्यान्डका लागि गोलरक्षकले राम्रा बचाउ गरे । यसअघिको खेलमा स्वीडेनले लामो पासमा आक्रमण गर्ने प्रयास गरिरहेको थियो । स्वीस टिमले भने दायाँ र बायाँ बल क्रस गरेर आक्रमणका लागि रणनीति बुनेको देखियो । तर यो सफल भने हुन सकेन । खासमा स्वीडेनी डिफेन्स निकै बलियो छ । स्वीडेनले एक गोलको अग्रता प्राप्त भएपछि रक्षापंक्तिमा जोड दिएर काउन्टर एटयाकका लागि प्रयास गरेको पनि देखियो । समग्रमा स्वीडेनले धेरै अवसर गुमाएको पनि थियो, तर अन्त्यमा जित उसकै भयो र अगाडि बढ्न सफल रह्यो ।"
साँच्चै स्वर्णिम पुस्ता,"ब्राजिलका रूपमा हामी उत्कृष्ट टिमविरुद्ध खेल्दै छौं, मार्टिनेजको भनाइ छ । यो बेल्जियमको वास्तविक परीक्षा हुनेछ, टिमको स्वर्णिम पुस्ताका खेलाडीको पनि वास्तविक परीक्षा हुनेछ । ब्राजिलविरुद्ध विश्वकपमा खेल्नु सबैको सपना हुनसक्छ, फुटबल खेलाडीका रूपमा, मार्टिनेजले थपेका छन्, हामी त्यही सपना पूरा गर्दै छौं । र, हाम्रो उद्देश्य हुनेछ यो विश्वकपमा अझ अगाडि बढ्ने । बीबीसी"
रोचक तथ्य: इंग्ल्यान्डलाई टाइब्रेकर डर,"ठूलो प्रतियोगिता हुनुपर्छ । इंग्ल्यान्ड नकआउट चरण पुगेको हुनुपर्छ अनि नतिजाका लागि टाइब्रेकरमा कुर्नुपर्छ । बुझे हुन्छ, यो टिमलाई भाग्यले साथ दिनेछैन । इंग्ल्यान्डलाई पेनाल्टी नफापेको इतिहास प्रस्टै पाइन्छ । जारी विश्वकपको कोलम्बियाविरुद्धको प्रिक्वाटरफाइनलको खेल पनि जतिबेला टाइब्रेकरमा गयो । धेरैले सोचे अब फेरि इंग्ल्यान्ड चाँडै घर फर्कने भयो । तर यसपल्ट भाग्य इंग्ल्यान्डको पक्षमा रह्यो । ठूला प्रतियोगितामा इंग्ल्यान्ड टाइब्रेकरमा विजयी भएको यो दोस्रोपल्ट हो । यसअघि इंग्ल्यान्डले सन् १९९६ को युरोमा स्पेनलाई पेनाल्टी सुटआउटमा हराएको थियो ।"
पिता बनेर फर्किए डेल्फ,"इंग्ल्यान्डले त्यो खेल पेनाल्टी शुटआउटमा जित्दै क्वाटरफाइनल पुगेको हो । मैले भर्खरै मात्र फरक २४ घण्टाको अनुभव गरेको छु, डेल्फले इन्स्टाग्राममा पोस्ट गरेका छन्, मेरा साथीहरूले खेलिरहेको हेर्नु शारीरिक र मानसिक रूपमा धेरै चुनौतीपूर्ण थियो । म खेलमा नउत्रिए पनि मैले यो महसुस गरेको थिएँ । मेरी श्रीमतीले यही समयमा दुई सुन्दर छोरीहरूको जन्म दिएकी छन् ।डेल्फको विपरीत स्वीडेनका कप्तान आन्द्रेस ग्रान्कभिस्टले श्रीमती प्रसव वेदनामा रहे पनि रुसमै रहने र इंग्ल्यान्डसँगको खेल खेल्ने योजनामा छन् । म रुसमै बस्ने योजनामा छु । मेरी श्रीमती निकै बलियो छिन् र हामीलाई म यहाँ आउनु अहिलेको स्थिति थाहा छ, ग्रान्कभिस्टले स्वीट्जरल्यान्डसँगको खेलमा स्वीडेनले १० को विजय हात पारेपछि भनेका थिए, निश्चित केही भएको छैन अहिलेसम्म । बच्चा अहिलेसम्म बाहिर आउन चाहेको छैन । स्थिति के हुन्छ हेर्नु छ तर म इंग्ल्यान्डसँगको खेल निश्चय पनि खेल्नेछु ।"
टाइब्रेकरको जिंक तोडियो,चार वर्षअघि ब्राजिलमा सम्पन्न विश्वकपमा इंग्ल्यान्डको चुनौती समूह चरणमै समाप्त भएको थियो । त्यसैले यसपालिको टिमलाई ठूलो यात्राका लागि तयार नभएको भनिएको थियो । तर अनुमानहरू गलत साबित गर्दै साउथगेटको टिमले रुस बसाइ लम्ब्याइरहेको छ । कोलम्बिया विश्वकप २०१४ मा अन्तिम आठसम्म पुगेको थियो ।
गोलरक्षक पिकफोर्डको प्रशंसा,"इंग्लिस कप्तान ह्यारी केनले पनि टिमको प्रदर्शन गर्विलो रहेको दाबी गरे । उनले भने, निर्धारित समयमा पनि खेल हाम्रो नियन्त्रणमा थियो ।"
आर्मी र बीबीसी फाइनलमा,बीबीसी र फ्रेन्ड्सबीचको अर्को सेमिफाइनल खेलमा निर्धारित समय गोलरहीत बराबरी भएपछि निर्णय पेनाल्टी शुटआउटमा भएको थियो । फाइनल शुक्रबार हुनेछ ।
नविता ब्रान्ड एम्बासडर,काठमाडौं (कास) विजेश्वरी माविले टेबलटेनिसकी राष्ट्रिय च्याम्पियन नविता श्रेष्ठलाई बुधबार ब्रान्ड एम्बासडर मा नियुक्त गरेको छ । अखिल नेपाल टेबलटेनिस संघका अध्यक्ष चतुरानन्दराज वैद्य र प्रथम उपाध्यक्ष धर्ममान वज्राचार्यको उपस्थितिमा नविता र विजेश्वरीकी प्रिन्सिपल विन्दु तुलाधरले सम्झौतापत्रमा हस्ताक्षर गरे । मुख्यत: विजेश्वरी स्कुल र स्कुलको टेबलटेनिस प्रवद्र्धनलाई गरिएको सम्झौता एक वर्षको हुने जनाइएको छ । ब्रान्ड एम्बासडर भएवापत विजेश्वरीले पूर्व विद्यार्थी रहेकी नवितालाई १ लाख २० हजार रुपैयाँ उपलब्ध गराउने छ । कुनै पनि संस्थाले टेबलटेनिस खेलाडीलाई ब्रान्ड एम्बासडर मा नियुक्त गरेको यो पहिलोपल्ट हो । नविताले विजेश्वरीमा नर्सरीदेखि एसएलसीसम्म अध्ययन गरेकी थिइन् ।
हिमाली क्षेत्रमा गोमन,"स्थानीय संरक्षण क्षेत्र व्यवस्थापन समिति सचिव यादव आचार्यले बाख्रा खोज्ने क्रममा कोब्रा देखेपछि अरूलाई खबर गरेका थिए । विश्वभर पाइने सर्प जातिहरूमध्ये यसमा अत्यधिक विष वमन गर्ने विशेषता हुन्छ । उक्त पोथी कोब्रा भेटिएपछि भाले पनि त्यतै हुनुपर्छ भनेर संरक्षण क्षेत्रको मुख्य कार्यालयबाट अनुसन्धान थालिएको छ । उक्त सर्पलाई किङकोब्रा जातिको पुष्टि गर्दै संरक्षण अधिकृत विष्णुप्रसाद पाण्डेले भने, तराई र भित्री मधेसमा देखिने सर्प यति धेरै उचाइमा देखिएको घटना आजसम्मकै पहिलो हुनुपर्छ । राजगोमन लजालु र मानिसलाई आक्रमण नगर्ने प्रकृतिको हुन्छ । बासस्थाननजिक पुगे वा अपर्झट भेटे यसले ठुङ्छ । स्तनधारी वा मानिस देखे २ फिटसम्म उठेर फँणा पिँजाएर चेतावनी दिने गुणकारी स्वभाव पनि यो सर्पमा हुन्छ । साना स्तनधारी, चराचुरुंगी यसको मुख्य आहारा हो । कडा विष भएकाले यसले डसे उपचार पनि विरलै हुन्छ । कोब्रा देखिएको स्थानमा भेटिने अरू सर्पहरू कमजोर विषका हुन्छन् । सर्पको खतरा नभएकाले त्यसले डसेपछि गरिने उपचारमा पनि ध्यान दिने गरिएको छैन । स्थानीयहरू यो क्षेत्रमा सर्पले डस्ने घटना एकदमै कम सुनिने गरेको बताउँछन् ।"
गलत आक्षेपले बेइज्जती मुद्दा,"ती महिला र उनका पतिबीच अदालतमा सम्बन्ध विच्छेदको मुद्दा दायर भएको थियो । मुद्दाका क्रममा महिलाका पतिले प्रतिउत्तर (लिखित जवाफ) दिँदा ती महिलाले घरमा नचिनेका पुरुष राख्ने गरेको उल्लेख गरेका थिए । त्यसले आफ्नो लिखित गाली बेइज्जती भएको भन्दै महिलाले थप मुद्दा दायर गरेकी हुन्, महिलाका तर्फबाट मुद्दा लडेका अधिवक्ता चूडामणि सापकोटाले भने । मुद्दाको प्रतिउत्तरमा तथ्यहीन कुरा लेखेका कारण लिखित बेइज्जती मुद्दा दायर भएको उनले बताए । व्यक्तिको इज्जतका विषयमा अदालतमा तथ्यहीन कुरा गर्नुहुँदैन । गरे कारबाही हुन्छ भन्ने यो मुद्दाको निर्णयले प्रस्ट पारेको छ, उनले भने ।"
नदीमा बेपत्ता,सिन्धुपाल्चोक (कास) इन्द्रावती खोलाले बगाउँदा मंगलबार इन्द्रावती गाउँपालिकाको झ्याडी माझीटोलका पञ्चबहादुर माझी बेपत्ता भएका छन् । खोला तर्न खोज्दा बगेर माझी बेपत्ता भएको प्रहरीले जनाएको छ । स्थानीय र प्रहरीले खोजी जारी राखे पनि भेट्टाउन सकेका छैनन् ।
धराप बन्दै टोपे खोला,"कमजोर भाग झरेरै सकिएको राम्रो हो । त्यसो भएमा त्यो ठाउँ आफ्नो नेचुरल स्लोपमा आउँछ, उनले भने । मुग्लिन सडकको २९ ठाउँमा पहिरोको जोखिम छ । जलविरेदेखि मुग्लिनसम्मको सात किलोमिटरको दूरीमा यस्तो जोखिम धेरै छ । नयाँ ठाउँमा पहिरो जान सुरु भएपछि पानी पर्दा फेरि खस्ने सम्भावना उत्तिकै हुने आयोजना प्रमुख बिसुरालले बताए । टोपे खोलामा पनि एकपछि अर्को गरी पहिरो झरेको झर्यै छ । माथिमाथिबाट पहिरो खसेको देखिन्छ । कमजोर माटो पूरै नझर्दासम्म पहिरोको खतरा कायमै छ, आयोजना प्रमुख बिसुरालले भने ।"
जथाभाबी डोजर सञ्चालन,"संसद्को ध्यानाकर्षण बझाङमा भइरहेको जथाभाबी डोजर प्रयोगले विनाश निम्त्याएकाले यसलाई नियमन गर्नका लागि संसद्मा समेत आवाज उठेको छ । असार १४ गते सार्वजनिक महत्त्वको प्रस्तावमा छलफल गर्ने क्रममा संघीय संसद्मा प्रतिनिधित्व गर्ने आशाकुमारी विकले यस विषयमा संसद् र सरकारको ध्यानाकर्षण गराएकी हुन् । संसद्मा बोल्दै उनले भनेकी छन्, अवैज्ञानिक तरिकाले ११ स्थानीय तहमा ५३ वटा डोजर चलिरहेका छन् । यसले मानव निर्मित प्रकोप सिर्जना भएको छ । यसलाई रोक्न सरकारको ध्यानाकर्षण गर्न चाहन्छु ।"
बस्ती जोगाउन हम्मे,करिब आठ मिटर क्षेत्रमा बाँध बनाइँदै छ । कमल खोलाको बाढीले गत वर्ष करिब ५ दर्जन परिवार पूर्णरूपमा विस्थापित भएका थिए । सयौं घर डुबानमा परेका थिए ।
औलोले २६ बिरामी,सोही गाउँमा गत वर्षको असोजदेखि माघसम्म औलोले पाँचजनाको ज्यान लिएको थियो । ८५ जना बिरामी परेका थिए । जिल्ला स्वास्थ्य प्रमुख डा ज्ञानेश्वर श्रेष्ठले औषधि र जनशक्ति अभावमा औलो नियन्त्रण गर्न कठिनाइ भएको बताए ।
अदुवा निर्यात सहज बन्दै,पूर्वका अधिकांश अदुवा व्यापारीहरूले यसअघि भारतीय भन्सार कटाउन झापाको काँकडभिट्टामा श्याम सुब्बाको इन्पोर्टएक्सपोर्ट फर्ममार्फत भारतीय नागरिक निर्मल प्रधानको इम्पोर्टएक्सपोर्ट फर्म प्रयोग गर्दै आएका थिए । नेपाली व्यापारीले एक ट्रक (करिब १८ देखि २० टन) अदुवा भारतीय बजारमा निर्यात गर्दा कम्तीमा ६० हजार रुपैयाँदेखि ७५ हजार रुपैयाँ खर्च लाग्ने गरेको थियो । झन्झटिलो कागजी प्रक्रियाबाट मुक्त हुन उक्त रकम नेपाली व्यापारीहरूले श्याम सुब्बा र निर्मल प्रधानलाई दिने गरेका थिए । सुब्बा र प्रधानले पनि भारतीय भन्सार कर्मचारीलाई सेटिङ का लागि उक्त रकम खर्च गर्ने गरेका थिए ।
डलर पाँच वर्षयताकै महँगो,यसअघि सन् २००८०९ मा अमेरिकी अर्थतन्त्र समस्यामा हुँदा त्यहाँको केन्द्रीय बैंकले मुद्रा आपूर्ति बढाएको थियो । त्यसले उदीयमान अर्थतन्त्रको आर्थिक गतिविधिमा पनि सकारात्मक प्रभाव पर्यो । हाल त्यहाँको अर्थतन्त्रमा भएको सुधारसँगै फेडले मुद्रा आपूर्ति नबढाएर ब्याजदर वृद्धि गरिरहेको छ । यसकारण पछिल्ला दिनमा अमेरिकी डलरप्रति लगानीकर्ताको आकर्षण बढ्दै गएकाले डलरको तुलनामा भारु कमजोर बनेको हो । भारु कमजोरसँगै नेपाली मुद्रा पनि प्रभावित भएको हो । बुधबार एक अमेरिकी डलरको विनिमय दर भारु ६८ रुपैयाँ ७३ पैसा छ । डलर महँगो हुँदा रेमिटयान्स आप्रवाह र निर्यातबाट राष्ट्रलाई फाइदा हुन्छ । पर्यटनको आम्दानी आयात उच्च रहेको हाम्रो राष्ट्रमा विदेशी वस्तु खरिदका लागि धेरै रकम खर्चिनुपर्ने भएकाले अर्थतन्त्रलाई नकारात्मक असर पर्छ ।
विद्युत् नियमन आयोगको क्षेत्राधिकार बढाउन प्रस्ताव,नीतिमा उल्लेखित प्रस्तावमझौला आयोजना प्रदेश र ठूला आयोजना संघीय सरकारले हेर्ने जलस्रोतको बहुउपयोगजलस्रोत र विद्युत सम्बन्धी कानुन फेरिनेविद्युत वितरणको लागि प्रदेश तहमा पनि संरचनासंघमा मन्त्रीको नेतृत्वमा संयन्त्र
घण्टाको पनि तलब तोकिँदै,"समितिका संयोजक रामप्रसाद घिमिरले सहमतिमै तलब तोक्ने पहल भइरहेको बताए । हामी सहमतिमै तलब निर्धारण हुने अवस्थाको सिर्जना गरिरहेका छौं, उनले भने, सहमतिमा भएन भने मात्रै सरकारले हस्तक्षेप गरी तलब निर्धारण गर्नेछ ।"
पन्त सर्वाेत्कृष्ट किसान,"यी किसानलाई उत्पादन स्थिति, उत्पादकत्व, व्यवसायको दिगोपना, लगानी, आर्थिक आम्दानी, रोजगारी सिर्जना, स्रोत साधनको स्थितिलगायतका मापदण्डका आधारमा मूल्यांकन गरिएको हो । जिल्ला कृषि विकास कार्यालयले तीन उत्कृष्ट कृषक छानेर क्षेत्रीय कृषि कार्यालयमा सिफारिस गर्छ । क्षेत्रले ५ जनालाई उत्कृष्ट घोषणा गर्दै मन्त्रालय मातहतमा रहेको केन्द्रीय छनोट समितिमा पनि पठाउँछ ।"
एप बनाएका छैनौं : सीडीएससी,काठमाडौं (कास) सीडीएस एन्ड क्लियरिङले कुनै प्रकारको मोबाइल एप नबनाएकाले भ्रममा नपर्न लगानीकर्ताहरूलाई आग्रह गरेको छ । हाल बजारमा अनधिकृत रूपमा मेरो सेयर नाममा एप बनेको भेटिएपछि सीडीएसले यस्तो स्पष्टीकरण दिएको हो । सीडीएसले लगानीकर्ताका लागि तयार गरेको मेरो सेयर सफ्टवेयरलाई अनधिकृत रूपमा मोबाइल एप बनाई गुगल प्लेस्टोरमा अपलोड गरिएको सम्बन्धमा हाम्रो गम्भीर ध्यानाकर्षण भएको सीडीएसले जारी गरेको विज्ञप्तिमा उल्लेख छ ।
सुगर फ्री दही बजारमा,काठमाडौं (कास) कन्ट्री फुुड्सले काठमाडौं उपत्यकामा नोभा ब्रान्डको सुुगर फ्री दही ल्याएको छ । यो दही १०० ग्राम कपमा बिक्री वितरण सुरु गरिएको हो । यो उत्पादन स्वास्थ्यसँग सरोकार राख्ने आम उपभोक्ताप्रति लक्षित रहेको कम्पनीले जनाएको छ ।
बैंकास्योरेन्सबारे सम्झौता,काठमाडौं (कास) सिद्धार्थ बैंक तथा नेसनल लाइफ इन्स्योरेन्स कम्पनीबीच बैंकास्योरेन्स सेवा सम्झौता भएको छ । यसैगरी मेगा बैंक र रिलायन्स लाइफ इन्स्योरेन्स कम्पनीबीच बैंकास्योरेन्स सम्झौता भएको छ ।
गुफामा फसेका विद्यार्थी खतरामुक्त,"यस्तै, अस्ट्रिया तथा लिसेस्टर सिटीका स्टार क्रिस्टियन फुसले भिडियो सन्देशमा भनेका छन्, थाइल्यान्डसँग हाम्रो निकट सम्बन्ध छ, म यो उद्धार कार्यलाई निकट रूपले हेरिरहेको छु, यसका लागि म सफलताको कामना गर्छु र मलाई विश्वास छ सबै ठीक हुनेछ । लिसेस्टर फुटबल क्लब थाईको हो र यसले सन् २०१६ को प्रिमियर लिग जितेको थियो ।"
नजिब जमानतमा रिहा,क्वालालम्पुर (एएफपी) भ्रष्टाचारको आरोपमा मंगलबार पक्राउ परेका मलेसियाका पूर्वप्रधानमन्त्री नजिब रजाक बुधबार जमानतमा रिहा भएका छन् । उनलाई लागेको भ्रष्टाचारसम्बन्धी आरोपको अनुसन्धान गर्ने क्रममा मंगलबार भ्रष्टाचार नियन्त्रण आयोगले सोधपुछका लागि पक्राउ गरेको थियो । निवर्तमान प्रधानमन्त्री रजाकलाई सत्तामा रहँदा राज्यकोषको दुरूपयोग गरेको आरोप लागेको छ । ६४ वर्षीय रजाकविरुद्ध बुधबार सोही अभियोग दर्ता गरिने भएको छ ।
९२ वर्षे महिलाद्वारा छोराको हत्या,"एरिजोना (बीबीसी) आफूलाई वृद्धाश्रममा पठाउन लागेको भन्दै एक ९२ वर्षीया अमेरिकी महिलाले ७२ वर्षका छोराको हत्या गरेकी छन् । एना मे ब्लेसिङ नामकी ती महिलालाई प्रहरीले हत्या, अपहरण र गम्भीर आक्रमणको अभियोग लगाएको छ । तैंले मेरो जीवन लिइस्, म तेरो लिन्छु भन्दै उनले छोरामाथि आक्रमण गरेको बताइएको छ । उनी एरिजोनास्थित घरमा छोरा र उनकी प्रेमिकासँग बस्दै आएकी थिइन् । प्रहरीसमक्ष उनले छोरासँगै आफूलाई पनि मार्ने उद्देश्य रहेको बताएकी छन् । उक्त घटना एरिजोना मारिकोपा काउन्टीको फाउन्टेन हिल्स सहरमा गत २ जुलाईमा भएको थियो । उक्त दिन छोरासँग विवाद परेको र त्यस क्रममा उनले सन् १९७० मा किनेको रिभल्बर निकालेर गोली प्रहार गरेको प्रहरीले जनाएको छ । उनलाई हत्या, अपहरण र आक्रमणको अभियोग लगाइएको छ भने उनलाई ५ लाख डलर जमानत तोकिएको छ ।"
इन्डोनेसियामा फेरी डुब्दा २९ को मृत्यु,जाकार्ता (एएफपी) इन्डोनेसियको एक सामुद्रिक तटमा फेरी डुब्दा २९ जनाको मृत्यु भएको छ भने करिब ३१ जना बेपत्ता भएका छन् । उक्त फेरीमा १ सय ४० यात्रु रहेको बताइएको छ । सुलावेसी टापू नजिकको सामुद्रिक तटमा मंगलबार साँझ उक्त दुर्घटना भएको हो । उक्त सामुद्रिक किनारा इन्डोनेसियाको जाभा प्रान्तको उत्तरतर्फ पर्छ । बुधबार बिहानसम्म पनि हराएका यात्रु भेटिएका छैनन् ।
सकियो अदालत,"मेखबहादुर मगर कार्यकारी निर्माता र कविता राई निर्माता रहेको फिल्ममा डा डिजन भट्टराईको गीत, रोशन वान्तवा राईको संगीत, दिनेश माङ्मुको नृत्य, राजु किरातीको द्वन्द्व, सुसन साम्सोहाङ, यदु राई र मेनका राईको स्वर, राजु घिमिरेको मुख्य सहायक निर्देशक र विक्रम डीसीको छायांकन छ ।"
पोखरामा युरोपेली फिल्म,"महोत्सवमा प्रदर्शन हुने फिचर एवं डकुमेन्ट्री फिल्ममा युरोपेली कला, संस्कृति एवं सम्पदाको लोभलाग्दो प्रस्तुति रहने काउन्सिलका तर्फबाट स्थानीय संयोजक आसिका शर्माले दाबी गरिन् ।"
को कसको फयान ?,"वल्र्डकपमा को कसको फयान हुने चर्चा चलिहरेका बेला अभिनेता नाजिर हुसेन भने यी सबैबाट टाढा छन् । उनी यसो हुनुमा दु:खद विगत कारक हो । उनी कुनै पनि टिमका समर्थक होइनन् । उनका आफ्नै दाइलाई सानामा फुटबल खेल्दै गर्दा खुट्टामा चोट लागेको रहेछ । त्यही घटनाको कारण अहिलेसम्म खुट्टा खोच्याएर हिँड्नुहुन्छ, उनले भने, त्यसैले फुटबलसँग मेरो कुनै लगाव छैन । तैपनि साथीहरूसँग दक्षिणकाली घुम्न गएका बेला भने उनले सिर्जना सुब्बासँग वल्र्डकप सम्बन्धी पोस्टरलाई पृष्ठभूमिमा राखेर तस्बिर भने खिचाएका छन् ।"
कविताको एकल,"नेपाल प्रज्ञा प्रतिष्ठानका कुलपति गंगाप्रसाद उप्रेतीले मोफसलमै बसेर पनि प्रभावकारी कविताहरू सिर्जना गरेकोमा कवितालाई बधाई दिए । कविता सुनिरहँदा आफ्नै पूर्वको हाक्पारे, मुन्धुमको श्लोक वा पद सुनिरहेको अनुभूति भएको कवि एवं प्राज्ञ श्रवण मुकारुङले बताए । कविताका सिर्जनामा चेतना र जागरणका पक्ष उत्तिकै सशक्त रहेको सांसद सुदूर किरातीले दाबी गरे ।"
पाँडे र पौडेलका हाइकु,नेपाली साहित्यमा हाइकु लेखन केही दशकअघि मात्रै सुरु भएको हो । २०१७ मा शंकर लामिछानेले हाइकु भित्र्याएको मानिन्छ । हजार हाइकु शिखा बुक्सले छापेको हो ।

शीर्षक,विवरण
नदी अतिक्रमणले डुब्यो भक्तपुर,२०७२ को भूकम्पपछि पनि मनोहराको बाढी बस्तीमा पसेको थियो । त्यसअघि २०५२ मा पनि बाढी पसेको स्थानीय बासिन्दाले बताएका छन् ।
मन्त्रालयमै डाकेर चिकित्सकलाई केरकार,गृहमन्त्रीसँग पनि कुरा भएको हो ? होइन ।
सरकार किम जोङ शैलीमा : कांग्रेस,मन्त्री नहुँदा विधेयक पेस भएन शिक्षामन्त्री गिरिराजमणि पोखरेल संसद्मा नआएपछि चिकित्सा शिक्षा विधेयक बिहीबारको बैठकमा पेस हुन सकेन । कार्यसूचीको ४ नम्बरमा शिक्षामन्त्री पोखरेलले विधेयक पेस गर्ने उल्लेख थियो । मन्त्री बर्दिया गएको जानकारी पाएपछि कार्यसूचीबाट हटाइएको संसद् सचिवालयले जनाएको छ ।
"आफैं विपक्षी, आफ्नै नेतृत्वमा आदेश !","न्याय सेवाअन्तर्गतका सरकारी वकिल समूहका तीन विशिष्ट श्रेणीका अधिकारीहरू र एक सहसचिवले सर्वोच्च अदालतमा रिट निवेदन हालेका थिए । उनीहरूले प्रधानन्यायाधीश, न्यायपरिषद्का सदस्यहरू र विभिन्न उच्च अदालतमा नियुक्त भएका ८० न्यायाधीशहरूलाई विपक्षी बनाएका थिए । नायब महान्यायाधिवक्ताहरू दुर्गाबन्धु पोखरेल, बद्रीप्रसाद गौतम, बेपत्ता आयोगका तत्कालीन सचिव राजनप्रसाद भट्टराई र सहन्यायाधिवक्ता गणेशबन्धु अर्यालले सर्वोच्चमा रिट निवेदन दर्ता गराएका थिए । यीमध्ये पोखरेलले अवकाश पाइसकेका छन् भने भट्टराई सर्वोच्च अदालतका मुख्य रजिस्ट्रार छन् । अर्याल नायबमहान्यायाधिवक्तामा बढुवा भएका छन् ।"
डा केसीको स्वास्थ्य जटिल,"संघको टोलीले कांग्रेस सभापति शेरबहादुर देउवा र नेता प्रकाशमान सिंहसँग पनि डा केसीको आन्दोलन र मागबारे छलफल गरेको थियो । देउवाले आज (बिहीबार) विधेयक आउने कुरा छ तर हामीले डा केसीसँग सल्लाह नगरी दर्ता नगर्न सभामुखलाई भनेका छौं भन्नुभयो, कार्कीले भने । उनका अनुसार कांग्रेस शीर्ष नेताहरूले वर्तमान घटनाक्रमप्रति संवेदनशील रहेको जनाउँदै निकासका लागि पहल गर्ने बताएका छन् । विवेकशील साझा पार्टीका संयोजक उज्ज्वल थापा तथा रवीन्द्र मिश्रले पनि चिकित्सक टोलीसँग डा केसीका माग पूरा गराउन सक्रिय रूपमा लागिरहेको बताएका थिए ।"
दुर्गम जाँदै बैंक,"स्थापना भएका अधिकांश बंैकमा पनि रेमिटयान्स सेवा लिनेको भीड हुने गरेको छ । बकैया गाउँपालिकाको सेञ्चुरी बैंकका अनुसार दैनिक ७० देखि ८० जनाले रेमिटयान्स सेवा लिने गरेका छन् । बैंकका अनुसार मासिक करिब १ करोड रुपैयाँ रेमिटयान्स भित्रिने गरेको छ । मनहरी गाउँपालिकामा पनि क वर्गको सांग्रिला विकास, महालक्ष्मी विकास र प्रभु विकास बैंकमा स्थापना भइसकेका छन् । मकवानपुरगढी गाउँपालिका पनि नेपाल बंगलादेश बैंक स्थापना भइसकेको छ । मकवानपुरको इन्द्रसरोवर गाउँपालिकामा बंैक अफ काठमान्डू स्थापना भइसकेको छ । मकवानपुरको वाग्मती र कैलाश गाउँपालिका बंैक शाखाहरूलाई इन्टरनेट गुणस्तर नभएकाले वित्तीय कारोबार गर्न कठिनाइ भएको जनाएका छन् ।"
अध्ययन समिति गठनविरुद्ध मुद्दा,समितिकै प्रतिवेदन सभामा पेस भएपछि संविधानअनुसार नै दुई तिहाइ बहुमतबाट निर्णय हुनेछ । रिट निवेदनमा अदालतले कारण देखाउ आदेश जारी भएकोले राजधानीबारे टुंगो लाग्न केही समय लाग्ने भएको छ । विपक्षीले लिखित जवाफ दिएपछि मात्रै सुनुवाइ सुरु हुने अदालतले जनाएको छ ।
बागदरबार जोगाउन गुहार,"भवनको मौलिक स्वरूपमा परिवर्तन नगरी परम्परागत निर्माण सामग्री प्रयोग गरी, प्राचीन स्मारक संरक्षण ऐन २०१३, प्राचीन स्मारक संरक्षण नियमावली, कार्यविधि, निर्देशिकाअनुसार भत्काउँदा प्राप्त भएका पुन: प्रयोगमा आउन सक्ने सामग्रीहरूको विस्तृत डकुमेन्टेसन तयार पारी उपयुक्त सामग्री प्रयोग गर्ने गरी बागदरबार पुनर्निर्माण गर्ने सहमति प्रदान गर्नेसम्बन्धी विभागीय निर्णयअनुसार कार्य गर्न गराउनु हुन अनुरोध गर्दछु, विभागका संग्रहालय अधिकृत पुरुषोत्तम आचार्यले चलानी नं २६०१ मा लेखेको पत्रमा उल्लेख छ ।"
प्रभावकारी बन्दै चुरे संरक्षण,"गत आर्थिक वर्षमा छतिवनको ८ र ९ को बस्ती सुकौरा खोलाको दायाँबायाँ तटबन्ध गरेर बस्तीलाई संरक्षण गरेको थियो । बस्ती मात्र होइन, सयांै बिगा जमिन कटानबाट जोगाएको थियो । राष्ट्रपति चुरे तराई मधेस संरक्षण कार्यक्रमबाट जलउत्पन्न प्रकोप नियन्त्रण कार्यालयले सुकौरा खोलाको दायाँबायाँ एक हजार २ सय ८ मिटर लामो तटबन्ध निर्माण गरेकाले छतिवन गाविस ९ को जुइना, जुनेली बस्तीका ६२ घर सुरक्षित हुुनको साथै करिब सय बिगा जमिन जोगिएको थियो । गत वर्ष यतिको लामो र करिब ५ मिटर अग्लो तटबन्धन निर्माण नगरेको भए गत वर्षकै बाढीले जुइनाको बस्ती बगाउन सक्थ्यो, स्थानीयवासी धनबहादुर माझीले भने, यो तटबन्धले बस्तीको साथै कमाइखाने जमिन जोगाएको छ । १ करोड १८ लाखको लागतमा निर्माण गरिएको तटबन्धनमा ६ सय ६६ मिटर जालीमा ढुंगा भर्ने काम गरिएको थियो भने ७ वटा स्पर पनि निर्माण गरिएको छ । बस्ती र ऊर्वरा जमिन अहिले सुरक्षित भएको छ । विगतमा सुकौरा खोलाको खहरे छतिवन गाविस ८ र ९ को निम्ति अभिसापको रूमा रहँदै आएको थियो । यसैगरी भूसंरक्षण कार्यालयको पहलमा साविकको चुरियामाई गाविस ३ र ५ हाल हेटांैडा उपमहानगरपालिका १७ र १८ मा पर्ने रातोमाटेमा पर्ने ७ किलोमिटर लामो खहरेलाई नियन्त्रण गर्ने कार्य भएको छ । स्थानीय बासिन्दाको पहलमा विगत एक दशकदेखि नै उक्त खहरे नियन्त्रण गर्न पहल भइरहेको थियो । विगत चार वर्षदेखि भूसंरक्षण कार्यालयले खहरे रोकथाम गर्न चेकडयाम निर्माण गर्नुको साथै तटबन्धन निर्माण गरेको छ । उक्त खहरेमा ढुंगा र गिट्टी उत्खननको चाप अत्यधिक रहेकाले खहरेले धार बदल्ने गरेको छ । तराई तथा भित्री मधेसको पानीको मुहान र तराईको खाद्य भण्डारको सरक्षण गर्न सरकारले विशेष कार्यक्रमअन्तर्गत राष्ट्रपति चुरे तराई मधेस संरक्षण कार्यक्रम ल्याएको हो । १ सय २० मिटरदेखि २ हजार मिटर उचाइमा रहेको कमलो र कान्छो पहाड चुरेको क्षेत्रको संरक्षण गर्न नसकेमा तराई मरुभूमिमा परिणत हुने खतरा रहेको छ । मकवानपुरका साविकका १० गाविस र हेटौंडा उपमहानगरपालिका केही वडा चुरे क्षेत्रबाट प्रभावित छन् । पातलो र खुकुलो माटो रहेको चुरेको खहरेले बर्सेनि मकवानपुरका सयभन्दा बढी बिगा जग्गा र दुई दर्जनभन्दा बढी घर बगरमा परिणत गर्दै आएको छ । यस क्षेत्रमा २ सयभन्दा बढी चुरेका खहरे छन् ।"
मौद्रिक नीतिको बजारमा असर,वित्तीय क्षेत्रको विकास र विस्तारसँगै राष्ट्र बैंकको क्षमता अभिवृद्धि हुन सकेको छैन । वित्तीय संस्थाले वास्तविक वित्तीय विवरण लुकाउने गरेको र त्यसमा केन्द्रीय बैंकको पहुँच नपुग्नेबारे आलोचना भइरहेको छ । नियमन तथा सुपरिवेक्षण प्रभावकारी हुन सकेको छैन । बैंक वित्तीय संस्था विशेषगरी सर्वसाधारणको बचत र लगानीबाट चलेका हुन्छन् । यी संस्थामा सुशासन रहन सकेन भने सर्वसाधारणको रकम जोखिममा पर्छ । यसतर्फ पनि नियामक निकाय राष्ट्र बैंक चनाखो बन्नुपर्छ ।
प्रधानमन्त्रीका अशोभनीय अभिव्यक्ति,"प्रधानमन्त्री कार्यकारी प्रमुख त हुन् नै, देशका अभिभावक पनि हुन् । उनका मुखबाट उच्चरित हुने अशोभनीय शब्दबिम्बहरू सुन्दै अप्रिय लाग्छन् । प्रधानमन्त्री माननीय हुन्, सम्माननीय हुन् । त्यसैले ओलीले शोभनीय बोलून्, सत्याग्रहको संवेदना बुझून्, यो देश आज यही कामना गरिरहेको छ । अन्यथा अरू के भनौं, आउँदा दिनहरूमा देशको मनोभाव बदलिन सक्छ ।"
विचार गरौं है !,"साँच्चि नै एकै मिनेट आँखा चिम्ली सोचौं हाम्रो भूत, भविष्यत् र वर्तमान खोजौं । आजको सुस्ती अलमलीले भोलि दु:ख पर्ला आजैको एक गल्तीले भोलि पछुतो होला ।। हामी सबैलाई चेतना भया ! डा अजय रिसालधुलिखेल अस्पताल, धुलिखेल, काभ्रे"
शिक्षामा अधिनायकवाद !,"विगतको सरकारले गठन गरेको जम्बो शिक्षा आयोगमा सीमित शिक्षाविज्ञको सक्रियतामा भए पनि तयार पारिसकिएको प्रतिवेदन थन्काएर शिक्षा, विज्ञान तथा प्रविधि मन्त्रीले अर्को शिक्षा आयोग गठन गर्ने धृष्टता गरे फगत आफ्नो नाम जोड्न लालायित भएर किनभने : १ उनको यो आयोग गठन गर्ने अभिलाषा अलि अघि नै थियो । तर प्रधानमन्त्रीबाट स्वीकृति आउन ढिलो भयो । त्यसैले उनैले भनेभन्दा ढिलो गरेर आयोग गठन भयो ।२ आयोगको दुइटा मूल उद्देश्य भनिएका छन् : शिक्षाको अधिकार सम्बन्धी विधेयक र संघीय शिक्षा विधेयकको लागि सुझाव प्राप्त गर्न । तर दुवै झुठका पुलिन्दा मात्रै हुन् ।३ शिक्षाको अधिकार सम्बन्धी विधेयक तयार भई मन्त्रिपरिषदबाट सैद्धान्तिक सहमति प्राप्त गरिसकेको अवस्था छ ।४ जहाँसम्म संघीय शिक्षा ऐनको सवाल छ, त्यो संविधानत: असोज २ गतेभित्रै पारित भइसक्नुपर्छ । तर आयोगको म्याद कात्तिक ४ गतेसम्म तोकिएको छ । ५ आयोग गठन भएको १ महिना बित्नलाग्दा पनि प्रधानमन्त्रीको प्यारा मान्छे थप्नुपर्ने बहानामा आयोगले पूर्णता पाउनसकेको छैन । काम सुरु गर्ने त कुरै छाडौं ।६ बरु अघिल्लो आयोगले दिएको ड्राफ्ट प्रतिवेदन नै केलाएर माथि भनिएको दुइटै उद्देश्य शिक्षा मन्त्रीले मज्जाले पूरा गर्न सक्थे, तर गरेनन् ।७ प्रत्येक सरकार आएपछि आयोग गठन गर्नपर्ने र गठित आयोगको सुझाव पनि कार्यान्वयन हुन नदिने नेपालका सरकारको पुरानै रोग हो ।८ स्मरणीय छ, २०४८ सालमा सरकारले गठन गरेको आयोगले दिएको विस्तृत प्रतिवेदनको मसी सुक्न नपाउँदै तत्कालीन एमालेको ९ महिने सरकारले फेरि अर्को आयोग गठन गरेको हास्यास्पद इतिहास साक्षी छ । दुवै प्रतिवेदन राम्ररी केलाएर हेर्ने हो भने तात्त्विक अन्तर केही पनि छैन ।९ आयोग बनाएर शिक्षामा नाटक गर्नेहरूले प्रजातन्त्र आएको ३ दशकयता शिक्षा झन् ध्वस्त बनाएको प्रमाण जगजाहेर छ । एसईई र एसएलसीमा नपढे पनि पास हुनेगरी ग्रेडिङ प्रणालीको खराब रूप प्रयोगमा ल्याइएको छ भने उच्च शिक्षामा ७० प्रतिशत लगानी पानीमा डुबेको छ ।१० नेपालमा मन्त्री र प्रधानमन्त्री भएपछि जे गरे पनि हुन्छ भनेर जनता झुक्याउने र ढाँट्ने कामबाट सबै आजित भइसकेको अवस्थामा अहिले भनिएको आयोगले पनि केही लछारपाटो लगाउँछ भनेर विश्वास गर्ने आधार छैन । डा मनप्रसाद वाग्ले मीनभवन, काठमाडौं"
प्रदेश प्रहरी कहिले ?,"संविधानको धारा २६८ मा नेपाल प्रहरी, सशस्त्र प्रहरी बल र राष्ट्रिय अनुसन्धान संगठन सम्बन्धी व्यवस्था अन्तर्गत लेखिएको छ, संघमा नेपाल प्रहरी, सशस्त्र प्रहरी बल र राष्ट्रिय अनुसन्धान विभाग रहनेछन् । प्रत्येक प्रदेशमा प्रदेश प्रहरी संगठन रहनेछ । संविधानको यो व्यवस्था, राज्यका नीति तथा अष्ट्रेलिया, बाङ्लादेश, बेल्जियम, क्यानाडा, जर्मनी, भारत, जापान, पाकिस्तान, स्वीट्जरल्यान्ड, चीन, अमेरिका लगायत विश्वका ११ मुलुकका प्रहरी संरचनाको अध्ययनपछि कार्यदलले तयार पारेको प्रतिवेदनमा समेटिएको सबैभन्दा अर्थपूर्ण सिफारिस पनि हो । तर आजसम्म प्रदेश स्तरमा प्रहरीको व्यवस्थाबारे प्रदेश नम्बर २ बाहेक अरु कसैले खुलस्त भएर रुचि देखाएको पाइँदैन । यसबारे केही प्रश्न सम्बन्धित निकायसँग सोध्न चाहन्छु ।१ प्रदेश नम्बर २ ले प्रदेशसभामा पेस गरेको प्रदेश प्रहरी ऐनबारे प्रस्तावमा संघीय सरकार र नेपाल प्रहरी बीचको असहमतिका कारण प्रादेशिक स्तरमा प्रहरीको संरचनालाई लबिङ गराउन खोजिँदैछ । प्रहरी ऐन अध्ययन समिति गठनजस्ता प्रक्रियात्मक जालझेलको उद्घोष गरेर विवाद मत्थर पार्ने प्रयास गरिएको हो कि सहानुभूति दिलाउन मात्र खोजिएको हो ?२ क्षेत्रीय प्रहरीको नामकरण प्रदेश प्रहरी कार्यालय र अञ्चल प्रहरीको नामकरण संघीय इकाइ प्रहरी कार्यालय राख्नुले औपचारिकताले मात्र पूर्णता पायो । व्यावहारिक तवरमा प्रदेश प्रहरी ल्याउन नसक्नुको जिम्मा कसले लिने ? प्रदेश सरकार कि संघीय सरकार ? ३ सरकारले प्रहरी अतिरिक्त महानिरीक्षक अर्थात् एआईजीलाई अवैध रूपमा प्रदेश प्रहरी प्रमुखको जिम्मेवारी दिनु आलोचित भएकै हो । प्रदेश ऐनले नचिनेका एआईजीहरू लामो समयदेखि प्रदेश प्रहरी प्रमुखको जिम्मेवारी बहन गरिरहेका छन् । ऐन निर्माणमा देखिएको विकराल ढिलासुस्तीको बाबजुद पनि गरिएको यस खालको नियुक्ति उपयुक्त भयो र ? ४ प्रदेश प्रहरी प्रादेशिक गृह मन्त्रालयको अङ्ग हुने भनिएको छ । नेपालले संघीयतालाई संस्थागत बनाउनुमा यसको भूमिका अग्रस्थानमा हुने निश्चित छ । तर यो विषयले किन प्राथमिकता पाइरहेको छैन ? ऋतिक यादवसिम्रौनगढ१०, बारा"
छुवाछूत न्यायमा कानुनी जालझेल,"जातीय छुवाछूत बारे सरकारले ल्याएको कानुनी प्रावधान कमजोर देखिएको छ । समाजमा दिनानुदिन उल्लेख्य रूपमा जातीय विभेदको मारमा दलित समुदाय परिरहेको छ । कानुनी बाटो थाहा नहुँदा धेरैजसो मुद्दा सामाजिक र प्रशासनिक तहमै मिलेमतो हुने गरेको छ । जातीय भेदभाव गर्नेहरूलाई राज्यले तोकेको सजाय कम र कमजोर छ । यसले गर्दा पीडकहरू उम्किने गरेका छन् । सजाय भोगिसकेकाहरू पनि जमानत र धरौटीमा छुट्ने प्रावधानले घाइते बाघसरी झन् हिंस्रक हुने गरेको पाइन्छ । कान्तिपुरमा छुवाछूतमा कुटपिट गर्नेलाई जेल पढेंँ । जिल्ला अदालत महोत्तरीका न्यायाधीश दण्डमणि शर्माको इजलासले जरिवाना र क्षतिपूर्ति सहित जेल सजाय सुनाएका कमला गिरी र रामबाबु दाहाल फितलो कानुनी दुलोबाट धरौटीमा रिहा भएका छन् । यस्तो कानुनी जालझेलबाट महोत्तरीको बर्दिवासमा ४, भब्सी टोलका बुद्धमाया विश्वकर्मा र उनकी छोरी मनिषाले कसरी न्याय पाउँछन् ? यो पर्दा बाहिर आएको एउटामात्र घटना हो । पर्दा भित्र यस्ता थुप्रै घटना समाजमा दिनहँ हुने गर्छन् । तर यस्तै थुप्रै कानुनी जालझेलका कारण दलित समुदाय कानुनको शरणमा जान सकिरकेको छैन । यसरी दलित समुदायको दयनीय अवस्थाको मजा लुटिरहेका छन्, बलिया पक्षले । कानुन खेलाउनेहरूलाई कानुनको कुनै प्रवाह छैन । अनि समाज कसरी जातीय विभेदबाट मुक्त हुन्छ ? यसर्थ सरकार यस मामिलामा निकै सचेत हुनुपर्ने देखिन्छ । पीडितलाई न्यायको अनुभूति गराउन नसके कानुनी शरणमा जानेको संख्या दिनानुदिन घट्नेछ । राजेश विद्रोही लहान, सिरहा"
जनप्रतिनिधिले हेक्का राखून्,"चुनाव जितेर सरकारमा पुगेका जनप्रतिनिधिहरूले मतको दम्भमा मैले जे गरे पनि हुन्छ भनिठान्नु उचित हुँदैन । जसरी एउटा विद्यार्थीले कुनै एक तहमा राम्रो अंक ल्याएर पास गरेको खण्डमा ऊ सधैंैभरि राम्रो विद्यार्थी नै हो, उसले पढ्न पर्दैन र उसले सधैंभरि नै राम्रो अंक प्राप्त गर्छ भन्ने तर्क कतिसम्म जायज हो ? यस्तै देखिन्छ, अहिलेका जनप्रतिनिधिहरूको सोच र व्यवहार । एक समय राम्रो काम गरेकै हुन्, चाहे संविधान जारी गर्न देखाएको हिम्मत, अघोषित भारतीय नाकाबन्दी विरुद्ध स्पष्ट अडान, विकास र समृद्धिको नारा आदि । त्यसैलाई समर्थन गरी जनताले पनि आफ्नो मतमार्फत जिताएर पठाएकै हुन् र त अहिलेको सरकारमा उनीहरूले नेतृत्व गरिरहनुभएको छ । तर पछिल्ला गतिविधिले के त्यही साख जोगाउन सक्ला ? सरकारमा रहेका जनप्रतिनिधिले एकपटक पाएको मत सधैंभरिलाई नभई केवल ५ वर्षका लागि हो भन्ने हेक्का राखी जनताको भलाइ हुने काम गर्नुपर्छ, न कि मनपरी । यदि सरकारमा रहेकाहरूले व्यवहार नसुधार्ने हो भने अहिले कांग्रेसीको हैसियतभन्दा पनि तल झर्नुपर्ला । बेला छँदै बुद्धि पुर्याएको राम्रो । त्यसैले जनप्रतिनिधिले विधि र पद्धतिको अक्षरश: पालना गरी काम गर्नुपर्ने हुन्छ । संजीव पौड्यालबाहुनडाँगी, मेची नगरपालिका२, झापा"
सामान्य जनताको हरिविजोक,"मुलुक सङ्घीय शासन व्यवस्थामा प्रवेश गरेपश्चात् सङ्घ, प्रदेश र स्थानीय तहका सरकारले आआफ्ना अधिकार अनुसार प्रभावकारी ढङ्गबाट कार्यसम्पादन गरी जनतालाई सुशासनको अनुभूति दिने अपेक्षा गरिएको थियो । वर्तमान सरकारले भ्रष्टाचारप्रति शून्य सहनशीलता सहित सुशासन र समृद्धिको नारा लगाउने गरेको छ । तर जनता हरिविजोक भोग्न विवश छन् । स्थानीय तहबाट जनताले सहज तवरमा सेवासुविधा पाउनसकेका छैनन् र अतिरिक्त रकम बेहोर्नुपरेको छ । भ्रष्टाचारबाट जनता आक्रान्त छन् । जनसरोकारका कार्यालयहरूमा सामान्य कार्य गराउँदा पनि घूस खुवाउनुपर्ने बाध्यता छ । निमुखालाई न्याय महंँगो भइरहेछ । महंँगी, कालोबजारी र मिसावटबाट उपभोक्ता ज्यादै ठगिएका छन् । जनताले यस्ता पीडा, सास्ती, हैरानीबाट कहिले मुक्ति पाउलान् ? विदुर केसी नागार्जुन१०, स्युचाटार, काठमाडौं"
उपभोक्ता सेक्ने निर्णय,"सरकारले आर्थिक वर्ष २०७५७६ को बजेटमार्फत इन्टरनेटमा १३ प्रतिशत सेवा शुल्क लगाउने घोषणासँगै उपभोक्ता मारमा पर्ने भएका छन् । सरकारले सेवा शुल्क लगाएसँगै एनसेल, नेपाल टेलिकम तथा इन्टरनेट सेवाप्रदायकहरू अर्थात् आईएसपीले सेवाग्राहीबाट लिने शुल्क पनि बढाउँदै छन् भन्ने समाचार आएका छन् । यसले हामीजस्ता इन्टरनेट ग्राहकलाई मारपर्ने देखिएको छ । सरकारलाई अतिरिक्त शुल्क तिर्नुपरेपछि नाफामूलक कम्पनीहरूले सेवाग्राहीसँग नै लिने हुन् । तर यसको मारमा भने सर्वसाधारण उपभोक्ता पर्ने देखियो । एकातिर सूचना प्रविधिमा जनताको पहुँचको कुरा गर्ने अर्कोतर्फ उपभोक्तालाई भार पार्नेगरी सरकारले गरेको निर्णय उपयुक्त छैन । सरकारको यो निर्णयले निम्न आयस्तरका जनताको सञ्चारमाथिको सहज पहुँचमा अवरोध हुने देखिन्छ । त्यसमाथि सूचनामन्त्री गोकुल बाँस्कोटाले बारम्बार इन्टरनेट शुल्क घटाइनेछ भनी भाषण गरिरहेको सुनिन्छ । सरकारले डिजिटल नेपालको दीर्घकालीन सपना पूरा गर्ने हो भने यो १३ प्रतिशत सेवा शुल्क सम्बन्धी निर्णयमा पुनर्विचार गरोस् । हामी लाखौं इन्टरनेट प्रयोगकर्ताको आग्रह हो यो । अनमोल केसीबानेश्वर, काठमाडौं"
ठूला कुराभन्दा साना काम गर,"देशमा अहिले केको आवश्यकता छ भनी जानेर पनि नजानेझैं गर्ने प्रधानमन्त्रीज्यू यदि तपाईको यस्तै चाला हो भने देशले कहिल्यै प्रगति गर्न सक्दैन । हामी ग्रामीण भेगका नेपालीलाई अहिले साधारणतया हिँड्न पनि सडक पुगेको छैन । हामी हुम्ला, डोल्पा, मुगुतिरका बासिन्दा सडक पुगे पनि रेल, पानीजहाज पुगेसरह नै ठान्नेछौं । त्यसैले पहिले यस्ता ससाना कुरामा ध्यान दिने कि ? अधिकांश भेगमा सडक पुगेका छैनन् । यदि पुगिहाले भने पनि पुगेका सडकहरू खाल्डाखुल्डीले तहसनहस अवस्थामा छन् । अहिलेको आवश्यकता के हो र जनताले के चाहिरहेका छन् भन्ने कुरा थाहा पाए उत्तम हुने थियो । पहिले हामीले सडक पायौं भने पछि देखौंला नि ठूलठूला रेल, पानीजहाजका सपनाहरू । त्यसैले यस्ता कुरामा सरकारले ध्यान दिनसक्यो भने जनता धेरै खुसी हुनेछन् । वीरेन्द्र रावल नरहरिनाथ गाउँपालिका, कालिकोट"
माफिया संरक्षणमा सरकार,"बिहीबार प्रकाशित अधिनायकवादको कोकोहोलो पढ्दा उनी आफ्नो लेखमार्फत सरकारको हनुमान भएको महसुस भयो । कानुनविदले हिजो फलानाले गल्ती गर्यो, आज पनि त्यही गल्ती गर्न किन नहुने भन्ने आशयको लेख लेखेर आफूलाई कानुनविद होइन, पार्टीको कार्यकर्ता सावित गरेका छन् । न्यायमूर्ति जनताको न्यायको आशाका केन्द्र हुनुपर्छ । यस्तै व्यक्तिहरू राजनीतिक भागबन्डाका आधारमा न्यायालयमा प्रवेश पाएकै कारण राजनीतिक मुद्दाहरूमा राजनीतिक आग्रहपूर्वाग्रह देखिन्छ । हिजो कांग्रेस वा अरु दलले के गरे भन्नुभन्दा पनि डा गोविन्द केसीका माग जायज हुन् वा होइनन्, मुख्य कुरा हो । हिजो कांग्रेस ठिक भएन र त आज वामपन्थीहरूले अवसर पाए । तर आफूलाई स्वतन्त्र भनी दाबी गर्ने अधिवक्ता सरासर पार्टी प्रवक्ताजस्तो वकालत गरिरहेकोमा राजनीतिक पूर्वाग्रह देखिन्छ । गंगामायाको पतिको निधन कांग्रेस सत्तामा भएकै बेला भयो, तर कांग्रेस एक्लै सत्तामा थिएन पनि । शान्ति र संविधान कार्यान्वयनको बेला उसले एकलौटी केही गर्न नसक्ने अवस्थामा थियो । अहिले दुई तिहाइको दम्भ देखाई जनताका स्वास्थ्य, शिक्षाजस्तो संवेदनशील विषयमा पार्टीका व्यापारीको फाइदा पुग्नेगरी चिकित्सा विधेयक किन ल्याइयो ? तपाईंसँंग यसको जवाफ छ ? एउटा नागरिक अभियन्ताले जनताको जनजीविकाका सवालमा उठाएका जायज मागलाई संसदको सार्वभौम अधिकारको कुरासँंग गाँसेर मनपरी गर्न पाइन्छ ? मिना न्यौपाने मध्यबिन्दु११, नवलपरासी"
चुलिँदो ब्याजदरको चुनौती,"बैंकहरूले अत्यधिक रूपमा अस्थिर प्रकृतिका गैरनिक्षेप परिचालन गरेका कारण २००८ को मन्दी निम्तिएको हुँदा संस्थामा स्थायी प्रकृतिको स्रोतको आपूर्ति बढाउन कर्जा निक्षेप अनुपातको व्यवस्था सुरु गरिएको थियो । तर अहिले कर्जा निक्षेप अनुपातले कर्जा तथा निक्षेपको अवस्था, समयावधि, विविधीकरण र स्थायित्वजस्ता प्रवृतिलाई महत्त्व नदिने हुँदा धेरै मुलुकले यस व्यवस्थालाई त्यागेको देखिन्छ । त्यसैले पनि तरलता जोखिम कम गर्न वासेल ३ ले सिफारिस गरेको लिक्विडिटी कभरेज अनुपात, नेट स्टेवल फन्डिङ अनुपात र तरलता अनुगमन गर्ने मापदण्ड सम्बन्धी व्यवस्था पूर्णरूपमा कार्यान्वयनमा ल्याई कर्जाको पुँजी तथा निक्षेप अनुपात सम्बन्धी व्यवस्थालाई त्याग्न जरुरी छ । योसंँगै एक वर्षभित्र बुझाउनुपर्ने सावाँब्याज र आम्दानीको अनुपातको उच्चतम सीमालाई कार्यान्वयनमा ल्याई धितोमा आधारित कर्जालाई आम्दानीमा आधारित बनाई कर्जा जोखिम कम गर्नपर्ने देखिन्छ । यस व्यवस्थाले सट्टेबाजी क्षेत्रमा गएका कर्जाको ब्याज तिर्दै नवीकरण गरी ओगटेर राख्ने कर्जाको माग कम हुने, तरलता व्यवस्थापन स्थिर हुने र कर्जा ब्याजप्रति बढी लचक हुनुका साथै उत्पादनशील क्षेत्रमा बढीभन्दा बढी कर्जा परिचालित हुने देखिन्छ । पौडेल नेपाल राष्ट्र बैंकका उपनिर्देशक हुन् । यो लेखकको व्यक्तिगत विचार हो ।"
आदिकविबारे केही तथ्य,"भानुभक्त पाल्पातिरै अथवा मूलघर तामाकोटतिरै जन्मिएका हुन् भन्ने नरनाथ आचार्यको कथनलाई उनका नाति आमोदबद्र्धन कौण्डिन्न्यायनले पनि समर्थन गरेको देखिन्छ । अर्का सन्तान मुक्तिनाथ भने रम्घा धर्मशालामै भानुभक्तको जन्म भएको स्वीकार गर्छन् । यस भनाइलाई समर्थन गर्दै व्रतराज आचार्य लेख्छन् विसं १८७१ को परिवेशमा नेपालमा युद्धको बादल मडारिइरहेको हुनाले धनञ्जयले आफ्नी पत्नीलाई पाल्पा लैजानु सम्भव देखिँदैन । अर्को कुरा भानुभक्तको जन्म समयमा श्रीकृष्ण आचार्यको परिवारको बसाइ गाउँ र बेंँसी दुबैतिर पाइन्छ, तापनि वर्षायाममा भानुभक्त जन्मेका हुँदा उनको जन्मस्थल शिखर कटेरी (हालको चुँदी रम्घा डाँडाको धर्मशाला) हो भन्ने कुरा किटानीका साथ भन्न सकिन्छ । (आचार्य, २०५८ : २९) यस विषयमा मुक्तिनाथ आचार्य आफ्नी हजुरआमा (भानुभक्त पुत्र रमानाथकी पत्नी) बाट सुनेका कुरालाई आधार मान्दै लेख्छन् रम्घालीहरू गर्मी याममा औलोबाट बच्न गाउँमा जाने हुँदा भानुभक्त रम्घा धर्मशालामा नै जन्मिएका हुन् । फेउनी अगाडि लेख्छन् पहिले हाम्रो रम्घाको घर हालको धर्मशालामा थियो । मेरी हजुरआमालाई विवाह गरी भित्र्याएको पनि सोही घरमै हो । यस विषयमा भानु जन्मस्थल विकास समितिले उक्त घडेरीको उत्खनन गरी जुटाएको प्रमाण पनि थप आधार भएको छ । विसं २०५४ साल कात्तिकमा इतिहास केन्द्रीय विभाग कीर्तिपुरका प्राध्यापक राजाराम सुवेदीको नेतृत्वमा रम्घा डाँडाबाट १ किमि तल उत्खनित सो भग्नगृहमा घरमा प्रयोग हुने सामग्रीहरू पनियो, फलामे टुकटुके, तामाको एक पैसा, चाँदीको आधा बालो, घैंटाको प्रशस्त खपेटा, चुलामा डढेको रातोमाटो, अङ्गार, खरानी, कोइला, अगेनो, ओछ्यानको अंश, पूजाकोठा, चन्दनखोरी, सिलौटी, लोहोरो आदि वस्तुका अवशेष पाइएका थिए भनी सुवेदीले उल्लेख गरेका छन् । उक्त अवशेषका आधारमा उत्खनक सुवेदीले सो घर भानुभक्तकै हुनुपर्ने ठहर गरेका छन् । हालको धर्मशाला नै भानुभक्तको जन्मघर हो भन्ने कुरामा चँदीका बुढापाका र अध्येता व्रतराज आचार्य पनि सहमत छन् । धर्मशाला भएको ठाउँमा अहिले घना जङ्गल भई पहिले बस्ती नबसेको जस्तो देखिए पनि विसं १९४३ सम्म भानुभक्तका सन्तति बसेका थिए भन्ने कुरा मुक्तिनाथले अनुश्रुतिलाई आधार मानेर उल्लेख गरेका छन् । निष्कर्षमा चुँदीवासीको परम्परागत कथन, अध्येताको अध्ययन र भग्नगृहको उत्खननबाट पाइएका अवशेषका आधारमा सो स्थल भानुभक्तको जन्मस्थल हो भन्ने प्रमाणित हुन्छ । तर भानुभक्त जतिबेला जन्मिए, त्यतिबेला धर्मशाला मुनिको उक्त घरमा मानिसको बसोबास नभएको बुझिन्छ । त्यसैले रम्घा डाँडो (शिखर कटेरीरम्घा धर्मशाला) मा नै भानुभक्तको जन्म भएको हो भन्ने कुरा जनश्रुतिले बताएको छ ।"
योगमायाको योगदान,२०१६ मा नेपाल सरकारले योगमायाको स्मृतिलाई जीवन्त राख्न हुलाक टिकट पनि निस्काशन गरेको छ । उनको नाममा संस्थाहरू स्थापना गर्ने पनि निर्णय भएको छ । उनको जीवन सम्बन्धी पुस्तकहरू स्कुलको पाठ्यक्रममा पनि राखिनुपर्छ । यसले बालबालिकालाई उत्प्रेरित गर्न सक्छ । सादा जीवन उच्च विचारकी योगमाया नेपालकी उज्ज्वल तारा हुन् । उनका बारेमा देशभित्र मात्र नभएर देश बाहिर पनि प्रचार गरिनुपर्छ । उनको जन्मथलोलाई पनि पवित्र तीर्थस्थलका रूपमा विकास गरिनुपर्छ । योगमायालाई राष्ट्रिय विभूति घोषणा गर्नेबारे चर्चा चलिरहेको छ । समाज रूपान्तरणका लागि यति धेरै आवाज उठाएकी महिलालाई राष्ट्रिय विभूतिका रूपमा सम्मान गर्न ढिला गर्नु हुँदैन ।
लोकतन्त्रमाथि अधिनायकवादको छाया,"२० औं शताब्दीमा धेरै देशमा लोकतन्त्रकै सिँढी टेकेर अधिनायकवाद आएको थियो । सैनिक आक्रमण, संवैधानिक कू, राजनीतिक दलमाथि प्रतिबन्ध, नरसंहार, बल प्रयोग गरेर अधिनायकवादीहरू सत्तामा पुगेका थिए । तर २१ औं शताब्दीमा अधिनायकवादीहरू चुनावबाटै जितेर सरकारमा पुग्छन् । जनतालाई सपना अनि योजनाका ठूलठूला वाचाले लठ्याइन्छ । साथै कार्यकर्ता अनि राजनीतिक दलालहरूमार्फत नागरिकलाई अलमल्याउने, झुक्याउने काम गरिन्छ । अनि गणितको राजनीतिमार्फत नियम, कानुन बनाउँदै लोकतन्त्रको आवरणमा अधिनायकवादलाई प्रोत्साहन दिइन्छ । ओली सरकार पनि त्यही पथमा अग्रसर देखिन्छ । उसले प्रतिपक्ष मानेको देखिएको छैन । प्रेसलाई अंकुश लगाउन खोज्दैछ । सरकार नागरिक समाजलाई कमजोर बनाउने अनि बेवास्ता गर्ने रणनीतिमा देखिन्छ । नागरिकको हकअधिकार कटौती गर्दैछ । आफ्नो प्राथमिकताभन्दा बाहिरका विषयहरूमा हात हालेर शक्ति आर्जन गर्न खोज्दैछ । तसर्थ लोकतन्त्र खतरामा छ । लोकतन्त्र बचाउन हामीले सरकारलाई कमजोर बनाउनेतर्फ होइन कि प्रतिपक्ष, मिडिया, नागरिक समाज अनि अदालतलाई बलियो बनाउने दिशातर्फ अघि बढ्नुपर्छ । यो अधिनायकवादको छायालाई लोकतन्त्रको प्रकाशले हटाउन जरुरी छ ।पाण्डे विवेकशील साझा पार्टीका केन्द्रीय सदस्य हुन् ।"
नेटोको सुरक्षा बजेट बढाउने सहमति,बेल्जियमको राजधानी ब्रसेल्समा मंगलबार र बिहीबार भएको नेटो सम्मेलनमा अफगानिस्तान तथा सिरियाको सुरक्षाका विषयमा समेत छलफल भएको छ । सम्मेलनमा अफगानिस्तानमा नेटो सैनिक भए पनि हिंसा अन्त्य हुन नसकेको भन्दै नेटो साझेदार राष्ट्रबीच कुराकानी भएको हो । त्यसैगरी सम्मेलनका क्रममा साझेदार राष्ट्रबीच सिरियामा जारी गृहयुद्धबारे पनि कुराकानी भएको छ । उक्त छलफलमा लिबियामा जस्तै सिरियामा पनि नेटो सेनाको तैनाथ गर्नुपर्ने विषय उठेको थियो ।
अफगानिस्तामा बेलायती सेना थपिने,थप गरिएका सेनाले अफगानिस्तानमा शान्ति र स्थायित्वका लागि अफगान सेनालाई सघाउने जनाइएको छ । मेको घोषणसँगै अफगानिस्तानमा बेलायती सेनाको संख्या १ हजार १ सय पुग्ने भएको छ । अफगानिस्तामा हाल १६ हजार नेटो सैनिक छन् ।
क्रोएसियाको ऐतिहासिक यात्रा,"तथ्यहरूक्रोएसिया विश्वकपको पाँचौं सहभागितामा पहिलोपल्ट फाइनल प्रवेश गरेको हो ।इंग्ल्यान्डले २१ औं शताब्दीमा सर्वाधिक तीन खेलमा क्रोएसियाविरुद्ध हार बेहोर्याो, जुन अरु कुनै टिमसँग भन्दा बढी हो ।इंग्ल्यान्ड ठूला प्रतियोगिताको सेमिफाइनलमा पाँचमध्ये चार खेलमा हारेको हो । सेमिफाइनलमा उसलाई युरो २०६८ मा युगोस्लाभिया, विश्वकप १९९० मा पश्चिम जर्मनी, युरो १९९६ मा जर्मनी र विश्वकप २०१८ मा क्रोएसियाले पराजित गरेको हो ।क्रोएसिया सन् १९९० मा इंग्ल्यान्डपछि विश्वकपमा लगातार तीन खेलमा अतिरिक्त समयमा प्रतिस्पर्धा गर्ने पहिलो टिम हो ।यस विश्वकपमा पाँच खेल अतिरिक्त समयमा पुगेको थियो । त्यसमध्ये चार खेलमा क्रोएसिया र इंग्ल्यान्ड सहभागी थिए । अर्को एक खेल स्पेन र रुसबीच भएको थियो ।इंग्ल्यान्डले सेट पिसमा यसपालि ९ गोल गरेको छ, जुन कुनै पनि टिमले १९६६ यता सेट पिसमा गरेको भन्दा धेरै गोल हो ।काइरन ट्रिपियर इंग्ल्यान्डका फ्रिककमा सिधै गोल गर्ने डेविड बेकहयाम (विश्वकप २००६ मा इक्वेडरविरुद्ध) यताका पहिलो खेलाडी हुन् ।इभान पेरिसिच ठूला प्रतियोगितामा सबैभन्दा धेरै १० गोल (६ गोल, ४ एसिस्ट) मा सहभागी हुने क्रोएसियाली खेलाडी हुन् । उनले डाभोर सुकर (९ गोल, १ एसिस्ट) लाई उछिने ।"
रोचक तथ्य: इंग्ल्यान्डलाई सेमिफाइनल तगारो,त्यही फ्रान्ससँग क्रोएसियाले आइतबार फाइनल खेल्दै छ । शताब्दीयता इंग्ल्यान्ड तीनपल्ट प्रमुख खेलमा क्रोएसियासँग पराजित भएको छ । संयोग के भने युगोस्लाभियाबाट स्वतन्त्र भएको क्रोएसियाले शताब्दीको केही वर्ष अगाडिबाट छुट्टै अस्तित्वको रूपमा खेल्न पाएको हो ।
हामी थाकेका छैनौं : डालिच,पहिलो हाफमा हामीले खराब खेलेको होइनौं तर गोल खाएपछि राम्रो गरेका हौं । समग्रमा हामी इंग्ल्यान्डभन्दा राम्रो टिम भएकाले नै फाइनल पुगेका छौं । राकिटिच चलेका थिए । बल पोसेसन हाम्रै राम्रो थियो । सबै तहमा राम्रो टिम हाम्रै थियो । प्रतियोगितामा हाम्रो उत्कृष्ट खेल यही (सेमिफाइनल) हो किनभने अर्जेन्टिनाविरुद्ध हामीलाई कुनै दबाब थिएन ।टिममा कुनै कमजोरी देख्दिनँ । टिमले राम्रो खेलिरहेको छ । तर फाइनल गाह्रो हुनेछ । पहिला फाइनल पुगेको खुसीयाली मनाउने छौं अनि फ्रान्सविरुद्ध खेल्ने तयारी गर्नेछौं । क्रोएसियाको इतिहास लेखिएको छ । यो हाम्रो लागि ठूलो पुरस्कार हो । राम्रो टिम भएको हामीले देखाइसकेका छौं ।
इंग्ल्यान्डको लय निरन्तर रहेन,पछिल्ला केही खेलमा लगातार अतिरिक्त समयसम्म खेलेको भए पनि क्रोएसिया थकित देखिएको थिएन । फिटनेसमा टोलीले धेरै ध्यान पुर्याएको कारण नै यो सम्भव भएको हो । मोड्रिच र राकिटिचजस्ता खेलाडीले आफ्नो अनुभव उपयोग गर्दै मिडफिल्डमा एकछत्र राज गर्न सफल भए ।
निमा र निशालाई रजत पदक,पुरुषतर्फ पहिलो खेलमै कोरियाका खेलाडीसँग नेपालका वीरबहादुर महरा र भूपेन श्रेष्ठले सी क्याटोगरीतर्फ मिश्रित सफलता हात पारे । ६८ केजी तौलका वीरबहादुर सी क्याटोगरीको सेमिफाइनलमा कोरियाका खेलाडीसँग पराजित हुँदै कांस्य पदकै सीमित भए । सोही क्याटोगरीको ८० केजीमुनि भूपेनले सेमिफाइनलमा कोरियन खेलाडीलाई १८९ अंकले हराउँदै फाइनल तय गरे । तर फाइनलमा उनी मलेसियनसँग ११२० ले स्तब्ध भएपछि रजतमै चित्त बुझाए । टिम फाइटतर्फ नेपालले शुक्रबार खेल खेल्ने कार्यक्रम छ । एसियाड तयारीमा रहेको नेपाली तेक्वान्दोले यसै प्रतियोगितामा पहिलो दिन चार पदक जितेको थियो ।
सुनसरी र कास्कीलाई सफलता,अर्को खेलमा कास्कीले पाँचथरलाई २१ ले पराजित गर्दा सुम्मिता गुरुङ र निशा कोइरालाले गोल गरेका थिए । पाँचथरकी देवीकला राईले एक गोल फर्काइन् ।
उदयपुर र काठमाडौं विजयी,शुक्रबार रूपन्देही र सिन्धुपाल्चोक तथा सुर्खेत र चितवनबीच प्रतिस्पर्धा हुनेछ ।
१५ औं धर्मश्री असोजमा,"धर्मश्री च्याम्पियनले ५ लाख रुपैयाँ पुरस्कार पाउनेछन् । दोस्रो हुनेले २ लाख ५० हजार, तेस्रोले १ लाख ५० हजार, चौथोले १ लाख, पाँचौले ८० हजार, छैटौंले ७५ हजार र सातौं हुनेले ६० हजार रुपैयाँ पुरस्कार प्राप्त गर्नेछन् । तौल समूहमा दोस्रो र तेस्रो हुनेले ३० र २० हजार पाउने छन् ।"
सिमकोटमा गाडी भित्र्याउने होड,गाडी सञ्चालनमा आएपछि मानसरोवरकैलाश तीर्थयात्रा गर्न आएका भारतीय तीर्थयात्रीसमेत लाभान्वित भएका छन् । कतिपय भारतीय तीर्थयात्री खार्पुनाथस्थित शिवजी मन्दिरमा दर्शनका लागि जाने गरेका छन् । स्थानीय र बाहिरबाट आएकाहरूले गाडी रिजर्भ गरेर खार्पुनाथसम्म आउजाउ गर्ने गरेका छन् । यो वर्ष एक सय ५० बढी भारतीयले खार्पुनाथ मन्दिर दर्शन गरेको व्यवसायी शाहीले बताए । विमानस्थलदेखि होटलसम्म भारतीय पर्यटकलाई ओसार्नका लागि स्थानीय होटलले गाडी खरिद गर्न थालेका छन् । जिल्लामा दर्जनौं गाडी सञ्चालनमा आए पनि यातायात कार्यालय नहुँदा ती गाडी दर्ता भएका छैनन् ।
सुरक्षा बैठकमा पुरानै एजेन्डा,"खोतिला पहिरो महाकालीमा खस्दा नदी थुनिएर दुवै देशमा बाढीको जोखिम बढ्न सक्ने भन्दै पहिरो व्यवस्थापन गर्न ठोस निर्णय गरिएको प्रजिअ आचार्यले बताए । सेप्टेम्बर १५ बाट पहिरो व्यवस्थापन कार्य सुरु गर्ने सहमति भएको छ, उनले भने । धौलीगंगा जलविद्युतको ड्याम खोल्दा समयमै नेपाललाई जानकारी गराउने विषयमा पनि भारतीय अधिकारीले प्रतिबद्धता जनाएका छन् ।"
तयार भो मुन्दुम पदमार्ग,"१८ वर्षदेखि पर्यटक पथप्रदर्शकको काम गर्दै आएका इन्सु राईका अनुसार यो पदमार्गबाट आठ हजार मिटर माथिका मकालु, ल्होत्से, कञ्चनजंघा, सगरमाथा, ल्होत्सेसार र चोयु गरी ६ वटा हिमाल हेर्न सकिन्छ । यहाँबाट तिब्बत, भारतका दार्जिलिङ, कालिम्पोङ, सिलिगुडी सहर, भुटान, पूर्वी नेपालका १६ वटै जिल्ला प्रस्ट देख्न सकिन्छ । मौसम खुला भएका बेला सूर्योदय र सूर्यास्तको पनि मजा लिन सकिन्छ । सरोकारवालासँग समन्वय गरी विदेशी पर्यटक भित्र्याउने तथा स्थानीयस्तरमा अर्थतन्त्र मजबुत पार्ने मुख्य लक्ष्य रहेको समिति सचिव श्याम सामसोङ बताउँछन् ।"
बाढीले बगाएर मृत्यु,हेटौंडा (कास) कर्रा खोलामा आएको बाढीले बगाएर एक युवकको मृत्यु भएको छ । हेटौंडा उपमहानगरपालिका८ का ४० वर्षीय लक्ष्मण सापकोटालाई खोलाले बगाएको हो । पाँच दिनअघि घरबाट निस्केका सापकोटाको शव बिहीबार कर्रा खोलाको पुलनजिक फेला परेको थियो । खोला तर्ने क्रममा बाढीले बगाएर उनको मृत्यु भएको हुन सक्ने प्रहरीले जनाएको छ । जिल्लामा मंगलबारदेखि विहीबार बिहानसम्म वर्षा भएको थियो ।
नारायणगढमुग्लिन सडक: पुलकै कारण सधैं सास्ती,स्तरोन्नतिक्रममा रहेको सडकमा पुल र पहिरो यात्राका मुख्य बाधक बन्दै आएका छन् । सवारी साधन गुडिरहेको समयमा पहिरो खस्दा ज्यानसमेत जाने गरेको छ । बुधबार १७ किलोमा निर्माणकै क्रममा रहेको सडक भासिएपछि एकतर्फी यातायात सञ्चालन गरिएको छ । इन्जिनियर खनालका अनुसार निर्माणको काम ९६ प्रतिशत सकिएको छ ।
ग्वान्जाओ पुगे भद्र र रुपसी,"गैंडा हस्तान्तरण गर्दै प्रधानमन्त्री ओलीले भद्र र रुपसीको ग्वान्जाओ बसाइ स्वस्थ र सुखी हुने विश्वास व्यक्त गरे । यो जोडीले आफ्नै घर ठानेर सुखी र खुसीसाथ रमाएर बाँच्ने अपेक्षा छ, ओलीले भने, हामी माइतीजस्ता भए पनि त्यहाँ जाँदा हालखबर बुझ्छौं । गैंडाको जोडीलाई ओलीले भृकुटीसँग जोडे । भृकुटीलाई स्रङचङ गम्पोको जिम्मा लगाएका थियौं, ओलीले भने, रुपसीका साथ भद्र पनि पठाएका छौं । वन तथा वातावरणमन्त्री शक्तिबहादुर बस्नेतले यसले चीन र नेपालबीचको सम्बन्ध गाढा बनाउन थप मद्दत पुर्याउने बताए । चिनियाँ राजदूत होङले यी दुर्लभ गैंडाको रेखदेख र हेरचाह गर्ने जिम्मा आफ्नो मुलुकको भएकाले निश्चिन्त बन्न आग्रह गरिन् । यसअघि सरकारले अमेरिका, जापान, थाइल्यान्ड, अस्ट्रियालगायत मुलुकलाई २६ वटा गैंडा उपहार दिइसकेको छ ।"
उपकुलपति नियन्त्रण गम्भीर,"कोइरालालाई कारबाही मागनेपाल प्रगतिशील प्राध्यापक संगठन र नेपाल राष्ट्रिय प्राध्यापक संगठनले बुधबार विज्ञप्ति जारी गरी संस्कृत विश्वविद्यालयका उपकुलपति कुलप्रसाद कोइरालालाई कारबाही गर्न माग गरेका छन् । कोइरालाले विश्वविद्यालय ऐन, नियम, विधि तथा प्रचलित परम्परा उल्लंघन गरेर अनियमितता गर्दै आएको भन्दै उनीहरूले छानबिन गरेर कारबाही गर्न कुलपति तथा प्रधानमन्त्रीसँग माग गरेका हुन् ।"
कार्ययोजना सुन्दै ओली,"मन्त्रालयले पेस गरेका कार्यक्रमबारे आजदेखि छलफल सुरु भएको छ, प्रधानमन्त्री कार्यालयका प्रवक्ता सहसचिव विनोदबहादुर कुँवरले कान्तिपुरसँग भने, मन्त्रालयको प्रस्तुतिमा गर्न सकिने किसिमको कार्यक्रम मात्र समेटिएका छन् । मन्त्रालयले प्रस्तुत गरेका कार्यक्रमबारे प्रधानमन्त्रीले चाखपूर्वक सुनेको प्रधानमन्त्री कार्यालयले जनाएको छ । सबै मन्त्रालय र कार्यालयको प्रस्तुति सुनेपछि प्रधानमन्त्रीले सुझाव र निर्देशन दिनेछन् । प्रवक्ता कुँवरका अनुसार सामूहिक रूपमा सबै मन्त्रालयले तयार गरेका कार्यक्रमबारे क्रमश: छलफल हुनेछ । बुधबार सुरु छलफलमा सबै मन्त्रालयका मन्त्री र सचिव सहभागी थिए । यो छलफल केही दिन चल्नेछ ।"
संघीय बजेट पारित,नेकपा संसदीय दल नेता एवं प्रधानमन्त्री केपी ओलीले सरकारको विरोध नगर्न सांसदहरूलाई बैठकमै निर्देशन दिनुपरेको थियो । जेठ ३० देखि विनियोजन विधेयकको मन्त्रालयको विभिन्न शीर्षकमाथि छलफल भएको थियो । जसरी प्रतिनिधिसभामा सत्तापक्षका सांसदहरू सरकारले ल्याएको बजेटको विरोध गरे पनि राष्ट्रियसभामा आक्रामक देखिएनन् । प्रतिपक्ष सांसदहरूले पनि बजेट माथि छलफल हुँदा विरोधमा उत्रिएका सत्तापक्षका साांसदहरू पनि विधेयक पारित गर्दा पक्षमा मतदान गरे ।
उड्ने कारको सपना साकार हुँदै,"तर उड्ययन क्षेत्रको नियमन गर्ने निकायहरूले भने तैंले यो गर्न सक्दैनस्, तैंले त्यो गर्न सक्दैनस् भन्ने मनस्थितिमा छन् । उनीहरूले यस्ता नयाँ प्रविधि बुझ्दैनन्, उनको विचार छ ।उड्ने कार दुर्घटना हुने सम्भावना कत्तिको छ ? यसको जवाफ छ, दुर्घटना हुन सक्छन् तर गुड्ने कारको पनि दिनहुँ दुर्घटना भइरहेको छ ।"
विराटनगरमा पनि पेट्रोल टयांकरमा ताला,ना२ख ४३५२ नम्बरको टयांकरका चालक मुन्नाले सुनसरीको इटहरीका तीनवटा पम्पमा १२ हजार लिटर दिएर बाँकी ८ हजार लिटर डिजेल भारतमा लगेर महँगो मूल्यमा बिक्री गरी टयांकरलाई भारतको बरौनीमा बेवारिसे अवस्थामा छाडेर फरार भएका थिए ।
अनुदानमा यान्त्रिक हलो,५० हजार रुपैयाँ पर्ने यान्त्रिक हलो कृषकले २५ हजार रुपैयाँमा पाएका हुन् । नगरपालिकाले आगामी वर्ष पनि कृषिमा अनुदानको कार्यक्रम सञ्चालन गर्ने जनाएको छ ।
सूचीकृत कम्पनी चार वर्गमा बाँडिने,"धितोपत्र कारोबारको राफसाफ हाल प्रयोगका रूपमा नेटिङ प्रणालीमार्फत भइरहेकामा नियमावलीमार्फत त्यसलाई नियमनको दायरामा ल्याइएको छ । कारोबार सुपरीवेक्षणका लागि आवश्यक विद्युतीय सुपरीवेक्षण प्रणाली (सर्भेलेन्स सिस्टम) स्थापना गर्नुपर्ने व्यवस्था गरी त्यस्तो सुपरिवेक्षलाई समेत मान्यता प्रदान गरिएको छ, बोर्डले भनेको छ ।यसैगरी सूचीकृत संगठित संस्थाले धितोपत्र बजारबाट कारोबार सम्पन्न भई राफसाफ भएका धितोपत्रलाई सम्बन्धित खरिदकर्ताको नाममा हस्तान्तरण हुने व्यवस्था गर्नुपर्नेछ । अभौतिक रूपमा रहेको धितोपत्रको हस्तान्तरण सम्बन्धमा अन्य व्यवस्था केन्द्रीय निक्षेप सेवासम्बन्धी प्रचलित नियमावली तथा विनियमबमोजिम हुने गरी हस्तान्तरणसम्बन्धी व्यवस्थालाई स्पष्ट गरिएको बोर्डले जनाएको छ । सरकारी ऋणपत्रको कारोबारसम्बन्धी व्यवस्थालाई विशेष रूपमा व्यवस्थित गरी त्यस्तो ऋणपत्रको सूचीकरण गर्ने सम्बन्धी व्यवस्थालाई थप स्पष्ट पारिएको छ ।"
नक्कली अन्त:शुल्क स्टिकर प्रकरण: आठजनालाई पौने ६ करोड जरिवाना,गत वर्ष पक्राउ परेका हिमालयन रोडवेजका सञ्चालक विनोदकुमार गुप्ता सर्वोच्च अदालतमा बन्दी प्रत्यक्षीकरणको रिट दायर गरेर तत्कालीन प्रधानन्यायाधीश गोपालप्रसाद पराजुलीको इजलासको आदेशबाट रिहा भएका थिए । हाल पक्राउ परेका चारजनासँग कार्यालयले प्रारम्भिक बयानपछि जनही ७७ करोड रुपैयाँ धरौटी मागेको थियो । धरौटी दाखेल गर्न नसकेपछि उनीहरू जेल चलान भएका थिए । आन्तरिक राजस्व विभागले ग्लोबल टेन्डरबाट मदिराको स्टिकर आपूर्ति गर्ने गर्छ । कार्यालयले कोलकातास्थित नक्कली स्टिकर छाप्ने कम्पनीलाई अनुसन्धानमा ल्याउने प्रयास गरेको थियो तर सकेन ।
एकै परिवारका तीनको मृत्यु,त्यसैगरी रणचण्डीदल गण खरिपाटीबाट खटिएको टोली चाँगुनारायण नगरपालिका७ मा घर भत्किएर मृत्यु भएका ३ जनाको शव तथा घरका सामान बाहिर निकाल्ने कार्यमा सक्रिय रहेको सेनाले जनाएको छ ।
मानवीय संवेदनामाथि खेलबाड नगर्नुस्,"नेपाल मजदुर किसान पार्टीका सांसद प्रेम सुवालले सरकारले पूर्वसावधानी नअपनाउँदा बाढीको समस्या भोग्नुपरेको बताए । कुन ठाउँमा घर बनाउने भन्ने सरकारी संयन्त्रले यकिन नगर्दा भक्तपुरको चाँगुनारायणमा पुरुवा माटोमाथि घर बनाउँदा तीन जनाले ज्यान गुमाए, उनले भने । सुवालले देशका अन्य ठाउँमा पनि भारतकै कारण डुबान भइरहेको आरोप लगाए । यस विषयमा सरकारको ध्यान जाओस् । हामीलाई अहिले रेल र पानीजहाज चाहिएको छैन, उनले भने, जनतालाई शुद्ध खानेपानी चाहिएको छ । जनताले उद्धार कार्य चाहेका छन् । सरकारले पूर्वसावधानी अपनाएर डुबान र पहिरोको सुरक्षा दिओस् । भक्तपुर डुबान हुनुमा नदीको अतिक्रमणले भएको हो ।"
खण्डहर आदिकविको जन्मघर,१८७१ मा जन्मेका आदिकवि भानुभक्त धनञ्जय र धर्मवतीका जेठा छोरा थिए । बाल्यकालमै बाजे श्रीकृष्णको फेर समातेर बनारस पुगे । संस्कृतको गुणस्तरीय शिक्षाको मौका पाए । १९९० सालतिर रम्घा फर्केका उनको स्थानीय पण्डितकी छोरी चन्द्रकला खनालसँग विवाह भएको थियो । उनका छोरा रामनाथले भानुभक्तलाई रामायण सारेर सघाएका थिए ।
नाइँ नभन्नू ल ५ को ट्रेलर,"नाइँ नभन्नू ल ५ लाई प्राविधिक रूपले अब्बल बनाइएको निर्देशक विकास आचार्यले बताए । त्यसबाहेक समवेदनात्मक प्रेमकथा र उत्कृष्ट संगीतले यसपटक पनि निरन्तरता पाएको आचार्यले बताए । दोस्रो सिरिजदेखि नै निरन्तर अभिनयमा देखिएकी प्रियंका कार्कीले यसपटक पनि छोटो मीठो भूमिकामा देखिने बताइन् । उनले नाइँ नभन्नू ल को सिरिज यात्रामा नछुट्ने हिसाबले भए पनि खेलेको बताइन् । ट्रेलर सार्वजनिक कार्यक्रममा कार्कीले भनिन्, हरेक सिरिजसँगै हामी पनि ठूलो हुँदै आएका छौं । कथा र प्रस्तुतिमा पनि व्यापक भिन्नता छ । नाइँ नभन्नू ल ५ बाट अभिषेक नेपालले डेब्यु गर्दै छन् भने दिलीप रायमाझी, निरुता सिंह, केकी अधिकारी, स्वस्तिमा खडका, जयनन्द लामा, बुद्धि तामाङलगायत कलाकार यस पटकदेखि सिरिजमा थपिएका छन् । पूर्वी जिल्ला इलाम र झापाको पृष्ठभूमिमा कथा बुनिएको फिल्मलाई पुरुषोत्तम प्रधानले छायांकन गरेका हुन् भने निर्देशक आचार्यले सामीप्यराज तिमल्सेनासँग मिलेर पटकथा तयार पारेका हुन् ।"
बिलबोर्डमा ड्रेकको कीर्तिमान,"अनलाइन स्ट्रिमिङमा पनि ड्ेरकको एल्बमले लोभलाग्दो सफलता पाएको छ । एप्पल म्युजिकको सिंगल डे स्ट्रिमिङ रेकर्ड मा उनको एल्बम एक सातामा एक खर्ब पटक स्ट्रिम भएको छ (सुनिएको छ) । यसका नाइस फर ह्वाट, इमोसनलेस, गड्स प्लान, कान्ट टेक अ जोक जस्ता गीत सर्वाधिक रुचाइएका छन् । एल्बमको सफलतासँगै ड्रेकको व्यक्तिगत जीवनबारे चर्चा हुन थालेको छ । फ्रेन्च युवती सोफी जो कुनै बेला पोर्न अभिनेत्री थिइन्, सँगको ड्रेकको अफेयरबारे बाक्लै गसिप हुन थालेको छ । यिनको एक छोरा भएको बताइन्छ । गायकले आफ्नो मार्च १४ बोलको गीतमा छोराबारे गाएका पनि छन् । र्यापर पुसा टीले पनि द स्टोरी अफ एडिडन मा ड्ेरकलाई छोरा र गर्लफ्रेन्ड स्विकार्न आग्रह गरेपछि दुईबीच विवाद पनि भएको थियो ।"
अठोट साथ श्रीश,"तपाईंहरूले यो किताबलाई सरसर्ती मात्र पढ्नुभयो भने भुल्न सक्नुहुनेछ, कान्तिपुरमा डेस्क एडिटर र बाल परिशिष्टांक कोपिला को संयोजक रहेका भण्डारीले भनेका छन्, राम्ररी पढ्नुभयो भने पछिसम्मै याद रहनेछ । हृदयले महसुस गर्नुभयो भने मात्र आफ्नो जीवनमा उतार्न सक्नुहुनेछ ।"
खर्बपति काइली,"फोब्र्सले उनलाई खर्बपति भनेयता काइलीले सामाजिक सञ्जाललाई आफ्नो सफलताको जस दिएकी छन् । यो गजबको प्लेटफर्म हो, उनले भनेकी छन्, मेरा फयान र ग्राहकसँग सजिलै पहुँच निर्माण गरिदिएको छ । उनले म्यागाजिनमा आफूबारे छापिएकोमा आभार प्रकट गर्दै आफूले मन पराएको काम गर्न पाएकोमा खुसी व्यक्त गरेकी छन् ।"
पानी पर्ला बाटैमा,"अभिनेत्री वर्षा शिवाकोटी घामको किरणबाट अनुहार बिग्रेला भन्नेमा बढी नै संवेदनशील छिन् । यत्तिकै हिँड्नुभन्दा छाता नभए मफलरले भए पनि अनुहार सुरक्षित राख्नुपर्ने उनको सल्लाह छ । यति बेला झरीको मौसम छ । बाटामा हिँड्नका लागि छाता नभई नहुने सामग्री हो, वर्षाले भनिन्, छाता ओढेर झरीमा हिँड्दा रोमाञ्चक अनुभूति हुन्छ । उनलाई छाता र झरीको सम्बन्ध र मिठास यसैमा भएको जस्तो लाग्छ ।"
कीर्तिमानी ड्रेक,"त्यसैले चार्ट्समा परेका उनका गीतको संख्या मात्र ३१ पुगेको छ र यसक्रममा उनले माइकल ज्याक्सनलाई समेत उछिनेका छन् । यति मात्र होइन, उनले एउटै एल्बमका धेरै गीत चाटर््समा परेको तथ्यमा बिटल्सलाई पनि उछिनेका छन् । तय छ, अबका दिनमा उनका कीर्तिमानबारे अझ सुन्न पाइनेछ । अनि यससँगै यो तथ्य पनि सिद्ध भएको छ, अब साँच्चै हिपहप म्युजिक पनि कम रहेन, यो त नयाँ पुस्ता र प्रविधि सुहाउँदो पो छ । हेलो डेक्स"
विश्वकप २०१८: फुटबलले रुसलाई दिएको खुसी,"रुसलाई यसपल्टको विश्वकपमा कहीं न कहीं रोकिनु थियो, त्यो बाटो क्वाटरफाइनल रह्यो । क्रोएसियासँग टाइब्रेकरमा पराजित हुँदै रुस प्रतियोगिताबाट बाहिरियो । तर एउटा तथ्य के सबैले मानेका छन् भने रुसी टिमले जुन यात्रा तय गरेको छ, त्यसले पूरा रुसलाई धेरै खुसी दिएको छ । कमैले अपेक्षा गरेका थिए, आयोजक टिमले यति राम्रो खेल्नेछ र यति लामो दूरी तय गर्नेछ भनेर । हुन पनि फिफा वरीयताको सबैभन्दा पुछारमा रहेको टिमबाट धेरै अपेक्षा पनि के राख्ने र ? रुसले यसपल्ट जति पनि खेल खेल्यो, त्यसका पछाडि रुसी जनता पागलभैं लागे । जितसँगै रुसमा फुटबलको गज्जब माहोल देखिएको थियो । यस्तोमा भन्न करै लाग्छ, भलै रुसले विश्वकप जित्न सकेन, तर उसले सबैको मन भने जित्न सफल रह्यो । यो अर्थमा रुस साँच्चैको विजेता आयोजक देश पनि रह्यो ।"
नथाक्ने मान्छे कस्तो होला ?,"तर, म्यासाचुसेट्स युनिभर्सिटीको समूहले निर्माण गर्ने भनेको एक्सोस्केलेटन अन्यभन्दा फरक छ किनकि यसले विशुद्ध बाहिरी आवरणका रूपमा मात्रै काम नगरी मानिसको नसासँग जोडिएर काम गर्ने महत्त्वाकांक्षा राखेको छ । र, यसमा संलग्न अनुसन्धानकर्ताहरूले भनेका छन्यो यसअघि प्रयोगमा आएको एक्सोस्केलेटनजस्तो ठूलो खालको नभई अझ सानो हुनेछ । बीबीसीबाट अनूदित र सम्पादित अंश"
जिमेलमा सुरक्षित रहने तरिका,त्यहाँ सुरुमै रहेको साइन इन एन्ड सेक्युरिटी शीर्षकको तल रहेको एप्स विथ एकाउन्ट अप्सनमा गएर प्रयोगकर्ताले आफ्नो जिमेलमा पहुँच पाएका अन्य एपहरूलाई हटाउन सक्छन् ।कुनकुन आफ्नो जिमेलमा पहुँच पाएका छन् भन्ने प्रयोगकर्ताले देख्न सक्छन् । त्यहाँ रहेका एपमा क्लिक गरी रिभोक एक्सेस गरी उक्त एप्लाई आफ्नो एकाउन्टमा पहुँच बनाउनबाट रोक्न सकिन्छ ।
फेनिक्स ल्याउँदै मोजिल्ला,फेनिक्सलाई विशेषत: गुगल क्रोमको प्रतिस्पर्धी बनाउने कम्पनीको योजना छ । अहिले पनि गुगलले आफ्नो केही फिचरहरू क्रोममा मात्रै उपलब्ध गराउँदै आएको छ ।
७ करोड ट्वीटर एकाउन्ट डिलिट,ट्वीटरले पछिल्लो दुई महिनामा डिलिट गरेको एकाउन्टको संख्याले पनि सोसल मिडियामा रहेका नक्कली एकाउन्टको बिगबिगीको प्रभाव इंगित गर्छ ।
नयाँ जोडी,शशांक खैतान निर्देशित धड्क जुलाई २० मा रिलिज हुँदै छ । एजेन्सीको सहयोगमा

शीर्षक,विवरण
डा केसीसँगै स्थानीय आन्दोलित,"यसैबीच मानवअधिकारवादी कृष्ण पहाडीले डा केसीको पक्राउप्रति आपत्ति जनाएका छन् । सरकार हिंसा र विद्रोहप्रति मोहित हुँदै अहिंसा र सत्याग्रहीप्रति क्रूर बन्दै गएको छ, उनले भनेका छन्, अब त्यसविरुद्ध प्रदर्शन गर्छौं ।"
प्रतिवेदन असमझदारी चिर्न,"सन् १९५० को सन्धिलाई सचिवस्तरमा नै अघि बढाउने भन्ने समझदारी अहिले मात्र भएको होइन । हरेक पटकको उच्चस्तरीय भ्रमणको संयुक्त वक्तव्यमा यो विषय समावेश गरिन्छ । सन् २०११ मा भने सचिव स्तरबाट मात्र नभएर ट्रयाक टु अर्थात् सरकारभन्दा भिन्न तहबाट समेत छलफल गरेर टुंगोमा पुग्ने समझदारी भएको थियो । त्यही अनुरूप काम अघि बढाउन अहिले पनि सहमति भएको हो । त्यसमा चार सदस्यीय प्रबुद्ध वर्गका व्यक्तिहरू रहने व्यवस्थाअनुरूप केपी ओली प्रधानमन्त्री र कमल थापा परराष्ट्रमन्त्री रहँदा नै समूह गठन भएको थियो । अन्तर्राष्ट्रिय मामिला बुझेका सांसद, त्यही स्तरका नागरिक समाजका व्यक्ति, अर्थविद् र अन्तर्राष्ट्रिय कानुनको अध्ययन गरेका वरिष्ठ अधिवक्ताको टोली दुवै सरकारले तयार गरेर छलफल भएको थियो । तर यसमा मधेसको प्रतिनिधित्व नभएकामा आलोचना भएको थियो । द्विपक्षीय सम्बन्धमा अन्य सन्धि सम्झौताभन्दा पनि १९५० को सन्धिको गाँठो फुकाउन नै प्रबुद्ध समूहलाई मुख्य सकस थियो । उक्त सन्धिका कतिपय विषय मध्यमार्गी बाटो अवलम्बन गरेर समाधान गर्न खोजिएको छ ।"
"३ कक्षा, ३ शिक्षक, ३ विद्यार्थी !",स्थानीय कुमार माझी नबुघाटमा विद्यालय स्थापनाका लागि धेरै प्रयत्न गरे पनि बालबालिकालाई टाई भिर्ने र अभिभावकलाई बोर्डिङमा पढाउने रहरले संकट आएको बताउँछन् ।
अर्बौंको बिगोमा १० लाख मात्र धरौटी,जिल्ला अदालत काठमाडौंको आदेशमा काठमाडौंमा चलेको ठगी मुद्दामा ललितपुरको कर कार्यालयमा भ्याट बुझाएको भन्ने आधारमा कम्पनीको वैधतामा जोड दिइएको छ । तर यथार्थमा भने काठमाडौं र ललितपुरमा भिसा प्रोसेसिङका नाममा संकलन गरिएको रकमबारे प्रहरीले अलगअलग अनुसन्धान गरी छुट्टाछुट्टै मुद्दा दायर गरेको थियो ।
उपहारका गैंडा लिन विशेष विमान आउने,"गत वैशाखमा चितवन राष्ट्रिय निकुञ्जको पश्चिम सेक्टरबाट गैंडाका तीन बच्चा नियन्त्रणमा लिएर केन्द्रमा राखिएको छ । उपहार दिइने अर्को एउटा गैंडाचाहिँ उद्धार गरिएमध्येकै हो । ती गैंडालाई दूध, स्याउ, केरालगायत फलफूल, बन्दा र घाँस खुवाएर उच्च निगरानीमा राखिएको छ । निकुञ्जका सूचना अधिकारी नुरेन्द्र अर्यालका अनुसार उपहार दिइने गैंडा डेढदेखि दुई वर्ष उमेरका छन् । अर्यालका अनुसार गत शुक्रबार चीनबाट आएका भेटेरिनरी चिकित्सक वाङ र नेपाली भेटेरीनरी चिकित्सकको टोलीले गैंडाको स्वास्थ्य परीक्षण गरेको छ । परीक्षणमा चिनियाँसहित नेपाली चिकित्सक कमल गैरे र अमिर सडौलासहित भेटेरिनरी प्राविधिक पुरुषोत्तम पाण्डेलगायत संलग्न छन् । चिकित्सकका अनुसार सबै गैंडा स्वस्थ छन् । गैंडा स्वेदश भित्र्याउन चीनले साइटिस सचिवालयबाट प्रमाणपत्र लिइसकेको छ ।"
शिक्षामन्त्रीद्वारा चिकित्सा शिक्षा विधेयकको बचाउ,"शिक्षामन्त्री पोखरेलले अनशनरत डा गोविन्द केसीलाई चिकित्सा क्षेत्रको सुधारका लागि सरकारसँग मिलेर काम गर्नसमेत सुझाव दिए । केसीले आयोगमै बसेर काम गर्दा उपयुक्त हुने उनको भनाइ थियो । तत्कालीन प्रधानमन्त्री शेरबहादुर देउवा नेतृत्वको सरकारले ३४ सदस्यीय आयोग बन्ने गरी अध्यादेश जारी गरेको थियो । सोही अध्यादेशलाई सही भन्दै संशोधन गरेर संसद्मा दर्ता गराएपछि विरोध हुन थालेको छ । संशोधित विधेयकमा आयोग १७ सदस्यीय मात्र बन्ने उल्लेख छ । एउटा विश्वविद्यालयले ५ भन्दा बढी मेडिकल कलेजलाई सम्बन्धन दिन नपाउने, काठमाडौं उपत्यकामा १० वर्षसम्म सम्बन्धन नदिने, ७५ प्रतिशत छात्रवृत्ति दिनेलगायत अध्यादेशमा भएका प्रावधान पनि विधेयकमा हटाइएको छ ।"
६ किलो सुन बरामद,काठमाडौं (कास) नेपाल प्रहरीले नागढुंगा नाकाबाट ६ किलो सुन बरामद गरेको छ । केरुङबाट काठमाडौं आउँदै गरेको बा ९५ प ८१६४ को मोटरसाइकल जाँच गर्ने क्रममा आइतबार साँझ ६ किलो सुन बरामद भएको प्रहरीले जनाएको छ । कम्मरमा सुन बाँधेर ल्याएका मोटसाइकल चालक सिन्धुपाल्चोकका तेन्जिङ तामाङ पक्राउ परेका छन् । घटनाबारे अनुसन्धान भइरहेको जनाइएको छ ।
महासंघद्वारा थपलियाप्रति समवेदना व्यक्त,"महासंघले आइतबार विज्ञप्ति जारी गर्दै थपलियाको मृत्युलाई नेपाली पत्रकारिता क्षेत्रको अपूरणीय क्षतिका रूपमा लिएको उल्लेख गरेको छ । महासंघले स्वर्गीय थपलियाप्रति हार्दिक श्रद्घाञ्जली अर्पण गर्दै उनको आत्माको चिरशान्तिको कामना गरेको छ । साहित्यिक क्षेत्रमा समेत क्रियाशील रहेका पत्रकार थपलियाको निधनले नेपाली पत्रकारिता जगतले एक जुझारु, निर्भीक, कुशल र अनुभवी पत्रकार गुमाएको छ विज्ञप्तिमा भनिएको छ । केही दिनदेखि ज्वरोबाट थलिएका थपलियाको सिनामंगलस्थित काठमाडौं मेडिकल कलेजमा उपचारका क्रममा असार १५ गते निधन भएको थियो ।"
नमुनाको प्रदेश बन्छ : मुख्यमन्त्री,पूर्वपश्चिम राजमार्ग ९ नम्बरमा पर्ने भएकाले राजमार्गलाई फराकिलो पार्ने काम प्रदेश सरकारले गर्नुपर्ने माग गरेका थिए । हेटौंडा सिमेन्टको बाँझो जग्गा प्रयोगमा ल्याउन आग्रह गरेका थिए । स्वागत कार्यक्रममा प्रदेश३ मुख्यमन्त्रीसहित ७ सात मन्त्रीहरू उपस्थिति थियो ।
बीपी राजमार्ग: मिलेमतोमा मापदण्ड विपरीत सवारी,यातायात व्यवस्था विभागले बीपी राजमार्गमा बढी भारवहन क्षमता भएका सवारीसाधनलाई चल्न दिने निर्णय गरेको थियो । भौतिक पूर्वाधार तथा यातायात मन्त्रालयले गरेको आदेशअनुसार जरुरी सूचना नै प्रकाशन गरेर मापदण्ड तोकी बढी भारवहन क्षमता भएका सवारीसाधनलाई चल्न दिने यातायात व्यवस्था विभागले निर्णय गरेकामा कानुनविपरीत भएको भन्दै रिट परेको हो । यातायात व्यवस्था विभागले यात्रुबाहक सवारीसाधन ह्विलबेस चार हजार दुई सय २५ एमएमको चालकसहित ३२ सिट भएको बिहान ५ बजेदेखि बेलुका ८ बजेसम्म चल्न दिने नयाँ निर्णय गरेको थियो । यातायात व्यवस्था विभागले मालबाहक सवारी साधनमा समेत ६ टन भारवहन क्षमता वृद्धि गरि चल्न दिने निर्णय गरेको थियो ।
सुझाव नसमेटिएको आरोप,"कांग्रेस सांसद गीता वाग्लेले बजेट विनियोजन गर्दा जसको लठ्ठी उसैको भैंसी जस्तै भएको भन्दै हातमा डाडु पन्यु हुनेले मन परेको मान्छेलाई अलि बढी बजेट दिएको तर्क गरिन् । सांसद भीमसेन खत्रीले पक्षपातपूर्ण तरिकाले बजेट तयार गरेको तर्क गर्दै मुख्यमन्त्री, अर्थमन्त्री र शक्तिमा रहेकाहरूलाई मात्रै योजना पारिएको दाबी गरे ।"
छात्रवृत्तिमा अन्योल,"उच्च शिक्षालय तथा माध्यमिक विद्यालय संघका महासचिव लोकबहादुर भण्डारी हालका लागि स्थानीय तहहरू छात्रवृत्तिबारे अन्योलमा रहे पनि स्पष्ट खाकासहित आउनेबित्तिकै सिफारिस गरिएका विद्यार्थीलाई छात्रवृत्ति दिइने बताउँछन् । सरकारीबाट पास गरेका ३ र अन्य गरिब, जेहेनदार विद्यार्थी २ प्रतिशत गरी ५ प्रतिशतलाई पूर्ण छात्रवृत्ति दिइने हो । अहिले त्यसभन्दा धेरै बढीले छुट पाइरहेका छन्, भण्डारीले भने, नयाँ नियमको प्रतीक्षा गरिरहेका छौं । आउनेबित्तिकै विद्यालयहरू त्यसलाई पालना गर्न हिच्किचाउने छैनन्, विद्यार्थीले छात्रवृत्तिको लाभ लिन सक्नेछन् ।"
जापानमा जोन्ता क्लब सम्मानित,सम्मेलनको अनुभव सुनाउने कार्यक्रमका लागि क्लबको सफाइ परियोजना चयन भएको छ । उक्त परियोजना ग्रामीण भेगका स्कुले बालिकाका लागि शौचालय बनाएर महिला हिंसाविरुद्ध अन्त्य गर्ने क्लबको प्रयास हो । सम्मेलनमा जोन्ता क्लब काठमाडौं कार्यकारी बोर्ड २०१६२०१८ की प्रेसिडेन्ट मीरा ज्योति नेतृत्वको टोली सहभागी छ । यही जुन २९ देखि सुरु सम्मेलन जुलाई ३ सम्म चल्नेछ ।
भक्तपुर अस्पतालको स्वरूप फेरिँदै,"आइतबार अस्पतालको वार्षिकोत्सवको अवसरमा तीन शय्याको हाइकेयर युनिट सञ्चालनमा ल्याएको छ । हाइकेयर युनिट उद्घाटन गर्दै उपप्रधान, स्वास्थ्य तथा जनसंख्यामन्त्री उपेन्द्र यादवले भक्तपुर अस्पतालका लागि तत्काल एम्बुलेन्स व्यवस्थापन गर्ने प्रतिबद्धता व्यक्त गरे । कार्यक्रममा मन्त्री यादवले पैसाको अभावमा कुनै नेपालीले मृत्यु वरण गर्नुपर्ने अवस्था ल्याउन नदिन सरकारी अस्पतालको स्तरोन्नति हुनुपर्ने बताएका छन् ।"
पाइप परीक्षण सुरु,"कुल ७० हजार ८ सय ८५ हजार खानेपानीको धारामध्ये ५३ हजार ९ सयभन्दा बढी जडान भइसकेको आयोजनाले जनाएको छ । खुमलटार, बाँसबारी, महांकाल चौर र बालाजुको पानीपोखरीको निर्माण कार्य अन्तिम चरणमा रहेको तथा महाराजगन्ज र आरुबारीमा पोखरी निर्माणाधीन रहेको आयोजनाले बताएको छ ।"
ईपीजी प्रतिवेदन कार्यान्वयनको पाटो,ईपीजीले नेपालभारत सम्बन्धमा देखिएका अप्ठ्याराहरूलाई सल्टाउन भरपुर प्रयास गरेको भए पनि भारतीय पक्षले आप्रवासीका विषयमा कुरा उठाएपछि त्यसले नेपाली पक्षलाई झस्काएको थियो । त्यसमा दुवै देशका नागरिकलाई एकअर्का भूमिमा समान व्यवहार भन्ने बुँदामा नेपालले भूगोल र जनसंख्या हेर्नुपर्ने भन्दै अन्तर्राष्ट्रिय अभ्यास सन्दर्भ उठाएर सुझाव राखेको छ । भारतले सन्धिलाई भुल्न नहुने बताएकाले यसमा सरकारले अन्तिम निर्णय कुन ढंगले लिन्छ भन्ने पनि महत्त्वपूर्ण सवाल हो । नेपालको आन्तरिक राजनीति कमजोर रहेका बेलामा यस्तो महत्त्वपूर्ण विषय अघि बढेको थियो । तर अहिले बलियो सरकार रहेकाले र नेपालभारत सम्बन्ध पनि सुध्रिएकाले यो प्रतिवेदनको सफल कार्यान्वयन हुनेमा आशा गर्न सकिन्छ । टोलीले प्रतिवेदन बुझाएपछि बल दुवै देशका सरकारको कोर्टमा पुग्नेछ । यसमा रहेका कतिपय विषय कार्यान्वयनका क्रममा विशेष ख्याल राख्न पनि जरुरी छ । सीमा सुरक्षाका लागि परिचयपत्र लागू गर्ने र सीमा नियमन गर्ने नाममा त्यस क्षेत्रका जनताको आउजाउलाई कुण्ठित गर्न हुँदैन । पुराना सम्झौताले अहिलेको माग र आवश्यकतालाई सम्बोधन गर्न नसकेका कारण यसको खारेजी वा संशोधनको माग उठेकाले यसलाई सरकारले गम्भीर रूपमा अध्ययन गरेर कार्यावन्यन तहमा लैजान आवश्यक छ ।
किन अत्तालिएको हो सरकार ?,"सारमा यति भनौं, सन् १९६० दशकमा बीपी कोइराला र १९७० को दशकमा राजा महेन्द्र र सन् १९९० पछि नेपालका प्रधानमन्त्रीहरूको भ्रमणमा चीनले नेपाललाई दिँंदै आएको एकल महत्त्व यसपटक खण्डित भएको छ । ओलीको रेल र अरू सम्पर्क सञ्जाल अब हिमाल वारपार बहुआयामिक सम्पर्क सञ्जालको समग्र खाका अन्तर्गत परेको छ । चीनको यो समग्रताको प्राथमिकतामा चौध सय किलोमिटर सीमा जोडिएको नेपालभन्दा झन्डै पंैतिस सय किलोमिटर लामो हिमाली सीमा भएको भारत छ । चार सय सत्तरी किमि सीमा जोडिएको भुटानलाई सार्वभौमसत्ता एसर्ट गर्न उक्साउने चिनियाँ रणनीति पनि यसै अन्तर्गत पर्छ । यसबाट नेपाल ट्रान्जिट मात्रैमा सीमित हुने जोखिम बढेको छ । चीनको बेल्ट एन्ड रोडपछि आएको यो हिमाल वारपारको रणनीतिका थप आयाममा चर्चा हुनु आवश्यक छ । सरकारको यस्तो कूटनीतिक असफलताहरूलाई ढाक्ने अश्त्रका रूपमा पनि रेल आउने कुरालाई अधिक प्रचार गरेका हुन सक्छन्, ओलीले । सरकार वास्तवमै अत्तालिएको यो अर्को संकेत पनि हो ।ट्विटर :"
डा केसीको निष्ठामा प्रहार,"कर्णाली स्वास्थ्य विज्ञान प्रतिष्ठान जुम्ला पुग्नुभएका प्राडा गोविन्द केसीलाई निषेधित क्षेत्रमा अनशन बस्न खोजेको भन्दै जुम्ला स्थानीय प्रशासनको आदेश अनुसार पक्राउ गरेको खबर सुनियो । चिकित्सा शिक्षा नेपालमा सर्वसुलभ र नेपालीको पहँुचमा गराउने पवित्र उद्देश्य बोकेका डा केसीले जुम्लाको हिरासतबाट पुन: आमरण अनशनको घोषणा गर्नुभएको छ । डा केसी चिकित्सा शिक्षामा देखिएका विसंगतिलाई दूर गराउन र चिकित्सा शिक्षा प्रतिष्ठान र कलेज र क्याम्पसमा भइरहेको चरम व्यापारीकरणलाई रोक्न पटकपटक अनशन बस्ने र नेपाल सरकारले पटकपटक सम्झौता गरेर अनशन तोडाउने खेल हामी नेपाली जनताले कति सम्म हेर्नुपर्ने हो ? सरकारको कार्य लोककल्याणकारी हुनुपर्छ र डा केसी पनि लोककल्याणकै लागि लड्नुभएको छ । सरकारले सहमति कार्यान्वयनमा नल्याएर मेडिकल कलेजहरूलाई सहजै सम्बन्धन दिन सकिने व्यवस्था राखिएको विधेयक संसद्मा दर्ता गराउनु डा केसीलाई जिस्काउनु हो । डा केसीका माग जायज छन् । सम्झौता कार्यान्वयन गरी गुणस्तरीय चिकित्सा शिक्षा जनताको पहुँचमा हुने व्यवस्था सरकारले गर्नुका साथै डा केसीको रिहाइसमेत गर्नुपर्छ । महेन्द्रसिंह बम टीकापुर १, कैलाली"
वायुसेवा निगमको विश्वसनीयता,"नेपाल वायुसेवा निगमले वाइडबडी जहाज खरिद गरेको खबर पढ्दा एकातिर खुसी लाग्यो भने अर्कातिर स्थापनाको ६ दशकमा निगमले कर्मचारी सञ्चय कोष र नागरिक लगानी कोषबाट ऋण लिएर उक्त वाइडबडी जहाज खरिद गरेको कुराले दु:ख लाग्यो । ६० वर्षसम्ममा निगमले आफूले के गर्यो, जबकि निगमसँगै स्थापना भएका दर्जनभन्दा बढी देशका सरकारी एयरलाइन्स सयांै वाइडबडी आफै खरिद गर्न सक्षम भइसकेका छन् । के कारणले निगम थला परेको छ, त्यसको खोजबिन गरेर आगामी दिनमा निगम आफैलाई बिनाऋण अरू ठूला जहाज खरिद गर्न सक्षम बनाउनुपर्छ । शिवराम पराजुली काभ्रेलीभण्डारा, चितवन"
पूर्वाग्रहबाट पीडित कर्मचारी,"सर्वोच्च अदालतबाट २०७१ माघ २२ गते नै विविध सेवामा कार्यरत कर्मचारीहरूलाई प्रशासन सेवामा अनिवार्य रूपमा समूहीकृत गर्नु भनी आदेश भएको छ । नेपाल सरकार (मन्त्रिपरिषद्) को २०७३ वैशाख २३ को निर्णयबाट सो आदेश कार्यान्वयन भई विविध सेवाका कर्मचारीहरू प्रशासन सेवामा समूहीकृत भइसकेका छन् । कानुनबमोजिम पाउनुपर्ने न्याय नपाई पूर्वाग्रहबाट पीडित बन्न बाध्य आवाजविहीन पात्र निजामती सेवामा प्रशस्त छन् । कुनै पनि निहँुमा कसैको परपीडक अहङ्कारी मनोविज्ञानको क्षतिपूर्तिस्वरूप कोही पनि बलि चढ्न बाध्य हुनु हुँदैन । न्याय मर्न दिनु हुँदैन । उच्च प्रशासकले निरीह कर्मचारीलाई अल्झाएर र बल्झाएर जिउँदै मृततुल्य पार्नु हुँदैन । बरु अशक्तमा ऊर्जा भरेर फरक क्षमताका व्यक्तिलाई पनि सँगसँगै हिँडाउन सक्नुपर्छ । तब मात्र समयको गतिशीलता र परिवर्तन अनुभूत हुन सक्छ । अल्झाउने र बल्झाउने होइन, सुल्झाउने प्रशासन आजको आवश्यकता हो । यसले मात्र सबैमा ऊर्जा भर्न सक्छ । अपेक्षा यत्ति हो । धीरकुमार श्रेष्ठसहसचिव, संघीय मामिला तथा सामान्य प्रशासन मन्त्रालय"
सर्वसत्तावाद उन्मुख सरकार,"बिना अध्ययन गरिएका कतिपय निर्णय विवादास्पद रहेको र त्यसबाट पछि हट्नुपरेको सत्यतालाई थोरैमात्र पनि मनन गर्ने हो भने हतारमा निर्णय गर्ने र फुर्सदमा पछुताउने अवस्थाबाट सरकारले मुक्ति पाउने थियो । सरकारका गलत रवैयाका कारण सेयर बजार ध्वस्तप्राय: छ, गैरसरकारी संस्थाप्रतिको बक्रदृष्टिले सरकारको नियतमाथि गम्भीर शंका उत्पन्न गराएको छ । सञ्चार क्षेत्रलाई आफ्नो नियन्त्रणमा राख्ने अभिप्रायले छोरी कुटेर बुहारी तह लगाउने नीति सरकारले अवलम्बन गरेको छ । सत्याग्रहीप्रतिको बक्रदृष्टिलाई गंगामाया अधिकारीको स्वास्थ्य अवस्थाप्रति सरकारको मौनताले स्पष्ट पारिदिएको छ । डा गोविन्द केसीमाथि जुम्लामा गरिएको गिरफ्तारको अर्थ अब सरकारको विरोध गर्नेहरूको भविष्य छैन भन्ने एउटा संकेत हो भन्ने धेरैको अनुमान छ । बालकृष्ण ढुंगेलमाथि रिहाइले आफ्नाहरूले अपराध गर्दैनन् भन्ने नीतिलाई सरकारले अवलम्बन गर्दैछ भन्ने संकेतका रूपमा बुझिएको छ । जनताका अधिकारमाथि विस्तारै धावा बोल्दै सर्वसत्तावादको अभ्यासमा सरकार सक्रिय छ । समृद्धिको जालो फिंँजाएर आफ्ना र आफन्तको भरणपोषणमा जुटेको सरकार अब विरोधका हर आवाज बन्द गर्ने रणनीति बुन्दैछ । सिंहदरबारभित्र मस्त र ब्यस्त सरकारले आफ्नो विरोध र खबरदारी सुन्न र हेर्न नचाहनुको अर्थ निरंकुशताको अभ्यास हो कि होइन ? उत्तम पुडासैनी जोरपाटी, काठमाडौं"
गणितको अर्थराजनीति,"हुन त पाठ्यक्रम विकास केन्द्रले आफ्नो दस्तावेजलाई गतिशील भन्न रुचाएको छ । तर त्यो पाठ्यक्रम २१ औं शताब्दीको निम्ति सुहाउँदैन । फेरि जनपक्षीय शिक्षाको वकालत गर्ने मालेमा सरकारले लागू गर्नलागेको गणितरहितको शिक्षाले समाजवादको खिल्ली उडाउँदै वर्गीय विभेदलाई संस्थागत स्थायित्व दिँंदैछ, त्यसमा कुनै दुईमत हुँदैन । किनभने अब गणित विषयमा हुनेखानेहरूको निम्तिमात्र वर्चस्व हुन्छ । जर्ज अर्वेलले आफ्नो पुस्तक एनिमल फार्ममा त्यसै लेखेका थिएनन्, सबै जनावरहरू समान हुन्, तर,् केही जनावरहरू अरूभन्दा बढी नै समान हुन्छन् । २०२८ सालदेखि विथोलिएको नेपालको शिक्षानीति र कार्यक्रम अहिले आएर समाजवादको आवरणमा शिक्षाको बजारीकरणलाई संस्थागत गर्दै चरम वर्गीय विभेद उन्मुख हुनपुगेको छ । सायद राजनीतिक भाडा त्यसरी नै असुल हुन्छ होला । अब तिनीहरूलाई वर्तमानको आर्थिक लाभभन्दा देश र विद्यार्थीको भविष्यसँंग खासै के अर्थ राख्छ ?"
संख्याको तराजुमा शरणार्थी,"दातृ निकायले प्रतिशतमा सफलता तौलिएर विश्वमा ख्याति कमाए जस्तो नेपालका लागि प्रतिशत लेखाजोखा सजिलो नदेखिएला । दर्जनभन्दा बढी मुलुकका आश्रितहरूको सुविधाका लागि राष्ट्रसंघीय सन्धि, अभिसन्धिहरूलाई मान्यता दिने, नदिनेभन्दा पनि शरणार्थी सम्बन्धमा नेपालको आफ्नै राष्ट्रिय नीति हुनु आवश्यक छ । हालसम्म शरणार्थी सम्बन्धमा लिइएका निर्णयहरूमा पार्टीगत र तदर्थवादी अडानहरू मात्र छन् । गृह मन्त्रालय अन्तर्गतको शरणार्थी समन्वय इकाइ (नेसनल युनिट फर दि कोअर्डिनेशन अफ् रेफ्युजी एफियर्स नुक्रा) बाट शरणार्थीको निगरानी भए पनि राष्ट्रका लागि पर्याप्त निकाय बन्न सकिरहेको महसुुस हुँदैन । अध्ययनकै अभावमा नेपाललाई शरणार्थी वर्गीकरण, प्रमाणीकरण गराउने स्थितिसम्म पुर्याउन भूटान सफल भएको यथार्थता जगजाहेर छ । दातृ निकायहरूको आश्वासन र दबाबमा लिइने तदर्थ निर्णयले पीडित पक्ष अन्यायमा पर्ला । मुलुकका लागि घातक परिणाम पनि उत्पन्न हुन जान्छ । यसकारण पनि अब भूटानी शरणार्थी समस्या नेपालको मात्र चिन्ता र चासोको विषय नभई विश्वकै समस्या हुनपुगेको परिप्रेक्ष्यमा दीर्घकालीन समाधान खोज्नका लागि शरणार्थी सम्बन्धी नीति, नियम, अध्ययन र आवश्यक कूटनीतिक पहल गर्नसक्ने व्यवस्थासहितको स्थायी कार्यदल गठन गर्न अबेर भइसकेको छ ।"
प्लास्टिकमुक्त सहर कहिले ?,"स्थानीय तहले विकास निर्माणका काममा खर्च गर्नुपर्ने रकमको ठूलो हिस्सा फोहोर व्यवस्थापनका लागि खर्च गर्नुपरेको छ । फोहोर व्यवस्थापन गर्ने कम्पनीहरूले पुरातन शैली बढार्ने, थुपार्ने र ओसार्नेलाई परिमार्जन गरी आधुनिक प्रविधि अपनाउनसकेका छैनन् । यस्तो विषम परिस्थितिमा प्लाष्टिक न्यूनीकरण वा बहिष्कार गर्ने उपायहरू भए पनि यसलाई कार्यान्वयन गर्न सरकारी र निजी कम्पनीहरू चुकेको देखिन्छ । स्थानीय निकायहरूले पनि निजी कम्पनीहरूलाई फोहोरको वर्गीकरण गरी यसको मात्रा घटाउने उपायहरू अवलम्बन गर्न सुझाएको देखिंँदैन । विकसित मुलुकमा फोहोर व्यवस्थापन गर्नुअघि फोहोरको प्रकृति हेरी वर्गीकरण गरिन्छ । हामीकहाँ फोहोरजन्य प्लाष्टिकलाई पुन: प्रयोग वा पुन: चक्रण गर्न नसके पनि धनकुटा नगरपालिकाले जस्तै कवाडीलाई बेचेर मोहर कमाउन सकिने विभिन्न उपायहरू अवलम्बन गर्न जरुरी छ । कुनै एउटा निकाय वा मन्त्रालयको एकल प्रयासले प्लाष्टिक न्यूनीकरण वा बहिष्कार गर्न असम्भव भएकोले विद्यालय, गैरसरकारी संघसंस्थासँग सहकार्य र समन्वय गर्न जरुरी छ ।"
कमजोर छैनन् अब फूलहरू,"आफूलाई सर्वशक्तिमान ईश्वरको स्थानमा राखेर महिला वर्गलाई आफ्नो पाउमा चढाइने फूल ठान्ने पुरुषप्रधान सांस्कृतिक संरचना भत्काउन सक्षम भैसकेका छन्, अब फूलरूपी छोरीहरू ! हार्दिकता र कोमलताका गुणले घरपरिवारको व्यवस्थापनमा सफल छोरीहरू लगनशीलता र बौद्धिक क्षमताका कारण समाजका हरेक पक्षमा सफल बन्दै समाज र राष्ट्रलाई योगदान दिइरहेका छन् । राष्ट्रिय तथा अन्तर्राष्ट्रिय स्तरमा स्थापित छोरीहरू कुनै पनि छोराका तुलनामा कम छैनन् । त्यसैले छोरीलाई कमजोर देख्ने कमजोर मानसिकतामा अब पूर्णत: परिवर्तन आउनैपर्छ π अबका छोरीहरू भगवानको चरणमा अर्पित हुने र पुरुषको कोटको शोभा बढाउने फूलमात्र होइनन्, परिआएको खण्डमा उत्तरदायित्वको पहाडलाई काँधमा उठाउन तथा अन्याय विरुद्ध ज्वालामुखी बनेर विस्फोट हुन सक्षम भैसकेका छन् । सलाम π यी नवसंस्कृतिका संवाहक फूलहरूलाई π हो, कमजोर छैनन्, अब फूलहरू π"
स्पेनलाई रुसको पेनाल्टी प्रहार,जितबाट उत्साही रुसी समर्थक । तस्बिरहरू : एपीरोयटर्स
सुमधुर यात्रामा बेल्जियमलाई डर,"लिग चरणमा ९ अंकका लागि ९ गोल गरेको बेल्जियमले इंग्ल्यान्डविरुद्धको खेल जितेर पश्चाताप पनि गरेको छैन । यसै जितका लागि उसले क्वाटरफाइनलमा कडा प्रतिद्वन्द्वी पाउन सक्नेछ । यस्तो तथ्यमा विश्वास अगाडि बढ्नु ठीक होइन । हामीले त्यही गर्ने हो, जसका लागि हामी तयार छौं । चार वर्षअगाडि सन् २०१४ को विश्वकपमा पनि बेल्जियम क्वाटरफाइनलमा अर्जेन्टिनासँग पराजित भएको थियो ।"
ब्राजिलको कठिन प्रतिद्वन्द्वी मेक्सिको,"पछिल्ला केही वर्षमा मेक्सिकोले व्यक्तिगत रूपमा लगातार उत्कृष्ट खेलाडीको उत्पादन पनि गरिरहेको छ । तर जतिबेला निर्णायक खेल हुन्छ, ठीक त्यही बेला टिमको प्रदर्शन कमजोर हुने गर्छ । विश्वकप नकआउट चरणमा सबैभन्दा खराब प्रदर्शनको कीर्तिमान मेक्सिकोकै नाममा छ । यसअघिका ६ विश्वकपमा मेक्सिको लगातार अन्तिम १६ मै आएर रोकिएको छ । सन् १९८६ मा मेक्सिको अन्तिमपल्ट क्वाटरफाइनल पुगेको थियो । मेक्सिकोले यस्तै उपलब्धि दोहोर्याउने हो भने यसपल्ट ब्राजिलले पेस गरेको चुनौती पार गर्नुपर्नेछ । इतिहासले जस्तै भने पनि यो खेल निकै रोमाञ्चक हुनेछ । केही हदसम्म तनावपूर्ण पनि । मेक्सिकोले यो खेलमा जित निकाल्न सके यो उसको फुटबल इतिहासकै सबैभन्दा ठूलो सफलता हुनसक्छ ।"
काभानीको कला,खेलको अन्तिममा फ्रिकिक नदिएकामा रोनाल्डो रेफ्रीमाथि खनिएका थिए । जसका कारण उनी पहेँलो कार्डको भागिदार बनेका थिए । प्रतियोगितामा यो उनले पाएको यो दोस्रो पहेँलो कार्ड थियो । उरुग्वेलाई पराजित गर्दै अगाडि बढेको भए रोनाल्डोले पोर्चुगलले खेल्ने क्वाटरफाइनल दुई पहेँलो कार्डका कारण निलम्बनमा गुमाउन सक्थे ।
मास्केरानोको संन्यास,उनले इंग्लिस प्रिमियर लिगको टोली वेस्टह्यामबाट २००६ मा खेलेपछि लिभरपुल गएका थिए । त्यहीबाट अर्को वर्ष च्याम्पियन्स लिगको फाइनल खेलेका थिए । लिभरपुल फाइनलमा एसी मिलानसँग पराजित भएको थियो । २०१० को जनवरीमा बार्सिलोना लागेका मास्केरानोले त्यसपछि दुईपल्ट च्याम्पियन्स लिग र पाँचपल्ट स्पेनिस ला लिगाको उपाधि जिते । उनले हाल चाइनिज क्लब हेबेई चाइना फोर्टुनबाट खेलिरहेका छन् ।
पालो नयाँ पुस्ताको,पोर्चुगलले पनि उरुग्वेविरुद्ध आक्रमण नगरेको होइन । तर ती प्रभावशाली देखिएनन् । उरुग्वे दुई गोल गरेपछि केही हदसम्म रक्षात्मक पनि देखियो । पोर्चुगललाई गोलको अवसर नदिनुमा उरुग्वेली रक्षापंक्तिको पनि प्रशंसा गर्नैपर्छ । पोर्चुगलले लामो पास खेल्न चाहिरहेको थियो । उसका खेलाडीले सकेसम्म बल रोनाल्डोतर्फ फालिरहेका थिए । तर उनी आफैं भने उरुग्वेको कडा रक्षापंक्तिको जालोभित्र परे ।
सुशील र माला उत्कृष्ट,"५१ केजीमा माला राईले मकवानपुरकी सन्जुमाया थिङ, ६९ केजीमा सरस्वती रानाले आर्मीकी उमा गुरुङ, ४८ केजीमा सावित्री तामाङले आफ्नै टिमकी नन्जा बुढामगर र ६४ केजीमा विनिता थापामगरले नक्सालकी अम्बिया बिकलाई हराएर स्वर्ण जितेका थिए । विजेता सवै एपीएफका हुन् । विजेता र उपविजेताले क्रमश: १० र ५ हजार रुपैयाँ पुरस्कार पाए ।"
चुटिए सन्दीप,भारतको दिल्लीमा प्राविधिक कारण अड्किएकाले सन्दीपले मोन्ट्रियलको पहिलो खेल खेल्न पाएका थिएनन् । सन्दीपबिनाको पहिलो खेलमा मोन्ट्रियललाई विनिपेग हाक्सले ४३ रनले हराएको थियो । दिल्लीको समस्या पन्छाएपछि क्यानडा पुगेर सन्दीपले मोन्ट्रियलबाट आफ्नो पहिलो खेल खेलेका हुन् । सन्दीपलाई अघिल्लो महिना अक्सनमा मोन्ट्रियलले ४० हजार डलरमा लिएको थियो ।
आठ खेलाडीलाई प्रतिभा मेधावी पुरस्कार,ट्रस्टले यसपालि सुरु गरेको उत्कृष्ट खेल पत्रकारिता पुरस्कार गोरखापत्रका खेलपत्रकार प्रजित शाक्यलाई प्रदान गरेको छ । यसको राशि ५ हजार एक रुपियाँको छ ।
मोरङ र बीबीसी विजयी,ब्रिगेड ब्वाइजले रमपम झापा ११ लाई २१ ले हराएको थियो । दोजाङ लिङदेनले सातौं मिनेटमा दिलाएको झापाको अग्रतामा बीबीसीबाट रजत तिवारीले पहिलो हाफमै गोल गरेर खेल बराबरीमा ल्याए । उनैले ६८ औं मिनेटमा टोलीका लागि विजयी गोल गरे ।
प्रवीण र रुबिनालाई स्वर्ण,२ स्वर्ण र ६ कांस्यसहित कुल ८ पदक जित्ने खेलाडी न्युजेन तेक्वान्दो डोजाङका हुन् ।
कक्षा बन्द नगरियोस्,"प्याब्सनका कार्यवाहक अध्यक्ष डीके ढुंगाना, एनप्याब्सनका अध्यक्ष ऋतुराज सापकोटा र अभियानका तर्फबाट अभिषेक घिमिरेले संयुक्त विज्ञप्ति जारी गरेका हुन् । विद्यालय तथा बालबालिका शान्ति क्षेत्र घोषणा गरिएको झन्डै एक दशक हुन लागेको सन्दर्भमा विद्यालय बन्दहडतालमुक्त क्षेत्र, बालबालिका शान्तिका संवाहक र विद्यालयका सवारी साधनलाई एम्बुलेन्ससरह मान्यतालाई व्यवहारमै लागू गरियोस्, विज्ञप्तिमा भनिएको छ ।"
गंगामायालाई जोगाउन माग,"केसीले गंगामायाको मुद्दालाई जनस्तरमा ल्याएर सरकारलाई दबाब दिन मानव अधिकारवादी अगुवा, आफ्नो पार्टीका नेता तथा भ्रातृ संगठनलाई आग्रह गरे । विधिको शासन तोड्ने र स्वतन्त्र न्यायपालिकाको फैसलालाई अपमान गर्ने कामलाई वर्तमान सरकारले निरन्तरता दिँदै आएको छ, केसीले कान्तिपुरसँग भने, विधिको शासन र अदालतको निर्णयको सम्मान गर्न म आग्रह गर्छु ।"
बस दुर्घटनामा ४७ को मृत्यु,"उत्तराखण्डका मुख्यमन्त्री त्रिभेन्द्र सिंह रावतले घटनाप्रति दु:ख व्यक्त गर्दै मृतकका लागि क्षतिपूर्ति तथा घाइतेको उपचारका लागि सरकारले सहयोग गर्ने जनाए । उनले भने, सरकारले मृतकका परिवारजनलाई २ लाख दिने तथा घाइतेको उपचारका लागि ५० हजार रुपैयाँ उपलब्ध गराउने निर्णय गरेको छ ।"
ट्रम्प नीतिविरुद्ध बृहत् प्रदर्शन,तर आलोचकहरूले छुट्याएर राखिसकिएका २ हजार ३ सयभन्दा बढी बालबालिकाको अवस्था पछिल्लो आदेशले सम्बोधन नगर्ने बताएका छन् । यसै हप्ताको सुरुमा क्यालिफोर्निया राज्यका एक न्यायाधीशले परिवारहरूलाई ३० दिनभित्र मिलाप गराउन आदेश दिएका थिए । यसैबीच एउटा ट्वीटमा राष्ट्रपति ट्रम्पले गैरकानुनी रूपमा अमेरिका प्रवेश गर्न खोज्ने आप्रवासीहरूलाई अदालत नै नलगी तत्कालै सीमाबाटै फर्काइनुपर्ने बताएका छन् । उनले अमेरिकाको आप्रवासन कानुन संसारकै काम नलाग्ने कानुन भएको पनि उल्लेख गरेका छन् ।
नाकाबन्दी हटाउन किमको आग्रह,"यसअघि निरन्तर रूपमा परमाणु परीक्षणलाई निरन्तरता दिएपछि अमेरिका, चीन, युरोपेली संघ तथा राष्ट्रसंघले उत्तर कोरियामाथि नाकाबन्दी लगाएका थिए । तर गत जुन १२ मा भएको अमेरिकी राष्ट्रपति ट्रम्प र उत्तर कोरियाली नेता किम जोङउनबीच भएको शिखर बैठकपछि भने उत्तर कोरियाको अन्तर्राष्ट्रिय समुदायसँग सम्बन्ध सुधार भएको छ ।"
बजार अनुगमन: ठूला व्यापारीको गोदाम पत्ता लागेन,"महानिर्देशक योगेन्द्र गौचनले अनुगमन पक्राउ गर्न मात्रै नभई उपभोक्तासँगै व्यवसायीलाई पनि सचेत गराउने बताए । अनुगमनका क्रममा मूल्यसूची, म्याद नाघेका वस्तुको व्यवस्थापन अनिवार्य देखाउनुपर्ने भनेका छौं, उनले भने । छलफलका क्रममा व्यवसायीले स्टकमा मूल्य बढाउन माग गरेका थिए । विभागका अनुसार उद्योगबाट उत्पादित सामानको एमआरपी उल्लेख हुँदैन । त्यसपश्चात् डिपार्टमेन्ट स्टोरहरूले एमआरपी राखेर बिक्री गर्दै आएका छन् । त्यो बन्द गरी उद्योगबाटै एमआरपी तोकिनुपर्ने विभागले जनाएको छ ।"
२२ वर्षमा ७ हजार किमि,गुरुयोजनाका कारण जलविद्युत् आयोजनासँग पीपीए गर्न पनि सजिलो हुने ज्ञवालीले बताए । विद्युत् आयोजनाबाट उत्पादित ऊर्जा कहाँबाट राष्ट्रिय प्रणालीमा जोड्ने निधो भएको उनले बताए ।
८० अर्बका कपडा अवैध आयात,"कपडा उद्योगको विकासले प्रत्यक्ष रोजगारीमा वृद्धि हुने, आयात प्रतिस्थापन हुने, विदेशी मुद्राको बचत हुने संघको दाबी छ । यस क्षेत्रको विकासले उद्योगलाई आवश्यक पर्ने कच्चा पदार्थ, सहायक कच्चा पदार्थ तथा प्याकिङका लागि आवश्यक पर्ने वस्तु उत्पादन गर्ने उद्योग तथा कपडालाई कच्चा पदार्थका रूपमा प्रयोग गर्ने तयारी पोसाक उद्योग, जुत्ता उद्योगलगायतलाई पनि फाइदा हुने ससले जनाएको छ । संघका अनुसार आयातित कच्चा पदार्थले उत्पादन लागत बढेको छ । आयातित कपडासँग प्रतिस्पर्धा गर्न नसक्दा अधिकांश उद्योग नोक्सानमा छन् । केही नगन्य मुनाफा गरी सञ्चालन गर्दै आएको संघले जनाएको छ । आधुनिक प्रविधिको अभाव पनि यस उद्योगको मुख्य समस्या रहेको अध्यक्ष प्रधानले बताए । आधुनिक प्रविधिमा आधारित मेसिनबाट कपडा उत्पादन गर्दा उत्पादन प्रतिलब्धि बढी हुन्छ । जनशक्तिमा मितव्ययिता हुने, ऊर्जाको खपत कम हुन्छ । तर, स्वदेशमा सञ्चालित अधिकांश कपडा उद्योगहरू परम्परागत पुरानो प्रविधिमा आधारित छन् । जसले गर्दा उत्पादन पनि गुणस्तरीय हुन सकेको छैन ।"
सञ्चित घाटा साढे २ अर्ब,निगममा सरकारले ३ अर्ब १० करोड पुँजी लगानी रहेको छ । यसमा २ अर्ब १३ करोड एउटा चिनियाँ विमान एमए६० को रहेको छ भने ५८ करोड अर्का सानो वाई१२ई को रहेको छ । बाँकी ४ वटा चिनियाँ विमान निगमले सरकारसँग ७ वर्षमा भुक्तानी बुझाउने गरी सफ्ट लोनमा खरिद गरेको हो ।
नेप्से परिसूचक फेरि १२ सय मुनि,"करिब साढे ३ हजार कारोबारबाट १ सय २९ कम्पनीका ६ लाख १९ हजार ७ सय ४१ कित्ता सेयर किनबेच भए । कारोबारमा आएकामध्ये १९ कम्पनीको सेयर मूल्य बढयो, १ सय २९ कम्पनीको सेयर मूल्य घटयो, बाँकी १० कम्पनीको सेयर मूल्य स्थिर छ ।"
सीमा प्रशासनमा दुई वर्षदेखि ताला,"सामरिक महत्त्वका क्षेत्रमा कार्यालय सञ्चालन गरी कर्मचारी खटाउनुपर्ने हो, उनले भने, राज्यको ध्यान पुगेको छैन । सीमाक्षेत्रमा राज्यको उपस्थिति हुनु आवश्यक छ । स्थानीयलाई पनि राज्य छ भन्ने अनुभूति गराउन तत्काल कार्यालय सञ्चालन गरिनुपर्ने उनको भनाइ छ ।"
स्थानीय तहमा ऐनविपरीत बजेट,"त्यसैगरी पूर्व नवलपरासीको सदरमुकाम कावासोती नगरपालिकाले आगामी आवका लागि ७२ करोड ५७ लाख बजेट विनियोजन गरेको छ । यहाँका ३ नगरपालिकामध्ये यो सबैभन्दा धेरै हो । नगरपालिकाले ६९ बुँदे नीति तथा कार्यक्रम पनि सार्वजनिक गरेको छ । नगरपालिकाले चक्रपथ निर्माण, भ्युटावर निर्माण, पर्यटन सूचना केन्द्र, तटबन्धन, २ वर्षदेखि उठ्न नसकेको फोहोर उठाउने व्यवस्थापन, हरियाली सडकलाई मुख्य प्राथमिकतामा राखेको छ । उपप्रमुख प्रेमशंकर मर्दनियाले प्रस्ताव गरेको करतर्फ २ करोड ६० लाख ६० हजार, अनुदानतर्फ ५१ करोड २३ लाख १६ हजार र अन्य राजस्व र राजस्व बाँडफाँटतर्फ १८ करोड ६८ लाख ५१ हजार ८ सय ८५ र गत आर्थिक वर्षको मौज्दात ५ लाख गरी ७२ करोड ५७ लाख २७ हजार ८ सय ८५ रुपैयाँको बजेट सर्वसम्मतिले पारित भएको हो ।"
जलेश्वरका ७ वडाध्यक्ष अनशनमा,"नगरप्रमुख रामशंकर मिश्रले भने वडाध्यक्षले लगाएको सबै आरोप कपोलकल्पित भएको बताएका छन् । अनशनअघि आइतबार बिहानै पत्रकार सम्मेलन गरेका उनले आफू र निमित्त प्रशासकीय अधिकृत तथा इन्जिनियर चौधरीको पदीय मर्यादामाथि आघात पुर्याउने प्रयास भएको दाबी गरे । उनले जिल्ला प्राविधिक कार्यालयबाट काजमा खटिएका सबइन्जिनियर मनोजकुमार साह प्रलोभनमा परेको, कार्यादेश नलिएको कामको समेत भुक्तानी प्रयास गरेकाले काज फिर्ता पठाइएको बताए ।"
बेस क्याम्पसम्मै पदमार्ग,उक्त पर्यटकीय पदमार्गलाई व्यवस्थित गर्न स्थानीय संस्था उच्च पहाडी क्षेत्र संरक्षण अभियानसँगको सहकार्यमा पर्यटन बोर्डको १५ लाख र संघको ५ लाख अनुदानमा पर्यटक सूचना केन्द्र निर्माणाधीन छ । दुर्गम क्षेत्र विकास समितिले १५ लाख खर्चेर चालु आवमै तिप्लिङमा पर्यटकीय पदमार्गको निर्माणकार्य सम्पन्न गरेको छ । गणेश हिमाल पर्यटन व्यवसायी संघको सक्रियतामा गणेश हिमाल बेसक्याम्पको पदमार्ग अध्ययन तथा पहिचानका लागि एक टोली त्यसतिर प्रस्थान गरिसकेको छ ।
सोनाम ग्याल्मो नियमित मञ्चनमा,सेलो थिएटरको प्रस्तुति रहेको नाटक मंगलबारबाहेक हरेक दिन साँझ ५ बजे नियमित मञ्चन भइरहेको छ । नाटक असार २५ सम्म मञ्चन हुनेछ ।
अग्निदहन र पञ्चायत विशेष फिल्म,"यस्तै, राष्ट्रिय चलचित्र विकास नीति लागू हुन नसक्दा चलचित्र क्षेत्रले सोचे जस्तो उपलब्धि प्राप्त गर्न सकिरहेको छैन । तसर्थ यही आर्थिक वर्षभित्रै राष्ट्रिय चलचित्र विकास नीति लागू गर्ने तयारी रहेको पनि बोर्डले जनाएको छ । नेपालको पहिलो फिल्म आमा र पहिलो रंगीन फिल्म कुमारी लाई डिजिटलाइजेसन गरिसकेको बोर्डले तिनलाई पुन: प्रदर्शन गर्ने बताएको छ । तत्कालीन शाही नेपाल चलचित्र संस्थानले बनाएका १२ फिल्मलाई चलचित्र महोत्सवद्वारा प्रदर्शन गर्ने योजना बोर्डले अघि सारेको छ ।"
महिला आन्दोलनलाई मार्गदर्शक,कवि अनिल पौडेलले लालटिनको उज्यालोमा सरस्वती ज्ञवालीको पहिलो पुस्तक भए पनि अब आम पाठकले थप पुस्तकको आशा गरेको बताए ।
प्रश्न गर्ने गीत,प्रश्नवाचक गीत१ सुर्के थैली खै ?२ बिर्कोमा लाको चिनीमा कसरी पस्यो कमिला ?३ मनबिनाको धन ठूलो कि धनबिनाको मन ?४ कल्ले देला धन मलाई कल्ले देला मन ?५ खै ? (बिम्बाकाश)
विवाह इटालीमा,"के पनि सुन्नमा आएको छ भने उनीहरूले भारतमा नभएर इटाली गएर विवाह गर्दै छन् । विदेशमा समारोह आयोजना गर्दा आफूहरूले चाहेको गोपनीयता कायम हुने भन्दै इटाली रोजिएको बताइन्छ । रिसेप्सन पार्टी भने मुम्बईमा राख्ने खबर छ । इटालीको विवाह समारोहमा अर्जुन कपुर, शाहरूख खानलगायत एकाध क्लोजफ्रेन्ड्सलाई निम्ता दिइनेछ । नोभेम्बरमा हुने भनिएको विवाहकै लागि दीपिका र रणवीरले अक्टोबरभित्रै सारा सुटिङ र अन्य कार्यक्रम सकाउन लागेका छन् । त्यसपछि बल्ल बिहेको तयारी तीव्र बनाउने योजना रहेछ । दीपिकाले अहिलेदेखि नै कुनै पनि नयाँ प्रोजेक्टबारे कसैसँग कुरा गरिरहेकी छैनन् ।"

शीर्षक,विवरण
फुजेल काण्ड: छविलालले गरे आत्मसमर्पण,"गंगामायाको देब्रे खुट्टाको नसामा रक्त सञ्चालन नहुने रोग लागेको छ । त्यसको उपचार हुनुपर्ने र उनको पुन:स्थापना पनि गरिनुपर्ने अधिकारवादीहरूको धारणा छ । गंगामायाको यो मुद्दा संक्रमणकालीन न्यायको एक ढोका सावित हुनेछ, उनका अर्का वकिल आशिकराम कार्कीले भने, यो उनको अथक सत्याग्रहको जित हो । उनले अब न्याय पाउनैपर्छ ।"
ट्रस्टको सम्पत्ति कौडीको भाउमा,"प्रत्येक वर्ष राजा वीरेन्द्र, रानी ऐश्वर्य र उनीहरूको परिवारका नाममा रहेको सम्पत्ति ट्रस्टअन्तर्गत ल्याउने काम भइरहेको नेपाल ट्रस्टको कार्यालयका कार्यकारी सचिव डा रमेशप्रसाद सिंहले बताए । खोज्ने र व्यवस्थित गर्ने काम भइरहेको छ, लिज सम्बन्धमा पनि मूल्यांकन गर्दैछौं, उनले भने, अब व्यवस्थित तरिकाले सम्पत्तिको जगेर्ना गरिन्छ, जुनी थापाकोमा ताल्चा लगाएका छौं, अब हाम्रो नियन्त्रणमा आइसक्यो । ट्रस्टसँग ८७ अर्ब रुपैयाँको चलअचल सम्पत्ति रहेको उनले बताए ।"
मुग्लिनमा नमुना पुल,"त्रिशूली नदीको बीचमा सपोर्ट दिन सकिँदैन, बीचमा जग खन्न पनि समस्या हुन्छ, उनले भने, यो नदीमा बढी करेन्ट र गहिरो छ, यस्ता नदीमा आर्क, सस्पेन्सन र केबल स्टेट पुलहरू उपयुक्त हुन्छन् । कर्णाली पुलजस्तो केबल स्टेट पुलका लागि लठ्ठालगायत निर्माण सामग्री बाहिरबाट ल्याउनुपर्ने तर आर्क ब्रिजका लागि सिमेन्ट, छडजस्ता सामग्री नेपालमै उपलब्ध हुने भएकाले यो प्रविधि उपयुक्त हुने उनको भनाइ छ ।"
प्याकेजमा समाधान खोज्दै पौडेल पक्ष,प्याकेजमै सहमति खोज्ने पौडेल पक्षको प्रस्तावका कारण विधान संशोधन तथा परिमार्जन समिति गठनमा समेत ढिलाइ भएको छ ।
भट्टराईलाई फिर्ता बोलाइयो,"यस्तै भारतीय सहयोगमा सञ्चालन हुने साना योजना कार्यान्वयन प्रक्रिया अघि बढाउन विभिन्न निकायलाई तोक्ने, मानव अधिकार आयोगले क्षतिपूर्ति उपलब्ध गराउनुपर्ने भनेर विभिन्न चरणमा गरेका निर्णयअनुसार ३३ जनालाई क्षतिपूर्ति दिने, स्थानीय वित्त आयोग खारेज गर्ने र त्यसको जायजेथा राष्ट्रिय प्राकृतिक स्रोत तथा वित्त आयोगमा हस्तान्तरण गर्ने निर्णय पनि सरकारले गरेको छ । बैठकले बालश्रम निवारण गुरुयोजना स्वीकृत गरेको छ ।"
सकियो शैक्षिक मेला,"विदेश पढ्न जान चाहने विद्यार्थीलाई भिसा प्रक्रियादेखि विश्वविद्यालय छनोटको समेत जानकारी पाउन सक्ने व्यवस्था गरिएको थियो । उत्प्रेरणा कक्षा, करिअर काउन्सिलिङमा हरेक दिन विद्यार्थीको भीडभाड रह्यो । त्रिभुवन, काठमाडौं, पूर्वाञ्चल, पोखरा र अन्य विश्वविद्यालयबाट सम्बन्धन प्राप्त कलेजहरू र भारत, चीन, अस्ट्रेलिया, बंगलादेश, जापान, अमेरिकालगायत देशका शैक्षिक संस्थाहरूमा उच्च शिक्षा पढ्न चाहने विद्यार्थीले स्टलहरूबाट जानकारी लिएका थिए । गत शुक्रबार मेलाको राष्ट्रिय परीक्षा बोर्डका अध्यक्ष चन्द्रमणि पौडेलले उद्घाटन गरेका थिए ।"
इक्यान मेला साउन पहिलो साता,"मेलामा एक लाखभन्दा बढीले अवलोकन गर्ने अपेक्षा गरिएको छ । मेलामा सहभागिता जनाउन विभिन्न देशका दूतावास तथा कूटनीतिक नियोगलाई समेत आग्रह गरिएको छ, ब्रिटिस काउन्सिलको प्रस्तुति रहेको शैक्षिक मेलाबारे जानकारी दिन जारी विज्ञप्तिमा भनिएको छ, विद्यार्थीलाई स्वदेशी एवं विदेशी शिक्षा प्रणाली तथा प्राप्त योग्यताको भावी सम्भावना र अवसरका विषयमा पर्याप्त सूचना प्रवाह गरिनेछ । मेलामा इक्यानका सदस्य संस्थाका शैक्षिक परामर्श व्यवसायी, स्वदेशी तथा विदेशी शैक्षिक संस्था तथा भारत, चीन, बंगलादेश, श्रीलंका, जापान, फ्रान्स, अमेरिका, बेलायत, न्युजिल्यान्ड, अस्ट्रेलिया, नर्वे, फिनल्यान्ड, मलेसिया, जर्मन, डेनमार्क, साइप्रसलगायत देशका कलेज र विश्वविद्यालयका आधिकारिक प्रतिनिधिको सहभागिता रहने जनाइएको छ ।"
डा केसीको स्वास्थ्य बिग्रँदै,"जुम्ला (कास) कर्णाली स्वास्थ्य विज्ञान प्रतिष्ठानको आईसीयूमै अनशनरत डा गोविन्द केसीको स्वास्थ्य बिग्रँदै गएको छ । ९ दिनदेखि आमरण अनशनरत उनलाई संक्रमणबाट बचाउन सुरक्षित स्थानमा लैजानुपर्ने उपचारमा संलग्न चिकित्सकले बताएका छन् । डा केसीको अवस्था दिनदिनै बिग्रँदै गएको छ, उहाँलाई संक्रमणबाट बचाउन सुरक्षित स्थानमा लैजानुपर्छ, उपचारमा संलग्न डाधीरज गुरुङले भने । जुम्लामा भेन्टिलेटर नभएकाले उपचारमा समस्या हुने उनको भनाइ छ । आईसीयू नभए पनि सोसरहकै उपचार व्यवस्था मिलाइएको तर भेन्टिलेटरमा राख्नुपर्ने अवस्था आए समस्या जटिल बन्ने अस्पतालले जनाएको छ ।"
उपकुलपतिमाथि दुव्र्यवहारको चौतर्फी विरोध,"शिक्षा, विज्ञान तथा प्रविधि मन्त्रालयले भने उपकुलपति कोइरालाले विदेश भ्रमणमा जान प्रक्रियागत रूपमा स्वीकृत नलिएको जनाएको छ । निवेदन ल्याएर मेरो सचिवालयमा छोडिएको रहेछ, सहकुलपति एवं शिक्षामन्त्री गिरिराजमणि पोखरेलले भने, मेरो उहाँसँग भेट पनि भएको छैन । कोइरालाले भने शिक्षामन्त्रीको निजी सचिवालयमा भ्रमण स्वीकृतिका लागि निवेदन दर्ता गराएको बताएका छन् ।"
बिमस्टेक सम्मेलन तयारीमा जुट्दै नेपाल,"बिमस्टेक स्थापना सन् १९९७ मा भएको थियो । समानता र सहकार्यको मर्मलाई आत्मसात् गर्दै सदस्य मुलुकको आर्थिक वृद्धि र सामाजिक समृद्धि संयुक्त रूपमा हासिल गर्ने उद्देश्यले स्थापित बिमस्टेकले आगामी शिखर सम्मेलनपछि थप गति लिने विश्वास नेपालको छ । सार्कको तीनवटा शिखर सम्मेलन आयोजना गरेको नेपालले बिमस्टेक शिखर सम्मेलन सम्पन्न गर्न कुनै कसर बाँकी नराख्ने विश्वास सदस्य राष्ट्रहरूले लिएका छन् । नेपालले बिमस्टेकलाई सार्कको विकल्पका रूपमा नभई सार्क र दक्षिणपूर्वी एसियाली मुलुकको संगठन (आसियान) को पुलका रूपमा प्रस्तुत गर्दै आएको छ । विकासका निम्ति दूरदृष्टियुक्त कार्ययोजना चाहिन्छ भन्दै नेपालले साझा उद्देश्य र लक्ष्य प्राप्तिका निम्ति सहयोग, साझेदारी र सहकार्यको मार्गमा गम्भीर रूपमा लाग्न सबै सदस्य मुलुकलाई आग्रह गर्दै आएको छ । शिखर सम्मेलनमा अन्तरदेशीय अपराधको जोखिम, आतंकवाद र विध्वंसको खतरा, चरमपन्थी अतिवाद, हातहतियार र लागूऔषध ओसारपसारलगायत विषयमा छलफल हुने बताइएको छ । बिमस्टेक हेर्ने महाशाखा प्रमुख यतिबेला श्रीलंका भ्रमणमा रहेकाले यसको केही प्रक्रियामा निर्णय हुन नपाएको एक अधिकारीले बताए ।"
एसईई नतिजा त्रुटि शिक्षामन्त्रीले माफी मागे,"परीक्षा नियन्त्रण कार्यालयले सार्वजनिक गरेको एसईईको नतिजामा ९ हजारभन्दा बढी विद्यार्थीको ग्रेडसिट वृद्धि भएको थियो । नतिजा प्रकाशन भएको करिब २४ घण्टापछि मात्रै त्रुटि भएको थाहा पाएर कार्यालयले गल्ती सच्याएको थियो । परिणाम आइसकेपछि ग्रेड घटबढ भयो, शिक्षामन्त्री पोखरेलले भने, वास्तवमा त्यसप्रति पनि म क्षमा चाहन्छु । राष्ट्रिय परीक्षा बोर्ड गठन भइसकेकाले अब सबै कुरा व्यवस्थित गर्ने गरी मन्त्रालय अघि बढेको उनले बताए । त्रुटि भेटिएपछि कार्यालयले शिक्षक सेवा आयोगका प्रशासकीय प्रमुखको संयोजकत्वमा ३ सदस्यीय छानबिन समिति गठन गरेको थियो । समितिले प्रतिवेदन बुझाएलगत्तै परीक्षा नियन्त्रण अम्बिकाप्रसाद रेग्मीलाई कारबाहीस्वरूप मन्त्रालय सरुवा गरिएको छ ।"
सहसचिवउपसचिवमा अब खुलाबाट भिड्न नपाइने,अर्थले प्रदेश तथा स्थानीय तहको नयाँ संरचनामा अनुभवी कर्मचारीको आवश्यकतालाई समेत दृष्टिगत गरी अवकाश उमेर ६० कायम गर्न उपयुक्त हुने भनेको छ । कानुनविद् काशीराज दाहाल अध्यक्ष रहेको संघीय प्रशासनिक पुन:संरचना समिति ले पनि निजामती कर्मचारीको अवकाश उमेर ६० वर्ष कायम गर्न उपयुक्त हुने प्रतिवेदन दुई महिनाअघि प्रधानमन्त्री केपी ओलीसमक्ष बुझाएको थियो । अर्थले अवकाश उमेर ६० तोकिए पनि वृत्ति विकासलाई ख्याल गर्दै एक वर्षपछि मात्र कार्यान्वयन गर्न सुझाएको छ ।
जरुरी प्रस्तावमा आज छलफल,सोमबारको बैठकमा संसदीय समितिमा रहने सदस्यको नामावली घोषणा गर्ने सम्भावित कार्यसूची पनि छ । शुक्रबार सार्वजनिक गर्ने भनिए पनि कांग्रेसले संसद् अवरुद्ध गरेपछि रोकिएको थियो ।
अवैधानिक नेपालीलाई फर्काउन शिविर,"धरपकड नरोकिनेयसैबीच मलेसियाली अध्यागमन विभागका महानिर्देशक मस्ताफर अलीले मलेसियालाई अझै विदेशी कामदार आवश्यक रहेको तर सबैले कानुन पालना गर्नुपर्ने भन्दै धरपकड नरोकिने संकेत गरेका छन् । विभिन्न अधिकारवादी समूह, संघसंस्थालगायतले धरपकड रोक्न आग्रह गरिरहेका बेला उनले सरकारी कदमको बचाउ गरेका हुन् । विदेशी कामदार र रोजगारदाताले सरकारको नियम पालना गर्नुपर्छ । त्यसैका लागि अवैधानिक आप्रवासीमाथि कारबाही गरिएको हो, उनले भने । केही दिनअघि मलेसियन बार र विभिन्न १२४ संघसंस्था एवं अधिकारवादी समूहले धरपकड रोक्न सरकारलाई आग्रह गरेका थिए ।"
प्राथमिकता क्रम निर्धारण,"सांसद दीपक निरौलाको संयोजकत्वमा रहेको १३ सदस्यीय समितिमा तत्कालीन एमालेका तर्फबाट रामकुमार अधिकारी, विजय सुवेदी, वसन्त मानन्धर, सरस्वती बस्नेत, माओवादी केन्द्रका विशाल खड्का र जगत् सिंखडा, नेपाली कांग्रेसका छिरिङ दोर्जे लामा र प्रभात तामाङ, विवेकशील साझा पार्टीका विराजभक्त श्रेष्ठ, नेमकिपाका सुरेन्द्रराज गोसाई, राप्रपाका रिता माझी र राप्रपा (प्रजातान्त्रिक) का रिना गुरुङ सदस्य छन् ।"
नारायणगढमुग्लिन सडक: निर्माण नसकिँदै भत्कियो,तीन खण्डमध्ये पहिलो खण्ड तुलनात्मक रूपमा काम गर्न सजिलो ठाउँ हो । तर काम तीव्र गतिमा हुन सकेको थिएन । यो ठाउँभन्दा अप्ठ्यारो क्षेत्र मानिएको दासढुंगादेखि सिमलतालसम्मको दुई नम्बर खण्डमा एक महिनाअघि नै लगभग काम सकिएको थियो । सडक विस्तारको काम ०७२ वैशाखबाट सुरु भएको थियो । सुरुको सम्झौताअनुसार ०७४ सालकै वैशाखमा काम सकिनुपथ्र्याे । तर पटकपटक म्याद थप्दा पनि काम सक्न गाह्रो भएको छ । पछिल्लो पटक थपेको म्याद एक महिनाअघि नै सकिएको थियो । अहिले कालोपत्रेको काम केही सकिएको छ । राजधानी काठमाडौंलाई देशको पूर्व र पश्चिमसँग जोड्ने मुख्य राजमार्ग मानिएको यो सडकमा दिनहुँ १० हजार हाराहारीमा गाडी गुड्छन् ।
रोपाइँ ५० प्रतिशत मात्र,"जिल्लामा १२ हजार २ सय ३५ हेक्टरमा धानबाली लगाउने गरिएको छ । जसमा झन्डै ३ हजार ३ सय हेक्टरमा रोपाइँ भएको छ । चौतारामा ३० प्रतिशत, मेलम्चीमा ४५ र बाह्रबीसे नगरपालिकामा ४० प्रतिशत तथा बलेफीमा ३२, सुनकोसीमा ३० र त्रिपुरा गाउँपालिकामा ५० प्रतिशत रोपाइँ भएको छ । पन्थीका अनुसार वर्षाकै कारणले जिल्लाको हिमाली भेगसहित इन्द्रावती र मेलम्ची करिडोरमा निकै कम रोपाइँ भएको छ । परम्परागत रूपमा भइरहेको रोपाइँलाई आधुनिक रूपमा सिँचाइको सुविधा पुर्याउन ३ नगर र ९ गाउँपालिकाका जनप्रतिनिधि जुटेका छन् ।"
दूधको स्रोत नै दूषित,"उनले भने, सरकारले दूध चिस्यान केन्द्र र प्रशोधन उद्योगको मापदण्ड बनाएर नभएको निरीक्षण अनुगमन गर्नुपर्छ, गुणस्तर मापन गर्ने आफ्नै प्रयोगशालाको व्यवस्था गर्नुपर्छ । कोलिफर्म पाइएका डेरी र उद्योग तुरुन्त बन्द गरेर गुणस्तरीय बजार बनाउनुपर्ने उनले बताए । दुग्धजन्य पदार्थमा कुनै पनि किसिमको रासायनिक पदार्थ मिसावट गर्न नहुने र त्यस्तो मिसावट गरी उपभोक्तको स्वास्थ्यमा खेलबाड गर्ने व्यवसायीलाई विद्यमान ऐनबमोजिम कानुनी कारबाही गर्नुपर्ने विज्ञको माग छ ।"
प्रेस्क्रिप्सनबिनै औषधि,"जथाभाबी बेचबिखनको अनुगमन र निरीक्षण गर्ने जिम्मेवारी औषधि व्यवस्था विभागको हो । फार्मेसीमा औषधि बिक्रीको रेकर्ड राख्ने सिस्टम नहुँदा निरीक्षण प्रभावकारी हुन सकेको छैन । जनशक्ति र बजेट अभावकै कारण सूक्ष्म निरीक्षण गर्न नसकिएको विभागका महानिर्देशक डा नारायण ढकाल बताउँछन् । हामीले सरकारसँग बारम्बार जनस्वास्थ्य निरीक्षकको दरबन्दी मागिरहेका छौं, न्यून बजेटले पहिलो प्राथमिकताका काम मात्रै हुन सकेको छ, उनले भने ।"
निकासी करमा घाटा,"लेले नल्लु क्षेत्रमा सञ्चालित खानी तथा क्रसर उद्योग अवैध छन् । निकासी हुने सामान ओसारप्रसार गर्न स्वीकृत छैनन् । रोडा, ढुंगा, गिट्टी, ग्राभेल, बालुवा र माटोको मूल्य तोकिएको छैन । तर, निकासी करको ठेक्का लगाइयो । नगरका बुद्धिजीवीहरू भन्छन्, जनप्रतिनिधिले चासो दिएमा गएको एक वर्षभित्रमा खानीलाई व्यवस्थित गर्न सकिन्थ्यो ।"
प्रहरी नियन्त्रणमा सट्टेबाज,"काठमाडौं (कास) सट्टेबाजी गरेको भन्दै प्रहरीले चार जनालाई नियन्त्रणमा लिएको छ । चलिरहेको विश्वकप फुटबलमा नगद लाभ लिने दिने गरी बाजी थाप्न लगाएको भन्दै शनिबार ४ जनालाई पक्राउ गरिएको हो । पक्राउ पर्नेमा धापासी बस्ने २५ वर्षीय अमित श्रेष्ठ, प्रमोद रानाभाट, बालुवाटार बस्ने अनिल भण्डारी र ३४ वर्षीय निराजन पौडेल छन् ।"
हत्या आरोपमा दुई पक्राउ,भक्तपुर (कास) प्रहरीले चाँगुनारायण नगरपालिका८ जितपुरका ३५ वर्षीय उमेश कार्कीको हत्याको आरोपमा दुई जनालाई पक्राउ गरेका छ । असार १५ गते राति जितपुरस्थित दिनेश खड्काको २ तले कच्ची घरको दोस्रो तलामा डेरा गरी बस्ने राजेन्द्र चौधरीको कोठामा कार्की मृत्त भेटिएका थिए । हत्याको आरोपमा प्रहरीले हरिपुर नगरपालिका ८ सर्लाहीका नेपाली सेनाको श्री नयाँ सबज गण सुर्खेत दरबन्दी भई प्युठ दर्जामा कार्यरत ३५ वर्षीय रामसागर चौधरी र हरिपुर ७ घर भई काठमाडौं सानो भर्याङ बस्ने २९ वर्षीय गंगाराम चौधरीलाई पक्राउ गरेको छ । हत्यामा संलग्न पाँचमध्ये तीन जना फरार रहेको र खोजी कार्य भइरहेको महानगरीय प्रहरी परिसर भक्तपुर प्रमुख एसपी हिमालयकुमार श्रेष्ठले बताए ।
फरार अभियुक्त पक्राउ,भक्तपुर (कास) अवैधानिक रूपमा मानव अंग प्रत्यारोपण गराएको आरोपमा फरार अभियुक्तलाई प्रहरीले पक्राउ गरेको छ । बनेपा नगरपालिका२ काभ्रेपलाञ्चोकका मानसिक रोगी कुमार गिरीको मृगौला कानेपोखरी गाउँपालिका१ मोरङका ५१ वर्षीय थर्कबहादुर बस्नेतलाई प्रत्यारोपण गराउनमा संलग्न भएको आरोपमा प्रहरीले ५० वर्षीय डिलुराम गिरीलाई पक्राउ गरेको छ । बनेपा२ का प्रह्लाद गिरीको जाहेरी अनुसार जेठ १३ मा भक्तपुर जिल्ला अदालतमा डिलुराम गिरीको नाम मानव शरीर अंग प्रत्यारोपण मुद्दा दर्ता भइसकेको महानगरीय प्रहरी परिसर भक्तपुरका प्रवक्ता डीएसपी रेवतीरमण पोखरेलले बताए ।
वर्कसपबाट लागूऔषध बरामद,"काठमाडौं (कास) प्रहरीले लगनखेलस्थित एक मोटरसाइकल वर्कसपबाट लागूऔषध बरामद गरेको छ । साथै दुई जनालाई नियन्त्रणमा लिइएको छ । पक्राउ पर्नेमा लगनखेलका २६ वर्षीय राजन देउला र सातदोबाटो बस्ने ३० वर्षीय सरोज खड्का छन् । उनीहरूलाई लगनखेलबाट खटिएको प्रहरीले बा५१प ८४३४ नम्बरको मोटरसाइकल, ७८ हजार रुपैयाँभन्दा बढी नगद र नुर्फिन, फेनारगन, डाइजेपाम ४९४९ एम्पुलसहित पक्राउ गरेको हो ।"
शक्तिउन्माद,"प्रधानमन्त्री निवास प्राज्ञिक व्यक्तित्वलाई नियन्त्रणमा लिने र प्रत्यक्षअप्रत्यक्ष मनोवैज्ञानिक यातना दिने थलो हुँदै होइन । यसरी प्रधानमन्त्रीको सरकारी निवासलाई प्रहरी थाना जस्तो यसअघि सायदै बनाइएको थियो । निज कोइरालालाई अपमान गर्न र सरकारले नरुचाएका उनीजस्ता अरू नागरिकको तेजोबध गर्न सुविचारित र नियोजित ढंगले यस्तो कदम चालिएको देखिन्छ, जुन निकै खेदजनक छ । लोकतान्त्रिक राज्यका लागि कत्ति पनि नसुहाउने घटना भएको छ यो । तसर्थ, सार्वजनिक व्यक्तिहरूको बिनास्वीकृति विदेश भ्रमण गर्ने प्रचलन रोक्न जति जरुरी छ, त्यति नै आवश्यक छ सत्ता र शक्तिमा बसेकाहरूको नियन्त्रणमुखी प्रवृत्तिमा लगाम लाग्न पनि ।"
सरकारका संकेत र कमजोर प्रतिपक्ष,"नेपालको राजनीतिक विकासको प्रकृति, खुला समाजको अभ्यास, बाहिर विश्वसंँगको सम्पर्क र सोच्ने शक्तिले सर्वसत्तावाद (टोटालिटेरियनिजम) सम्भव छैन । तर अधिनायकवादका लक्षण भने सरकारी कार्यशैलीमा देखापर्छन् । सकेको भए ता माओवादीले भनेजस्तो राज्यसत्ता पुरै कब्जा भई लेनिनवाद, माओवाद लादिन सक्थ्यो होला र जुन संसदीय व्यवस्थामा यी दल आहाल खेलिरहेछन्, त्यसको नामनिसान रहने थिएन । तर नेपाली समाज र राजनीतिको गतिशीलताले सबै एकै ठाउंँमा उभिएका छन्, जसमा व्यवस्थापकीय एकीकरण अघि बढाउने राष्ट्रिय सहमति छ । अब कसरी नेपालको रूपान्तरण गर्ने र लोकतन्त्रलाई अझ बलियो बनाउने उद्देश्य प्राप्त गर्न सबैको गहिरो र दूरगामी सोचको मात्र खाँचो छ ।"
युवाले चाहेको कांग्रेस,"योग्यता र क्षमताका आधारमा युवा, प्रौढ र पाका तीनै पुस्तालाई पार्टीको नेतृत्वमा समायोजन गर्नुपर्छ । पदाधिकारी तहसम्म युवालाई सहभागी गराएर रूपान्तरण अभियान सञ्चालन गर्नुपर्छ । नेपाली कांग्रेस सशक्त बन्नसके मात्र नेपाललाई अधिनायकवादतर्फ जानबाट बचाउन सकिन्छ । महासमितिको बैठक तत्काल बोलाएर नयाँ परिवेशमा पार्टीको संघीय विधान पारित गर्दै राष्ट्र, राष्ट्रियता, लोकतन्त्र, समाजवादका सन्दर्भमा समेत २१ औं शताब्दीको परिवेश अनुरुप पुनव्र्याख्या गर्नुपर्छ । पार्टीलाई पनि नयाँ ढंगबाट संगठित गर्नुपर्छ । नयाँ युगका लागी नयाँ एजेन्डा बोकेर हिँड्न सक्ने कांग्रेसको संगठनको ढाँचा महासमितिको बैठकबाटै तय गर्नुपर्छ । पार्टी चरम संकटमा पँसेका बेला पार्टी सभापति लगायत संस्थापन पक्षले पनि सबैलाई समेटेर एकताबद्ध ढंगले पार्टी सञ्चालन गर्नुपर्छ र अन्य पक्षले पनि संस्थापन पक्षलाई सहयोग गर्नुपर्छ, अनिमात्र कांग्रेस देशले खोजेको पार्टी बन्न सक्छ । राई नेपाली कांग्रेस धनकुटाका सचिव हुन् ।"
वामपन्थी सरकारलाई साधुवाद,"अहिले वामपन्थी नेतृत्वको सरकारले सरकारी वीर अस्पतालको दुर्गति देखेन । वामपन्थी सरकारले सिरहा, सप्तरी, राजविराजमा रहेको सगरमाथा अस्पताल, नेपालगन्जको भेरी अञ्चल अस्पतालको दुर्गति देखेन । जनकपुर अस्पतालको दुर्गन्ध र उपकरणरहित कोठा देखेन । सरकारले देख्यो, जसरी भए पनि मेडिकल कलेज चलाएर पैसा कमाउने व्यापारीको अनुहार । डा अरुणा उप्रेतीकाठमाडौं"
प्रधानमन्त्रीको मर्यादा,"निरंकुशताको यो पहिलो अध्यायमात्र हो । सत्याग्रहीको आवाज बन्द गर्न खोजिंँदैछ । जनताले विजय हासिल गरेका मण्डलाहरू लालकिल्लाका रूपमा सरकारले कब्जा गर्न आरम्भ गरेको छ । विपक्षी पार्टीकै समर्थक भएको भरमा विदेश भ्रमणमा निस्केका उपकुलपतिहरूलाई प्रधानमन्त्रीको ठाडो आदेशमा विमानस्थलबाट सोझै प्रधानमन्त्री कार्यालय पुर्याइंँदैछ । सरकारी निकायलाई विपक्षीरहित बनाउने उद्देश्यले अत्यन्तै सराहनीय काम गरिरहेका वाग्मती समितिका अध्यक्ष नरेन्द्रकुमार बस्नेतहरूलाई विपक्षीले नियुक्ति दिएको नाममा बर्खास्त गरिँंदैछ । कम्युनिष्ट विचारका मान्छेहरूले गल्ती गर्दैनन् भन्ने शैलीमा हत्याजस्तो जघन्य अपराधमा जेलजीवन बिताइरहेका बालकृष्ण ढुंगेलहरूलाई कैद माफीमिनाहा दिइँदैछ । पत्रकारका कलमहरू भाँच्ने क्रम प्रारम्भ भैसकेको छ । सुखको पानीजहाज र समृद्धिको रेलमा विराजमान सरकारका लागि डा गोविन्द केसी माथिको अपमानित व्यवहार र विपक्षीका नाममा राष्ट्रका मूर्धन्य व्यक्तित्वमाथि भएको धरपकड महंँगो सावित हुनेछ । उत्तम पुडासैनी जोरपाटी, काठमाडौं"
मौलाउँदो सत्ता उन्माद,"सहमति, सहकार्य र एकता मुलुक बनाउने नेपाली सूत्र हो । बहुमतको डकारले मात्रै मुलुक बन्दैन भन्ने ज्ञान प्रधानमन्त्रीलाई पक्कै हुनुपर्छ । राष्ट्रवादको मौसमी नाराले केही लोकप्रियता हासिल गरेका र कम्युनिस्ट एकतामा सफल भएका ओलीले त्यसलाई अर्थपूर्ण गन्तव्यमा पुर्याउन सकेनन् भने उनको दम्भको घंैटो धेरै दिन टिक्ने छैन । उनको सपना, समृद्धि, राष्ट्रवाद कहिले उत्तरदक्षिण त कहिले पूर्वपश्चिम केवल रेल र पानीजहाजमा मात्रै सरर घुमिरहेको छ । रेल र पानीजहाजले केही न केही विकास र समृद्धि त ल्याउला, तर यतिले मात्रै पुग्दैन । रेल र पानीजहाजले लोकतन्त्र बलियो बनाउने होइन, सुशासन ल्याउने होइन, विधिको शासनसंँगै शिक्षा, स्वास्थ्य, मानव अधिकार, प्रेस स्वतन्त्रता जस्ता जनचासोका मूलभूत विषय रेल र पानीजहाजमा चढेर आउने होइनन् । सरकार केवल एउटा पार्टीको होइन, समग्र जनताको हुन्छ । लोकतन्त्रमा शासकलाई ठिक लागेको मात्रै अन्तिम सत्य हुँदैन । आफूलाई ठिक लागेको बाहेक अरुलाई नसुन्ने, नदेख्ने, नबुझ्ने, नटेर्ने, नस्वीकार्ने जुन बाटो ओली सरकार जबर्जस्त हिँड्न खोज्दैछ, त्यही बाटो निरंकुशता र अधिनायकवादको बाटो हो । निरोज खड्का लिखु तामाकोसी ३, रामेछाप"
अपर्याप्त पार्किङ स्थल,"आइतबार प्रकाशित कहाँ छ, पार्किङ स्थल ? शीर्षकको समाचारबारे लेख्दैछु । काठमाडौंमा जुन हिसाबले मोटरसाइकलको संख्या बढ्दैछ, पार्किङ स्थल कहिले पनि पर्याप्त हुँदैन । त्यसकारण दीर्घकालीन विकेन्द्रीकरण नीति ल्याउन जरुरी छ । काठमाडौंको सीमित ठाउँमा हरेक महिना झन्डै दस हजार नयाँ मोटरसाइकल दर्ता हुन्छ । यतिका नयाँ मोटसाइकलहरूलाई पार्किङ स्थल बनाउन सम्भव छैन । पार्किङ स्थल र बाटो पुगेन भनेर जनताको घरखेतमा बुल्डोजर चलाउनु भनेको निर्दयी र अन्याय हो । विकास कार्यलाई उपत्यकामा सीमित गर्नु भनेको यहाँको वातावरण नष्ट गर्नु र उपत्यका बाहिरको जनतालाई विकासबाट बञ्चित गर्नु हो । तर सरकारले विकासलाई देशभरि फैलाउन चासो देखाएको छैन । केआर तुलाधरकाठमाडौं"
संस्कृतप्रति अनुदार,"बोर्डिङ पास लिई क्यानाडाको भ्यानकोभर सहरमा आयोजना हुनलागेको विश्व संस्कृत सम्मेलनमा नेपाली टोलीको नेतृत्व गरी भाग लिन जानलागेका नेपाल संस्कृत विश्वविद्यालयका उपकुलपति कुलप्रसाद कोइरालालाई जहाज चढ्नलागेको बेला प्रहरी टोलीले नियन्त्रणमा लिई प्रधानमन्त्री निवासमा हाजिर गराएको खबर विडम्बनापूर्ण छ । विश्वविद्यालयका उपकुलपति जस्तो गरिमामय उच्च पदाधिकारीलाई विना कारण अपराधी सरहको व्यवहार गरी प्रधानमन्त्री निवासमा पुर्याई एक घन्टा नियन्त्रणमा राखेर छाड्ने कार्यलाई कदापि उचित मान्न सकिन्न । ११ दिनअघि सम्मेलनमा भाग लिन आफ्नो नेतृत्वमा जानलागेको प्रतिनिधिमण्डलको जानकारी दिँदादिँदै उहाँलाई अपमानित गर्नुले प्रधानमन्त्री ओलीको अनुयायीप्रति आशक्त, आलोचकप्रति अनुदार व्यवहार पुष्टि गर्छ । महेन्द्रसिंह बम टीकापुर १, कैलाली"
सत्याग्रह र मानव अधिकार,"लोकतान्त्रिक सभ्य राज्यमा न्याय र विधिशास्त्रले स्थापित गरेको मान्यता हो बरु ९ जना दोषी छुटुन्, तर एउटा निर्दोष नफँसोस् । तर आज न्यायको खोजी गर्नेहरूले नै मृत्युशैयामा छटपटाउनुपरेको छ, अर्कातिर अदालतले अपराध किटान गरेर सजाय तोकेका दोषीहरूलाई फूलमालासहित रिहा गरिँदैछ । यस्तो क्रूरतापूर्ण शासकीय परिस्थिति विरुद्ध आमनागरिक र लोकतान्त्रिक पक्षधरहरूका लागि एउटैमात्र विकल्प बाँकी छ, सार्थक र सक्रिय लोकतान्त्रिक आन्दोलनको पक्षमा उभिएर सरकारका न्याय र मानव अधिकार विरोधी यावत दुस्साहसलाई विफल बनाउनु । तबमात्र लोकतन्त्रको सार्थकता, संविधानको प्रभावकारिता, न्यायको मर्यादा र जनताका आवाजको सुनवाइ हुने वातावरण सुनिश्चित हुन्छ । नत्र मुलुकलाई अधिनायकवादी र कम्युनिस्टीकरणको दलदलमा धकेल्ने षड्यन्त्र सरकारबाटै निर्वाध भइरहने निश्चित छ । डा केसीसँग भएका पूर्वसम्झौताको इमानदारीपूर्ण पालना र गंगामायाले खोजेको न्याय दिलाएर तत्कालै दुवैको जीवनरक्षा गर्नु सरकारको अनिवार्य कर्तव्य हो । अन्यथा सम्पूर्ण परिणामको जिम्मेवार सरकार नै हुनेछ । केसी नेपाली कांग्रेसका केन्द्रीय सदस्य हुन् ।"
आउँछ ओली अधिनायकवाद ?,"आउँछ त अधिनायकवाद ?अब कसरी आउँछ त ओली अधिनायकवाद ? जुन पार्टीमा दुईदुई अध्यक्ष छन्, सामुहिक नेतृत्व प्रणाली छ, निर्वाचनबाट नेतृत्व छानिन्छ, त्यहाँ अधिनायकवाद कसरी सम्भव हुन्छ ? एउटा सत्य हो, ओली नेकपाभित्र मात्र होइन, नेपाली राजनीतिका एक भिजिनरी लिडर हुन्, जो हरेक विषयमा उत्तिकै दख्खल राख्छन् । हरेक विषयमा क्षमता राख्ने प्रधानमन्त्री भए पनि स्वाभाविक रूपमा उनीप्रति शक्ति केन्द्रित हुन्छ । तर वास्तविकता बाहिर गएर विषयलाई उल्टोपाल्टो पारेर गलत अर्थ दिनेगरी प्रस्तुत गर्नु र आफू अनुकूल बंग्याउनु हुँदैन । ओलीका सन्दर्भमा यस्तो अपव्याख्या (मिनइन्टरपिटेसन) बढी भएको छ । दर्शनशास्त्रमा वितण्डावाद भनिने यो चिन्तनबाट मुक्त हुनुपर्छ । यो सँगै अराजकवादको अन्त्य हुन पनि आवश्यक छ । सरकारको अनुपस्थिति हिजो थियो र आज पनि हुनुपर्छ भन्ने ठान्नु हुँदैन । कर्तव्यबोध नगर्ने र अनुशासनमा नरहने तर निर्बन्ध स्वतन्त्रता खोज्ने चिन्तनले सहयोग गर्दैन, यसले विकास र समृद्धिमा सहयोग पुर्याउँदैन ।"
शिक्षामा स्थानीय तहको अग्निपरीक्षा,"सामुदायिक विद्यालय शिक्षा सुधार गर्न भन्दै केही गाउँपालिका तथा नगरपालिकाले जनप्रतिनिधि तथा शिक्षकका सन्ततिले सरकारी विद्यालयमै अध्ययन गराउनुपर्ने नियम बनाइरहेका छन् । शैक्षिक गुणस्तर सुधारका न्यूनतम नीति तथा कार्यक्रम अवलम्बन नै नगरी सरकारी विद्यालयमै पढ्न, पढाउन आग्रह र दबाब दिने तथा विद्यार्थीले उत्कृष्ट शैक्षिक नतिजा नल्याए शिक्षकलाई दण्डित गर्ने शिक्षा नियमावली कति उपयुक्त होला स्थानीय तहले सर्वप्रथम शिक्षा प्रणाली, शिक्षण पद्धति र सिकाइ सीपको स्तरोन्नति गर्नुपर्छ । विद्यालय शिक्षाका लागि अब ग्रामीण क्षेत्रका कुनै पनि बालबालिकाले आफ्नो घरगाउँ छाडेर बाहिरिन नपर्ने व्यवस्था गर्नेतर्फ स्थानीय तहको ध्यान जानुपर्छ । शिक्षा प्राप्तिको अवसरबाट कोही कसैले बञ्चित हुनु नपरोस् भन्ने ध्येयका साथ आम बालबालिकाका लागि घरपायक विद्यालयको व्यवस्था गर्न विगतमा गाभिएर बन्द भएका विद्यालय खुलाउनुपर्छ । आवश्यक ठाउँमा भौतिक सुविधा सम्पन्न विद्यालय सरकारी लगानीमै खोल्नुपर्छ । नि:शुल्क र अनिवार्य बनाई आधारभूत शिक्षाबाट निजी क्षेत्रलाई अलग गराउनुपर्छ । माध्यमिक तहदेखि माथिका कक्षामा मात्र निश्चित सीमा र प्रक्रिया तोकेर निजी क्षेत्रलाई प्रवेश दिनुपर्छ । अब निजी क्षेत्रलाई स्वास्थ, शिक्षाजस्ता सेवामूलक क्षेत्रमा होइन, आयमूलक र रोजगारीमूलक क्षेत्रमा प्रोत्साहित गरिनुपर्छ ।"
अपहरित बालकको अवस्था अज्ञात,"बालकलाई अपहरणमुक्त गर्न प्रहरी टिम परिचालन गरेको छु, जिल्ला प्रहरी प्रमुख एसपी मीरा चौधरीले भनिन्, भारतीय प्रहरीसित समन्वय गरेर खोजी कार्य जारी छ । जितपुर सिमरामा केही महिनायता आपराधिक गतिविधि बढेपछि स्थानीय त्रासमा छन् । बालकलाई अपहरणमुक्त गराउन नसक्दा प्रहरीको कार्यक्षमतामा प्रश्न उठेको छ, बारा उद्योग वाणिज्य संघका अध्यक्ष विनोद साहले भने, एकाध र साता दिन होइन, महिना बितिसक्यो । कुनै प्रगति छैन ।"
हुम्ला सीमामा चीनको कडाइ,उनीहरूले ताक्लाकोटमा दैनिक मजदुरीबापत एक सय ५० देखि एक सय ८० चिनियाँ युआन कमाउने गरेका छन् । एक चिनियाँ युआन स्थानीय बजारमा १७ रुपैयाँमा सटही हुने गरेको छ । हिल्सासिमकोट सडकको ७१ किलोमिटर ट्रयाक खुलेको छ । उक्त सडकमा करिब दुई दर्जन गाडी सञ्चालनमा छन् । चिनियाँ बजारबाट खरिद गरिएका ती गाडीका लागि पनि चीनले इन्धन उपलब्ध नगराउँदा व्यवसायी समस्यामा छन् । दशकदेखि हुम्लाका बासिन्दालाई मानसरोवर कैलाश दर्शनका लागि स्थानीय प्रशासनले दिँदै आएको परिचयपत्र दुई वर्षदेखि रोकिएको छ । जिल्ला प्रशासनबाट जारी हुने परिचयपत्रले ताक्लाकोटसम्म मात्र आवतजावत गर्न दिइएको स्थानीयको गुनासो छ ।
अत्यधिक रक्तस्रावले सुत्केरीको मृत्यु,नजिकको स्वास्थ्यचौकी रहेको खिजिफलाँटे बजार पुग्नै ४ घण्टा लाग्छ । आमा र बच्चा दुवैलाई बोकेर लाने कोसिस गरे पनि निरन्तर परेको झरीले घरमै राखिएको थियो । छोटिनले पहिलो सन्तानका रूपमा छोरी जन्माएकी थिइन् । शिशुको स्वास्थ्य अवस्था भने सामान्य रहेको छ ।
उपाधि होडमा उभिएकाहरू,मुख्य खेलाडी: ह्यारी केन गोल प्रतिद्वन्द्वी२१ ट्युनिसिया६१ पानामा०१ बेल्जियम११ कोलम्बिया ४३ टाइब्रेकर)२० स्वीडेन
इंग्ल्यान्डको आक्रमण अब्बल,काउन्टर गर्दा फरवार्ड आर्टेम ज्युबालाई टार्गेट बनाएर गरेको आक्रमणमै गोल निस्केको थियो । चेरेसेभले उत्कृष्ट प्रहार गर्दै घरेलु टोलीलाई अग्रता दिलाएका थिए । रुसले आफ्नो अग्रता बचाउन नसक्नु दुर्भाग्य भयो । पहिलो हाफसम्म अग्रता बचाएको भए रुसले खेलमा नतिजा ल्याउने सम्भावना थियो । क्रामारिचले मान्जुकिचको पासलाई सदुपयोग गर्दै गोल गरेपछि क्रोएसिया खेलमा फर्कियो । दोस्रो हाफमा दुवैतर्फबाट केही प्रयास भए पनि गोल निस्कन सकेन । अतिरिक्त समयमा क्रोएसियाले गोल गरेपछि रुससँग आक्रमणमा जानुको विकल्प रहेन । आक्रामक रुस निरन्तर दबाबपछि गोल गर्न सफल भयो । खेल बराबरीमा सकिएसँगै दुवै टोली लगातार दोस्रो खेलमा टाइब्रेकरमा पुगे । स्पेनविरुद्ध कुनै दबाबमा नरहेको रुस यसपटक दबाबमा देखियो । पेनाल्टी प्रहार फ्रेममा हान्न नसक्नु दबाबकै कारण हो । यता क्रोएसिया आत्मविश्वासी देखिँदै टोलीलाई जित दिलाउन सफल रह्यो ।अब सेमिफाइनल खेलमा इंग्ल्यान्ड र क्रोएसियाको भिडन्त निकै रोमाञ्चक हुनेछ । इंग्ल्यान्ड आक्रामक रूपमा निकै बलियो छ र क्रोएसियाले नतिजा हासिल गर्न डिफेन्समा निकै मिहिनेत गर्नुपर्ने देखिन्छ । क्रोएसियाको पनि मिडफिल्ड निकै राम्रो देखिन्छ । आक्रमणमा सुधार गरे क्रोएसियाले पनि केही कठिन समय सिर्जना गर्न सक्छ ।
ओजिलले जर्मन टिम छाड्नुपर्छ,"ओजिललाई गरिएको व्यवहार अपमानजनक रहेको भन्दै उनका बुबाले ओजिलले अहिल्यै राजीनामा दिनुपर्ने बताए । उनले अब आफैं निर्णय लिनुपर्छ । यदि म उनको स्थानमा भएको भए बिदा लिइसक्थें, उनले भने, यो निकै दु:खदायी क्षण हो । अर्को खेलमा के हुन्छ भन्ने स्थितिमा छैनौं । यो मेरो व्यक्तिगत अभिव्यक्ति होला तर उनले अब यो टोलीमा खेल्नु हुन्न ।"
रोचक तथ्य: टाउकाको कमाल,विश्वकपको अतिरिक्त समयमा गएको पछिल्ला ६ खेलमा अर्जेन्टिना र जर्मनीबीचको खेलको निर्णयमात्र पेनाल्टी सुटआउटमा भएको छैन । २०१४ को फाइनल खेलमा मारियो गोट्जेको गोलमा जर्मनीले अर्जेन्टिनालाई १० ले पराजित गरी चौथोपटक विश्वकप जितेको थियो । क्रोएसियाका ८ फरक खेलाडीले यस विश्वकपमा गोल गरिसकेका छन् । सबैभन्दा बढी गोल गर्ने राष्ट्र बेल्जियम हो । उसका ९ खेलाडीले गोल गरिसकेका छन् । क्रोएसियाले रुससँग शनिबार दुवै गोल हेडबाट गरेको थियो । यसअघि विश्वकपमा २९ गोल गर्दा क्रोएसियाका खेलाडीले १ गोलमात्र हेडबाट गरेका थिए । खेलमा कुल ३ हेड गोल भएका थिए । २००२ को विश्वकपमा जर्मनीले साउदी अरेबियालाई ८० ले पराजित गर्दा सर्वाधिक ५ गोल हेडबाट भएका थिए । त्यसयताकै यो सर्वाधिक हेड गोल हो ।
हिएरोले प्रशिक्षक पद त्यागे,स्पेन विश्वकप सुरु हुनुअघि प्रतियोगिताको दाबेदार टोलीका रूपमा दरिएको थियो । तर लोपेटेगुइले विश्वकप सकिएपछि आफू रियल म्याड्रिडको प्रशिक्षक पद सम्हाल्ने निर्णय सार्वजनिक गरेसँगै स्पेनी टोलीमा समस्या आइपरेको थियो । महासंघले रियल र बार्सिलोनाका खेलाडीबीच मतभिन्नता हुने डरले लोपेटेगुइलाई बर्खास्त गरेर हिएरोलाई नियुक्ति गरेको थियो ।
क्रोएसियाको शक्ति अझै यथावत्,लुका मोडरिच
इग्नासेभिचद्वारा संन्यास,"इग्नासेभिच क्रोएसियाविरुद्ध ४३ ले टाइब्रेकरमा पराजित हुँदा पेनाल्टी गोल गर्नेमध्येमा थिए । उनले स्पेनविरुद्ध टाइब्रेकरमा पनि गोल गरेका थिए । फुटबलमा जे पनि हुन सक्छ । खेलपश्चात् कोही पनि प्रदर्शनलाई लिएर असन्तुष्ट थिएन । मैले अब प्रशिक्षक कोर्स गरेर राम्रो प्रशिक्षक बन्ने लक्ष्य राखेको छु, उनले भने ।"
समर्थकको साथमा रुस,"क्रोएसियासँग खेल गुमाउन पुगे पनि फरवार्ड फेडोर स्मोलोभलाई समर्थकले झनै माया दर्शाएका थिए । म रुसी नागरिक हुन पाएकामा खुसी छु, उनले भने, विश्वमा हामीले जस्तो अरू टोलीले यस्तो समर्थक पाउँदैनन् । मिडफिल्डर डेनिस चेरिसेभले प्रतियोगितामा ४ गोल गरिसकेका छन् र उनले यी गोल पूरा राष्ट्रका लागि समर्पित गरे । निश्चय पनि हामी यो भन्दा अगाडि बढ्न चाहन्थ्यौं, उनले भने, हृदयदेखि नै यो स्वागतका लागि धन्यवाद दिन चाहन्छौं । सबैप्रति माया छ । अन्य खेलाडीले पनि समर्थकलाई धन्यवाद दिएका थिए । रुसी राष्ट्रिय गानबाट कार्यक्रमको अन्त्य गरिँदा समर्थक अझ उत्साहित भएका थिए । सबै कार्यक्रम राष्ट्रिय टेलिभिजनबाट प्रत्यक्ष प्रसारण गरिएको थियो ।"
असारे सडकमा बिजोग,"डुंगेश्वर गाउँपालिकाका इन्जिनियर मधु केसीले प्राविधिकले सर्भे गरी सडक निर्माण थाल्ने प्रणाली नथालिएसम्म यस्तै समस्या आउने बताए । जिससका अध्यक्ष प्रेम थापाले दैलेखमा विकासका नाममा डोजर आतंक भएको बताए । जनप्रतिनिधि, ठेकेदार र उपभोक्ता समितिका मान्छेहरू मिलेर जथाभावी डोजर लगाइरहेका छन्, उनले भने, ठूलो रकम बालुवामा पानी खन्याएझैं भएको छ ।"
हतियार देखाएर लुटपाट,"जिल्ला प्रहरी कार्यालयका प्रहरी निरीक्षक मनोज यादवका अनुसार उनी देवाही गोनाहीको प्रेमपुरमा रहेको ससुराली जाने क्रममा बाटामा लुटिएका थिए । आइतबार बिहानदेखि प्रहरीले लुटेरा समूहको खोजी गरिरहेको जनायो । साहको साथबाट हतियारधारी समूहले कति रकम लुट्यो भन्ने प्रहरीले खुलाएको छैन । लुटिएको मोटरसाइकल घटनास्थलबाट ३ किलोमिटर पूर्व देवाही गोनाही ८ को पोखरी नजिक फेला परेको छ । लुटेरा समूहको खोजी भइरहेको छ, प्रहरी निरीक्षक यादवले भने ।"
करेन्ट लागेर मृत्यु,धादिङ (कास) सदरमुकामको पहरेचौताराका ६७ वर्षीय केशव अधिकारीको आइतबार करेन्ट लागेर मृत्यु भएको छ । भूकम्पपछि थोपलखोला किनारको टहरामा बस्दै आएका अधिकारीको बिजुलीको तार मोटरमा जोड्न खोज्दा करेन्ट लागेर मृत्यु भएको प्रहरीले जनाएको छ । उनी खोलाबाट विद्युतीय मोटरले पानी तानेर रोपाइँ गर्ने तर्खरमा थिए । जिल्ला प्रहरीका अनुसार जिल्लामा चालु आवमा करेन्ट लागेर ७ जनाको मृत्यु भइसकेको छ ।
ठक्करले दम्पती घाइते,काभ्रे (कास) टिपरको ठक्करबाट दम्पती घाइते भएका छन् । बा२ख ७०९१ नम्बरको टिपरको ठक्करबाट बा३३प ९१६ नम्बरको मोटरसाइकलमा सवार सूर्यविनायक नगरपालिका ९ का ५० वर्षीय पुष्पलाल हुमागाईं र उनकी ४० वर्षीया पत्नी लक्ष्मी घाइते भएको प्रहरीले जनाएको छ । दुवैको टाउकामा चोट लागेको छ । बनेपास्थित शिर मेमोरियल अस्पतालमा उपचारपछि सिटिस्क्यानका लागि ट्रमा सेन्टर पठाइएको थियो ।
स्वतन्त्रता सेनानीलाई सम्मान,"प्यूठानमा भने ६५ जना अग्रजलाई सम्मान गरिएको थियो । यस्तै माओवादी द्वन्द्वमा विद्रोही बाट घाइते माण्डवी गाउँपालिका २, मर्काबाङका मानबहादुर वली र झिमरुक गाउँपालिका २, बाँदीकोटका नोजबहादुर थापालाई जिउँदो सहिदका रूपमा सम्मान गरिएको जिल्ला सभापति अमरप्रसाद भण्डारीले बताए ।"
"सडक बन्यो, गाडी छैन",तिब्बतसँग सडक जोड्न सक्रियता देखाएका चीनका लागि पूर्वनेपाली प्रशासक ताम्ला उक्यावसँग पनि छलफल गरिएको तर सबै सम्भावना कम भएको उनको भनाइ छ । छेतेनका अनुसार अब सदरमुकामबाट गइरहेको सडकको प्रतीक्षा गर्नुपर्ने भएको छ । फुङलिङबाट विस्तार भइरहेको सडक फक्तालुङ गाउँपालिका ६ लेलेपको बस्तीसम्म पुगेको छ । सडक विस्तारको जिम्मेवारी लिएको एलाइट ठेकेदार कम्पनीका अनुसार ओलाङचुङगोला जोडिन अब ३० किलोमिटर बाँकी छ । सदरमुकामबाट ४० किमि ट्रयाक खुलिसकेको छ । निरन्तरको बसाइँसराइ रोक्न र छिमेकी देशसँग सडक सञ्जालले जोडिन ओलाङचुङगोलावासीले सडकमा लगानी गरेका हुन् । सरकारले यो सडक जोड्न बहुवर्षीय ठेक्कामा बजेट छुट्याएको छ ।
जोडिँदै हिल्सासिमकोट,"अब सिमकोटदेखि दुई दिनमै तिब्बतको ताक्लाकोट बजार पुग्न सकिने भएकाले उत्तरी भेगका बासिन्दालाई तिब्बतबाट सामान ल्याउन सहज भएको छ । सदरमुकाम सिमकोटदेखि दक्षिण खार्पुनाथसम्म ११ किलोमिटर बाटोमा पनि जिप गुड्न थालेका छन् । यो सडक बिकेन्द्रित ग्रामीण पूर्वाधार तथा जीविकोपार्जन सुधार कार्यक्रम (ड्रिल्प) ले आर्थिक वर्ष २०७३७४ मा सम्पन्न गरेको हो । ११ किलोमिटर ट्रयाक खुलेपछि यो खण्डमा भाडाका जिप सञ्चालनमा छन् । जिपले सेवा दिन थालेपछि सदरमुकाम पुग्न ठाडै उकालो उक्लनुपर्ने बाध्यताको अन्त भएको छिप्राका राजबहादुर शाहीले बताए । सिमकोटको उत्तर र दक्षिणतर्फ जिपका साथै सामान ढुवानीका लागि स्थानीयले ट्याक्टरसमेत सञ्चालनमा ल्याएका छन् । ट्याक्टरबाट ढुंगा, बालुवा, काठलगायत घरायसी सामान ढुवानी गरिन्छ ।"
बुटवलबेलहिया सडकमा ढिलासुस्ती,"रोडाढुंगा व्यवसायी संघ प्रदेश ५ का अध्यक्ष गोपाल ज्ञवालीले पनि नदीजन्य निर्माण सामग्री अभाव देखाउनु नाटक मात्र भएको दाबी गरे । तीनवटै निर्माण कम्पनीले आयोजनाका लागि भन्दै क्रसर उद्योग सञ्चालन गरेको उनले बताए । भन्सार नाका, औद्योगिक तथा व्यापारिक क्षेत्र, विमानस्थल, ठूला सहर र चलनचल्तीको सीमा नाकालगायत कारण अत्यधिक सवारी चाप रहेको बेलहियाबुटवल सडक खण्ड लामो समयदेखि अलपत्र छँदा दुर्घटनाको जोखिम बढेको छ ।"
ऐनविपरीत ५ संस्थामा राष्ट्र बैंकको लगानी,"नेप्से सञ्चालक समितिमा राष्ट्र बैंकबाट दुईजना कार्यकारी निर्देशकले प्रतिनिधित्व गर्छन् । यसकारण निजीकरण प्रक्रिया सम्बन्धमा नेप्सेमा कुनै तयारी नभएकाबारे उनीहरू जानकार छन् । यस्तो अवस्थामा प्रक्रिया सुरु गर्न भनेर नेप्सेलाई पत्र पठाउनु नै सेयर बिक्री गर्न नचाहेको स्पष्ट भएको स्रोतको दाबी छ । सेयर बिक्री गर्न चाहेको भए मूल्य, विधि र प्रक्रियासहित सेयर बिक्रीका लागि सूचना निकाल्नुपथ्र्यो, स्रोतले भन्यो, सेयर बेचेपछि ती संस्थाहरूबाट अहिले पाउँदै आएको लाभ गुम्ने डर राष्ट्र बैंकका कर्मचारीहरूलाई छ । विभिन्न अवरोधका बाबजुद राष्ट्र बैंकले सीमाभन्दा बढी रहेको सेयर बिक्री गरेर कानुन पालनातर्फ लाग्नुपर्ने विज्ञहरूको सुझाव छ ।"
लिलाममा बिकेन चिनियाँ तेल,"विभागका अनुसार सामान्तया ० दशमलव ५ भन्दा कम एसिड भ्यालु भएको तेल मात्र उपभोग्य गुणस्तरको हुन्छ । तर, प्रयोगशाला परीक्षणका क्रममा उक्त तेलको एसिड भ्यालु १ दशमलव ५ थियो । उक्त तेल प्रशोधित वा कच्चा के हो भन्नेसम्म पनि स्पष्ट हुन सकेको छैन । कच्चा तेल प्रशोधन गर्ने प्रयोजनबाहेकमा आयात गर्न पनि प्रतिबन्धित रहेको जनाएको छ ।"
फोनइन्टरनेट शुल्क महँगिने,सरकारले ब्रोडब्यान्ड नीतिमार्फत अन्तर्राष्ट्रिय इन्टरनेट सञ्जालमा पहुँच वृद्धि गर्ने र प्रारम्भिक ब्रोडब्यान्ड सेवा दस्तुर नेपालको प्रतिव्यक्ति आयको ५ प्रतिशतमा ल्याउने उल्लेख गरेका छ । अहिले नेपालको प्रतिव्यक्ति १ लाखभन्दा थोरै बढी (१ हजार १२ डलर) पुगेको छ । सरकारले ब्रोडब्यान्ड नीतिमा उल्लेख गरेअनुसार नेपालीले वार्षिक ५ हजार रुपैयाँमा इन्टरनेट सेवा लिन पाउनुपर्ने हो तर सरकारले विलासिताका वस्तुजस्तो दूरसञ्चार र इन्टरनेटजस्ता अत्यावश्यक वस्तुमा कर बढाएर झन् महँगो बनाएको छ ।
चार जिल्लामा नि:शुल्क,"सबै जिल्लाका दुर्गम स्थानका स्थानीय निकायका कार्यालय, विद्यालय, स्वास्थ्य चौकीजस्ता स्थानमा इन्टरनेट सेवा उपलब्ध गराउने प्राधिकरणको लक्ष्य छ ।"
एसबीआई बैंक २५ वर्षमा,"सो अवसरमा बैंकले समाजलाई पुर्याएको योगदान समेटेर तयार पारिएको कलात्मक एवं विद्युतीय तस्बिरहरू अनावरण गरिएको छ । बैंकले काठमाडौंको जोरपाटीस्थित नेपाल अर्थोपेडिक हस्पिटललाई विभिन्न स्वाथ्य उपकरण तथा फर्निचर, मल्टिफ्रिवेन्सी अल्ट्रासाउन्ड मेसिन, साउड थेरापी मेसिन एकएक थान प्रदान गरेको छ । यसैगरी ३० थान कुर्ची र १० थान फाइबर मेच सहयोग गरेको बैंकले जनाएको छ । यही अवसरमा बैंकले दैलेखको चामुण्डा बिन्द्रासैनी गााउँपालिका, संखुवासभाको धर्मदेवी नगरपालिका र प्यूठानको गौमुखी गााउँपालिकामा ग्रामीण शाखा पनि स्थापना गरेको छ । बैंकले नेपाल राष्ट्र बैंकको वित्तीय समावेशिता अभियानअन्र्तगत ती शाखाहरू खोलेको हो ।"
बुद्धको नेपालगन्जनयाँदिल्ली उडान स्वीकृत,"काठमाडौं (कास) नागरिक उड्डयन प्राधिकरणले बुद्ध एयरको नेपालगन्ज दिल्ली उडान तालिका स्वीकृत गरेको छ । एयरको उडान तालिका १ जनवरी २०१९ देखि लागू हुने गरी स्वीकृत गरेको जारी विज्ञप्तिमा छ । यसअघि बुद्ध एयरले नेपालगन्जबाट नयाँदिल्लीका लागि दैनिक ३ उडान बिहान ६:३०, दिउँसो १ र साँझ ५:१० बजेका लागि संस्कृति, पर्यटन तथा नागरिक उड्डयन मन्त्रालयमा पत्रचारसहित अनुरोध गरेको जनाएको छ । यसैक्रममा मन्त्रालयको अनुरोधमा परराष्ट्र मन्त्रालयले भारत सरकारलाई बुद्ध एयरलाई नेपालगन्जबाट दिल्ली उडानका लागि पत्राचार गरेको छ ।"
आर्किड्सको नयाँ अफर,"काठमाडौं (कास) अर्किड्स रिटेल प्रालिले द ग्रेट नेपाल एक्सचेन्ज अफर योजना ल्याएको छ । योजनाअन्तर्गत पुरानो लुगाको सट्टामा नयाँ लुगामा ५० प्रतिशत छुट र पुरानो लुगा पिछडिएका वर्गलाई च्यारेटीमार्फत प्रदान गरिने जारी विज्ञप्तिमा उल्लेख छ । कम्पनीले पुरुष, महिला र बच्चाका विभिन्न अन्तर्राष्ट्रिय ब्रान्डका लुगा खुद्राका साथै थोक पनि बिक्री गर्दै आएको छ ।"
टीसीएलको योजना,"काठमाडौं (कास) अन्तर्राष्ट्रियस्तरको तेस्रो ठूलो टीभी ब्रान्ड, टीसीएलको मेरो टीसीएल मेरो विश्वास योजना सञ्चालनमा रहेको छ । फिफा वल्र्डकपलाई लक्षित गरी ल्याएको यस योजनामा ग्राहकले एलईडी टीभीको खरिदमा २५ प्रतिशतसम्म छुट पाउने व्यवस्था गरिएको जारी विज्ञप्तिमा उल्लेख छ ।"
फर्निचर एक्स्पो हुने,काठमाडौं (कास) नेपाल फर्निचर तथा फर्निसिङ संघले राजधानीमा फर्निचर एन्ड फर्निसिङ एक्स्पो २०१८ सञ्चालन गर्ने भएको छ । आयोजकका अनुसार अगामी भदौ १४ बाट एक्स्पो हुने भएको छ ।
बैंकका शाखा थप,योसँगै बैंकको शाखा संख्या ६३ पुगेको जारी विज्ञप्तिमा छ । यसैगरी सनराइज बैंकले धनकुटा बजारमा ८९ औं शाखा स्थापना गरेको छ । एनआईसी एसिया बैंकले झापाको बिर्तामोड २ स्थित चारपानेमा शाखा थपेको छ । यसैगरी देव: विकास बैंकले नेपालगन्ज तथा कोहलपुरमा शाखाहरू सञ्चालनमा ल्याएको छ । त्यस्तै लक्ष्मी बैंकले बाराको जितपुरमा आफ्नो ८६ औं नयाँ शाखा सञ्चालन गरेको छ ।
ईकन अब एक चक्कीमा,काठमाडौं (कास) नेपाल सीआरएसद्वारा वितरित आकस्मिक गर्भनिरोधक चक्की ईकन अब एक चक्कीमा बजारमा उपलब्ध छ । विगतमा ईकन एक चक्की खाइसकेपछि अर्को खान बिर्सिने सम्भवना रहेकाले १५ एमजी लेभोनोरजेसत्रैल कम्पोजिसनमा एउटै चक्की बजारमा उपलब्ध गराइएको जारी विज्ञप्तिमा छ ।
जेसीबीको आउटलेट थप,"काठमाडौं (कास) एमएडब्लू अर्थमुभर्सले म्याग्दीको बेनीमा अथराइज्ड रिटेल आउटलेट (एआरओ) सुरु गरेको छ । यहाँबाट जेसीबीका ग्राहकले अन्तर्राष्ट्रिय स्तरको एफ्टर सेल्स सर्भिस र स्पेयरको सुविधा पाउने जारी विज्ञप्तिमा छ । योसगै जेसीबीले नौवटा स्थानमा एआरओ स्थापना गरिसकेको जनाएको छ । कम्पनीका अनुसार गल्छी, गोरखा, चरिकोट, लहान, डडेलधुरा, अर्घाखाँची, प्यूठान र बनेपामा यसअघि नै जेसीबीका आधिकारिक बिक्री केन्द्र सञ्चालन भइसकेको छ ।"
माछापुच्छ्रे र एसएमएबीच सम्झौता,"काठमाडौं (कास) माछापुच्छ्रे बैंक र हङकङस्थित एसएमए इन्टरनेसनलबीच छिटो, छरितो र झन्झटरहित रेमिटयान्स सेवाको सम्झौता भएको छ । सम्झौतापछि ग्राहकहरूले उक्त रेमिटयान्स सेवा एसएमएद्वारा सञ्चालित वर्कर एपजबाट लिन सक्ने जारी विज्ञप्तिमा उल्लेख छ । वर्करएपज एउटा वेब र मोबाइल एपबेस्ड रकम ट्रान्सफर र बिल भुक्तानी गर्ने रेमिटयान्स सेवा भएको जनाइएको छ ।"
नबिल विज्ञान प्रविधि पुरस्कार प्रदान,"काठमाडौं (कास) राष्ट्रिय विज्ञान तथा प्रविधि प्रतिष्ठानद्वारा नबिल विज्ञान तथा प्रविधि पुरस्कारहरू ४ जना वरिष्ठ अनुसन्धानकर्तालाई प्रदान गरिएको छ । पुरस्कार पाउनेहरूमा प्राडा मुकेशकुमार चालिसे, प्राडा रजनी मल्ल, डा रामकुमार अधिकारी र प्राडा अमरप्रसाद यादव रहेको जारी विज्ञप्तिमा उल्लेख छ । विज्ञान तथा प्रविधिको क्षेत्रमा उत्कृष्ट योगदान दिएबापत चार जनालाई उक्त पुरस्कार प्रदान गरिएको बैंकले जनाएको छ ।"
सनराइज क्यापिटलको रजत जयन्ती,काठमाडौं (कास) सनराइज क्यापिटल लिमिटेडले पुँजी बजारमा मर्चेन्ट बैंकिङसम्बन्धी कार्य गरी आएको २५ वर्ष पूरा भएको अवसरमा रजत जयन्ती आयोजना गरेको छ । देशमा पुँजी बजारको विकासका लागि मर्चेन्ट बैंकिङ सेवा प्रदान गर्ने मुख्य उद्देश्यका साथ पहिलो मर्चेन्ट बैकिङ कम्पनीका रूपमा ०४९ मा एनआईडीसी क्यापिटल मार्केट्स लिमिटेड को स्थापना भएको जारी विज्ञप्तिमा छ । ०७४ जेठ १० गते एनसीएम मर्चेन्ट बैंकिङको नाम परिवर्तन गरी सनराइज क्यापिटलको नामबाट आफ्नो सेवालाई निरन्तरता प्रदान गरी आएको जनाएको छ ।
वान प्लसको अपडेट सुविधा,काठमाडौं (कास) वान प्लस स्टार्ट अपले आफ्नो स्मर्टफोनमा निरन्तर अपडेट गर्दै आएको छ । साथै हरेक २ महिनामा एन्ड्रोइड सेक्युरिटी १ वर्षसम्म अपग्रेड गर्ने सुविधा दिने घोषणा कम्पनीले गरेको छ ।
सोलार बत्ती र सीसीटीभी हस्तान्तरण,काठमाडौं (कास) एनआईसी एसिया बंैकले आफ्नो संस्थागत सामाजिक उत्तरदायित्वअन्र्तगत उग्रचण्डी भगवती मन्दिर नाला काभ्रेपलाञ्चोकमा जडान गरिएका सोलारबत्तीहरू तथा सीसीटीभी क्यामेराहरू उग्रचण्डी नाला समाजलाई हस्तान्तरण गरेको छ ।
एनआईसी एसिया र प्रुडेन्सियलबीच सम्झौता,काठमाडौं (कास) एनआईसी एसिया बैंकले प्रुडेन्सियल इन्स्योरेन्स कम्पनीसँग बैंकासुरेन्स सम्झौता गरेको छ । सम्झौताअनुसार अब यस बैंकका ग्राहकले मुलुकभर फैलिएका २ सय २५ शाखाबाट सहज रूपमा प्रुडेन्सियल इन्स्योरेन्सको निर्जीवन बिमापोलिसीहरू खरिद गर्न सक्ने जारी विज्ञप्तिमा छ ।
स्कुल भवन हस्तान्तरण,"काठमाडौं (कास) ग्लोबल सेपर्सले बूढानीलकण्ठस्थित गणेश सेकेन्डरी स्कुललाई नयाँ निर्माण गरिएको भवन हस्तान्तरण गरेको छ । सेपर्सले स्कुल भवनको सुरक्षालाई ध्यानमा राखी नयाँ र आधुनिक सुविधाका साथ उक्त भवन निर्माण गरेको जारी विज्ञप्तिमा छ । उक्त स्कुलको भवन निर्माणका लागि सेपर्सले रिलायन्स ग्रुप नेपाल, एमसी ग्रुप कतार एयरवेज, एनआईसी एसिया बैंक र एनआईबीएल बैंकलगायत संस्थाबाट सहयोग लिएका जनाएको छ ।"
सिद्धार्थ इन्स्योरेन्स पुरस्कृत,"काठमाडौं (कास) कृषि, भूमि व्यवस्था तथा सहकारी मन्त्रालय, कृषि विकास रणनिति अनुगमन तथा समन्वय कार्यक्रमअन्तर्गत बाली तथा पशुपक्षी बिमा गर्ने कम्पनीहरूमध्ये सिद्धार्थ इन्स्योरेन्स उत्कृष्ट बाली तथा पशुपक्षी बिमा सेवा प्रदायक कम्पनीका रूपमा पुरस्कृत भएको छ ।"
बृजको बधाई ज्ञापन,काठमाडौं (कास) विश्वको सर्वोच्च शिखर सगरमाथाको २२ औं पटक सफल आरोहण गरी विश्व कीर्तिमान कायम राख्न सफल पर्वतारोही कामिरिता शेर्पालाई बृज सिमेन्ट तथा पुष्पतारा केडिया सेवा संस्थाले बधाई ज्ञापन गरेको छ ।
पहाडको आलु तराईमा लोकप्रिय,यहाँका करिब १५ जना थोक व्यापारीले पालुङका आलु बेच्ने गरेका छन् । त्यति मात्र नभएर भारतीय बजारमा पनि पहाडको आलुका माग बढदै गएपछि यतिखेर सीमावर्ती भारतीय बजार रक्सौलका व्यापारीले पनि दैनिक एक टन आलु लाने गरेका छन् । पालुङको आलु स्थानीय बजारमा प्रतिकिलो ४० रुपैयाँमा बिक्री भइरहेको छ ।
न्यूनतम पारिश्रमिक १४ हजार वरिपरि,रोजगारदाताले सामाजिक सुरक्षाको समेत प्रत्याभूति गर्नुपर्ने भएकाले थप भार पर्ने बताउँदै आएका छन् । ट्ेरड युनियनका प्रतिनिधि रोजगारदाताबाट प्रस्तावित पारिश्रमिकले बाँच्नसमेत मुस्किल हुने बताउँदै आएका छन् ।
अलैंचीको खेती विस्तार रोकियो,"सरकारले उत्पादनमा जोड दिए पनि बजारीकरणका लागि सहयोग नगरेका कारण नेपालको अलैंचीले मूल्य नपाएको किसानहरूको गुनासो छ । अलैंची उत्पादक किसान मोहनबहादुर कार्कीले भने, नेपालको चिसोमा हुर्केको अलैंचीको बेग्लै ट्रेड मार्क बनाएर प्रचार गर्न सके हाल बजारमा कब्जा जमाएको कमसल खालको अलैंची पाखा लाग्थ्यो ।रामेछाप लगायत नेपालका विभिन्न जिल्लामा उत्पादित अलैंची भारतको बजारमा जाने गर्छ ।"
कान्तिपुरको महाविक्रेता ग्राहक योजना,"त्यस्तै १ सय ४५ जना ग्राहक बनाउनेलाई ३२ इन्च एलईडी टीभी १ थान, १ सय ७५ जना ग्राहक बनाउनेलाई ४० इन्च एलईडी टीभी १, दुई सयजना ग्राहक बनाउनेलाई एउटा ल्यापटप, ३ सय २५ जना ग्राहक बनाउनेलाई एक किलो चाँदी, ६ सय ग्राहक बनाउनेलाई दुई किलो चाँदी, बम्पर कार एकजनालाई (२० ग्राहकको एक कुपन) र ७ सय ५० जना ग्राहक बनाएमा एक जोडीलाई ४ रात ४ दिनको मलेसिया वा थाइल्यान्ड टुरको व्यवस्थासमेत योजनाअन्तर्गत रहेको कान्तिपुरको विज्ञप्तिमा छ । ग्राहक योजना भदौ ३१ सम्म सञ्चालन हुने जनाइएको छ ।"
गुफामा फसेका ४ को उद्धार,अधिकारीका अनुसार गुफाबाट आइतबारसम्म करिब १५ करोड लिटर पानी पम्प गरेर बाहिर फालिएको थियो ।
बेलायतको ब्रेक्जिट नीति सार्वजनिक,"केही साताअघि मात्र बेलायत युरोपेली संघ (ईयू) बाट बहिर्गमनका लागि बेलायती संसद्मा दर्ता भएको विधेयकले लामो समयपछि मंगलबार कानुनी हैसियत पाएको थियो । युरोपेली सदस्य राष्ट्रसम्बन्धी ऐन (१९७२) लाई बेलायतको ईयूबाट बहिर्गमनका लागि खारेज गर्न गरिएको प्रस्ताव महारानी एलिजावेथ द्वितीयले स्वीकृत गरेकी छन् । उता, सरकारले ईयू सेटलमेन्ट स्किम सार्वजनिक गरेको छ जसमा बेलायतमा रहेका करिब ३८ लाख युरोपेलीले यूके बस्न इच्छुक भए उक्त स्किम प्रयोग गर्न सक्नेछन् ।"
टर्कीमा १८ हजार कर्मचारी बर्खास्त,"त्यसैगरी, १ हजार ५२ निजामती कर्मचारी तथा २ सय प्राध्यापक र शिक्षक रहेको सरकारका प्रवक्ताले जनाएका छन् । सन् २०१६ को जुलाईमा टर्कीका राष्ट्रपति रेसेप तैयप इर्दाेगानविरुद्ध असफल कु प्रयासपछि उनले आफूविरोधी सेना, प्रहरी, सरकारी कर्मचारी तथा विश्वविद्यालयका प्राध्यापकलाई जेलहाल्ने, सेवाबाट बर्खास्त गर्ने तथा अन्य कारबाही गर्दै आएका छन् । इर्दाेगानले आफ्ना विरुद्ध गरिएको असफल कु प्रयासको फाइदा उठाउँदै विरोधीलाई सक्ने अभियान चलाएको भन्दै उनको आलोचना हुने गरेको छ ।"
मिस्टर भर्जिन को टिजर,"महेश दवाडीको कथा, रामेश्वर कार्कीको छायांकन, विक्रम स्वाँर, दीपक याम सिंहको कोरियोग्राफी रहेको फिल्मलाई मिलन डी काप्रीले सम्पादन गरेका हुन् ।"
बढी बिके ब्राजिल र अर्जेन्टिनाका जर्सी,स्कुले बालबालिकाबाट जर्सीको डिमान्ड थुपै्र आएको उनले बताइन् ।
टोकियो डोममा नेपथ्य,"अमृतलाई ड्रमसेटमा ध्रुव लामा, किबोर्डमा सुरज थापा, बेस गितारमा सुबिन शाक्य, गितारमा निरज गुरुङ र मादलमा शान्ति रायमाझीले सघाएका थिए ।"
सुशान्तको अन्तरिक्ष उडान,"नाम टुंगो नलागिसकेको फिल्म अन्तरिक्षकै विषयमा बनाइने सुशान्तले अवगत गराएका छन् । पृथ्वीबाहिरको दुुुुुुनियाँमा चासो बढेपछि सुशान्तले यहीबारे फिल्म बनाउने अडान लिएका छन् । त्यसमा उनको निर्देशन र अभिनय रहनेछ भने लगानी पनि गर्नेछन् । उनी अभिनीत केदारनाथ, ड्राइभ र सोन चिडिया फिल्म प्रदर्शनोन्मुख छन् । टेलिशृंखला हुँदै फिल्ममा आएका सुशान्त थोरै कामबाट धेरै चर्चा र स्याबासी पाउने कलाकार हुन् ।एजेन्सी"
विवेक बने डान्स च्याम्पियन,"आयोजक संस्थाका महेश गोदारले नृत्य विधालाई शिक्षासँग जोड्ने संस्कृतिको विकास नभएको भन्दै यसको अर्थ र महत्त्व बुझाउन प्रतियोगिता गरेको बताए । नाच्नु कला मात्रै नभई शिक्षा पनि हो, उनले भने, भर्खरै एसईई दिएर बसेका विद्यार्थीले यो विधामा करिअर बनाउन सक्छन् । उनका अनुसार प्रतियोगितामा देशभरका ५ सय विद्यार्थीले आवेदन दिएका थिए, तीमध्ये ३१ जनाको मेगा अडिसन लिइएको थियो ।"
सर्ट हेयर फेसन,"हलिउडमा भने सर्ट हेयर स्टायलमध्येका पिक्सी क्रप, बब, थाइकटहरू निकै चल्तीमा छन् । अभिनेत्री केट ब्लान्चेट, स्कार्लेट जोहान्सन, लिली कोल, केट हडसन, मोडल विन्नी हार्लो, एनी हाथावे लगायतले पछिल्लो समय कपाल पाल्न छोडेका छन् । उनीहरूलाई सर्ट हेयरको ट्ेरन्ड सेटर मान्न थालिएको छ ।  एजेन्सी"

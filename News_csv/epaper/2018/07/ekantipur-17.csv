शीर्षक,विवरण
मण्डला निषेध नगर्न आदेश,रिट निवेदनमाथि प्रारम्भिक सुनुवाइपछि न्यायाधीश ईश्वरप्रसाद खतिवडाको एकल इजलासले निषेधित क्षेत्र र विरोध प्रदर्शनस्थल तोक्ने आदेश तत्काल कार्यान्वयन नगर्न आदेश दिएको थियो । बिनाआधार निषेधित क्षेत्र घोषणा गर्दा नागरिकको मौलिक हकमा अपूरणीय क्षति हुन सक्ने सम्भावनालाई आधार मानी अन्तरिम आदेश जारी भएको थियो ।
कोमामा फर्केका छोरालाई भेट्न आमा,साढे ७ बजे डाक्टरको मेडिकल स्कटिङसहित देवकुमार आइपुगे । देवको साथमा दुई जना नर्स र एक जना डाक्टर थिए । देवको उपचारका लागि झन्डै ५० हजार रिङगेट खर्च भएको थियो । दूतावासकै पहलमा उपचार खर्च मिनाहा भएको थियो । टिकट जुटेको थियो । प्रवासी नेपाली समन्वय समितिको संयोजनमा देवकुमारलाई वीर अस्पतालको ट्रमा सेन्टरमा लगियो । मलेसियाबाट आएको स्वास्थ्य टोलीले ट्रमा सेन्टरको इमर्जेन्सी विभागमा कार्यरत डाक्टरलाई देवको अवस्थाबारे ब्रिफिङ गरे । छेउमा रहेका पच्ची र डोरमती भने देवलाई एकोहोरो हेरिरहेका थिए ।
अब हिसाब खुल्ला,एक दशकयता निर्माताहरूले बक्स अफिस लगाउनुपर्ने माग उठाउन थालेपछि यसको चर्को विरोधमा वितरकहरूको संस्था चलचित्र संघ अग्रपंक्तिमा थियो । यसले गर्दा वितरक र हलमा लाग्ने गरेको आरोपलाई बल पुगेको थियो । बोर्ड अध्यक्ष भएका बेला राजकुमार राईले फिल्मसम्बद्ध सबै संघसंस्थालाई सहमतिमा ल्याएपछि बक्स अफिस लागू गर्ने बाटो खुलेको थियो । राईले नै बक्स अफिस सफ्टवेयरका लागि टेन्डर आहवान गर्नेदेखि निर्माण प्रक्रियासमेत अघि बढाएका थिए । निवर्तमान अध्यक्ष निकिता पौडेलले बक्स अफिसलाई निरन्तरता दिइन् । सञ्चार तथा सूचना प्रविधिमन्त्री गोकुल बाँसकोटाले मंगलबार बक्स अफिसको उद्घाटन गर्ने भएका छन् । बक्स अफिस कार्यान्वयन समितिका अध्यक्ष महर्जन यसले निर्माता र वितरकबीच रहेको अपारदर्शी व्यापारको शंका निवारण हुने बताउँछन् ।
भारतको राजदूतमा पूर्वप्रमुख निर्वाचन आयुक्त,काठमाडौं (कास) सरकारले संवैधानिक व्यवस्थालाई बेवास्ता गर्दै भारतको राजदूतमा पूर्वप्रमुख निर्वाचन आयुक्त नीलकण्ठ उप्रेतीलाई सिफारिस गरेको छ । संविधानको धारा २४५ को उपधारा ८ मा प्रमुख निर्वाचन आयुक्त र आयुक्त भइसकेको व्यक्ति अन्य सरकारी सेवामा नियुक्तिका लागि ग्राह्य नहुने उल्लेख भए पनि उप्रेतीले आफ्नो सिफारिस संविधानविपरीत नभएको दाबी गरे । मलेसियाको राजदूतमा उदयराज पाण्डेलाई सिफारिस गरिएको छ ।
बनारसमा डेढ सय नेपाली महिला बन्धक,"बर्दिया (कास) वैदेशिक रोजगारका लागि अवैध रूपले तेस्रो मुलुक जान लागेका करिब डेढ सय महिला भारत उत्तरप्रदेशको बनारसमा बन्धक बनाइएका छन् । दलालमार्फत कोठीमा बन्धक बनाइएकी एक महिलाले बर्दिया, मधुवन नगरपालिकामा रहेका श्रीमान्लाई फोन गर्दै उद्धारको अपिल गरेपछि घटना सार्वजनिक भएको हो । ती महिलाका अनुसार भारतीय दलालको जिम्मा लगाइएका उनीहरूलाई फलामे च्यानल गेटभित्रको कोठीमा बन्धक बनाइएको छ ।"
"स्वाथ्य नाजुक, वार्ता सुरु","जुम्ला (कास) चिकित्सा शिक्षा र सेवा सुधारका माग राख्दै १७ दिनदेखि अनशनरत डा गोविन्द केसीको स्वास्थ्य नाजुक भएको छ । उनको रक्तचाप, मुटुको गति र श्वासप्रश्वासमा शनिबार रातिदेखि उतारचढाव छ । केसी र सरकारी प्रतिनिधिबीच सोमबार राति बार्ता भएको छ । चिकित्सक संघले ४८ घण्टाभित्र सरकारले डाकेसीका माग सम्बोधन नगरे देशभरका अस्पतालमा आकस्मिकबाहेकका सबै सेवा ठप्प गर्ने चेतावनी दिएको छ ।"
२५ अधिकारकर्मी पक्राउ,"संसद् भवन बानेश्वरमा प्रदर्शनमा बसेका शान्ति समाजका संस्थापक सभापति कृष्ण पहाडीका साथै कृष्ण कँडेल, गीता तिमल्सेना, टंक गैरेसहित २५ जनालाई प्रहरीले पक्राउ गरेको हो । उनीहरूलाई महानगरीय प्रहरी वृत्त बानेश्वरमा साढे तीन घण्टा नियन्त्रणमा राखेर छोडिदिएको छ ।"
राजनीतिज्ञले अस्पताल सञ्चालन गर्दा विकृति,"शिक्षण अस्पतालमा कलेजो प्रत्यारोपण सघन उपचार कक्षको उद्घाटन कार्यक्रममा सोमबार बोल्दै यादवले भने, नेताजीहरूले नै अस्पताल खोलेर चलाउन थालेपछि बेग्लै खालको अवस्था सिर्जना भएको छ, यसले चिकित्सा क्षेत्रमा एकखाले प्रदूषण भित्रिन थालेको छ । उनले शिक्षण अस्पताललाई सेवा, सुविधा र उपकरणले सम्पन्न बनाई उदाहरणीय अस्पतालका रूपमा विकास गर्न स्वास्थ्य मन्त्रालयको साथ रहने प्रतिबद्धता पनि व्यक्त गरे । कांग्रेस नेता एवम् पूर्वस्वास्थ्यमन्त्री गगनकुमार थापाले अस्पताललाई स्तरोन्नति गर्न प्रशस्त स्रोत दिएर मात्र नहुने भन्दै त्यसका लागि अस्पताल टिमको प्रतिबद्धता आवश्यक पर्ने उल्लेख गरे ।"
अब राजदूतको शपथ प्रधानमन्त्रीबाट,"डुबान समस्या समाधान हुनेभारतीयले सीमामा बनाएको पूर्वाधारका कारण नेपाली भाग डुबानमा पर्दै आएकाले यसलाई सम्बोधन गरेर सरकार अघि बढ्न लागेको परराष्ट्रमन्त्री ज्ञवालीले बताए । डुबान कुन कारणले कसरी भइरहेको छ, यसबारे जानकारी लिने काम भइरहेको छ । एउटा टोलीले तयार पारेको अध्ययनमा अडेर काम भइरहेको छ, उनले भने । नेपाल र भारतबीच अन्य विषयमा समेत छलफल भइरहेको अवस्थामा अब डुबानको विषयलाई दिगो व्यवस्थापन गर्न लागिएको बताए ।"
असारे खर्चले सीमा नाघ्यो,"विकास बजेट खर्च हुन नसक्नुको प्रमुख कारण नै कार्यपालिकाको कमजोर इच्छाशक्ति रहेको भन्दै व्यवस्थापिका संसद्को विकास समितिले पुँजीगत खर्च नगर्ने कर्मचारीलाई कारबाही गर्न निर्देशनसमेत दिएको छ । खर्च कम गरेकै कारण सरुवा, सजाय वा छानबिनमा परेका उदाहरण छैनन् ।"
कांग्रेसद्वारा सदन अवरुद्ध,"अघिल्लो सरकारले ल्याएको अध्यादेशकै शैलीमा विधेयक ल्याउनु नै अहिलेको समस्याको समाधान हुने देउवाको भनाइ छ । मेरो नेतृत्वमा रहेको अघिल्लो सरकारले चिकित्सा शिक्षामा व्यापक सुधार गर्ने उद्देश्यका साथ चिकित्सा शिक्षा विधेयकलाई अध्यादेशमार्फत जारी गरेको थियो, डा केसीसँगको वार्ता, सरोकारवालासँगको छलफल, माथेमा उच्चस्तरीय कार्यदलको प्रतिवेदन एवं आम नागरिकको भावनालाई मध्यनजर राखेर जारी त्यो अध्यादेशकै हुबहु विधेयक प्रस्तुत गर्नु नै विद्यमान जटिलताको विवेकसम्मत हल हुने मेरो दृढ निष्कर्ष छ देउवाको वक्तव्यमा छ ।"
डा केसीका प्रतिनिधिसँग छलफल,यसैबीच चिकित्सक संघले ४८ घण्टाभित्र सरकारले डा केसीका माग सम्बोधन नगरे देशभरका अस्पतालमा आकस्मिकबाहेकका सबै सेवा ठप्प गर्ने चेतावनी दिएको छ । संघले विज्ञप्ति जारी गरी आमरण अनशनको १७ औं दिनसम्म सरकारले गम्भीरता प्रदर्शन नगरेर केसीको जीवनरक्षाका लागि कुनै पहल नगरेकाले कडा पाइला चाल्न बाध्य भएको जनाएको छ ।
मार्सी भातले माफियालाई राहत,"ओलीसँगको नाताबारे केही नबताए पनि दुर्गा प्रसाईंले मार्सी भातको प्रसंग भने खुलाए । त्यो मैले पार्टी एकता हुने बेला दुई नेताको बैठक घरमा राख्दाखेरि खुवाएको भात हो, मलाई त मार्सी चामलको हो भन्ने पनि थाहा थिएन, दुर्गा भन्छन्, घरमा आएका पाहुनालाई मैले भात खुवाउँदा यत्रो रडाको भयो, मलाई माफियासम्म भने ।"
मुगु औलोको उच्च जोखिममा,"गत वर्षदेखि खत्याड गाउँपालिकाको रिघामा देखापरेको मलेरिया नियन्त्रण गर्न समस्या भएको स्वास्थ्यकर्मीले जनाएका छन् । बिरामीले १४ दिनसम्म औषधि सेवन नगर्दा रोग नियन्त्रणमा समस्या भएको लामखुट्टे विशेषज्ञ रोहित शाहले बताए । रिघा गाउँपारि बाजुरा जिल्लाको बोल्डिकमा पनि एकदुईमा मलेरियाको लक्षण देखापरेको अनुसन्धान टोलीले जनाएको छ । मलेरियाको उच्च जोखिमलाई मध्यनजर गरी रिघामा हेल्थ डेक्स स्थापना गर्ने, औषधि र जनशक्ति तयारी अवस्थामा राख्ने निर्णय गरिएको कार्यालयले जनाएको छ । जिल्लामा रगत परीक्षण गर्ने उपकरण र विशेषज्ञको अभावका कारण रोग नियन्त्रणमा बेलैमा ध्यान पुर्याउन नसकिएको स्वास्थ्यकर्मीको भनाइ छ । प्रमुख जिल्ला अधिकारी उमाकान्त अधिकारीले औषधि र जनशक्तिको कुनै कमी हुन नदिन जिल्ला स्वास्थ्यलाई निर्देशन दिइएको बताए ।"
फैसलाको लगत बढ्दै,यसैगरी अदालतबाट १ करोड २० लाख ७३ हजार ५ सय ३२ रुपैया जरिवाना हुनुपर्ने भनी गरेको फैसला पनि आउँदो आर्थिक वर्षका लागि लगत सारिएको छ । यो वर्ष रामेछाप जिल्ला अदालतमा जम्मा ७ लाख ८५ हजार २ सय ३० रुपैयाँ जरिवाना भएको मुद्दाको फैसला कार्यान्वयन भएको थियो । अघिल्लो आर्थिक वर्षका ७७ र यस वर्ष दर्ता भएका २ सय १७ वटा मुद्दामध्ये अदालतले १ सय ६७ मुद्दाको फैसला सुनाएको थियो ।
चितवन खोप सुनिश्चित,"१२ देखि २३ महिनाभित्रका बालकालिकाको सर्वेक्षण गर्दा खोप नलगाएका र लगाउनुपर्ने कोही नभेटिएपछि हामीले खोप सुनिश्चित जिल्ला घोषणा गरेका हौं, झाले भने । पूर्ण खोप नगरपालिका तथा गाउँपालिका सुनिश्चित गर्ने कार्यविधि निर्देशिकाबमोजिम महिला स्वास्थ्य स्वयंसेविकाले जन्मेदेखि १५ महिनासम्म र १६ महिनादेखि २३ महिनासम्मको बालबालिकाको सर्वेक्षण गरेको उनले बताए । नेपालमा बिफर उन्मूलनपछि विसं २०३४ सालबाट बालबालिकालाई खोप दिने अभियान सुरु भएको हो । जन्मेदेखि १५ महिनासम्म बालबालिकालाई विभिन्न रोगविरुद्ध ११ प्रकारका खोप दिने गरिन्छ । चितवनमा ०७१ को असारमा तत्कालीन फूलबारी गाविसलाई जिल्लाको पहिलो पूर्ण खोप सुनिश्चित भएको क्षेत्र घोषणा गरेको झाले बताए । अन्तिम पटक घोषणा भएको भरतपुर महानगरमा १ हजार २ सय ८४ बालबालिका थिए ।"
अझै बनेनन् ५० प्रतिशत घर,"सिन्धुपाल्चोकमा पुनर्निर्माण थालिएसँगै जिल्लाभर ३ वर्षमा २१ अर्बभन्दा बढी खर्च भएको सहरी विकास तथा भवन डिभिजन कार्यालयले जनाएको छ । जसमा पहिलो, दोस्रो र तेस्रो गरी २१ अर्ब ११ करोड ७३ लाख ५० हजार अनुदान निकासा गरिएको छ । दोस्रो किस्ताका लागि ११ अर्ब ७ करोड १९ लाख ५० हजार खर्च भएको छ । निर्माण सुरु भएका ७४ हजार २६ आवासमा ३९ हजार ४ सय ९९ घरका लागि तेस्रो किस्ता निकासा भइसकेको जिल्ला समन्वय समितिले जनाएको छ । पुनर्निर्माण प्राधिकरण समन्वय समिति सचिवालयका अनुसार पहिचान गरी गरिएका ८६ हजार ९ सय ७१ लाभग्राहीमध्ये ८२ हजार ५ सय ११ ले पहिलो किस्ता प्राप्त गरिसकेका छन् ।"
बस्ती सारियो,"अझै पनि मकवानपुरमा ८ हजार २३ लाभग्राहीसँग अनुदानका निम्ति सम्झौता हुन सकेको छैन । लालपुर्जाविहीन, सुकुम्बासीलगायतका कारणले राष्ट्रिय पुनर्निर्माण प्राधिकरणसँग आवास पुनर्निर्माणका लागि सम्झौता हुन नसकेको हो । जिल्ला अनुदान इकाईका प्रमुख तिमल्सिनाले जानकारी दिँदै भने, मकवानपुरमा लाभग्राहीहरू ३३ हजार २ सय ६६ जना रहेका छन्, तीमध्ये २५ हजार २ सय ४३ लाभग्राहीसँग सम्झौता भएको छ । ८ हजार २३ लाभग्राहीसँग अनुदान सम्झौता हुन सकेको छैन । निर्माणाधीन निजी भवन जिल्लामा १६ हजार ५६ वटा छन् । सरकारी र गैरसरकारी संस्थाको अनुदान सहयोगमा ७ हजार ८ सय ३५ निजी आवासीय भवन पुनर्निर्माण भएका छन् ।"
किन बढ्दैछ टिपर आतंक ?,"निर्देशनलाई लत्याएर बिहानको समयमा तीन घण्टा थप गरेर चलाउन दिने निर्णय गरेको हो । ललितपुरका प्रमुख अधिकारी महादेव पन्थले मन्त्रालयले समय तोकेर जारी गरेको निर्देशन बारेमा जानकारी नभएको दाबी गरे । जिल्लाको अनुकूल समय हेरेर टिपर चलाउने समयसीमा तोकेका छौं, उनले भने, यो नियम रिङरोडभित्र लागू हुनेछ ।"
राजनीतिले जे गर्न सक्दैन फुटबलले गर्छ,"रूसलाई आयोजना, प्रतिस्पर्धी मुलुकलाई हारजित तथा अरूलाई राजनीतिक, आर्थिक लाभहानिसँगै मनोरञ्जनका कारण अविस्मरणीय बन्दै यसपालिको विश्वकप सकियो । यस्तै, लाभ र अवसरका लागि चार वर्षपछि हुने कतार विश्वकपको कुराइ सुरु भयो ।"
विज्ञानले मात्र समृद्धि,खनाल त्रिविमा भौतिकशास्त्रका प्राध्यापक हुन् ।
कति दिनमा काजकिरिया ?,"आफ्ना पितृ उद्धारको लागि धर्मशास्त्र अनुसार १३ दिन काजकिरिया नगर्ने के छोरो ? कित अहिलेका धर्मग्रन्थभन्दा श्रेष्ठ र सर्वग्राह्य ग्रन्थ प्रतिपादन गर्नुपर्यो, होइन भने धर्मग्रन्थमा भएका विधिविधानमाथि बेकारका टिप्पणी गर्नुको कुनै तुक छैन । हाम्रो धर्म सहज छ । कसैलाई जबर्जस्ती यसो गर्नैपर्छ भनेको छैन । प्रचण्डले गरेनन् के भो त ? उनलाई किन गरिनस् भनेर कसैले नत्थी लगाएको छ र ? सामान्य आलोचना त हुन्छ नै, त्यो तहको मान्छेले समाजको प्रचलनमा तलमाथि गर्दा । कुन आधारमा समाज विकासको अवरोध गर्यो, १३ दिने मृत्यु संस्कारले ? शिवप्रसाद घिमिरेनेपाल वेदविद्याश्रम, संमावि, वनकाली, गौशाला, काठमाडौं"
जता गोविन्द उतै जनता,"सोमबार प्रकाशित सरकारको अडान समाचारमा चिकित्सा शिक्षा विधेयकबारे उल्लेख गरिएको छ । विगत केही दिनदेखि यो विधेयकलाई लिएर संघीय संसद् र सडक धेरै तातेको मात्र छ । डा गोविन्द केसी ज्यानको प्रवाह नगरी जुम्ला पुगेर अनशन बसिरहेका छन् । उनको समर्थनमा जुम्ला र काठमाडौंमा त्रिवि शिक्षण अस्पतालका प्राध्यापक, चिकित्सक, विद्यार्थीदेखि कांग्रेसका सांसद समेतले सरकारको विरोध गरिरहेका छन् । हिजो आफू सरकारमा भएका बखत डा केसीले विभिन्न माग राखी अनशन गर्दा कांग्रेसका मन्त्रीदेखि सांसदले विरोध नगरेका होइनन्, तर अहिले उनै कांग्रेस सांसद तथा नेताले सरकारको विरोधका लागि डा केसीका माग ठिक भनी निषेधित क्षेत्रमा उभिएर विरोधका स्वर घन्काएका छन् । अर्कोतिर सरकारले भने दिनहुँजसो सूचना निकालेर डा केसीलाई वार्तामा आउन आह्वान गर्दै चिकित्सक र विद्यार्थीलाई आआफ्ना काममा फर्कन आह्वान गरेको छ । साथै चिकित्सा शिक्षा कार्यदलको प्रतिवेदन हुबहु लागू हुन नसक्ने, अध्यादेशअनुसारको विधेयक मान्य हुन नसक्ने र सडकबाट आन्दोलन गरी यसो हुनुपर्यो वा उसो हुनुपर्यो भनेर दिइएका निर्देशन मान्य नहुने, डा केसीलाई वार्तामा आउनुपर्ने अडान राख्दै माग अनुसार सबै पूरा हुन नसक्ने जानकारी गराएको छ । काठमाडौं उपत्यकामा १० वर्षसम्म मेकिकल कलेज खोल्नै नपाइने कानुन कति जायज होला ? मेडिकल शिक्षाजस्तो संवेदनशील विषयको अध्ययनअध्यापन गरिने संस्थान काठमाडांै उपत्यकामा जस्तो गुणात्मक अध्ययनअध्यापन हुनसक्छ कि सक्दैन ? काठमाडौंबाहिर मेडिकल विद्यार्थीलाई सिकाउन प्राध्यापकको योग्यता, रुचि र समय मिलाउन र बिरामीको चाप पनि चाहिएला नि ? स्थान विशेषलाई भन्दा गुणात्मक मेडिकल शिक्षालाई जोड दिनुपर्ने हो कि ? त्यसका लागि डा केसी र सरकारले वार्ता गर्नुपर्यो । दुवैतर्फबाट अडान नलिई आजै वा भोलि वार्तामा बसी निकास दिनु पर्छ । सधैं अनशन बस्ने परम्परालाई निमिट्यान्न पार्नुपर्छ । गंगाराज अर्यालपाणिनी८, पाली अर्घाखाँची"
मध्यस्थकर्ता कांग्रेस,"१ कांग्रेसले आफू सरकारमा रहँदा शिक्षा तथा स्वास्थ्यमा निजीकरण ऐन ल्याएको र उसैका पालामा पूर्वाधार नपुर्याइ सम्बन्धन दिएको हुँदा पानीमाथिको ओभानो नभई उसले आफ्नो खारिएको अनुभवलाई उपयोग गरी मिलनविन्दु खोज्न अग्रसरता देखाउनुुपर्छ । २ बौद्धिक समुदायले पनि डा केसीसित सती जाने सोच राख्नुहुन्न भने डा केसीले पनि हठ छाडी अहिलेसम्म सम्बन्धन दिइएका र अब दिनुपर्ने सम्बन्धनका आवश्यक मापदण्ड परिपालना गर्न भूमिका खेल्नुपर्छ ।३ राज्य हाँक्नेहरूले पनि व्यक्तिले गरेको अनशनका बलमा संसद् र सरकार पछि नहट्ने जस्ता अभिव्यक्ति दिनु हुन्न । अब के गर्दा ५० औं दशकसम्म काम लाग्ने शिक्षा नीति बनाउन सकिन्छ भनी विज्ञहरूसँग परामर्श गर्नुपर्छ ।४ १० वर्ष नयाँ कलेजले थप सम्बन्धन नपाउँदा विगतमा सम्बन्धन पाएका कलेजहरूले सिर्जना गरेको सिन्डिकेट अकल्पनीय हुने र यहाँ नपाए विदेश जाने लहरतिर पनि ध्यान पुर्याउनु जरुरी छ साथै राज्यले खर्च गरी पढाएका जनशक्तिलाई दुर्गम र पिछडिएका क्षेत्रमा कम्तीमा ५ वर्षसम्म सेवा गर्न पठाउने नीतिलाई बदलेर २ वर्षमात्रै गर्ने केसीको अडान उचित छैन ।५ एउटा विश्वविद्यालयले ५ भन्दा बढी सम्बन्धज दिन नपाइने भन्ने नीति घातक छ । ६ चाहे ओली, प्रचण्ड, देउवा हुन् वा डा केसी कसैलाई पनि देवत्वकरण नगरी सबैले तथ्यमै आधारित रही कर्म गर्नु अपेक्षित छ । ७ सरकारले पूर्वाधार नपुगेका कलेजलाई पुगेको भनी सिफारिस गरी ककसले राज्यमाथि घात गरे त्यस्तालाई कारबाही गर्नुपर्छ । तिनै हुन्, विकृति ल्याउने जड, जुन विकृतिको शृङ्खला अद्यापि छ भन्ने पुष्टि विराटनगरको एक मेडिकल कलेजको बिरामी बेड संख्याबारे दिइएको फर्जी सिफारिसबाट सहजै खुल्छ । ८ निकासका निम्ति सरकार पनि डा केसीका मागप्रति लचिलो बन्ने र केसी पक्ष पनि मिलनविन्दुमा आई सार्वभौम संसद्माथि विश्वास गरी समाधान निकाल्नु उपयुक्त हुन सक्छ । धनपति कोइरालाकावासोती, नवलपुर"
देखिएन सुशासनको लक्षण,"डा गोविन्द केसीको अनशनलाई खिल्ली उडाइएको छ । गंगामाया अधिकारीलाई तत्कालका लागि अनशन तोड्न लगाइए पनि उनका माग पूरा गरिएको कुरामा तात्कालिक भ्रम सिर्जना गरिएको अनुमान गर्न सकिन्छ । प्रधानमन्त्री, मन्त्रीहरू सरकारी खर्चमा व्यस्तताका साथ उडान गुडान भर्दै अनि देश हेर्दै र मुख फेर्दै राम्राराम्रा उपदेशमूलक, सुधारात्मक भाषण गर्दैछन् । योजना, भाषण, आश्वासन, घोषणापत्र सबैमा सफेद झुट बोलिएको जान्दाजान्दै पनि फेरि उनीहरूकै कुरा र शासन सुन्नुव्यहोर्नुपरेको छ । उनीहरूका लागि भ्रमण, बैठक, प्रमुख अतिथि आसन ग्रहणका कामकुरा नै अति उपलब्धिमूलक ठहरिएका छन् । यी सब सरकारी गतिविधिबाट राजनीति इतरका सचेत, श्रमजीवी, इमानदार र स्वाभिमानी सर्वसाधारण भने दिनप्रतिदिन आजित हुँदैछन् । इन्द्रकुमार श्रेष्ठकमलाकुञ्ज, ओखलढुंगा"
लागूऔषधको लत,"लागूऔषध नेपाली समाजमा ठूलो समस्या बनेको छ । खराब संगतले सजिलै लागूऔषधमा फँसे पनि त्यसको लतबाट उम्कन असम्भवप्राय: छ । यसको लत हटे पनि पुन: त्यसैमा फर्कने सम्भावना बढी हुन्छ । लागूऔषधको लत छुटाउने एक प्रभावकारी उपाय सुधार केन्द्रमा राख्नु हो । तीनचार महिना सुधार केन्द्रमा बसेर फर्केका पनि आधाजसो पुन: दुव्र्यसनमै फर्कने गरेको देखिन्छ । अभिभावकले आफ्नो सन्तानको दिनचर्या ख्याल नगर्दा अधिकांश किशोरकिशोरी लागूऔषधको लतमा पँसिरहेका छन् । लागूऔषधको लत यति खराब हुन्छ कि त्यसमा फँसेको मानिस डोज प्राप्तिका लागि जे पनि गर्न तयार हुन्छ । लागूऔषध समस्याको समाधानका लागि व्यक्ति, परिवार, समाज, राज्य सबै जुट्नुपर्छ । अभिभावकले आफ्नो सन्तानको हरेक क्रियाकलाप निगरानी राख्ने हो भने लागूऔषध दुव्र्यसन धेरै हदसम्म नियन्त्रण हुन्छ । बद्री सिवाकोटी सुनखानी, दोलखा"
समृद्धि सपना,"बुलडोजर र नेताजीको साइनो गाँसियोपोहोर साल बाटो खने अहिले भास्सियोअघिअघि डोजर कुद्छ, नेता पछाडिजनताको सेवाभन्दा पैसा अगाडिपाटीपौवा, चौतारो र पानीपोखरीभत्काएर गाउँमा विकास आउँछ कसरी ?विकास, विनाश, वातावरण पढ राम्ररीस्वर्ग जस्तो गाउँसहर जोगाऊ राम्ररीदीर्घकालीन हित सोची बनाऊ योजनासाँचो विकास, समृद्धिको देख सपनाविकासले विनाश बोकी ल्याउन हुँदैनहाम्रो स्वर्ग मरुभूमि बन्न हुँदैन । कृष्ण कुम्पुरेकुम्पुरे निवास, धादिङ"
एक विश्वविद्यालय एक मेडिकल कलेज,"कल्याणकारी अर्थव्यवस्था भएका स्वीडेन र नर्वेका अधिकांश अस्पताल सरकारद्वारा नै सञ्चालित भए पनि निजी अस्पताल हँुदै नभएका भने होइनन् । कस्ता अस्पताल जाने भन्नेमा बिरामीको छनोट भए पनि आर्थिक रूपले नेपालमा झैं ठूलो भिन्नता नहुँदो रहेछ । उनीहरूको कुल गार्हस्थ उत्पादनको झन्डै ९ प्रतिशत स्वास्थ्यमा खर्च हुन्छ । समृद्ध युरोपेली मुलुकसँग हाम्रो तुलना नहोला, तथापि निजी क्षेत्रलाई स्वागत गर्ने नाममा राज्य जिम्मेवारीबाट विमुख हुन मिल्दैन । नेपालमा निजी क्षेत्रलाई खुला गरिए पनि उनीहरूले दिने सेवाको गुणस्तर तथा लिने शुल्कमा राज्यले अनुगमन, नियन्त्रण अनि सीमा निर्धारण गरेको पाइँदैन । शिक्षा र स्वास्थ्यको दायित्व राज्यकै हो । ठूला शैक्षिक संस्था तथा अस्पताललाई राज्यले कसरी सञ्चालन गर्ने भन्नेमा बहस हुनुपर्छ ।"
प्यारा कवि प्रधानमन्त्री,"आफूलाई कम्युनिस्ट र वामपन्थी भन्न रुचाउने वा नेकपा डबललाई कम्युनिस्ट र वामपन्थी भनेर भ्रमित भएकाहरूले प्रधानमन्त्री हुनुअघि ओलीबाट नेकपाको मार्गनिर्देशक सिद्धान्तबारे प्रकाश पारेको तथ्य हेक्का राख्नलायक छ । उनले खुलस्त भनेका थिए नेकपा एमाले र माओवादी केन्द्र पुँजीवादी जमाना वा वैश्य युगका पोलिटिकल कम्युनिस्टमात्रै हुन्, फिलोसफिकल वा आइडियोलोजिक कम्युनिस्ट होइनन् । आफूहरूलाई नाम मात्रको कम्युनिस्ट ब्रान्डको रूपमा प्रस्तुत गर्दै उनले सिधै खुलाएका थिए, ती दुई दलको गठबन्धन कम्युनिस्ट वा वामपन्थीहरूको मोर्चा होइन । जब कुनै नेकपा वा अरू दल नाम मात्रको कम्युनिस्ट हुन्छ, उसको समृद्ध नेपाल : सुखी नेपालमा धनवाद बाहेक समाजवादी सपना कसरी अट्न सक्छ ? त्यस्तो नारा व्यवहारमा अनुवाद गरिँदा आसेपासे पुँजीपति बाहेक सत्ताबाट दूर रहेका गरिखाने जनता कसरी पोसिन सक्छन् ? उनले बालुवाटारदेखि चन्द्रागिरिसम्म कल्पना गरेको नेपाल र नेपालीपनामा एक वर्ण, एक जात, एक लिंग बाहेक अरू सबैले मागेको अधिकारको आवाज ट्याउँट्याउँमात्रै हुनु कुन ठूलो कुरा हुन्छ र ?ट्विटर :"
भुत्ते पत्रकारिता,"रहलपहल राज्यका तीन अङ्ग व्यवस्थापिका, कार्यपालिका र न्यायपालिकाको निगरानी गर्ने चौथो अङ्ग प्रेस जगत यतिखेर निस्सासिएको छ । जनपक्षीय, जनउत्तरदायी प्रेसको अभाव खड्कँदो विषय भैसकेको छ । पार्टीकरण (पार्टीसन), सेल्फ सेन्सरसिपले स्वतन्त्र र निष्पक्ष पत्रकारिता तेजोवध हुने क्रममा छ । यस्तो परिदृश्यबाट पत्रकारितालाई जोगाउनु, चौथो अङ्गलाई पुन:स्थापित गर्नु अपरिहार्य भैसकेको छ । मिडियाको हाट लगाएर मात्र हुन्न । प्रेसको आलोचनात्मक छविको अभाव खड्कँदो विषय हो । मिडिया उपभोक्ताले स्तरीय उत्पादन उपभोग गर्ने नैसर्गिक अधिकार पनि स्थापित हुनुपर्छ । प्रेस अन्यायमा काँडाभन्दा तिखा, जनपक्षधरता निम्ति फूलभन्दा नरम हुनुपर्छ ।"
महिला विश्वकप फुटबल,"पुरुषशासित विश्वजगत नारीको प्रतिभा, प्रगति, अवसर र अधिकारमा जानेर पनि बोल्न चाहँदैनन् । नारी शक्तिको संरक्षण, सफलता र मूल्याङ्कनमा चासो दिनै चाहन्न वर्तमान समय । अधिकार र कर्तव्यको कुरामा कर्तव्यच्युत व्यवहार मानवजगतमा पुरुषवादी सोचाइले गरेको छ । रोनाल्डो, मेसीजस्ता चर्चित खेलाडी जन्माउने नारी हुन्छिन् भने तिनैको नामको सट्टामा नारी खेलाडीको चर्चा अति नै कम किन ? नारी फुटबलको इतिहास किन यति छोटो ? एउटी अपरिहार्य शक्तिकी विराट रूप धारण गरेकी नारीको अपमान र तिरस्कारबाट अर्को शक्तिको पनि ह्रास निश्चित हुन्छ भन्ने बुझ्दै फुटबलसँग सम्बन्धित राष्ट्रियअन्तर्राष्ट्रिय निकाय र संघसंस्थाले महिला विश्वकप फुटबलको महिमा र आकर्षण बढाउने दीर्घकालीन योजना र रणनीति ल्याउनु आवश्यक छ । लैंगिक दृष्टिले केही असमानता होलान् तर धर्ती त दुवैको साझा हो । घाम, पानी, वायु पनि दुवैको हो । एउटाको प्रगतिमा अर्कोले सहयोग, विश्वास र समपर्ण देखाउन सक्दा मात्र समग्र मानव जातिको भलाइ निश्चित हुन्छ । अवसरले मात्र मानिसको क्षमताको मूल्याङ्कन गर्ने हुनाले लैंगिक विभेदको अन्त्य गर्दै नारी शक्तिको प्रभावलाई विश्व समुदायले एकपटक बुझ्न सक्ने वातावरण बनाऔं । जसरी पुरुषको फुटबल खेलमा नारीले साथ, हौसला र उत्साह थपेकी छन्, त्यसैगरी महिला विश्वकप फुटबलका लागि पनि पुरुषवर्गले आआफ्ना क्षेत्र र स्थानबाट भूमिका खेलौं । एकाङ्गी प्रचारको बाटो छाडेर दुवै जातको खेलको प्रचार र प्रतिभा विकासमा आजको समयलाई सदुपयोग गरौं । यसो गर्नु न्यायपूर्ण पद्धतिको थालनी हो । सभ्यताको थालनी गर्दै युगयुगसम्म मानवअस्तित्वको आधार एवम् सिर्जना र सभ्यताकी मुहान बनेकी नारी शक्तिप्रतिको सम्मान पनि हो । सन् २०१८ को विश्वकपको प्रचारप्रसार, तयारी र समापन अकल्पनीय रूपबाट भयो । त्यस्तै गरी सन् २०१९ को महिला विश्वकप फुटबल प्रतियोगिता पनि नारी शक्तिको सम्मानसहितको प्रतिभा प्रदर्शन गर्ने खेल बन्न सकोस् । नारी अवसर र सशक्तीकरणको एउटा नवीन इतिहास तयार हुन सकोस् । विभेद नहोस् विश्वकप फुटबलमा । शाह लोकगायिका हुन् ।"
जिल्ला र क्षेत्रीय कार्यालय खारेज,स्थानीय सरकार सञ्चालन ऐनको व्यवस्थाअनुसार उक्त ऐन जारी भएको ६ महिनाभित्र अर्थात् २०७४ चैत २८ भित्रै संविधानले दिएको अधिकारअनुसारका कार्यालय स्थानीय तहमा गाभिइसक्नुपर्ने थियो ।
चुलियो फोहोरको पहाड,"संघीय मामिला तथा सामान्य प्रशासन मन्त्रालयका सचिव दिनेशकुमार थपलियाले भने फोहोर व्यवस्था गर्ने सम्पूर्ण जिम्मेवारी सम्बन्धित स्थानीय तहको हुने बताए । फोहोरमैला व्यवस्थापन गर्ने काम स्थानीय तहको एकल अधिकार र जिम्मेवारी हो, उनले भने, स्थानीय तहको फोहोर व्यवस्थापनको जिम्मा केन्द्र सरकारले लिन सम्भव छैन । संघीय राजधानीका फोहोर व्यवस्थापनका लागि भने मन्त्रालयले सहयोग र समवन्य गर्ने उनले बताए । जिम्मेवारी महानगरपालिकाले लिनुपर्छ, उनले भने । मन्त्रालयलाई देखाएर महानगर जिम्मेवारीबाट पन्छिन लागेको उनको भनाइ छ । उनीहरूले दीर्घकालीन रूपमा बञ्चरेडाडाँमा फोहोर व्यवस्थापन गर्न पूर्वाधार निर्माण गर्नुपर्ने जनाए ।"
३२ हजार कर्मचारीको जागिर धराप,"काठमाडौं (कास) करार तथा ज्यालादारीमा लामो समयदेखि कार्यरत कर्मचारीले मंगलबारदेखि सरकारी कार्यालयमा हाजिर गर्न नपाउने भएका छन् । सरकारी कार्यालयले औपचारिक रूपमा निष्कासनको निर्णय नगरे पनि उनीहरूलाई मंगलबारदेखि कार्यालय नआउन सूचित गरिसकेका छन् । सरकारले नयाँ आर्थिक वर्षदेखि करार र ज्यालादारी कर्मचारीको म्याद थप गर्न नसक्ने जनाएपछि देशभरका झन्डै ३२ हजार कर्मचारी प्रभावित हुने भएका छन् । त्यस्ता कर्मचारीको संख्या काठमाडौंमा मात्र करिब १३ हजार छ । संघ (केन्द्र) देखि जिल्ला र स्थानीय तहसम्मका कार्यालय खारेज र मर्ज भएपछि फाजिलमा परेका करार र ज्यालादारी कर्मचारीलाई हाजिर गराउन नसकिने जानकारी यसअघि नै दिइसकिएको छ । करार र ज्यालादारी कर्मचारीको छाता संगठन अखिल नेपाल सरकारी अस्थायी करार तथा ज्यालादारी कर्मचारी श्रमिक संघले हाजिर नगराए आन्दोलन गर्ने घोषणा गरेको छ । ज्यालादारी र करारका कर्मचारीलाई हाजिर गर्न नदिने निर्णयप्रति हाम्रो आपत्ति छ, संघका अध्यक्ष भूपाल रसाइलीले सोमबार कान्तिपुरसँग भने, वर्षौंदेखि काम गरिरहेका हजारौं कर्मचारीलाई सेवामुक्त गर्न हुँदैन र उचित व्यवस्थापन हुनुपर्छ भन्ने पक्षमा हामी छौं । उनीहरूले यसअघि नै सामान्य प्रशासनमन्त्री लालबाबु पण्डित, सचिव र मन्त्रालयका अधिकारीको समेत ध्यानाकर्षण गराएका थिए । सामान्य प्रशासन मन्त्रालयले भने सम्बन्धित कार्यालयले नै नाम काटेर पठाएकाले थप्न नमिल्ने जिकिर गर्ने गरेको छ ।"
जिल्ला शिक्षा प्रमुख पराजुली अख्तियार नियन्त्रणमा,कपिलवस्तु (कास) अख्तियार दुरुपयोग अनुसन्धान आयोग सम्पर्क कार्यालय बुटवलले जिल्ला शिक्षा विकास तथा समन्वय इकाई प्रमुख सुरेन्द्र पराजुलीलाई नियन्त्रणमा लिएको छ । अख्तियारको टोलीले उनलाई २ लाख ८० हजार रुपैयाँसहित नियन्त्रणमा लिएको हो । उनले उक्त रकम विभिन्न सेवाग्राहीबाट घुस लिएको आरोप अख्तियारले लगाएको छ । पराजुली निवासबाट बरामद नोट अख्तियार कार्यालयले सेवाग्राहीलाई दिएर पठाएको जनाइएको छ । पराजुलीसँग सोमबार साँझ साढे ७ बजेसम्म अख्तियारले कोठामै बयान लिएको थियो । स्थानीय जनप्रतिनिधिको रोहबरमा घटनाको मुचुल्का गरिएको थियो । उनलाई थप अनुसन्धानका लागि बुटवल लगिएको छ ।
भट्टराई मुख्य सचेतक,काठमाडौं (कास) नेकपाको राष्ट्रिय सभा संसदीय दलको मुख्य सचेतकमा खिमलाल भट्टराई नियुक्त भएका छन् । पार्टी अध्यक्ष एवं संसदीय दलका नेता तथा प्रधानमन्त्री केपी ओलीले भट्टराईलाई नियुक्त गरेका हुन् । भट्टराई नेकपा केन्द्रीय सदस्य एवं तत्कालीन एमाले विद्यार्थी संगठन अनेरास्ववियुका अध्यक्ष भइसकेका व्यक्ति हुन् ।
गृहमन्त्रीचिनियाँ उपमन्त्री भेट,काठमाडौं (कास) चीनका सार्वजनिक सुरक्षा उपमन्त्री सी जुनले सोमबार गृहमन्त्री रामबहादुर थापासित भेटवार्ता गरेका छन् । सिंहदरबारमा भएको भेटमा नेपालचीन सम्बन्ध र आपसी सहकार्यबीच छलफल भएको गृह मन्त्रालयले जनाएको छ । नेपाली भूमिबाट हुने चीनविरोधी गतिविधि नियन्त्रणमा भूमिका खेलेको भन्दै सार्वजनिक सुरक्षा उपमन्त्री सी जुनले धन्यवाद दिएकी थिइन् । भेटमा जुनले गृहमन्त्री थापालाई चीन भ्रमणको निम्तोसमेत दिएकी छन् ।
बलात्कार मुद्दाका फरारलाई यूएईबाट ल्याइयो,काठमाडौं (कास) बलात्कार मुद्दाका फरार सिन्धुली मणिठाकुर गाउँपालिका ४ का सिंहलाल थिङ संयुक्त अरब इमिरेटस (यूएई) मा पक्राउ परेका छन् । इन्टरपोलको सहयोगमा पक्राउ गरिएका उनलाई सोमबार नेपाल ल्याइएको छ । थिङले २०७४ असोज २२ गते महोत्तरी बर्दिबासकी २१ वर्षे किशोरीलाई विदेशबाट सामान ल्याइदिएको भन्दै बर्दिबासको एक होटलमा बोलाएर डरधम्की देखाएर बलात्कार गरेका थिए । फरार थिङ वैदेशिक रोजगारीका लागि यूएई पुगेको थाहा पाएपछि प्रहरीले उनलाई पक्रन २०७४ पुस २६ गते इन्टरपोलमार्फत डिफ्युजन नोटिस जारी गरेको थियो । असार १७ गते यूएई पुलिसले थिङ पक्राउ परेको भन्दै उनलाई लिन आउन नेपाल प्रहरीको इन्टरपोल शाखालाई पत्राचार गरेको थियो । उनलाई लिन नेपाल प्रहरीको टोली असार २७ गते यूएई पुगेको थियो ।
युटयुबमा फिल्म,बूढासुब्बाका गिरी आफूहरूले सुरुमा अस्तित्व रहुन्जेल का लागि फिल्मको अधिकार किन्ने गरे पनि अचेल निर्मातासँग सल्लाह गरेर निश्चित अवधिका लागि मात्र डिजिटल अधिकार लिने गरेको दाबी गर्छन् ।
कथा कर्णालीका,"केही समयपहिले प्रधानमन्त्रीलाई कर्णालीकी आमाको चिठी भन्ने समाचार पढेको थिएँ, वीरेन्द्रले भने, त्यही चिठीलाई नाटय रूपान्तरण गरिएको हो । नाटकमा सविन भट्टराई, अमृत स्वाँर, जुन अच्छामी, रूपा पौडेल, श्रुति तामाङसहित २० कलाकारले अभिनय गरेका थिए ।"
सोनाम ग्याल्मो लाई साथ,"यही नाटकबाट तामाङ फिल्म अभिनेत्री चाँदनी मोक्तान, गायकद्वय फूलकुमार बमजन र सुसन लामा रंगमञ्चमा प्रवेश गरेका हुन् । मुख्य पात्र सोनाममा निर्देशक स्वयंले खेलेका छन् भने ग्याल्मोको भूमिकामा शान्ति वाइबा छिन् । यसबाहेक निकिता वाइबा, निशा पाख्रिन, मातृका घिमिरे, मनोज तामाङ, सन्तोष तामाङ (बोन्बो), सञ्जीव राई, देविन चौधरी, विजय टुबा, सुनील तामाङ, साजन लामाले अभिनय गरेका छन् ।"
सजिलो रहेनछ हिमाल कोर्न,"प्रदर्शनीमा नेपाली चित्रकारहरूका भने पुरानै सिर्जना थिए । केके कर्माचार्य, एरिना ताम्राकार, एससी समुन, सुषमा राजभण्डारी, श्रीभक्त प्रजापती लगायतका चित्र पुरानै थिए । लालकाजी लामाको चित्र भने फरक थियो, मोनो शैलीमा बौद्ध स्तूप र वरिपरिको दृश्यलाई एउटै रंगमा उतारिएको थियो ।"
कहाँ गयो असारे भाका !,"संस्कृतिकर्मी गिरी सचेत गराउँछन्, आफ्नो संस्कृतिलाई माया नगर्दाको प्रतिफल साह्रै नराम्रो हुन्छ ।"
चन्द्रको बन्दरगाहमा आमा,मुकारुङले एक समाजसेवीले समाजकै लागि यो पुस्तक लेखेको बताए । इङ्नामले आफ्नी आमाको कथा आमनेपाली समाजको कथासँग मिल्दो भएकाले उनैलाई पात्र बनाएर उपन्यास लेखेको बताए ।
कर्णालीमा आजदेखि ओपीडी सेवा बन्द,"चिकित्सक संघले केसीले उठाएका माग ३ करोड नेपाली जनताको माग रहेको भन्दै तत्काल वार्तामार्फत समस्या समाधान गर्न माग गरेको छ । सरकारले डा केसीका माग सम्बोधन गर्न बेवास्ता गरेको छ, विज्ञप्तिमा भनिएको छ, राजनीतिक पार्टीहरू माफियाको चंगुलमा फसेकाले डा केसीको अनशनलाई राजनीतीकरण नगर्न अनुरोध छ । चिकित्सक संघ सुर्खेतका अध्यक्ष नवराज केसीले प्रदेश राजधानी वीरेन्द्रनगरस्थित क्षेत्रीय अस्पतालमा पनि मंगलबारदेखि ओपीडी सेवा बन्द गर्ने बताए ।"
गाडीमै सामूहिक बलात्कार,"लहानबाट उदयपुर सदरमुकाम गाईघाट आउँदै गर्दा प्रहरी चौकी लालपताको टोलीले चारै युवकलाई पक्राउ गरेको हो । औषधि खरिद गर्न गएकी ३५ वर्षीया महिलालाई अपहरण गरी स्कारपियोमा राखेर गाईघाट ल्याएको प्रहरीले जनायो । अपहरणपछि स्कारपियोमै बलात्कार गर्दै लहानबाट गाईघाट आउँदै गर्दा पक्राउ गर्यौं, एसपी भट्टले भने, विश्वकप फुटबलको फाइनल सकिएपछि मादक पदार्थ सेवन गरेका ती युवकले महिलालाई लहान बजारबाट अपहरण गरी गाईघाट ल्याउने क्रममा बाटोमा सामूहिक बलात्कार गरेको अनुसन्धानबाट खुलेको छ । पीडित महिलाका अनुसार ती ४ युवकले उनलाई सडकबाटै अपहरण गरी स्कारपियोमा हालेका थिए । चारै युवकलाई अपहरण तथा शरीर बन्धक र जबरजस्ती करणीका दुई मुद्दामा अदालतबाट म्याद लिई कारबाही अघि बढाएको प्रहरीले जनाएको छ ।"
मापदण्डविपरीत क्रसर सञ्चालन,"तीन वटा उद्योगको लोकेसन हेर्यौं, केहीको कागजपत्र पनि प्राप्त भएको छ, कागजपत्र नबुझाउनेलाई समय दिएका छौं, हामी सूक्ष्म ढंगले अध्ययन गर्छौं, उनले भने । व्यवसाय सञ्चालन गर्दा दु:ख दिने मनसाय प्रशासनको नभएको र कानुनसम्मत तरिकाले उद्योग सञ्चालन गर्न उनले आग्रह गरे ।"
सम्बन्ध सुधार्ने राम्रो सुरुवात,सोमबार बिहान फिनल्यान्डका राष्ट्रपति सउली निनिस्टोसँग भएको संक्षिप्त कुराकानीमा उनले उक्त टिप्पणी गरेका हुन् ।
बस दुर्घटनामा १७ को मृत्यु,पाकिस्तानमा हालै गरिएको सर्वेक्षणमा सडक दुर्घटनाका कारण ४ हजार ५ सयभन्दा बढी मानिसको मृत्यु भएको उल्लेख छ । तथ्यांक विभागका अनुसार पाकिस्तानमा हरेक वर्ष करिब ९ हजार सडक दुर्घटना हुने गरेको छ ।
व्यापार विवाद अन्त्य गर्न आग्रह,"दुई देशको जारी विवादबारे प्रतिक्रिया दिँदै युरोपेली युनियनका अध्यक्ष टस्कले भने, अन्तर्राष्ट्रिय समुदायले अहिले व्यापारका क्षेत्रमा विवाद होइन, सुधार खोजेको छ, सुमधुर सम्बन्ध चाहेको छ । त्यसैले समाधानतर्फ जाऔँ ।"
प्लटिङले कुरूप बन्दै सुर्खेत,"सुर्खेतमै बसेर करिब एक वर्ष लगाएर गुरुयोजना बनायौं । नक्सा निकै उत्कृष्ट बनायौं भन्ने लाग्छ । राजा पनि मक्ख परे । त्यसपछि म करिब तीन वर्ष सुर्खेतमै बसें । नयाँ जन्मिएको सहर, मेरा लागि त यो सेकेन्ड कलेज नै हो, जहाँ मैले धेरै कुरा सिकें । सुर्खेतलाई के दिएँ भन्ने त्यहाँका जनताले भन्ने कुरा हो । तर, दु:खसाथ बनाएको गुरुयोजना कार्यान्वयन नभएको सुन्दा दु:ख लाग्छ । करिब तीन दशक भयो म सुर्खेत गएको छैन । अब जान सम्भव पनि छैन । मेरो चाहना यत्ति हो वीरेन्द्रनगरलाई देशकै सुन्दर सहरका रूपमा उभ्याउन सक्ने ल्याकत भएको गुरुयोजना कार्यान्वयन होस्, शुभकामना !(कान्तिपुरसँगको फोन वार्तामा आधारित)"
नक्कली अंशबण्डा गरी जग्गा बिक्री,"कैलाली र कञ्चनपुर प्रदेश ७ को प्रमुुख अन्नभण्डार हुन्, उनले भने, यहाँ खण्डीकरण बढ्दो छ । यसलाई रोक्न जरुरी छ । उनले जथाभावी भइरहेको प्लटिङले भोलिका दिनमा स्थानीय तहलाई नै टाउको दुखाइ हुने बताए ।"
"जिलेटिन आयो, प्रयोग भएन","जिलेटिन प्रयोग हुने क्षेत्रमा सेनाको टोली नै परिचालन गर्नुपर्ने भएकाले केही ढिलाइ भएको दार्चुलातिंकर सडक योजनाका प्रमुख साहले बताए । जिलेटिन प्रयोगमा सेना जाँदा सुरक्षा व्यवस्थापन, बासस्थान तथा खानालगायतको व्यवस्था मिलाउनुपर्ने भएकाले ढिलाइ भएको जिल्लास्थित सुरक्षा स्रोतले जनायो ।"
मन्त्रालयले अनुदान बजेट भेटेन,महासंघको तथ्यांकअनुसार विगतका चार वर्ष उत्पादन १५ प्रतिशतले घटेको छ । किसानले धानगहुँ रोप्न थालेको महासंघले जनाएको छ । मन्त्रालयले तयार पारेको प्रतिवेदनअनुसार २०७१७२ मा ६६ हजार ६ सय हेक्टरमा व्यावसायिक उखु खेती हुन्थ्यो । प्रतिहेक्टर ४५९९ दरले ३० लाख ६३ हजार टन उखु उत्पादन भएको थियो । २०७२७३ मा ६७ हजार ३ सय ७२ हेक्टरमा ३७ लाख ८७ हजार टन उखु उत्पादन भएको थियो । विगतको वर्षको उखुको उत्पादन र उखुबाट चिनीको उत्पादन अनुपातले करिब १ लाख ७५ हजार टन चिनी उत्पादन हुने अनुमान रहेको प्रतिवेदनमा उल्लेख छ । मुलुकभरि ३१ चिनी उद्योग दर्ता भए पनि १३ वटा उद्योग मात्रै सञ्चालनमा छन् । यी उद्योगबाट आर्थिक वर्ष २०७४७५ मा करिब १ लाख ७५ हजार टन चिनी उत्पादन गर्ने जनाएको छ । चिनी उद्योग संघका अनुसार घरायसी र औद्योगिक मागसहित वार्षिक माग २ लाख ३० हजारदेखि २ लाख ५० हजार टन खपत हुन्छ । जसमध्ये ६५ प्रतिशत घरायसी प्रयोजनमा खपत हुन्छ भने बाँकी ३५ औद्योगिक प्रयोजनमा उपयोग हुने प्रतिवेदनमा छ ।
बैंकबाट तलब भुक्तानी गर्न तालिका,"श्रम, रोजगार तथा सामाजिक सुुरक्षामन्त्री गोकर्ण विष्टले सबै प्रकारका श्रमिक एवं कर्मचारीलाई न्यूनतम पारिश्रमिक तथा सुविधाको साथै योगदानमा आधारित सामाजिक सुरक्षा प्रत्याभूत गर्न बैंकबाट तलब भुक्तानीको व्यवस्था गरिएको बताए ।"
जग्गा कारोबार खुकुलो बनाइँदै,"नयाँ आर्थिक वर्षको सुरुदेखि नै यो व्यवस्था गर्न लागिएको हो भन्ने प्रश्नमा सचिव मैनालीले भने, भोलिदेखि नै गर्ने भन्ने होइन । अहिले गत साउनकै निर्देशन लागू हुन्छ । अर्को व्यवस्था निर्णयको चरणमा छ ।"
कच्चा तेलको मूल्य घट्न थाल्यो,रोयटर्सले रसियाले एस्सोनमोबिलको नेतृत्वमा रहेको साखालिन १ परियोजनाबाट कच्चा तेल आयात गर्ने योजना बनाएको जनाएको छ । उद्योगका स्रोतहरूले सोमबार दिएको जानकारीअनुसार रसियाले प्रतिदिन २ लाख ६० हजारदेखि २ लाख ६६ हजार ब्यारेलसम्म तेल निर्यात गर्ने योजना बनाएको हो ।
नेप्से १२ अंकले बढयो,"आजदेखि अनलाइन परीक्षण कारोबार मंगलबारदेखि सेयर बजारमा पूर्ण स्वचालित अनलाइन कारोबार प्रणालीको परीक्षण सुरु हुने भएको छ । पूर्वनिर्धारित कार्यक्रमअनुसार नेप्सेले मंगलबारदेखि यस्तो कारोबार सुरु गर्न लागेको हो । यसका लागि नेप्से, सेयर ब्रोकर, कारोबार प्रणाली निर्माता कम्पनी, डाटा सेन्टरलगायतले आवश्यक तयारी पूरा गरेको नेप्सेले जनाएको छ । हाल साधारण लगानीकर्ताले नयाँ प्रणालीको कारोबार अवलोकन मात्र गर्न पाउने नेप्सेको विज्ञप्तिमा छ ।"
बेलायतमा फेसबुकलाई जरिवाना,"आयुक्तको कार्यालयले बेलायतका ११ वटा राजनीतिक दललाई पत्र लेख्दै तथ्यांक सुरक्षाको अभ्यास पालना गर्न भनेको छ । सर्वसाधारणको तथ्यांक चोरी गरी बिक्री गर्ने दलालहरूबाट राजनीतिक दलले तथ्यांकहरू किनेको हुन सक्ने चासो व्यक्त गर्दै कार्यालयले पत्र लेखेको हो । इम्माज डायरी को उदाहरण दिँदै आयुक्त कार्यालयले उक्त कम्पनी आफ्नो राजनीतिक क्रियाकलापप्रति अपारदर्शी भएको आरोप लगाएको छ । लेबर पार्टीले उक्त कम्पनीले संकलन गरेको तथ्यांक प्रयोग गरेको कार्यालयले जनाएको छ । तर, इम्माज डायरी ले भने आफूले तथ्यांक सुरक्षासम्बन्धी अभ्यासलाई नतोडेको दाबी गरेको छ ।"
नबिल बैंकको रक्तदान,काठमाडौं (कास) नबिल बैंकले ३४ औं वार्षिकोत्सवका अवसरमा विभिन्न शाखामा रक्तदान कार्यक्रमको आयोजना गरेको छ । उक्त कार्यक्रममा २०४ जना बैंकका कर्मचारी र ग्राहकले रक्तदान गरेको जारी विज्ञप्तिमा उल्लेख छ । नेपाल रेडक्रस सोसाइटीले देशमा विद्यमान रक्त अभावलाई ध्यानमा राख्दै नबिलको यो योगदानको प्रशंसा गरेको छ ।
हाम्रो विकासलाई ज्योति बैंकको प्राप्ति,काठमाडौं (कास) ज्योति विकास बैंकले नुवाकोट कार्यक्षेत्र रहेको हाम्रो विकास बैंक लाई प्राप्ति (एक्विजिसन) गर्ने सम्झौता गरेको छ । सेयर स्वाप अनुपात हाम्रो विकास बैंकको डीडीएपश्चात् आउने मूल्यलाई आधार मानी तय गरिने बैंकले जनायो । सम्झौतामा ज्योतिका तर्फबाट सञ्चालक समितिका अध्यक्ष हरिचन्द्र खड्का तथा हाम्रो विकासका हरि प्रसादले हस्ताक्षर गरेको विज्ञप्तिमा उल्लेख छ ।
डिसहोम र सिम टीभीबीच सम्झौता,काठमाडौं (कास) डिस मिडिया नेटवर्क लिमिटेड (डिसहोम) ले सिम्पल मिडिया नेटवर्क (सिम टीभी) खरिद गर्ने सम्झौता गरेको छ । सम्झौतापछि सिम टीभीको व्यवस्थापनको सम्पूर्ण जिम्मा डिस मिडियाले लिने भएको छ । उक्त खरिद सम्झौताअन्तर्गतको सेयर खरिद निकट भविष्यमै सम्पन्न हुने जारी विज्ञप्तिमा छ ।
सानिमा लाइफका ग्राहकलाई उपचारमा छुट,"काठमाडौं (कास) सानिमा लाइफ इन्स्योरेन्सका ग्राहक तथा कर्मचारीको सरल सुलभ उपचारका लागि भक्तपुर गठ्ठाघरस्थित नागरिक कम्युनिटी टिचिङ हस्पिटलसँग सम्झौता भएको छ । सम्झौताअनुसार उपचार खर्च, औषधि र डाक्टरसँगको परामर्शमा अस्पतालले १५ प्रतिशतसम्मको सहुलियत प्रदान गर्ने सानिमा इन्स्योरेन्सले जनाएको छ । जीवन बिमाका लागि ग्राहकहरूको पूर्व स्वास्थ्य परीक्षण अब नागरिक हस्पिटलले गर्ने भएको छ भने त्यसको सम्पूर्ण व्यवस्थापन सानिमा इन्स्योरेन्सले गर्ने जारी विज्ञप्तिमा छ ।"
विभिन्न बैंकका शाखाहरू थप,"काठमाडौं (कास) एनएमबी बैंकले सप्तरीको तिलाठीमा ११० आंै शाखा सञ्चालनमा ल्याएको छ । नेपाल राष्ट्र बैंकले तोकेको समयसीमाभित्रै बैंकले देशका विभिन्न स्थानीय प्रदेशहरूका गाउँपालिका, नगरपालिका तथा बैंकिङ पहुँचबाट टाढा रहेको स्थानहरूमा बैंकले तोकेका सम्पूर्ण नयाँ शाखाहरू खोलेको जारी विज्ञप्तिमा छ । यसैगरी राष्ट्रिय वाािणज्य बैंकले सोमबार मुगुको सोरुकोट, रसुवाको कालिकास्थान र खोटाङको बाक्सिलामा शाखा थपेका छ । यो बैंकले मनाङको नेस्याङ, रौतहटको मौलापुर र ईशनाथ, मोरङको कटहरीमा नयाँ शाखाबाट समेत कारोबार थालेको छ । यसैबीच सानिमा बैंकले विभिन्न गाउँपालिकामा थप १६ वटा शाखा सञ्चालनमा ल्याएको छ । थपिएका शाखाहरूमा नुवाकोटको किस्पाङ र शिवपुरी, दैलेखको डुंगेश्वर, मकवानपुरको वाग्मती र कैलाश, पर्साको पर्सागढी र पटेर्वा सुगौली, ललितपुरको कोन्ज्योसोम, उदयपुरको उदयपुरगढी, इलामको फाकफोकथुम, सुर्खेतको चिङाड, डडेल्धुराको भागेश्वर, खोटाङको दिप्रुङ चुइचुम्मा, कालिकोटको सान्नी त्रिवेणी, बाजुराको हिमाली र दोलखाको मेलुङ रहेका छन् । नेपाल क्रेडिट एन्ड कमर्स बैंकले बैतडीको मेलौलीमा शाखा विस्तार गरेको छ । त्यस्तै सिद्धार्थ बैंकले नेपाल सरकारको नीतिअनुरूप आफूले खोल्नुपर्ने सबै १७ वटै स्थानमा शाखा सञ्चालनमा ल्याएको छ । सिटिजन्स बैंक इन्टरनेसनले प्यूठानको झिम्रुक, पूर्वरुकुमको भुमे, हुम्लाको नाम्खार, अछामको ढकारी गरी कुल चारवटा शाखा थपेको छ ।"
टीसीएल र हिमस्टारको योजना सम्पन्न,"काठमाडौं (कास) टीसीएल ब्रान्डको टीभीले फिफा वल्र्डकपलाई लक्षित गरी ल्याएको मेरो टीसीएल मेरो विश्वास योजना सम्पन्न गरेको छ । उक्त योजनाअन्तर्गत कम्पनीले टीभीएस टीभीको खरिदमा ग्राहकलाई २५ प्रतिशतसम्म छुट प्रदान गरेको थियो । नेपालमा टीसीएल ब्रान्डको विक्रेता सिजी इलेक्ट्रोनिक्स रहेको जारी विज्ञप्तिमा छ । यसैगरी हिमस्टार होम अप्लाइन्सेसको हिमस्टार फुटबल मेला अफर सम्पन्न गरेको छ । यस अफरअन्तर्गत हिमस्टारका टीभी, वासिङ मेसिन र भ्याकुम क्लिनर खरिद गर्ने ग्राहकले विशेष अफर प्राप्त गरेका थिए ।"
ढल्केबर सबस्टेसनको स्तरोन्नति,निर्माण सम्पन्न गर्ने म्याद पटकपटक नाघेपछि प्राधिकरणले गत असोजमा चिनियाँ कम्पनीसँग ठेक्का सम्झौता तोडी भारतीय कम्पनी टेल्मसलाई दिएको थियो । चिनियाँ ठेकेदारले ९० प्रतिशतभन्दा बढी काम गरिसकेको आयोजना भारतीय कम्पनीले ठेक्का लिएको हो ।
भारतले गोलभेंडा रोक्यो,"रोकअघि असारदेखि कातिकसम्ममा ४ हजार ५ सय टन गोलभेंडा भारत निर्यात भएको थियो । नेपालमा उत्पादित तरकारी फलफूल निर्यातबारे भारतले किस्ताबन्दीमा मात्र निर्यात खुला गरेकाले नेपाल सरकारले प्याकेजकै रूपमा एकमुष्ट सहमति गर्नु जरुरी देखिएको कृषि उपज बजारका सञ्चालक समितिका अध्यक्ष पर्शुराम कटवालले बताए । यस्तो तरिकाले त नेपाली किसान र व्यापारीहरूले अँध्यारोमा तिर हाने जस्तो मात्र भयो, उनले भने, भारत निर्यात हुने तरकारी फलफूलका विषयमा कुनै ठोस सम्झौता नहुँदा कहिलेसम्म जुवा खेल्ने ?"
प्रदेश राजधानीसँग जोडिएन हवाई सम्बन्ध,त्यस्तै सिमकोटदेखि नेपालगन्ज र सुर्खेतका लागि ५ हजार २ सयदेखि ५ हजार ५ सयसम्म दिइने गरेको भाडा बढेको छ । निजी हवाई कम्पनीले अहिले नेपालगन्जका लागि ७ हजार २ सय र सुर्खेतका लागि ५ हजार २ सय भाडा लिने गरेका छन् । फर्कंदाको भाडा बढाएको भन्दै उद्योग वाणिज्य संघले भाडा घटाउन माग गर्दै आन्दोलन गरेको थियो ।
मनोवैज्ञानिक सफलता,डेसच्याम्पको टिम विश्वकप २०१४ को क्वाटरफाइनलमा जर्मनीसग १० ले हारेको थियो । त्यतिबेला पाउल पोग्बा प्रतियोगितामा सर्वोत्कष्ट युवा खेलाडी चुनिएका थिए भने यसपालि यो अवार्ड एमबाप्पेले हात पारे । यिनै एमवाप्पे र ग्रिजमनले ४४ गोल गर्दै फ्रान्सको उपाधि यात्रा सहज बनाए ।
जोकोभिचको जीवन्त चुनौती,"कहाँ छन् युवा खेलाडी ?ठीक यहींनिर एक अर्को प्रश्न पनि अगाडि आउँछ । ग्रान्ड स्लाम जित्न सक्ने युवा खेलाडी कहाँ हराए त ? सन् १९९० यता जन्मेका खेलाडीले पुरुषतर्फ ग्रान्ड स्लाम जितेको समाचारका लागि गरिँदै आएको प्रतीक्षा लामो हुन थालेको छ । नडाल ३१ वर्षका भए या २१ वर्षका । फेडेरर त झन ३६ वर्षका भए । सायद नयाँ पुस्ताका खेलाडीले पुरानो पुस्तालाई चुनौती दिनै नसक्ने हो त ? यसको एउटा उत्तर के हुनसक्छ भने जोकोभिचसँगै नडाल र फेडेररमा ग्रान्ड स्लाम उपाधिको जुन भोक छ, त्यो नयाँ खेलाडीमा छैन कि ?बीबीसी"
गोल्डेन बल र बुट,गोल्डेन बुट विजेता१९३० गुइलेर्मो स्टाबिल (अर्जेन्टिना) ८ गोल१९३४ ओल्डरिच नेजेडली (चेकोस्लोभाकिया) ५ गोल१९३८ लिओनिडास (ब्राजिल) ७ गोल१९५० एडेमिर (ब्राजिल) ८ गोल१९५४ सान्डोर कोकसिस (हंगेरी) ११ गोल१९५८ जस्ट फोन्टेन (फ्रान्स) १३ गोल१९६२ संयुक्त ६ खेलाडीलाई ४ गोल१९६६ इसेबियो (पोर्चुगल) ९ गोल१९७० गर्ड मुलर (जर्मनी) १० गोल१९७४ ग्रजेगोर्ज लाटो (पोल्यान्ड) ७ गोल१९७८ मारिओ केम्पस (अर्जेन्टिना) ६ गोल१९८२ पाउलो रोसी (इटाली) ६ गोल१९८६ ग्यारी लिनेकर (इंग्ल्यान्ड) ६ गोल१९९० साल्भाटोर सिलाची (इटाली) ६ गोल१९९४ ओलेग सालेन्को (रुस) र ह्रिस्टो स्टोइचकोभ (बुल्गेरिया) ६ गोल संयुक्त१९९८ डाभोर सुकर (क्रोएसिया) ६ गोल२००२ रोनाल्डो (ब्राजिल) ८ गोल२००६ मिरोस्लाभ क्लोज (जर्मनी) ५ गोल२०१० थोमस मुलर (जर्मनी) ५ गोल२०१४ हामेस रोड्रिग्वेज (कोलम्बिया) ६ गोल२०१८ ह्यारी केन (इंग्ल्यान्ड) ६ गोल
एमबाप्पे नयाँ पेले,"डिडियर डेसच्याम्पको टिमको तुलनामा नाइजेरियाले मात्र विश्वकपमा सबैभन्दा कम उमेरको खेलाडी पठाएको थियो । एमबाप्पे भर्खर १९ वर्षका भए, उनले अझै धेरै विश्वकपका संस्करण खेलन सक्नेछन्, डेसच्याम्पले भनेका छन्, आजको २० वर्ष अगाडि हामीसँगै यस्तै दुई किशोर खेलाडी थियो, डेविड ट्ेरजेग्वेट र थिएरी हेनरी । उनीहरूले पनि धेरै जित्न सक्थे, तर सकेनन । एमबापेले पछि के गर्नेछन्, त्यो हेर्न लायक रहनेछ ।"
सन्तुलित फ्रान्सको शक्ति,ठूला टोलीलाई कुशलतापूर्वक प्रदर्शन गर्दै हराएको फ्रान्सले विश्व फुटबलमा एमबाप्पेका रूपमा नयाँ स्टार पाएको छ । उनले क्लब स्तरमा कलिलो उमेरमै उच्च स्तरमा खेल्दै आएका छन् र विश्वकपले उनको स्तर पुष्टि गरेको छ । यसै गतिमा अगाडि बढ्ने हो भने उनी मैदानभित्र नयाँ आशाको केन्द्रमा रहनेछन् ।
प्रशिक्षकबाट अलग्गिए साम्पोली,संघले दुई पक्षबीचको सम्झौताअनुसार उनलाई बर्खास्त गरे ठूलो रकम तिर्नुपर्ने हुँदा उनीहरू सहमतिमा आएका हुन् । अनुबन्ध सम्झौताअनुसार साम्पोली पद छाडेयता २० लाख डलर पाएका छन् । उनले टिम सम्हालेयता अर्जेन्टिनाले १५ खेलमा ७ खेल जितेको थियो भने ४ खेलमा हार बेहोरेको थियो । यस्तै ४ खेल बराबरीमा रहे ।
काठमाडौं किंग्समा यूएईका कप्तान,किंग्सको मार्की खेलाडीमा सोमपाल नै छन् । सोमपालकै कप्तानीमा किंग्सले गत सिजनको ईपीएलमा खेलेको थियो ।

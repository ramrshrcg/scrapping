शीर्षक,विवरण
भर्नै हुँदैनन् विद्यार्थी,"काठमाडौं विश्वविद्यालयले भारतको प्रवेश परीक्षा पास गरेका विद्यार्थीलाई आफ्ना सम्बन्धन प्राप्त कलेजमा सिधै भर्ना गराएपछि यसपालि पनि सिट पूरा भएको हो । त्रिविले भने गुणस्तरमा सम्झौता नगर्न भन्दै भारतको प्रवेश परीक्षालाई मान्यता दिएको छैन । विदेश जाने पनि घटे स्वदेशमा अध्ययन गर्न नपाएपछि नेपाली विद्यार्थी विदेश जाने गरेको भन्दै विरोध भए पनि पछिल्लो चार वर्षको तथ्यांकले झन् घटेको देखिएको छ । नेपाल मेडिकल काउन्सिलले २०१६ फेब्रुअरी १४ देखि विदेशमा एमबीबीएस र बीडीएस अध्ययन गर्न जाने विद्यार्थीले पनि विश्वविद्यालय र प्रतिष्ठानले लिने प्रवेश परीक्षा पास गरेको हुनुपर्ने प्रावधान राखेपछि विदेश जानेको संख्या घटेको हो । प्रवेश परीक्षामा कम्तीमा ५० प्रतिशत ल्याएका विद्यार्थीलाई काउन्सिलले विदेशमा मेडिकल शिक्षा अध्ययन गर्न योग्य भएको सिफारिसपत्र दिने गरेको छ । यो व्यवस्था सुरु नगर्दासम्म एमबीबीएस र बीडीएस अध्ययन गर्न एक वर्षमा एक हजार ३ सय विद्यार्थी विदेश जाने गरेका थिए । पछिल्लो वर्ष यो संख्या ४ सय ९५ मा झरेको छ । काउन्सिलका रजिस्ट्रार डा दिलीप शर्माका अनुसार सन् २०१४ मा १ हजार ३ सय २ जना विद्यार्थी विदेश अध्ययनका लागि योग्यताको प्रमाणपत्र (इलिजिबिलिटी) लिएका थिए । सन् २०१५ मा १ हजार २ सय ४३ विदेश अध्ययनमा जान एलिजिबिलिटी पत्र लिएका थिए भने २०१६ मा ४ सय ७८ मा सीमित भयो । गतवर्ष ४ सय ९५ जनाले मात्रै विदेशमा एमबीबीएस र डेन्टल अध्ययन गर्ने पत्र लिएका छन् । एमबीबीएस पढ्न सबभन्दा बढी बंगलादेशमा गएका छन् । पछिल्लो चार वर्षमा विदेशमा एमबीबीएस र बीडीएस अध्ययन गर्न जाने ३ हजार ६ सय १८ विद्यार्थीमध्ये बंगलादेश जाने ३ हजार ३ सय ८५ जना छन् । बीडीएस पढ्न २०१५ मा १ सय ३२ जना विदेश गएकामा २०१६ मा १८ जनामा सीमित भएको थियो । त्यस्तै २०१७ मा २२ जना विद्यार्थी बंगलादेशमा बीडीएस अध्ययन गर्न गएका छन् । नेपाली विद्यार्थीहरू बंगलादेश, फिलिपिन्स, चीन, भारत, पाकिस्तानमा विशेषगरी एमबीबीएस अध्ययन गर्न जाने गरेका छन् । नेपालमा भन्दा सस्तो, किस्ताबन्दीमा पढ्न पाइने र सहजै पास गर्न सकिने भएपछि स्वदेशीमै अध्ययन गर्न सकिने भए पनि विदेश जाने गरेको काउन्सिलका एक सदस्यले बताए । विदेशमा कस्तो कलेजमा पढछन् ? गुणस्तर कस्तो छ ? फ्याक्लीसमेत हेरिँदैन, ती सदस्यले भने, स्वदेशमा मात्रै कडाइ गरेर हुँदैन । विदेशमा कस्ता विश्वविद्यालयमा पढछन् ? त्यो पनि अध्ययन हुनु जरुरी छ ।"
किन भइरहेको छैन वार्ता ?,"सरकारले बनाएको वार्ता टोलीसँग अधिकार नभएको भन्दै छलफलमै बस्न अस्वीकार गर्दा समस्या परिरहेको महासचिव पौडेलले बताए । सरकारले अधिकार दिएर पठाएको टोलीलाई अस्वीकार गर्ने ? माग राख्ने अनि मागका सम्बन्धमा छलफल गरौं भन्दा वार्ता टोलीलाई नै नमान्ने ? उनले भने, टोलीमा को बस्यो भनेचाहिँ मान्नुहुन्छ त ? नयाँ कोही व्यक्ति राखिए फेरि त्यो व्यक्ति हुँदैन भन्नु होला, यस्तो तरिकाले हुँदैन । पहिले छलफल सुरु गरौं, अनि के विषयमा कसरी अघि बढ्ने तय हुन सक्छ । उनका अनुसार संसद्भन्दा बाहिरैबाट विधेयकको विषयमा निष्कर्षमा पुग्ने विधि अपनाउन नहुने सुझाव सरकारलाई दिइएको छ ।केसीको अनशनलाई प्रधानमन्त्री ओलीले नजिकबाट नियालिरहेका छन् । शिक्षामन्त्रीसँग निरन्तर संवादमा रहेका उनले अन्य मन्त्रीलाई पनि यो विषयको निकासका लागि अनौपचारिक रूपमा परिचालन गरेका छन् । आइतबार प्रधानमन्त्रीसँग लामो छलफल गरेका परराष्ट्रमन्त्री प्रदीप ज्ञवाली केसीनिकट व्यक्तिहरूसँगको अनौपचारिक कुराकानीमा जोडिएका छन् तर कसरी अघि बढ्ने भन्ने निकास निस्किएको छैन । नेकपाकै प्रवक्ता नारायणकाजी श्रेष्ठले पनि केसीको वार्ता टोलीसँग कुराकानी गरेका छन् । आइतबार साँझ श्रेष्ठ डा केसीलाई भेट्न अनशनस्थलमा पुगेका छन् । उनलाई जुम्लाबाट राजधानी ल्याउन पनि पहल गरेका श्रेष्ठले केही लचिलो भएर प्रस्तुत हुन केसीलाई आग्रह गरेका छन् ।समस्या समाधानका लागि अनौपचारिक रूपमा नेता र मन्त्री परिचालन गरे पनि प्रधानमन्त्री ओलीले केसीको प्रतिनिधित्व गर्दै विवेकशील पार्टीका नेता वार्ता टोली समावेश भएको र आन्दोलनमा प्रमुख प्रतिपक्षी कांग्रेस र विवेकशीलका नेता सहभागी भएको घटनालाई रुचाएका छ्रैनन् । कांग्रेसले केसीलाई आफ्नो राजनीतिक स्वार्थ पूरा गर्न हतियार बनाउन खोजेको आशंका ओलीको छ । कांग्रेस र विवेकशीलको संलग्नताले डा केसी आफ्ना मागकै सम्बन्धमा पनि स्वतन्त्र निर्णय गर्नसक्ने हैसियतमा छन् कि छैनन् भन्ने प्रधानमन्त्रीको शंका छ । केसीको वार्ता टोलीमा अन्य दलका नेता संलग्न रहेकाले अब उनीसँग सिधै वार्ता गर्नुपर्ने सरकारी पक्षको बुुझाइ छ ।वार्तामा बस्नका लागि नै कुनै सर्त पूरा गर्नुपर्ने खालका अडान स्वीकार्न नहुनेमा प्रधानमन्त्री अडिग छन् । डा केसी स्वतन्त्र निर्णय लिन सक्ने अवस्थामा पुग्नुभएको खण्डमा नि:सर्त वार्ता गर्न तत्पर हुनुहुनेछ भन्ने विश्वास छ, प्रधानमन्त्रीको भनाइ उद्धृत गर्दै प्रेस सल्लाहकार कुन्दन अर्यालले भने, नि:सर्त वार्ता गर्न तयार हुनुभयो भने सरकारका तर्फबाट जनुसुकै बेला औपचारिक वार्ता सुरु हुन सक्छ । अर्यालका अनुसार संसद्बाहिरबाटै विधेयकको विषयमा निकास खोज्ने विधि प्रधानमन्त्रीका लागि अस्वीकार्य छ ।चिकित्सा शिक्षा विधेयक फिर्ता लिनुपर्ने अडान केसी पक्षको छ, तर दुई तिहाइ बहुमतको सरकारले विधेयक फिर्ता लिँदा हैसियत कमजोर भएको सन्देश जाने डर नेकपालाई छ । त्यसैले विधेयक फिर्ता लिने पक्षमा सरकार र नेकपा छैनन् । विधेयक फिर्ताको विषयलाई सार्वभौम संसदको अधिकार हननका रूपमा नेकपाले व्याख्या गर्ने गरेको छ । जुनसुकै कानुन बनाउने थलो जनताबाट निर्वाचित भएर बनेको संसद् हो, तर संसद्मा कुनै विधेयक लैजानै मिल्दैन वा मैले भनेअनुसारकै विधेयक हुनुपर्छ भन्नु संसद्लाई निर्देश गर्नु हो, नेकपा महासचिव पौडेलले भने, यो विषय अनशन बस्नुपर्ने खालकै थिएन, संसद्ले नै सहज निकास दिन सक्थ्यो तर संसद्मा छलफल हुनै नदिने ढंगले अघि बढ्न खोजिएको छ, यस्तो तरिका लोकतन्त्रमा सुहाउँदैन ।"
हामीलाई शाखा कार्यालय ठानियो,"मन्त्रीहरूले प्रधानमन्त्री रोजगार कार्यक्रमको पूर्ण कार्यान्वयनको जिम्मेवारी आफूहरूले पाउनुपर्ने बताए ।प्रदेशमा सामाजिक मन्त्रालयको आफ्नै संरचना भने छैन । श्रम, रोजगार तथा सामाजिक सुुरक्षामन्त्री गोकर्ण विष्टले साविकका १५ वटा तालिम केन्द्रलाई प्रदेशअन्तर्गत रहने गरी हस्तान्तरण गर्ने योजना रहेको बताए । उनले साविकका १४ वटा सूचना केन्द्रमध्ये ७ वटा प्रदेश र ७ वटा नगरपालिका तथा गाउँपालिकालाई हस्तान्तरण गर्ने, सातै प्रदेशमा वैदेशिक रोजगारसमेत थप गरी श्रम तथा रोजगार कार्यालय स्थापना गर्ने र वैदेशिक रोजगार सेवालाई प्रदेश तहसम्म विस्तार गर्ने बताए । प्रदेश सरकारलाई केन्द्रले अविश्वास गरेको होइन, विष्टले भने, भर्खरै नयाँ संरचना बनेकाले केही जटिलता देखापरेको हो । हामी नयाँ अभ्यासमा छौं । अधिकारको बाँडफाँट हुनेछ । संघले मूलत: नीति बनाउने हो । त्यसलाई आधारभूत तहमै प्रभावकारी कार्यान्वयन गर्ने प्रदेशले नै हो ।उनले यो वर्ष शारीरिक श्रम गर्ने एक लाख बेरोजगार युवालाई रोजगार दिने गरी प्रधानमन्त्री रोजगार कार्यक्रम बनाइरहेको बताए । रोजगार दिन नसकेको अवस्थामा एक सय २० दिनको न्यूनतम ज्याला भत्ताका रूपमा दिइनेछ, उनले भने, यो कार्यक्रम प्रदेश मन्त्रीहरूसँग व्यापक छलफल गरी टुंग्याइनेछ । मन्त्रालयले कार्ययोजनासहित बनाएको अवधारणामा मन्त्रीहरूले बजारमा आवश्यक पर्ने सीपयुक्त जनशक्ति तयार हुनुपर्ने सुझाव दिए । बाबु खेताला खोज्न हिँड्छ, छोरो घरमा बेरोजगार छ, प्रदेश १ का सामाजिक सुरक्षामन्त्री जीवन घिमिरेले भने, अहिलेको पुस्ता शारीरिक श्रम शृंखलालाई तोड्ने पुस्ता भयो । अब हामीले सेवासुविधा दिने गरी प्रहरीजस्तै श्रमशक्तिको जमात बनाउनुपर्छ ।"
देवदहमा अब बाच्छी मात्रै,बाच्छा व्यवस्थापनको झन्झटबाट बच्न सेक्स सिमोन यो वर्ष हजार गाईलाई कृत्रिम गर्भाधान
जब पुस्तक पुरिए,"अकस्मात् उनले पढ्न पाएनन् । पहिरो खसेकै दिनदेखि नगरपालिका, प्रशासन र रेडक्रसलगायत संस्थाले खाद्यान्न, लत्ता कपडा र नगद सहयोग गरे । तर, बालबालिकालाई किताबकापी भने कसैले दिएनन् । सबैका किताबकापी छन् । हाम्रो छैन, कसरी पढ्ने ? उनले भने, जसले पनि ठूलाको समस्यालाई हेर्दा रहेछन् । हाम्रो समस्या कसले बुझिदिने ? १० कक्षाका यी विद्यार्थीले तत्काल किताब किन्न खोज्दा पनि नपाएको गुनासो गरे । पहिरोले घर पुरिएका सुमन पौवीका छोराछोरीको पनि यस्तै समस्या छ । छोरी कविता र छोरा किस्मत किताबबिनै विद्यालय जान बाध्य भएका छन् । बुर्तिवाङमा पहिरोले २८ घर पुरेको थियो । तीमध्ये पूर्ण र आंशिक क्षति भएका परिवारका सबै बालबालिकाको किताब पुरिएका छन् । यहाँका ४० बालबालिकाले गत सातादेखि पढ्न पाएका छैनन् । हातमा आफ्ना किताबकापी नहुँदा उनीहरू चिन्तामा परेका छन् । पढाइ निकै अघि बढिसकेकाले कक्षामा आफू पछि परिने त्रास धेरै बालबालिकामा छ । शैक्षिक सत्र सुरु भएको पनि लामो समय भएकाले बजारका स्टेसनरी पसलमा बालबालिकालाई चाहिने किताब भेटिँदैनन् । विद्यालयमा पनि उनीहरूलाई चाहिने किताबको व्यवस्था छैन । केही बालबालिका भने पुरिएको घर छेउमा खनेर किताब भेटिन्छ कि भनेर अझै खोज्दै छन् । पुरिएको ठाउँमा दलदल बनेको छ, नजाउ भन्दा मान्दैनन्, पौवीले भनिन्, हाम्रोभन्दा बालबालिकाको समस्या झन् अप्ठ्यारो हुने रहेछ । साना बालबालिकाहरू पुरिएको घरकै छेउमा गएर खोस्रेर बस्ने गरेको उनले बताइन् । धेरै अभिभावकलाई आफ्ना सन्तानको यो चिन्ताले पिरोलेको छ । सहयोग दिन आउनेसँग उनीहरू बच्चाहरूका लागि किताब व्यवस्था गरिदिन अनुरोध गर्न थालेका छन् । शैक्षिक सत्र सुरुवातमा पसलहरूले निश्चित संख्यामा ल्याएर बिक्री गर्ने भएकाले विद्यालयस्तरका किताब स्टक राख्दैनन् । विद्यालयले सित्तैं वितरण गर्ने किताबहरू पनि बाँडेर सिध्याएकाले पहिरोपीडित परिवारका बालबालिकालाई पढ्न समस्या भएको हो ।पहिरोपीडितको संख्या र क्षति विवरण जिल्ला दैवीप्रकोप उद्धार समिति र रेडक्रसले संकलन गरे पनि बालबालिकालाई पाठ्यपुस्तक चाहिने विषय उनीहरूको टिपोटमा परेको छैन । बालबालिकाको अवस्थाबारे अध्ययन नै नभएको शिक्षा विकास तथा समन्वय इकाईका प्रमुख कुश्मराज उपाध्यायले बताए । हामीले पनि तत्काल पुस्तक उपलब्ध गराउन सक्ने अवस्था पनि छैन, उनले भने, अध्ययन गरेर कति आवश्यक भएको हो भनेर खोजी र माग गर्न सकिन्छ । केही विद्यालयमा बाँकी पुस्तक भएमा ल्याएर वितरण गर्ने सोचाइ रहेको उनले बताए । पाठ्यपुस्तक भन्ने कुरा शैक्षिक सत्रको मध्यतिर व्यवस्थापन गर्न सजिलो हुँदैन, उनले भने, तैपनि समस्या आइपरेपछि हामीले कहाँबाट कसरी जुटाउन सकिएला भनेर छलफल गरिरहेका छौं । कुनै विद्यालयमा मौज्दात रहेको पाइएको खण्डमा व्यवस्थापन सजिलो हुने उनले बताए । पहिरोपीडितलाई हाल जनता माविको अस्थायी आश्रयमा छ । विद्यालय खुलेपछि कता राख्ने कुनै ठेगान छैन । जोखिम कम भएपछि विस्थापितलाई बासको खोजी गर्छौं, ढोरपाटन नगरपालिका१ का वडाध्यक्ष चित्रबहादुर भण्डारीले भने, पुनर्निर्माणका लागि पनि ठूलो खर्च लाग्ने देखिन्छ । पहिरोले बुर्तिवाङ अस्पतालमा करोडौंको क्षति पुगेको छ भने ५ सय मिटर सडक भत्केको छ । क्षति भएका घर बनाउनका लागि नगरपालिका, नयाँ सहरी विकास आयोजना र स्थानीय अगुवाको साथ लिइने उनले बताए । पुरिएका घरको पुनर्निर्माण तथा जोखिम नियन्त्रणका लागि प्रमुख जिल्ला अधिकारी वेदप्रसाद खरेल, भवन डिभिजन प्रमुख प्रकाश अर्याल र सडक डिभिजन प्रमुख थानेश्वर खत्रीले स्थलगत अध्ययन गरिसकेका छन् । दुईतला पुरिएको अस्पतालको मर्मत र पहिरो पन्छाउनका लागि वरिष्ठ जनस्वास्थ्य प्रशासकले क्षति विवरण लिइएको बताए । वर्षामा अझै पहिरो आउन सक्ने भएकाले पहिलो चरणमा खोला नियन्त्रणको काम थालिने प्रजिअ खरेलले बताए ।"
रोयल्टीबारे सञ्चार मन्त्रालयको विज्ञप्ति भ्रामक,"काठमाडौं नेपाल मिडिया सोसाइटी र रेडियो ब्रोडकास्टर्स फोरम नेपालले रोयल्टी संकलन व्यवस्थित गर्न बनाइएको समितिमा आफूहरूलाई राखिएको भनी सञ्चार तथा सूचना प्रविधि मन्त्रालयले जारी गरेको विज्ञप्तिलाई भ्रामक भनेका छन् । मन्त्रालयले असार २७ गते जारी गरेको विज्ञप्तिमा २०७४ पुस २३ मा रोयल्टी संकलक समाज नेपाल, सामुदायिक रेडियो प्रसारक संघ, रेडियो ब्रोडकास्टर्स फोरम नेपाल र नेपाल मिडिया सोसाइटीको प्रतिनिधित्व रहने गरी प्रतिलिपि अधिकार रजिस्ट्रारको कार्यालयका रजिस्ट्रारको संयोजकत्वमा समिति गठन भएको उल्लेख थियो । र, रोयल्टीलाई व्यवस्थित, सरलीकरण र बैज्ञानिक बनाउन उल्लिखित संस्था एमआरसीएसएन, पीएसएन र एमपीएसएनको गीतसंगीत सार्वजनिक रूपमा प्रयोग गर्ने प्रयोगकर्तासँग रोयल्टी संकलनका लागि संयुक्त मापदण्ड बनाई कार्यान्वयनमा लगिएको भनिएको थियो । संगीत रोयल्टी संकलनका लागि हालसम्म कुनै पनि संयुक्त मापदण्ड नबनेको र विज्ञप्तिमा उल्लेख भएअनुसार प्रतिलिपि अधिकार रजिस्ट्रारको कार्यालयका रजिस्ट्रारको संयोजकत्वमा समिति गठन भएको जानकारी नेपाल मिडिया सोसाइटी तथा रेडियो ब्रोडकास्टर्स फोरम नेपाललाई नभएको र यस्तो कुनै पनि समितिमा हाम्रो संलग्नता नरहेको व्यहोरा सम्बन्धित सबैमा जानकारी गराइन्छ, दुवै संस्थाद्वारा आइतबार जारी संयुक्त विज्ञप्तिमा भनिएको छ, साथै, सञ्चार तथा सूचना प्रविधि मन्त्रालयबाट जारी गरिएको यस किसिमको भ्रामक र गैरजिम्मेवार प्रेस विज्ञप्तिप्रति आपत्ति जनाउँदै यसमा कुनै पनि सत्यता नरहेको समेत स्पष्ट गराउँछौं ।"
मन्त्रीको अभिव्यक्तिप्रति आपत्ति,देउवाको भ्रमण स्थगितकांग्रेस सभापति शेरबहादुर देउवाले पछिल्लो राजनीतिक घटनाक्रमका कारण सिंगापुर भ्रमण स्थगित गरेका छन् । स्वास्थ्य जाँचका लागि उनी आइतबार सिंगापुर जाने तयारीमा थिए । डा गोविन्द केसीको मागमा ऐक्यबद्धता जनाउँदै सरकारविरुद्ध आन्दोलन जारी रहेका बेला पार्टी नेताहरूले देउवालाई विदेश नजान सुझाव दिएका थिए । कांग्रेसले विज्ञप्तिमार्फत सभापतिको सातदिने विदेश भ्रमण कार्यक्रम स्थगित भएको जनाएको छ ।
दूतावासको पुन:संरचनाबारे ब्रसेल्समा छलफल हुने,काठमाडौं (कास) युरोपमा रहेका नेपाली दूतावासको औचित्य र कार्यप्रगतिबारे बेल्जियमको ब्रसेल्समा बहस हुने भएको छ । युरोपका धेरै स्थानमा दूतावाससमेत आवश्यक नरहेको भन्ने बहस भइरहँदा सबै राजदूतहरूलाई ब्रसेल्समा बोलाएर त्यसबारे छलफल गर्ने तयारी परराष्ट्र मन्त्रालयले गरेको हो । साताव्यापी युरोप भ्रमणमा निस्कन लागेका परराष्ट्रमन्त्री प्रदीप ज्ञवालीले ब्रसेल्स भेलामा राजदूतहरूसँग जानकारी लिन लागेका हुन् । ज्ञवालीले पोर्चुगलबाट आफ्नो युरोप यात्रा आरम्भ गर्दैछन् । उनले लग्जेमवर्ग र बेल्जियमको पनि भ्रमण गर्ने परराष्ट्र अधिकारीले बताए ।
मन्त्रीहरू कार्यालयभन्दा कार्यक्रमतिर,"मन्त्री तामाङका अनुसार राजनीतिक दलका नेताहरू कुन कार्यक्रममा सहभागी हुने, कुनमा नहुने भनेर छुट्याउनै कठिन छ । प्रधानमन्त्री र मन्त्री भइसकेपछि त झनै गाह्रो रहेछ । चिनेजानेका साथीभाइको आग्रह टार्न नसक्दा तामाङ शुक्रबार यस्तै निजी विद्यालयको कार्यक्रममा पुगेका थिए । निम्ता आएका ५० प्रतिशत कार्यक्रममा पुग्न सकिन्न, बाँकीमा जाने कोसिस गर्छु, उनी भन्छन्, तर कहिलेकाहीँ शब्द छनोटमा ध्यान नपुग्दा यस्तै विवादमा तानिँदोरहेछ, अब संवेदनशील बन्छु । प्रधानमन्त्री केपी ओली नेतृत्वको सरकारमा अहिले २४ सदस्य मन्त्री छन् । दुई तिहाइ बढीको समर्थन प्राप्त सरकारको प्रमुख लक्ष्य र गन्तव्य आर्थिक विकास एवं समृद्धि छ । त्यही उद्देश्यअनुसारको लक्ष्य प्राप्त गर्ने दिशामा अघि बढ्नुभन्दा मन्त्रीहरू यस्तै सामान्य कार्यक्रममा समय फाल्दै आएका छन् । कतिपय त सान र मानका लागि मात्रै मन्त्री भएका हुन् कि जस्तो लाग्छ, प्रधानमन्त्री कार्यालयका एक अधिकारीले भने, मन्त्री भएको सान देखाउने र सस्तो लोकप्रियतामा रमाउने मन्त्रीहरू पनि छन् । मन्त्रीहरू कस्ता कार्यक्रममा सहभागी हुने, के बोल्ने, के नबोल्ने भन्नेबारेमा सरकारी संहिता छैन । दोस्रो पटक सत्तारोहण गरेलगत्तै प्रधानमन्त्री ओलीले मन्त्रीहरूलाई तीनबुँदे निर्देशन दिएका थिए समय खेर नफाल्नू, मितव्ययी बन्नू र भ्रष्टाचार नगर्नू । प्रधानमन्त्रीको यो निर्देशनबाहेक मन्त्रीहरूका लागि सरकारी आचारसंहिता छैन । प्रधानमन्त्रीका प्रेस सल्लाहकार कुन्दन अर्याल प्रधानमन्त्रीको निर्देशनलाई मन्त्रीहरूको संहिताका रूपमा व्याख्या गर्दै भन्छन्, यसलाई साउन १ गतेदेखि कडाइका साथ पालना गर्न भनिएको छ । पालना भएनभएको अब मूल्यांकन हुँदै जान्छ । राजनीतिक विश्लेषक नीलाम्बर आचार्य मन्त्रीहरू असम्बन्धित कार्यक्रममा जान नहुने बताउँछन् । सरकारी संहिताले भन्दा आफ्नो आचरणले काम गर्नुपर्छ, आचार्यको भनाइ छ, मन्त्रीहरू कस्तो कार्यक्रममा जाने, कस्तोमा नजाने भन्ने निर्णय आफंैले गर्न सक्नुपर्छ । शिक्षाको क्षेत्रमा कानुनमन्त्री किन जानुपर्यो ? असम्बन्धित क्षेत्रको कार्यक्रममा सहभागी बन्दा त्यसबारे हुने विषयवस्तुको अज्ञानताले मन्त्रीहरू विवादमा तानिने गर्छन् । जसको पछिल्लो दृष्टान्त कानुनमन्त्री तामाङ बनेका छन् । मन्त्री तामाङ भने जनप्रतिनिधि, त्यसमा पनि मन्त्रीका लागि कार्यक्रममा नजाँदा समस्या बन्ने बताउँछन् । कार्यक्रममा गएन भने साथीभाइ मन्त्री भएपछि ठूलो भयो भन्छन्, आफ्नो निर्वाचन क्षेत्रमा त सानै कार्यक्रममा पनि जानुपर्ने बाध्यता हुन्छ, तामाङले भने, जनप्रतिनिधि सार्वजनिक कार्यक्रममा मात्रै होइन, विवाह, व्रतबन्ध, पास्नीदेखि आर्यघाटसम्म नै पुग्नुपर्ने हुन्छ । प्रधामन्त्रीले समय खेर नफाल्न निर्देशन दिए पनि अधिकांश मन्त्रीहरू मन्त्रालयमा भन्दा बढी कार्यक्रममै व्यस्त हुने गर्छन् । राजनीतिक विश्लेषक आचार्य सामान्य कार्यक्रममा मन्त्री पुग्दा हौसला बढ्ने भए पनि मन्त्रीहरूले आफ्नो विषय र क्षेत्रसँग सम्बन्धित हो कि होइन भन्नेमा विचार पुर्याउन सुझाउँछन् । मन्त्रीहरू राज्यको नीति निर्माण गर्नेदेखि सरकारको लक्ष्य प्राप्तिका लागि योजना र कार्यक्रम बनाउने दिशामा बढी खटिनुपर्ने हुन्छ, आचार्यले थपे, जुन पायो त्यही कार्यक्रममा गएर समय बर्बाद गर्नु हुन्न । आफ्नो क्षेत्रमा पर्ने र दक्षता देखाउन सक्ने कार्यक्रममा सहभागी बन्नुपर्छ ।"
मेडिकल कलेज राष्ट्रियकरण गर्न माग,"काठमाडौं (कास) सत्तारूढ नेकपाका युवा र विद्यार्थी संगठनले निजी मेडिकल कलेजलाई राष्ट्रियकरण गर्न माग गरेका छन् । युवा संघ, वाईसीएल, अनेरास्ववियु र अखिल क्रान्तिकारीका केन्द्रीय अध्यक्षले आइतबार विज्ञप्ति जारी गरी संविधानको मर्मअनुसार मेडिकल कलेजलाई राष्ट्रियकरण गर्न माग गरेका हुन् ।"
एकैपल्ट ५०० समिति खारेज,"मन्त्रिपरिषदको असार २० को बैठकले समिति, कोष, बोर्ड र प्रतिष्ठान खारेज गर्ने निर्णय गर्दै राख्नुपर्ने भए औचित्यसहित लिखित जानकारी मागेको थियो । प्रधानमन्त्री तथा मन्त्रिपरिषद् कार्यालयले भने प्रतिवेदन अध्ययन गरी औचित्यहीन कार्यालय खारेज गरिने र अत्यावश्यक भए कायम राखिने जनाएको छ । कतिपय कार्यालय भर्ती केन्द्र मात्र बनेकाले खारेज गर्नुपरेको कार्यालयको दाबी छ । मन्त्रिपरिषद्ले विकास समिति ऐन २०१३ द्वारा वा छुट्टै कानुन र नेपाल सरकारको अन्य निर्णयबमोजिम गठन भएका सबै समिति, प्रतिष्ठान, बोर्ड र कोष खारेज गर्ने निर्णय गरेको थियो । खारेज नगर्नुपर्ने भए केकसरी व्यवस्थापन गर्दा उपयुक्त हुन्छ भन्ने कारणसहित प्रतिवेदन पेस गर्न कार्यालयले असार २१ मा सबै मन्त्रालयलाई पत्राचार गरेको थियो । प्रधानमन्त्री कार्यालयले पत्रमा खारेज गर्ने, अरू कुनैमा गाभ्ने, पुन:संरचना गर्ने, अन्य तवरले व्यवस्थापन गर्ने वा त्यसको औचित्य के हुने भन्नेबारे लेखी पठाउन मन्त्रालयहरूलाई भनेको थियो । प्रधानमन्त्री कार्यालयका प्रवक्ता सहसचिव विनोदबहादुर कुँवरले विकास समिति ऐनअनुसार गठन भएका धेरैजसो कार्यालयले गरिरहेका काम संघीयताअनुसार स्थानीय तह र प्रदेश सरकारमा हस्तान्तरण भएकाले त्यस्ता कार्यालयको औचित्य समाप्त भएको बताए । तीन तहको सरकार बनेसँगै एकात्मक शासनका बेला गठन भएका कार्यालयको औचित्य समाप्त भएको छ, उनले भने । उनका अनुसार मन्त्रिपरिषद् बैठकले पनि संविधान कार्यान्वयन प्रभावकारी बनाउने उद्देश्यका साथ ती कार्यालय खारेज गर्ने निर्णय गरिएको हो ।विकास समिति ऐन २०१३ को दफा ८ मा ऐनअनुसार गठन भएका संस्था विघटन गर्न सकिने व्यवस्था छ । समितिले कार्यान्वयन गर्न लागेको कुनै विकास योजना वा विकास कार्य सरकारले नै बढी मात्रामा सुचारु रूपले कार्यान्वयन गर्न सक्छ, ऐनको दफा ८ मा भनिएको छ, त्यसको काम पूरा भइसकेको छ भन्ने सरकारलाई लागेमा सूचित आदेशअनुसार विघटन गर्न सकिनेछ । खारेज हुन लागेका त्यस्ता कार्यालयको संख्याबारे सरकारसँग तथ्यांक छैन ।"
ऐन संशोधन गर्न दबाब,"काठमाडौं जनजाति अगुवाले सरकारद्वारा सूचीकृत ५९ आदिवासी जनजातिको उत्थानका निम्ति आदिवासी जनजाति उत्थान राष्ट्रिय प्रतिष्ठान ऐन, २०५८ संशोधन गर्न दबाब दिएका छन् । प्रदेश र स्थानीय तहसम्म पहुँच विस्तार गर्न ऐन संशोधन गर्नुपर्नेमा उनीहरूले जोड दिएका हुन् । यो आदिवासी जनजातिको हक, हित र उत्थान निम्ति बनेको विशेष खालको ऐन हो, प्रतिष्ठानका पूर्वसदस्यसचिव ताम्ला उक्याब भन्छन्, यो ऐन जारी भएका बेला संघीयता थिएन, त्यसैले अब सातवटै प्रदेशमा प्रतिष्ठान विस्तार हुनुपर्छ । सूचीकृत जनजातिलाई मूलथलोमा भाषा, संस्कृति प्रवद्र्धन गर्न तथा विशेष सहुलियत दिलाउन जरुरी रहेको उनले बताए । हालसम्म केन्द्रीकृत हुँदा जातीय संस्थाहरू राजधानीमा मात्र रहे, प्रतिष्ठानबाट उपलब्ध स्रोत सम्बन्धित ठाउँ र समुदायमा पुगेन, उक्याबले भने, चीनमा पनि अल्पसंख्यकले प्रदेशभित्र अधिकार पाउँछन् । अर्को प्रदेशमा पाउँदैनन् । त्यसो गरेमा नेपालका आदिवासी जनजातिको विकास हुन्छ ।जनजाति प्रतिष्ठानले आदिवासी पहिचान, अधिकार, दायित्वका निम्ति जागरण पैदा गरेको उनले बताए । प्रतिष्ठानको प्रारम्भिक अवस्थामा गठित राष्ट्रिय जनजाति विकास समितिका कार्यकारी निर्देशक डा चैतन्य सुब्बाले अब बन्ने आयोग सिफारिस गर्ने निकाय मात्र हुने दाबी गरे । जनजाति प्रतिष्ठान ऐनको बृहतता आयोगमा छैन, अब बन्ने आयोग निम्छरो हुनेछ, उनले भने ।प्रतिष्ठानका पूर्वउपाध्यक्ष जितपाल किरातले प्रतिष्ठान र अब गठन हुने जनजाति आयोगलाई दाँज्न नमिल्ने बताए । आयोगले राज्यले अनुमोदन गरेको अन्तर्राष्ट्रिय कानुन कार्यान्वयन, राजनीतिक प्रतिनिधित्वलगायत विषयमा अनुगमन गर्छ, समाजशास्त्री किरातले भने, प्रतिष्ठानले ऐनअनुसार प्राज्ञिक कार्य, आदिवासी जनजातिको परम्परागत ज्ञान, सीपको अध्ययन अनुसन्धान गर्छ । त्यसैले संवैधानिक आयोग बन्दैमा प्रतिष्ठान हट्नुपर्छ भन्नु पूर्वाग्रह हो । प्रतिष्ठानका सदस्यसचिव गोविन्दलाल माझीका अनुसार प्रतिष्ठानले जनजाति परिचयपत्र वितरण गर्दै आएको छ । त्यसैगरी जातीय संस्थामार्फत जनचेतना, सशक्तीकरण, विभिन्न मातृभाषाका साहित्यिक पुस्तक प्रकाशन गर्दै आएको छ ।२२ जनजातिको इथ्नोग्राफिक प्रोफाइलप्रतिष्ठानले सूचीकृत ५९ मध्ये २२ जनजातिको इथ्नोग्राफिक प्रोफाइल (जातीय चिनारी पुस्तक) प्रकाशित गरेको छ । प्रतिष्ठानअन्तर्गत प्राज्ञिक महाशाखा प्रमुख सरिना गुरुङका अनुसार आर्थिक वर्ष २०६७६८ देखि २०७४७५ सम्ममा ती पुस्तक छापिएका हुन् । जसमा गुरुङ, मगर, लिम्बू, शेर्पा, माझी, बोटे, चेपाङ, कोइँच (सुनुवार), मार्फाली थकाली, बराम, धिमाल, तामाङ छन् । त्यसैगरी पहरी, लाप्चा, नेवार, बाह्रगाउँले, उराँव, याक्खा, तिनगाउँले थकाली, लार्के, दुरा र सन्थान जातिको चिनारी रहेको छ । प्रतिष्ठानले विश्वविद्यालयका विज्ञको संयोकत्वमा कमिटी गठन गरेर सम्बन्धित जातिको संस्थागत प्रतिनिधित्वसहित स्थलगत अध्ययन, अनुसन्धान गरी प्रकाशन गरिएका हुन्, उनले भनिन्, सम्बन्धित जाति तथा समुदायको पैतृक भूमि, लोकपरम्परा, इतिहास, संस्कृति, राजनीतिक, सामाजिक स्थितिलगायत पक्षलाई समेटेर पुस्तक प्रकाशन गरिएका छन् ।प्रतिष्ठानले आर्थिक वर्ष २०६४६५ देखि २०७०७१ सम्म मातृभाषा, लिपि, साहित्य, संस्कृतिलगायत सामग्री प्रकाशनका निम्ति लेखकलाई आंशिक सहयोग गर्दैआएको छ । २०७१७२ बाट प्रतिष्ठान स्वयंले त्यस्ता पुस्तक प्रकाशन गर्दै आएको गुरुङले बताइन् । चार आर्थिक वर्षमा १ सय ११ शीर्षकमा विभिन्न भाषाका पुस्तक प्रकाशनमा आएको उनले जानकारी दिइन् ।"
९ वर्षपछि बल्ल पीडीए,"काठमाडौं सार्वजनिकनिजी साझेदारीमा उपत्यकाको फोहोरमैला व्यवस्थापन गर्ने परियोजनाको प्रक्रिया १३ वर्षअघि नै सुरु भए पनि अझै गति लिन सकेको छैन । नुवाकोटस्थित सिसडोलको ल्यान्डफिल साइट चुलिएर फोहोर नउठ्दा राजधानी दुगन्र्धित बनेको छ । तर १३ वर्षअघि छनोट गरिएको नुवाकोटकै बन्चरेडाँडामा पूर्वाधार नबन्दा तत्काल फोहोर व्यवस्थापन गर्ने अर्को ठाउँ छैन ।सार्वजनिकनिजी साझेदारीमा काठमाडौंको उपत्यकाको एकीकृत फोहोरमैला व्यवस्थापन परियोजनाको पहिलो प्याकेज कार्यान्वयनका लागि लगानी बोर्डले असार ३१ गते आयोजना विकास सम्झौता (पीडीए) स्वीकृत गर्यो । नेपवेस्ट कम्पनी प्रालिसँग पीडीए गर्नै ९ वर्ष लाग्यो । पूर्वाधार बनाएर फोहोर व्यवस्थापन गर्न अझै कम्तीमा दुई वर्ष लाग्नेछ ।फोहोरमैला व्यवस्थापन प्राविधिक सहयोग केन्द्र र लगानी बोर्डले आवश्यक पहल गर्न नसक्दा बन्चरेडाँडामा एक दशकसम्म पूर्वाधार निर्माण हुन नसकेको हो । केन्द्र र बोर्डले उपत्यकाको फोहोर बन्चरेडाँडामा नै व्यवस्थापन गर्ने जनाएका छन् । तर पूर्वाधार छैन । २०६७ पुसमा तत्कालीन स्थानीय विकास मन्त्रालयले निजी कम्पनीसँग आशयपत्र माग गरेको थियो । आशयपत्र दर्ता भएको ८ वर्षमा पीडीएमात्र भएको छ । पहिलो प्याकेजलाई प्राथमिकता दिएका छौं, अब काम अघि बढ्छ, बोर्डका सहसचिव उत्तमभक्त वाग्लेले भने ।बन्चरेडाँडालाई २०६२०६३ मा सेनेटरी ल्यान्डफिल साइट (फोहोर प्रशोधनयुक्त स्थल) का रूपमा छनोट गरिएको थियो । पूर्वाधार बन्नुअघि २ किलोमिटरयताको सिसडोललाई फोहोर व्यवस्थापन गर्न अस्थायी रूपमा प्रयोग गरिएको हो । स्थानीयवासीको अवरोधका कारण बन्चरेडाँडामा २०६७ सम्म वातावरणीय प्रभाव मूल्यांकन (ईआईए) नै हुन सकेन । त्यसअघि नै २०६६ भदौ १४ को मन्त्रिपरिषद् बैठकले उच्चस्तरीय समिति गठन गरी निजी क्षेत्रबाट योग्य साझेदार छनोटका लागि सिफारिस गर्ने क्षेत्राधिकार तोकेको थियो । बन्चरेडाँडामा नै राजधानीको फोहोर अन्तिम व्यवस्था गर्ने सरकारी कार्ययोजना केन्द्र र बोर्डमार्फत अघि बढेको थियो । तर अहिलेसम्म टुंगोमा पुग्न सकेको छैन ।जापानी सहयोग नियोग (जाइका) को सहयोगमा राजधानीको फोहोर व्यवस्थापन गर्न बन्चरेडाँडा र सिसडोल छनोट भएको थियो । ईआईएमा ढिलाइ हुँदा आयोजनाबाट जाइका पछि हटेको केन्द्र र काठमाडौं महानगरपालिकाका अधिकारीहरू बताउँछन् । फोहोरमैला व्यवस्थापन प्राविधिक सहयोग केन्द्रले बजेट अभावका कारण पूर्वाधार निर्माण गर्न नसकिएको दाबी गरेको छ । ३ वर्षभित्र सक्ने भनेर सरकारले नीति तथा कार्यक्रममा समेट्यो, केन्द्रका कार्यकारी निर्देशक विश्वमणि ज्ञवालीले भने, पर्याप्त बजेट नहुँदा पूर्वाधार निर्माण गर्न सकेनौं । उपत्यकाको फोहोर बन्चरेडाँडामै व्यवस्थापन गर्नुको अर्को विकल्प नभएको उनले जनाए । लगानी बोर्ड र केन्द्रमार्फत उपत्यकाको फोहोर व्यवस्थापन गर्ने योजना अघि बढे पनि दुवैतर्फ अनेक अल्झनका कारण न्यूनतम आवश्यक पूर्वाधार पनि बन्न नसकेको हो । फोहोर व्यवस्थापनको काम सरकारको प्राथमिकतामा नपरेको यसले पुष्टि गर्छ ।लगानी बोर्डले बजेट अभाव र धैरै निकायबीच समन्वय अभावका कारणले परियोजना अघि बढाउन ढिलाइ भएको जनाएको छ । स्थानीय विकास मन्त्रालयले हेरेको परियोजना लगानी बोर्डमा २०६८ पछि मात्रै आएको हो, वाग्लेले भने, धेरै ठाउँमा समन्वय गर्नुपर्ने र प्रक्रिया पूरा गर्न धेरै समय लागेर ढिलाइ भएको हो । फोहोरमैला व्यवस्थापन परियोजनालाई प्याकेज १ मा काठमाडौं जिल्लाका कीर्तिपुर नगरपालिकाबाहेक अन्य नगरपालिकालाई समेटिएको छ । यद्यपि दैनिक ५ सय मेट्रिक टन फोहोर उत्पादन हुने काठमाडौं महानगरपालिकाले पीडीएमा कुनै रायसुझाव दिएको छैन । महानगरपालिकाको रायसुझाव नआउँदा पनि पछिल्लोपटक ढिलाइ भएको बोर्डको भनाइ छ । बोर्डले रायका लागि गत फागुनमा महानगरलाई पत्राचार गरेको थियो । सैद्धान्तिक सहमतिसहित महानगरपालिकाले राय नपठाएको बोर्डका एक उच्च अधिकारीले बताए । वाग्लेले भने, हामीले सबै स्थानीय तहसँग समन्वय गरेर काम गर्ने हो, गर्दै छौं । उपत्यकामा दैनिक १ हजार मेट्रिक टन फोहोर उत्पादन हुन्छ । लगानी बोर्डले पहिलो प्याकेजलाई प्राथमिकता दिएको जनाएको छ । पहिलो प्याकेजको फोहोर बन्चरेडाँडास्थित १ हजार ७ सय ९२ रोपनी जग्गामा व्यवस्थापन गर्ने योजना छ । दोस्रो र तेस्रो प्याकेजमा ललितपुर र भक्तपुर जिल्लाका स्थानीय तहसहित कीर्तिपुर नगरपालिका समेटिएको छ । जसका लागि क्लिन भ्याली कम्पनी प्रालि जेभीको बीबीजी ग्रिन फिल नेपवेस्ट म्यानेजमेन्ट एन्ड केआरवाईएसएस इन्टरनेसनल प्रालिसँग सम्झौता भएको छ । प्याकेज १ अन्तर्गत विद्युत्, जैविक ग्यास उत्पादन गर्ने र जैविक मल बनाउने योजना छ । प्याकेज २ र ३ मा फोहोरबाट कम्पोस्ट मल बनाउने समेटिएको छ । एसियाली विकास बैंकले सन् २०१३ मा गरेको अध्ययनअनुसार काठमाडौं उपत्यकामा ६६ प्रतिशत अर्गानिक (सड्ने) फोहोर) उत्पादन हुने गर्छ । त्यसबाहेक प्लास्टिक १२, कागज ९, सिसा ३, धातु र कपडा २२, रबर १ र अन्य ५ प्रतिशत फोहोर उत्पादन हुन्छन् ।"
अब उपत्यकाका सबै चोकमा ट्राफिक बत्ती,"महानगरीय ट्राफिक प्रहरी महाशाखा, सडक विभाग, काठमाडौं महानगरपालिकाले मर्मत तथा नयाँ जडान गरेर महाराजगन्जस्थित नारायणगोपाल चोक, सोल्टी मोड, नयाँबानेश्वर चोक, पुतलीसडकस्थित पद्मोदय मोडमा लाइट व्यवस्थित भइकेको छ । त्यस्तै कुमारी बैंक र काठमाडौं महानगरपालिकाअगाडि स्मार्ट ट्राफिक लाइट जडान गरिएको छ । पहिलो चरणमा नमुनाका रूपमा यी चोकमा जडान गरेपछि पछिल्लोपटक अन्यमा पनि बत्ती जडान गर्न लागेको उनले बताए । सडक विभागले बिग्रेका बत्तीको मर्मत नगर्दा १० वर्षदेखि ट्राफिक प्रहरीले हातको इसारामा सवारी नियन्त्रण गर्दै आएका छन् । बिग्रेका बत्तीको मर्मत तथा जडान हुन नसकेको भन्दै यातायात तथा भौतिक पूर्वाधार मन्त्रालयको चर्को आलोचना भएपछि सरोकारवाला निकायले प्रक्रिया अघि बढाएको हो । पैदलयात्रीलाई समेत अप्ठ्यारो भएकाले ट्राफिक जेब्रा क्रसिङमा समेत बत्ती राखिने तयारी समेत भइरहेको मन्त्रालयका एक अधिकारीले बताए । यस अघि पनि तयारी गरेका हौं, प्राविधिक कारणले ढिलाइ भयो, अब सबै जेब्रा क्रसिङमा पनि लाइट राख्ने सोचमा छौं, ती अधिकारीले भने, यसले गर्दा जेब्रा क्रसिङमा दुर्घटना न्युनीकरण हुन्छ । जेब्राक्रसिङमा राखिने बत्तीमा साइरनसमेत जडान गरिने उनले बताए । यसले गर्दा रातो बत्ती बलेको बेला दृष्टिविहीनलाई समेत सडक पार गर्न सजह हुनेछ । बढ्दो सवारी चापलाई ध्यानमा राख्दै ट्राफिक बत्ती जडान प्रक्रिया अघि बढाइने महानगरीय ट्राफिक प्रहरी महाशाखाका प्रमुख वसन्त पन्तले बताए । अब सबै चोकमा ट्राफिक लाइट हुन्छ, वर्षौंदेखि हातको इसारामा ट्राफिक प्रहरीले सवारी साधनको व्यवस्थापन गरेका छौं, उनले भने, ट्राफिक लाइट नहुँदा सवारी व्यवस्थापन गर्न निकै फितलो भएको छ । बत्ती हुनैपर्छ । ट्राफिकलाई उपत्यकाकाको धूलोधूवाँले निकै हैरानी गरेको छ । उनका अनुसार ७ स्थानका लाइटले पनि ट्राफिकले केही राहत पाएको छ । एक ठाउँमा भएको ट्राफिक जामले पूरा उपत्यकामा दिनभर असर पार्ने उनले बताए । पछिल्लो समय १० लाखभन्दा बढी सवारीलाई १ हजार २ सय ट्राफिक प्रहरीले हातको इसाराले नियन्त्रण गर्नुपरेको छ । लाइट जडानपछि ट्राफिक प्रहरीलाई केही राहत हुने पन्तले बताए । विभागका अनुसार उपत्यकामा ३ सय ६५ बत्ती भए पनि हाल ११ स्थानमा मात्र सञ्चालनमा छन् । मन्त्रालयले उपत्यकाका ३५ स्थानमा ३७ ट्राफिक बत्ती जोड्ने तयारी गरेको छ । विभागले बढ्दो ट्राफिक जामलाई व्यवस्थित गर्न आधुनिक तथा प्रविधियुक्त ट्राफिक लाइट जोड्ने तयारी गरेको प्रमुख बराहीले बताए । माइतीघर, तीनकुने, जयनेपाल हल, थापाथली चोक, जावलाखेल चोकमा लाइट जडान गरिनेछ । त्यस्तै त्रिपुरेश्वर, दरबारमार्ग, भद्रकाली, कमलपोखरी, जमल, लौनचौरलगायत क्षेत्रमा पनि जडान गरिनेछ ।"
रात्रि पर्यटन बढाउन गुठी जुट्दै,"नवदुर्गा भवानी देवी गुठीका पुजारी गोपाल माली भन्छन्, योजना सफल भएमा दरबार क्षेत्रमा मात्र नभई गोदावरी नगरपालिकामा पनि आम्दानी भित्र्याउन सकिन्छ । महानगरपालिकामा गत वर्ष पर्यटन शुल्कबाट मात्रै १२ करोड बढी रुपैयाँ राजस्व भित्र्याएको थियो । महानगरले नवदुर्गा नाच सञ्चालन गर्न १० हजार रुपैयाँको दरबन्दी व्यवस्था छ । संस्थानबाट रकम दिने व्यवस्था छैन । यसअघि अमूर्त सांस्कृतिक सम्पदाको संरक्षण प्रवद्र्धन गर्न संस्कृतिमन्त्री रवीन्द्र अधिकारीको ध्यानाकर्षण गराएका थिए । माली भन्छन्, मन्त्री अधिकारीले लोपोन्मुख नाच संरक्षण गर्ने बताइरहेका बेला मन्त्रालयबाट दिँदै आइरहेको रकम उल्टो कटौती भयो । दरबार क्षेत्रसँग सम्बन्धित लिच्छवि, मल्ल र शाहकालीन गरेर मुख्य ७ पर्व छन् । यी तीन कालीन पर्व एकआपसमा अन्तरसम्बन्धित छन् । संस्थानले दरबारको लिच्छविकालीन मानमानेश्वरी मन्दिरमा रेस्टुरेन्ट सञ्चालन गर्न अनुमति दिएपछि मुख्य पर्व लोप हुँदै गएको हो । अहिले ठेकेदारले मन्दिरमा कासा प्यगोडा रेस्टुरेन्ट सञ्चालन गरिरहेको छ । गुठी संस्थान त:बहालका प्रमुख शैलेन्द्र पौडेलले उक्त ठेक्का आफ्नो पालोमा नभएको बताए । ठेक्का २०७६ जेठमा सकिनेछ, उनले भने, त्यसपछि मन्दिर नै कायम गरिनेछ ।"
इक्यान शैक्षिक मेला सकियो,"काठमाडौं (कास) राजधानीको भृकुटीमण्डपमा आयोजित १२ औं इक्यान शैक्षिक मेला सकिएको छ । चारदिने मेला १ लाखभन्दा बढीले अवलोकन गरेको आयोजक नेपाल शैक्षिक परामर्श संघ (इक्यान)ले जनाएको छ । मेलामा एकै स्थानमा विश्वका उत्कृष्ट गन्तव्य मुलुकहरूको शिक्षा प्रणाली र अवसरका विषयमा जानकारी दिइएको इक्यानका अध्यक्ष विष्णुहरि पाण्डेले बताएका छन् । मेला संयोजक तथा इक्यानका सचिव दीपकराज भुसालका अनुसार लक्ष्यभन्दा बढी संख्यामा मेला अवलोकन गरेका थिए । मेलामा नीलगिरि डेन्टल अस्पतालले नि:शुल्क डेन्टल क्याम्प, मनमोहन मेमोरियल अस्पतालले नि:शुल्क प्राथमिक उपचार, नेपाल रेडक्रस सोसाइटीले रक्तदान कार्यक्रम गरेका थिए । कार्यक्रममा १०३ जनाले रक्तदान गरेका थिए । अस्ट्रेलिया, युरोप, जापान, अमेरिका, क्यानडा, कोरिया, मलेसिया, फिलिपिन्स, भारत लगायत देशको शिक्षा नीति, शैक्षिक कार्यक्रम, युनिभर्सिटी, कलेज र विषयहरूका बारेमा सम्पूर्ण जानकारी गराइएको थियो । अवलोकनकर्ताहरूले विशेष गरी इन्जिनियरिङ, मेडिकल, आईटी, नर्सिङ, व्यवस्थापन जस्ता विषयमा बढी चासो लिएको जनाइएको छ ।"
चरेससहित २ व्यापारी पक्राउ,"हेटौंडा (कास) प्रहरीले २१ केजी चरेससहित २ व्यापारीलाई शनिबार पक्राउ गरेको छ । चरेस कारोबार गरिरहेको सूचनाका आधारमा घरमै पुगेर प्रहरीले मनहरी गाउँपालिका ८ का ५० वर्षीय प्रेमकुमार मोक्तान र खरिद गर्न आएका पर्सा जगरनाथपुर ४ का ५१ वर्षीय वासुदेव बैठालाई पक्राउ गरेको हो । मोक्तानको घरमा प्लास्टिकमा प्याक गरी राखेको २१ केजी ९ सय ४० ग्राम चरेस फेला पर्यो, प्रहरी निरीक्षक मधुकुमार थापाले भने ।"
धराप पुल,"सिन्धुपाल्चोक (कास) अविरल वर्षापछिको पहिरोले बाह्रबिसे नगरपालिकाअन्र्तगत सखुवाबाट भोटेकोसीपारि जोड्ने पुल धरापमा परेको छ । मध्यभोटेकोसी जलविद्युत् आयोजनाले सडक छेउमा थुपारेको माटो बगेर पुलमा क्षति पुर्याएको हो । पुलको छेउ पहिरोले पुरेपछि वारपार गर्नै समस्या भएको छ । उनले भने, बालबालिका स्कुल जान पनि समस्या भएको छ । पुल बंग्याएकाले स्थानीय त्रसित भएको घुम्थाङका वडाध्यक्ष मीनबहादुर श्रेष्ठले बताए ।"
"जसले मान राख्छ, उसकै मर्दन","एक जना निडर र सेवाभावका वरिष्ठ चिकित्सकले चिकित्सा शिक्षा र स्वास्थ्य सेवा सुधारका लागि शृंखलाबद्ध आमरण अनशन बस्नु राज्यका लागि लाजमर्दो विषय हुनुपर्ने हो । तर, मन्त्री र सत्तारूढ दलका कार्यकर्ता उल्टै उनको मानमर्दन गरिरहेका छन् । राज्यले आफ्नो दायित्व बिर्सेझैं देखिन्छ । सत्ताधारीहरू सहिष्णु हुनुपर्ने र वागी विचार सुन्नुपर्ने लोकतान्त्रिक सीमारेखा तोडिएको छ । लगानीकर्ता र राजनीतिक नेताको अन्तरघुलनको पछिल्लो कडी सरकारले संसद्मा दर्ता गरेको चिकित्सा शिक्षासम्बन्धी प्रतिस्थापन विधेयक हो । विधेयकका प्रावधान चिकित्साशास्त्र पढ्न चाहने विद्यार्थी, पढाउने अभिभावक, पढाइको गुणस्तरभन्दा पनि अमूक लगानीकर्ताको स्वार्थ पूरा गर्ने ढंगका छन् । माथेमा प्रतिवेदन अनुरूप गत वर्ष जारी गरिएको चिकित्सा शिक्षा अध्यादेशका प्रावधान फेरबदल गरिएका छन् । सरकारले प्रतिस्थापन विधेयक ल्याएपछि प्राडा गोविन्द केसी अनशन बसेको २३ दिन पुगेको छ । उनका पक्षमा जनमत बढ्दै गएको छ । प्रस्तावित मेडिकल कलेजमा लगानी गरेका आफ्नै नेता, कार्यकर्ता र पहुँचवाला व्यापारीको प्रभावमा परेको सरकार डा केसीसँग वार्ताका लागि गम्भीर देखिँदैन ।संवेदनशील क्षेत्र हुँदाहुँदै पनि सरकारको उदासीनताका कारण चिकित्सा शिक्षा सबैभन्दा बढी विकृत देखिन्छ । जथाभावी सम्बन्धन, सिट संख्या निर्धारण, योग्यताभन्दा आर्थिक क्षमताका आधारमा विद्यार्थी भर्नालगायतका कारण निजी मेडिकल कलेजबाट उत्पादित जनशक्तिको दक्षतामाथि प्रश्नचिह्न छ । मेडिकल काउन्सिलले लिने लाइसेन्स परीक्षामा बढ्दो अनुत्तीर्ण दरले पनि त्यसलाई पुष्टि गर्छ । यिनै विकृति हटाउन डा केसीले केही वर्षयता निरन्तर आवाज उठाउँदै आएका छन् । सरकार उसरी नै कानमा तेल हालेर बसेको छ । अहिले धेरैको चासो डा केसीको जीवनरक्षामा छ । चिकित्सकहरू तीन दिनयता आकस्मिकबाहेकका सबै सेवा बन्द गरेर आन्दोलनमा उत्रिएका छन् । नागरिक अगुवाले सडक तताउन थालेका छन् । त्यसमा प्रतिपक्षी दलहरू पनि मिसिएका छन् । डा केसीले उठाएका सवाल गम्भीर र जायज देखिन्छन् । उनले उठाएका माग विकृत बनाइएको शिक्षा र स्वास्थ्य क्षेत्रका साना हिस्सा मात्र हुन् । यस विषय निरूपण गर्न डा केसी र उनीजस्ता अभियन्ताले पटकपटक आवाज उठाउनुपर्ने अवस्था अन्त्य गर्न फराकिलो दायरामा छलफल र बहस सुरु हुनुपर्छ । प्रबुद्ध वर्ग तात्कालिक विषयमा मात्र रुमल्लिइरहेको देखिन्छ । प्रतिपक्षीले त यो गम्भीर विषयलाई समेत राजनीतिक दाउपेच बनाउन खोजिरहेको छ । शिक्षा र स्वास्थ्य क्षेत्रमा लगानी गरेर मुनाफा आर्जन गरिरहेकाहरू पहँुचवाला देखिन्छन् । उनीहरू राजनीतिज्ञ, प्रशासक र पूरै प्रणाली नै प्रभावित गर्ने हैसियतमा छन् । कानुन निर्माणमा उनीहरू कति प्रभावी हुन्छन् भन्ने चिकित्सा शिक्षासम्बन्धी विधेयक ल्याउन सरकारले लामो समयदेखि गर्दै आएको आनाकानीले नै पुष्टि गर्छ । निजी क्षेत्रको संलग्नताका कारण शिक्षा र स्वास्थ्य सेवा महँगो बनेको छ । राज्यले दायित्व बढाउँदै यसलाई सुलभ र गुणस्तरीय बनाउनुपर्छ । डा केसीले सत्याग्रहमार्फत घचघच्याइरहेको यो बेला आफूलाई समाजवादउन्मुख दाबी गर्ने सरकार शिक्षा र स्वास्थ्य क्षेत्रमा व्याप्त विकृति अन्त्यको दीर्घकालीन समाधानतर्फ केन्द्रित हुनुपर्छ । सरकारले कानमा हालेको तेल पनि स्वार्थले प्रेरित र प्रदूषित देखिन्छ । उसलाई आफ्नो कर्तव्यबोध गराउन बढीभन्दा बढी नागरिक खबरदारी आवश्यक भइसकेको छ । सत्तासीनहरू त जनादेश आफूसँग रहेकाले अनशनकारी नै गल्नुपर्ने ढिपी गरिरहेका छन् । सत्यका पक्षमा आवाज उठाउनेहरूले लोकतन्त्रको मान राख्न खोजेका हुन्छन् तर सरकार उनीहरूकै मानमर्दन गर्न अभिशप्त छ ।"
दम्भको श्रीपेच,"समयमै सच्चिनुस् कमरेड न शान्ति स्थापना गर्नुछ, न संविधान लेख्नुछ, न चुनाव गराएर संविधान कार्यान्वयन गर्नुछ । यति सहज राजनीतिक अवस्था र शक्ति बितेको सत्तरी वर्षमा कुनै प्रधानमन्त्रीलाई प्राप्त थिएन । बीपीसँंग दुई तिहाइ थियो, तर यति सहज अवस्था थिएन । तर प्रधानमन्त्रीले आफ्नै बोली, प्रवृत्ति र नियतका कारण देशको उर्वर कालखण्ड व्यर्थमा क्षय गर्नलागेको देखिन्छ । म आफ्नै जिल्लावासी प्रधानमन्त्रीलाई गम्भीर बन्न अपिल गर्दै यतिमात्र भन्न चाहन्छु, प्रधानमन्त्रीज्यू, लोकतन्त्रमा बहुमतको शासन हुन्छ, तर जब बहुमत र विवेकको कुरा आउँछ, तब प्रधान विवेक हुन्छ । बहुमत छँदैछ, अब विवेकलाई अघि लगाउनुस्, हामी सबै पछि लाग्न तयार छौं । दम्भको श्रीपेच फुकाल्नुहोस् । शर्मा नेपाली कांग्रेसका प्रवक्ता हुन् ।ट्विटर :"
हठको हद,"तीन सातादेखि अनशनरत डा केसीको अवस्था गम्भीर हुँदै गैरहेको चिकित्सकहरूले बताएका छन् । शान्तिपूर्ण रूपले आफ्ना माग उठाइरहेका डा केसीलाई समर्थन गर्ने नागरिकप्रति जुम्ला र राजधानीमा राज्यबाट बल प्रयोग भएको छ, जुन अति अशोभनीय हो । राज्य नागरिक र देशको अभिभावक हो । डा केसीले राज्य विखण्डन वा नागरिक समाज वा समुदायबीच द्वेष वा कलह फैलाउने काम गरेका छैनन् । उनका माग गरिब र निमुखा जनताको पक्षमा छन् । माग पूरा गरिदिने वाचा विगतमा सरकारले पटकपटक गरेको पनि हो । व्यापार र व्यवसाय विधिसम्मत रूपमा निजी क्षेत्रलाई दिनुपर्छ । तर नागरिक सुरक्षा, शिक्षा र स्वास्थ्यजस्तो सम्वदेनशील क्षेत्रमा राज्यले आफैं जिम्मा लिनुपर्छ । व्यापारीकरणका कारण अहिले निजी मेडिकलमा पढ्न र निजी अस्पतालमा उपचार गराउन सामान्य नागरिकले नसक्ने अवस्था छ । डा केसीले त्यसमा परिवर्तन ल्याउन खोजेका हुन् । सरकारले धेरै दल तथा विशेषज्ञका कुरा सुन्नुपर्छ । तर निर्णय गरिब किासन, मजदुर, विपन्न जनताको हितमा गर्नुपर्छ । सरकार माफियाका पछाडि दगुर्नु हँुदैन । कमलहरि जीसीभानु नगरपालिका१३, तनहँुतीन सातादेखि आमरण अनशन बसिरेका डा गोविन्द केसीलाई कहिले रातिराति मह खान्छन् भनेर हल्ला पिँजाइएको छ, कहिले कुनै बेला केएफसीमा खाएको फोटो फेसबुकमा हालेर मजाक उडाइएको छ । कोही भने सरकारी जागिर खाएर अनशन बस्ने भनेर कुतर्क गरिरहेछन् । माफियाको चंगुलमा पँसेको राज्यसत्ताको पछिपछि दगुरेर एउटा सत्याग्रहीको पीडालाई यसरी मजाक बनाउनु ठिक होइन । ज्यान हत्केलामा राखेर निस्वार्थ भावनाले पानीसम्म नखाई डा केसी १५ औं अमरण अनशनमा छन् । जनताले सिटामोलको अभावमा तडपिईतडपिई मर्न नपरोस्, सामान्य नागरिकले पनि मेडिकल शिक्षा पढ्न पाउन् भन्नु बाहेक उनको अर्को कुनै व्यक्तिगत स्वार्थ छैन । उनको समाजसेवा भन्दा बाहेक अर्को कुनै वाद पनि देखिँदैन ।जनभावनाको खिल्ली उडाउँदै सरकार डा केसीसँग विगतमा गरिएको सहमति विपरीत एकाएक माथेमा आयोगको प्रतिवेदन पन्छाएर अघि बढेको छ । डा केसीको अनशन निस्तेज पार्न गरिएका हर्कत देख्दा लाग्छ, यो समाजमा मानवीयता हराउँदै गएको छ । अझै पनि हामी चाहन्छौं, अनर्थ निम्त्याउने काम सरकारले नगरोस् । सन्तोष सिम्खडाभीमसेन२, गोर्खा"
इन्टरनेटमा करको औचित्य,"नेपाल टेलिकम आफ्ना ग्राहकप्रति कदापि सकारात्मक हुन र पर्याप्त सुविधा दिन सकेन । मेरो टेलिफोन बिग्रेको १ घन्टामा अनुरोध र १७ पटक धाउँदा ९ महिनामा बनाएको प्रमाण छ । तर यसले हरेक महिनाको बुझिनसकिने बिलबाट टीएससी ११ प्रतिशत, ओटी २ प्रतिशत, भ्याट १३ प्रतिशत गरी २६ प्रतिशत त करमात्र असुल्ने गरेको छ भने अब इन्टरनेटमा पनि १३ प्रतिशत कर तिर्नुपर्ने भएको छ । सूचना तथा प्रविधि मन्त्रालयका सहसचिवले इन्टरनेट र टेलिफोनलाई बराबर गराउन कर बढाएको भनी दिएको अभिव्यक्ति हाँसउठ्दो छ । मुलुकको कति प्रतिशत भूभागमा इन्टरनेट सुविधा उपलब्ध छ ? कति प्रतिशतले इन्टरनेट जडान गरेका छन् ? कति प्रतिशत जनताले इन्टरनेटमा कुरा गर्छन् ? सकेसम्म जनतालाई राहत दिने बुझेर निर्णय गर्ने र अभिव्यक्ति दिने कि जथाभावी ? इन्टरनेट सेवा निजी सवारी साधन, सुर्तीजन्य पदार्थ र रक्सीजस्तो विलासिताको वस्तु होइन, आधारभूत आवश्यकताको वस्तु भइसकेको छ । नेपाल कम्युनिस्ट पार्टी (नेकपा) को सरकारले जनतालाई सुविस्ता र राहत दिनु पर्दैन ? गंगाराज अर्यालपाणिनी ८, अर्घाखाँची"
प्रदेशको चेतावनी स्वाभाविक,"अधिकार खोसे विकल्प खोज्छौं भनी संघीय सरकारलाई प्रदेशहरूले चेतावनी दिएछन् । साउन १ गतेदेखि लागु हुनेगरी संघ, प्रदेश र स्थानीयसमेत तीनै तहका सांगठनिक संरचना अनुमोदन भएपश्चात् सीमित जिल्ला, अञ्चल अस्पताल केही क्षेत्रीय कार्यालयमात्र प्रदेश मातहत राखिएकाले प्रदेशका तर्फबाट विरोधका स्वर गुञ्जिन थालेको हुन सक्छन् । प्रदेशमा राख्ने भनिएका महत्त्वपूर्ण निकाय र विभाग संघकै मातहत राखिएपछि प्रदेशहरूको असन्तुष्टि सतहमै आउनु स्वाभाविक हो । जन सरोकारसँग प्रत्यक्षत: जोडिएका निकाय नरहे प्रदेशलाई काम गर्न गाह्रो हुनसक्छ । हरेक काममा केन्द्रको मुख ताक्नुपर्दा प्रदेशको औचित्यमाथि प्रश्न उठ्छ । यसले अन्तत: संघीयता धरापमा पार्छ । प्रदेशका चिन्ता र चासोप्रति केन्द्रले बेलैमा सुन्नुपर्छ । श्यामसुन्दर कुइँकेलहाँडीगाउँ, काठमाडौँ"
न्याय खोज्न कहाँ जाऊँ ?,"न्याय नपाए गोर्खा जानु पुरानो उखान हो । यही उखान सोच्दै म आफैंले आफैंलाई प्रश्न गर्छु, न्याय खोज्न म कहाँ जाऊँ ? सरकारी दर्ता नम्बरसहितको प्रमाणपत्र झुन्डिएको एउटा म्यानपावर कम्पनीबाट वैदेशिक रोजगारी निम्ति मैले आवेदन दिएको थिएँ । म्यानपावर सञ्चालक र उनका साझेदार साथीहरूको मिठो कुरा सुनेर स्वदेशमा केही गर्न नसकेको पीडा बिर्साउन अनि छिटो धनी हुने लोभमा १३ लाख बुझाएर श्रीमतीसहित म विदेश गएँ । तर म्यानपावर कम्पनी सञ्चालकले भनेभन्दा फरक स्थिति पाएँ । त्यसपछि म्यानपावर कम्पनी सञ्चालकलाई भिसा र टिकटको पैसा कटाएर पैसा फिर्ता दिनुस्, अनि नेपाल झिकाउनुस् भनी आग्रह गरेँ । तर म्यानपावर सञ्चालकले विदेशमै बन्धक बनाएर नेपाल फर्कन नदिन अनेक हर्कत गरे । अनेक प्रक्रिया पूरा गरी धेरै पीडा सहँदै म स्वदेश फर्कन सफल भएँ । न्यायका निम्ति वैदेशिक रोजगार विभाग गएँ । त्यहाँ ठाडो जवाफ आयो, श्रमस्वीकृति नलिई गएकाहरूको हकमा हामी केही गर्दैनौं, गर्न मिल्दैन । म राज्यको नियमविपरीत विदेश गएको रहेछु भन्ने मलाई थाहै भएन । तर मेरो प्रश्न यति हो, राज्यले विधिसम्मत दर्ता गरेर नीति नियमभित्र रही काम गर्नु भनेर म्यानपावर सञ्चालकलाई दर्ता प्रमाणपत्र दिएको हो कि ठगी खान ? श्रमस्वीकृतिबिना जाने गल्ती मेरो हो कि पठाउने म्यानपावर सञ्चालकको ? म नेपाल आए पनि सँगै गएकी श्रीमती फर्काउन बाँकी छ । वैदेशिक रोजगारीमा जाँदा म्यानपावर सञ्चालकलाई बुझाउन लिएको ऋण कसरी तिर्ने, अब के खाने ? कसरी बाँच्ने भन्ने चिन्ता छ । अब म न्याय खोज्न कहाँ जाऊँ ? कविर लुइँटेल"
मार्सीको प्रचार,"डा गोविन्द केसीको आमरण अनशनबारे अनेक प्रचारबाजी हुनथालेका छन । सञ्चारमन्त्री जस्तो गरिमामय पदमा रहेका व्यक्तिले डा केसीले केएफसीमा पिज्जा खाएको कुरा टेलिभिजनको लाइभ कार्यक्रममा व्यक्त गरेका छन् । मार्सी चामलको भात र पिज्जा बीचको अन्तर के थियो ? त्यो छुट्याउने तागत नभएकाहरू यो देश सञ्चालनको साँचो समातेर बसेको अवस्थामा सरकार न रहे बाँस नबझे बाँसुरीको रणनीतिमा रहेको स्पष्ट हुन्छ । मार्सी चामलको भात खुवाउनेहरूले स्वास्थ्य क्षेत्रलाई व्यापारीकरणतर्फ उन्मुख गराइरहेको सत्यतालाई उजागर गर्दै सांकेतिक रूपमा माफियाको जालोमा सरकारलाई नअल्झन सुझावस्वरूप मार्सीको चर्चा भैरहेको हो । कथित विद्वान्हरू यसबखत सरकारको बचाऊ गर्दै डा केसीमाथि निरन्तर प्रहार गरिरहेका छन् । डा केसीलाई राजनीतिक पार्टीसँंग जोडेर तथानाम गाली गर्नेहरू पनि देखिएका छन् । के तिनीहरूलाई हेक्का छ, डा केसी केका लागि र किन लडिरहेका छन् ? विगतका सरकारहरूले गर्न नसकेको काम दुई तिहाइको सरकारले गर्न सक्छ र स्वास्थ्य क्षेत्रमा मौलाएको व्यापारीकरण अन्त्यका लागि कार्य गर्ने हिम्मत सरकारले जुटाओस् भन्नाका खातिर डा केसी आमरण अनशनमा बसेका छन् । व्यापारीकणमा हुर्केको इतिहास र माफियाको जालोमा भौंतारिएका व्यक्तिहरूले सरकार सञ्चालन गरिरहेको अवस्थामा यस्ता अवसर सरकारका लागि चुनौतीका रूपमा खडा भैदिन्छन् । डा केसीको माग कहाँनेर नाजायज छ ? यहाँका सबै स्वास्थ्य प्रतिष्ठान व्यापारीकरणकै प्रयोजनका लागि हस्तान्तरण गर्ने नीति सरकारको हो ? कम्तीमा पनि शिक्षा र स्वास्थ्यमा प्रत्येक नागरिकको पहुँच पुग्न सक्नुपर्छ भन्ने मान्यता सरकारका लागि अपच भएकै हो ? कि सरकारले स्वास्थ्यसेवा होइन, व्यापार हो भनेर सार्वजनिक स्थलमा बोल्न सक्नुपर्छ, होइन भने डा केसीको मागप्रति लचकता अपनाउनुपर्छ । सरकारले स्वास्थ्य माफियाको जालोलाई पन्छाउन नसकिरहेको बखत सरकार समर्थकले डा केसीलाई धारेहात लगाउनुभन्दा मार्सी भात भित्रको अपेक्षाबाट सरकारलाई बाहिर ल्याउन प्रेरित गर्नु उपयुक्त होइन र ? उत्तम पुडासैनी जोरपाटी, काठमाडौं"
जताततै फोहोरको डंगुर,"वर्षाका कारण सिसडोलमा गाडी जान नसक्दा राजधानी लगायत बिभिन्न ठाउँमा फोहोर उठ्नसकेको छैन । वर्षायाम त्यसमाथि जताततै फोहोरको डंगुर । हैजा जस्ता महामारी फैलने हो कि भन्ने चिन्तामा छन्, नागरिक । सडक पेटी गनाएर हिँड्न मुस्किल पर्नथालेको छ । भत्किएका बाटा, त्यसमाथि फोहोर । नागरिक दिक्क छन् । विदेशी पर्यटक पनि के सन्देश लिएर फर्कलान् । १४ वर्ष अघि नै फोहोर व्यवस्थापनका लागि जापानले बनाइदिने भनेको ल्यान्डफिल साइट अहिलेसम्म नबन्नुको कारण के हो ? सिसडोलमा ३ वर्षका लागिमात्र फोहोर फाल्न सहमति भएको थियो । १३ वर्ष बितिसक्दा पनि त्यसको वैकल्पिक व्यवस्था किन गरिएन ? राजधानीको मात्र नभएर बनेपा र धुलिखेलको फोहोरसमेत सिसडोलमै लगिन्छ । त्यहाँ फोहोर असरल्लै फालिएको देखिन्छ । बन्चरे डाँडामा फोहोर फाल्ने भनेर सर्वेक्षण पनि गरिएको थियो । के कारण त्यो काम बढ्न सकेन ? अरू मुलुकले फोहोरबाट मोहोर कमाइरहेका छन् । हामीलाई भने फोहोर घाँडो भएको छ । सरकारले फोहोर व्यवस्थापनको दीर्घकालीन योजना किन बनाउन नसकेको हो ? फोहोरको समस्या नौलो पनि होइन । महानगरपालिकाका जनप्रतिनिधिले जिम्मेवारी कर्मचारीलाई थोपरेर पन्छन मिल्दैन । उनीहरूले निर्वाचनअघि जनतासँग गरेका वाचा बिर्सनु हुँदैन । स्थानीय फोहोरको उचित व्यवस्थापन स्थानीय तहबाटै गर्नुपर्छ । गोकर्णेश्वर नगरपालिकाको जोरपाटीमा वर्षौंअघि भत्किएका बाटो बन्ने छाँटकाँट देखिँदैन । पानी परे हिलो हुन्छ, घाम लागे धुलैधुलो । अहिले फेरि फोहोरको समस्या थपिएपछि बाटो दुर्गन्धित भएर हिँडिनसक्नु भएको छ । घरमा फोहोर कतिन्जेल राख्ने ? बाहिर फोहोर फाल्ने ठाउँ छैन । यसो गर्छु, उसो गर्छु भनेर नथाक्ने मेयर लगायतका जनप्रतिनिधिले फोहोर विसर्जनको समस्यामा कहिले ध्यान दिने ? पुरुषोत्तम घिमिरे जोरपाटी, काठमाडौं"
संस्कार फेर्न शक्ति,"मृत्यु संस्कार सम्बन्धी बेलाबखत बहस हुँदै आएको हो । केही दिनयता कान्तिपुरमा एकाध लेख आए । यसपछि यो फेरि बहसको विषय बन्न पुगेको छ । मृत्यु संस्कार अन्तर्गतका कर्मकाण्डलाई परम्परावादी, अनावश्यक, असहज र खर्चिलो भन्ने आशयका साथ आएका ती लेखलाई धेरैले समर्थन गरेका छन् । यसबाट मृत्यु संस्कारलाई नरुचाउने मानिसकै सामाजिक बहुमत छ भन्ने अनुमान गर्न सकिन्छ । अर्कातिर केही पेसेवर संस्कारवादीले संस्कार विरोधको विरोध गरेको पनि देखियो । तर तिनीहरू अल्पमतमा छन् । पुस्तौंदेखि संस्कार पालना गरीगराइदिएको र आफूहरू नै त्यसको संवाहक भएको ठान्दै जजमानलाई जीविकोपार्जन गर्दै आएका पुरोहित वर्गलाई संस्कार सुधारका प्रसङ्ग पच्ने कुरा पनि भएन । यसरी यहाँ अनिच्छुक बहुमतमाथि, इच्छुक अल्पमतले शासन गरेजस्तो पनि देखियो । जसले मृत्यु संस्कार लगायतका संस्कारलाई लिएर सैद्धान्तिक रूपमा विरोधको स्वर उराल्छन्, तिनैले पनि व्यावहारिक रूपमा भने (कु)संस्कारलाई काट्ने क्षमता देखाउन सक्दैनन् । परिवर्तनका कुरा निकै असल र राम्रा भए पनि त्यसलाई कार्यान्वयन गर्ने सन्दर्भमा शक्ति पनि चाहिन्छ । नत्र एक्लो वृहस्पति झुटा भन्ने उखान चरितार्थ हुन बेर लाग्दैन । त्यसैले त एकाधले संस्कारलाई चुनौती दिनसक्दा, सर्वसाधारण कसैले पनि त्यस्तो गर्नसकेका छैनन् । संस्कृति र संस्कारलाई मात्रै राखेर विकृति र कुसंस्कारलाई चाहिंँ आफल्ने सामाजिक वातावरण बनाउन सरोकारवाला सबैजना एकजुट हुन आवश्यक छ । अनुप श्रेष्ठख्वप: इन्जिनियरिङ कलेज, भक्तपुर"
राजनीतिमा महिला किन कम ?,विभूति भट्टराई
त्रिवि पुन:संरचनाको अवसर,प्रा लालु पौडेलपौडेल त्रिवि भूगर्भशास्त्र विभागका प्रमुख हुन् ।
दलितमैत्री समृद्धि,रमेश विश्वकर्मा
इजरायलद्वारा ८०० को उद्धार,"जेरुसेलम (एजेन्सी) इजरायलले सिरियाको द्वन्द्वग्रस्त दक्षिणी क्षेत्रमा फसेका सिरियाली हवाइट हेल्मेट्सका सयौं स्वयंसेवकको उद्धार गरेको छ । बेलायती समाचार संस्था गार्जियनका अनुसार ह्वाइट हेल्मेट्सका ४ सय २२ तथा उनीहरूका पारिवारिक सदस्यसहित ८ सय जनाको आइतबार उद्धार गरिएको हो । इजरायली डिफेन्स फोर्स (आईडीएफ) ले अमेरिका, बेलायत र युरोपेली राष्ट्रहरूको आग्रहमा उनीहरूको उद्धार गरिएको जनाएको छ । उद्धार गरिएकालाई इजरायल नियन्त्रणको गोलन हाइट्सबाट जोर्डन पुर्याइएको छ । आईडीएफले भनेको छ, सिरियाली गैरसैनिक संगठन र उनीहरूको परिवारका सदस्यलाई सफलतापूर्वक उद्धार गरी मानवीय कार्य गरिएको छ । आईडीएफले उनीहरूको जीवनमाथि नै खतरा उत्पन्न भएपछि आफूहरूले उद्धार गरेको दाबी गरेको छ । इजरायलका अनुसार ह्वाइट हेल्मेट्सका सदस्यहरू सिरियाली सेनाले गरेको भीषण हवाई आक्रमणपछि गोलन हाइट्सको सीमाक्षेत्र नजिकैको स्थानमा फसेका थिए । ह्वाइट हेल्मेट्सले आफूहरू सिरियाली द्वन्द्वग्रस्त क्षेत्रमा आपत्मा परेका मानिसहरूलाई बचाउन सहयोग गर्ने स्वयंसेवी समूह बताउने गर्छन् । हवाइट हेल्मेटले भने आफूहरू कुनै पनि समूह वा देशप्रति बफादार भएको खण्डन गर्छन् । तर सिरियाली राष्ट्रपति बसर अल असद तथा रुसले हवाई हेल्मेट्सले विद्रोही तथा जिहादी अतिवादीलाई सहयोग गर्ने गरेको बताउने गर्छन् । रुस विद्रोहविरुद्धको युद्धमा सिरियाली सेनाको मुख्य सहयोगी हो ।"
विस्थापित बढे,अम्मान (एएफपी) सिरियामा सन् २०१४ देखि जारी द्वन्द्वका कारण विस्थापित हुनेको क्रम बढेको छ । द्वन्द्वका कारण दक्षिणी क्षेत्रबाट दुई महिनायता २ लाख ७० हजार जना विस्थापित भएको अन्तर्राष्ट्रिय सञ्चारमाध्यमले जनाएका छन् । राष्ट्रसंघीय निकायका अधिकारीले गत ३ महिनायता विस्थापित हुनेको संख्या करिब ३ लाख पुगेको जनाएको छ । दक्षिणी सिरियामा भएको लडाइँका कारण विस्थापित हुनेको संख्या झन्डै ३ लाख पुगेको छ । अम्मानस्थित राष्ट्रसंघीय मानवअधिकार उच्च आयुक्तको कार्यालयका प्रवक्ता मोहम्मद हवारीले भने ।
काबुलमा फेरि विस्फोट,"काबुल (बीबीसी) अफगानिस्तानको राजधानी काबुलस्थित विमानस्थलमा आइबार गराइएको विस्फोटमा कम्तीमा १० जनाको मृत्यु भएको छ । आन्तरिक मन्त्रलायले उक्त विस्फोट स्वनिर्वासनबाट आफ्नो देश फर्केका उपराष्ट्रपतिलाई लक्षित गरी गराइएको जनाएको छ । यद्यपि, अब्दुल रसिद डोस्टुम विस्मानस्थलबाट निस्केको केहीबेरमा विस्फोट गराइएका कारण उनी सकुशल रहेको अधिकारीहरूले जनाएका छन् । अफगान सेनाका पूर्व जेनेरलको फिर्तीमा उनका समर्थकले खुसी मनाइरहेका बेला विस्फोट गराइएको हो । उनी गत वर्ष आफ्ना राजनीतिक प्रतिद्वन्द्वीलाई अपहरणपछि बलात्कार गर्न आफ्ना सहयोगी लगाएको आरोपपछि टर्की पुगेका थिए । यद्यपि उनले उक्त आरोप निराधार भएको दाबी गरे । विस्फोटको कारण हालसम्म थाहा हुन नसकेको अधिकारीलाई उद्धृत गर्दै एएफपीले जनाएको छ । अफगान सञ्चारमाध्यमले भने घटना आत्मघाती आक्रमण भएको जनाएका छन् । आन्तरिक मन्त्री नाजिब डानिसले विमानस्थलको गेटनजिकै गराइएको विस्फोटमा परी केही मानिसहरू घाइते भएको जनाएका छन् । उनका सहयोगीले भने डोस्टुम उपचारका लागि टर्की गएको बताउने गरेका छन् । डोस्टुमले सन् २०११ मा तालिवानलाई अपदस्त गर्न अमेरिकी सेनालाई सहयोग गरेका थिए । त्यसयता उनले सन् २०१४ मा उपराष्ट्रपति बनेका हुन् । उनी अफगान राजनीतिक दल जुनबिसए मिल्लीको अध्यक्ष समेत हुन् ।"
दसगजा मिचेर चेकपोस्ट,"जनकपुर धनुषाको जटही नाकासँग जोडिएको दसगजा क्षेत्रमा भारतीय पक्षले चेक पोस्ट निर्माण थालेको छ । नगराइनस्थित सशस्त्र प्रहरीको बोर्डर आउट पोस्ट (बीओपी) ले पटकपटक अनुरोध गरे पनि अटेरी गरेको छ । बीओपीमा कार्यरत सशस्त्र प्रहरी निरीक्षक जगदीशप्रसाद थारू नेतृत्वको सुरक्षा टोलीले चेकपोस्टको निर्माण रोक्न आग्रह गर्दा सीमा सुरक्षा बल (एसएसबी) परिचालन गरी भारतीय पक्षले निर्माणलाई तीव्रता दिएको छ । सीमा शुल्क चौकीले जमुनी नदीको दक्षिणतर्फ सीमास्तम्भ २८४३५ र एसपी ५१ को बीचको दशगजामा चेक पोस्ट निर्माण गरिरहेको हो । अन्तर्राष्ट्रिय सीमा कानुन लत्याउँदै भारतीय अधिकारीले जबर्जस्ती भन्सार चेक पोस्ट बनाउन थालेपछि दुवै देशका सुरक्षा अधिकारीका बीचमा मनमुटाव बढेको छ ।भारतीय अधिकारीले सशस्त्र प्रहरी निरीक्षक थारूलाई नेपालको उपल्लो निकायबाट पत्र प्राप्त नभएसम्म निर्माण नरोकिने बताउँदै अवरोध नगर्न चेतावनी दिएका छन् । नगराइनस्थित सशस्त्र प्रहरी निरीक्षक थारूले भारतीय पक्षले जेठ १५ देखि चेक पोस्ट निर्माण सुरु गरेको जानकारी दिए । दशगजामा कुनै पनि संरचना निर्माण गर्न नमिल्ने जानकारी गराएपछि उनीहरूले केही समय काम रोके, उनले भने ।निर्माण रोक्न लगाएर मातहत कार्यालयमा पटक पटक जानकारी गराए पनि नेतृत्व तहबाट कुनै पहल नहँुदा भारतले शनिबारदेखि पुन: काम थालेको सशस्त्र प्रहरी निरीक्षक थारूले बताए । भारतीय अधिकारीले चेकपोस्ट निर्माण भइरहेको स्थल विहार सरकारको अधीनस्थ भएको दाबी गरेका छन् । सीमाशुल्क अधीक्षकको कार्यालय स्थल सीमा शुल्क चौकी पिपरौनका प्रमुख मोहम्मद नुरले दशगजामा नभएर भारतीय भूमिमै चेक पोस्ट निर्माण भइरहेको बताए । अमिनले गरेको नापीअनुसार दशगजाको छेउमा भारतीय पक्षबाट चेक पोस्ट निर्माण भइरहेको छ, उनले भने, नेपाली पक्षलाई अमिन बोलाएर नापजाँच गर्न पटक पटक आग्रह गरेको छु । तर उनीहरू आउन मानेनन् । निर्माण कार्यमा मात्रै अवरोध गर्नु भएन ।धनुषाका प्रमुख जिल्ला अधिकारीलाई समेत नापीका लागि आग्रह गरे पनि चासो नदेखाउँदा २ महिना कुरेको उनको भनाइ छ । त्यसपछि निर्माण कार्य अगाडि बढाएको जानकारी नुरले दिए । निर्माण रोक्न गएका सशस्त्र प्रहरी निरीक्षक नेतृत्वको सुरक्षाकर्मीलाई मधुवनी भन्सारका अधिकृत अशोक कुमारले अवरोध नगर्न आग्रह गर्दै लिखित पत्रसहित आउन भनेका छन् । पटक पटक काममा अवरोध गरेर हुँदैन, समस्याबारे लिखित रूपमै आउनुपर्छ, उनले भने । प्रमुख जिल्ला अधिकारी गोपाल पराजुलीले गृह मन्त्रालयमा जानकारी गराएर फिल्ड सर्वेका लागि टोली माग गरेको बताए । एक महिनाअघि नै फिल्ड सर्वे टिम माग गरिए पनि अझै आइपुगको छैन, उनले भने ।"
साँघुरा सडकमा जथाभावी पार्किङ,"संखुवासभा (कास) साँघुरो सडकमा जताततै पार्किङ गरिँदा सदरमुकाम खाँदबारी बजार अव्यवस्थित बनेको छ । जथाभावी पार्किङ र सडकमा राखिएका निर्माण सामग्रीले दुर्घटनाको जोखिम बढेको छ ।बजारका साँघुरा सडकमा जथाभावी पार्किङ गरेपछि अन्य सवारी आवतजावतमा समस्या थपिएको छ । खाँदबारी नगरपालिका, सडक डिभिजन कार्यालय, उद्योग वाणिज्य संघ र ट्राफिक प्रहरी कार्यालय मौन बसेका छन् । पैदल यात्रुले हिँड्ने ठाउँ पाउनै मुस्किल पर्ने गरेको स्थानीयको गुनासो छ ।स्थानीय तह चुनावका बेला बजार व्यवस्थापन गर्छौं भनेर प्राय: सबै दलले घोषणापत्रमा प्रतिबद्धता जनाएका थिए । तर, जनप्रतिनिधि आएको वर्ष दिन नाघ्दा पनि कामले गति लिएको छैन । बजार क्षेत्रमा पार्किङ गर्ने स्थान अभावले ट्राफिक व्यवस्थापन सहज हुन सकेको छैन । खाँदबारी नगरपालिका र जिल्ला ट्राफिक प्रहरी कार्यालयको बेवास्ताले पैदल यात्रु दुर्घटनाको जोखिममा परेको स्थानीय सन्तोष चापागाईं बताउँछन् । जथाभावी पार्किङ र व्यापार सञ्चालन गर्नेको संख्या दिनहुँ बढिरहेको छ । व्यवस्थित नगर बनाउने अभियान कागजमै सीमित भएको उनले बताए ।भौतिक संरचना निर्माण गर्दा बाटामा निर्माण सामग्री राख्दा पनि समस्या दिनप्रतिदिन बढेको हो । पेटीमा निर्माण सामग्री राख्ने, जथाभावी पार्किङ गर्ने क्रम नरोकिँदा व्यवस्थित र सुन्दर नगर बन्ने कुरामा विश्वस्त भएनौं, चापागाईंले भने । एउटा सामान्य यातायातका साधन बजारभित्र प्रवेश गर्दा मोटरसाइकलसमेत छिर्न नसक्ने खाँदबारीका दीपेन्द्र कार्की बताउँछन् । भन्छन्, पार्किङ व्यवस्थित नहुँदा दु:ख पायौं । ट्रक, ट्रयाक्टरजस्ता साधन बजारमा छिरेपछि साना गाडी चलाउनै नसकिने आवस्था आउने उनले बताए । नगरपालिकाले सडक पेटीमा राखिएका पसल र निर्माण सामग्री हटाउन बेलाबेला सूचना जारी गरे पनि सुनुवाइ भएको छैन ।"
मुग्लिन सडकमा केबुल ब्यारियर,"चितवन (कास) नारायणगढमुग्लिन सडकको किनारमा नयाँ छेकबार लगाइएको छ । कंक्रिटको पर्खाल वा स्टिलको पाताको (डब्लु बिम) को साटो तारको छेकबार (केबुल रोड ब्यारियर) लगाइएको हो । चिनियाँ कम्पनीले बनाएको केबल ब्यारियर नेपालको सडकमा पहिलोपटक राखेका छौं । यो निकै प्रभावकारी हुने आशा छ, नारायणगढमुग्लिन सडक आयोजनाका प्रमुख रोहितकुमार बिसुरालले भने ।मुग्लिन सडकमा चीनको सिचुवान हाइवे फ्यासिलिटी म्यानुफ्याक्चरिङ कम्पनीले बनाएको केबुल ब्यारियर प्रयोग भएको हो । नेपालमा पहिलोपटक प्रयोग हुन थालेकाले कम्पनीले नि:शुल्क उपलब्ध गराएको आयोजना प्रमुख बिसुरालले बताए ।आयोजनाका सूचना अधिकारी इन्जिनियर शिव खनालका अनुसार उक्त सडक खण्डको दुई ठाउँमा गरेर पाँच सय मिटरमा केबुल ब्यारियर राखिएको छ । केबुल ब्यारियर राखेका ठाउँमा पहिला डब्लु बिम राख्ने योजना थियो । डब्लु बिमका लागि ३० लाख खर्च लाग्छ । आयोजना प्रमुख बिसुरालले नि:शुल्क केबुल ब्यारियर राखेपछि त्यो खर्च बचत भएको बताए ।खर्च एउटा पाटो होला तर यसले प्रभावकारी काम गर्छ भन्ने सूचना हामीलाई छ । केबुल ब्यारियरमा गाडी ठोक्किए तल झर्दैन । सडकतर्फ नै फर्कने गर्छ, आयोजना प्रमुख बिसुरालले भने । नारायणगढमुग्लिन सडकमा दुर्घटना भइरहन्छ । त्यसैले सडक सुरक्षाका लागि ठाउँठाउँमा छेकबार राख्न आवश्यक छ । ३६ किलोमिटर सडकमा ठाउँठाउँमा गरेर ३ हजार ७ सय मिटर छेकबार राख्नुपर्ने अधिकारीहरूले बताए ।केबुल ब्यारियर नेपालमा पहिलोपटक राख्न सुरु गरेकाले अहिल्यै धेरै राख्ने योजना भने छैन, आयोजना प्रमुख बिसुरालले भने । घुमाउरो घुम्तीमा भन्दा सिधा ठाउँमा यस्तो केबुल ब्यारियर राख्न सजिलो भएको बिसुरालले बताए । चिनियाँ प्राविधिकले तीन दिन लगाएर ब्यारियर राखेका हुन् ।"
बेचबिखन आरोपमा महिला पक्राउ,हेटौडा (कास) हेटांैडा उपमहानगरपालिका१८ का दुई युवतीलाई वैदेशिक रोजगारीका लागि भारतको बाटो हुँदै इराक लैजान लागेको आरोपमा प्रहरीले एक महिलालाई पक्राउ गरेको छ । काठमाडांैको गोकर्णेश्वर नगरपालिका ५ की ३० वर्षीया डोल्मा लामा पक्राउ परेकी हुन् । उनले २४ र २६ वर्षीया दुई युवतीलाई जागिर लगाइदिन्छु भन्दै ललाइफकाई भैरहवा हुँदै भारततर्फ लगिरहेको प्रहरीले जनाएको छ । सीमा क्षेत्रमा कार्यरत एक गैरसरकारी संस्थाले ती दुई युवतीलाई साउन १ गते घर फर्काइदिएको थियो । दुवैजनासँग डोल्माले ५५ हजार रुपैयाँ लिएको खुलेको छ । डोल्माले उनीहरूलाई भारतको दिल्ली हुँदै इराक पठाउन लागेकी थिइन् । भैरहवाबाट घर फर्काइएका महिलाले शुक्रबार जिल्ला प्रहरी कार्यालय हेटौंडामा मानव बेचबिखनको मुद्दा दर्ता गराएपछि डोल्मालाई प्रहरीले पक्राउ गरेको थियो ।
भत्ता बढाउन माग,"बुटवल (कास) अपांगता भएका व्यक्तिका लागि सरकारले उपलब्ध गराउँदै आएको सामाजिक सुरक्षा भत्ता बढाउन राष्ट्रिय अपांग महासंघले माग गरेको छ । महासंघले जीवन जिउन सहज हुने गरी ६ सय पाउनेलाई ५ हजार र २ हजार पाउनेलाई १० हजार बनाउन माग गरेको हो । प्रदेश ५ का मुख्यमन्त्री शंकर पोखरेललाई ज्ञापनपत्र बुझाउँदै अपांगता भएका व्यक्तिको रोजगारी बढाउन तालिम र रोजगारीको सुनिश्चिततासहित बीउ पुँजी हुने गरी बजेट विनियोजन गर्न माग गरेको छ । अपांगता भएका व्यक्तिको अधिकारसम्बन्धी ऐन, ०७४ अनुसार प्रदेशले नीति तथा कार्यक्रम बनाउन पनि माग गरिएको छ ।"
"चाड महिलाको, गीत पुरुषको","काठमाडौं  तीज आउन झन्डै डेढ महिना बाँकी छ, सांगीतिक माहोल भने सुरु भइसकेको छ । भदौ २७ मा परेको तीज (हरितालिका) लाई लिएर अहिले नै धमाधम म्युजिक भिडियोहरू रिलिज भइरहेका छन् । रोचक के भने, तीज गीतमा बिस्तारै पुरुष स्वर हावी हुँदै गएको छ । गायकहरू खुमन अधिकारी, पशुपति शर्मा, रामजी खाँडलगायत तीज गीतमा सर्वाधिक चलेका गायक हुन् । उनीहरू पछिल्लो समय रेकर्डिङ र भिडियो सुटिङमा व्यस्त छन् ।खुमनले एक महिनाबीच २४ वटा भाका गाइसकेका छन् । यस पटक तीजको छन्द नआउने गीत गाउन इन्कार गरिदिएँ, उनी भन्छन्, यसो गर्दागर्दै पनि कतिपय दिदीबहिनीलाई नाइँ भन्न नसकेर दुई दर्जन गीत गाइयो । तीज गीतका थरिथरि भिडियोमा थरिथरि रूपरंगमा देखिँदै आएका पशुपतिले हालसम्म गोली मार्दे पुतली, लौरी हरायो, रेलैमा फरर जस्ता भाका बाहिर ल्याइसकेका छन् । अघिल्ला वर्षको तुलनामा यसपालि निकै कम गाएको उनी बताउँछन् । पोहोरपरार ११ वटासम्म गाएको थिएँ, उनी भन्छन्, धेरै गाउनुभन्दा राम्रा गाउनुपर्छ भन्ने लागेर संख्या घटाएको हुँ । यो पालि चारवटा गाएको छु । अब थप गाउँदिनँ । महिलाको चाड भए पनि पुरुषहरूले सर्वाधिक गाउनुलाई लिएर कतिपयले खिसीटयुरी गर्ने गरेका छन् । यस विषयमा राष्ट्रिय लोक तथा दोहोरी गीत प्रतिष्ठानमा पनि बहस भएको गायिका राधिका हमाल बताउँछिन् । नारीपुरुष बराबर भनिरहेका बेला तीजलाई किन महिलाप्रधान बनाउने भन्ने प्रश्न उठ्यो, प्रतिष्ठानकी महिला सचिवसमेत रहेकी उनी भन्छिन्, तर, यो मूलत: महिलाकै चाड भएकाले मैले चाहिँ एकल स्वरमा पनि तीज गीत गाएकी छु ।पशुपतिलाई भने तीजमा महिलाले मात्र गाउनुपर्छ भन्ने कुरा वाहियात लाग्छ । उनी यो पर्वमा पुरुषको अहं भूमिका हुने भएकाले आफूहरूले गाउँदा निन्दा र खिसी गर्नु जायज मान्दैनन् । भन्छन्, दिदीभाइ, दाजुबहिनी, श्रीमानश्रीमती, सासूससुरा सबै जोडिन्छन् तीजमा । तीजसँग पुरुषको यत्रो सम्बन्ध हुँदाहुँदै पुरुषले गाए भनेर घोचपेच गर्न सुहाउँदैन । तीज महिलाहरूको चाड भएकाले गायनमा पनि उनीहरूलाई नै प्राथमिकता चाहिँ दिनैपर्छ । त्यसो गर्दा कम्तीमा महिला प्रतिभाले अवसर पाउँछन् । त्यही भएर मैले अहिलेसम्म सोलो तीज गीत गाएकै छैन ।गायकहरूको कुरा छँदै छ, तीजका बेला मोडलहरूको व्यस्तता पनि उत्तिकै बढ्ने गरेको छ । प्रकाश सपूत, अञ्जली अधिकारी, सन्दीप न्यौपाने, आरुषी मगर, करिश्मा ढकाल जस्ता मोडल तीज गीतका म्युजिक भिडियोमा अचेल राम्रै छाएका छन् । मैले हालसम्म ४० वटा तीजे भिडियोमा काम गरिसकें, गायकसमेत रहेका प्रकाश भन्छन्, साउनभरिमा ५० नाघ्छ । उनी एउटा भिडियो खेलेबापत् १५ हजारदेखि २० हजारसम्म पारिश्रमिक लिन्छन् । दिनमा तीन वटासम्म भिडियो सुट गर्ने गरेका छन् । यस पालीको अर्को पक्ष के छ भने, दिनकै नयाँ गीत बाहिर आइरहे पनि तीमध्ये कुनै चर्चित बनेका छैनन् ।व्यक्तिगत अनुभवलाई तीज गीतमा उतार्दै आएकी कोमल वलीले यस पटक माननीय हुँदा भोग्नुपरेका भनसुनका सन्दर्भलाई प्रसंग बनाएकी छन् । पशुपतिसँगको दोहोरीमा कोमलले आफूलाई आदर्श सांसदका रूपमा प्रस्तुत गर्न भ्याएकी छन् । माननीयज्यू बोलको गीतमा उनले सिस्टमप्रति आरोप लाउँदै आफूलाई भने यसरी आदर्श बनाएकी छन् :देश लुटेर खाने यहाँ रैछ चलनचल्तीहजुरकी छोरीले गर्ने छैन गल्तीपछिल्लो समय सार्वजनिक भाकामध्ये कोमलको यो गीत युट्युबको ट्ेरन्डिङ सूचीमा पनि परेको छ । योसँगै उनले अर्को तीज भाका पनि बजारमा ल्याएकी छन् । असारमै रिलिज गरिएको आऊ दिदीबहिनी हो मा उनलाई उनकी दिदी प्रज्ञा शरदले गायनमा साथ दिएकी छन् ।राधिकाले यसपालि मात्रै १४ वटा तीज गीत रेकर्ड गराइसकेकी छन् । उनका जन्मघर माइतैमा, शिरैमा शिरफूल, रातै चोली रातै साडी जस्ता गीतहरू सार्वजनिक भइसकेका छन् । गत वर्ष उनले ५४ वटा तीज गीत गाएकी थिइन् । आम्दानीको मौसम पनि हो यो, उनी भन्छिन्, प्रतिगीत १५ हजार रुपैयाँ पारिश्रमिक लिन्छु । नयाँ र स्थापित दुवै थरी गायक गायिकालाई यति बेला तीज गीतकै चटारो छ । अनु राना मगर, राजेन्द्र कँडेल, अञ्जु गौतम, कल्पना गुरुङ, प्रकाश ढकाल जस्ता नवगायकगायिकाले आफ्नो स्वरलाई तीज लयमा उतारेका छन् । अनु र राजेन्द्रले तीज आएको बेला गीतमा नाचगान गर्दै चाडपर्व मनाऔं भन्ने सन्देश दिएका छन् । वियोगान्तभन्दा मनोरञ्जक गीत गाउनु उचित लाग्ने उनीहरूको भनाइ छ । अञ्जुले ढल्कीढल्की जान्छु माइत को म्युजिक भिडियो सार्वजनिक गरेकी छन् । अविवाहित युवतीका तीजे मनोकांक्षा समेटिएको गीत राजकुमार बगरले लेखेका र संगीतबद्ध गरेका हुन् । बगरले यसमा आधुनिक गीतको स्वाद आउने गरी कम्पोजिसन गरेका छन् । कल्पना गुरुङ, रामु रावत र वीरबहादुर केसीले भने, भाँचम् कम्मर भाँचम् बोलको गीत ल्याएका छन् । कृष्ण सुवेदी र मालती रानाले तिरिरि बज्यो मुरली गाएका छन् भने मधुसूदन डाँगी र पुजा बिहानीले धागो चर्खाले मा भाका हालेका छन् । घटदै स्तर एकै गायक वा गायिकाले एक सिजनमा ५४ वटासम्म तीज गीत गाएको रेकर्ड भए पनि हरितालिका तीजका दिन गुन्जिने भनेको उही तीजको लहर आयो बरी लै नै हो । यत्तिका नयाँ गीतमध्ये किन कुनै गीत दोस्रो तीजसम्म टिक्दैनन् ? वरिष्ठ लोकगायक नारायण रायमाझी भन्छन्, अचेल तीज गीत बनेकै छैनन् । तीजको नाममा उत्ताउला गीत गाउने चलन छ । स्रष्टाहरू पनि बढी व्यावसायिक भए । यस्तो हुँदा उनीहरूमा संस्कृतिप्रतिको संवेदनशीलता हुँदैन, गीत बिकाउने ध्याउन्न मात्र हुन्छ ।साथीसंगीले जेठदेखि नै तीज भाका रेकर्ड गरेर म्युजिक भिडियो सार्वजनिक गरिसक्दा पनि पुरानी गायिका लक्ष्मी न्यौपाने अझै समय कुरेर बसेकी छन् । पर्व आउनु एक महिनाअघि मात्रै नयाँ भाका निकाल्ने उनको योजना छ । बेला छ अझै, उनी भन्छिन्, अहिले तयारी गर्दै छु ।तीज गीत भन्नासाथ उहिलेकै जस्तो चुरा, पोते, व्रत, माइतका कुरा मात्र गाइरहनु नपर्ने नयाँ पुस्ताको बुझाइ छ । यसलाई सधैं रुन्चे शैलीको बनाउनुभन्दा नयाँ कन्सेप्टमा गाउन खोज्नुपर्ने नवगायिका भूमिका गिरी बताउँछिन् । दिदीबहिनीबीचको संवाद शैलीमा मैले तीज गीत गाएकी छु, उनले भनिन्, पुराना गीत चले भन्दैमा त्यस्तै दोहोर्याउनु भएन, त्यसैले आफ्नै तरिकाले गाएँ । उनले ज्योति मगरसँग विकृति बोलको तीजे दोहोरी पनि गाएकी छन् ।तर, समय बदलिए पनि तीज गीतलाई हल्काफुल्का बनाउन नहुने अग्रजको राय छ । गायक रायमाझी भन्छन्, पहिले पनि कहाँ वेदना मात्र गाइन्थ्यो र ? तीज गीतमा सामाजिक जनजीवन उतारिएको हुन्थ्यो, शालीन व्यंग्य हुन्थ्यो । अहिले त्यस्तो छैन ।"
लसुनप्रेमी मार्केल,"प्रिन्स हयारीसँग विवाह गरेयता अभिनेत्री मेघान मार्केल समाचारको शीर्षक बनिरहेकी छन् । यस पटक उनको विवशतालाई लिएर खबर छापिएको छ । कुरा के भएछ भने, उनी तरकारीमा लसुन हालेको मन पराउने, लसुनका परिकार स्वाद मानीमानी खादिँरहिछन् । तर, उनकी बूढीसासुआमा अर्थात् महारानी एलिजाबेथ लसुन भनेपछि दुरदुर भाग्ने ! बकिङघम दरबारमा मात्र नभएर एलिजाबेथ पुग्ने जुनसुकै समारोहमा लसुनरहित परिकार बनाउनुपर्ने रहेछ । उनले दरबारका खानामा लसुन पूर्ण रूपमा बन्देज गरेको थाहा पाएपछि मार्केल खिन्न भएकी छन् । उनी आफ्नो प्रिय स्वाद भुल्न विवश भएकी छन् । हामीले कहिले पनि लसुनप्याज हालेका परिकार पस्किन पाउँदैनौं, शाही सेफ डयारेन म्याकग्रेडीले भनेका छन्, महारानीलाई मेनुमा लसुन राखेको मन पर्दैन । मार्केललाई लसुन छोड्न कति गाह्रो होला भन्ने कुरा विवाहअघिका उनका अन्तरवार्ता हेर्दापढ्दा थाहा पाइन्छ । तिनमा उनले आफ्ना प्रिय खानेकुराको सूचीमा लसुनैलसुनका परिकार उल्लेख गरेकी थिइन् । फिलिपिनो चिकेन एडोबो आफूलाई खुब मीठो लाग्ने उनले बताएकी थिइन् । यो परिकार लसुनका पोटी राखेर बनाइन्छ । दरबारमा लसुन परहेज गरिएकाले हयारी र मार्केल छुट्टै घरमा बसेको हुन सक्ने आशंका समेत गरिएको छ । चिकेन रेसिपीमा मुख मिठयाउने मार्केलको चञ्चलेपनामा भुलिएका हयारीले उनका लागि लसुनसहितका परिकारको बन्दोबस्त गरेकै हुनुपर्ने बेलायती समाचार माध्यमको अड्कल छ ।"
फिल्म सिटी कता !,"सरकारले १५ करोड रुपैयाँ भन्दा बढी खर्च गरिसकेको दोलखाको फिल्म सिटी परियोजनामा फेरि अन्योलको अवस्था आयो ।मदनदास श्रेष्ठ , वरिष्ठ कलाकार"
चित्रकारका आँखामा माइकल ज्याक्सन,"निधनपछि पनि सर्वाधिक खोजी हुने र सर्वाधिक सुनिने गायकान पर्छन् माइकल ज्याक्सन । यी अमेरिकी गायकको प्रभाव खास भूगोल र संस्कृतिभन्दा निकै फराकिलो छ । किङ अफ पप का रूपमा विश्वभर चिनिएका माइकललाई यो शताब्दीकै प्रभावशाली व्यक्तित्वका रूपमा लिइन्छ । समाज, राजनीति र पहिचानबारे विश्वभर जति बहस भइरहेका छन्, माइकलका गीतसित पनि यी पक्षहरू जोडिन्छन् ।म्युजिक, भिडियो, डान्स, कोरियोग्राफी र फेसनमा उनको प्रभावबारे थुप्रै चर्चा भए पनि समकालीन चित्रकलामा उनलाई कसरी प्रस्तुत गरिँदै आएको छ ? यो कौतूहल मेटाउन बेलायतको नेसनल पोट्ेरट ग्यालरीमा माइकलकेन्द्रित चित्रकला प्रदर्शनी हुँदै छ । माइकलको ६० औं जन्मदिवसका अवसरमा ग्यालरीले माइकल ज्याक्सन : अन द वाल शीर्षक प्रदर्शनी गर्न लागेको हो, जहाँ विश्वप्रसिद्ध समकालीन चित्रकार एन्डी वारहोलदेखि ग्रेसन पेरीसम्मका दिग्गज स्रष्टाले बनाएका माइकल स्वरूप समावेश गरिनेछन् । ग्यालरीले एक्जिबिसन अफ द इयर मा माइकलमा माथि बनाइएका सयभन्दा बढी चित्र टाँग्न लागेको छ ।यो शताब्दीकै प्रभावशाली व्यक्तित्व भएकाले माइकलको सम्मानका लागि चित्रकला प्रदर्शनी गर्न लागेको ग्यालरीका निर्देशक निकोलस कुलिननले बताएका छन् । उनका काम र जीवनी अहिले पनि उत्तिकै सान्दर्भिक छन्, कुलिननले बेलायतको द भोग पत्रिकासँग भनेका छन्, राजनीति र पहिचानसँग पनि उनी नजिकबाट जोडिन्छन् । ४० जना नयाँपुराना चित्रकारलाई माइकलको चित्र कोर्न लगाएर प्रदर्शनी गर्न लागेको उनले बताए । अमेरिकी चित्रकार एन्डी वारहोलले सन् १९८२ मा माइकललाई पहिलो पटक भिजुअल आर्टमा उतारेका थिए ।माइकल ज्याक्सन इस्टेटसँगको सहकार्यमा आउँदो अगस्टमा हुन लागेको प्रदर्शनीका लागि अनलाइन टिकटको व्यवस्था छ । झन्डै एक महिनासम्म हुने प्रदर्शनीभर ग्यालरीमा छलफल, चित्रकला तालिम, कार्याशाला पनि समेटिनेछन् ।अमेरिकी सुपरस्टारलाई बेलायतको नेसनल ग्यालरीमा यति ठूलो स्थान दिइनुलाई लिएर कलाकर्मीहरूले खुसी व्यक्त गरेका छन् । एक्जिबिसन अफ द इयर मा माइकलको व्यक्तिगत, सामाजिक, राजनीतिक र सांगीतिक जीवन झल्किने कलाकृति राखिनेछन् । प्रदर्शनीमा समावेश हुन लागेका चित्रमध्ये अमेरिकी आर्टिस्ट केहिन्दे विलीको इक्वेस्ट्रिएन पोट्रेट अफ किङ फिलिप सेकेन्ड, क्यान्डिस ब्रिट्जको किङ, डारा बिर्नबाउमको द वे यु मेक मी फिल जस्ता चित्रतस्बिरबारे अहिलेदेखि नै चर्चा सुरु भइसकेको छ । विलीले माइकललाई स्पेनी राजा फिलिप द्वितीयको शैलीमा घोडामा बसिरहेको देखाएका छन् ।उनी यस्ता मान्छे हुन् जो इन्डियानाको दुईकोठे घरमा आठ दाजुभाइसँग हुर्किएर विश्वलाई आफूसँगै नचाउन सफल भए, ग्यालरी निर्देशक कुलिननले भनेका छन्, माइकल अद्भुत थिए ।"
पोखरामा अटलबहादुरको आतंक,"लेखनाथ सात वर्षअघि काठमाडौंमा मञ्चन भएको नाटक अटलबहादुरको आतंक पोखरा आइपुगेको छ । पोखरा थिएटरले गन्धर्व नाटकघरमा सोमबारदेखि नाटक मञ्चनको तयारी गरेको हो ।खगेन्द्र लामिछानेको लेखन र निर्देशन रहेको नाटकमा पोखराकै कलाकारको अभिनय रहनेछ । डेढ घण्टाको नाटकमा पाका कलाकार प्रकाश घिमिरे, माओत्से गुरुङ, प्रमिला तुलाचनको अभिनय हेर्न पाइन्छ । निर्देशक लामिछाने नाटकको तयारीमा असार ३ देखि पोखरामै थिए । नाटक मञ्चनबारे जानकारी दिन शनिबार आयोजित पत्रकार सम्मेलनमा उनले नाटकले दर्शकको मन जित्नेमा आफू ढुक्क रहेको बताए । उनले नाटकलाई उत्कृष्ट बनाउन आफू र आºनो टिमले दिनरात मिहिनेत गरेको उनले सुनाए । उनले पोखराबाटै नाट्य क्षेत्रको यात्रा अगाडी बढाएको स्मरण गरे । पोखरामा नाटकघर खोल्ने मेरो सपना थियो, उनले भने, आर्थिक कारणले सम्भव भएन । नाटकमा दिलप्रसाद गुरुङ, गोविन्द रमण पराजुली, वर्षाकेशव पराजुली, विभु भुषाल, वविता मल्ल ठकुरी, विश्वराज पौडेल, अञ्जु दाहाल, सूर्य सुवेदी, सम्झना सिर्पाली, योजना पहारी, भुर्व रोका, धीरेन्द्र पुन, प्रतीक घिमिरेको अभिनय छ ।"
भुटानबाट कथा र कविता,"काठमाडौं भुटानमा नेपालीभाषीमाथि गरिएको दुव्र्यवहारमा केन्द्रित रहेर नेपालीभाषी भुटानी साहित्यकार तुम्बेहाङ लिम्बूले किनाराको प्रश्न कविता संग्रह ल्याएका छन् । नेपाल प्रज्ञा प्रतिष्ठानमा साहित्य परिषद् भुटान र घनश्याम सांस्कृतिक प्रतिष्ठानले गरेको कार्यक्रममा समालोचक निनु चापागाईं, प्राडा गोपीन्द्र पौडेल, प्राज्ञ श्रवण मुकारुङ र सीता शर्माले लोकार्पण गरे । कार्यक्रममा नेपालीभाषी भुटानी कथाकारको संयुक्त कृति समकालीन भुटानी नेपाली कथा पनि सार्वजनिक गरियो । भुटानमा नेपालीे साहित्यको अवस्था निकै नै कमजोर रहेको चापागाईंले बताए । भुटानबाट अहिलेसम्म ६२ वटा नेपालीभाषामा साहित्यिक कृति मात्रै प्रकाशित भएको उनले जानकारी दिए । समकालीन भुटानी नेपाली कथा माथि प्रकाश पार्दै प्राडा पौडेलले सबै कथाको विषयवस्तु भुटानबाट लखेटिएका नेपालीभाषी भए पनि तिनीहरू नेपाल हुँदै विभिन्न मुलुक पुगिसकेका कारण प्रस्तुतिमा विविधता आएको दाबी गरे ।"
केसीको स्वास्थ्य गम्भीर तर स्थिर,"काठमाडौं २३ दिनदेखि अनशनरत डा गोविन्द केसीको स्वास्थ्य गम्भीर भए पनि स्थिर छ । सरकारले जुम्लाबाट आफूलाई अपहरण शैलीमा ल्याएको भन्दै केसीले राजधानी आएदेखि नै स्वास्थ्य जाँच गराउन अस्वीकार गर्दै आएका छन् ।उहाँको स्वास्थ्य स्थिति क्रिटिकल (गम्भीर) भए पनि स्टेबल (स्थिर) छ, त्रिवि शिक्षण अस्पतालका क्रिटिकल केयर स्पेसलिस्ट डा प्रमेशसुन्दर श्रेष्ठले कान्तिपुरसँग भने, उहाँले कुनै जाँच गर्न दिनुभएको छैन । त्यसैले यकिन भन्न सकिने स्थिति छैन । उनले केसीमा छाती र मांसपेशी दुख्ने, चक्कर आउनेलगायत समस्या देखिएको बताए । लामो अनशन र शरीरमा विभिन्न तत्त्वको कमीले यस्तो समस्या देखिएको हो, उनले भने । स्वास्थ्य जाँच गराउन नमानेका कारण चिकित्सकले उनको रगतमा पोटासियम, म्याग्नेसियम, क्याल्सियमलगायत इलेक्ट्रोलाइटको घट्दो मात्राबारे कुनै जानकारी प्राप्त गर्न सकेका छैनन् ।कर्णाली स्वास्थ्य विज्ञान प्रतिष्ठानमा रहँदा नै उनको मुटुको चालमा गम्भीर गडबडी देखिएको त्यहाँका निर्देशक डा पुजन रोकायाले बताए । त्यतिबेला हामीले विज्ञसँग सम्पर्क गर्दा मुटुको यस्तो गडबडीले अनशन बसेका व्यक्तिको शरीरमा विभिन्न तत्त्वको कमी हुने भएकाले जोखिम रहेको बताएका थिए, उनले भने । आइतबार पनि वार्ता भएन सरकार र डा केसीबीच आइतबार पनि औपचारिकअनौपचारिक वार्ता हुन सकेन । डा केसीका प्रतिनिधि डा अभिषेकराज सिंहले सरकारी पक्षबाट वार्ताका लागि कुनै पहल नभएको बताए । यसैबीच क्रान्तिकारी माओवादीका नेता सीपी गजुरेल, पूर्वमन्त्री गोपाल किराँती, मानव अधिकारवादी नेता कृष्ण पहाडीले आइतबार अनशनस्थल पुगेर केसीको मागप्रति ऐक्यबद्धता जनाएका छन् ।सबैभन्दा लामो अनशन डा केसीको यसपटकको आमरण अनशन सबभन्दा बढी दिनको हुने भएको छ । यसअघि उनी तेह्रौं अनशन २३ दिन बसेका थिए । उनको अनशन सोमबार २४ दिन पुग्दै छ ।"
सम्पादकहरूको ऐक्यबद्धता,"काठमाडौं (कास) मेडिकल शिक्षा सुधारका लागि सत्याग्रह गरिरहेका डा गोविन्द केसीका मागप्रति विभिन्न मिडियाका सम्पादकहरूले ऐक्यबद्धता जनाएका छन् । २३ दिनदेखि अनशनरत केसीलाई आइतबार साँझ त्रिवि शिक्षण अस्पतालमा भेटी उनलाई स्वास्थ्यको ख्याल गर्न आग्रहसमेत गरे । सरकारको बेवास्ताका कारण केसीको अनशन लम्बिएकामा सम्पादकहरूले चिन्ता जनाए । यसअघिका सबै मुख्य दलहरूका सरकारले मागमा सहमति गरे पनि कार्यान्वयन नगरेका कारण सत्याग्रहको शृंखला १५ औं पटक पुगेको छ, उनीहरूको संयुक्त अपिलमा भनिएको छ, यसले गर्दा पटकपटकको अनशन र लम्बिएको उपक्रमले डा केसीको जीवन नै संकटमा परेको छ । सम्पादकहरूको टोलीमा अमित ढकाल, कृष्णज्वाला देवकोटा, गोविन्द अधिकारी, नारायण वाग्ले, किरण नेपाल, राजेश केसी, प्रतीक प्रधान, सुधीर शर्मा, सुवास घिमिरे, गुणराज लुइँटेल, अखिलेश उपाध्याय, राजाराम गौतम, प्रकाश रिमाल र प्रशान्त अर्याल थिए ।"
"माग हाम्रै, उनका लागि मर्न केको डर ?","काठमाडौं डा गोविन्द केसीको समर्थनमा आइतबार वसन्तपुर डबलीमा सोलिडारिटी फर डा केसी अलायन्स को आयोजनामा सत्याग्रह सुरु भएको छ । त्यसमा सहभागिता जनाउन काठमाडौंका विभिन्न ठाउँ तथा जिल्लाबाट नागरिक स्वस्फूर्त रूपमा उपस्थित भएका छन् । त्यही भीडमा थिए, कैलाली धनचौडीका ८५ वर्षीय कृष्णदत्त जोशी र उनकी श्रीमती ७५ वर्षीया सुनमतिदेवी ।कृष्णदत्त डा केसीको मागमा ऐक्यबद्धता जनाउनकै लागि २२ घण्टा बसयात्रा गरेर आइतबार बिहान काठमाडौं आइपुगेका हुन् । काठमाडौं आर्लिएपछि उनी सिधै वसन्तपुर डबली पुगे । डा केसीको पक्षमा सत्याग्रह छ भन्ने सुनें, काँधको झोला बिसाउँदै उनले भने, श्रीमती यतै थिइन्, उनैले बोलाइन् । गरिबका लागि डाक्टर भोकै बसेका छन्, उनका माग राम्रा छन्, बूढा आऊ भनिन् । त्यही भएर यहाँ आया हुम् । डा केसीका माग गरिब जनताको भएको उनले बताए । हामीले साथ नदिए कसले दिने ? उनले प्रश्न गरे ।सुनमतिदेवी असारदेखि काठमाडौंमै छिन् । दाजुभाइको अंश मुद्दाले गर्दा सर्वोच्च अदालत आएकी । मुद्दा थाती राखेर डा केसीलाई बचाउनुपर्छ भन्दै हिँड्या छु, उनले भनिन् । शनिबार केसीको पक्षमा माइतीघरबानेश्वरमा गरिएको प्रदर्शनमा पनि उनी उपस्थित थिइन् । पुलिसले हानेको अश्रुग्यास आँखा र नाकमा पर्यो, आँखा अझै रातो छ, उनले भनिन्, तैपनि हामीले हिम्मत हार्या छैनौं । केसी हाम्रा लागि मर्न तयार छन् भने उनले उठाएको जायज मागको समर्थन गर्दा हामीलाई मर्न केको डर ? केसीको समर्थनमा जहाँ कार्यक्रम हुन्छ, त्यहीं पुग्ने गरेको उनले बताइन् । सुनमति र कृष्णदत्त बिहान १० देखि साँझ ५ बजेसम्म सत्याग्रहमा बसे । वसन्तपुरमा आइतबार १ सय ८ जना केही नखाई अनशन बसे । सत्याग्रहमा २ सयभन्दा बढीले सहभागिता जनाए । जनताको शिक्षा र स्वास्थ्यका लागि केसी अनशन बसेका छन्, धनुषाबाट केसीको पक्षमा समर्थन जनाउन आएका महेन्द्र यादवले भने, सबैले गुणस्तरीय शिक्षा पाउनुपर्यो, सबैको स्वास्थ्य सेवा ग्यारेन्टी हुनुपर्यो । उनी काठमाडौं आएको दुई साता भयो । बस्ने ठेगान छैन, मठमन्दिर जहाँ खाली हुन्छ, त्यहीं रात बिताइरहेको छु, नेपाली झन्डा बोकेर सत्याग्रहमा सहभागी उनले भने, केसीले उठाएका माग प्रधानमन्त्री केपी ओलीका लागि पनि काम लाग्ने हुन् तर किन अटेर गरेर बसेका छन्, थाहा छैन । उनले केसीको माग पूरा नभएसम्म जिल्ला नफर्किने बताए ।सत्याग्रहमा सबै केसीको पक्षमा लेखिएका प्लेकार्ड छातीमा टाँसेर बसेका थिए । सहभागीले प्रधानमन्त्री, मन्त्रीलाई फोन र एसएमएसमार्फत केसीका मागबारे ध्यानाकर्षण गराएका थिए । विवेकशील साझाका संयोजक उज्ज्वल थापाले उपचार खर्च धान्न नसक्दा जग्गा बिक्री गरी उपचार गराउनुपर्ने बाध्यता भएका नागरिकको पक्षमा आन्दोलन भएको बताए । उनले केसीका माग पूरा नभएसम्म आन्दोलन जारी रहने बताए । सत्याग्रहमा पूर्वस्वास्थ्यमन्त्री गगन थापा, मानव अधिकारवादी कृष्ण पहाडी, शिक्षाविद् केदारभक्त माथेमालगायतको पनि उपस्थिति थियो । सत्याग्रहमा सोलिडारिटी देखाउन आएको हुँ, धेरैको उपस्थिति देखेर खुसी लाग्यो, डा मदन उपाध्यायले भने, ४५ वर्षदेखि आन्दोलन डा केसीको मात्र हो भन्ने थियो, अब यो जनताको आन्दोलन भयो । शिक्षाविद् माथेमाले केसी एक्लो नभएको बताए । केसीलाई एक्लो भन्नु भएन, उनका पछाडि धेरै मान्छे छन्, उनले भने, उनको पक्षमा सहभागिता बढ्दै गएको छ । कसैले उहाँलाई यो पार्टीको भन्ला, कसैले उचालेको भन्ला तर उहाँले उठाएको मागबारे नागरिकले बुझ्न थाले, खुसी लागेको छ । माग पूरा नभएसम्म सत्याग्रह जारी रहने केसीनिकट डा अभिषेकराज सिंहले बताए । वार्ताका लागि सरकारबाट कुनै पहल नभएको उनले बताए ।"
जुम्ली भन्छन् केसीलाई बचाऊ,"केसीका माग पूरा भएको देख्न चाहेको स्थानीय महेश नेपालीले बताए । डा केसीले जुम्ला आएर जुम्ली जनताको माग उठाएका छन्, उनले भने, जुम्लाका लागि उनी मर्न तयार थिए, हामी पनि उनका लागि मर्न तयार छौं । सरकारले बल प्रयोग गरेर डा केसीलाई अस्पतालबाट बाहिर निकाल्न जरुरी नभएको नेपाली कांग्रेसका नेता देवेन्द्र शाही बताउँछन् । नागरिकलाई अस्पतालसम्म पनि जान नदिनु उसको मौलिक अधिकार हनन गर्नु हो, उनले भने, उनलाई जिल्ला प्रशासन कार्यालय अगाडिबाट पक्राउ गरेर सरकारले गैरजिम्मेवारीपन देखाएको थियो, पछि बल प्रयोग गरेर काठमाडौं लैजाँदाको घटना निन्दनीय छ । उनले जुम्लामा एमबीबीएसको पढाइ सुरु गर्न दक्ष जनशक्तिको व्यवस्था र भौतिक संरचनाको निर्माण गरिनुपर्ने माग गरेकाले जुम्लावासीले उनलाई साथ दिएको बताए ।निषेधित क्षेत्रमा प्रदर्शननेपाल तरुण दलले आइतबार निषेधित क्षेत्रमा प्रदर्शन गरेको छ । तरुण दलले शनिबार काठमाडौंको माइतीघरमा भएको धरपकडविरुद्ध जिल्ला प्रशासन कार्यालयको प्रांगणमा प्रदर्शन तथा धर्ना कार्यक्रम गरेको हो ।"
रेलमार्ग बनाउन विज्ञको खोजी,"काठमाडौं दुवै छिमेकबाट काठमाडौंसम्म रेल ल्याउने प्रक्रियाको गृहकार्य सुरु हुन थालेपछि रेल विभागले पनि रेलमार्ग, प्रविधिलगायत विषयका विज्ञ नेपालीको खोजी गर्न थालेको छ । विदेशमा रहेर काम गर्दै आएका त्यस्ता व्यक्तिलाई नेपाल बोलाएर अन्तरक्रिया गर्दै विभागले रेलको प्रविधिबारे बुझ्न थालेको हो । विभागले आइतबार ६० इन्जिनियरहरूसँग अन्तरक्रिया गरेको थियो । नेपालमा २ सयभन्दा बढी इन्जिनियरले रेलका बारेमा चासो राखे पनि करिब एक सय मात्रले रेल, रेलमार्ग तथा भूगोलका बारेमा अध्ययन गरेको पाइएको विभागको जानकारीमा छ । नेपालको भूगोल बुझेको र यस्तै भूगोलमा काम गरेका इन्जिनियरहरूलाई प्राथमिकतामा राखेर नेपालले आफूसँग पनि योग्य प्राविधिक भएको सन्देश दुवै छिमेकी मुलुकलाई दिन खोजेको हो । प्राविधिक अध्ययनपछि हुने वार्तामा बस्न पनि यस्ता विषयमा ज्ञान हुनुपर्ने भएकाले त्यसमा स्वदेशी विज्ञको खोजी भएको हो । थाइल्यान्ड, कजाखस्तान, दक्षिण कोरिया र चीनमा रेलको पछिल्लो प्रविधिबारे अध्ययन र कामसमेत गरिरहेकाहरूलाई सरकारले सम्पर्कमा ल्याउँदै उनीहरूको अनुभवको उपयोग गर्न थालेको छ । यससँगै छिमेकी भारत र चीनका प्राविधिकसँग पनि नेपालले अन्तरक्रिया गरिरहेको छ । पछिल्लो समय १५ इन्जिनियरहरूले चीनबाट र ३० जनाले दक्षिण कोरियाबाट रेलबारे छोटो कोर्स गरेर फर्केका छन् । यस्तै, चीनमा इन्जिनियरिङमा उच्च शिक्षा लिइरहेकाहरू ५ जना सम्पर्कका आएको पनि विभागले जनाएको छ । रेलबारे पुल्चोकको कोर्समा राख्नसमेत आग्रह गरिरहेको विभागका प्रवक्ता प्रकाशभक्त उपाध्यायले कान्तिपुरलाई बताए । थाइल्यान्डलाई कर्मथलो बनाएर काम गरिरहेका जिओ टेक्निकल इन्जिनियर वीरेन्द्रमान प्रधानले नेपालमा रेलको बहस सुनेर आफूले पछिल्लो प्रविधिबारेमा जानकारी दिएको बताए । रेलबारे विश्वमा विकसित पछिल्ला प्रविधिहरूको जानकारी दिँदै नेपालमा रेलको सम्भावना बढ्दै गएको उनले बताए । रेललाई भूगोलले नरोक्ने धारणा व्यक्त गर्दै उनले भने, जर्जर भूभागमा रेल कसरी ल्याउने भन्ने बहस पनि छ । महँगो भन्ने तर्क पनि उत्तिकै सुन्छु । तर, दीर्घकालमा यसको फाइदा नै हुनेछ । तत्काललाई मापन गर्दा मात्र रेल महँगो हो । टनेल र खुला भाग गर्दै नेपालमा रेल गुडाउन सकिने उनको धारणा छ । प्रविधिको उपयोग गरेमा बाहिर आएजति महँगो पनि नहुने भन्दै उनले वार्तामा बस्दा पनि प्राविधिक पक्षमा जानकार भएर जान आवश्यक रहेको सुझाव दिएका छन् । भारत र चीनले अनुदानमा नेपालमा रेल बनाउने भनिए पनि त्यो सहयोग हुनाले जतिसक्दो सुपथ मूल्यमा र कसरी आधुनिक बनाउने भन्नेमा जोड दिनुपर्ने हुन्छ । नयाँ प्रविधिको ज्ञान नभएमा वार्तामा रहँदा टाउको हल्लाउनेबाहेक अर्को अवस्था आउने विज्ञहरूको भनाइ छ । २० वर्षदेखि थाइल्यान्डमा विभिन्न भूभागमा काम गरेका उनले नेपालमा रेल आउने अब निश्चितझैं रहेको आफूले पाएको बताउँदै भने, यातायातलाई सहज बनाउन रेल आवश्यक छ । आइतबारको अन्तरक्रियामा कतिपय स्थानमा रेलमार्ग निर्माण गरिरहेका कन्सल्ट्यान्ट पनि सहभागी थिए । केरुङकाठमाडौं रेलमार्गबारे अध्ययनपछिको विषयबारेमा अन्तरक्रिया गर्न विभागका इन्जिनियरहरू एक महिनापछि चीन जाने तयारीमा छन् । केरुङकाठमाडौंको प्रिभिजिबिलिटी अध्ययन सम्पन्न भएको छ भने वीरगन्जकाठमाडौं मार्गको पनि भारतीयहरूले फिल्डवर्क सकिसकेका छन् । उनीहरूको रिपोर्ट आएपछि त्यसमा नेपाली पक्षले पनि अध्ययन गर्ने प्रवक्ता उपाध्यायले बताए । कुन स्थानबाट रेल ल्याउने, कुन प्रणालीमा रेलमार्ग बनाउने, कस्तो प्रविधि उपयोग गर्ने भन्नेलगायतका विषयमा छलफल हुने उपाध्यायले बताए । दुवै छिमेकबाट रेल ल्याउने विषयले गति लिने देखिएको हो । थाइल्यान्ड, दक्षिण कोरिया, सिंगापुर र चीनलगायतका मुलुक र विश्वविद्यालयले रेल अध्ययनबारे नेपाली प्राविधिकलाई छात्रवृत्तिसमेत उपलब्ध गराएका छन् । भारतमा पनि यसै विषयमा अध्ययन गरेर फर्केकाहरू छन् । प्रधानमन्त्री केपी ओलीको भारत र चीन भ्रमणपछि रेलको कामले गति लिएको भए पनि कसरी कुन रूपमा निर्माण गर्ने अझै टुंगो छैन ।"
नाकामा परिचयपत्र झन्झटिलो,"पशुपतिनगरबाहेक मानेभन्ज्याङ, सिमाना बजार, पुलखोला, फाटक, पेनल, हिले, गुफापातल, छब्बिसे, शान्ति बजार, जिर्मले, सलकपुरलगायत स्थानबाट सीमा वारपार गर्न सकिन्छ । ती सबै नाकामा दुवै देशका प्रशासनिक निकाय नभएकाले आउजाउमा कठिनाइ छैन । घाँसदाउरादेखि अर्मपर्म र चिया टिप्नसम्म यहाँका बासिन्दा दैनिक सीमा वारपार गर्छन् । भारतीय सीमा क्षेत्रमा बाक्लो गरी एसएसबी क्याम्प राखिएको छ । सामग्री ढुवानी र बिक्रीका लागि भारतीय बाटो प्रयोग गर्दा एसएसबीले दु:ख दिने गरेको गुनासो पनि पछिल्लो समय कमै सुनिन्छ । भारतीय प्रहरीले आउनेजानेको विवरण लिने र निगरानी गर्ने क्रम यथावत् छ, पशुपतिनगरका मिलन क्षत्रीले भने, तर यात्रुलाई दु:ख दिएका घटना पछिल्लो समयमा खासै सुनिएको छैन ।नेपाल छिर्ने भारतीयलाई भने उति कठिन छैन । नेपाली प्रशासनले सामान्य निगरानी गर्ने र शंका लागे मात्रै सोधखोज गर्ने गरेको छ । भारतबाट सवारीसाधन लिएर आउने र राजस्व बुझाएर नेपालका विभिन्न भूभाग पुग्ने क्रम निरन्तर छ । त्यहाँको राजस्वको मुख्य स्रोत पनि भारतीय नम्बर प्लेटका गाडी नै हुन् । नेपालतर्फ पशुपतिनगरस्थित इलाका प्रहरी कार्यालयसहित जौबारी, श्रीअन्तु, शान्तिबजारमा प्रहरीचौकी छ भने मानेभन्ज्याङमा सीमा प्रहरी चौकी छ । सन्दकपुरदेखि जिर्मलेसम्मको ४४ किलोमिटर सीमा क्षेत्रमा यिनै प्रहरी चौकीले आउजाउको अवस्था र सामग्री ओसारपसारको निगरानी गर्ने गरेको इलामका प्रहरी उपरीक्षक माधवप्रसाद श्रेष्ठले बताए । काँकडभिट्टा : तेस्रो मुलुकका लाई सहजकाँकडभिट्टास्थित मेची नाका अन्यको तुलनामा सहज छ । यही सहजताको फाइदा उठाउँदै तेस्रो मुलुकका नागरिकसमेत अवैध रूपमा नेपाल प्रवेश गर्ने गरेका छन् । खासगरी बंगलादेशी, भुटानी, तिब्बती र श्रीलंकाली नागरिकले यो नाका अवैध आउजाउका लागि प्रयोग गर्ने गरेका छन् । भारतीय सीमा सुरक्षा बल (एसएसबी) ले गत वर्ष स्वतन्त्रता दिवसको पूर्वसन्ध्यामा अवैध रूपमा नेपाल प्रवेश गर्न लागेका पाँच जना श्रीलंकालीलाई पानीट्यांकी नाकाबाट नियन्त्रणमा लिएको थियो । भारतीयसँग भाषा र रूपरंग मिल्ने भएकाले सबैभन्दा बढी बंगलादेशी अवैध रूपमा नेपाल छिर्ने गरेका छन् । उनीहरू भारत पनि अवैध बाटोबाटै आउँछन् । यो नाकामा वैधानिक बाटोबाट नेपाल आउने र फर्किहाल्ने बंगलादेशीको संख्या पनि उल्लेख्य छ । अध्यागमन कार्यालय काँकडभिट्टाका अनुसार यो वर्षको पहिलो चौमासिकमा ६ सय ६६ बंगलादेशी, तीन श्रीलंकाली, ५ पाकिस्तानी आएका छन् ।जोगबनी : शंकास्पदमाथि निगरानीविराटनगरको जोगबनी नाकाबाट आउजाउ गर्न सर्वसाधारणलाई समस्या छैन । भारतीय प्रहरीले नेपालबाट उपभोग्य वस्तु खरिद गर्न जोगबनी बजार पुगेका जोकोहीलाई सामान्य अवस्थाझैं आउजाउ गर्न दिएको छ । जोगबनी रेल्वे प्रहरीले शंकास्पद रूपमा नाकाबाट प्रवेश गर्ने महिलासहित चिनियाँ, पाकिस्तानी र बंगलादेशी नागरिकलाई विशेष निगरानी राख्दै आएको नेपालस्थित सीमा प्रहरी चौकीकी नायब निरीक्षक मुना डाँगीले बताइन् ।यो नाकाबाट दैनिक सरदर ८ हजार सर्वसाधारण ओहोरदोहोर गर्ने गरेको उनको भनाइ छ । बेचबिखन गर्ने उद्देश्यले सीमा छिराएको पाइए महिलालाई उनीहरूले रेल्वे स्टेसन, फारबिसगन्ज र पटनासम्मबाट पक्राउ गरी नेपाल प्रहरीलाई बुझाउने गरेका छन्, उनले भनिन् । नेपाल प्रहरीले पनि भारतबाट आउने शंकास्पद व्यक्तिलाई निगरानी गर्दै आएको छ । सामान्यतया यो नाकाबाट जोगबनी बजारमा उपभोग्य वस्तु किन्न जाने सर्वसाधारणको भीड हुन्छ । उताबाट सामान खरिद गरेर आउनेलाई भारतीय सुरक्षाकर्मीले जाँच गर्दैन । सुनौली : अव्यवस्थाले सास्तीसुनौली नाका व्यवस्थित हुन नसक्दा यात्रु र सामान ढुवानीमा सधैं सास्ती हुने गरेको छ । भारतीय सुरक्षाकर्मी, भन्सार, अध्यागमनलगायत निकायले सडकमै यात्रु र सामग्री ढुवानी जाँच गर्दा दैनिक घण्टौं जाम हुन्छ । नेपालको फितलो जाँचका कारण सुरक्षा चुनौती पनि उत्तिकै बढेको नेपालभारतमैत्री समाजका अध्यक्ष डा शान्तकुमार शर्माले बताए । केही वर्ष अगाडि जस्तै सर्वसाधारणसँग भारततर्फ हुने गरेको दुव्र्यवहार र खुलेआम अवैध असुलीका घटनाले सधैं सास्ती छ, उनले भने, यात्रुलाई गरिने दुव्र्यवहार रोक्न पटकपटक ध्यानाकर्षण गराए पनि रोकिएको छैन । सुनौली नाकाबाट भारततर्फ प्रवेश गर्दा प्रत्येक यात्रु र गाडीलाई भारतीय एसएसबीका सुरक्षाकर्मीले बिनाजाँच जान दिँदैनन् । प्रत्येक यात्रुले त्यहाँ राखिएको सुरक्षायन्त्र वाक थ्रु प्रयोग गर्नैपर्ने हुन्छ । सामानसहितको झोला खोलेर खानतलासी गरिन्छ । नेपालमा सामान छाडेर फर्केका भारतीय मालवाहक गाडीसमेतको मेसिनले स्क्यानिङ गरेर मात्रै भारततर्फ प्रवेश अनुमति दिइन्छ । नेपालतर्फ भने यसखालको सुरक्षा उपकरण र प्रक्रिया छैन । सुनौली नाका विश्वकै मान्छे आवतजावत गर्ने प्रमुख नाका भएकाले व्यवस्थित गर्न अति जरुरी छ, रूपन्देहीका एसपी श्यामलाल ज्ञवालीले भने, सीमा नाकामा यात्रुलाई सुविधा र सुरक्षा प्रभावकारी बनाउने पूर्वाधार भने छैनन् । रुपैडिहा : घटेन दुव्र्यवहारनेपालभारत सुरक्षा अधिकारीको हालै भएको सुरक्षा बैठकमा बाँकेका प्रमुख जिल्ला अधिकारी रमेश केसीले सीमामा नेपालीमाथि हुने गरेको दुव्र्यवहार रोक्न आग्रह गरे । उनले दुईदेशीय सुरक्षा बैठकमा उक्त मुद्दा उठाएको पहिलो होइन । वर्षमा तीनचारपल्टको बैठकमा बाँकेका सुरक्षा अधिकारीले यसैगरी दुव्र्यवहार र नेपालीमाथि हुने लुटपाटका घटना उठाउँदै आएका छन् । तर, नेपालीमाथि हुने दुव्र्यवहार रोकिएको छैन । खासगरी मजदुरीका लागि भारत जाने नेपालीले बढी सास्ती खेपिरहेका छन् । यसपल्टको बैठकमा पनि नेपालीमाथि हुने दुव्र्यवहारलाई प्राथमिकतासाथ उठाएका छौं । काम गरेर फर्किने नेपालीमाथि सीमामा हुने सास्तीका कुरा भनेका छौं, केसीले भने । रुपैडिहामा भारतीय कस्टम, थाना, वन र एसएसबीको सुरक्षा जाँच छ । एसएसबीले सुरक्षा जाँचका लागि एक्सरे मेसिन राखेको छ । उसले नेपालीको अभिलेखसमेत राख्न सुरु गरेको छ । ती चेकपोस्टमा कडा सुरक्षा जाँच हुँदा नेपालीले सास्ती भोग्नुपरेको हो । वनबासा र गौरीफन्टा : सहजप्रदेश ७ का मुख्य नाका वनबासा र गौरीफन्टामा आवतजावत सहज छ । कहिलकाहीँ नेपालीले सास्ती भोग्नेबाहेक अरू बेला यी नाकामा खासै समस्या छैन । सीमामा आउजाउ गर्न खासै समस्या छैन, धनगढीका किराना पसले राजु गुप्ता भन्छन्, गौरीफन्टा बजार विस्थापित भइसकेको भए पनि भारतका जुनसुकै सहर पस्न त्यहाँ पुग्नैपर्ने भएकाले रौनक घटेको छैन ।"
सामाजिक सम्बन्धमा असर,"काठमाडौं माओवादी द्वन्द्व उत्कर्षमा रहँदासमेत नेपाल र भारतको सीमामा सफल हुन नसकेको परिचयपत्र तथा सीमा रजिस्ट्रेसन अहिले पुन: अभ्यासमा ल्याउन दुवै मुलुकका प्रबुद्ध व्यक्ति समूह (ईपीजी) ले सुझाव दिएपछि यसबारे बहस सुरु भएको छ । नेपाल र भारतका सन्धिसम्झौतालाई समयानुकूल बनाउन दुवै सरकारका तर्फबाट गठित समूहले दुई वर्ष लामो अध्ययनअनुसन्धान र अन्तक्र्रियापछि परिचयपत्र लागू गर्नुपर्ने निष्कर्ष निकालेको हो । तर, सीमासम्बन्धी अध्ययन गरेका मानवशास्त्री, नेता तथा बुद्धिजीवीले यस्तो प्रावधान लागू गरिए सीमाको जीवनको स्वाभाविकता खलबलिन सक्ने औंल्याएका छन् । नेपालभारत खुला सीमाको नियमन र व्यवस्थापन गर्नुपर्ने माग लामो समयदेखि उठिरहेको भए पनि यसपालि भारतले सुरक्षाको कारण देखाएर यस्तो प्रस्ताव ल्याएको हो । क्रसबोर्डर मा सोध गर्नेहरू कडा राष्ट्रवाद र सुरक्षा स्वार्थका खातिर यस्तो व्यवस्था गरिँदा सीमामा थप समस्या आउन सक्ने बताउँछन् । सीमालाई प्राविधिक र राजनीतिक घेरा मात्रै मान्दा एउटै संस्कृति रहेका दुवैतिरका नागरिकको बिहेबारीलगायत सामाजिक सम्बन्धमा समेत असर पर्ने उनीहरूको मत छ ।माओवादी द्वन्द्व उत्कर्षमा पुगेका बेला २०५९ को चैतमा भारतको स्थानीय सुरक्षा निकायले नेपालगन्जरुपैडिया नाकामा सीमा नियमन भन्दै परिचयपत्र माग्न र तथ्यांक राख्न थालेको थियो । यसले गर्दा भारत प्रवेश गर्नेको लामो लाइन लाग्न थाल्यो । भारतमा दैनिक ज्यालादारीमा जाने र बेलुका घर फर्कनेका लागि यसले नयाँ झन्झट थप्यो । परिचयपत्रकै निहँुमा सीमामा रहेका सुरक्षा निकायको खानतलासी र ज्यादती बढ्न थालेपछि त्यसको विरोध हुन थाल्यो । जसले गर्दा त्यो एक महिनामै बन्द भएको सुनाउँछन् प्रवासी नेपालीका बारेमा विद्यावारिधि गरेका केशव बस्याल । त्यसको केही समयपछि भैरहवासुनौली नाकामा पनि नामको सूची राख्न थालियो । त्यो पनि टिकेन । पुष्पकमल दाहाल दोस्रोपटक सत्तासीन हुनेबित्तिकै उनले भारत जाने कामदारले स्वीकृति लिएर मात्र जानुपर्ने व्यवस्था लागू गरे । त्यो पनि टिकेन । पूर्वपरराष्ट्रमन्त्री एवं नेकपा प्रवक्ता नारायणकाजी श्रेष्ठ परिचयपत्र लागू गरेर सीमालाई थप व्यवस्थित गर्नु राम्रो भएको बताउँछन् । तर सीमाका जनताले दु:ख पाउनुभएन, उनी भन्छन्, सुझाव सार्वजनिक भएपछि त्यसमा थप बहस गरौंला, अहिलेलाई सीमा व्यवस्थापनमा जोड दिनुपर्छ । भारतीय पक्षले आफ्ना तर्फबाट सीमा नियमन थालिसकेपछि परिचयपत्र अनिवार्यतामा जोड दिएको हो । प्रबुद्ध व्यक्ति समूहमा नेपालतर्फ संयोजक रहेका डा भेखबहादुर थापा दुई देशबीचको खुला सीमा बन्द नभई नियमन र व्यवस्थित गर्न उक्त सुझाव राखेको बताउँछन् । स्थानीयको सुझावलाई ध्यान दिएर नै प्रतिवेदन तयार गरिएको हो । परम्परा र सामाजिक सद्भाव नबिग्रने गरी नै सुझाव दिइएको छ, उनी भन्छन् । खुला सीमाको विषयमा लामो समय कलम चलाएका पत्रकार राजेन्द्र दाहाल पनि खुला सीमाले जनजीवन सहज भए पनि सीमा नियमन आवश्यक रहने बताउँछन् । जनतालाई सहज हुने गरी नै त्यस्तो निर्णय लिइनुपर्छ । जसले सीमाका जनतालाई सुरक्षा, अधिकार, स्वाभिमान र सुनिश्चितता जस्ता लाभ पनि मिलोस्, उनी भन्छन् । नेपालीको प्रतिनिधित्व हुने गरी यो धारणा आउन आवश्यक रहेको उनले बताए ।"
सय स्थानीय तहमा बजेट पेस भएन,"काठमाडौं स्थानीय तहले असार १० भित्रै बजेट ल्याइसक्नुपर्ने कानुनी प्रावधान छ । तर, असार मसान्त कटिसक्दा पनि मुलुकभरका सयभन्दा बढी स्थानीय तहले बजेट ल्याउन सकेका छैनन् । स्थानीय सरकार सञ्चालन ऐन २०७४ र अन्तर सरकारी वित्तीय व्यवस्थापन ऐन २०७४ को व्यवस्थालाई ती स्थानीय तहले बेवास्ता गरेका छन् । झन्डै ४५ प्रतिशतले यो व्यवस्था पालना नगरी असार १० पछि मसान्तको अवधिमा बजेट ल्याए ।संघीय मामिला तथा सामान्य प्रशासन मन्त्रालयको स्थानीय शासन तथा सामुदायिक विकास कार्यक्रम (एलजीसीडीपी) ले संकलन गरेको तथ्यांकअनुसार हालसम्म ६ सय २३ स्थानीय तहमा बजेट पेस भइसकेका छन् । करिब १५ स्थानीय तहले बजेट पेस गरेगरेनन् विवरण नै प्राप्त हुन नसकेको एलजीसीडीपी राष्ट्रिय कार्यक्रम निर्देशक रेसम कँडेलले बताए । उनका अनुसार सयभन्दा बढीले बजेट पेस नगरेको सूचना प्राप्त भएको छ । एलजीसीडीपीका सात प्रदेशका कार्यालयहरूमार्फत सूचना संकलन गरेका हौं, उनले भने, सयभन्दा बढीले असार बितिसक्दा पनि बजेट सार्वजनिक नगरेको पाइएको छ । बजेट नल्याउनेमा गाउँपालिका र नगरपालिकाको संख्या धेरै छ । त्यसमध्ये एउटा उदाहरण हो, तेह्रथुमको फेदाम गाउँपलिका । गाउँपालिका अध्यक्ष हरिप्रसाद चेङबाङले अघिल्लो वर्षको बजेट खर्चको कामले नभ्याएको बताए । गाउँपालिकामा बैंक छैन । असार मसान्तको खाता बन्द गर्न कर्मचारी सदरमुकाम जानुपरेकाले भ्याइएन, उनले टेलिफोनमा सुनाए, साउनभित्र ल्याइसक्छौं । कानुनले त असार १० गते नै ल्याउनुपर्छ भनेको छ भन्ने प्रश्नमा उनले भने, कानुन थाहा नभएको त हैन, गर्दै जाँदा भ्याइएन ।कतिपय स्थानीय तहका जनप्रतिनिधिलाई कानुनी व्यवस्था पालना नगरे के हुन्छ भन्ने जानकारीसमेत छैन । असारमा बजेट नल्याए साउन १ देखि कुनै पनि खर्च गर्न पाइँदैन । केन्द्र सरकारले दिने ४ प्रकारका अनुदान र राजस्व तथा रोयल्टीको रकम कोष तथा लेखा नियन्त्रक कार्यालयले रोकिदिन्छ । असारभित्र बजेट पास नगरी खर्च गर्न नपाइने व्यवस्था ऐनले गरेको छ, संघीय मामिला तथा सामान्य प्रशासन मन्त्रालयका सचिव दिनेश थपलियाले भने, खर्च गर्न नपाइने भएकाले कुनै उपाय लगाएर खर्च गरे गैरकानुनी हुन्छ ।यही प्रवृत्तिले निरन्तरता पाउँदै स्थानीय सरकारहरूमा कानुनी व्यवस्था पालना नगरे वित्तीय अनुशासन बिग्रिने सरकारी अधिकारीहरूको धारणा छ । खर्च गर्न नपाइने र आफ्नो खाताको रकम चलाएमा महालेखा परीक्षकको कार्यालयले लेखापरीक्षण गर्दा बेरुजु देखाउनेछ, एलजीसीडीपीका राष्ट्रिय कार्यक्रम निर्देशक पुरुषोत्तम नेपालले भने । महालेखा परीक्षकको कार्यालयले बेरुजु देखाउनु भनेको गैरकानुनी कार्य हो । जसलाई नियमसंगत तवरले खर्च नभएको रकम मानिन्छ । यस्तै दुरुपयोग रोक्न स्थानीय सरकार सञ्चालन ऐनले असार १० गते बजेट पेस गरेपछि १५ दिनभित्र (असार २५ गतेसम्म) गाउँ वा नगरसभामा छलफल गरी पास गर्ने वा चित्त नबुझे संशोधन गर्न कार्यपालिकामा फर्काउन सकिने प्रावधान राखेको हो । मानौं कुनै गाउँ वा नगरसभाले बजेट फर्काए त्यसपछिको पाँचसात दिन अर्थात् असार मसान्त्रभित्र पुन: बजेट पेस गरी पास गर्न सकिने अवधि दिएको छ । तर, असार १० मै पेस नगर्दा छलफल तथा संशोधनको समय अपुुग हुने र अन्तिम समयमा ल्याइने बजेट मनोमानीपूर्ण हुने सम्भावना हुन्छ । यो सम्भावना त निकै परको विषय भयो, कतिपय स्थानीय तहले असार मसान्तमा समेत बजेट नल्याउनुले अर्थ मन्त्रालय, योजना आयोग र संघीय ममिला मन्त्रालयलाई चिन्ताको विषय बनेको छ । सबै कुरा पहिल्यैको जस्तो हो भनेर पनि कतिपय स्थानीय तहले बजेट नल्याएको देखिन्छ, एलजीसीडीपीका कार्यक्रम निर्देशक नेपाल भन्छन्, नेपालमा चल्छ भन्ने मान्यता छ । नचलेर समस्या देखापरेपछि उनीहरूमा चेतना जाग्ला ।सरकारी अधिकारीहरूका अनुसार समयमै बजेट नआउनुका विभिन्न कारण छन् । कतिपय स्थानीय तहमा मेयर र उपमेयर फरकफरक पार्टीका छन् । पार्टीगत हिसाबले उनीहरूबीचका विवादले बिजेटमा ढिलाइ हुने गरेको छ । अर्को कारण कर्मचारी अभाव देखिन्छ । स्थानीय तहमा देखिएको यो समस्याले ऐनको उल्लंघन मात्रै हैन, प्रतिपक्षविहीन स्थानीय तहमा निर्वाचित पदाधिकारीले अल्पमतलाई निषेध गरी मनलाग्दी बजेट ल्याउने सम्भावना रहन्छ । ऐन निर्माणमा संलग्न तत्कालीन अधिकारीहरूका अनुसार यस्तै जोखिमबाट जोगिन र अर्को आर्थिक वर्षलागे लगत्तै बजेट पूर्ण रूपमा कार्यान्वयन गर्न ऐनमै मिति किटान गरिएको हो । असार मसान्तभित्रमा समेत बजेट पेस नहुनुले सरकारी बजेटको खर्चमा प्रत्यक्ष असर देखिनेछ । यस वर्ष सरकारले स्थानीय तहहरूलाई १ खर्ब ९५ अर्ब ५ करोड ३१ लाख रुपैयाँ अनुदानका रूपमा बजेट दिएको छ । गाउँ वा नगरसभामा यो रकम अम्दानीको रूपमा देखाई स्थानीय तहले तोकिएको क्षेत्रमा खर्च गर्नुपर्छ । बजेट नै पेस नभएपछि साउन १ गतेदेखि नै सरकारी बजेट कार्यान्वयनमा लैजाने केन्द्र सरकारको प्रयासलाई समेत असर पारेको छ । केही केही ठाउँमा मात्रै विवाद भएर बजेट नआएको हो, गाउँपालिका राष्ट्रिय महासंघका अध्यक्ष होमनारायण श्रेष्ठले भने । राजनीतिक विवाद, बैंक र कर्मचारीहरूको अभावलगायत कारणले ढिलाइ भएको हुन सक्ने उनको अनुमान छ ।"
विदेशी मुद्राको कमाइ पौने २३ अर्ब,"काठमाडौं विदेशी मुद्रा र सुनमा गरिएको लगानीबाट गत आर्थिक वर्षको वैशाखसम्म केन्द्रीय बैंकले २२ अर्ब ७१ करोड रुपैयाँँ आम्दानी गरेको छ । अघिल्लो वर्षको तुलनामा यो करिब साढे १९ प्रतिशतले बढी हो । रेमिटयान्स, वस्तु तथा सेवा निर्यात, पर्यटनलगायत माध्यमबाट मुलुकमा विदेशी मुद्रा प्राप्त हुन्छ । यसरी प्राप्त विदेशी मुद्रा राष्ट्र बैंकमा रहन्छ । त्यो मुद्रामध्ये केही राष्ट्र बैंकले विभिन्न राष्ट्रका ट्ेरजरी बिल्सलगायतका उपकरणमा लगानी गरी ब्याज प्राप्त गर्छ । यही लगानीबाट गत वर्ष करिब पौने २३ अर्ब रुपैयाँँ राष्ट्र बैंकलाई प्राप्त भएको हो । केन्द्रीय बैंक आफैं मौद्रिक निकाय भएकाले विदेश र विदेशीबाट आर्जित मुद्रा बराबरको रकम उसले नेपाली रुपैयाँमा भुक्तानी गर्छ । यसरी जम्मा भएको रकम राष्ट्र बैंकले विदेशका विभिन्न सुरक्षणमा लगानी गर्ने हो । यसबाट आएको रकम केन्द्रीय बैंकले खर्च र अन्य कोषमा राख्छ भने ठूलो हिस्सा लाभांशका रूपमा सरकारलाई बुझाउँछ । जुन सरकारको गैरकर आम्दानी हो । आर्थिक वर्ष ०७३७४ को वैशाखसम्म विदेशी मुद्रा र सुनमा गरिएको लगानीबाट प्राप्त आम्दानी १९ अर्ब ०१ करोड रुपैयाँँ थियो । उक्त अवधिमा अमेरिकी मुद्राको ब्याजदरमा आएको उल्लेख्य वृद्धिले अघिल्लो वर्षको तुलनामा कुल ब्याज आम्दानी बढेको राष्ट्र बैंकले जनाएको छ । यद्यपि यो गत वर्षको विदेशी लगानीबापतका आय राष्ट्र बैंकले सो वर्षका लागि गरेको लक्ष्यभन्दा कम हो । गत आर्थिक वर्षमा विदेशी मुद्राबाट करिब २७ अर्ब ६५ करोड रुपैयाँँ ब्याज आय आर्जन गर्ने लक्ष्य राखेको छ । राष्ट्र बैंकले कुल विदेशी मुद्रा सञ्चितिको सबैभन्दा बढी ५४३ प्रतिशत (विदेशी मुद्रा लगानीमा ५११ प्रतिशत र सुन लगानीमा ३२ प्रतिशत) रकम मुद्दती निक्षेपमा राखेको छ । बाँकी ४५७ प्रतिशत तरल उपकारणहरूमा लगानी भएको जनाएको छ । विभिन्न तरल उपकरणमध्ये भारतीय ट्ेरजरी बिल्समा साढे २४ प्रतिशत, चिनियाँ ऋणपत्रमा ७४ प्रतिशत, अमेरिकी ट्ेरजरी बिल्स तथा ऋणपत्रमा ८२ प्रतिशत लगानी भएको राष्ट्र बैंकको तथ्यांक छ । राष्ट्र बैंकसँग गत वैशाखसम्म १० खर्ब ८४ अर्ब रुपैयाँँ कुल विदेशी विनिमय सञ्चिति छ । अघिल्लो असारको तुलनामा यो ०५ प्रतिशतको वृद्धि हो । अघिल्लो वर्ष यस्तो सञ्चिति १० खर्ब ६७ अर्ब रुपैयाँँ थियो । वैशाखसम्मको कुल विदेशी मुद्राको सञ्चितिमा परिवत्र्य विदेशी मुद्रा (जुनसुकै विदेशीले ल्याए पनि सजिलै सटही हुने) को हिस्सा ७४१ प्रतिशत, भारतीय मुद्राको हिस्सा २३२ प्रतिशत गरी कुल विदेशी मुद्रा सञ्चितिको हिस्सा ९७३ प्रतिशत छ । बाँकी हिस्सा सुन र एसडीआरले ओगटेको राष्ट्र बैंकले जनाएको छ । विदेशी मुद्राको लगानीबाट प्राप्त आयबाहेक पनि राष्ट्र बैंकले स्वदेशबाटै ठूलो रकम आम्दानी प्राप्त गर्छ । कुल आयबाट कुल खर्च घटाउनुका साथै कर्मचारी कल्याणकारी कोष, जगेडा कोष, बैंकिङ विकास कोषलगायतमा तोकिएबमोजिम रकम छुटयाइन्छ । यसरी तोकिएबमोजिम रकम छुट्टयाएर खुद आम्दानी निकालिन्छ । सामान्यतया खुद आम्दानीको करिब ८० प्रतिशत जति सरकारलाई जान्छ । बचेको २० प्रतिशतमध्ये १० प्रतिशत विभिन्न कोषहरू (सञ्चिति कोष, पुनर्कर्जा कोष आदि) मा र बाँकी १० प्रतिशत कर्मचारी कल्याण कोषमा राखिन्छ । वैशाख महिनामा विदेशी विनिमय लगानीको भारित औसत प्रतिफल दर ३२५ प्रतिशत छ । अघिल्लो वर्षको सोही अवधिमा यस्तो प्रतिफल दर २६७ प्रतिशत थियो । सोही अवधिमा परिवत्र्य विदेशी मुद्रा भारित औसत प्रतिफल दर २२८ र भारतीय मुद्राको यस्तो दर ६२२ प्रतिशत रहेको राष्ट्र बैंकको तथ्यांक छ । आर्थिक वर्ष ०७४७५ मा रेमिटयान्स वृद्धिदरमा कमी आई सञ्चिति लगानीको वृद्धिदर सामान्य रहने देखिए पनि लगानीको ठूलो हिस्सा रहेको अमेरिकी डलर तथा पाउन्ट स्टर्लिङ र क्यानेडियन डलरको ब्याजदरमा सुधार आएको छ, राष्ट्र बैंकले भनेको छ, लगानीमा रहेका अन्य मुद्राको ब्याजदरमा थप कटौती हुने क्रम रोकिएको तथा चिनियाँ बन्डमा लगानी थप गरिएकाले ब्याज आम्दानी करिब २० प्रतिशतले बढ्ने अनुमान छ ।यसैगरी गत वैशाखसम्म करिब साढे ६ टन सुन निक्षेपका रूपमा लगानी गरेको छ । वर्तमान अन्तर्राष्ट्रिय बजार मूल्यलाई आधार मान्दा २७ करोड २९ लाख अमेरिकी डलर बराबरको सुन लगानीमा छ । यो कुल विदेशी विनिमय सञ्चिति लगानीको २६ प्रतिशत रहेको राष्ट्र बैंकको तथ्यांक छ ।"
करोडमा बिमा तालिम केन्द्र,काठमाडौं बिमा समितिको अगुवाइमा बिमा तालिम इन्स्टिच्युट स्थापना भएको छ । बिमा समिति र ३९ वटै बिमा कम्पनीको संयुक्त लगानीमा १ करोड रुपैयाँ चुक्ता पुँजीमा बिमा तालिम इन्स्टिच्युट नेपाल सञ्चालनमा ल्याइएको हो । आइतबार उक्त इन्स्टिच्युटको औपचारिक सुरुआत गरिएको हो ।
भिसा लागेकालाई मलेसिया जान अनुमति,"काठमाडौं सरकारले जेठ २ गतेसम्म भिसा लागेका नेपाली कामदारलाई मलेसिया जान दिने निर्णय आइतबार गरेको छ । यो निर्णयबाट कम्तीमा ४ सय ५३ जना लाभान्वित भएका छन् ।काठमाडौंस्थित दूतावासबाट सक्कल राहदानीमा भिसा स्टयाम्पिङ भइसकेर पनि अन्तिम श्रम स्वीकृति नपाएका कामदारलाई मलेसिया जान श्रम स्वीकृति दिने निर्णय सरकारले गरेको हो । वैदेशिक श्रम कार्यालयबाट अन्तिम श्रम स्वीकृति दिएपछि मात्रै मलेसिया जान पाउने व्यवस्था छ । जेठ २ गतेसम्म दूतावासबाट भिसा स्टयाम्पिङ भएका कामदारलाई श्रम स्वीकृति दिने निर्णय भएको छ, श्रममन्त्री गोकर्ण विष्टले कान्तिपुरलाई भने, अरूको हकमा सरकारको निर्णय यथावत् रहनेछ । गत जेठ २ गते श्रम, रोजगार तथा सामाजिक सुरक्षा मन्त्रालयले कामदारमाथिको आर्थिक भार नहटाएसम्म नेपालीलाई मलेसिया नपठाउने निर्णय गरेपछि भिसा पाइसकेका कामदारले समेत श्रम स्वीकृति पाएका थिएनन् । जेठ २ गतेअघि नै दूतावासबाट ४ सय ५३ र २ गतेपछि झन्डै २ हजार ५ सय कामदारको भिसा लागिसकेको थियो । उनीहरूलाई अन्तिम श्रम स्वीकृति दिन पेस गरिएको फाइल वैदेशिक रोजगार कार्यालयमा रोकिएको थियो । जेठ २ अघि भिसा लागिसकेका ती कामदारको भिसाको म्याद यो साता समाप्त हुँदै थियो । भिसा पाइसकेका कामदारहरू यो साताभित्र जान नपाए मलेसियाको अध्यगमनले कालोसूचीमा राख्न सक्ने मन्त्रालयका अधिकारीले बताए । जबसम्म मलेसियाले कामदारमाथि आर्थिक भार पर्ने गरी लगाइएका आफ्नो पूर्ववत् नीतिलाई परिवर्तन गर्दैन, तबसम्म नेपाल सरकारले मलेसियामा कामदार नपठाउने नीति यथावत् छ, श्रम मन्त्रालयका उच्च अधिकारीले कान्तिपुरलाई भने, भिसा प्रक्रिया सुरु हुनुअघिको पूर्वश्रम स्वीकृति दिने कार्य पहिलेकै अवस्थामा रोकिएको छ । वैदेशिक रोजगार विभागले मलेसियाली कम्पनीको मागपत्रलाई पूर्वश्रम स्वीकृति दिएपछि मात्रै कामदार लैजान अन्तर्वार्ता गर्नका लागि बाटो खुल्छ । पूर्वश्रम स्वीकृतिबिना कामदारको अन्तर्वार्ता गर्ने कार्य गैरकानुनी हो ।वैदेशिक रोजगार व्यवसायी संघले जेठ २ गतेअगाडि नै भिसा प्रक्रिया पूरा भई अन्तिम श्रम स्वीकृतिका लागि आवेदन दिइसकेका कामदारलाई श्रम स्वीकृति दिन अनुरोध गर्दै आएको थिए । संघका अध्यक्ष रोहन गुरुङले भिसा लागिसकेका झन्डै तीन हजार नेपाली कामदारले श्रम अनुमति नपाउँदा समस्या भएको बताए । यथा अवस्थामा मलेसिया जानका लागि पूर्वस्वीकृति दिने अवस्था हुँदैन । यसमा संघले लिएको अडान कायमै छ, संघका अध्यक्ष गुरुङले भने, सरकारले मलेसिया नपठाउने निर्णय गर्ने बेला भिसा लागिसकेका कामदारलाई मात्रै अन्तिम स्वीकृति दिन सरकारसमक्ष अनुरोध गरेको हो । उनका अनुसार जीएससजी र मेडिकल गरिसकेका झन्डै १५ हजार कामदारको कलिङ भिसा आइसकेको छ । मलेसियाली दूतावासले वान स्टेप सेन्टर (भीएलएन) बाट भिसा निवेदन गएपछि मात्रै कलिङ भिसालाई स्टयाम्पिङ गर्ने गर्छ । श्रम मन्त्रालयले भीएलएनको काम गैरकानुनी भएको भन्दै खारेज गरेपछि मलेसियन दूतावासले भीएलएनमार्फत कामदारको राहदानी लिने कार्यलाई स्थागित गरेको छ । दूतावासले पर्यटक भिसामा जानेको राहदानी मात्रै भीएलएनमार्फत बुझ्दै आएको छ । सरकारले भीएलएनको सञ्चालक राम श्रेष्ठविरुद्ध लगाएको ठगी मुद्दा अदालतमा विचाराधीन छ । मलेसिया सरकारले भिसा शुल्कबापत ७ हजार रुपैयाँ मात्रै तोकेको अवस्थामा विभिन्न संयन्त्र खडा गरी कामदारसँग १९ हजार ३ सय २३ रुपैयाँ असुलउपर गरी ठगी गरेको श्रम मन्त्रालयको भनाइ छ, गैरकानुनी कार्य गर्ने यस्ता संस्थाहरूको नेपाल प्रहरीबाट अनुसन्धान भई ३४ संस्थाका ४४ जना व्यक्तिहरूउपर करिब ३ अर्ब १० करोड ५५ लाख रुपैयाँ बराबरको बिगो दाबीसहित अदालतमा मुद्दा दायर भई न्यायिक निरुपणको प्रक्रियामा रहेको छ ।मिग्राम्स, ओएससी, आईएससी, भीएलएन आदिका नाममा अनुचित र गैरकानुनी रूपमा शुल्क उठाउने कार्य बन्द गर्ने, गराउने र मलेसिया सरकारसँग आपसी समझदारी एवं सम्झौताद्वारा समस्याको समाधान गर्न परराष्ट्र मन्त्रालयमार्फत कूटनीतिक पहल भइरहेको छ, आइतबार श्रम मन्त्रालयद्वारा जारी विज्ञप्तिमा भनिएको छ, मलेसिया जाने श्रमिकमाथि अनुचित असुली गरी विगतमा भएको ठगी अन्त्य गरी सहज प्रक्रियाबाट रोजगारीमा जाने व्यवस्था मिलाउन मन्त्रालय गम्भीर छ । गैरकानुनी र अनुचित ढंगले श्रमिकमाथि भएको शोषण बन्द गरी समाधान खोज्न विभिन्न माध्यमबाट पहल भइरहेको व्यहोरासमेत पुन: जानकारी गराइन्छ ।"
सानिमाको कर्जा सीमा परीक्षण प्रविधि,"काठमाडौं सानिमा बैंकले अनलाइन कर्जा सीमा परीक्षण तथा कर्जा आवेदन दिने प्रविधि ल्याएको छ । यस प्रविधिअन्तर्गत कम्प्युटर, मोबाइल वा टयाबलेटजस्ता उपकरणहरूको प्रयोग गरी घरमै बसी आफ्नो कर्जा सीमा थाहा पाउन सकिने जारी विज्ञप्तिमा उल्लेख छ । साथै कर्जा आवेदन पनि दिन सकिने बैंकले जनाएको छ । बैंकका यस प्रविधिको प्रयोग गरी कर्जा आवेदन गर्ने ग्राहकलाई कर्जा सेवा शुल्कमा आकर्षक छुटको व्यवस्था गरिएको छ । यसैबीच सानिमाले साउनको हरेक सोमबार बचत खाता खोल्ने महिलालाई विशेष उपहार दिने योजना ल्याएको छ । यो योजना मुलुकभरकै बंैक शाखामा लागू गरिएको बैंकले जनाएको छ । बैंकले निम्न आर्थिक अवस्था भएका महिलाहरूलाई उपचारका लागि प्रतिव्यक्ति २० हजार नबढ्ने गरी सहयोग गर्दै आएको छ ।"
नबिल र जापानी कम्पनीबीच विप्रेषण सम्झौता,"काठमाडौं नबिल बैंकले एसियन नेट कम्पनी जापानसँग विप्रेषणको कारोबारका लागि सहकार्य गर्ने सम्झौता गरेको छ । सहकार्यको माध्यमबाट जापानमा रहेका नेपालीले नबिलमा रहेको आफ्नो खातामा वा नेपालभरि जुनसुकै स्थानमा रहेका अन्य कुनै बैंक वा वित्तीय संस्थाहरूको खातामा नबिल बैंकमार्फत रकम पठाउन सक्ने जारी विज्ञप्तिमा उल्लेख छ । यो व्यवस्थाबाट नबिलले जापानबाट आफ्ना ग्राहकहरूका लागि सुरक्षित, सस्तो र छिटो रकम पठाउने काम गर्ने जनाएको छ । जापानको टोकियोमा आयोजित समारोहमा नबिल बैंकका चिफ बिजनेस अफिसर अनीलकुमार खनाल र एसियन नेटका अध्यक्ष हिगासिदा सुजेनले यससम्बन्धी सम्झौतामा हस्ताक्षर गरे ।"
बैंकको शाखा विस्तार,काठमाडौं मेगा बैंकले प्यूठानको ऐरावती गाउँपालिकास्थित बरौलामा शाखा सञ्चालनमा ल्याएको छ । योसहित बैंकको शाखा संख्या सय नाघेको जारी विज्ञप्तिमा उल्लेख छ । बैंकिङ सुविधा नपुगेका ग्रामीण भेगमा सेवा पुर्याउने उद्देश्यले शाखा विस्तारलाई तीव्रता दिएको मेगाले जनाएको छ । सेञ्चुरी कमर्सियल बैंकले राजधानीको बूढानीलकण्ठस्थित हात्तीगौंडामा शाखा खोलेको छ । योसँगै बैंकका काठमाडौं उपत्यकामा १२ शाखा र ६ वटा एक्सटेन्सन काउन्टर र उपत्यका बाहिर ८३ शाखा रहेका छन् ।
मानसरोवर जानेलाई सुविधा,"काठमाडौं मधुवन फुडले कैलाश यात्रामा जाने सबैका लागि खानाको व्यवस्था गर्ने निर्णय गरेको छ । यसका लागि भारत, चीन र नेपालबीचको सहकार्यमा यात्रामा जाने यात्रुलाई सात्विक भोजन उपलब्ध गराउने जारी विज्ञप्तिमा छ । यस कम्पनीमा एसोसिएसन अफ कैलाश टुर अप्रेटर (एक्टोन) का प्रेसिडेन्ट र एमजी डाइरेक्टर एक्स्पोर कैलाश टेक्सा प्रकाश श्रेष्ठ र मधुवन फुडका प्रबन्ध निर्देशक सुमितप्रताप गुप्ताले सहमति जनाएका छन् ।"
एनआईसीको बिमा सम्झौता,काठमाडौं एनआईसी एसिया बैंकले सूर्या लाइफ इन्स्योरेन्स कम्पनीसँग बिमासम्बन्धी सम्झौता गरेको छ । सम्झौताअनुसार बैंकका ग्राहकले मुलुकभरका २३२ वटै शाखाबाट सहज रूपमा सूर्या लाइफका जीवन बिमा पोलिसीहरू खरिद गर्न सक्ने जारी विज्ञप्तिमा छ ।
हुम्लामा नोट अभाव,हुम्ला राष्ट्रिय वाणिज्य बैंक हुम्ला शाखामा नोट अभाव भएको छ । बैंकमा नोट अभाव हुँदा चेक साट्न आउने सेवाग्राही समस्यामा परेका छन् । गत आर्थिक वर्षको अन्त्य (असार मसान्त) मा एकैपटक धेरै भुक्तानी भएपछि नोट अभाव भएको बैंकले जनाएको छ । सदरमुकामभन्दा धेरै टाढाका गाउँहरूबाट सिमकोट पुगेका स्थानीबासीलाई बैंकमा नोट नहुँदा सास्ती भएको हो । एक साताअघि नै राष्ट्र बैंकले सेनाको हेलिकप्टरबाट नोट पठाउने बताए पनि अहिलेसम्म प्राप्त नभएको बैंकका प्रबन्धक ठोक्रे विष्टले बताए । चारपाँच दिन पैदल हिँडेर गाउँबाट आएका स्थानीय उपभोक्तालाई भुक्तानी नपाउँदा समस्या भएको सेवाग्राहीले बताएका छन् । यहाँका सात स्थानीय तहमध्ये पाँच पालिकामा अझै बैंक पुग्न सकेको छैन । यसकारण सानो कारोबारका लागि पनि स्थानीयबासी दिनहुँ हिँडेर सदरमुकाम आउन बाध्य छन् ।
चीनले हराउन सक्छ अमेरिकालाई !,"काठमाडौं अमेरिकाले चीनसँगको व्यापार युद्ध झन् चर्काउने संकेत गरिरहेको छ । आफ्नो देश भित्रिने ३४ अर्ब डलर बराबरको चिनियाँ सामानमा अमेरिकाले भन्सार शुल्क बढाइसकेको छ । भविष्यमा भन्सार शुल्क बढाउन सकिने २ खर्ब डलर बराबरको सामानको सूची पनि अमेरिकाले सार्वजनिक गरेको छ । अमेरिकी राष्ट्रपति डोनाल्ड ट्रम्पले करिब ५ खर्ब डलर बराबरको सामानमा भन्सार बढ्न सक्ने बताइरहेका छन् । यो अंक गत वर्ष चीनले अमेरिका निकासी गरेको सबै सामानको कुल मूल्य हो । त्यसैले अमेरिकाले जति मूल्य बराबरका सामानमा भन्सार मूल्य वृद्धि गर्यो त्यही बराबरकै सामानमा आफूले पनि भन्सार बढाउने चीनको लागि अवसर हुने छैन । अमेरिकाले चीन निकासी गर्नेभन्दा चार गुणा बढी सामान त्यहीँबाट आयात गर्छ । चीनले अमेरिकासँग बदला लिन अरू नै उपाय लगाउनुपर्ने हुन्छ । चीनका केही सम्भावित कदम यस्ता हुन सक्छन् :अमेरिकी कम्पनीविरुद्ध कारबाहीअमेरिकी कम्पनीहरूले चीनको आन्तरिक बजारमा करिब ३ खर्ब डलर बराबरको बिक्री गर्छन् । यसकारण चीन सरकारले यस्ता कम्पनीलाई लक्षित गरी विभिन्न कदम चाल्न सक्ने व्यापार अनुसन्धान गर्ने संस्था क्यापिटल इकोनोमिक्सकी जुलिया इभान्स प्रिटचाड बताउँछन् । चीनको आन्तरिक बजारमा धेरै बिक्री गर्ने र त्यहाँ नै आफ्नो उत्पादन गर्ने एप्पल यसको उदाहरण हुन सक्ने उनी बताउँछन् । उनका अनुसार चीनले अमेरिकी कम्पनीहरूका सामान भन्सारबाट छुटाउन समस्या पार्न सक्छ । यस्तै उसले अमेरिकी कम्पनीमा काम गर्नेहरूलाई स्वास्थ्यलगायत समस्या देखाएर भिसा नदिने, ढिला दिने र यस्ता कम्पनीलाई विभिन्न बहानामा केही समय बन्द गराएर दु:ख दिन पनि सक्छ ।साथै युरोपियन वा जापानी कम्पनीले भन्दा आफ्नो आन्तरिक बजारमा अमेरिकी कम्पनीले कम अवसर पाउने नीतिमार्फत पनि चीनले अमेरिकी कम्पनीमाथि कडाइ गर्न सक्ने विज्ञहरू बताउँछन् ।पिटरसन इन्स्टिच्युट फर इन्टरनेसनल इकोनोमिक्सका ग्यारी हफबाउर व्यापार युद्ध चर्किंदै गए चीनले त्यहाँ रहेका अमेरिकी कम्पनीलाई विभिन्न बहानामा दु:ख दिने बताउँछन् । तर यसो भए चीनलाई पनि यसले असर पार्छ, उनी भन्छन्, अमेरिकी कम्पनीले चीनको अर्थतन्त्र वृद्धिका लागि पनि भूमिका खेलेका छन् ।आफ्ना नागरिकलाई अमेरिका जान प्रतिबन्धचीनसँगको व्यापारमा अमेरिकालाई ठूलो घाटा छ । तर, सेवा क्षेत्रमा भने अमेरिका चीनभन्दा अघि छ । सन् २०१६ मा सेवा क्षेत्रतर्फ अमेरिकाले चीनसँग ३८ अर्ब डलर नाफा गरेको थियो । अर्थात् चीनले अमेरिकालाई दिने सेवाभन्दा बढी अमेरिकाले चीनलाई सेवा दिएर पैसा कमाएको थियो । अमेरिकाको यो आम्दानीको मुख्य स्रोत चीनबाट भित्रिने पर्यटक पनि हुन् । एक तथ्यांकअनुसार २०१६ मा १३ करोड चिनियाँ पर्यटकको रुपमा अन्य देश पुगेका थिए । उक्त संख्याको उल्लेख्य प्रतिशत चिनियाँ अमेरिका गएका थिए जसले करिब २ खर्ब ६० अर्ब डलर खर्च गरेको अनुमान छ । अमेरिकालाई यो आम्दानीबाट बञ्चित गर्न चीन सरकारले आफ्ना नागरिकलाई अमेरिका भ्रमणमा प्रतिबन्ध लगाउन सक्छ । तर, चीनले यस्तो निर्णय गरे यो पहिलो भने हुने छैन । गत वर्षमात्रै चीन सरकारले आफ्ना नागरिकलाई कोरिया लाने प्याकेज नराख्न ट्राभल एजेन्सीलाई निर्देशन दिएको थियो । कोरियाले सियोलमा अमेरिकालाई मिसाइल डिफेन्सिभ सिस्टम राख्न दिएको विरोधमा चीनले यस्ता कदम चालेको थियो ।मुद्राको अवमूल्यन चीनले आफ्ना मुद्रा युआनको भाउ अवमूल्यन गरे यसले चीनबाट निर्यात हुने सामानको भाउ आयात गर्ने देशमा सस्तो पर्नेछ । पछिल्लो समय घटेको चिनियाँ युयानको मूल्यप्रति चीनको केन्द्रीय बैंकले चासो नदेखाएको घटनाबाट पनि उनीहरूले बजारले नै यसलाई नियन्त्रण गरोस् भन्ने चाहना राखेको प्रस्ट हुने विश्लेषकहरू बताउँछन् ।चिनियाँ युयान डलरको तुलनामा एक वर्षयताकै सबैभन्दा अवमूल्यन भएको छ । अमेरिकी ऋणपत्र बिक्री १० खर्ब डलरभन्दा बढीको अमेरिकी ऋणपत्र चीनले किनेको छ, जसका कारण अमेरिकी अर्थतन्त्रमा चीनको प्रभाव रहनेछ । अमेरिकी ऋणपत्र बिक्री गरे चीनलाई पनि असर गर्छ । किन ? किनकि यसका कारण चीनसँग भएको सम्पत्तिको मूल्य घट्छ । चीनलाई कम तरलता भएका विदेशी ऋणपत्र बजारतर्फ ढल्किनुपर्ने हुन्छ । यसले अमेरिकालाई पनि कम प्रभाव पर्छ किनकि चीनले यस्ता ऋणपत्र बिक्री गर्न चाहे अन्य देशले किन्न सक्छन् । ऋणपत्र बिक्री गर्दा चीनलाई पनि घाटा हुने भएकाले यस्तो हुन सक्ने सम्भावना भने कम रहेको विज्ञहरू बताउँछन् । उत्तर कोरियासँगको वार्तामा हस्तक्षेपउत्तर कोरियालाई निशस्त्रीकरण गर्ने वार्तामा चीनले हस्तक्षेप गर्न सक्ने ट्रम्पले बताइसकेका छन् । ट्रम्पले भर्खरै मात्रै पनि एक टीट गर्दै उत्तर कोरियाले सहमतिको कार्यान्वयन हुनेमा आफू ढुक्क भए पनि अर्कोतर्फ यो सहमतिमा चीनले अमेरिकासँगको व्यापार युद्धका कारण नकारात्मक भूमिका खेल्न सक्ने लेखेको छन् । पिटरसन इन्स्टिच्युट फर इन्टरनेसनल इकोनोमिक्सले भर्खरै प्रकाशित गरेको एक रिपोर्टमा लेखिएको छ, अमेरिकासँगको व्यापार युद्धमा चीनले आर्थिक क्षेत्रभन्दा बाहिरबाट पनि दबाब दिन सक्छ ।चीनले उत्तर कोरियालाई आफूले भनेजसो गर्न संकेत गर्ने र दुई देशबीचको व्यापार युद्धले भूराजनीतिक समस्या निम्त्याउने निष्कर्ष रिपोर्टमा दिइएको छ ।आन्तरिक अर्थतन्त्रमा केन्द्रित हुने चीनले आफ्नो आन्तरिक वृद्धिमा केन्द्रित भएर अन्य देशसँगको व्यापार र लगानी सम्बन्ध बढाउन पनि सक्छ । इभान्स प्रिटचार्डका अनुसार चीनसँग भएको सबैभन्दा राम्रो विकल्प आफ्नो आन्तरिक अर्थतन्त्रलाई सुदृढ बनाउने नै हो । एचएसबीसी ग्लोबल बैंकिङ एन्ड मार्केट्सकी अनुसन्धानकर्ता जुलिया वाङ चीनले अमेरिकाबाहेकका देशसँग व्यापार सम्बन्ध सुदृढ बनाउन ध्यान दिने अनुमान गर्छिन् । चीनले भर्खरै मात्रै युरोपियन युनियनका अधिकारीलाई बोलाएर खुला व्यापार विषयमा छलफल गरेको थियो ।केही वर्षयता नै चीनले आफ्नो व्यापारलाई अन्य देशसँग विविधीकरण गरिरहेको छ । अब यो झन् बढ्नेछ, उनले भनिन् ।"
वास्तविक सञ्चालक खोजिँदै,"पर्सा विराटनगर घर भएका हरिओम ट्ेरडिङका सञ्चालक ५४ वर्षीय कुलप्रसाद राजभण्डारीलाई गत वर्ष भदौमा मदिराको अन्त:शुल्कको नक्कली स्टिकर आयात प्रकरणमा प्रहरीले पक्राउ गर्यो । गत साता आन्तरिक राजस्व कार्यालय वीरगन्जका प्रमुख गोपीकृष्ण कोइरालाको इजलासले उनीसहित ८ जनालाई उक्त मुद्दामा जनही ११ वर्ष कैद र जनही ६ करोड ७८ लाख रुपैयाँ जरिवाना असुल गर्ने फैसला सुनायो । हरिओमले भारताट आयात गरेको ८६ हजार ४ सय ७० थान नक्कली स्टिकर गत वर्ष भदौमा वीरगन्ज भन्सारमा जाँचपासका लागि ल्याएपछि यो अवैध धन्दाको पोल खुलेको थियो । उनी आफ्नो कम्पनीले गरिरहेको यो कारोबारबारे पूर्णत अनभिज्ञ थिए । सजाय सुनेपछि भण्डारीले आँसु थाम्न सकेनन् । उनले बयानमा आफू सञ्चालक रहेको कम्पनीको बारेमा केही जानकारी नरहेको बताएका थिए । भारतीय नागरिक विनोद गुप्ताले आफ्नो नागरिकता प्रयोग गरी उक्त फर्म दर्ता गराएको र त्यसबापत आफूलाई मासिक १५१५ हजार रुपैयाँ र मासिक नाफाको १ प्रतिशत हिस्सा दिने बाचा गरेको उनको बयानमा थियो । मासिक १५ हजार रुपैयाँ एकपटक मात्र पाएका भण्डारी त्यसपछि प्रहरीको पन्जामा परे । अब कैद सजाय भुक्तान गरिसकेर पनि आर्थिक जरिवाना तिर्न नसकेपछि भण्डारीले थप करीब ११ वर्ष जेल बस्नुपर्ने हुन्छ । पक्राउ परेका वास्तविक सञ्चालक गुप्ता भने उति बेलै सर्वोच्च अदालतका तत्कालीन प्रधानन्यायाधीश गोपाल पराजुलीको आदेशबाट थुनामुक्त भएका थिए । यो मुद्दामा गुप्तासहित उनका परिवारका ३ सदस्यलाई पनि भण्डारी र अन्य अभियुक्तसरह सजाय तोकिएको छ । गुप्ता परिवारका ४ जना फरार छन् । भण्डारी प्रतिनिधि पात्र हुन् । उनी जस्ता थुप्रै अन्य व्यक्ति यसरी सामान्य प्रलोभनमा परेर आफ्नो नागरिकता अरूलाई जिम्मा लगाउने र आफ्नो नाममा दर्ता रहेको कम्पनीले गर्ने अवैध कारोबारको जिम्मेवारी आफ्नो टाउकोमा बोक्ने प्रवृत्ति बढ्दै गएपछि आन्तरिक राजस्व कार्यालय वीरगन्जले आफ्नो कार्यालयमा यस्ता कम्पनीका सञ्चालकहरू मूल्य अभिवृद्धि करमा दर्ता हुन आएपछि उनीहरूको हैसियत नै बुझ्न थालेको छ । प्रमुख कर अधिकृत कोइराला यसरी थुपै्र निर्दोष व्यक्तिहरू अन्जानमा अरूको लहलहैमा आर्थिक अपराधको मुख्य दोषी बन्ने अवस्था सिर्जना भएपछि यसो गर्नुपरेको बताउँछन् । हामीकहाँ यसरी कम्पनी दर्ता गरेर मूल्य अभिवृद्धि करमा दर्ता हुन आउने कतिपय कम्पनी सञ्चालकहरूलाई आफ्नै कम्पनीको नाम, कारोबार, आर्थिक अवस्था आदिबारे कुनै जानकारी हुँदैन, उनले भने, मान्छे हेर्दा पत्याउन सकिँदैन, उनीहरूको हाउभाउ, लवाइले पनि उनीहरूको बौद्धिक तथा आर्थिक हैसियत त्यत्रो कम्पनी सञ्चालन गर्ने खालको देखिँदैन । यस खालका अधिकांश कम्पनीले आयात निर्यात कारोबार गर्छन् । आर्थिक नगरी तथा मुलुकको प्रवेशद्वारसमेत भएकाले वीरगन्जमा यसरी कम्पनी खडा गरेर कारोबार गर्नेहरू बढी सक्रिय छन् । यहाँ कडाइ गर्न सके धेरै निर्दोष व्यक्तिहरू त्यस्ता गिरोहको संगतबाटै जोगिने कोइराला बताउँछन् । यस्ता खाले कम्पनीका मालिकहरूलाइ सोधपुछ गर्दा उनीहरूले आफ्नो जग्गा बिक्री गरेर व्यापार व्यवसायमा हात हालेको बताउने गरेको कोइराला बताउँछन् । अधिकांशले यस्तै जवाफ दिन्छन्, उनले भने, जवाफ सुन्दा उनीहरूलाई यसरी नै भन्नु भनी सिकाइएको जस्तो लाग्छ, यस्तो अवस्थामा हामीले जग्गा बिक्री गरेकै भए त्यसको पुरानो लालपुर्जा भए पनि ल्याउनु भनेरसमेत भन्ने गरेका छौं ।कार्यालयले यो विषयलाई अत्यन्त गम्भीरताका साथ लिएर आफू तथा मातहतका अन्य कर्मचारीहरूले पनि यस्ता निमित्त कम्पनी मालिकहरूलाई जोगाउने हरसम्भव प्रयास गरिरहेको उनले बताए । हाम्रा एकजना सहकर्मी त गम्भीर रूपले यसै अभियानमा लाग्नुभएको छ, हामी पनि उहाँसँग सहकार्य गरिरहेका छौं, उनले भने, हाम्रो थोरै प्रयासले कसैको जीवन र घरबार जोगिन्छ भने त्यसले हामीलाई आत्मसन्तुष्टि दिनेछ । कम्पनी दर्ता गर्दा घरेलु तथा साना उद्योग कार्यालय, उद्योग विभाग, कम्पनी रजिस्ट्रारको कार्यालय, स्थानीय तह, वाणिज्य विभाग आदि कार्यालयबाट विभिन्न कागजी प्रक्रिया पूरा गरेर आउँदा पनि कहीँ कतैबाट कम्पनीको मालिकको आर्थिक हैसियत बुझ्नेसम्मको काम नहुने भएकाले सोझासाझा र निमुखा व्यक्तिहरू यसरी ठग व्यक्तिहरूको चंगुलमा परिरहेको कोइरालाले बताए । नयाँ कम्पनी दर्ता गराउन आउने सेवाग्राहीलाई यीमध्ये कुनै पनि कार्यालयले गम्भीरताका साध सोधपुछ गर्ने परीपाटी बसाल्दासमेत थुप्रै व्यक्तिको घरबार र जीवन बर्बाद हुनबाट जोगिन्छ, उनले भने, हाल स्थानीय तहहरूले जस्तो पनि सिफारिस सजिलै गरिदिने गर्दा पनि कागजी रूपमा यस्ता कम्पनी दर्ता गर्न सहज भएको छ ।"
मेयरको अगुवाइमा मध्यभोटेकोसीमा ताला,"सिन्धुपाल्चोक बाह्रबिसे नगरपालिकाका मेयर निमफुन्जो शेर्पाको अगुवाइमा स्थानीयले १ सय २ मेगावाटको मध्यभोटेकासी जलविद्युत् आयोजनाको फिल्ड कार्यालयमा आइतबार ताला लगाएका छन् । स्थानीयले आफ्ना मागहरू कार्यालय कम्पाउन्डमा टाँसेर ताला लगाएका थिए । आयोजनाले विगतमा प्रभावितसँग गरेको सम्झौता कार्यान्वयन नभएको भन्दै ४९ जनाले हस्ताक्षर गरेको १२ सूत्रीय माग राखिएको छ । नगरपालिकाको जनप्रतिनिधिको समर्थनमा ताला लगाएको हो, मेयर शेर्पाले भने, आयोजानले जनताका समस्याप्रति ख्याल गरेन । जनतासँग गरेको सम्झौता कार्यान्वयन नगरेको उनको भनाइ छ । आयोजना प्रमुख सुनीलकुमार लामाले आयोजनाको काम अघि बढाउन सरोकारवालासँग छलफल गर्ने बताए । आयोजानाकै निर्माणको टेन्डर फर्म दर्ता गर्ने खोज्ने व्यवसायीलाई शुक्रबार एउट पक्षले ढुंगामुडा गरेर लखेटेको थियो । फर्म दर्ता गराउने क्रममा एक पक्षले ढुंगामुडा गरेपछि आयोजनाले टेन्डर प्रक्रिया स्थागित गरेको थियो । त्यसको दुई दिनपछि आयोजनामा ताला लगाएका हुन् । आक्रमणको अभियोगमा प्रहरीले एकजनालाई पक्राउ गरेको थियो । चिलिमे जलविद्युत् कम्पनी मुख्य प्रवद्र्धक रहेको आयोजना सन् २०१३ मा सुरु गरेर २०१६ मा सक्ने लक्ष्य राखिएको थियो । यसलाई परिवर्तन गरेर सन् २०१९ को जुनमा पूरा गर्ने लक्ष्य राखिएको छ । २०७१ मंसिरमा पनि राजनीतिक दलका कार्याकर्ताले आयोजनामाथि नै आक्रमण गरेर क्षति पुर्याएका थिए । दलहरूकै खिचातानीका कारण आयोजानको काम पटकपटक रोकिँदै आएको छ । यस्तै खिचातानी र दलहरूको अनावश्यक हस्तक्षेपले निर्माणमा समस्या देखिएको छ, आयोजनाका प्राविधक भन्छन्, यो अवस्थामा कसरी काम गर्ने ? आयोजनाको करिब ५० प्रतिशत काम सकिएको छ । ७ किमि सुरुङमध्ये ५० प्रतिशत पूरा भएको छ ।"
एक चौथाइ खर्च असारमा,"नेपालगन्ज स्थानीय सरकार सञ्चालनपछि असारे विकासमा कमी आउने र समयमै बजेट खर्च हुने विश्वास सर्वसाधारणमा थियो । बाँकेमा खर्चमा पुरानै प्रवृत्ति दोहोरिएको छ । बजेटको एक चौथाइभन्दा बढी खर्च आर्थिक वर्षको अन्तिम समयमा भएको छ ।कोष तथा लेखा नियन्त्रण कार्यालयका अनुसार जिल्लामा ८१७२ प्रतिशत विकास बजेट खर्च भएको छ । विकास बजेट खर्चमध्ये असार मसान्तमा करिब २५ प्रतिशत (२ अर्ब ५३ करोड ३८ लाख) मात्र रकम खर्च भएको छ । अझै पनि स्थानीय तहहरूले खर्च रकमको विस्तृत हिसाब विवरण कोलनिकामा नबुझाएका कारण त्यसभन्दा बढी बजेट खर्च भएको हुन सक्ने कोलेनिका बाँकेका प्रमुख कोष नियन्त्रक ठाकुरप्रसाद पौडेलले बताए । उनका अनुसार स्थानीय सरकार आएपछि पनि विकास बजेट खर्च गर्ने तरिका पुरानै रहेको छ । पहिलो र दोस्रो चौमासिकमा पठाएको बजेट खर्च हुन नसकेर थुप्रिएको थियो । तर, असार लागेपछि धमाधम खर्च गर्ने प्रवृत्ति फेरि पनि देखियो, उनले भने, बढी रकम असार मसान्तमै खर्च गरिएका कारण विकासका काम पनि यही समयमा बढी देखिएको हो । असार महिनामा बाँकेमा दैनिक करिब ८ करोड रुपैयाँ खर्च भएको देखिन्छ ।अन्तिम समयसम्म पनि करिब १८ प्रतिशतभन्दा बढी पुँजीगत बजेट खर्च हुन नसकेर फर्किएको छ । गत जेठ महिनासम्म करिब ५७ प्रतिशत (४ अर्ब ३ करोड २१ लाख) पुँजीगत बजेट खर्च भएको थियो । आर्थिक वर्ष ०७४७५ का लागि बाँकेमा पुँजीगत खर्चतर्फ ८ अर्ब ३ करोड ४३ लाख बजेट थियो ।"
अर्को गोल थप्ने प्रयास,"काठमाडौं नेपालले सन् १९८२ को एसियाली खेलकुदमार्फत फुटबलमा पहिलो अन्तर्राष्ट्रिय खेल खेल्दा यामबहादुर घलेले अन्तर्राष्ट्रियस्तरमा गोलको खाता खोलेका थिए । त्यसयता नेपालले थुप्रै अन्तर्राष्ट्रिय प्रतियोगितामा सहभागिता जनायो र नेपाली खेलाडीले थोरै नै भए पनि गोलको संख्या बढाउँदै आएका छन् । तर एसियाली खेलकुदमा भने आजसम्म पनि नेपालले अर्को गोल थप्न सकेको छैन ।नेपालले अहिलेसम्म पाँचपटक एसियाली खेलकुद खेलेको छ । यसक्रममा १५ खेल खेल्दा ६५ गोल खाएको नेपालले विपक्षीविरुद्ध तिनै घलेले गरेको गोलबाहेक अर्को थप्न सकेको छैन । पछिल्लोपटक सन् २०१४ मा दक्षिण कोरियाको इन्चोनमा नेपाल इराक र कुवेतसँग समान ४० तथा जापानसँग ५० ले पराजित हुँदै घर फर्केको थियो । यसपटक नेपाली टोली साफ च्याम्पियनसिपको तयारीलाई लक्षित गरेर इन्डोनेसिया प्रस्थान गर्दैछ ।बंगलादेशले सेप्टेम्बर पहिलो साता साफ च्याम्पियनसिप आयोजना गर्दैछ । नेपाली टोली हाल एसियाली खेलकुद र साफ च्याम्पियनसिपका लागि एन्फा कम्प्लेक्समा दैनिक प्रशिक्षणमा व्यस्त छ । प्रारम्भिक ५० जनाको टोलीबाट छानेर प्रशिक्षक ग्योतोकु कोजीले साफ र एसियाली खेलकुदको तयारीका लागि हाल ३३ खेलाडीलाई प्रशिक्षण दिइरहेका छन् । उनले एसियाली खेलकुदका लागि अन्तिम २० खेलाडीको नाम पनि तयार पारिसके । ओलम्पिक नियमअनुसार एसियाड खेल्ने टोलीमा ३ सिनियर खेलाडी पनि राख्न पाउने प्रावधान रहेको छ ।डेढ महिनादेखि नियमित तयारीमा जुटेको टोलीमा यसपटक कोजीले खेलाडीको फिटनेसमा विशेष ध्यान दिएका छन् । फिटनेसकै लागि भनेर टोलीमा पहिलोपटक एथलेटिक ट्रेनर पनि नियुक्त गरिएको छ । विगतमा बलसहितको प्रशिक्षणलाई प्राथमिकता दिँदै आएका कोजी यसपटक समय पर्याप्त भएका कारण खेलाडीको फिटनेसमा ध्यान दिएको बताउँछन् ।यसपटक टोलीले प्रशिक्षणका लागि पर्याप्त समय पायो । त्यसैले प्रारम्भिक छनोटपछि हामीले फिटनेसमै ध्यान दिएका छौं । लिग नभएका कारण मोफसलको नकआउट प्रतियोगिताको भरमा खेलाडीको फिटनेस औसत मात्र थियो । हामी दुई ठूला प्रतियोगिता खेल्न जाँदैछौं त्यसैले खेलाडीको फिटनेसमा विशेष ध्यान पुर्याउनु आवश्यक छ, कोजीले भने । फरवार्ड नवयुग श्रेष्ठ र मिडफिल्डर सुजल श्रेष्ठ प्रतिस्पर्धा गर्दै (इन्सेटमा) ।मिडफिल्डर विशाल राई राष्ट्रिय टोलीका नियमित सदस्यका रूपमा स्थापित भइसकेका छन् । मिडफिल्डमा डटेर खेल्ने उनी यसपटक एसियाली खेलकुदमा खेल्ने तीन सिनियर खेलाडीमध्ये एक हुन् । उनलाई चोटग्रस्त भरत खवासको स्थानमा ल्याइएको छ । उनीसँगै रोहित चन्द र किरण चेम्जोङ पनि सिनियर खेलाडीका रूपमा टोलीमा समावेश छन् । पछिल्लोपटक सोलिडारिटी कपमा चोटका कारण मैदान उत्रन नसकेका विशालले एसियन कप छनोटमा सबै ६ खेल खेले ।राई आफैं पनि विगतको तुलनामा नेपाली टोली फिटनेसमा सुधार ल्याएको बताउँछन् । यसपटक हाम्रो प्रशिक्षण रणनीतिक र बलसँग भन्दा पनि फिटनेस केन्द्रित रहेको छ । ठूला टोलीविरुद्ध खेल्नुपर्दा फिटनेस महत्त्वपूर्ण भएका कारण हामी मिहिनेत गरिरहेका छौं । एसियाली खेलकुदअघि मैत्रीपूर्ण खेलमा सहभागी हुन पाए सम्पूर्ण पक्षमा राम्रो तयारी हुने थियो, सेन्टर मिडफिल्डमा खेल्ने राईले भने ।टोलीका अनुभवी सदस्य रोहित हाल इन्डोनेसियाकै पर्सिजा जकार्तामा व्यावसायिक फुटबल खेलिरहेका छन् । पछिल्लो सिजन उत्कृष्ट प्रदर्शन गरेपछि यस सिजनका लागि नयाँ सम्झौता गरेका रोहित इन्डोनेसियामा राम्रो नतिजा ल्याउन त्यसअघि मैत्रीपूर्ण खेल आवश्यक रहेको बताउँछन् । युवा भए पनि टोलीमा स्तरको कमी छैन । यहाँको वातावरणमा भिज्न केही कठिन भए पनि हामीले यसलाई साफको तयारीका रूपमा लिनुपर्छ । एसियाडपछि केही मैत्रीपूर्ण खेल खेलेर साफको लक्ष्य लिएर अगाडि बढ्न जरुरी छ, चन्दले कान्तिपुरसँग भने ।प्रशिक्षक कोजी पनि मैत्रीपूर्ण खेल नहुँदा टोलीको तयारी नै अधुरो हुने धारणा राख्छन् । हामीले यहाँ रहेर सक्दो राम्रो तयारी गरेका छौं । खेलाडी शारीरिक रूपमा तयार छन् अब मानसिक रूपमा विपक्षीको सामना गर्न र रणनीति अवलम्बन गर्न मैत्रीपूर्ण खेल आवश्यक छ । हामी प्रतियोगिताअगाडि कुन स्तरमा छौं त्यो जाँच्नु आवश्यक छ, जापानी मूलका कोजीले भने । अघिल्लो वर्ष नेपालले एसियन कप छनोटका लागि जापानमा विशेष प्रशिक्षण क्याम्प राखेको थियो । एन्फाले एसियाली खेलकुदको तयारीका लागि थाइल्यान्ड फुटबल संघसँग समन्वय गरेर आवश्यक तयारी थालिसकेको छ । तर प्रतियोगिताको खेल तालिका परिवर्तन भएका कारण सम्पूर्ण कार्यक्रम दुविधामा परेको छ । पूर्वनिर्धारित कार्यक्रमअनुसार टोली अगस्ट पहिलो साता थाइल्यान्ड जाने र त्यहाँको राष्ट्रिय टोली र केही क्लबसँग मैत्रीपूर्ण खेल खेल्ने कार्यक्रम थियो । प्रतियोगिताको तालिका परिवर्तन भएपछि कहिले जाने भन्ने यकिन भएको छैन । हाम्रो समूहमा थाइल्यान्ड पर्यो भने राष्ट्रिय टोलीसँग मैत्रीपूर्ण खेल खेल्न मिल्दैन । त्यसैले अब खेल तालिकाको प्रतीक्षामा छौं, एन्फा प्रवक्ता किरण राईले जानकारी दिए । एसियाली खेलकुदअन्तर्गत फुटबलमा यसअघि जारी खेल तालिकामा संयुक्त अरब इमिरेट्स (यूएई) र प्यालेस्टाइनको नाम छुटेपछि पुन: नयाँ खेल तालिका निकाल्नुपरेको हो । केही दिनमा नै नयाँ तालिका निस्केपछि नेपालको भावी योजना पनि तय हुनेछ । साफ च्याम्पियनसिपको लक्ष्य लिएर एसियाड पुगेको नेपाली टोलीमा राष्ट्रिय टोलीका अधिकांश सदस्य छन् । बंगलादेशमा हुने प्रतियोगिताका लागि भने टोलीमा केही हेरफेर पक्कै हुनेछ । बंगलादेश जानुअघि अन्तिम तयारीस्वरूप केही मैत्रीपूर्ण खेलको व्यवस्था हुने हो भने नेपाली टोलीले हालसम्म पार गर्न नसकेको सेमिफाइनल चरण पार गर्ने सम्भावना प्रचुर छ । दक्षिण एसियाबाट अफगानिस्तानको बहिर्गमन र भारतले मुख्य टोली नपठाउने निर्णयले नेपालको सम्भावना थप बलियो भएको छ ।एसियाड टोलीगोलरक्षक किरण चेम्जोङ, एलेन न्यौपाने, सोजित गुरुङडिफेन्डर अनन्त तामाङ, आदित्य चौधरी, कमल श्रेष्ठ, सुमन अर्याल, दिनेश राजवंशी, गौरव बुढाथोकी, छिरिङ गुरुङमिडफिल्डर रोहित चन्द, विशाल राई, हेमन गुरुङ, हेमन्त थापामगर, सुनील बल, तेज तामाङफरवार्ड सुमन लामा, विमल घर्तीमगर, अञ्जन विष्ट, अभिषेक रिजालप्रशिक्षक ग्योतोकु कोजी, सहायक प्रशिक्षक बालगोपाल महर्जन, नवीन महर्जन ।"
श्रीलंकाको नजरमा ह्वाइटवास,"कोलम्बो घरेलु टोली श्रीलंका दोस्रो टेस्टको तेस्रो दिन दक्षिण अफ्रिकाको पाँच विकेट लिँदै सिरिज ह्वाइटवासको नजिक पुगेको छ । स्पिनरको उच्च प्रदर्शन रहँदै आएको सिरिजमा तेस्रो दिन पनि श्रीलंकाली स्पिनरले अफ्रिकी ब्याट्सम्यानलाई खुलेर खेल्न दिएनन् । कोलम्बोमा जारी दोस्रो टेस्टमा जितका लागि ४ सय ९० रनको विशाल लक्ष्य पछ्याइरहेको दक्षिण अफ्रिका १३९५ को कमजोर स्थितिमा छ ।तुलनात्मक रूपमा आक्रामक ब्याटिङमा उत्रिएको दक्षिण अफ्रिकाको ब्याटिङ क्रम ध्वस्त पार्ने क्रममा अफस्पिनर अकिला धनञ्जय र देब्रेहाते स्पिनर रंगना हेराथले २२ तथा अफस्पिनर दिलरुवान परेराले १ विकेट लिए । श्रीलंकाले मैदानमा लगातार गल्ती गरिरहे पनि दक्षिण अफ्रिकाका ब्याट्सम्यान सम्हालिन सकेनन् । दुई सहज क्याच छुटाएको श्रीलंकाले लगातार दुई बलमा आफ्नो रिभ्यु खेर फालेको थियो । परेराले डिन एल्गरलाई आउट गरे पनि उनले नोबल फ्याँक्दा एल्गर बचेका थिए । परेराले नै एल्गरलाई ३७ रनमा आउट पारे ।एक समय ८०१ को स्थितिमा रहेको अफ्रिकी टोली लगातार विकेट गुमाएपछि ११३५ को कमजोर अवस्थामा पुगेको थियो । एल्गरपछि हसिम अमला ६ रन, फाफ डु फ्लेसिस ७ रन र केशव महाराज पहिलो बलमै पेभेलियन फर्किए । दिनको खेल सकिँदा तेस्रो नम्बरका थेउनिस डे ब्रुएन ४५ रनमा नटआउट छन् । चौथो दिन सोमबार ५ रन जोडेमा उनी सिरिजमा अर्धशतक बनाउने दक्षिण अफ्रिकाका पहिलो खेलाडी बन्नेछन् । धनञ्जयको ह्याट्रिक बल खेल्न क्रिजमा आएका टेम्बा बभुमा १४ रनमा नटआउट छन् ।पछिल्लोपटक सन् २००६ मा श्रीलंकासँग पराजित दक्षिण अफ्रिकाले त्यसबेला सिरिज ह्वाइटवासको सामना गर्नुपरेको थियो । टेस्टको विश्व वरीयतामा दोस्रो स्थानमा रहेको दक्षिण अफ्रिकासँग अब दुई दिनको खेल बाँकी रहँदा जम्मा तीन विशेषज्ञ ब्याट्सम्यान छन् ।त्यसअघि श्रीलंकाले तेस्रो दिनमा १ सय २५ रन थप्दै दक्षिण अफ्रिकासामु विशाल लक्ष्य प्रस्तुत गरेको थियो । दोस्रो सेसनको मध्यतिर कार्यवाहक कप्तान सुरंगा लकमलले इनिङ्स समाप्तिको घोषणा गरेपछि दक्षिण अफ्रिका ब्याटिङमा उत्रिएको थियो । श्रीलंकाका लागि पछिल्ला चारमध्ये तीन इनिङ्समा सर्वाधिक रन बटुलेका दिमुथ करुणारत्नेले ८५ रन जोडे । एन्जेलो म्याथुजले ७१ रन जोड्दै करियरको २९ औं अर्धशतक पूरा गरे ।पहिलो इनिङ्समा ९ विकेट लिएका महाराजले ३ विकेट थप्दै खेलमा कुल १२ विकेट लिए भने तीव्र गतिका बलर लुंगी एनगिडीले करुणारत्नेलाई आउट गरे । डेल स्टेनले खेलमा कुनै विकेट नलिँदा सर्वाधिक विकेट लिने सन पोलकको कीर्तिमान तोड्न सकेनन् । उनी पछिल्लो खेलमा विकेट लिएपछि ४ सय २१ विकेट लिँदै संयुक्त शीर्षस्थानमा छन् । आइतबर ४७ ओभर बलिङ गरेका दक्षिण अफ्रिकी बलरले अघिल्लो दिनका ब्याट्सम्यान करुणारत्ने र म्याथ्युजलाई मात्र आउट पार्न सके ।"
महिला लिग आजदेखि,"काठमाडौं पाँच टिमको सहभागितामा उपराष्ट्रपति महिला लिग फुटबल सोमबारदेखि सातदोबाटोस्थित एन्फा कम्प्लेक्समा हुने भएको छ । राउन्ड रोबिन लिगका आधारमा १५ साउनसम्म सञ्चालन हुने प्रतियोगितामा तीन विभागीय टिम आर्मी, पुलिस र एपीएफसँगै काठमाडौं र रौतहट जिल्ला फुटबल संघले प्रतिस्पर्धा गर्नेछन् । गत वर्ष भएको १६ औं संस्करणमा एपीएफ च्याम्पियन भएको थियो । हेटौंडामा सम्पन्न उपराष्ट्रपति कपमा काठमाडौं र रौतहटमा भएको प्रतियोगितामा रौतहट जिल्ला फुटबल संघले उपाधि जितेको थियो । त्यही सफलताका आधारमा उनीहरूलाई लिगमा समावेश गरिएको अखिल नेपाल फुटबल संघ (एन्फा) की सदस्य पेमा लामाले बताइन् । करिब ५० लाख रुपैयाँ खर्च हुने बताइएको लिगको विजेताले २ लाख पाउनेछ । उपविजेताले १ लाख र तेस्रो हुुने टिमले ५० हजार पाउनेछन् । तयारीका लागि हरेक टिमलाई ५०५० हजार रुपैयाँ दिइएको एन्फाले जनाएको छ । व्यक्तिगत रूपमा उत्कृष्ट खेलाडीले १०१० हजार र लिगकै सर्वोत्कृष्ट खेलाडीले २५ हजार हात पार्नेछन् । उद्घाटन खेल गत वर्षको उपविजेता आर्मी र पुलिसबीच हुनेछ । अर्को खेलमा काठमाडौं र रौतहट भिड्नेछन् ।"
नेपालको सजिलो जित,"काठमाडौं नेपालले इंग्ल्यान्ड भ्रमणमा पहिलो अभ्यास खेलमा ह्याम्पसायर होग्स क्रिकेट क्लबलाई २ सय ४३ रनले पराजित गरेको छ । कप्तान पारस खड्काले १ सय ६१ रन बनाएपछि नेपाल पूरा ५० ओभर खेलेर ३ सय ६२ रनमा अलआउट भएको थियो । ह्याम्पसायर होग्स जवाफमा ३७१ ओभरमा १ सय १९ रनमै अलआउट भयो । देब्रेहाते स्पिनर ललित राजवंशीले ५ विकेट लिए । उनले १० ओभरमा ४ मेडन राख्दै ३४ रन खर्चे । सन्दीप लामिछाने र दीपेन्द्रसिंह ऐरीले २२ र करण केसीले १ विकेट लिए । स्थानीय टोलीबाट ह्यारी फिसरले ३३, ओपनर टोम बुचर र आर्ची नाइटले समान २२ र मिल्स कभर्सले १८ रन बनाए । यसअघि पारसले १ सय ६ बलको इनिङ्समा १९ चौका र ७ छक्का प्रहार गरेका थिए । त्यस्तै रोहितकुमार पौडेलले ४४, दीपेन्द्रले ३७ र आरिफ शेखले २७ रन बनाएका थिए । नेपालले सोमबार सेन्ट क्रससँग ट्वान्टी२० खेल खेल्नेछ ।"

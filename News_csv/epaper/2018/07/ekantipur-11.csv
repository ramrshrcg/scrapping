शीर्षक,विवरण
राजमार्गका पुल धराप,"उता पूर्वपश्चिम राजमार्गमै पर्ने सप्तरीको महुली खोलानजिकको सडक लगातारको बाढीले गर्दा शनिबार भासियो । पुलसँगै जोडिएको सडक भासिएपछि दिनभरि एकतर्फी मात्र यातायात सञ्चालन गरियो । पुल भासिएको होइन, सँगै रहेको सडक भासिएको हो, सडक डिभिजन कार्यालय लहानका डिभिजन प्रमुख रामकुमार देवले भने, सडक मर्मत गरेर यातायात सुचारु गरिसकेका छौं । सडकसँग जोडिएको पुल भएकाले जोखिम भएको छ । पुल महाशाखाका अनुसार २ सय ७६ पुल निर्माणाधीन छन् । महाशाखाका उपमहानिर्देशक थापाका अनुसार राजमार्गमा थप १ हजार ५ सय पुलको माग छ ।"
वार्ता गर्न जुम्ला आऊ,सरकारले समस्या समाधानको पहल नगरे यो समय बढाउँदै लगेर इमर्जेन्सीबाहेकको सेवा बन्द गर्ने संघले चेतावनी दिएको छ । संघले केसीको जीवनरक्षाका लागि दबाब दिन बिहान १० देखि ११ बजेसम्म एक घण्टा काम नगर्ने निर्णय गरेको चिकित्सक संघका अध्यक्ष डामुक्तिराम श्रेष्ठले जनाए । विरोध कार्यक्रमको घोषणा सर्वसम्मतिमा गरिएको संघले जनाएको छ ।
सुनुवाइ समितिले काम थाल्यो,"संविधानको धारा २९२ अनुसार प्रधानन्यायाधीश, सर्वोच्च अदालतका न्यायाधीश, न्यायपरिषद् सदस्य, संवैधानिक निकायका प्रमुख वा पदाधिकारी र राजदूतको पदमा सरकारले नियुक्तिका लागि प्रस्ताव गरिएका नाममा संसदीय सुनुवाइ गर्नुपर्ने हुन्छ । संसदीय सुनुवाइ गर्नुपर्ने कुनै पदमा नियुक्तिका लागि प्रस्तावित उम्मेदवारको नाम प्रस्ताव गरेको पत्र प्राप्त भएको मितिले पैंतालिस दिनभित्र सुनुवाइ गरिसक्नुपर्ने हुन्छ । समितिले प्रस्तावित पदका लागि राय तयार गरी सम्बन्धित निकायमा पठाउनुपर्ने प्रावधान छ ।"
सुनकेशरीले भुलिछन् मातृभाषा !,"दूतावासको पहलमा सुनकेशरीको ९ वर्ष चार महिनाको एकमुष्ट तलब ७ हजार एक सय २० दिनार (झन्डै २५ लाख ७० हजार रुपैयाँ) दिन पनि कुवेती साहु राजी भए । सुनकेशरीको तलब हामीले राखेका छौं, नेपाल पुगेर बैंक खाता दिएपछि उनको नाममा पठाइदिनेछौं, हमालले भने । जिल्ला प्रशासन कार्यालय गोरखाको पहलमा सुनकेशरीलाई परिवारसँग पुनर्मिलन गराउन सफल भएको बताए । हामीलाई परिवारको सम्पर्क पत्ता लगाउन निकै गाह्रो भएको थियो, उनले भने । सुनकेशरीले दाजुभाइ देख्दा निकै खुसी भएको बताइन् । परिवारलाई देखेपछि मैले कुवेतमा पाएका दु:ख बिर्सिएको छु, उनले अरबी शब्दको सहारामा भनिन्, मलाई कुवेत सम्झिन पनि मन छैन, आफ्नो गाउँ आइपुगें । गाउँ फर्कने सपना पूरा भयो । दूतावाससँग एकदमै खुसी छु ।"
अन्तरदेशीय रेल सञ्चालनबारे छलफल,"सामान तथा सवारीको सहज आवतजावत, जनस्तरको सम्बन्ध विस्तार तथा व्यापार, वाणिज्य र आर्थिक सहकार्यलाई सुदृढ गर्न सीमा क्षेत्रमा रेलमार्ग पूर्वाधार विकासका लागि दुवै देशका सरकार प्रतिबद्ध रहेको बैठकमा औंल्याइएको थियो ।"
मृतक सैनिकका परिवारलाई थप सुविधा,"शान्ति सेनामा नेपाली सेनाको कुल संख्याको पाँच प्रतिशत मात्र गइरहेकोमा यसलाई परिवर्तन गर्दै १० प्रतिशत बनाइएको थियो । त्यसमा जानका लागि आवश्यक प्रशिक्षण लिएको भए पनि त्यस्ता कतिपय प्रशिक्षण अन्तर्राष्ट्रिय नामसँग मेल नखाँदा समस्या आएकाले सरकारले प्रशिक्षणको नाम अन्तर्राष्ट्रियस्तरको बनाएको हो । नेपालमा अहिले अन्तर्राष्ट्रिय सेना पनि स्टाफ कलेजका लागि आउने गरेकाले अधिकांश कोर्षलाई अन्तर्राष्ट्रियस्तरको बनाउँदै लगिएको छ । सेनाको लोकतन्त्रीकरण होइन, व्यवसायीकरण गर्दै विश्व शान्तिमा समावेश गराउनेलगायत विषयमा पनि रक्षामन्त्रीले ध्यान दिएको अधिकारीहरूले बताए । सेनाले गर्दै आएको गणपति तालिमलाई अन्तर्राष्ट्रिय नामकरण अर्थात् युनिट कमान्ड र स्टाफ कोर्समा परिवर्तन गरिएको छ ।"
२५ अधिकारकर्मी पक्राउ,पक्राउ परेकालाई प्रहरीले महानगरीय प्रहरी वृत्त सिंहदरबारमा पौने तीन घण्टा राखेर रिहा गरेको थियो । प्रदर्शनमा सामेल मानव अधिकारकर्मी कृष्ण कँडेलले सत्याग्रहीलाई बेवास्ता गर्दै सरकार स्वेच्छाचारी शैलीमा हिँडेका कारण प्रदर्शन गरिएको बताए ।
राजदूत नियुक्तिको मापदण्ड: आउलान् अब्बल कूटनीतिज्ञ ?,"भागबन्डाको राजनीतिले कूटनीतिलाई धुमिल परेको कतैबाट छिपेको छैन । दलहरूले आफूनिकटका व्यक्तिलाई मोलमोलाइमा नै राजदूत नियुक्त गर्न थालेपछि समस्या बढेको हो । कूटनीतिक मर्यादाविपरीत कार्य गरेको भन्दै कतिपय राजदूतलाई फिर्ता बोलाइएका उदाहरण छन् । कूटनीतिक दृष्टिकोणले भारत सबैभन्दा महत्त्वपूर्ण मानिन्छ । त्यहाँ नै राजदूत खाली रहने र कार्यकाल नसकिँदै फिर्ता बोलाइएका धेरै घटना छन् । उद्धवदेव भट्टदेखि पछिल्लो समय श्रीधर खत्रीको संयोजकत्वमा सात प्रकारका उच्चस्तरीय कार्यदल बने । तिनीहरूले राजदूत मापदण्डसहित सुझाव प्रतिवेदन दिएका थिए । नारायणकाजी श्रेष्ठ परराष्ट्रमन्त्री रहँदा परराष्ट्र सेवा ऐन ल्याएर राजदूतको मापदण्ड तय गर्न खोजेका थिए । तर त्यसले पूर्णता पाएन । सरकार ढल्यो, ऐनको मस्यौदा अलपत्र पर्यो । उपेन्द्र यादव परराष्ट्रमन्त्री हुँदा तयार रहेको कूटनीतिक आचारसंहितालाई अद्यावधिक गरी श्रेष्ठले मन्त्रिपरिषद्मा पेस गरे । छलफलका लागि समितिमा पठाइयो । तर त्यो पनि त्यहीँ थन्कियो । महेन्द्रबहादुर पाण्डेले पनि राजदूत नियुक्तिसम्बन्धी मापदण्ड बनाए । तर त्यो पनि यसै अलपत्र पर्यो । अहिले भारत, मलेसिया, युनाइटेड अरब इमिरेट्स र न्युयोर्कमा राजदूत खाली छन् भने आगामी मंसिरपुसमा सात स्थानमा खाली र पूर्ववर्ती सरकारले पठाएका राजदूत फिर्तालगायतका कारणले १५ स्थानमा एकैपटक राजदूत नियुक्तिको प्रक्रिया अघि बढ्न सक्नेछ ।"
अध्यादेशलाई नै विधेयकका रूपमा ल्याऊ : कांग्रेस,"डा केसीको स्वास्थ्यलाई लिएर सरकार गम्भीर रहेको भन्दै उनले डा केसीले उपचार लिइदिने वातावरण बनाइदिन भूमिका खेलिदिन प्रतिपक्षीसहितलाई आग्रह गरे । ११ दिनदेखि उहाँ अनसनमा हुनुहुन्छ, उहाँको स्वास्थ्ये खस्किँदो छ, डाक्टरहरूको टीम पठाइएको छ तर उहाँले उपचार लिन मान्नुभएको छैन, मन्त्री पोखरेलले भने, थप विशेषज्ञहरूको टिम पठाउने तयारीमा छौं । तर, उहाँले उपचार लिइदिनुपर्यो ।"
लाइसेन्स छपाइमा चरम लापरबाही,"गत वर्षको अगस्टमा छाप्नका लागि पठाएको लाइसेन्सको झन्डै १२ महिनापछि छापिन थालिएपछि ढिलो गरी कार्यालयले फोटो धमिलो भएको सूचना पाएको हो । उपाध्यायले फोटो किन धमिलो आयो र त्यसमा के कमजोरी भएको थियो भन्नेबारे थाहा नभएको दाबी गरे । हजारौं सेवाग्राही प्रत्यक्ष प्रभावित हुने यति गम्भीर विषयमा पनि कार्यालयले आन्तरिक छानबिन सुरु गरेको छैन । उपाध्ययले भने, छानबिन गर्न कुनै पहल भएको छैन ।"
सडक आयोजना: भुक्तानी नहुँदा निर्माण सुस्त,उक्त आशिष सूर्यचन्द्र जेभीले उक्त सडक निर्माण गरेबापत्को गरिब ५२ प्रतिशत भुक्तानी पाइसकेको छ भने अहिलेसम्म सडक ७५ प्रतिशत कार्य सकिएको प्रगति विवरण प्राविधिक कार्यालयलाई बुझाएको छ । मनसुन सुरु भएकाले दिउँसोको समयमा वर्षात् हुँदा र २५ डिग्री सेल्यिसभन्दा कम तापक्रममा काम गरेमा ओटासिल भरपर्दाे नदेखिने भएकाले समयमा निर्माण सम्पन्न गर्न मुस्किल पर्ने प्राविधिक कार्यालयको भनाइ छ ।
राजधानीका लागि ५ जिल्ला सिफारिस,"सांसद दीपक निरौलाको संयोजकत्वमा रहेको १३ सदस्यीय समितिमा तत्कालीन एमालेका तर्फबाट रामकुमार अधिकारी, विजय सुवेदी, वसन्त मानन्धर, सरस्वती बस्नेत, माओवादी केन्द्रका विशाल खड्का र जगत् सिम्खडा, नेपाली कांग्रेसका छिरिङ दोर्जे लामा र प्रभात तामाङ, विवेकशील साझा पार्टीका विराजभक्त श्रेष्ठ, नेमकिपाका सुरेन्द्रराज गोसाईं, राप्रपाका रिता माझी र राप्रपा (प्रजातान्त्रिक) का रिना गुरुङ सदस्य छन् ।"
अनाथालय भवन निर्माण अलपत्र,"उक्त भवनमा ५० जना बालकालिका अटाउने क्षमताको छ । उक्त भवनको कोठामा गाह्रो लगाउने काम अन्तिम चरणमा पुगेको छ । डिजाइनमा दुईतले भए पनि रकम दाताको सहयोग पाए एक ढलान गर्ने सोच रहेको अध्यक्ष पाण्डेले बताए । अहिले बालमन्दिरमा १५ हजार रुपैया प्रतिमहिना रकम तिरेर ती बालबालिकालाई राखिएको छ । राखिएका बालबालिकामा कक्षा १२ मा अध्ययन गर्ने ३ जना छन् । उनीहरू झापा, सर्लाही र कैलालीका छन् । त्यसैगरी कक्षा ८ मा ५ जना, कक्षा ५ र ४ मा ६ जना र शिशु कक्षामा ३ जना सरकारी विद्यालयमा अध्ययनरत छन् । ठूला बालबालिकाले सानालाई नुवाइधुवाइ गरिदिने, पोसाक धोइदिने र खाना पकाएर खुवाउने गर्छन् ।"
दशकपछि बन्दै महाविद्यालय,"रूख कटानको प्रक्रिया अन्तिम चरणमा पुगेको छ । कात्तिकभन्दा अगाडि रूख काट्न आदेश दिन नमिल्ने भएकाले तत्काललाई खाली ठाउँबाट निर्माण सुरु हुने जनाएको छ । महाविद्यालयले रूख कटान गरेर संरचना निर्माण गर्न ठेकेदार जमिन उपलब्ध गराउनुपर्ने हुन्छ । निर्माण कार्य सुरु भएको दुई वर्षमा काम सम्पन्न गरिसक्नुपर्नेछ । साढे २६ बिगा जमिनमा अध्ययन गर्ने भवन, छात्रावास, खेलकुद मैदान, व्यावसायिक तालिम भवनलगायत संंरचनाहरू निर्माण हुनेछन् । पहिलो चरणमा उक्त विद्यालयमा डिप्लोमा तहको कम्प्युटर अर्थात् आईटी, मेकानिकल र इलेक्ट्रीको विषयको पढाइ हुनेछ । यो महाविद्यालयले मुलुकलाई आवश्यक पर्ने जनशक्ति उत्पादन गर्ने शिक्षालय प्रमुख रञ्जितकारले बताए । महाविद्यालय स्थापना हुने स्थल हेटौंडा बजारबाट ६ किलोमिटर पूर्व पर्छ ।"
फेरि ज्यान लियो टिपरले,कतिपयमा सवारी दुर्घटनामा घाइतेलाई अस्पताल पुर्याए उल्टै फसिने डर भएकोमा उनी त्यसलाई गलत जानकारीका रूपमा अथ्र्याउँछन् । प्रहरीलाई सहयोग गरे झन् प्रशंसाको पात्र बनिने भएकाले सर्वसाधारणले सहयोग गर्न हिच्किचाउन नहुने उनको भनाइ छ ।
दुर्लभ जंक्व,"नाति श्यामकाजी डंगोल भन्छन्, जंक्व परिवार, समाज र मुलुकका लागि योगदान गरिसकेकाले त्यसको उच्च मूल्यांकन गरी सम्मान गरिएको हो । अर्कोतर्फ सुस्वास्थ्यको कामना गरेर लामो आयु होस् भनेर धार्मिक विधिअनुसार पूजा गरिएको पनि हो । उनले थपे, उनीहरूलाई चित्त दुख्ने काम गर्नु हुँदैन भन्ने सन्देश पनि हो । पास्नीको उपलक्ष्यमा आफन्त, टोलछिमेकी, साथीहरू डाकेर भोज गर्ने चलन छ ।"
सुनुवाइ प्रभावकारी बनाऊ,"आफ्नो भूमिकालाई प्रभावकारी बनाउन समितिले सिफारिस भएका नामहरूमाथि आफैंले बलियो अनुसन्धान गरी सुनुवाइमार्फत निष्कर्षमा पुग्ने विधि तय गर्न जरुरी छ । विगतमा समितिले सिफारिसबारे आफूले खासै अनुसन्धानै नगरी उजुरी आह्वान मात्रै गर्दै आएको छ । र, त्यस्ता उजुरीहरूलाई प्रश्न बनाएर सुनुवाइका क्रममा सम्बन्धित व्यक्तिलाई सोध्ने गरेको छ । यसरी काम गर्दा एक त सही उजुरी पर्छ भन्ने छैन अर्को उजुरी दिने व्यक्तिले विस्तृत छानबिन गरेको हुँदैन । अनि सुनुवाइ केवल झारा तिर्ने खालको मात्रै हुन्छ । त्यसैले समितिले यस्ता उजुरीहरूलाई अनुसन्धानको सहायक औजारका रूपमा मात्रै सीमित राखी विस्तृत छानबिन आफैंले गर्न आवश्यक छ । र, त्यस्तो अनुसन्धानबाट अयोग्य पाइएको व्यक्तिलाई अनुमोदन नगर्न समिति एकजुट हुनुपर्छ । जिम्मेवार प्राप्त संसदीय समितिले बलियो छानबिन गर्ने परिस्थिति बनेमा अयोग्य व्यक्तिको नाम पठाउन सिफारिसकर्ताहरू आफैं हच्किन्छन् । र, राज्यका पदहरूमा हाम्रा नभएर राम्रा व्यक्तिहरूले अवसर पाउने प्रणाली स्वत: विकास हुन्छ ।"
विश्वविद्यालयको अस्मिता र ओलीराज,"एउटा गलत बुझाइ छ, विश्वविद्यालयका बारेमा, पैसा सरकारले दिन्छ, अनि हालिमुहाली उपकुलपतिको ? आर्थिक निर्भरतालाई देखाएर सरकारमा बस्ने मान्छे हावी हुन चाहने प्रवृत्ति हो यो । पहिलो कुरा त शिक्षामा गर्ने लगानी कुनै मन्त्री, प्रधानमन्त्रीको निजी लगानी होइन । विश्वविद्यालय भनेको कुनै राजनीतिक दलको विस्तारित प्लेटफर्म पनि होइन । यो राष्ट्रिय लगानीको विषय हो । निजी क्षेत्रको मानिने काठमाडौं विश्वविद्यालयले बजारको आवश्यकता र लगानीकर्ताको प्राथमिकता अनुसार कति पैसा तिर्नसक्ने कुन वर्गको विद्यार्थी पढाउने भनेर रोज्न पाउँछ । तर राज्यको लगानीमा सञ्चालित त्रिवि लगायतका विश्वविद्यालयहरूलाई त्यो छुट छैन । यसका कार्यक्रमहरू सरकारको योजना र प्राथमिकता अनि विश्वविद्यालयका केही रुढ परम्परामा आधारित हुन्छन् । विश्वविद्यालयमा राज्यको लगानीको स्वरुप, मात्रा र प्राथमिकता तोक्न विश्वविद्यालय अनुदान आयोगको व्यवस्था छ । त्यो आयोगले विश्वविद्यालयहरूसंँग परामर्श गरेर सरकारसंँग समन्वय गर्न सक्छ । विश्वविद्यालयहरूलाई दिने अनुदान सरकारी निगाहको रूपमा होइन, राष्ट्रको आवश्यकता पूरा गर्ने राज्यको प्रतिबद्धता र जिम्मेवारीबोध झल्किनुपर्छ ।"
कम बोलेर काम गर्न थाल्ने कि ?,"प्रधानमन्त्रीज्यू, खै सुन काण्ड कता सेलायो ? यातायातको सिन्डिकेट कहाँनेर पुगेर रोकियो ? तुइनमुक्त नेपालको कल्पना खै कता हरायो ? काम नगर्ने ठेकेदारको कारबाही के हुँदैछ ? समुद्रमा पानीजहाज, काठमाडौंमा रेल, सुविधा सम्पन्न बाटोघाटो, मेट्रोरेल, एक महिना भित्रमै मास्कमुक्त काठमाडौं आहा कति मिठा कुरा । यस्ता कुरामात्र गरेर बस्ने कि तत्काल देखापरेका समस्या समाधानतिर लाग्ने प्रधानमन्त्रीज्यू ? अब त कम बोल्ने र बढी काम गर्ने बेला भएन र ? नरनाथ पाण्डेकावासोती८, नवलपुर"
सरकारको सर्वसत्तावादी रवैया,"पछिल्लो केही दिनयता प्रधानमन्त्री केपी शर्मा ओलीका भाषण र कार्य सर्वसत्तावाद उन्मुख हुने किसिमको देखिन्छ । जस्तो कि डा गोविन्द केसीका माग बेवास्ता गर्नु, अनशनरत गंगामाया अधिकारीका मागलाई सुनेको नसुन्यै गर्नु, कानुनी प्रक्रिया पूरा गरी सम्मेलनमा भाग लिन क्यानाडा जानलागेका नेपाल संस्कृत विश्वविद्यालयका उपकुलपतिमाथि शक्तिको दम्भमा अपराधीलाई जसरी पक्राउ गरी जान नदिनु र नियम कानुन विपरीत अधिकार प्राप्त नभएको अधिकारीले गैरकानुनी सोधपुछ गर्नुले आफू विरुद्ध लाग्नेलाई सिध्याउने सोच राखेको प्रस्ट हुन्छ । निर्वाचनबाट दुई तिहाइ मतसहित अनुमोदन प्राप्त गरेको सरकार भए पनि उसले नियम, कानुनकै परिधिभित्र रहेर राज्य सञ्चालन गर्नुपर्छ । जथाभावी गर्न मिल्दैन । संजीव पौड्यालबाँसबारी, काठमाडौं"
"प्रधानमन्त्रीज्यू, निर्दयी नबन्नुस्","जनताका रोग, भोक र शोकका एउटा सारथी हुन्, गोविन्द केसी । माथेमा आयोगको प्रतिवेदन र आफ्नो माग अनुसारको चिकित्सा विधेयक कार्यान्वयनको माग गरी ११ दिनदेखि उनी कर्णाली स्वास्थ्य विज्ञान प्रतिष्ठान, जुम्लामा अनशनरत छन् । स्वास्थ्य जटिल हँुदै गएको छ । अर्काेतिर आफ्नो छोराका हत्यारालाई कारबाहीको माग राख्दै ४६ दिनदेखि गंगामाया आमरण अनशनमा मर्नु न बाँच्नुको अवस्थामा ढलिरहेकी छिन्, वीर अस्पतालमा । सरकार भने यी दुवैप्रति कठोर देखिन्छ । कान्तिपुरको अघिल्लो पृष्ठमा यी दुई नागरिकका दयनीय तस्बीर देख्दा साँच्चिकै देशामा सुशासन र न्यायको प्रत्याभूति गर्ने ठाउँ कतै देखिँदैन । त्यसैले प्रधानमन्त्रीज्यू, तपाई निर्दयी नहुनुहोस् । यी दुई नागरिकका आवाज सुनेर छिटोभन्दा छिटो तिनका जायज माग पूरा गरी ज्यान बचाउन लाग्नुहोस् । केपी शर्मा ज्ञवालीतुलसीपुर, दाङ"
प्रधानमन्त्रीलाई ९ प्रश्न,"प्रधानमन्त्री केपी शर्मा ओलीले राष्ट्रियसभा सदस्यहरूले उठाएको प्रश्नको जवाफ दिंँदै भ्रष्टाचारमा उन्मुक्ति नहुने कुरा बताउनुभएको छ । उहाँले आफू लोकतन्त्रका लागि आधा शताब्दी लडेको स्मरण गराउंँदै व्यक्तिगत तवरमा शक्तिशाली हुने इच्छा आफूलाई नभएको बताउनुभएको छ । पछिल्ला दिनमा सरकारका तर्फबाट प्रदर्शन भएका व्यवहार र घटनाक्रमले प्रधानमन्त्री ओली मुखमा रामराम बगलीमा छुरा बोकेका बुझिनसक्नुको चरित्र भएका व्यक्तिका रूपमा प्रस्तुत भइरहेको छ । आफूलाई जतिसुकै साधु र सन्तका रूपमा प्रस्तुत गरे तापनि उहाँका कृत्य स्वतन्त्रता विरोधी कित्तामा धकेलिंँदै गएको छ । प्रधानमन्त्री ओलीसंँग जवाफ छ, यी प्रश्नहरूको ? १ सुशासनको कुरा गरिरहँदा आफ्नो चीन भ्रमणमा सामेल गराएको जम्बो टोलीको खर्च विवरण सार्वजनिक गर्न सक्नुहुन्छ ? जम्बो टोलीका सदस्यहरूको औचित्य पुष्टि हुनसक्छ ? राष्ट्रको सम्पत्ति यसरी अनुत्पादक क्षेत्रमा खर्चनु सुशासन हो कि कुशासन ? २ आफूलाई लोकतन्त्रको सिपाही ठान्ने प्रधानमन्त्री ओलीले २०६२६३ को जनआन्दोलनताका बयल गाडा चढेर अमेरिका पुगिन्न भन्ने अभिव्यक्तिले लोकतन्त्र प्राप्तिमा उनको योगदानलाई स्पष्ट पारेको छ । ओलीसँंग ती अभिव्यक्ति सच्याउने हिम्मत छ ? ३ गंगामाया अधिकारी आफ्नो छोराको हत्यारामाथि कारबाहीको माग गरिरहँदा बालकृष्ण ढुंगेलको रिहाइमा उदार देखिने प्रधानमन्त्री किन एकजना सत्याग्रहीप्रति यतिविघ्न अनुदार ? गंगामायाको माग अनुचित हो त ? ४ डा गोविन्द केसीको अनशनप्रति प्रधानमन्त्रीबाट आएका अभिव्यक्ति लोकतन्त्रको पक्षमा छन् त ? शिक्षा र स्वास्थ्य क्षेत्रलाई माफियाले सञ्चालन गरिरहेको सन्दर्भमा प्रधानमन्त्रीको यस्तो अभिव्यक्तिले माफियाको पक्षमा वकालत गर्छ कि गर्दैन ? ५ माइतीघर मण्डलाजस्तो लोकतान्त्रिक आन्दोलनको उद्गमस्थलमाथि लगाइएको प्रतिबन्धले लोकतन्त्रप्रति न्याय भएको ठहर्छ त ? ६ विगतको सरकारले गरेका सबै नियुक्ति सबै गलत नै थिए त ? सबै नियुक्ति बदर गर्ने निर्णयको उद्देश्य के हो ? के अब सरकारी निकायमा विपक्षीहरूको कुनै स्थान छैन भन्ने संकेत त होइन ? ७ संस्कृत विश्वविद्यालयका उपकुलपतिमाथि भएको दुव्र्यवहारको पछाडिका कारण के हुन् ? उनलाई विदेश भ्रमण नगर्नु भन्ने कुनै निर्देशन सरकारले किन पहिल्यै जारी गरेन ? यदि सरकारी स्वीकृति थिएन भने बाँकी ४ जनालाई किन जान दिइयो ? ८ कार्यक्रममा प्रश्न सोधेकै आधारमा नेपाल टेलिभिजनको कार्यक्रम नै बन्द गर्ने सरकारी निर्णयले सर्वसत्तावादलाई मलजल गर्छ कि गर्दैन ? उत्तम पुडासैनी जोरपाटी, काठमाडौं"
साझा विन्दुको खोजी गरौँ,"डा गोविन्द केसीको १५ औं अनशनले निरन्तरता पाइरहँदा उनको स्वास्थ्य जटिल बन्दै गएको समाचार आइरहेका छन् । डा केसीले राखेका मागहरू हुबहु कार्यान्वयन हुन नसक्ने धारणा सरकारले अघि सारेको छ । नेपाल चिकित्सक संघले डा केसीको जीवनरक्षाका लागि स्वास्थ्य निकायहरू बन्द गर्ने बाध्यकारी स्थिति आउन नदिन सरकार समक्ष आग्रह गरेको छ । यस किसिमको वातावरणले तीनै पक्षका लागि सकारात्मक नतिजा हात नलाग्ने पक्का देखिन्छ । शिक्षामन्त्रीले भने अनुसार डा केसीले भनेको कुरा मान्नैपर्ने भन्ने ढंगले अघि बढ्दा सार्वभौम संसदको औचित्यमै प्रश्न उठ्न सक्नेतर्फ पनि सबै सचेत वर्गको ध्यान जानु जरुरी देखिन्छ । अहिलेको अवस्थामा सबैभन्दा ठूलो कुरा डा केसीको जीवनरक्षा हो । समयको क्रूरतालाई बुझेर डा केसीको अनशनमा साथ दिने सबैले आगामी दिनहरूमा कडा कदम अघि सार्ने कुरा गर्नुभन्दा एउटा साझा विन्दुको सहमतिमा पुग्न डा केसीलाई मनाएर अनशन स्थगन गर्नु सबैका लागि हितकर हुनेछ । महेशप्रसाद ढुंगानानयाँबानेश्वर, काठमाडौं"
अन्त्यहीन प्रतिशोधको खेल,"विश्व संस्कृत सम्मेलनमा भाग लिन क्यानाडा जानलागेका संस्कृत विश्वविद्यालयका उपकुलपति कुलप्रसाद कोइरालालाई असार २४ गते त्रिभुवन अन्तर्राष्ट्रिय विमानस्थलबाटै फिर्ता पठाएर उनीमाथि सरकारले घोर अपमान र आपत्तिजनक व्यवहार गरेको छ । कोइराला घुमफिर गर्न विदेश जानलागेका थिएनन् । संस्कृत सम्बन्धी सम्मेलनमा भाग लिन जानलागेका कोइरालालाई बीच बाटोबाटै फर्काएर बौद्धिक वर्गलाई तर्साउने र हतोत्साहित बनाउने काममा सरकार अग्रसर हँुदै गइरहेको छ । उपकुलपति माथिको अपमानलाई देशमा संस्कृतिको विकास गर्न सरकारले नचाहेको रूपमा पनि बुझ्न सकिन्छ । कोइरालालाई विदेश जानै रोक लगाउनु थियो भने पहिल्यै आदेश दिन सकिन्थ्यो । तर एउटा अपराधीलाई जस्तो व्यवहार गरेर अपहरण शैलीमा एक घन्टा थुनेर रिहा गर्नुलाई सरकारसँंग भएको दुई तिहाइ समर्थनको घमन्डको रूपमा बुझ्न सकिन्छ । कोइराला माथिको दुव्र्यवहारले नेपालको अन्तर्राष्ट्रिय क्षेत्रमा समेत बेइज्जत हुनगएको छ । विगतको घटनाबाट पाठ सिक्दै आगामी दिनमा यस्ता गल्ती नगर्नेतर्फ सरकार बढी नै सचेत हुनुपर्ने देखिन्छ । पुरुषोत्तम घोरासैनी बालाजु१६, काठमाडांै"
अवकाश र परामर्श अनुचित ?,"मंगलबार प्रकाशित गौरीबहादुर कार्कीको अवकाश लगत्तै परामर्श अनुचितप्रति शतप्रतिशत नै सहमत हुन सकिएन । किनभने सरकारी तथा सरकारी स्वामित्वमा रहेका संस्थामा कार्यरत उच्चपदस्थ कर्मचारीलाई अवकाशपछि अन्य निकायमा काम गर्दा सरकारका नीतिगत तथा कार्यगत गोपनीयता भङ्ग नहोस् । नीति, सूचना नचुहियोस् भनी अवकाशपछि पनि केही वर्ष अन्य कुनै निकायमा काम गर्न रोक लगाउने प्रस्ताव र तयारी विलकुलै तानाशाही हो । यस्तो निर्णय मनासिव छैन । किनभने यो पंक्तिकारको सरकारी सेवाको ४० वर्षको अनुभवमा सरकारले खरिदारनासुबाट निर्देशकसम्म पुर्याउँदा धेरै लगानी गरेको हुन्छ । समयसमयमा दिइने तालिम, गोष्ठी र अन्य काजमा गरी थुप्रै लगानी लगाएपछि र कर्मचारीको दक्षता, क्षमता र कार्यकुशलतामा वृद्धि भई परिपक्व हुँदानहुँदै उसको उमेर ५८ वा ६० वर्षको हुन्छ, अनि सेवानिवृत्त हुन्छ । यसबाट कर्मचारीको सधैं कार्यालयको कामको मात्र चिन्तामा व्यस्त उसको दैनिकी अचम्मले बदलिन पुग्छ । उसलाई नत घरको कामधन्दा गर्न बानी परेको हुन्छ, न सक्षम हुन्छ, न अफिस जाने काम । अवकाश प्राप्त गरेको एक हप्ता नपुग्दै उसको काम गरिरहेको बानी त छुट्छ नै, उसको हिजोसम्मको सरकारी लगानीमा कमाएको बुद्धि, विवेक, अध्ययन सबै ह्रास हुनथाल्छ । चिन्तैचिन्तामा मनोसामाजिक समस्यासमेत उत्पन्न हुन बेर लाग्दैन । यस्तो एक किसिमको घर न घाट भएको, तर सक्रिय, केही गर्न खोज्ने अवस्थामा रहेको र हिजोसम्म संँगालेको बुद्धि, विवेक र अनुभवको अर्को निकायमा भए पनि त यसै राज्यमा सदुपयोग भए के बिग्रन्छ ? गंंगाराज अर्यालपाणिनी८, पाली, अर्घाखाँची"
माक्र्सवाद भर्सेस बाहुनवाद,"संसदीय हुनुलाई नै कांग्रेस भनेको नभई जसरी कांग्रेससित नेपालका आम मुद्दा सम्बोधन गर्ने कुनै मौलिक विचार छैन, नेकपामा पनि त्यो अभाव छ र रहन्छ । कांग्रेस भनेको एउटा परिवारजस्तो हो । हिजो बीपीलाई सान्दाजु भन्थे । जीपीलाई गिरिजा बाबु भन्थे, सुशील कोइरालालाई सुशीलदा भन्थे । शेरबहादुर देउवालाई शेरबहादुर दाइ भन्छन् । देउवा क्षत्री भएकै कारण क्षत्रीहरू सबैले दाजु, दाइ भन्ने नै भए, सहजताका साथ । हुन पनि उनको गुटमा क्षत्रीहरू नै बढी छन् । अरू कामी, दमाई, राई, लिम्बु, गुरुङ, मगरले पनि दाइ नै भन्ने भए कांग्रेस पार्टीमा लागेपछि । तर शेरबहादुरले छुट्याउनैपर्छ कि कुन १३ दिने, नुनतेल बार्ने भाइ हो, कुन होइन ? नत्र पारिवारिक साइनो सम्बन्ध नै बिग्रिन्छ । त्यसकारण डडेलधुराका १३ दिने क्षत्रीहरू सबैभन्दा नजिकका हुने भए । त्यसपछि सुदूर पश्चिमका क्षत्रीहरू, हुँदाहुँदा इलाम, झापा पुग्दा त्यहाँका क्षत्री, बाहुन, राई, लिम्बु, राजवंशी जातजाति, दुरी, धर्म, संस्कृति अनुरूपको दाजुभाइ सदस्य हुने भए । भाइ त सबै भाइ नै हुन््, तर रोलक्रम मुताबिकको । यही विचारमा कम्युनिस्टहरू आइपुगे । पार्टी मात्र फरक हो । अहिले नेपालमा दुइटा जात छन् । मूलत: कांग्रेस र कम्युनिस्ट । यी २ जातमा पर्नुभयो, तपाईको काम हुन्छ, नत्र हुन्न । यो विचारलाई समाजशास्त्री डोरबहादुर विष्टले पञ्चायतको अस्ताउँदो र बहुदलको उदाउँदो बेलातिर बाहुनवादको संज्ञा दिएका थिए । उनको थेसिस भनेको नै विकास र समृद्धिका लागि बाहुनवाद बाधक हो । तर विडम्बना, विगत २५२६ वर्षमा भइदियो के भने माक्र्सवादको साटो बाहुनवाद झांगियो । विकासको साटो विनाशमात्र भयो । अनि कहाँको पुँजीवाद र समाजवादको कुरो ?"
संघीयता व्यवस्थापनमा सकस,"संघीयतालाई सफल बनाउन सबैभन्दा अनुभवी र ट्यालेन्ट सचिवलाई प्रमुख सचिव र प्रदेश सचिवमा खटाइनुपथ्र्याे । प्रदेश सभाहरूको प्राविधिक कार्य सञ्चालन गर्न संसदका केही अनुभवी कर्मचारी चाहिन्थ्यो । मुख्यमन्त्री तथा मन्त्रिपरिषदको कार्यालयमा केन्द्रबाट अनुभवी कर्मचारी परिचालन हुनुपर्छ । प्रदेश अर्थ मन्त्रालयमा सुरुका वर्षमा बजेटलाई ट्रयाकमा लान केन्द्र मन्त्रालयबाट कर्मचारी पठाउन जरुरी थियो । यस्तै प्रदेशका विषयगत मन्त्रालयहरूमा पनि त्यस्तै केन्द्रका अनुभवी भए सहज हुन्थ्यो । अनुभवविहीन कर्मचारीका कारण प्रदेश सञ्चालनमा कठिनाइ भयो भनी जनप्रतिनिधिहरूबाट बारम्बार कुरा आइरहेकोप्रति केन्द्र सरकारको ध्यानाकर्षण हुनुपर्छ । केन्द्र सरकारका निकायहरूमार्फत प्राप्त हुने स्वदेशमै तथा विदेशमा उच्च अध्ययन, तालिम र भ्रमणजस्ता कार्यक्रमका अवसर प्रदेश एवं स्थानीय तहमा कार्यरतले पाउने कि नपाउने, प्रस्ट हुनुपर्छ । संघीयताको सफल कार्यान्वयनका लागि जनशक्ति व्यवस्थापनमा केन्द्र सरकारको भूमिका महत्त्वपूर्ण रहेको हालको अवस्थामा फेरि पनि केन्द्रीयकरणको आरोप खेप्न नपरोस् भन्नेतर्फ सदैव सचेत हुनुपर्छ ।"
ठेक्का प्रणालीमै खोट,"चौथो सुझाव, छाउपडी प्रथा सामाजिक कुरीति हो । यो प्रथा पश्चिमी नेपालमा व्याप्त छ । यसले महिलाको प्रगतिमा प्रत्यक्ष बाधा पारेको छ । समाजका साथै मुलुकलाई पछाडि धकेलेको छ । छाउगोठमा बस्दा सर्पले डसेर ज्यान गएको, बलात्कृत भएको तथा पशुले आक्रमण गरेको घटना थुप्रै छन् । बालविवाह र छाउपडी प्रथा राज्यले चाहे चुड्कीभरमा उन्मूलन हुनसक्छ । यिनको उन्मूलनका लागि जङ्गबहादुर राणाकालीन सतीप्रथाको उन्मूलनबाट शिक्षा ग्रहण गर्न सकिन्छ । जङ्गबहादुर सतीप्रथाको विपक्षमा थिए । तर उनको मृत्युमा उनकै रानीहरू सती गए । फितलो कानुनले गर्दा समाजमा सतीप्रथा रोकिएन । सतीसँग लागेर घाटमा जाने मलामीलाई समेत १२ वर्ष कैद सजाय हुने कानुन लागू भएपछि सतीप्रथा सदाका लागि उन्मूलन भयो । हालको बालविवाह र छाउपडी प्रथामा सम्बन्धित घरमूलीहरूलाई आफैंले सामल भर्नेगरी प्रहरी हिरासतमा थुनछेक गर्ने हो भने कुरीति समाप्त हुन्छ । ओली नेतृत्वको सरकारलाई जति चौतर्फी अनुकूल परिस्थिति २००७ सालदेखि यताका कुनै पनि (बहुदलीय र निर्दलीय) सत्ता सञ्चालकलाई जुरेको थिएन । यस अर्थमा ओली भाग्यमानी छन् । यो अनुकूल परिस्थितिको सिर्जनाकार भएको श्रेय पनि उनैलाई जान्छ । दुइटा परीक्षामा उत्तीर्ण भए उनलाई मुलुकको अब्बल राजनेता बन्ने अवसर छ । एउटा, आफ्ना भनाउँदा स्वार्थीको घेराबाट जोगिन सक्नुपर्छ । अर्को, नागरिकका अभिव्यक्ति स्वतन्त्रता र मानवता सम्बन्धी कुनै पनि मूल्यमा चोट नपुर्याउने व्रत पालना गर्नुपर्छ ।"
कृषि विकासको समाजवादी मार्गचित्र,"चौथो, संसारभरि नै आधारभूत शिक्षाक्षेत्र परम्परामा धानिने रोगबाट ग्रस्त छ । तुलनात्मक रूपमा नेपालको यो क्षेत्रको अवस्था झनै दयनीय छ । आधारभूत शिक्षा सुधार गरी विद्यालयदेखि नै कृषिबारे पढाउने कुरा र बालबालिकालाई खेतबारीमा अभ्यास गर्न लगाउने जस्ता काम नगरी कृषिप्रतिको बुझाइ फेर्न र किसानीलाई सम्मानित पेसा बनाउन सकिँदैन । यो क्षेत्र सुधार गर्न कुनै कुराले छेक्दैन, बहानाले बाहेक । माथि उल्लिखित विषय अघि बढाउन अहिलेकै संरचनाबाट सम्भव छैन । फरक ढंगले काम गर्न फरक सोच, प्रक्रिया र संरचना चाहिन्छ । यसको सुरुवात भने अहिलेको नेतृत्व आफै फेरिएर मात्र सम्भव छ ।"
उपहारको गैंडाबाट कृत्रिम प्रजनन गर्न नपाइने,"चीनलाई उपहार दिइने गैंडा मंगलबार नै चितवन, सौराहाबाट खुमलटारस्थित राष्ट्रिय प्रकृति संरक्षण कोषको कार्यालय परिसरमा राखिएको छ । कोषको कार्यालयमै हस्तान्तरण गर्न विशेष कार्यक्रम तय गरिएको खडकाले बताए । गैंडासँगै नेपाली पशु चिकित्सक कमल गैरे र हेरचाहमा संलग्न केयर टेकर चीन जानेछन् । अघिल्लो पटक ओली प्रधानमन्त्री हुँदा २०७३ असार २६ मा चीनलाई दुई जोडी गैंडा उपहार दिने निर्णय भएको थियो । तत्कालीन वनमन्त्री अग्निप्रसाद सापकोटाले चीनलाई गैंडा उपहार दिने प्रस्ताव मन्त्रिपरिषद्मा लगेका थिए । अर्को जोडी आगामी आर्थिक वर्ष २०७५७६ मा हस्तान्तरण गरिनेछ । साइटिसमा एक आर्थिक वर्षमा एक जोडी मात्र उपहार दिन सकिने व्यवस्था छ । अर्को जोडी पनि साउनभित्रै दिन तयार भएको खडकाले जनाए । नेपालले दिएका दुई जोडीमध्ये यो जोडी गोन्जाउ चेम्लोङ सफारी पार्क र अर्को जोडी संघाई वाइल्ड एनिमल पार्क मा राखिनेछ ।"
केन्द्र विवादले नगरसभा भएन,"नगर उपप्रमुख योगेन्द्रबहादुर शाहीले विधिविपरीत जुफालमा केन्द्र तोकिएकाले दुनै पक्षधरले आफ्नो अध्यक्षतामा बैठक बसी योजना छनोटको काम गरिरहेको बताए । हामीले छनोट भएका योजना केन्द्र र प्रदेशमा पठाउने तयारी गरिरहेका छौं, उनले भने, जुफालमा गएर सभामा भाग लिँदैनौं । नगर प्रमुख शाहीले भने उपप्रमुखले छाया सत्ता चलाउन खोजेको आरोप लगाए । हामीले सबै सदस्यलाई सभामा आउन आमन्त्रण गरिरहेका छौं, उनले भने, उपप्रमुखले बखेडा झिकिरहनुभएको छ ।"
स्वर्णिम पुस्ताको लय,विश्वकप २०१८ यात्राक्रोएसियागोल प्रतिद्वन्द्वी२० नाइजेरिया३० अर्जेन्टिना२१ आइसल्यान्ड११ डेनमार्क(३२ टाइब्रेकर)२२ रुस(४३ टाइब्रेकर)इंग्ल्यान्डगोल प्रतिद्वन्द्वी२१ टयुनिसिया६१ पानामा०१ बेल्जियम११ कोलम्बिया(४३ टाइब्रेकर)२० स्वीडेन
युगोस्लाभियादेखि क्रोएसियासम्म,"क्रोएसिया स्वतन्त्र हुनुअघि युगोस्लाभियाको हिस्सा थियो । एकीकृत रहँदा युगोस्लाभियाले दुईपल्ट विश्वकप सेमिफाइनल खेलेको थियो । युरोपको ब्राजिल भनिने युगोस्लाभिया १९३० को पहिलो विश्वकपको सेमिफाइनलमा उरुग्वेसँग ६१ ले पराजित भएको थियो । १९६२ मा पनि टोली अन्तिम चारमा पुगेको थियो, जहाँ टोली चेकोस्लोभाकियासँग पराजित भएको थियो । क्रोएसियामा जन्मेका ड्राजेन जेर्कोभिच त्यो प्रतियोगिताको संयुक्त सर्वाधिक गोलकर्ता थिए । विश्व फुटबल महासंघ र युरोपेली फुटबल महासंघले मान्यता नदिएको १९९० को क्रोएसियाली टोलीको कार्यबाहक प्रशिक्षकमा उनै जेर्कोभिच थिए ।"
इंग्ल्यान्ड समर्थक रुस लागे,"इंग्लिस टोली अहिले एकदम राम्रो लयमा छ । हामीले प्रशिक्षक साउथगेटको सम्मानमा उनको पहिरन लगाएर मैदान जाने छौं । यसले मनोबल बढाउन सहयोग पुग्ने अपेक्षा छ, ५० वर्षीय ली वाल्कपले भने ।"
"इतिहास: विश्वकप १९९८, क्रोएसियाको यात्रा",तेस्रो स्थाननेदरल्यान्डस्विरुद्ध २१
रोनाल्डो युभेन्ट्समा,सन् २०१२ यता लगातार इटालियन लिगको उपाधिमाथि कब्जा जमाइरहेको युभेन्ट्सले सन् १९६६ यता च्याम्पियन्स लिगको उपाधि जितेको छैन । रोनाल्डोको बर्हिगमनसँगै ला लिगाले पछिल्लो दुई वर्षमा तीनमध्ये दुई ठूला स्टारलाई गुमाएको छ । बार्सिलोनाबाट गत सिजन ब्राजिलियन फरवार्ड नेयमर फ्रान्सेली क्लब पेरिस सेन्ट जर्मेन (पीएसजी) तर्फ लागेका थिए ।
टोरेस जापान लागे,"टोरेसले एट्लेटिकोबाट दुई स्पेल खेले । त्यसअघि उनी इंग्ल्यान्डको लिभरपुल, चेल्सी हुँदै इटालीको एसी मिलान पुगेका थिए । उनले स्पेनबाट विश्वकप र दुईपल्ट युरोपियन च्याम्पियनसिप पनि जितेका छन् । टोसुबाट उनले जुलाई २२ मा डेब्यू गर्ने सम्भावना छ ।"
एलिट स्पोर्ट्सलाई उपाधि,विजेताले २ लाख र उपविजेताले १ लाख रुपैयाा पुरस्कार पाए । नेपाल खेलकुद महासंघ बूढानीलकण्ठ नगर कमिटीद्वारा आयोजित प्रतियोगितामा एलिटका रोमन रसाइली उत्कृष्ट गोलकिपर घोषित भए । एलिटकै फ्लोरेन्ट कियारा उत्कृष्ट रक्षक चुनिए । ७ गोल गरेका एलिटका म्याक्सवेल सर्वाधिक गोलकर्ता बने । एलिटकै उर्गेन शेर्पा सर्वोत्कृष्ट खेलाडी घोषित भए । विधागतमा उत्कृष्टले समान ५ हजार पाए भने सर्वोत्कृष्टको हातमा १५ हजार रुपैयाा परेको थियो ।
उपराष्ट्रपति कप महिला राष्ट्रिय फुटबल,"प्रतियोगिताको तयारी पूरा भएको छ । हामीले मैदानभित्र र बाहिरको सबै काम सम्पन्न गरिसकेका छौं, अध्यक्ष लामाले भने । उनका अनुसार प्रतियोगिता सम्पन्न गर्न करिब २० लाख रुपैयाँ खर्च अनुमान गरिएको छ । त्यसमा १४ लाख रुपैयाँ केन्द्रबाट प्राप्त हुने र बाँकी संघले व्यवस्थापन गर्ने उनले बताए ।"
मैनालीलाई भिगोर अवार्ड,"पुख्र्याैली घर काभ्रे भई न्युयोर्क बस्दै आएका मैनाली नेपाल, अमेरिका, क्यानडालगायत विभिन्न देशमा रक्तदान अभियानमा सक्रिय छन् । उनी अमेरिकाको द कंग्रेसनल मेडल अनर बाट पनि सम्मानित भएका छन् । कंग्रेसनल मेडल अफ अनर सोसाइटीले हालै प्रकाशित गरेको सूचीमा सन् २०१८ को उत्कृष्ट २० नागरिकभित्र उनी सूचीकृत भएका छन् । सन् १९५८ मा अमेरिकी कंग्रेसले स्थापना गरेको सोसाइटीले हरेक वर्ष उत्कृष्ट २० नागरिकको नाम सूचीकृत गर्छ भने उत्कृष्ट पाँच जनालाई नगद पुरस्कार प्रदान गर्छ । मैनालीले भिगोर अवार्ड र कंग्रेसनल अनर मेडलले रक्तदान अभियानमा थप उत्साहित भएको टिप्पणी गरे ।"
बालुवा चोर्न नपाउँदा आक्रमण,"गत शनिबार गल्छी गाउँपालिका कार्यालय बैरेनी बजारमा कार्यपालिका बैठक बसिरहेकै बेला आक्रमण गरेको गाउँपालिका प्रमुख कृष्णहरि श्रेष्ठले बताए । प्रमुख श्रेष्ठ, उपाध्यक्ष राधा तिमिल्सिनाका साथै ८ वटै वडाका वडाध्यक्ष र कार्यपालिका सदस्यहरू बैठकमा थिए । स्थानीय तहले त्रिशूलीमा एक्साभेटरलगायत उपकरणमार्फत बालुवा, गिट्टी निकाल्न प्रतिबन्ध लगाएको थियो । आफूहरूमाथि आक्रमण भएको भन्दै गाउँपालिकाले दोषीमाथि कारबाहीको मागसहित आइतबार जिल्ला प्रशासन कार्यालयमा उजुरी दर्ता गराएको छ । जिल्ला प्रहरी कार्यालयलाई आवश्यक छानबिन गरी दोषीमाथि कारबाही गर्न निर्देशन दिएको छु, प्रजिअ भागिरथ पाण्डेले भने । गल्छी गाउँपालिकामा लामो समयदेखि नदी कब्जा गरी बालुवा बिक्री गर्ने गिरोह सक्रिय छ । आक्रमण गर्ने केशव अधिकारी नेकपाका नेता राजेन्द्र पाण्डेनिकट मानिन्छन् ।"
तलब माग्दै आन्दोलन,"जाजरकोटमा नाम मात्रको ५० शय्याको अस्पताल भएको भेरी नगरपालिका प्रमुख चन्द्रप्रकाश घर्तीले बताए । उक्त अस्पतालमा डाक्टरलाई खुवाउने तलबसमेत आउन नसकेको उनको भनाइ छ । तलबै नपठाउने सरकारले विशेषज्ञ चिकित्सक तथा उपकरण के पठाउला ? उनले भने, यो जाजरकोटबासीको स्वास्थ्यप्रतिको खेलबाड हो । चिकित्सकको आन्दोलनले सामान्य उपचार सेवा नपाउँदा दुर्गमबाट आएका बिरामी झन मर्कामा परेको उनले बताए ।"
बिरामी रेफर गर्दा कारबाही,"अस्पताल सञ्चालक राजेश प्रसाईंले चिकित्सक संघ कोसीका अध्यक्ष डा फरवार्ड सिलवालको उपस्थितिमा बैठक बसेर सोमबार विवाद समाधान गरिएको बताए । अस्पतालका अध्यक्ष राजकुमार मण्डलले कारबाही गर्नु गलत भएको भन्दै चिकित्सकसँग क्षमायाचना गरिसक्नुभएको छ, उनले भने, रायलगायत राजीनामा दिनुभएका चारै चिकित्सकलाई ससम्मान काममा फर्किन आग्रह गरेका छौं । चिकित्सकलाई क्षतिपूर्तिसहितको पत्र काट्ने निर्देशक कर्ण र अस्पतालका प्रशासकीय अधिकृत राम पण्डितलाई बोर्ड बैठकबाट कारबाही गरी पदबाट हटाइसकिएको उनले जानकारी दिए ।"
बलात्कारमा बालिका बढी,असार १५ गते राति हेटौंडा उपमहानगर४ की १३ वर्षीयालाई झडकेला बाबुले बलात्कार गरे । प्रहरीले आरोपितलाई पक्रेर मंगलबार मुद्दा चलाएको छ । यसै गरी इन्द्रसरोवर गापा३ की ११ वर्षीयालाई छिमेकी २७ वर्षीय राजकुमार रानाले जेठ २३ गते स्थानीय जंगलमा बलात्कार गरे । बालकबाटै पनि बलात्कारका घटना भएको पाइएको छ । वाग्मती गाउँपालिका ७ का ११ वर्षीय बालकले जेठ ५ गते स्थानीय ९ वर्षीया बालिकालाई बलात्कार गरेका थिए । उनलाई अदालतको आदेशमा बालसुधार गृहमा राखिएको छ । अधिकांश घटनामा आरोपित पक्राउ पर्नुका साथै जेल गएका छन् । तर घटनामा कमी आएको छैन । बालबालिका क्षेत्रमा लामो समयदेखि कार्यरत सिविन हेल्पलाइन मकवानपुरका प्रमुख झविन्द्र ज्ञवालीको तर्कमा बालिकाहरूलाई अधिकांश परिवारले हेयभावले हेर्ने र संरक्षणमा ध्यान नदिँदा बलात्कृत हुने गरेका छन् ।
कृषिमा वैदेशिक अनुदान: अनियमितता छानबिन गरिने,"सुपरजोन, जोन, ब्लक र पकेटमा बीउ, बेर्ना, बिरुवा, माछाका भुराको मूल स्रोत केन्द्र स्थापना र आधुनिक प्रशोधन केन्द्र, कृषि औजार कारखाना, ठूला शीत भण्डार, गोदाम घर र ठूला कृषि बजारको निर्माण गर्न ५० प्रतिशत अनुदान दिने उल्लेख भए पनि आधुनिक प्रशोधन केन्द्र, कृषि औजार कारखाना, ठूला शीत भण्डार, गोदाम घर र ठूला कृषि बजारको स्थापना हुन नसकेको उल्लेख छ । कृषि उद्यमीका लागि प्राविधिक शिक्षालय स्थापना गर्ने घोषणा गरे पनि शिक्षालय स्थापना नभएको प्रतिवेदनमा उल्लेख छ ।"
दूरसञ्चार पूर्वाधार विस्तार सुस्त उपकरण आयात घटयो,"प्राधिकरणले प्रदेश नम्बर १, २ र ३ का सबै जिल्ला सदरमुकामसम्म अप्टिकल फाइबर विस्तारका लागि नेपाल टेलिकम, प्रदेश ४ र ५ का जिल्ला सदरमुकाम जोड्ने गरी स्मार्ट टेलिकम र प्रदेश ६ र ७ मा अप्टिकल फाइबर विस्तारका लागि यूटीएललाई जिम्मा दिएको थियो ।"
सडकको विकल्प रोपवे,"रुडु, कामखेत, रोकायाबाडा, तल्लो रुडु, जुबिथा स्याउ र तरकारी उत्पादनको पकेट क्षेत्र मानिन्छन् । कामखेत आसपासका क्षेत्रमा करिब सय टन स्याउ र ७५ टन आलु उत्पादन हुने गरेको शाहीले बताए । गाउँमा २ सय ५० रोपनी क्षेत्रफलमा स्याउ खेती गरिएको छ । आयोजनाले वर्षौंदेखि बन्द रहेको राचुलीको भातडीबाट धनाडा जोड्ने ग्राबिटी रोपवे मर्मत गरेको छ । रोपवे मर्मतपछि भातडी आसपासका आधा दर्जन गाउँका कृषकलाई आलु, स्याउ, सिमीलगायत कृषिजन्य सामग्रीको बजारीकरण गर्न सहयोग पुगेको छ ।"
जलविद्युत्मा सर्वसाधारणको लगानी: डेढ दर्जन आयोजनाको नाम टुंगो,आयोजनाले वार्षिक ३ प्रतिशतका दरले ८ पटकसम्म साधारण मूल्य वृद्धि (स्कालेसन) पाउनेछ । आयोजनाबाट वार्षिक रूपमा १४ करोड ४८ लाख युनिट ऊर्जा उत्पादन हुने कम्पनीले जनाएको छ । एक वर्षभित्रमा वित्तीय व्यवस्थापन (फाइनान्सियल क्लोजर) गरी आयोजनाको निर्माण सुरु गर्ने लक्ष्यका साथ काम भइरहेको कम्पनीका अध्यक्ष लामाले बताए । उत्पादन सुरु भएपछि तीन वर्षभित्र निर्माण सक्ने लक्ष्य राखिएको छ । सम्झौतामा आयोजनाले व्यापारिक रूपमा विद्युत् उत्पादन गर्नुपर्ने मिति डिसेम्बर २०२४ तोकिएको छ । ३२ किलोमिटर प्रसारण लाइन आयोजनाले नै निर्माण गरी नुवाकोटस्थित त्रिशूली ३ बी हब सबस्टेसनमा जोडिने कम्पनीले जनाएको छ ।
स्थानीयलाई घलेम्दी जलविद्युत्को सेयर,"काम अन्तिम चरणमा छ । मेसिन जडान र सबस्टेसनको काम भइरहेकाले तीन महिनामा उत्पादन सुरु गर्छाैं, आयोजना अध्यक्ष किशोर सुवेदीले भने ।"
कतार एयरवेजको विशेष एयरक्राप्ट,"काठमाडौं (कास) कतार एयरवेजले २०१८ फिफा विश्वकप रुसको उत्सव मनाउने क्रममा प्रतियोगिताको सेमिफाइनल तथा फाइनल खेलपूर्व प्रदर्शनीका लागि विशेष तरिकाले फिफाकै ब्रान्ड स्वरूपअनुसार एक बोइङ ७७७ विमान तयार गरेको छ । कतार एयरवेज ग्रुपका प्रमुख कार्यकारी अधिकृत अकबर अल बकेरले यस अद्वितीय विमान मस्को पुर्याउँदै यात्रुवर्गको फुटबलप्रतिको प्रेमलाई सम्मान गरेको बताए । कतार एयरवेजले हालै टेलिन, एस्टोनिया, भ्याल्लेट्टा, माल्टा, सेबु र डभाओ, फिलिपिन्स, लाङावी, मलेसिया तथा डानाङ, भियतनामजस्ता नयाँ रोमाञ्चक गन्तव्यहरू आफ्नो नेटवर्कमा थप्ने घोषणासमेत गरेको जारी विज्ञप्तिमा छ ।"
लुप नेटवर्कको योजना,"काठमाडौं (कास) लुप नेटवर्कले नवीन ढंगको प्रवद्र्धनात्मक योजना सुरु गरेको छ । कम्पनीले जति इच्छा लाग्छ तिर्नुहोस्, मज्जाले इन्टनेट चलाउनुहोस् नामक योजना सुरु गरेको जारी विज्ञप्तिमा छ । दुई सातासम्म सञ्चालन हुने योजनामा ७, १२ र १८ एमबीपीएसका प्याकेज खरिद गर्दा पहिलो महिना आफ्नो इच्छाअनुसार पैसा तिरे पुग्ने कम्पनीले जनाएको छ ।"
बैंकका शाखा थप,"काठमाडौं (कास) राष्ट्रिय वाािणज्य बैंकले तीनवटा शाखा थपेको छ । थपिएका शाखाहरूमा सिन्धुलीको कपिलाकोट, बझाङको भातेखोला र ताप्लेजुङको हाङपाङ रहेको बैंकले जनाएको छ । यी तीनसहित बैंकको शाखा कार्यालयको संख्या १९५ पुगेको जारी विज्ञप्तिमा छ । यसैगरी प्रभु बैंकले मुस्ताङको थासाङमा र मनाङको नासोङमा शाखा विस्तार गरेको छ । मेगा बैंक नेपालले थप ६ वटा नयाँ एक्सटेन्सन काउन्टरहरू विस्तार गरेको छ । सुनसरीको चक्रघाटी र लौकही, अर्घाखाँचीको मालारानी, गुल्मीको रुरु, धनुषाको मिथिलाबिहारी र तारापाटी तथा पाल्पाको माथागढीमा काउन्टरहरू विस्तार गरेको विज्ञप्तिमा छ । त्यसैगरी ग्लोबल आईएमई बैंकले सुनसरीको कालाबन्जरमा आफ्नो १०० औं शाखारहित बैंकिङ सेवा सेवा सुरु गरेको छ ।"
सिटिजन्सका ग्राहकलाई दीर्घायुमा छुट,काठमाडौं (कास) सिटिजन्स बैंक इन्टरनेसनल र दीर्घायु गुरु अस्पताल एन्ड रिसर्च सेन्टरबीच सहकार्य गर्नेसम्बन्धी समझदारीपत्रमा हस्ताक्षर भएको छ । यस सम्झौतापश्चात् बैंकका डेबिटक्रेडिट कार्डवाहक तथा कर्मचारीहरूले रिसर्च सेन्टरमा उपचार गराउँदा विशेष छुट पाउने जारी विज्ञप्तिमा छ । यस किसिमको सहकार्यबाट बैंककाग्राहकहरू लाभान्वित हुने विश्वास बैंकले लिएको छ ।
देव: विकास र वेस्टर्नबीच समझदारी,काठमाडौं (कास) देव: विकास बैंकले वेस्टर्न डेभलपमेन्ट बैंक प्राप्ति गर्ने सम्बन्धमा दुई संस्थाबीच समझदारीपत्रमा हस्ताक्षर भएको छ । पत्रमा देव: विकासका सुवर्णलाल बज्राचार्य र वेस्टर्नका ओमभक्त बुढाथोकीले हस्ताक्षर गरेको विज्ञप्तिमा छ ।
आर्थिक वृद्धिमा जोड,ठूला बैंक तथा वित्तीय संस्था मर्जरबारे हल्ला चले पनि यो बारेमा राष्ट्र बैंकमा खासै छलफल भएको छैन । यद्यपि धेरैतिरबाट यस्तो सुझाव आएकाले यसलाई कसरी सम्बोधन गर्न सकिन्छ भन्ने बारेमा राष्ट्र बैंक लागिपरेको छ ।
नर्वे र यूएनडीपीको सहयोग,"परियोजनाका विकास साझेदारहरूले मन्त्रालयका सचिवको उपस्थितिमा नर्वेजियन राजदूत लास वियोर्न योहानेसेन र यूएनडीपीका राष्ट्रिय निर्देशक रेनो मेअरले मन्त्रालयमा आयोजित कार्यक्रममा यसबारेको सम्झौतामा हस्ताक्षर गरेका हुन् । मन्त्रालयका अनुसार परियोजना २०१८ देखि २०२० सम्म कार्यान्वयन गरिनेछ । यस परियोजनाले नेपालमा कानुनी सहायताको क्षेत्रमा आवश्यक सुधार गर्न मन्त्रालयलाई सहयोग गरी जनताको न्यायमा पहुँच अभिवृद्धि गर्ने उद्देश्य लिएको छ, मन्त्रालयको विज्ञप्तिमा छ, मन्त्रालयले हालै अन्तिम रूप दिन लागेको राष्ट्रिय कानुनी सहायता नीतिको प्रभावकारी कार्यान्वयमा पनि परियोजनाले सहयोग गर्नेछ ।"
गाउँलेले चिन्न थाले जडीबुटी,"उनका अनुसार एक बिघा खेतमा अन्डी खेती गरे मनग्ये आम्दानी गर्न सकिन्छ । प्रतिवर्ष एक बिघामा लगाउन सकिने २ हजार बोटबाट १० हजार किलो अन्डी उत्पादन हुन्छ । बजारमा न्यूनतम मूल्य प्रतिकिलो ५० रुपैयाँ हो । एकपटक लगाएपछि पाँच वर्षसम्म फल्छ, साहले भने, औषधि निर्माणमा यसको निकै माग छ । उनका अनुसार बोट फैलिँदै जाँदा उत्पादन पनि बढ्छ । साहले भने, अन्तिम पाँचौं वर्षमा थोरै मात्र उत्पादन घट्छ । तालिम उपलब्ध गराउने पोलिटेक्निकका सन्तबहादुर अधिकारीले भने, यसपटक सीमावर्ती दक्षिणी मधेसी बहुल बस्तीलाई चुन्यौं, कार्यक्रम उपलब्धिमूलक रहयो । स्थानीय शैलजा आचार्य स्मृति पोलिटेक्निक कलेजले लक्षित वर्ग एवं ठाउँ छनोट गरी मोरङको कुनै न कुनै गाउँठाउँमा हरेक वर्ष जडीबुटीको सेरोफेरोमा जीवनोपयोगी तालिम प्रदान गर्दै आएको छ ।"
गुफामा फसेका सबैको उद्धार,ट्रम्पले ट्वीटरमा लेखेका छन् अमेरिकाको तर्फबाट म विद्यार्थी तथा प्रशिक्षकको सफल उद्धरा गरेकोमा थाई जलसेनालाई बधाई दिन चाहन्छु । बेलयातकी प्रधानमन्त्री टेरेजा मेले विद्यार्थीको उद्धार भएकोमा खुसी लागेको जनाउँदै उद्धारमा संलग्नप्रति सम्मान व्यक्त गरेकी छन् । त्यसैगरी जर्मन चान्सलर एन्जेला मर्केलका प्रवक्ता स्टेफेन सिबर्टले पनि विद्यार्थी तथा उनीहरूका प्रशिक्षकको सफल उद्धार गरेकोमा खुसी व्यक्त गरेका छन् ।
जापानमा बाढी : मृत्यु हुने १५६ पुगे,टोकियोबाट करिब ६ सय किलोमिटर पश्चिममा पर्ने मोटोयामामा शुक्रबार र शनिबार ५ सय ८३ मिलिमिटर वर्षा भएको थियो । उक्त क्षेत्रमा अझै केही दिन वर्षा जारी रहने जनाइएको छ । जापानी जलवायु विज्ञान विभागका एक अधिकारीले सोमबार र मंगलबार २ सय ५० मिलिमिटरभन्दा बढी वर्षा भएको जनाए ।
न्युयोर्कमा अब कन्सुलेट कार्यालय मात्र,"पद बढाउनका लागि सरकारले खोलेको उक्त कार्यालयमा परराष्ट्रका उपसचिव पनि धेरै छन् । तर उक्त कार्यालय एक अधिकृत र नायब सुब्बाले पनि सञ्चालन गर्न सक्छन् । परराष्ट्र अधिकृत प्रवीण भट्टराईले राष्ट्रसंघभित्र रहँदा एक्लै सम्हालेका कन्सुलेट जनरलको कार्यालयमा यतिबेला चार कूटनीतिक र अन्य चार स्थानीय कर्मचारी कार्यरत छन् । एक पूर्वसचिवले भने, अहिलेको निर्णय ठीक छ । यो मात्र होइन, धेरै स्थानमा यस्तो निर्णय गर्न आवश्यक देखिन्छ ।"
जस्टिन र हेलीको इन्गेजमेन्ट,"यत्तिका पूर्वप्रेमीमध्ये उनले हेलीसँग नै किन सम्बन्ध जोडे भन्नेबारे पनि चर्चा हुँदैन । दुवैको रुचि समान भएकाले एकअर्का उचित लागेको हुन सक्ने बताइएको छ । उनीहरू पार्टी लभर्स हुन् र चर्च गएर सेवा गर्न रुचाउँछन् । जस्टिन र हेलीको विवाहलाई कुरा छिनिएपछि दुवैका अभिभावकले ट्वीटर र इन्स्टाग्राममा खुसी व्यक्त गरेका छन् । तर, दुवै पक्षले यसबारे खुलस्त कुरा भने गरेका छैनन् ।"
रेशमी पंखामा भृकुटी,"बेइजिङको मिनसङ आर्थिक क्षेत्रमा गत शनिबार सुरु भएको नेपाली पौभा चित्र प्रदर्शनीमा चिनियाँ रेशमी पंखामा बनाइएको नेपाली कलाले सबैको ध्यान आकर्षित गरेको छ । प्रदर्शनीमा २६ वटा परम्परागत नेपाली पौभा चित्र र ६ वटा थाङ्का चित्रहरू राखिएका छन् । प्रदर्शनीमा श्रेष्ठद्वयबाहेक पूर्ण हयोजु, दीपक जोशी, रत्नगोपाल सिंख्वाल, सजीव शाक्य, मिनु शाक्य र देवेन्द्र सिंख्वालका थाङ्का तथा पौभा चित्रहरू राखिएका छन् । बेल्ट एन्ड रोड नेपाल थाङ्का प्रदर्शनी साउन ५ सम्म चल्नेछ । भक्तपुरमा रहेको आर्ट काठमाडौँ र बेइजिङको गोरिल्ला जिम एन्ड फिटनेसको सहकार्यमा भएको यो प्रदर्शनीको मुख्य उद्देश्य चीनमा नेपाली थाङ्काको प्रचारप्रसार गर्नु रहेको कायस्थले बताए ।"
प्रज्ञाको नयाँ पुस्तकालय,"पुस्तकालयले संस्कृति र साहित्यबीच सम्बन्ध स्थापित गर्न भूमिका खेल्ने प्रतिष्ठानका कुलपति गंगाप्रसाद उप्रेतीले बताए । नवनिर्मित भवनले भारत र नेपालका अनुसन्धानकर्ता तथा प्राज्ञलाई खोज तथा सन्दर्भसम्बन्धी सुविधा प्रदान गर्ने भारतीय राजदूत मञ्जीवसिंह पुरीले बताए । पुस्तकालयमा भाषा, संस्कृति र अन्य विषयका करिब ४० हजार पुस्तक रहेको प्रतिष्ठानका प्रशासन प्रमुख ज्ञानहरि अधिकारीले बताए । कार्यक्रममा डा देवी नेपाल र प्रभा भट्टराईले भानुभक्तकृत कविता सुनाए ।"

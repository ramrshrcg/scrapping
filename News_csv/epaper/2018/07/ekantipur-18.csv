शीर्षक,विवरण
राजदूत सिफारिस: संविधान माथि प्रहार,"पूर्वमहान्यायाधिवक्ता श्रेष्ठले प्रधानमन्त्रीसमक्ष राजदूतको शपथ गराउने निर्णय पनि गलत भएको बताएका छन् । राजदूतलाई सरकार प्रमुखसमक्ष नभई राष्ट्राध्यक्ष या प्रधानन्यायाधीशसमक्ष शपथ गराउनुपर्ने उनले बताए । राष्ट्रको प्रतिनिधित्व गरेर जाने राजदूतले कार्यकारी प्रमुखसमक्ष होइन, राष्ट्राध्यक्ष या प्रधानन्यायाधीशसमक्ष शपथ लिने व्यवस्था हुनुपर्छ, उनले भने । कांग्रेस नेता पौडेलले राजदूतले सरकारको मात्र नभई राष्ट्रको प्रतिनिधित्व गर्ने हुनाले प्रधानमन्त्रीले शपथग्रहण गराउने निर्णय अस्वाभाविक भएको बताए । राजदूतले राष्ट्रपतिसमक्ष शपथ लिने व्यवस्था गर्नुपर्छ, पौडेलले भने, राजदूत बनेर गएको मुलुकमा ओहोदाको प्रमाणपत्र पनि राष्ट्रप्रमुखलाई बुझाउनुपर्छ । प्रधानमन्त्रीले शपथ गराउने निर्णय सच्याउनुपर्छ ।"
डा केसीको अनशन: काठमाडौं ल्याउनुपर्ने अडान,"दुईचार महिनामै समृद्धि हासिल गर्न नसकिने भएकाले धैर्य गर्नुपर्ने उल्लेख गर्दै ओलीले भने, चुनाव अघिको सरकारले देशमा जथाभावी गरेकाले त्यसलाई सही ठाउँमा ल्याउन समय लागेको छ । विरोधीले सरकारविरुद्ध अफवाह फैलाएकाले त्यसको प्रतिवाद गर्न उनले कार्यकर्तालाई निर्देशन दिए ।"
ब्रिटिस आर्मीमा अब नेपाली महिला पनि,नेपालका हजारौं युवा ब्रिटिस सेनामा आउन दुईतीन वर्ष पढाइ छाडेर कठोर परिश्रममा लागे पनि भर्ना वार्षिक अढाई सय हाराहारीमात्र हुने हुँदा धेरैको भविष्य झन् बिग्रिएको राईको तर्क छ ।
मेयर सुब्बाको निधन,सुनसरी (कास) धरान उपमहा नगरपालिकाका मेयर तारा सुब्बाको ५२ वर्षको उमेरमा मंगलबार निधन भएको छ । मृगौला र फोक्सोमा समस्या भएका उनको काठमाडौंको ग्रान्डी अस्पतालमा उपचारका क्रममा निधन भएको हो । उनको दुई सातादेखि अस्पतालको सघन उपचार कक्षमा उपचार भइरहेको थियो । तीन वर्षअघि मृगौला प्रत्यारोपण गरेका उनलाई सिभियर निमोनियाँ ले सताएपछि अस्पताल लगिएको थियो ।
नेकपामा महाधिवेशन प्रतिनिधि बन्न निर्वाचित हुनैपर्ने,अध्यक्ष केपी ओली र पुष्पकमल दाहालसहित पदाधिकारीदेखि सबै तहका नेताहरू निर्वाचनमा भाग लिन तल्लो कमिटीबाट निर्वाचित हुनुपर्नेछ । तत्कालीन एमालेले यस्तो अभ्यास पहिले नै गरे पनि माओवादीले गरेको थिएन । नेकपा सचिवालयको मंगलबारको बैठकले एकीकृत पार्टीको विधानलाई अन्तिम रूप दिई प्रकाशनमा लैजाने निर्णय गरेको छ । विधान छिट्टै प्रकाशन गर्ने महासचिव विष्णु पौडेलले जनाएका छन् ।
हटेनन् अस्थायी कर्मचारी,"विगतमा मन्त्री, राज्यमन्त्री र विभागका महानिर्देशक फेरिएसँगै ज्यालादारी र करारका कर्मचारी भर्ती गर्ने प्रवृत्तिका कारण करारका कर्मचारी यति धेरै भएका हुन् । करारमा भए पनि उनीहरूले पोसाक खर्च, दसैंलगायत पर्वमा भत्ता पाउने गरेका थिए । देशभर यस्ता करिब ३२ हजार र काठमाडौंमा मात्रै करिब १३ हजार कर्मचारी रहेको अनुमान गरिए पनि खास तथ्यांक सामान्य प्रशासन मन्त्रालयसँग नै छैन । मन्त्रालयका प्रवक्ता सुरेश अधिकारीले भने, सम्बन्धित मन्त्रालयले नै नियुक्त गर्ने र तलब पनि त्यहींबाट खाने भएकाले हामी कहाँ तथ्यांक नै आउँदैन ।"
नेपालीमै बोल्दा नहुने ?,"आयोगले नेपालीमै सम्बोधन गर्ने र आवश्यकताअनुसारका भाषामा अनुवाद गरी वितरण गर्नु उपयुक्त हुने सुझाव दिएको थियो । हामीले सरकारलाई प्रारम्भिक सिफारिस र सुझाव दिएका थियौं, आयोग अध्यक्ष लवदेव अवस्थीले भने, तर सवारीसाधनको नम्बरप्लेटमा नेपाली भाषा प्रयोग गर्ने बुँदा मात्रै कार्यान्वयन भयो, त्यो पनि सर्वोच्चले आदेश दिएकाले । संविधानले आयोगलाई सरकारी कामकाजको भाषाको सिफारिस गर्ने अधिकार तोकेको छ । आयोगले सरकारी कार्यालयको अभिलेख राख्दा, शैक्षिक वा अन्य प्रमाणपत्र बनाउँदा, पत्राचार गर्दा, कार्यालयको नामकरण गर्दा र औपचारिक समारोहमा सम्बोधन गर्दा नेपाली भाषा प्रयोग गर्न भनेको छ । सार्वजनिक सूचना वा विज्ञापन गर्दा, यातायात वा सार्वजनिक सरोकारका विषयमा जानकारी दिनुपर्दा, सञ्चारका माध्यमबाट सरकारको आधिकारिक जानकारी दिँदा पनि नेपाली भाषा प्रयोग गर्न भनेको छ । नेपाली भाषाका साथै प्रदेशको सरकारी कामकाजको भाषा वा नेपालका राष्ट्र भाषा वा अन्तर्राष्ट्रिय भाषा प्रयोगका लागि द्विभाषिक एवं बहुभाषिक नीति लागू गर्नु अपरिहार्य देखिन्छ, आयोगको सिफारिसमा छ । २०७३ भदौ २३ गते गठित आयोगको अध्यक्षबाहेक अन्य सदस्य नियुक्ति नहुँदा कार्यसम्पादनमा प्राविधिक कठिनाइ भएको अवस्थीले बताए ।"
कांग्रेसले प्रदेश समिति बनाउन सकेन,"गत महाधिवेशनमा देउवा पक्षबाट महामन्त्री उम्मेदवार भएका तर पछिल्लो समय विरोधी खेमामा पुगेका अर्जुननरसिंह केसीका अनुसार संस्थापन पक्षले ४ र इतर पक्षले ३ प्रदेशको संयोजक पाउने गरी भागबन्डाको प्रस्ताव देउवाले गरेका थिए । यो प्रस्तावलाई पौडेलसिटौला पक्षले मानेको छैन । प्रदेश अधिवेशनमा जाँदा आफू झनै कमजोर हुन सक्ने ठानेर देउवाले भने तदर्थ समिति गठनमा जोड दिँदै आएका छन् । देउवाको यो प्रस्तावमा उनीनिकट सबै नेताको एक मत छैन । उपसभापति विमलेन्द्र निधि प्रदेश अधिवेशनको सन्दर्भ यतिबेला उठदै नउठेको दाबी गर्छन् । अर्का नेता रमेश लेखक विधानअनुसार अधिवेशनबाटै प्रदेश समिति बनाउनुपर्ने पक्षमा छन् । तदर्थ समिति बनाउने हो भने पहिला विधानको व्यवस्था संशोधन हुनुपर्छ, होइन भने अधिवेशनबाट प्रदेश समिति चयन गर्नुपर्छ, लेखकले भने ।"
फेरि डुब्यो गोबरगाढा,"यहाँको समस्याबारे प्रमुख जिल्ला अधिकारीलाई जानकारी गराए पनि चासो नदिएको वडाध्यक्ष यादवले बताए । पटकपटक प्रमुख जिल्ला अधिकारीलाई समस्याबारे जानकारी गराएको छु तर उहाँले कुनै चासो दिनुभएको छैन, उनले भने । प्रमुख जिल्ला अधिकारी पौडेलले भने गोबरगाढाका बाढीपीडितलाई सुरक्षित स्थानमा सार्ने र खानपानको व्यवस्था मिलाउनेबारे छलफल भइरहेको जानकारी दिए । मेयर शैलेश साहले डुबानमा परेका बासिन्दा सुरक्षित स्थानमा सर्न नमानेको दाबी गरे । हरेक वर्ष डुबानमा पर्ने भएकाले बस्ती स्थानान्तरण नै विकल्प भएको उनले बताए । हामीले दीर्घकालीन समाधानका लागि बस्ती नै स्थानान्तरण गर्ने प्रक्रिया अघि बढाएका छौं, उनले भने, तत्कालका लागि नगरपालिकाको सहयोगमा बसोबास व्यवस्था मिलाउने तयारी गरिए पनि उनीहरूले मानेका छैनन् ।"
कांग्रेसद्वारा आन्दोलन घोषणा,ओलीदेउवा भेट कांग्रेस सभापति शेरबहादुर देउवाले मंगलबार प्रधानमन्त्री केपी ओलीलाई भेटेका छन् । ओलीसँगको भेटमा देउवाले आफ्नो नेतृत्वको सरकारले ल्याएको चिकित्सा शिक्षा अध्यादेशलाई प्रतिस्थापन विधेयकमा हुबहु ल्याउन आग्रह गरे । भेटमा देउवाले डा केसीसँग तत्काल वार्ता गरी उनको जीवनरक्षा गर्नु सरकारको कर्तव्य रहेकोबारे प्रधानमन्त्रीलाई सचेत गराएको कांग्रेसद्वारा जारी विज्ञप्तिमा उल्लेख छ । जवाफमा प्रधानमन्त्री ओलीले सरकारले डा केसीको अनशन र मागबारे छलफल गर्न टोली बनाएको र त्यसले नै निकास दिने बताए ।
कक्षाकोठामा बैंक,मेलुङ गाउँपालिकामा पनि बैंक स्थापना भएपछि जनतालाई वित्तीय कारोबारका लागि सुविस्ता भएको स्थानीयहरू बताउँछन् । मेलुङमा शाखा खुलेपछि अब बैंक नभएको दोलखाको एक मात्रै पालिका गौरीशंकर भएको छ । दुर्गम उक्त गाउँमा हिमालय बैंकले शाखा खोल्ने प्रतिबद्धता गरेको छ । गाउँपालिका अध्यक्ष स्वयं खड्काले केही दिनदेखि बैंकको मेनेजरलगायतको टोली आएर शाखा खोल्ने तयारी गरिरहेको बताए ।
जोखिममा हजार घरपरिवार,"आमाछोदिङ्मो गाउँपालिकाको सानो हाकु, पाजुङ, केराबारी, टेताङचे, ब्राप्चेलगायतका गाउँ जोखिमयुक्त बस्ती भनेर राष्ट्रिय पुनर्निर्माण प्राधिकरणबाट गरिएको भौगर्भिक अध्ययनबाट देखिएको छ । त्यस्तै नौकुण्ड गाउँपालिकाको खाल्चेत, दोक्लाङ, घोर्मु, लाम्राङ, पाटीखर्क, फाम्चेत, साङयुल थाङदोर लगायतका क्षेत्र भौगर्भिक अध्ययनबाट जोखिम देखिएको राष्ट्रिय पुनर्निर्माण प्राधिकरणले बताएको छ । भौगर्भिक अध्ययनबाट जसमा ३० वटा बस्तीलाई पूर्ण रूपमा स्थानान्तरण गर्नुपर्ने देखिन्छ । २५ बस्तीलाई भने आवश्यक पूर्वाधार निर्माण गरी सुरक्षित गर्न सकिने प्राविधिकहरूको सुझाव छ । जिल्ला विपद् व्यवस्थानपन समिति रसुवाले तयार पारेको मनसुन आपत्कालीन कार्ययोजनामा पनि जिल्लाको विभिन्न ३५ स्थानलाई जोखिमयुक्त बस्ती भनी पहिचान गरेको छ । विपद् जोखिम न्यूनीकरण तथा व्यवस्थापन ऐन २०७४ मा असुरक्षित क्षेत्रमा बसोबास गर्ने व्यक्ति तथा समुदायलाई सुरक्षित स्थानमा स्थानान्तरण गर्ने वा गराउने उल्लेख छ । राष्ट्रिय पुनर्निर्माण प्राधिकरणको लाभग्राही सूचीमा परेको जोखिमयुक्त बस्तीका परिवारमध्ये ३ सय ५६ परिवारले सुरक्षित स्थानमा बसोबासका लागि जग्गा खरिद गरिसकेका छन् ।"
ससुराको हत्या गर्ने बुहारीलाई जन्मकैद,"हेटौंडा (कास) ससुराको हत्या गरेको ठहर गर्दै जिल्ला अदालत मकवानपुरले सर्वस्वसहित जन्मकैदको फैसला गरेको छ । १५ वर्षीया नातिनीलाई हत्यामा संलग्न रहेको ठहर गर्दै अदालतले ५ वर्ष कैद गर्ने फैसला गरेको छ । बालिका भएकाले साढे २ वर्ष मात्र कैद तोकिएको छ भने बालिकाको हकमा भएको उक्त फैसला अदालतले स्थगन गरिएको छ । बालिका बाबुको संरक्षणमा छिन् । जिल्ला न्यायाधीश स्वीकृति पराजुलीको सोमबार बसेको इजलासले बकैया गाउँपालिका७ हर्दामाटोकोरीकी ३६ वर्षीया ठूलीमाया स्याङ्तानले ५६ वर्षीय ससुरा सूर्यबहादुर स्याङ्तानको हत्या गरेको ठहर गर्दै उक्त फैसला गरेको हो । २०७४ चैत १२ गते राति एकाघरमा बस्ने ससुरा राति घरमा सुतिरहेको अवस्थामा घाँटीमा छुरा प्रहार गरेर ठूलीमायाले हत्या गरेकी थिइन् । उक्त घटनामा ठूलीमायाको १५ वर्षीया छोरीले साथ दिएकी थिइन् । ठूलीमायाका पति वैदेशिक रोजगारीमा गएका थिए । घरमा ससुरा, छोरी, उनीसहित ३ जना बस्दै आएका थिए । जिल्ला अदालत मकवानपुरले ठूलीमायालाई गत वैशाख १२ गते पुर्पक्षका लागि चितवन जेल पठाएको थियो ।"
बलात्कार आरोपमा २ पक्राउ,हेटौंडा (कास) हेटौंडाका २ छुट्टाछुट्टै स्थानमा बालिकालाई बलात्कार गरेको आरोपमा एक बालक र युवकलाई प्रहरीले सोमबार पक्राउ गरेको छ । वाग्मती गाउँपालिका८ का १५ वर्षीय कमल राईलाई ५ वर्षीया बालिकालाई बलात्कार गरेको आरोपमा प्रहरीले पक्राउ गरेको हो । घरमा कोही नभएको अवस्थामा राईले बालिकालाई बलात्कार गरेका थिए । बालिकालाई बलात्कार गरेको छिमेकीले थाहा पाएपछि पीडित परिवारले इप्रका फापरबारीमा उजुरी दिएका थिए । उजुरीका आधारमा राईलाई प्रहरीले पक्राउ गरेको हो । यसैगरी १५ वर्षीया बालिकालाई बलात्कार गरेको आरोपमा हेटांैडा उपमहानगरपालिका२ बस्ने २८ वर्षीय राजीव लामालाई प्रहरीले पक्राउ गरेको हो । लामाले बालिकाको घरमा नै गएर बलात्कार गरेका थिए । पीडितले आफू बलात्कृत भएको घटना परिवारलाई जानकारी दिएकी थिइन् । परिवारले जिल्ला प्रहरी कार्यालय हेटौंडामा उजुरी दिएका थिए । बलात्कार गरेको आरोपमा पक्राउ परेका दुवै अभियुक्तलाई प्रहरीले अदालतबाट म्याद थप गरी जबरजस्तीकरणीमा मुद्दा चलाएको छ ।
फोहोर व्यवस्थापन स्थलबारे महानगर: जिम्मेवारी हाम्रो होइन,सिसडोलमा फोहोर फालेबापत ६ टनभन्दा बढी बोक्ने प्रतिगाडी २ सय ५० र सोभन्दा साना थोरै बोक्ने गाडीले १ सय ५० का दरले महानगरलाई शुल्क तिर्छन् । अन्य नगरपालिकाका र सरकारी गाडीले लगेको फोहोरको शुल्क लाग्दैन । फोहोर व्यवस्थापनलाई स्थानीय रूपमा सहज बनाउन सिसडोलमा सशस्त्र प्रहरीको क्याम्प नै खडा गरिएको छ ।
विभागमा पञ्जीकरण हुनै गएनन् यातायात व्यवसायी,"नेपाल राष्ट्रिय यातायात व्यवसायी महासंघ वरिष्ठ उपाध्यक्ष विजय स्वाँरले कार्यदलले पुस अन्तिमसम्ममा समितिलाई कम्पनीमा परिणत गर्न समयसीमा र अधिकार दिएको बताए । त्यो समयसम्म समितिअन्तर्गत नै यातायात चल्छन्, उनले भने, त्यो अधिकार मन्त्रालयले नै दिएको छ, त्यसकारण अवैधानिक भन्न मिल्दैन, म्याद थपिन्छ, कम्पनीमा जान समय लाग्छ ।"
अफ्रिकामा अलपत्र दुई जना फर्किए,घर फर्कन तयार भएका दुई नेपालीको ओभरस्टे जरिवाना गैरआवासीय नेपाली संघ नाइजेरियाले तिरिदिएको संघका केन्द्रीय कोषाध्यक्ष हिक्मत थापाले जानकारी दिए ।
फोहोरको कुरै नगरौं,"स्थानीय सरकार सञ्चालन ऐन र फोहोरमैला व्यवस्थापन ऐनले फोहोरमैला संकलन, प्रशोधन र व्यवस्थापनको जिम्मा स्थानीय तहलाई दिएको छ । पहिलापहिला त फोहोरमैला विसर्जनको समस्या परे के गर्नु जनप्रतिनिधि नै छैनन् भन्ने गरिन्थ्यो । स्थानीय र संघीय सरकारबीच समन्वयमा समस्याको बहाना गर्नु नाकमा बसेका झिँगा पन्छाउन कसले पहल गरिदेला भन्नुजस्तै हो ।"
खैरो समाजवादमा स्वास्थ्य,"एउटा त्यागी डाक्टर जुम्लामा अनशन गर्दैछ । गृहमन्त्री भन्छन्, ऊ अधिनायकवादी हो । यो कस्तो सरकार हो ? एउटा डा पटकपटक स्वास्थ्य क्षेत्रमा सुधारको माग गरेर अनशनमा बस्छ । समाजवादी प्रधानमन्त्री भन्छन्, व्यक्तिसँंग झुकिन्न । यो कसको सरकार हो ? प्रधानमन्त्रीज्यू, यो व्यक्तिको कुरा होइन । यो तीन करोड जनताको स्वास्थ्य अधिकारको कुरा हो । सत्यको आग्रहलाई इन्कार नगरौं । अन्यथा तपाईले सुन्नुभएकै होला, डा केसीलाई हिजो अख्तियार प्रमुख लोकमानसिंह कार्कीले पागल भने । आज कार्की कहाँ छन् ? ट्वीटर :"
"कतार, फुटबल र नेपाल","१८२० वर्ष अघिसम्म कतारको नाम त्यति सुन्न पाइँदैनथ्यो । अहिले हाम्रो रोजगारीको प्रमुख गन्तव्यमध्ये कतार एक भएको छ । त्योभन्दा पनि संसारका ठूला हस्तीहरूलाई पाखा लगाउँदै सन् २०२२ को विश्वकप फुटबल आयोजना गर्ने मौका पाउनु कतारको लागि गौरवको विषय बनेको छ । स्मरण रहोस्, जापान र दक्षिण कोरियाले संयुक्त रूपमा सन् २००२ मा उक्त खेल सञ्चालन गरेका थिए, जुन एसियामै पहिलोपटक भएको थियो । सन् १९७१ मा स्थापित २१ लाख ५५ हजार जनसंख्या रहेको र नेपालभन्दा १२९ गुणा सानो कतारको एक्लो आँटले आगामी फुटबल खेल त्यहाँ आयोजना हुँदैछ । युगोस्लाभियाबाट टुक्रिएर सन् १९९१ मा स्थापना भए पनि गृहयुद्धबाट क्षतविक्षत हुनपुगेको क्रोएसिया अहिले विश्वकपको फाइनलसम्म पुग्न सफल हुनुले सानो, समस्याग्रस्त देश पनि आँट र अठोटबाट छिटोमाथि आउन सक्ने रहेछ भन्ने पुष्टि भएको छ । वास्तवमा हाम्रोजस्तो हात बाँधेर बस्न पाए ठूलो मान्छे भइन्छ भन्ने मानसिकता कतारमा हुन्थ्यो भने त्यहाँका नागरिकलाई नपुग्ने केही थिएन । धनी भएर पनि रुढिवाद र धर्मान्धभित्र रुमलिएका छिमेकीलाई छक्याउँदै विकासको महाअभियानमा होमिएको छ, कतार अहिले । धनलाई एकातिर पन्छाउँदै मरुभूमिको बीचमा उभिएर समृद्धिको बिगुल फुकिरहेको छ । यतिसम्म कि अहिले कतार एयरवेजसँग गाँसिएको आर्थिक कारोबार नेपालको अर्थतन्त्रको हाराहारीमा पुगेको छ । कतारभन्दा अघि जन्मेको हाम्रो तत्कालीन शाही नेपाल वायुसेवा निगम अनुशासन र पद्धतिमा चलेको भए सेयर लगानीबाटै कतार एयरवेजभन्दा अघि बढिसक्ने थियो । भुवनेश्वर शर्माचन्द्रागिरि२, काठमाडौं"
जनस्वास्थ्यमा उदासीन,"एक सय दिनमा १०१ काम गरेर देखाइछाड्ने वाचा गरेर निर्वाचनमा जित हात पार्ने काठमाडौं महानगरका मेयर विद्यासुन्दर शाक्यले विजय हासिल गरेको झन्डै ४३० दिन बितिसकेको छ । यस अवधिमा दुइटा कामसमेत फत्ते गर्न नसक्ने मेयरलाई काठमाडौंका सडकको खाल्डाखुल्डी, हिलो, धुलो र फोहोरमैलाको थुप्रोले गिज्याइरहेको छ । यज्ञराज न्यौपानेपेप्सिकोला, काठमाडौं"
जेमा पनि महिलापुरुष नदाँजौं,"बहस र विवादको लागिमात्र हो भने ठिकै छ, होइन भने यो विषय अलिक सुहाएन । चर्चित (?) लोकगायिकाको भएरै छापिएको हो भने बेग्लै कुरा हो, अन्यथा विषयवस्तु र प्रस्तुतिका आधारमा यो स्तरीय लेख लागेन । अझ कतिपय कुरामा त विरोध गर्नमात्र विरोध गरिएको छ, तुष पोखिएको छ । पुरुषलाई गाली गरेर मात्र नारीवादी भइन्छ भन्ने संकुचित सोचबाट ग्रस्त आम लेखभन्दा खासै भिन्न छैन यो । हरेक क्षेत्रमा महिला र पुरुष दाँज्दै जाने हो भने त्यसले अनेक अनपेक्षित र अप्रिय तर्क, कुतर्क निम्त्याउन सक्छ । यसले न पुरुषको हित गर्छ, न महिलाको । हो, मानौं या नमानौं, संसारमा केही कुरा, विधाहरू त्यस्ता छन्, जसमा एक लिंगको बाहुल्यता छ, स्पष्ट देखिनेगरी । लेखमा कुरा उठाइए जस्तो महिला फुटबल विश्वकपको चर्चा पुरुषको तुलनामा कहीं पनि आउँदैन, लगभग त्यस्तै हालत क्रिकेटको पनि छ र अन्य केही खेलको । जस्तै फर्मुला वन, मोटो जीपीमा त महिलाको नामै सुनिंँदैन । तर यति भन्दै गर्दा टेनिस, गल्फ तथा एथलेटिक्सका धेरै विधामा महिला खेलाडीको क्रेज र कमाइ लोभलाग्दो छ । कला, साहित्य, विज्ञान, राजनीतिमा महिलाको सहभागिता, सफलता र प्रसिद्धिको त यहाँ चर्चा गरिराख्नु आवश्यक छैन । तैपनि मेरो प्रतिक्रिया विट मार्नु अघि राजनीतिलाई छुने धृष्टता गर्दैछु । के एन्जेला मर्केल, थेरेसा मे हरूको चर्चा कुनै पनि तहमा ट्रम्प, पुटिन र सी चिनफिङको भन्दा कम छ र ? विनोद अन्जानसानेपा, ललितपुर"
सरकारको छवि धमिलिँदै,"चुनावताका जनतालाई झुटो सपना देखाएर सत्तारोहण हुन सफल भएका केपी शर्मा ओली अहिले आफ्नो र आफ्ना सहयोगीहरूका कारण हास्यास्पद बन्दै गएका हुन् । उनले आफ्नो नीति तथा कार्यक्रम प्रस्तुत गर्दा जनतालाई स्वदेशमा रोजगार भन्ने योजना प्रस्तुत गरेका थिए । तर उनकै सहयोगी एवं श्रममन्त्रीले भने दिनकै वैदेशिक रोजगारका क्षेत्रमा सम्झौता गर्दै आएका छन् । प्राय:जसो उखानटुक्कामा आफ्नो भनाइ व्यक्त गर्ने ओलीको सहयोगीको यो काम भने हिँड्दैछ, पाइला मेट्दैछ भन्ने उखानसँग मेल खाइरहेको छ । सिन्डिकेटमुक्त नेपाल भन्ने आफ्नो धारणा राख्दै आएका यातायात मन्त्री भने सिन्डिकेट पक्षधरसँग हात मिलाउँदै सिन्डिकेटलाई फाइदा पुर्याउनेगरी आफ्नो बयान व्यक्त गर्दैछन् । हरेक वडामा स्वास्थ्यकेन्द्र पुर्याउने र जनतालाई सुलभ स्वास्थ्यसेवा दिन्छौं भन्ने सरकार जनतालाई सुलभ स्वास्थ्यसेवाका निम्ति र स्वास्थ्य क्षेत्रमा व्याप्त बेथिति विरुद्ध आमरण अनशन बसेका डा गोविन्द केसीको मागप्रति किन यति संवेदनहीन ? यसले सरकारको अनुहार धमिलिँदै गएको छ । आयुष पौडेल सिफल, काठमाडौं"
हल्ला मात्र किन ?,"नेता भनेर चिनिएपछि उपचारको कमी हुँदैन । तिनका लागि नर्भिक र मिडसिटी खुलेका छन् । अनि वयोधा र ग्रान्डीमा नभए तिनका छतमा भएका हेलिप्याडबाट दिल्लीका मेदान्त, एपोलो तथा थाइल्यान्डका समितिभेज अस्पताल सधैंभरि खुला छ । प्रधानमन्त्री ओलीज्यू, तपाईंले पनि डा उपाधि पाउनुभएको जस्तो लाग्छ, एक समय । विकास र समृद्धिका भाषण दिन तपाईंलाई कसैले सिकाउनु पर्दैन । मैले सम्झेको छु, अब यो देशका कोही नागरिक भोकभोकै मर्नु पर्दैन भनेर भाषण दिएको । अब फेरि कुनै दिन उपचारको अभावमा कोही मर्नु पर्दैन भनेर भाषण नदिनु होला । किनकि संविधानमा लेखेपछि व्यवहारमा किन उतार्नुपर्छ र ? असारमा सहरबजार पिच हुँदैछ । अघिपछि कहाँ जान्छन्, यो देशका विकासे अड्डाहरू ? यातायात क्षेत्रमा सिन्डिकेट हटाइयो भनी ठूलो हल्ला पिटियो, उपलब्धि खै त ? अब स्वास्थ्य क्षेत्रमा पनि यसरी नै कारबाही गरिन्छ भनियो । यही हो, रातारात विधेयक ल्याएर मनपरी गर्न छुट दिने ? कृषि तथा तरकारी बजारमा पनि केके न गर्छु भने, तर महंँगी कति छ, अहिले ? यसर्थ बोलेर होइन, गरेर देखाऔं । ओली सरकारले कभर्ड हलको एउटा कुनामा डा केसीलाई विजोग बनाउँदै अहिले अस्पतालमा लगेर उपचार गर्दैगर्दा उनका पक्षमा बोल्नेहरूका आवाज पनि बढ्दै जाओस् । विपक्षी दल, नागरिक समाज वा शुभेच्छुकले जुम्ला पुगेर भए पनि ऐक्यबद्धता जनाऔं । एउटा नागरिकमाथि संविधानले दिएको अधिकार बन्देज लगाउनु कहाँसम्मको लोकतान्त्रिक सरकार ? केसीको जीवनरक्षाका लागि सबैको साथ मिलोस् । श्रीकृष्ण राजवंशी सुनकोसी३, सिन्धुली"
इमान हराएको राजनीति,"न्याय नपाए गोर्खा जानु भन्थे कुनै समय । यही मुलुकमा गोर्खाकै मान्छेले न्याय नपाएर अनशन स्थलबाट मृत्युवरण गरेका छन् । अनशनकै क्रममा मृत्यु हुँदा पनि कुनै राजनीतिक दलका नेताहरूलाई केही असर परेन । राजनीतिमा सबभन्दा महत्त्वपूर्ण कुरा इमानदारी हो । तर त्यही हराएपछि कसको के लाग्छ ? डा गोविन्द केसी १८ दिनदेखि जुम्लामा गएर आमरण अनशन बसिरहेका छन् । एउटै माग राखेर पटकपटक अनशन बस्दा पनि उनको माग सुनवाइ हुँदैन भने यो देश कसले कसरी चलाएको रहेछ भन्ने प्रस्ट हुन्छ । माग पूरा गर्छु भनेर सम्झौता गर्ने अनि माग पूरा गर्ने बेला हात कमाउने राज्य सञ्चालकहरूको रवैया देख्दा अचम्म लाग्छ । जुम्लामा गएर अनशन बसेका डा केसीको हालत दिनप्रतिदिन बिगँ्रदो छ । नेकपाका अध्यक्षद्वय केपी शर्मा ओली र प्रचण्डलाई सामुहिक भोजन गराएर एकाएक चर्चामा आएका मेडिकल कलेज सञ्चालक झापाका दुर्गा प्रसाईं भन्दैछन् एकदुईजना अनशन बसेर मर्दा केही फरक पदैन । हो, प्रसार्इंजस्ता व्यापारीलाई फरक नपर्ला, तर आम नागरिकलाई भने फरक पर्नेछ । पुरुषोत्तम घिमिरेजोरपाटी, काठमाडौं"
टाइमकार्डको अवधारणा,"टिपरको बढ्दो दुर्घटनालाई न्यूनीकरण गर्न साउन १ गतेदेखि उपत्यकाभित्र दिउँसो टिपर तथा मालवाहक गाडी चलाउन प्रतिबन्ध गरिएको समाचार सुन्दा दुर्घटना तथा ट्राफिक जाम हट्ने सबैले अडकल काटेका थिए । तर महानगरीय ट्राफिक प्रहरी महाशाखाले टाइम कार्डको अवधारणा ल्याउँदा यसले दुर्घटनालाई न्यूनीकरण गर्ला जस्तो लाग्दैन । ५१ मिनेटमा भक्तपुरको साँगादेखि कोटेश्वरसम्मको दूरी पार गर्न तोकिएको समय हो । तर सवारी चाप तथा ठाउँठाउँमा ट्राफिक जामले गर्दा टिपर तथा मालवाहक गाडीलाई ५१ मिनेटभन्दा बढी लाग्ने भएको हुनाले टाइम कार्डको कुनै अर्थ देखिँदैन । दुर्घटनालाई न्यूनीकरण गर्ने हो भने रातिमात्र टिपर चलाउन दिनुपर्छ । अर्को पक्ष भनेको सरकारले दुर्घटनालाई निस्तेज पार्न विभिन्न संवेदनशील ठाउँमा टाइम कार्ड प्रयोगमा ल्याएको छ । तर पनि दुर्घटना नियन्त्रण गर्नसकेको छैन । टाइम कार्डलाई चालकले मजाकको रूपमा लिने गरेका छन् । टाइम कार्डमा पुग्नुपर्ने समय तोकिए पनि सवारी साधन तीव्र रूपमा हुइँकाउँदै चेकपोष्टको अलि वरै खाजा खाने होटल वा खुल्ला चौरमा रोक्छन् र समय बिताउँछन् । समय बितेपछि मात्र विस्तारै गाडी चलाउँदै चेकपोष्ट पुग्छन् । यो मनोवृत्ति प्रशासनको आँखा छल्नु हो । तर प्रशासनलाई जानकारी भए पनि रोकिएको ठाउँमा अनुगमन गर्नसकेको छैन । चालकलाई कारबाही गर्नसकेका छैनन् । अनि कसरी हुन्छ, दुर्घटनामा कमी ? त्यसकारण सरकारले रिङरोडभित्र टिपर तथा मालवाहक गाडीलाई रातिमात्र चल्न दिनुपर्छ । विगतमा लागू गरेको टाइम कार्ड प्रयोग तथा उपलब्धिको नियमित अनुगमन गर्नु आवश्यक छ । प्रमोद पौडेलश्रीपुर११, वीरगन्ज"
फेरिएको नमस्कार संस्कार,"अभिवादन पनि भाषा, फरकफरक स्थान र सामाजिक परम्परालाई अँगाल्दै फरकफरक किसिमले प्रस्तुत गरेका कैयौं उदाहरण देखेका छौं । जहाँ आफन्त र परिचित भेट हँुंदा कुनै न कुनै किसिमको अभिवादन नगरी कामकुरो थालनी गरिँदैन । ३१ असारको कान्तिपुरमा प्रकाशित प्रभा कैनीको नमस्कारको संस्कार पढेपछि खुसी लाग्यो । नमस्कार अभिवादन समाजमा अहिले र पहिलेको तुलनामा कति फरक भएको रहेछ भनी बुझ्न गाह्रो पर्दैन, उक्त लेख पढ्दा । मानिस सुखमा र खुसीमा भएको बेला मात्र आदरभाव प्रकट गर्ने हो कि ? जस्तो लाग्थ्यो, मलाई । दु:खमा पर्दा यसले नकरात्मक भाव पैदा गर्छ कि ? जस्तो लाग्थ्यो, तर होइन रहेछ । बुझ्ने हो भने मानिसलाई सुखमा भन्दा दु:खमा बढी आत्मीय भाव र मायाको जरुरत पर्छ । झन् यस्तो बेलामा गरिने आदरभावले उसको जीवनभरि उक्त व्यक्तिप्रति सकारात्मक ऊर्जाको रूपमा सधैंभरि रहिरहन्छ । मलाई पहिलेपहिले लाग्थ्यो, कुनै पनि दु:खद घटना भएको ठाउँमा उच्च ओहदाका व्यक्तित्वले एकअर्काप्रति दर्शाएको आदरभावले अचम्मित बनाउँथ्यो । यो त केवल ठूलाहरूलाई छुट छ । सानाहरूले ठूलाको अनुशरण गर्न छुट छैन र कसैले स्वीकार गर्दैनन् पनि । तर आज जमाना फेरिएको छ, त्यो आदरभाव नमस्कारको । यसको अर्थ पनि विस्तारै परिमार्जित हुंँदै गएको हो कि ? आजभोलि यसले सुखमा होस् या दु:खमा भेट हुनासाथ एकअर्कामा आत्मीयताको भावना र माया दिई सबै मानिसमा सकारात्मक सोच र बौद्धिक विकासको सन्देश दिएको छ । सीता गौलीबालाजु१६, काठमाडौं"
संवेदनशून्य संवाद,"जुम्लाको मार्सी चामलको भात, फाइदा र लेनदेनको प्रतीक भएको भइसकेछ । एकदुईजना मान्छे मर्न दिऊँ, केही बिग्रिँदैन । संवेदनशून्य यस्ता संवाद डरलाग्दा छन् । गरिबको उत्पादन मार्सी, धनीको भान्सामा पाकेपछि संवेदना नहराउनुपर्ने हो । फाइदाको लागि चलाउन खोजेको मेडिकल कलेज सञ्चालकको हितपोषण गर्न उनकै बोलीको पक्षमा सरकार लाग्नु गलत हो । नेपाल र नेपालीको हित हुने स्वास्थ्य विधेयक ल्याउन सरकारले लचिलो भएर डा गोविन्द केसी, स्वास्थ्य शिक्षामा दख्खल राख्ने विज्ञहरू र प्रतिपक्षी नेपाली कांग्रेस समेतको सहमतिमा अनिष्ट हुनुपूर्व उचित निर्णयमा पुग्न जरुरी देखिन्छ । महेन्द्रसिंह बमटीकापुर१, कैलाली"
माइतीघरको महत्त्व,"पछिल्लो समय सरकार जनताका सम्वृद्धितर्फ भन्दा जनताका भावनासँग खेल्न उद्दत देखिएको छ । वर्षौंदेखिको जनताले जम्मा भएर शान्तिपुर्ण तवरले आफ्ना कुरा सरकारसम्म पुर्याउने स्थलका रूपमा प्रयोग गर्दै आएको माइतीघर मण्डलालाई निषेध गरियो । त्यसविरुद्ध देशैभरिबाट आवाज चर्किंदै गएको अवस्थामा सर्वोच्च अदालतले त्यसको किनारा नलागेसम्म माइतीघर मण्डलामा शान्तिपूर्ण प्रदर्शनमा रोक नलगाउन सरकारका नाममा अन्तरिम आदेश जारी गरिदिएको छ । यसले सरकारलाई पनि झस्काएको हुनुपर्छ । पछिल्लो पटक ओली सरकार विवादास्पद निर्णयतर्फ अग्रसर भइरहेको छ । सरकार आफ्नो घोषणापत्र र जनभावनाविपरीत बढिरहेको छ । रामकृष्ण बरालजोरपाटी, काठमाडौं"
गोविन्द केसी जिन्दावाद,"यो पापी सरकारले अति गर्यो गोविन्दको ज्यानमा खेल्दै भो जनस्वास्थ्यमा लहडले पोस्दै भयो माफिया त्यै पार्टी किन भुल्छ, आत्मरतिमा बुझ्दै नबुझेसरि अध्यादेश बनाउने समयमा बोलेन खै क्यै पनि ऐले संसदमा छलेर जनता ल्यायो नयाँ कानुन आआफ्नै दलभित्रका कुपथका मान्छे रिझायो किन ?कैले पुग्छ, औषधी समयमै त्यो दूरका ठाममा कैले मिल्छ गरिबले सहजले पढ्ने चिकित्सा यहाँ मान्छे मर्छ गाउँमा, तर सबै सेवासुविस्ता यता पैसो तिर्नसके चिकित्सक बने पुग्दै पुगेनन् त्यता मात्रै भो सहरी रवाफ बलियो बाँकी सबै शून्य छ कैले फिर्छ, बुद्धि शीर्ष तहको यस्तै गरे आखिर थप्ने भन्छ, कलेज त्यो सहरमा छैनन्, कुनै गाउँमा मात्रै देख्छ काठमान्डु, जहिल्यै पुग्दैन त्यो ठाउँमा छैनन् क्यै उपचार सम्भव त्यता मान्छे मरे कीटझैं बेअर्थी सरकार भो किन यहाँ खोल्दैन आँखा कवै मनप्रसाद वाग्ले मीनभवन, काठमाडौं"
समावेशीकरणमा संशय,"कतिपय विकसित राष्ट्रले समावेशितालाई विकासको पूर्वसर्तका रूपमा लागू गरेका छन् । सिंगापुर, स्विट्जरल्यान्ड, क्यानाडा, मलेसिया लगायतमा अभ्यास भइरहेको समावेशिताको सुन्दर अभ्यासलाई हाम्रो मौलिकतामा अनुवाद गर्न ढिला गर्नु हुँदैन । समावेशिता र समानुपातिकको विकृत अभ्यासले लक्षित वर्ग नै पीडित हुने खतराप्रति बेलैमा सचेत बनौं ।राम नयाँशक्ति पार्टीका केन्द्रीय सदस्य हुन् ।"
त्रिवि पुस्तकालयमा भीड,"झोलाभरि पुस्तक अनि सामलतुमल बोकी पुस्तकालय प्रवेश गर्न लाइन लाग्नु पनि उनीहरूको रहर नभएर बाध्यता हो । धेरैले सुनाएको बाध्यता अर्थात् डिस्टर्ब । पढ्नेहरूका लागि आजभोलि यो गम्भीर सामाजिक समस्या बनेको छ, सहरमा । किनकि विश्वविद्यालयको आवासगृहमा बस्दै आएकी म आफ्नो अध्ययन, अनुसन्धान तथा लेखनकार्यमा सधैं डिस्टर्ब झेल्न बाध्य हुनुका साथै पठनपाठनको वातावरणका लागि झगडा गनुपर्ने परिवेशको साक्षी हुँदै आएकी छु । पढ्न रुचाउनेहरूका मर्मलाई अन्य रुचि हुनेहरूले बुझ्न नसक्दा र आफ्नो अधिकारको प्रयोग गर्दा अर्काको अधिकार हनन भइरहेकोतर्फ सचेत हुन नसक्दा पढ्नेहरूले सास्ती खेप्नु परिरहेको छ । आफू बसेको डेरा, छरछिमेक, साथीभाइ, आफन्तबाट पढाइमा बाधा नहँुदो हो त चाहे लोकसेवा तयारी गर्नेहरू हुन् या अन्य परीक्षा तयारी गर्नेहरू हुन् या विश्वविद्यालयकै विभिन्न तहमा पढ्ने विद्यार्थीहरू हुन्, त्यसरी पुस्तकालयमा भरिनुपर्ने अवस्था आउँदैनथ्यो । जसरी रङ्गशालामा खेलाडीको, रङ्गमञ्चमा कलाकारको पहिलो अधिकार हुनुपर्छ, त्यसरी नै विश्वविद्यालय र पुस्तकालयमा पनि पहिलो अधिकार अध्येता र अनुसन्धाताको हुनुपर्छ । विश्वविद्यालयका विभागहरू, अनुसन्धान केन्द्रहरू, पुस्तकालय, आवासगृहहरू, छात्रावासहरूदेखि विद्यार्थीको बाहुल्य हुने सम्पूर्ण स्थानमा पठनपाठनको उपयुक्त वातावरण बन्नुपर्छ । साथै विश्वविद्यालयको परिवेशभित्र पढ्ने वातावरणकै लागि संघर्ष गर्नुपर्ने अवस्था सदाका लागि अन्त्य हुनुपर्छ ।त्रिवि, नेपाली केन्द्रीय विभागकी उपप्राध्यापक प्रतीक्षाले विजय मल्लका नाटकमा नारीवाद शीर्षकमा विद्यावारिधि गरेकी हुन् ।"
जहिल्यै ट्राफिक जाम,"सडक सभ्यताभौतिक संरचनाहरू बनाउन, भत्काउनहटाउन र व्यवस्थापन गर्न सकिने भए पनि मानवीय प्रवृत्ति व्यवस्थापन गर्न जटिल हुँदोरहेछ । बुझेर पनि अटेरी प्रवृत्ति हामीकहाँ कसरी विकसित भयो ? विश्वका धेरै देशका विकास निकास, शैली सभ्यताहरू हामीले देखेका छौं । ती ठाउँमा पुग्दा हामी सबै नियम मान्छांै, राम्रो पनि भन्छांै । तर आफ्नो देशमा आएपछि बिर्सिन्छौं । यही हो हाम्रो विडम्बना । पहिला आफू परिवर्तन भए मात्र लोकलाई परिवर्तन गर्न सकिन्छ । मरासिनी ट्राफिक निर्देशनालयका एसपी हुन् ।"
यौनिकताको साँघुरो सोचाइ,"समाजशास्त्रले विवाहलाई स्त्री र पुरुष बीचको यौन सम्बन्ध स्थापित गर्ने वैधानिक बाटोका रूपमा लिए पनि पछिल्लो समयमा विवाह सम्बन्धी परिभाषा फेरिएका छन् । विवाहलाई शारीरिक सम्बन्ध र प्रजननसँग मात्र नजोडेर मनौवैज्ञानिक पक्षसँग समेत सम्बन्धित गराएर व्याख्या गरिन थालेको छ । विवाहका लागि कुनै लिंग निर्धारण गर्नुभन्दा पनि भावनात्मक, ममतामयी, मनोवैज्ञानिक, लैंगिक चाहना लगायतका अन्य तत्त्वलाई प्राथमिकता दिनु आवश्यक छ । विवाह व्यक्तिको मानव अधिकार हो र मानव अधिकार हरेक व्यक्तिमा अन्तरनिहित हुन्छ, जसलाई राज्य, कानुन या कुनै पनि शक्तिले उल्लंघन गर्न पाउँदैन । मानव अधिकारको संरक्षण गर्नु राज्यको पहिलो दायित्व हो । समलिंगी विवाहको मान्यताले यौनिक स्वतन्त्रतामात्र नभई व्यक्तिव्यक्ति बीचको अविभेद, यौनिक पहिचानजस्ता मानव अधिकारका आधारभूत पक्षलाई समेत संरक्षण गर्छ । समलिंगीको समस्यालाई प्राथमिकतामा राखेर उनीहरूको पहिचान सहितको अस्तित्व स्वीकार गरी चाहेको व्यक्तिसँग विवाह गर्न पाउने, धर्म पुत्रपुत्री राख्ने एवं त्यस्ता बालबालिकालाई अन्य बालबालिका सरह समान जीवनभोगको अवसर उपलब्ध गराउनेगरी सरकारले जतिसक्दो छिटो कानुनी व्यवस्था गर्नुपर्छ ।"
संगठित सुन तस्करी: अनुसन्धान समितिको म्याद सकियो,"समितिले अनुसन्धान कसरी भएको थियो, अनुसन्धानका उपलब्धिहरू केके थिए, के कस्ता जटिलता देखापर्यो र संगठित सुन तस्करी रोक्न केके सुधार गर्न सकिन्छ भन्ने सुझाव समेटेर प्रतिवेदन बुझाउने तयारी गरेको छ । एसएसपी लामाले कान्तिपुरसँग भने, यो नै कप्लिट अनुसन्धान त हैन तर हामीलाई दिइएको म्यान्डेटअनुसार एउटा पाटो पूरा भएको छ । गृहस्रोतका अनुसार समितिको म्याद सकिएलगत्तै सरकारले बाँकी काम प्रहरीको कुनै विशेष युनिटलाई जिम्मा लगाउने तयारी थालेको छ । भारतीय नागरिक विमल पोदार पक्राउ परेपछि उनका व्यापारिक साझेदारलाई पनि शंकाको घेरामा राखेर अनुसन्धान थाले पनि वस्तुगत प्रमाणको अभावमा समितिले उनीहरूमाथि थप अनुसन्धान अगाडि बढाउन नसकिएको समितिका एक सदस्यले बताए । संगठित सुन तस्करीको एउटा समूहको जालो तोडियो, तस्करीको सन्जाल पर्दाफास भयो । कसरी सुन आइरहेछ र कसरी बजारमा गइरहेछ पत्ता लाग्यो । त्यो पनि ठूलो उपलब्धि हो, एसएसपी लामाले भने ।"
प्रज्ञाको प्रेस निजी कम्पनीलाई भाडामा,प्रतिष्ठानले अहिले २२ आजीवन प्राज्ञ सदस्यलाई मासिक भत्ता दिँदै आएको छ भने कर्मचारी र अन्य प्रशासनिक खर्च पनि सरकारले दिएकै रकमबाट चलाइरहेको छ । सदस्यसचिव गिरीका अनुसार मुख्य सचिवले पाउने मासिक तलबको दुई तिहाइ तलब आजीवन प्राज्ञले भत्ता पाउने व्यवस्था छ । जसअनुसार आजीवन प्राज्ञले मासिक ३६ हजार ८ सय रुपैयाँ पाउने देखिन्छ । प्राज्ञ भत्ता तथा दुई सय कर्मचारीको तलब र पेन्सनमा ठूलो रकम खर्च भइरहेको प्रज्ञाको भनाइ छ ।
राष्ट्रिय सभामा वृषेशचन्द्र लाल दलको नेता,काठमाडौं (कास) राजपाले राष्ट्रिय सभामा वृषेशचन्द्र लाललाई दलको नेता तोकेको छ । यसैबीच राष्ट्रिय सभाको सोमबारको बैठक संविधानसभाका पूर्वसदस्य मोहम्मद मुस्ताक आलमको निधनमा शोक प्रस्ताव पारित गर्दै स्थगित भएको छ । पूर्वस्वास्थ्य राज्यमन्त्री आलमको ५३ वर्षको उमेरमा असार २९ गते हृदयाघातका कारण निधन भएको थियो । आलम २०७० सालको संविधानसभा निर्वाचनमा तत्कालीन फोरम (लोकतान्त्रिक) बाट निर्वाचित भएका थिए ।
लुङ्गेलीको उपचारमा खर्च अभाव,काठमाडौं (कास) हृदयाघात भई दुबईस्थित एनएमसी अस्पतालको भेन्टिलेटरमा उपचाररत इलामका जंगबहादुर लुङ्गेलीको उपचारका लागि रकम अभाव भएको परिवारले जनाएको छ । उनको उपचारमा झन्डै ३४ लाख रुपैयाँ खर्च भइसकेको छ । दुबईको फार्म फ्रेस एलएलसी कम्पनीमा कार्यरत लुङ्गेलीलाई गत जुन १९ मा क्याम्पमै हृदयाघात भएको थियो । उनको अवस्था स्थिर छ ।
सुविधामा गैरहलियाको हालीमुहाली,"मालपोत डडेलधुराका प्रमुख अशोक सार्कीले भने हलियाबाट रकम उठाएको विषयमा कुनै जानकारी नभएको दाबी गरे । मालपोतबाट सिधै हलियाको खातामा रकम जम्मा हुने गरेको छ, त्यसपछि कहाँ के भयो, जानकारी छैन, उनले भने । हलिया महासंघको तथ्यांकअनुसार डडेलधुरामा क वर्गमा २ सय ९०, ख मा ५ सय ५२, ग मा २ सय ५२ र घ वर्गमा ७ सय ९५ हलिया सूचीकृत छन् ।"
खोप पुर्याउनै मुस्किल,"कुश्माका नगर स्वास्थ्य संयोजक उमाकान्त शर्माले नयाँ संरचनामा सबै व्यवस्थापन गर्न समस्या देखिएको बताए । हामी व्यवस्थापन गर्दैछौं, उनले भने, सबै कुरा एकैपटक हुँदैन । सबैको राय सुझाव लिएर अघि बढ्न खोज्दै छौं ।"
कार्यकारी बैठक महेन्द्रनगरमै,"कार्यकारी परिषद्को बैठक विश्वविद्यालयको केन्द्रीय कार्यालय रहेको कञ्चनपुरको महेन्द्रनगरमै गर्नेगराउने व्यवस्था मिलाउनू, आदेशमा भनिएको छ । अदालतले बैठकको समय, स्थान र छलफलका विषय शीर्षकसहित लिखित रूपमा इमेल वा कार्यरत स्थानमा २४ घण्टाअगावै जानकारी गराउन आदेश दिएको छ । यसअघिका कार्यकारी बैठक काठमाडौंमै हुने गरेको थियो ।"
कर्णालीका अस्पतालमा ओपीडी ठप्प,"केसीको स्वास्थ्य झन् जटिल१८ दिनदेखि अनशनरत डा गोविन्द केसीको उपचारमा संलग्न चिकित्सकले उनको स्वास्थ्यस्थिति अत्यन्त जटिल बन्दै गएकाले सीसीयूमा राख्नुपर्ने बताएका छन् । केसीलाई एरिदमिया देखिएको उनको उपचारमा संलग्न डा पुजन रोकायाले जानकारी दिए । मुटुको चालमा गढबढी भइरहेको छ, उनले भने, जुनसुकै अवस्थामा धड्कन बन्द हुन सक्छ । उनका अनुसार डा केसीको रगतमा सेतो रक्तकोशिकाको मात्रा झन् घटेको छ । कमजोरीको कारण चक्कर लाग्ने, वाकवाकी लाग्ने, मांसपेसी बाउँडिने, हातखुट्टा सुनिने समस्या बढ्दै गएको छ ।"
बक्स अफिसपछि हल वर्गीकरण,"त्यसैगरी, उनले पत्रकारको १ करोड रुपैयाँसहितको वृत्तिकोष सोमबारदेखि कार्यान्वयनमा आइसकेको जनाउँदै आउँदो वर्ष त्यसलाई ३ करोड रुपैयाँमा पुर्याउने बताए ।"
चस्मा बदल्नुस् !,"कमलासहित जाजरकोटकै एक सय युवायुवती उतारिएको उक्त गीत जाजरकोट दरबारमा खिचिएको हो । कुनै बेला सिम्पल सिम्पल कान्छीको डिम्पल पर्ने गाला वा बट स्लोली भन्दै आफ्ना फिल्म गीतमा देखिएकी रेखा यसपटक केही फरक हुन खोजेकी छन् । भन्छिन्, पहिलो पटक मैले मेरो देशलाई मायालु बनाएर नाच्न खोजेको हो । यो गीतले मेची, कोसी, हिमाल, तराईलाई एकीकृत गरेको छ । सिंगो राष्ट्रको पहिचान उठाउन खोजेको छ ।"
योगेन्द्रका कथा,"काठमाडौं (कास) योगेन्द्र तिमिल्सिना कथासंग्रहसहित आएका छन् । अनन्त आकाश राजधानीमा हालै डा हेमचन्द्र नेपाल, समालोचक डा गोविन्दराज भट्टराई, ज्ञानु अधिकारी लगायतले सार्वजनिक गरे । अधिकारीले तिमिल्सिनाका कथाका विषयवस्तु हाम्रै परिवेश, भोगाइ र अनुभूतिमा आधारित रहेको टिप्पणी गरिन् । डा नेपालले पछिल्लो समय कथा लेखनमा वैचारिकता हराउँदै गएको उल्लेख गर्दै योगेन्द्रका कथामा भने विचार पक्ष सबल रहेको बताए । डा गोविन्दराज भट्टराई र डा तुलसी भट्टराईले तिमिल्सिनासँग मिलेर चार दशकअघि संयुक्त कथासंग्रह तीन धारा निकालेको क्षण सम्झे । २१ कथा रहेको संग्रह ओरिएन्टल पब्लिकेसनले छापेको हो ।"
मथुराया र राजका उपन्यास,काठमाडौं (कास) मथुराया सायमीको नेपालभाषा उपन्यास मचाया मां को अंग्रेजी अनुवाद अ बेबिज मर्डर र राज सायमीको राजधानीमा सार्वजनिक गरियो । अ बेबिज मर्डर को अनुवाद पत्रकार राजेन मानन्धरले गरेका हुन् । जासुसी उपन्यास लेख्न कहलिएका राजको पामिला भने सामाजिक उपन्यास हो ।
प्रतिभाको कदर कि श्रम शोषण ?,"अहिलेसम्म अशोकलाई लिएर टंकले दुबई र मलेसियामा कन्सर्ट गरिसकेका छन् । थुप्रै व्यक्तिले सघाइरहेका पनि छन् । यसबारे सोध्दा टंकले भने, पहिले के भयो, छोडिदिनुस् न, अब खाता खोल्दै छौं । सबै पारदर्शी नै छ ।"
नेपालमा पनि लोकप्रिय बन्दै दक्षिण भारतीय फिल्म,"ट्ेरन्डिङको पाँचौँ स्थानमा मेरी बास्सै शृंखलाको ५५८ औं एपिसोड छ । छ दिनअघि अपलोड गरिएको एपिसोडले मंगलबार अपराह्नसम्म १६ लाखभन्दा बढी भ्युज पाएको छ । असारे रोपाइँलाई विषयवस्तु बनाइएको एपिसोडलाई धेरैले मन पराएका छन् । यसमा दर्शकले सन्देशमूलक कार्यक्रम, आफ्नो गाउँको याद आयो जस्ता प्रतिक्रिया दिएका छन् ।"
एमी अवार्डको मनोनयनमा नेपाली,"काठमाडौंका उनले पोखरालाई केही समय आफ्नो कार्यक्षेत्र बनाएका थिए । पोखरामा रहँदा उनले म्युजिक भिडियो, टेलिभिजन कार्यक्रम उत्पादनमा आफ्नो छुट्टै छाप छोड्न सफल भएका थिए । उनी अभिनय र निर्देशन गर्नुका साथै कथा पनि आफैं लेख्छन् । पछिल्लो समय अमेरिकामा उनी टेलिभिजन सोमा ढल्केका छन् । सर्ट फिल्मलाई आफ्नो मुख्य विधा बनाएका छन् ।"
गरिब लाई नि:शुल्क बिमा,"सबै सञ्चारमाध्यमबाट सूचना जारी गरेको, पहिचानकै क्रममा भएका कामको जनप्रतिनिधिबाट अनुगमन गरेकाले सही तथ्यांक आएको उनको भनाइ छ । आर्थिक वर्ष २०७४७५ मा १ करोड ९६ हजार रुपैयाँ खर्च गरेर पहिचान र परिचयपत्र वितरणको काम गरिएको हो । बिमा रकम प्राप्त हुनासाथ अनिवार्य बिमा गराइनेछ । पहिचान भएको वर्षमै १ हजार ३३ जनालाई परिचयपत्र दिइसकिएको छ । बाँकीलाई दसंैअघि नै वितरण गरिसक्ने योजना समितिले बनाएको छ । त्यतिबेलासम्म उनीहरूको बीमाको प्रिमियम पनि जम्मा गरिसकिने कार्यक्रम छ ।"
करोडौंको बालुवा तस्करी,"ठेकेदार कम्पनीले सञ्चालन गरेको बालुवाखानीमा पुरिएर जेठ १९ गते एक ट्याक्टर सहचालकको मृत्यु भइसकेको छ । त्यति बेला जग्गाधनी र ठेकेदार कसैलाई पनि कारबाही नगरी घटना सामसुम पारिएको थियो । खानी तथा भूगर्भ विभागका महानिर्देशक राजेन्द्रप्रसाद खनालले सो ठाउँमा कुनै पनि खानीजन्य पदार्थ उत्खननको अनुमति नदिइएको बताए । अवैध खानी सञ्चालन भएको फाइल विभागमा प्राप्त भएको र अनुसन्धान प्रक्रिया चलिरहेको उनले जानकारी दिए । खानी सञ्चालक विष्णुबहादुर खड्काले भने सबैले बालुवा झिकेकाले आफूहरूले पनि निकालेको स्विकारे । गाउँपालिकाले जरिवाना तिर्नु भनेको छ, अरू कारबाहीबारे थाहा छैन, उनले भने ।"
११ नेपाली ८ घण्टा नियन्त्रणमा,"दुई साताअघि बेलडाँडी गाउँपालिकाको झिलमिलामा नेपालभारतका सुरक्षा निकाय, जनप्रतिनिधि सम्मिलित संयुक्त छलफल कार्यक्रम आयोजना गरिएको थियो । कार्यक्रममा सामुदायिक वनबाट हुने काठ, भैंसी चोरी र आउजाउका बखत हुने समस्याबारे छलफल भएको थियो । कार्यक्रममा बेलडाँडी गाउँपालिका अध्यक्ष धनबहादुर थापा र टाटरगन्जका ग्रामप्रधान कुलवन्त सिंहले सानातिना विवाद जनप्रतिनिधि आपसमै बसेर सुल्झाउने प्रतिबद्धता जनाएका थिए । उनीहरूले सुरक्षा निकायसँग पनि आवश्यक समन्वय र सहमति गरेर जाने बताएका थिए ।"
प्रतिवेदनको मर्मअनुसारै कानुन,"बीचको बाटो पहिल्याउनका लागि काठमाडौं उपत्यकामा नाफामूलक मेडिकल कलेज खोल्न नदिने वा आशयपत्र पाएर पूर्वाधार पूरा भएका र नयाँ तय गरिने पूर्वाधार पनि पूरा गर्ने कलेजलाई मात्रै सम्बन्धन दिने गरी पुरानो विधेयकबाट छलफल अघि बढाउन सकिने पनि डा कोइरालाको सुझाव छ । गुणस्तरका लागि मेडिकल कलेजको पूर्वाधारमा कडाइ गर्न सरकार तयार हुनुपर्छ, उनले भने, कलेज खोल्न अस्पताल सञ्चालन गरी स्वास्थ्य मन्त्रालयबाट अनुमति लिएको दुई वर्ष पूरा भएको हुनुपर्ने प्रावधान राख्नुपर्छ ।"
अनुसन्धानको बजेट आफैं जुटाउन निर्देशन,"सिनासका कार्यकारी निर्देशक डा मृगेन्द्र कार्कीले भने प्राज्ञिक अनुसन्धानका निम्ति ५ करोड रुपैयाँको अक्षयकोष स्थापना गरिएको बताए । सिनासको प्रमुख उद्देश्य राजनीतिक, सामाजिक, आर्थिक, मानविय र राष्ट्रिय महत्त्वका विविध पक्षको अनुसन्धान गर्ने हो । नेपाल र एसियाका अन्य मुलुकका विविध विषयमा तुलनात्मक अध्ययन गर्नु रहेको छ । अब आफ्नै बुताले हामी अनुसन्धानमा जुट्ने तरखरमा छौं, कार्कीले भने, दस जना प्राध्यापक छौं । प्रत्येकले अनुसन्धान परियोजना पाएका छौं । केन्द्रका अधिकारीले भने त्रिविले तलब मात्र दिएको तर अनुसन्धान गर्न बजेट नभएको गुनासो गर्दै आएका छन् ।"
जासुसी आरोपमा रूसी पक्राउ,बुटिनाले केही महिनादेखि सरकारी निकायलाई सघाइरहेको ड्रिस्कोलको दाबी छ । वासिङ्टनमा बस्दै आएकी बुटिनालाई सोमबार राति गिरफ्तार गरिएको हो । अमेरिकी न्याय मन्त्रालयका अनुसार उनीविरुद्धको मुद्दाको सुनुवाइ बुधबार हुनेछ । अमेरिकी सञ्चारमाध्यमहरूका अनुसार बुटिनाले रिपब्लिकन पार्टीसँग नजिकिएको र बन्दुक राख्न पाउने अधिकारको पक्षमा वकालत गर्दै आएकी थिइन् । उनको गिरफ्तारी सन् २०१६ को अमेरिकी राष्ट्रपतीय चुनावमा भएको भनिएको रूसी हस्तक्षेप छानबिनसँग सम्बन्धितचाहिँ होइन । रूसी राष्ट्रपतिको कार्यालय क्रेम्लिनका एक उच्च अधिकारीको निर्देशनमा बुटिनाले काम गरेको आरोप लगाइएको छ । बुटिनाका वकिल रोबर्ट ड्रिस्कोलले उनी एजेन्ट नभई अन्तर्राष्ट्रिय मामिला की छात्रा भएको जनाए । मंगलबार एक विज्ञप्ति जारी गर्दै ड्रिस्कोलले बुटिनाको व्यापारिक क्षेत्रमा काम गर्ने चाहना भएको दाबी गरे ।
विश्वकपकी नयाँ स्टार,"एचडीजेडमा पूर्वसैनिक जनरलहरू र कट्टरपन्थीहरूको वर्चस्व छ । विदेशको उच्च शिक्षा र अंग्रेजी भाषामा दख्खलका कारण पार्टी मात्र होइन, नागरिकबीच पनि उनको बेग्लै परिचय छ । मस्कोको रंगशालामा देखिएको आत्मीयता र स्नेहले कोलिन्डाको उचाइ बढेको छ । खेलपण्डितहरूले फाइनलमा पुग्न सफल क्रोएसियाको पछिल्लो गोल्डन जेनेरेसन ले लामो समयसम्म विश्व फुटबलमा आफ्नो प्रभाव कायम राख्ने प्रक्षेपण गरिरहँदा मैदानबाहिरकी स्टार कोलिन्डाको घरेलु राजनीतिमा लोकिप्रयता थप बढ्ने विश्लेषकहरूको दाबीलाई पनि नकार्न सकिँदैन ।"
विपन्न वर्गमा सवा खर्ब लगानी,"विपन्न वर्गको आर्थिक तथा सामाजिक उत्थानका लागि बैंक तथा वित्तीय संस्थाले यस्तो कर्जा प्रवाह गर्दै आएको बताए पनि अधिकांश यस्तो कर्जा लक्षित समुदायसम्म नपुगेको जानकारहरू बताउँछन् । विपन्न वर्गको नाममा पहुँचवाला र हुनेखानेले मात्र उक्त सुविधा लिँदै आएको उनीहरूको तर्क छ । विपन्न वर्गको नाममा पहुँचवालाको हालीमुहाली छ, एक बैंकरले भने । राष्ट्र बैंकले निर्देशन जारी गरे पनि प्रभावकारी रूपमा नियमन गर्न नसकेकै कारण अधिकांश वास्तविक विपन्न वर्गका व्यक्तिहरू उक्त सुविधाबाट वञ्चित रहेको ती अधिकारीले बताए ।"
राजस्व लक्ष्य मुस्किलले पूरा,"अर्थको तथ्यांकअनुसार यसपटक साउनदेखि चैतसम्मका अधिकांश महिनामा राजस्व संकलन प्रतिकूल बनेका थिए । साउनदेखि वैशाखसम्ममा लक्ष्यभन्दा २४ अर्ब रुपैयाँ कम संकलन भएको थियो । जुन लक्ष्यको ९६ दशमलव ५८ प्रतिशत मात्रै हो । जबकि विगतका वर्षहरूमा केही महिनाबाहेक लक्ष्यभन्दा दुईचार प्रतिशत बढी राजस्व संकलन हुने गरेको थियो । यसपटक वैशाखपछि मात्रै सरकारलाई राजस्व संकलनका लागि अनुकूल वातावरण बन्यो । वैशाखमा ८ प्रतिशत बढीले राजस्व असुल भएको थियो । वैशाखमा ५२ अर्ब १ करोड ८३ लाख ७५ हजार रुपैयाँको लक्ष्यमा ५६ अर्ब ४३ करोड ५९ लाख २२ हजार रुपैयाँ संकलन भयो । जहिले पनि वर्षका अन्तिम दुई महिनामै राजस्व बढी उठ्ने गरेको पूर्व अर्थ सचिव सुवेदीले बताए । ब्याज, रोयल्टी तथा विभिन्न दस्तुर र आयकरको अन्तिम किस्ता अन्तिम महिनामै बढी हुने हो, उनले भने ।"
बफेटले गरे ४ खर्ब दान,"सन् २००६ मा ८७ वर्षीय बफेटले बर्कसायरका सबै सेयरहरू बिस्तारैबिस्तारै दान गर्ने योजना बनाएको घोषणा गरेका थिए । उनको यो घोषणासँगै विश्वका अन्य धनाढयहरूलाई पनि परोपकार क्षेत्रमा दान गर्न प्रोत्साहित गरेको छ । सन् २०१० मा बफेटले बिल एन्ड मेलिन्डाका साथ द गिभिङ प्लेज सार्वजनिक गरेका थिए । यो पहलबाट विश्वका अर्बपतिहरूलाई आफ्नो सम्पत्ति सर्वसाधारणमा समर्पित गर्न प्रोत्साहित भएका छन् । अमेरिकी अखबार फोब्र्स का अनुसार बफेटको कुल सम्पत्ति ८२ अर्ब अमेरिकी डलर रहेको छ । उनी उनी बिल गेट्स र अमेजनका प्रमुख कार्यकारी अधिकृत (सीईओ) जेफ बेजोसभन्दा पछाडि छन्, जसको कुल सम्पत्ति सोमबार १५० अर्ब अमेरिकी डलर पुगेको छ ।"
२० वर्ष पुरानो दूरसञ्चार ऐन फेरिँदै,यस्तै दूरसञ्चार कम्पनीहरूबीच पूर्वाधारमा साझेदारीको अवधारणासमेत ऐनमार्फत समेट्ने तयारी गरिएको छ । यसले दूरसञ्चार कम्पनीले पूर्वाधारमा लगानीलाई घटाउनेछ ।ओभर द टप सर्भिसजस्ता विषय पनि कानुनी अस्पष्टता भएकाले यो विषय पनि ऐनमा समेटिने जानकारहरू बताउँछन् । कुनै कन्टेन्ट उत्पादकले इन्टरनेटको माध्यमबाट सोझै उपभोक्तामाझ उत्पादन पठाउनुलाई ओभर द टप (ओटीटी) भनिन्छ ।
प्लास्टिक विरोधी अभियानमा एडिडास,कम्पनीले अगामी वर्षको वसन्त र शरद ऋतुमा आफ्ना उत्पादनहरूका लागि ४१ प्रतिशत रिसाइकल्ड पोलिस्टर प्रयोग गर्ने योजनाका साथ अघि बढेको बतायो । सीएनएन का अनुसार सन् २०१८ मा सुरु यो अभियानले प्रतिवर्ष करिब ४० टन प्लास्टिक बजारमा जानबाट रोकिनेछ । एडिडास को पछिल्लो प्रतिबद्धता विश्वका ठूला कम्पनीले प्लास्टिकको प्रयोग कम गर्ने शृंखलाबद्ध अभियानको एउटा कडी हो । यसअघि स्टारबक्स (एसबीयूएक्स) ले आफ्ना स्टोरहरूबाट प्लास्टिक स्ट्रहरू हटाउने जनाइसकेको छ । त्यस्तै म्याकडोनल्डले बेलायत र आयरल्यान्डमा योसँग सम्बन्धित प्रशिक्षणहरू दिइरहेको छ । आइकिया ले आफ्ना स्टोर्स र रेस्टुरेन्ट्सबाट सिंगल युज प्लास्टिक हटाइसकेको छ । जर्मन कम्पनीले समेत प्लास्टिकको फोहरबाट बनाइने पार्ली जुत्ताहरूको बिक्री बढाउने उद्घोष गरेको छ । विश्वभर ५० वर्षयता प्लास्टिकको प्रयोग २० गुणाले बढेको र यो क्रम जारी रहे अगामी २० वर्षमा यसको पनि दोब्बर हुने बताइएको छ । विश्वभरि १४ प्रतिशत मात्रै संग्रहित प्लास्टिकलाई रिसाइकल्ड गरिन्छ । प्लास्टिकले वातावरणमा प्रदूषण फैलाएको भन्दै यसको न्यूनीकरण गर्न विश्वव्यापी अभियान चलाइएको छ ।
नबिलका १२ शाखा थप,"काठमाडौं (कास) नबिल बैंकले १२ नयाँ शाखाहरू थपेको छ । थपिएका शाखाहरूमा डडेलधुराको आलिताल, सुर्खेतको बराहताल, बझाङको बित्थडचिर, रूपन्देहीको सम्मरीमाई, जुम्लाको तिला, सल्यानको दार्मा, कालिकोटको पचालझरना र पताला, बैतडीको पञ्चेश्वर, अछामको रामारोशन र तुर्माखाँद र डोटीको सायल रहेको जारी विज्ञप्तिमा छ । राजधानीमा आयोजित कार्यक्रममा अर्थमन्त्री युवराज खतिवडाले शाखाहरूको इलेक्ट्रोनिक उद्घाटन गरेको बैंकले जनाएको छ ।"
एनसेलको शुल्क यथावत्,"काठमाडौं (कास) एनसेलले मंगलबारदेखि आफ्ना सम्पूर्ण मूल्यमा नेपाल सरकारले दूरसञ्चार सेवा शुल्कमा हालै गरेको परिमार्जनअनुरूप नयाँ दूरसञ्चार सेवा शुल्क दर लागू हुने घोषणा गरेको छ । नयाँ करको दर कार्यान्वयन गर्ने क्रममा कम्पनीले विभिन्न सेवामा लाग्दै आएको करअघिका मूल्यमा कुनै परिवर्तन नगरेको जनाएको छ । साथै डेटा तथा भ्वाइस सेवामा आफ्ना ग्राहकलाई सुलभ रूपमा थप मूल्य प्रदान गर्न कम्पनीले नयाँ योजना पनि सार्वजनिक गरेको जारी विज्ञप्तिमा छ । कम्पनीले साउन १ देखि ९० दिनका लागि लागू हुने गरी ल्याएको नयाँ योजनामा आफ्ना ग्राहकलाई थप डेटा भोल्युमसहितको नयाँ दैनिक, ३ दिने, साप्ताहिक र मासिक डेटा प्याकहरू ल्याएको जनाएको छ ।"
ग्लोबल र नेसनल लाइफबीच सम्झौता,काठमाडौं (कास) ग्लोबल आईएमई बैंक र नेसनल लाइफ इन्स्योरेन्सबीच मंगलबार बैंकासोरेन्ससम्बन्धी सम्झौतापत्रमा हस्ताक्षर भएको छ । सम्झौतापछि ग्लोबलका १३१ शाखामार्फत नेसनल लाइफका जीवन बिमा योजनाहरू खरिद गर्न सकिने विज्ञप्तिमा छ ।
सिद्धार्थका शाखा विस्तार,"काठमाडौं (कास) सिद्धार्थ इन्स्योरेन्सले मंगलबार एकै साथ ६ स्थानमा शाखा सञ्चालनमा ल्याएको छ । थपिएका शाखाहरूमा कास्कीको बुद्धचोक, सिराहको मिर्चैया, रौतहटको चन्द्रनिगाहपुर, सुनसरीको इनरुवा, बाराको निजगढ, र मोरङको विराटचोक रहेको विज्ञप्तिमा छ ।"
एनआईसीको मिस्डकल बैंकिङ सेवा,"काठमाडौं (कास) एनआईसी एसिया बैंकले मंगलबारदेखि मिस्डकल बैंकिङ सेवा सञ्चालनमा ल्याएको छ । यो सेवाबाट ग्राहकले ब्यालेन्स, मिनी स्टेटमेन्ट, कलब्याकलगायतका सुविधा प्राप्त गर्ने बैंकले जनाएको छ । मुलुकभर बैंकको २३१ शाखा कार्यालय रहेका छन् ।"
मेगाको शाखा थपियो,काठमाडौं (कास) मेगा बैंकले सिन्धुपाल्चोकको थाङपालको टारमा नयाँ शाखा विस्तार गरेको छ । गाउँगाउँमा शाखा सञ्जाल विस्तार गर्ने क्रममा यो शाखा विस्तार गरेको जनाएको छ ।
सनराइज पाशुपत क्षेत्रमा,"काठमाडौं (कास) सनराइज बैंकले राजधानीको पाशुपत क्षेत्रमा काउन्टर सञ्चालनमा ल्याएको छ । बैंकका अनुसार तिलगंगा, वत्सलेश्वरी, महास्नान घर अगाडि र गुहयेश्वरीमा पर्यटक प्रवेश काउन्टर सञ्चालनमा ल्याइएको हो ।"
प्लटिङले कृषि भूमि मासिँदै,"संघका प्रथम उपाध्यक्ष केशव कार्की पनि तत्कालीन एमाले निकटका नै हुन् । कांग्रेसका राजेन्द्र बुर्लाकोटी, विजय भुसाललगायत पनि प्लटिङमा सक्रिय व्यक्तिहरू हुन् । नारायणी जग्गा तथा आवास व्यवसायी संघका पूर्वअध्यक्ष दिनेश चुके कांग्रेस समर्थक हुन् । तर, उनको सबै खाले नेताहरूसँग राम्रो सम्बन्ध छ ।"
साँघुरियो शोधनान्तर घाटा,यसैगरी ०७५ जेठमा वार्षिक विन्दुगत उपभोक्ता मूल्य वृद्धिदर ४१ प्रतिशत पुगेको छ । यस्तो मूल्यवृद्धिदर ०७४ जेठमा २८ प्रतिशत थियो । खाद्य वस्तुको मूल्यमा आएको वृद्धिका कारण अघिल्लो वर्षको तुलनामा समग्र मूल्य वृद्धिदर बढ्न गएको राष्ट्र बैंकले जनाएको छ ।
ठूला आयोजनामा लापरबाही,नेपालमा पहिलोपटक यस आयोजनामा सुरुङ खन्न टनेल बोरिङ मेसिन (टीबीएम) प्रयोग गरिएको हो । यसअघि ड्रिलिङ र ब्लास्टिङबाट मात्रै सुरुङ खनिन्थ्यो । मेसिन सञ्चालनका लागि ८४ जना चिनियाँ प्राविधिक र झन्डै ६ सय नेपाली कामदार सुरुङ निर्माणमा खटिएका छन् । सुरुङको चौडाइ ५६ मिटर छ । आगामी फागुनमा सुरुङ निर्माण सम्पन्न गर्ने सम्झौतामा छ । बबईमा मिसाइएको पानीबाट ४८ मेगावाट विद्युत् तथा बाँके र बर्दियाको ५१ हजार हेक्टर जमिनमा सिँचाइ सुविधा उपलब्ध हुनेछ । स्वदेशी लगानीमा निर्माण हुन लागेको यस आयोजनाको कुल लागत साढे १६ अर्ब रहेको छ ।
सुवासको पुनरागमन,अगस्ट १ र ३ मा नेपालले एमस्ट्राडममा नेदरल्यान्ड्ससँग दुई वानडे अन्तर्राष्ट्रिय खेल्नेछ । नेपालले इतिहासमै पहिलोपल्ट वानडे अन्तर्राष्ट्रिय खेल्न लागेको हो ।
कैलाली फाइनलमा,दोस्रो सेमिफाइनलमा सिन्धुपाल्चोकले ताप्लेजुङलाई १० ले हरायो । यसअघि काठमाडौंले मकवानपुरमाथि ३० ले पराजित गर्दै फाइनलमा स्थान बनाइसकेको छ । फाइनल बिहीबार हेटौंडा४ स्थित लोकतान्त्रिक मैदान हुप्रचौरमा हुनेछ । सिन्धुपाल्चोकबाट रजनी श्रेष्ठले ५८ औं मिनेटमा गरेको गोल निर्णायक बन्यो । उनले बक्सभित्र ताप्लेजुङ खेलाडीको ह्यान्ड भएपछि प्राप्त पेनाल्टीमा गोल गरेकी हुन् । प्लेयर अफ द म्याच सिन्धुपाल्चोककी हिना जिरेल भइन् । विजेताले राजधानीमा हुने महिला राष्ट्रिय लिगमा प्रतिनिधित्व गर्ने मौका पाउनेछ ।
कमलाले विश्व फेन्सिङमा,काठमाडौं (कास) नेपालकी कमला श्रेष्ठले चीनको उझीमा जुलाई १८२६ सम्म हुने विश्व फेन्सिङ च्याम्पियनसिपमा प्रतिस्पर्धा गर्ने भएकी छन् । कमलाले साब्रे इभेन्टमा प्रतिस्पर्धा गर्नेछन् । कमला १८ औं एसियाली खेलकुदलाई छनोट खेलाडी हुन् । व्यवस्थापकमा फेन्सिङ संघकी सचिव हेल्गा राणा रायमाझी छन् । उनीहरू मंगलबार त्यसतर्फ गए ।
संगीना र दीपकलाई लाइसेन्स,"काठमाडौं (कास) १८ औं एसियाली खेलकुदको तयारीमा रहेका नेपाली राष्ट्रिय तेक्वान्दो टिमका प्रशिक्षकले एटीयू प्रशिक्षण लाइसेन्स कोर्स पूरा गरेका छन् । एसियन तेक्वान्दो युनियनद्वारा दक्षिण कोरियाको जेजुमा आयोजित प्रशिक्षक लाइसेन्स कोर्स नेपालका प्रशिक्षक नोर्बु लामा, बद्रीप्रसाद घिमिरे, ओलम्पियन संगीना वैद्य र दीपक विष्टले पूरा गरे । लामाले पुम्सेतर्फ र बाँकी तीन प्रशिक्षकले ग्योरोगीमा कोर्स पूरा गरेका थिए ।"
ए लेभलको फुटसल,काठमाडौं (कास) ग्लोबल रिच नेपालले तेस्रो अन्तरस्कुल ए लेभल फुटसल प्रतियोगिता गर्ने भएको छ । ढुकु फुटसल बालुवाटारमा साउन १२ गते हुने प्रतियोगितामा उपत्यकाका १६ ए लेभल स्कुलको सहभागिता रहने ग्लोबल रिचले जनाएको छ ।
टुरिनमा रोनाल्डोको चमक,"पाँचपल्ट बालोन डीओर को उपाधि जितेका रोनाल्डोसँग कुनै समय पनि आत्मविश्वासको कमी देखिएन । उनीजस्ता विश्वस्तरिय खेलाडीलाई पनि यो उमेरमा यस्तो अवसर बिरलै आउँछ । म २३ वर्ष होइन ३३ वर्ष भइसकें, रोनाल्डो आफैंले भने । केही महिनाअघि उनले एक अन्तर्वार्तामा आफ्नो मिहिनेत र खानपिनका कारण प्राकृतिक उमेर २३ जस्तो भएको बताएका थिए । सोमबार पनि रोनाल्डोले आफू युवा नै रहेको बताए । हालका लागि टुरिनका समर्थक आफ्नो सहरमा रोनाल्डो साँच्चै आएको खबरले खुसी छन् । द गार्डियन"
काहिलको संन्यास,काहिलले इंग्ल्यान्डमा १० खेल खेले । अधिकांश समय वैकल्पिक खेलाडी रहेका उनले विश्वकप टोलीमा भने स्थान बनाए । प्रशिक्षक बर्ट भान मार्विकले उनको अनुभव र उपस्थितिले टोलीलाई सघाउ पुग्ने बताएका थिए । काहिलले विश्वकप छनोटअन्तर्गत समस्यामा परेको अस्ट्रेलियालाई विश्वकपसम्म पुर्याएका थिए । सिरियाविरुद्ध उनले इन्ज्युरी समयमा विजयी गोल गर्दै प्लेअफमा स्थान पक्का गरेपछि अस्ट्रेलिया होन्डुरसलाई हराउँदै रुसको टिकट काट्न सफल भएको थियो ।

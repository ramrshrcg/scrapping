शीर्षक,विवरण
माफिया पोस्ने ऐन किन ?,"उपस्थित महानुभाव,अहिले म जुम्लास्थित कर्णाली स्वास्थ्य विज्ञान प्रतिष्ठानबाट बोल्दै छु । म यहाँ सत्याग्रहमा छु । हामी एक दशकदेखि लडिरहेका छौं, गाउँगाउँमा गुणस्तरीय स्वास्थ्य सेवा पुगोस्, गाउँका निम्न वर्ग, निम्न मध्यम वर्ग र विपन्न वर्गले पनि नर्स, स्वास्थ्यसम्बन्धी विज्ञ, स्वास्थ्य कार्यकर्ता बन्न सकून् । त्यसका निम्ति पढ्न सकून् । त्यस्तो खालको ऐन बनोस् । नेपालको ८० प्रतिशतभन्दा धेरै जनसंख्या अपहेलित छ, उपेक्षित छ । जुम्लामा कर्णाली स्वास्थ्य विज्ञान प्रतिष्ठान बनेको ८ वर्ष भइसक्यो तर सञ्चालनमा आउन सकेको छैन । कर्णाली क्षेत्र राज्यबाट सबैभन्दा उपेक्षित छ । यहाँका मान्छे गरिब छन्, बेरोजगार छन्, अशिक्षित छन् । यहाँ ठूला स्वास्थ्य संस्था, मेडिकल कलेज छैनन् । आठ वर्ष भयो, अहिलेसम्म प्रतिष्ठान सञ्चालनमा आएको छैन । सञ्चालनमा आएको भए यहाँका मान्छे डाक्टर बन्थे, नर्स बन्थे, स्वास्थ्यसम्बन्धी विज्ञ बन्थे, स्वास्थ्य कार्यकर्ता बन्थे । यो क्षेत्रमा स्वास्थ्य सेवा गर्थे, सेवाको गुणस्तर बढ्थ्यो । प्रतिष्ठानबाट सबैले गुणस्तरीय स्वास्थ्य सेवा पाउँथे । प्रत्यक्षअप्रत्यक्ष रोजगारी पाउँथे । यो ठाउँको समग्र विकास हुन्थ्यो तर अहिलेको सरकारले आफैंलाई दुई तिहाइ बहुमत ल्याउन मद्दत गर्ने जनताको हकहितविरूद्ध माफिया, डन पोस्ने खालको ऐन ल्याउँदै छ । त्यसैले सत्याग्रहका लागि जुम्लाभन्दा उपयुक्त स्थान अन्य हुनै सक्दैन । हामीले आन्दोलन गरेर जनतामुखी र विद्यार्थीमुखी अध्यादेश बनेको थियो । त्यसलाई तोडमोड गरेर मफिया, डन र भ्रष्ट नेतामुखी ऐन ल्याउन लागिएको छ । त्यसैविरूद्ध मैले यो सत्याग्रह थालेको हुँ । अर्को कुरा, कर्णाली स्वास्थ्य विज्ञान प्रतिष्ठानमा विशेषज्ञको कमी छ । यो सरकारको कमजोरी हो । सरकारको उदासीनताले भएको हो । यहाँका डाक्टर सक्षम छन्, मेरो राम्रो हेरचाह भइरहेको छ । त्यसैले माग पूरा नभएसम्म म यहीँ सत्याग्रहलाई निरन्तरता दिइराख्छु । सरकारले विभिन्न बहानाबाजी गरी मलाई काठमाडौं लगेर सत्याग्रह तुहाउने प्रयास गर्दै छ । तिनीहरुलाई मेरो स्वास्थ्यको यति धेरै सरोकार भए तुरून्त माग पूरा गरुन्, म अनशन तोडिहाल्छु । यति सामान्य कुरा छ ।जबसम्म मेरो माग पूरा हुँदैन, अनशन जारी रहन्छ । चिकित्सा शिक्षा अध्यादेश यथावत् रुपमा पारित हुनुपर्छ र प्रतिष्ठान तुरून्त सञ्चालनमा ल्याउनुपर्छ । पूर्वन्यायाधीश गौरीबहादुर कार्की नेतृत्वको आयोगले दोषी ठहर्याएकालाई कारबाही गर्नुपर्छ । शिक्षामा राजनीतिक भागबन्डा र हस्तक्षेप अन्त्य गर्न परासर कोइराला (विश्वविद्यालय पदाधिकारी मापदण्ड निर्धारण समितिका संयोजक) ले दिएको प्रतिवेदन तुरून्तै कार्यान्वयन गर्नुपर्छ । अरु माग पनि पूरा गर्नुपर्छ । (जुम्लामा अनशनरत डा केसीको अडियो सन्देश । यसलाई शनिबार राजधानीमा आयोजित प्रदर्शनमा सुनाइएको थियो ।)"
सभामुखउपसभामुख अझै एकै दलको,"सत्तारूढ दल नेकपाका प्रमुख सचेतक देव गुरुङले उम्मेदवारी दिँदाका बेला सभामुख र उपसभामुख अलगअलग दलकै सदस्य रहेकाले संविधान उल्लंघन भएको भन्नु गलत हुने बताए । सभामुख र उपसभामुख भइसकेपछि उहाँहरू दलको सदस्य नै हुनुहुन्न, पार्टीबाट राजीनामा दिइसक्नुभएको छ, उनले भने, स्वतन्त्र हैसियतमा रहेका सभामुख र उपसभामुखलाई एउटै दलको भन्नु गलत हुन्छ । गुरुङको जिकिरले पनि सत्तारूढ दलमा सभामुख वा उपसभामुखमध्ये कुनै पद अर्को दललाई छाड्ने मनसाय देखिएको छैन । प्रतिनिधिसभा र ६ वटा प्रदेशसभाबाट सभामुख वा उपसभामुखमध्ये एकएक जनालाई राजीनामा गराउँदा कसलाई गराउने तथा राजीनामा गरेका ७ जना व्यक्तिको व्यवस्थापन सत्तारूढ दलका अगाडि चुनौती देखिएको छ । संविधानविद् अधिकारीले सरकारले स्वतन्त्र दृष्टिकोण लिन नसक्नु र पार्टीभित्रको आन्तरिक दबाबलाई व्यवस्थापन गर्न नसक्दा समस्या देखिएको बताउँछन् । समग्र देशभरि सरकारको बलियो उपस्थिति छ, यस्तो बेला सेयर गर्नुपर्ने केही पदले सरकारलाई कमजोर बनाउँदैन, उनले भने, अवसरलाई एकमना रूपमा प्रयोग गरिरहेको सरकारसँग पदको पनि कमी छैन । हटाइने मानिसलाई वैकल्पिक अवसर दिन सक्छ ।अधिवक्ता अच्युत खरेलले प्रतिनिधिसभा र प्रदेशसभामा सभामुखउपसभामुख अलगअलग दलको हुनुपर्ने माग गर्दै सर्वोच्चमा रिट दायर गरेको पनि महिना दिन नाघिसकेको छ । तर, सर्वोच्चबाट त्यससम्बन्धी फैसलामा भएको ढिलाइले सत्तारूढ दललाई सहज भएको छ । नेकपाका नेता गुरुङले उक्त विषय सर्वोच्च अदालतमा विचाराधीन रहेकाले त्यसबारे संसद्मा कुनै बहस वा निर्णय हुनु अनपयुक्त हुने बताए । सभामुख र उपसभामुखले दल त्याग गरिसकेको सत्तापक्षको जिकिरलाई राजनीतिक दलसम्बन्धी ऐनको दफा ३१ ले अस्वीकार गर्छ । उक्त दफामा कुनै राजनीतिक दलका तर्फबाट उम्मेदवार भई निर्वाचित भएको संघीय संसदको सदस्य, प्रदेशसभाको सदस्य वा स्थानीय तहको सदस्यले त्यस्तो पदको पदावधि कायम रहेसम्म जुन दलको उम्मेदवार भई निर्वाचित भएको हो, त्यस्तो दल त्याग गर्ने सक्ने छैन भन्ने व्यवस्था छ । सोही दफाको उपदफा (२) मा कुनै सदस्यले दल त्याग गरेमा निज निर्वाचित भएको पद निजले दल त्याग गरेको मितिदेखि स्वत: रिक्त भएको मानिने उल्लेख छ । कांग्रेस सांसद भुसालले सभामुख र उपसभामुखले दल त्याग्नेबित्तिकै सांसद नै नरहने भएकाले सत्तारूढ दलले गरेको तर्कमा दम नरहेको बताइन् ।संविधानविद् अधिकारीले संविधानको व्याख्या फरकफरक कोणबाट गर्न सकिने भए पनि प्रयोगमा ल्याउँदा स्वेच्छारितालाई घटाउने र सुशासनको पक्षमा देखिने विषयलाई अपनाउनुपर्ने बताए ।"
"बलियो फ्रान्स, नौलो क्रोएसिया","काठमाडौं फुटबलको महाकुम्भ फिफा विश्वकप २०१८ को फाइनलमा आइतबार फ्रान्स र क्रोएसिया भिड्दै छन् । दाबेदार मानिएका अधिकांश ठूला टोलीले अपेक्षित प्रदर्शन गर्न चुकेको यस प्रतियोगितामा फाइनल पुगेका दुवै फ्रान्स र क्रोएसिया भने अपराजित छन् । आइतबार मस्कोस्थित लुजनिकी रंगशालामा क्रोएसिया पहिलो फाइनलमै उपाधि हत्याउने दाउमा छ भने फ्रान्स सन् २००६ को पीडा बिर्साउँदै दोस्रो उपाधि जित्ने लक्ष्यमा छ । १२ वर्षअघि इटालीसँग टाइब्रेकरमा पराजित फ्रान्सले सन् १९९८ मा ब्राजिललाई ३० ले हराउँदै पहिलो विश्वकप उपाधि जितेको थियो । फ्रान्सले फाइनलसम्म यात्रा तय गर्दा समूह सी बाट तीन खेलमा २ जित र १ बराबरी खेलेको थियो । यसपालि विश्वकपमा भित्र्याइएको भिडियो असिस्टेन्ट रेफ्री (भार) को पहिलो फाइदा पनि फ्रान्सले नै पाएको थियो । समूहको पहिलो खेलमा अस्ट्रेलियाविरुद्ध रेफ्रीले भारको प्रयोग गरेर प्रारम्भिक निर्णय उल्टाउँदै फ्रान्सलाई पेनाल्टी दिएका थिए । समूहको शीर्षस्थानमा रहेको फ्रान्सले अन्तिम १६ मा अर्जेन्टिनालाई ४३ ले हराएको थियो । आइसल्यान्डले बराबरीमा रोकेको अर्जेन्टिनालाई क्रोएसियाले ३० ले हराउँदै कठिन परिस्थितिमा उभ्यायो । नाइजेरियालाई अन्तिम खेलमा २१ ले हराउँदै समूह चरण पार गरे पनि अर्जेन्टिना फ्रान्ससमक्ष निरीह बन्यो । फ्रान्सले क्वाटरफाइनलमा उरुग्वेलाई २० र सेमिफाइनलमा फ्रान्सलाई १० ले हराउँदै फाइनल यात्रा तय गरेको हो ।क्रोएसियाले भने समूह डी मा रहँदै तीनै खेल जित्दै नकआउट चरण पक्का गरेको थियो । त्यसपछि लगातार तीन नकआउट खेल अतिरिक्त समय खेल्दै पार गर्ने क्रममा क्रोएसियाले डेनमार्क र रुसलाई टाइब्रेकरमा पन्छायो । सेमिफाइनलमा भने क्रोएसियाले इंग्ल्यान्डमाथि २१ को जित दर्ता गर्यो । उतारचढावले भरिपूर्ण विश्वकपमा डिफेन्डिङ च्याम्पियन जर्मनी समूहको पुछारमा रहेर घर फर्कनु अस्वाभाविक नतिजा थियो । पहिलो खेलमा नै मेक्सिकोसँग १० ले पराजित जर्मनीले दोस्रो खेलमा स्विडेनलाई अतिरिक्त समयको अन्तिम मिनेटमा गोल गर्दै हरायो । तर एसियाली टोली दक्षिण कोरियासँग २० ले पराजित हुँदै जर्मनी समूह चरणमै घर फर्कियो । यसअघि सन् २०१० र २०१४ को संस्करणमा पनि डिफेन्डिङ च्याम्पियन इटाली र स्पेनले समूह चरण पार गर्न सकेका थिएनन् ।आयोजक रुसले क्वाटरफाइनलसम्म यात्रा तय गर्ने क्रममा राम्रो प्रदर्शन गर्यो । घरेलु मैदानमा पहिलो दुई खेल सहजै जितेको रुस तेस्रो खेलमा भने उरुग्वेसँग २० ले पराजित भएको थियो । अन्तिम १६ मा पूर्वविजेता स्पेनलाई टाइब्रेकरमा पन्छाएको रुसले क्रोएसियालाई भने टाइब्रेकरमै नतिजा सुम्पियो । उपाधि दाबेदार मानिएको अर्को टोली ब्राजिल क्वाटरफाइनल चरणमा उदाउँदो बेल्जियमको सिकार बन्यो । अघिल्ला खेलमा लगातार जित हासिल गरेको पाँचपल्टको च्याम्पियन ब्राजिलले बेल्जियमसँग आक्रामक फुटबल खेले पनि गोल निकाल्न सकेन ।यसपालि एसियाली राष्ट्रका लागि पनि सकारात्मक पक्ष धेरै रहे । जापान समूह उपविजेता हुँदै दोस्रो चरणमात्र पुगेन, बेल्जियमविरुद्ध अन्तिम १६ मा २० को अग्रता लिँदै जापानले अन्तिम समयमा नतिजा सुम्पियो । दक्षिण कोरिया, इरान र साउदी अरेबियाले आआफ्नो समूहमा जित दर्ता गर्दै तेस्रो स्थानमा रहे । अस्ट्रेलियाले पनि अन्तिम खेलमा अंक जोड्न सफल रह्यो ।यसपल्ट कुनै पनि अफ्रिकी राष्ट्रहरूले समूह चरण पार गर्न सकेनन् । सेनेगल समान अंक र गोल अन्तरका कारण अनुशासनको अंकका आधारमा जापानभन्दा पछाडि रहेर घर फर्कियो । इजिप्ट र मोरक्को समूहको पुछारमा रहँदा टयुनिसिया र नाइजेरिया पनि समूह चरणबाट नै घर फर्किए ।दक्षिण अमेरिकी राष्ट्रको हकमा समग्रमा प्रदर्शन खराब नै रहयो । सेमिफाइनलमा कुनै टोली पुग्न नसकेको दक्षिण अमेरिकाको क्वाटरफाइनलमा उरुग्वे र ब्राजिलमात्र पुग्न सके । कोलम्बिया र अर्जेन्टिना नकआउट चरणको पहिलो खेलमा नै असफल भए । व्यक्तिगत रूपमा पनि स्टार खेलाडी जन्माउने यस क्षेत्रका लागि लियोनल मेसी, नेयमर, लुइस स्वारेजलगायत खेलाडी सफल हुन सकेनन् । उरुग्वेका एडिन्सन काभानी अन्तिम १६ मा घाइते हुनु दु:खद रहयो । उनकै प्रदर्शनमा उरुग्वेले क्रिस्टियानो रोनाल्डोको टोली पोर्चुगललाई अन्तिम १६ मै रोकेको थियो । रोनाल्डोले समूह चरणमा स्पेनविरुद्ध हयाट्रिकसहित विजयी सुरुआत गरे पनि त्यसलाई निरन्तरता दिन सकेनन् ।यसपालि विश्वकपमा ४२ प्रतिशत गोल सेट पिसबाट निस्किए । सेमिफाइनल सकिँदासम्म भएका ६२ खेलमा ६८ गोल सेट पिसबाट सम्भव भएका छन् । सन् १९९८ मा भएको ६२ गोलको कीर्तिमान यस पटक तोडिएको छ । भारका कारण पेनाल्टी गोलमा पनि नयाँ कीर्तिमान नै बन्यो । भारको प्रवेशसँगै अफसाइड गोलसम्बन्धी विवाद अन्त्य हुने धारणा फिफाको रहे पनि समर्थकमाझ भने यसले खेलको लयलाई असर गरेको भन्ने आरोप रहयो ।फाइनलअघि एक संयोगले पनि खेललाई थप रोमाञ्च पुग्ने अपेक्षा गर्न सकिन्छ । सन् १९५८ मा ब्राजिलले पहिलो पल्ट विश्वकप उपाधि जितेको थियो भने त्यसको २० वर्षपछि सन् १९७८ मा अर्जेन्टिनाले आफ्नो लोगोमा तारा थप्यो । सन् १९९८ मा फ्रान्सले घरेलु मैदानमै पहिलो विश्वकप उपाधि जितेको थियो । क्रोएसिया सन् २०१८ मा उपाधि आफ्नो नाम गर्ने लक्ष्यसाथ मैदान छिर्नेछ । यता फ्रान्स सन् २०१६ मा घरेलु मैदानमा भएको युरोपेली च्याम्पियनसिपको फाइनलमा पराजित हुनुको पीडा विश्वकप उपाधि जितेर भुलाउने प्रयासमा हुनेछ ।"
कोसीमा अझै रातो बत्ती,सुनसरी सप्तकोसीमा पानीको बहाव घटेको छ । शुक्रबार साँझको तुलनामा शनिबार घटेको हो । अघिल्लो साँझ १ लाख ७५ हजार ८ सय २५ क्युसेक रहेकामा शनिबार बिहान घटेर १ लाख ७३ हजार ८ सय २० क्युसेक पुगेको छ । यो वर्षकै सबैभन्दा बढी हो । कोसी ब्यारेजका ५६ मध्ये २४ वटा ढोका खुला गरी पानीलाई निकास दिइएको डीएसपी नारायण चिमोरियाले बताए । सतर्कतासूचक रातो बत्ती बालिएको छ । २०६५ भदौ २ गते कोसीको पूर्वी तटबन्ध भत्केका बेला कोसीमा पानीको बहाव १ लाख ६५ हजार क्युसेक थियो । त्यसबेला साविकको कोसी गाविस डुबान भएर ७ हजार ५ सय ६३ परिवार विस्थापित भएका थिए ।
पहाडीसहित ३२ अधिकारकर्मी पक्राउ,"काठमाडौं सरकारको स्वेच्छाचारी निर्णय र स्वतन्त्रता विरोधी गतिविधिको विरोध गर्दै प्रधानमन्त्री निवास बालुवाटार अगाडि धर्ना बसेका ३२ जना मानव अधिकारकर्मीलाई प्रहरीले पक्राउ गरेको छ । मानव अधिकार तथा शान्ति समाजले आयोजना गरेको धर्नाबाट प्रहरीले समाजका संस्थापक सभापति एव मानव अधिकारवादी कृष्ण पहाडी, कृष्ण कँडेल, गंगाधर अधिकारी, उत्तम पुडासैनीलगायतलाई पक्रेको हो । प्रधानमन्त्री निवासको ३ नम्बर गेटअगाडि धर्ना बसेका उनीहरूलाई प्रहरीले पक्रेर महानगरीय प्रहरी वृत्त सिंहदरबारमा दुई घण्टा राखी छोडिदिएको थियो ।"
कानुनको भर्ना प्रक्रिया अनिश्चित,"एक समूहले प्रवेश परीक्षाको उत्तरपुस्तिका च्यातेपछि कानुनको भर्ना प्रक्रिया अनिश्चित बनेको हो । डिनको कार्यालय भने त्रिभुवन विश्वविद्यालयले निर्णय दिएपछि मात्रै भर्ना अघि बढाउने भन्दै जिम्मेवारीबाट पन्छिएको छ । भर्ना सुरु गर्न प्रवेश परीक्षाको उत्तरपुस्तिका परीक्षण हुँदै थियो, उत्तरपुस्तिका नै च्यातिएपछि त्रिविका उपकुलपतिलगायत पदाधिकारीलाई जानकारी गराएका छौं, कानुन संकायका डिन ताराप्रकाश सापकोटाले भने । कार्यकारी परिषद् र विद्या परिषद्बाट निर्णय गरेर मात्रै थप निर्णय लिन सक्ने उनको भनाइ छ । उत्तरपुस्तिका च्यातिएपछि भने सापकोटाले जिम्मेवारी त्रिविलाई पन्छाएका हुन् ।विद्यार्थीको दबाबमा डिन सापकोटाले तोकिएको कोटा बढाउने, कोटा प्रणाली नै खारेज गर्ने र पुन: कोटा प्रणाली लागू गर्ने थरीथरी निर्णय लिएका थिए । कोटा प्रणाली लागू गर्नुपर्ने र लागू गर्न नहुने विद्यार्थी समूहको दबाबमा डिनको कार्यालयले फरकफरक निर्णय र सहमति गरेको हो । कोटाको विरोधमा रहेका विद्यार्थीले नेपाल ल क्याम्पसमा उत्तरपुस्तिका च्यातेका हुन् । तर उत्तरपुस्तिका च्यात्ने र कर्मचारीलाई हातपातसमेत गर्ने विद्यार्थीलाई कारबाही गर्न क्याम्पस प्रशासनले चासो देखाएको छैन । सापकोटाले भने, प्रहरीलाई जानकारी गराएका छौं । डिनको कार्यालय र क्याम्पस प्रशासन संवेदनशील नहुँदा उत्तरपुस्तिका च्यातिएको ल क्याम्पसमा अध्ययनरत राजकुमार उप्रेतीले बताए । कोटा लागू गर्ने कि नगर्ने भनेर विद्यार्थीबीच विवाद थियो, उनले भने, यो कुरा बुझेर सुरक्षा प्रबन्ध मिलाउन नसक्दा उत्तरपुस्तिका च्यातिएको हो ।डिन कार्यालयले विद्या परिषद्बाट निर्णय गरेर यस वर्षबाट कानुन पढ्न कोटा प्रणाली लागू गर्ने सूचना गत फागुनमै प्रकाशित गरेको थियो । देशभरका ७ वटै क्याम्पसमा एक शैक्षिक सत्रमा ५ सयका दरले ३५ सय विद्यार्थी भर्ना गराउने भनेर प्रवेश परीक्षाको फाराम भराइयो । विद्यार्थीले कोटा बढाउन माग गरेपछि ल क्याम्पसमा मात्रै कोटा थप गरेर ८ सय पुर्याइयो । ल क्याम्पसमा ८ सय र राजधानीबाहिरका ६ वटा क्याम्पसमा ५ सय नबढाई प्रवेश परीक्षा उत्तीर्णमध्येबाट योग्यताक्रमका आधारमा भर्ना गर्ने निर्णयविपरीत पुन: अर्को सहमति गरियो । विद्यार्थी संगठनका केन्द्रीय तहको दबाबमा प्रक्रिया पूरा गरेका सबै विद्यार्थीलाई भर्ना लिने सहमति असार १४ गते भएको थियो । सहमतिअघि यस वर्ष कानुन पढ्न ६ हजार ५ सय १० जना परीक्षार्थी १ हजार ५० शुल्क तिरेर प्रवेश परीक्षामा सहभागी भएका थिए ।उक्त सहमतिविरुद्ध असार १५ गते केही विद्यार्थीले डिन कार्यालयमा तालाबन्दी गरेका थिए । नेपाल प्रगतिशील प्राध्यापक संगठन, प्रजातान्त्रिक प्राध्यापक संघ, त्रिवि प्राध्यापक संघ ल क्याम्पस इकाई पनि कोटा प्रणालीको पक्षमा थिए । कोटा प्रणाली लागू गर्न अर्को विद्यार्थी समूहले दबाब दिएपछि डिनको कार्यालयले असार २० गते विद्यार्थी संगठनसँगको सहमति कार्यान्वयन गर्न नसक्ने भन्दै विज्ञप्ति जारी गरेको थियो । विद्यार्थी नेताको दबाबमा कोटा लागू नगर्ने सहमति भएको थियो, डिन सापकोटाले भने, प्रवेश परीक्षा समितिले पनि राजीनामा दिएपछि उत्तरपुस्तिका परीक्षण गरेर भर्ना लिने निर्णयमा पुग्यौं । डिन कार्यालयकै थरीथरी निर्णयका कारण भर्ना प्रक्रिया चौपट भएको विद्यार्थी बताउँछन् ।अनेरास्वियु उपाध्यक्ष आरसी लामिछाने डिन र केही प्राध्यापकले कोटा प्रणाली लागू गर्न विद्यार्थीलाई प्रयोग गरेको दाबी गरे । अहिले अध्ययनरतभन्दा पनि पूर्वविद्यार्थीले दबाब दिने गरेका छन्, उनले भने । उनका अनुसार स्वतन्त्र विद्यार्थीको नाममा अनावश्यक दबाब दिँदा भर्ना प्रक्रिया र पठनपाठन अन्योलमा परेको हो । विद्यार्थी थोरै भए प्राध्यापक निजीमा पढाउन जाने र अदालतमा बहस गर्न जाने दाउमा छन्, उनले भने ।"
कांग्रेस महासमिति बैठक असोजमा,"काठमाडौं (कास) कांग्रेसले पार्टीको विधान संशोधनका लागि मस्यौदा समिति बनाउन नसक्दा आगामी भदौमा हुने महासमिति बैठक प्रभावित हुने भएको छ । कांग्रेसले भदौ अन्तिम साता महासमिति बैठक गर्ने निर्णय लिएको थियो ।विधान संशोधनका लागि मस्यौदा तयारी गर्न समय लाग्ने कारण देखाउँदै सभापति शेरबहादुर देउवा असोज दोस्रो साता महासमिति बैठक बोलाउनुपर्ने निचोडमा पुगेको उनीनिकट एक केन्द्रीय सदस्यले बताए । पार्टी निकायलाई संघीय संरचनाअनुसार रूपान्तरण गर्न महासमिति बैठकको मुख्य एजेन्डा विधानको संशोधन र परिमार्जन छ । त्यसअघि नै मस्यौदा टुंग्याउन दुवै पक्षका नेताबीच महामन्त्रीको संयोजकत्वमा विधान मस्यौदा समिति बनाउने समझदारी बनेको थियो । तर वरिष्ठ नेता रामचन्द्र पौडेल पक्षले सदस्यको नाम नदिएका कारण समिति घोषणा हुन सकेको छैन । सभापति शेरबहादुर देउवाले शनिबार बूढानीलकण्ठस्थित आफ्नै निवासमा विश्वासपात्रहरूसँग पौडेल पक्षले नाम नदिए के गर्ने भन्ने विषयमा सुझाव लिएका थिए । केही सदस्यले एकलौटी रूपमा भए पनि समिति बनाउनुपर्ने सुझाव दिए भने केहीले सहमतिमा अघि बढ्नुपर्ने बताए । सभापतिले भोलि पनि बृहत् छलफलका लागि संस्थापन पक्षीय सदस्यलाई बोलाउनुभएको छ, देउवानिकट एक सदस्यले कान्तिपुरसँग भने, केही दिनमा पौडेल पक्षले नाम दिएन भने एकलौटी रूपमै भए पनि विधान मस्यौदा समिति र अनुशासन समिति गठन गर्ने तयारीमा सभापति हुनुहुन्छ । सभापति देउवासँग पार्टी सञ्चालन र विधान संशोधन मस्यौदाका मुख्य विषयमा पूर्वसमझदारी जुट्नुपर्ने भन्दै पौडेल पक्षले समितिका सदस्यको नाम दिन ढिलाइ गरिरहेको हो । पौडेल पक्षको शुक्रबार भएको बैठकमा सभापति देउवाले यही विषयलाई कारण मानेर महासमिति बैठक लम्बाउने तयारी गरेको बारे छलफल भएको थियो । बैठकमा सहभागी केन्द्रीय सदस्य प्रदीप पौडेलका अनुसार विधान मस्यौदा समिति गठनको बाटो खुलाउन एकदुई दिनमा नाम दिने बताए । विधान मस्यौदा समिति नबनेकै कारण महासमिति बैठक लम्ब्याउन खोजिएपछि सदस्यको नाम पठाउन ढिला नगरौं भन्ने छ, पौडेलले भने, संस्थापनइतर पक्षका सबै नेतासँग छलफल गरेर समितिमा बस्नेहरूको नाम जानेछ ।"
विधेयकको विरोधमा प्रबुद्ध,"काठमाडौं नागरिक समाजका प्रबुद्घ व्यक्तिहरूले सरकारले ल्याउन लागेको चिकित्सा शिक्षा विधेयकले एक प्रतिशतभन्दा न्यून व्यापारिक जमातको मात्रै पृष्ठपोषण गर्ने बताएका छन् । १५ दिनदेखि जुम्लामा आमरण अनशनरत डा गोविन्द केसीको समर्थनमा शनिबार राजधानीमा आयोजित कोणसभामा उनीहरूले सरकारले दुई तिहाइको दम्भमा केही व्यक्तिको व्यापारिक स्वार्थपूर्ति गर्ने विधेयक ल्याउन लागेको बताएका हुन् । प्राध्यापक केदारभक्त माथेमाले संसद्मा दुई तिहाइको विश्वासप्राप्त सरकारले ०००१ प्रतिशतभन्दा कम व्यक्तिको हितमा विधेयक ल्याउन लागेको बताए । प्रधानमन्त्रीज्यू, तपाईंका कार्यकर्ताले हामीले चिकित्सा शिक्षा र सेवाबारे दिएको प्रतिवेदनको मर्म बुझे भने उनीहरू पनि सडकमा आउनेछन्, उनले भने । उनले क्यानडा र स्विडेनमा निजी मेडिकल कलेज नभएको जनाउँदै आफूहरूले चिकित्सा शिक्षाको गुणस्तर सुधार्ने र बेथिति कम गर्ने उपाय सुझाएको बताए । राजधानीमा अब मेडिकल कलेज खोल्दा इन्स्पेक्सनका बेला पशुपतिबाट बिरामी ल्याउनुपर्ने स्थिति आउने उनको भनाइ थियो । काठमाडौंमा गुणस्तरको दृष्टिले मेडिकल कलेजको संख्या स्याचुरेटेड भइसकेको छ, उनले भने । राजधानीमा थप कलेज खोल्दा सयौं शिक्षक चाहिने र एकापसमा लुछाचुँडी हुने जनाउँदै उनले अगामी दिनमा राजधानीबाहिर मेडिकल कलेज खोल्नु उपयुक्त हुने बताए । एउटा विश्वविद्यालयले आफ्नो क्षमताभन्दा बढी मेडिकल कलेजलाई सम्बन्धन दिँदा अनुगमन र निरीक्षण गर्न नसक्ने भएकाले नक्कली डाक्टरलगायत विकृति बढेको उनले दाबी गरे । सरकारले मेडिकल कलेज चलाउन ३ वर्षसम्म चलेको अस्पताल हुनुपर्ने प्रावधानसमेत प्रस्तावित विधेयकबाट हटाएको बताए । उहाँहरूले सबै कुरा एउटा पक्षको सजिलोका लागि गरिराख्नुभएको छ, यो विडम्बना हो ।पूर्वस्वास्थ्यमन्त्री एवं सांसद गगन थापाले डाकेसी नेपाली जनताका लागि लडिरहेको बताए । केसी कसैले फकाएर नफकिने, कसैले तर्साएर नतर्सिने, कांग्रेसकम्युनिस्ट कसैसँग सरोकार नभएका व्यक्ति हुन्, उनले भने । सरकारले जिद्दी गरेर केसीको जीवन तलमाथि भए सिंगो देशमाथि अपराधको दोष लाग्ने भएकाले यस्तो गल्ती नगर्न उनले खबरदारी गरे । दार्चुलाडोल्पाका सांसदले पनि चिकित्सा शिक्षा विधेयकको विरोध गरेकामा उनले आश्चर्य व्यक्त गरे । तपाईंहरू आफ्नो जिल्लामा विशेषज्ञ चिकित्सक पुगोस् भन्ने चाहनु हुन्छ भने डाकेसीको मागमा जिन्दावाद भन्नुस्, उनले भने । डाकेसीको आन्दोलनले मेडिकल पढाइका लागि विदेश पठाउनेको धन्दा बन्द गरेको उनले बताए । धेरै मेडिकल कलेज खोल्दा गुणस्तर नहुने जनाउँदै उनले बंंगलादेशको उदाहरण दिए । प्रधानमन्त्रीज्यू, नेपाललाई मेडिकल हब बनाउने भन्नुभएको छ तर आफ्नो उपचारका लागि बंगलादेश किन जानु हुन्न ? किन सिंगापुरबैंकक जानु हुन्छ ? उनले प्रश्न गरे । उनले मुलुकमा चिकित्सा शिक्षाको अवस्थामा कडाइ नगरिए आमनेपालीसमेत यहाँका डाक्टरबाट डराएर घरखेत बेची विदेशमा उपचार गराउन बाध्य हुने दाबी गरे । वरिष्ठ अधिवक्ता सुरेन्द्र अधिकारीले कानुन बनाउँदा नागरिकको सल्लाहसुझाव लिनुपर्ने र नागरिकले के भन्छ बुझ्नुपर्ने बताए । डाअभिषेकराज सिंहले दुर्गममा सरकारीनिजी मेडिकल कलेज खोल्न नचाहेर दुई तिहाइको सरकारले घरखेत बेचेरै भए पनि उपचारका लागि हेलिकप्टरबाट राजधानी आउनुपर्ने अवस्था कायम राख्न खोजेको दाबी गरे । नेपाल चिकित्सक संघका अध्यक्ष मुक्तिराम श्रेष्ठले डा केसीको जीवनरक्षा गर्न सरकार संवेदनशील नदेखिए देशभरका अस्पतालमा आकस्मिकबाहेक सबै सेवा बन्द गर्ने चेतावनी दिए । आफूहरूले प्रधानमन्त्री केपी ओलीलाई भेटेरै वार्ता कमिटी बनाउन आग्रह गरे पनि गम्भीरता नदेखाएको उनले बताए । प्रधानमन्त्री हिजोका राजाभन्दा पनि ठूलो देखिनुभएको छ, उनले भने ।"
स्वास्थ्य झनै जटिल,"जुम्ला (कास) कर्णाली स्वास्थ्य विज्ञान प्रतिष्ठानको सघन उपचार कक्षमा १५ दिनदेखि अनशनरत डा गोविन्द केसीको स्वास्थ्य अत्यन्तै जटिल भएको अस्पतालले जनाएको छ । तर डा केसीले आफ्नो स्वास्थ्य जाँच गर्न मानेका छैनन् । शुक्रबार साँझदेखि डाकेसी पटकपटक अर्धचेत अवस्थामा जाने गरेको अस्पतालका मेडिकल डाइरेक्टर डापुजन रोकायाले बताए । स्वास्थ्य अत्यन्तै जटिल छ, उनले भने, शरीरमा अक्सिजन र ग्लुकोजको मात्रा निकै कम छ । मस्तिष्कमा रक्तसञ्चार पनि निकै कम छ । यसैबीच डाकेसीका मागप्रति समर्थन जनाउन नेपाल विद्यार्थी संघको टोली जुम्ला आइपुगेको छ । संघले आइतबार बृहत् विरोधसभा र धर्ना गर्ने कार्यक्रम छ ।"
ठाकुर राजपा संसदीय दलको नेता,काठमाडौं (कास) राष्ट्रिय जनता पार्टी संसदीय दलको नेतामा महन्थ ठाकुर सर्वसम्मत निर्वाचित भएका छन् । नेताहरूबीच चलेको लामो स्पर्धालाई अन्त्य गर्दै राजपाले अध्यक्ष मण्डलका संयोजक मण्डललाई दलको नेता चयन गरेको हो । दलको नेता चुनिएलगत्तै अब संसदीय समितिहरूमा राजपाले आफ्ना प्रतिनिधि पठाउने महासचिव केशव झाले बताए ।
बिचौलियाका कारण बालुवा महँगो,टिपरमा बालुवा भर्दैै मजदुरहरू ।
ढुवानी समस्या समाधान गर्न माग,"सिन्धुली मालबाहक तथा यात्रुबाहक सवारीसाधन बीपी राजमार्गमा चल्न पाउनुपर्ने माग राख्दै व्यवसायीले दिनहुँजसो आन्दोलन गरिरहेका छन् । उनीहरूले ३२ सिटको साना यात्रुबाहक बस र १३ टनसम्म भारवहन क्षमताका मालवाहक सवारीसाधन चल्न पाउनुपर्ने माग राख्दै आन्दोलन गरिरहेका हुन् । उनीहरूले कतिपय पूर्वी पहाडी जिल्लामा भएको ढुवानी समस्या तत्काल समाधान गर्न माग गरेका हुन् । सिन्धुलीमाढी खुर्कोटखण्डमा आफ्ना यातायातका सवारीसाधन चल्न पाउनुपर्ने माग राख्दै उनीहरूले रित्ता सवारीसाधन शनिबार कमलामाई नगरपालिका ४ को बीपी राजमार्ग हीरापानी खण्डमा एकतर्फी तेर्साएर विरोध जनाएका हुन् ।गत जेठ २१ गते सर्वोच्च अदालतका न्यायाधीश सपना मल्ल प्रधानको एकल इजलासले १० टन भारवहन क्षमताको मालबाहक सवारी र १८ सिटसम्मको साना यात्रुवाहक सवारीसाधन मात्र चल्न पाउने गरी अन्तरिम आदेश जारी भएपछि आन्दोलनकारीका सवारी साधन रोकिएका हुन् । भौतिक पूर्वाधार तथा यातायात मन्त्री रघुवीर महासेठले ३२ सिट क्षमताको यात्रुवाहक वस र १६ टन भारवहन क्षमताको मालवाहक सवारीसाधन चल्न दिने निर्णय गरेपछि अधिवक्ता कैलाशराज दाहालले राजमार्गको भविष्य खतरामा पर्ने भन्दै सर्वोच्चमा रिट निवेदन दर्ता गराएका थिए । लामो समयसम्म निकास नआएपछि बाध्य भएर शान्तिपूर्ण आन्दोलनमा होमिनुपरेको बीपी राजमार्ग यातायात सेवा समितिका कान्छामान वलले जनाए । यसअघि सञ्चालनमा आएका ३२ सिटे यात्रुवाहक र १३ टनसम्मको मालवाहक सवारीसाधन चल्न दिए, हामी व्यवसायीलाई हुन्छ, सम्मानित सर्वोच्चको अन्तरिम आदेशले हामी मर्कामा पर्यौं, व्यवसायी वलले भने, राजमार्गको चार खण्डमध्ये तीन खण्डमा सबै सवारीसाधन सञ्चालन हुने सिन्धुलीमाढी खुर्कोट खण्डमा नहुने यो कस्तो नियम हो ?सर्वोच्च अदालतमा पेसी सरेको सर्यै गर्दा एकातिर हामी व्यवसायी मारमा पर्यौं, अर्कोतिर सामान ढुवानीमा समस्या आयो, ट्रक व्यवसायी संघका तारा दाहालले सुनाए । ११०९ मोडलको साना ट्रक निर्बाध चल्दै आएको थियो, ढुवानीमा समस्या थिएन, बढीमा १३ टनसम्म भारवहन क्षमता मात्र हुन्छ, त्यही चल्न दिए हुन्छ, उनले थपे । सर्वोच्च अदालतमा आइतबार तोकिएको पेसी पनि सरे थप १५ दिन कुर्नुपर्ने दाहालको भनाइ छ । मन्त्रालयको निर्णय अनुसार १६ टनको नभई १३ टन भारवहन क्षमताको मालवाहक सवारीसाधन र ३२ सिटसम्मको यात्रुवाहक बस चल्न दिनुपर्ने स्थानीय अधिकारकर्मी कृष्णहरि घिमिरे बताउँछन् । लाखौं रकम ऋणमा लिएर सवारीसाधन खरिद गरेका व्यवसायी एकातिर मारमा परेका छन् भने, सिन्धुलीकै महाभारत क्षेत्र तथा रामेछाप, दोलखा, ओखलढुंगा लगायतका पहाडी जिल्लामा सहज ढुवानी छैन । कि चल्न दिँदैनौं भन्नुपर्यो, होइन भने निकास खोई, व्यवसायी जीवन श्रेष्ठले दुखेसो पोखे ।सम्मानित अदालत आदेशबमोजिम कानुनको पालना गर्दै मापदण्डविपरीतका सवारीसाधन सञ्चालनमा रोक लगाएको प्रहरी उपरीक्षक रामेश्वरप्रसाद यादवले जानकारी दिए । कानुनको पालना गर्दा विभिन्न लान्छनासमेत खेप्नुपरेको उनको भनाइ छ ।"
स्वामित्व पाएनन् मोहीले,"दोलखा तल्सिङको आलटालका कारण पुस्तौंपुस्तादेखि भोगचलन गर्दै आएको जमिनमा दोलखाका ४ सय ८३ मोही परिवारले कानुनी स्वामित्व राख्दैनन् । उनीहरू रोप्छन्, उब्जिएको चिज आफू र तल्सिङ आधाआधा बाँड्छन् । जति वर्ष कुरे पनि जमिनको लालपूर्जा तल्सिङकै हातमा हुन्छ, मोही भने सुकुम्बासीमै सीमित । उक्त समस्या अन्त्य गर्न बिहीबार सरकारले तल्सिङबाट मोहीलाई जग्गा उपलब्ध गराइदिने निर्णय गरेको छ तर मोहीले सजिलै जग्गा पाउने अवस्था भने छैन ।दोलखास्थित मालपोत कार्यालयका सूचना अधिकारी अर्जुनप्रसाद पोखरेलले सरकारको त्यति निर्णयले मात्रै जमिनमा तल्सिङ र मोहीको दोहोरो स्वामित्व प्रथा अन्त्य नहुने दाबी गर्छन् । मोही प्रथा अन्त्य गर्दै नियमपूर्वक जमिनको बाँडफाड गर्न तल्सिङको स्वीकार अनिवार्य छ । मालपोत कार्यालयको अनुभवमा तल्सिङकै आलटालले मोहीले जमिन पाउन नसकेका हुन् ।अभिलेखअनुसार ४ सय ८३ जना मोही परिवारको विवरण उतारेर मालपोतले अनुसन्धान गरिरहेको छ । कानुनले अर्को व्यवस्था नगरेसम्म मोहीलाई जग्गा दिनका लागि तल्सिङ मालपोत आउनै पर्छ । पोखरेल भन्छन्, सूचना गरेको भरमा मोहीलाई जग्गा दिन मात्रै तल्सिङहरू विश्वासको विभिन्न कुनाबाट फर्कदैनन् ।लालपुर्जा अभावले भीमेश्वर नगरपालिकास्थित दोलखा बजार र सो आसपासका क्षेत्रका भूकम्पपीडित मोहीहरूले आवास अनुदानसमेत पाएका छैनन् । कोही अमेरिका छु भन्छन्, कोही अहिले पख भन्छन्, कोही ढाटेर टाढिएर हिँड्छन्, दोलखा नेगलका एक मोही दुखेसो गर्छन् । उनका अनुसार उब्जाउ भएको चिजबिज हिसाब गरीगरी बुझ्न आउँछन् तर जग्गाको कुरा गर्दा तर्किन्छन् । तल्सिङहरूका अनुसार निकै वर्षदेखि मोहीले नियमअनुसार उब्जाउ नबुझाएको र अटेर गरेर बसेकाले जग्गा बाँडफाँडतर्फ ध्यान नदिइएको हो ।दोलखामा हालसम्म खुलेका ४ सय ८३ मोहीमध्ये मालपोतको स्रेस्तामा ६८ जना मोहीको विवरण मात्रै दर्ता छ । अन्यको भने फिल्डबुक र जोताह प्रमाण मात्रै छ । तल्सिङले चाहेको खण्डमा स्रेस्तामा दर्ता भएका मोहीको मात्रै पुर्जा बनाउन सहज छ । अन्यको पुर्जा बनाइदिने आधार मालपोतसँग हुँदैन । त्यसैले सरकारले तल्सिङले उपस्थित नभए पनि फिल्डबुक वा अन्य प्रमाण पुगेका मोहीलाई पनि जग्गा उपलब्ध गराउने गरी कानुुन निर्माण गरेमा मात्रै मोही प्रथाको अन्त्य हुने मालपोतका एक कर्मचारी बताउँछन् ।"
काठमाडौं र मकवानपुर विजयी,"हेटौंडा (कास) काठमाडौं र मकवानपुर हेटौंडामा जारी उपराष्ट्रपति महिला राष्ट्रिय फुटबलको सेमिफाइनल पुगेका छन् । हेटौंडा४ स्थित लोकतान्त्रिक मैदान हुप्रचौरमा जारी प्रतियोगितामा शनिबार मकवानपुरले बर्दियालाई टाइब्रेकर ४२ ले र काठमाडौंले उदयपुरलाई २१ ले हराए । निर्धारित ७० मिनेट बराबरी भएपछि मकवानपुर र बर्दियाको खेल टाइब्रेकरमा पुगेको थियो । टाइब्रेकरमा मकवानपुरकी गोलरक्षक समिता स्याङ्तानले राम्रो बचाउ गर्दै प्लेयर अफ द म्याच घोषित भइन् । मकवानपुरबाट टाइब्रेकरमा सुजिता भोम्जन, सुशीला अर्याल, केशरी पाख्रिन र आरती पाठकले गोल गरे । मकवानपुरकी पूर्णिमा घिसिङ भने गोल गर्न चुकिन् ।बर्दियाबाट सुस्मिता चौधरी र अजिता घर्तीमगरले गोल गरे । विनिता खडा र निरु आचार्यको प्रहार मकवानपुरकी गोलरक्षकले बचाइन् । अर्को खेलमा काठमाडौंका मनीषा थापामगरले गोल गरिन् । पेमा लामाले ७६ औं मिनेटमा गोल थपेर जित निश्चित गरिन् । उदयपुरकी नमिता राईले ५३ औं मिनेटमा गोल गरेर खेल बराबरीमा ल्याएकी थिइन् ।"
नुवाकोट खुला दिसामुक्त घोषणा,जिल्ला खानेपानी सरसफाइ तथा स्वच्छता समन्वय समितिले आयोजना गरेको खुला दिसामुक्त क्षेत्र जिल्ला घोषणा कार्यक्रममा क्षेत्रीय अनुगमन तथा सुपरीवेक्षण कार्यालयका निर्देशक नन्दलाल बन्जाडेले दिसामा हुने जीवाणुले खानेपानी र सरसफाइ नगरे स्थानीयवासी बिरामी पर्ने बताए । कांग्रेस नुवाकोटका सभापति जगदीश्वरनरसिंह केसीले खुला दिसामुक्त हुनु इज्जत र प्रतिष्ठा भएकाले सबै स्वच्छ र सरसफाइमा बढी ध्यान दिनुपर्ने बताए । जिल्लाका ८८ वडामा ६९ हजार ६ सय १८ धुरी छन् । २०७१ साल जेठ २८ मा साविक तुप्चे हाल विनपा ७ खुला दिसामुक्त क्षेत्र घोषणा गरिएको थियो ।
आँखाको नानी दान,हेटौंडा (कास) नेपाल भाषा खल: मकवानपुरका अध्यक्ष मंंगलकृष्ण मानन्धरको आखाँको नानी दान गरिएको छ । ६४ वर्षीया मानन्धरको शनिबार हृदयाघातबाट मृत्यु भएपछि परिवारको अनुरोधमा हेटौंडा सामुदायिक अस्पतालले उनको आँखाको नानी संकलन गरेको थियो । हेटौंडा सामुदायिक आँखा अस्पतालले उनको सहित ५ जनाको आँखाको नानी संकलन गरिसकेको छ । मृत्यु भएपछि आँखाको नानी दान दिन २ सय जनाले नाम टिपाएका छन् । हेटांैडा ४ कर्रास्थित श्रमिक माविका पूर्व प्रधानाध्यापकसमेत रहेका मानन्धर नेपाल भाषा खल:मा सक्रिय थिए ।लामो समयसम्म शिक्षा सेवामा क्रियाशील मानन्धर सेवाबाट ६ वर्षअघि निवृत्त भएका थिए । नेपाल भाषा खलका संस्थापक महासचिवका रूपमा काम गरेका मानन्धरले विगत दुई वर्षदेखि खल:का अध्यक्षको जिम्मेवारी सम्हाल्दै आएका थिए ।
जेनतेन चल्दै छन् जात्रा,"काठमाडौं पशुपति देवपत्तन क्षेत्रमा गत शुक्रबार त्रिशूल जात्रा मनाइयो । जात्रामा कर्मकाण्ड नगरेका तीन र रजस्वला नभएकी दुई बालिकाको प्रमुख भूमिका रहन्छ । यस वर्ष यस क्षेत्रका अभिभावकले जात्रा गर्न आफ्ना छोराछोरी दिन मानेनन् । ललितपुर लेलेका दुई बालकलाई ल्याएर जेनतेन जात्रा गरियो । परम्पराअनुसार ९ वटा रथको जात्रा हुन्थ्यो । २०६७ अघि २ वटा मात्र सञ्चालन थियो । अहिले तीनवटा सञ्चालनमा छन् । जात्रा प्रत्येक वर्ष असार कृष्णपक्ष भलभल अष्टमीमा मनाइन्छ ।२०७० मा आदिकालदेखि चल्दै आएको नाच नानिचा या: बन्द भयो । यो भाद्र शुक्लपक्ष चतुर्थीदेखि ४ दिन सञ्चालन गर्ने परम्परा थियो । स्थानीय गुठियारले नाच सञ्चालन गर्न पशुपति क्षेत्र विकास कोषसँग समयानुकूल खान्कीमा परिमार्जन गर्न माग गरेका थिए । तर, बेवास्ता गरियो । नाच सञ्चालन गर्न ४ वाद्यवादक र ३० जना बढी जनशक्ति आवश्यक पर्छ । नाचमा जयबागेश्वरी देवीले लगाएको हीरामोती रत्नजडित बहुमूल्य गरगहना प्रयोग हुन्छ ।वैशाख शुक्ल पक्ष अष्टमीमा धव:स्वाँ छायगु भनी दमनारोहण पर्व सञ्चालन गर्ने परम्परा छ । पशुपति, जयबागेश्वरी र राजाराजेश्वरी मन्दिरमा भक्तपुरका किसानले ल्याउने उक्त फूल चढाएर तान्त्रिक विधिबाट विशेष पूजा गर्ने प्रचलन छ । अहिले राजाराजेश्वरी बन्द भइसकेको छ । दफा भजन, यला र गुँला पर्व जेनतेन सञ्चालनमा छन् । २०७० मा सम्पन्न जयबागेश्वरीको कलेवर फर्ने पर्व जेनतेन थियो ।यी देवपत्तन क्षेत्रमा मनाइने केही जात्रा पर्व हुन् । यहाँ बाह्रै महिना जात्रा हुन्छ । कतिपय लोप त कतिपय जेनतेन सञ्चालनमा छन् । पहिला जात्राहरू अमालकोट कचहरी कार्यालय गौशाला, जयबागेश्वरी भण्डार, पशुपति भण्डार तहबिल कार्यालयअन्तर्गत सञ्चालन हुन्थ्यो । पशुपति क्षेत्र विकास कोष स्थापनापछि यी तीनै कार्यालयलाई कोषको मातहतमा ल्याइयो । गुठी जग्गाको आयस्ता आफंैले भित्र्याए । गुठी संस्थान गौशालाले जग्गाहरू रैकरमा परिणत गर्यो । अमालकोट कचहरी कार्यालय गौशालाका द्वारे (मुख्य व्यक्ति) पूर्ण डंगोल भन्छन्, आयस्ता नभएपछि कतिपय गुठी नास भए । जात्रा पर्व संकटमा पर्दै गएका छन् । संरक्षण सम्वद्र्धन गर्ने जिम्मेवारी पाएको निकायले चासो दिएनन् । उनले जात्रापर्वलाई व्यवस्थित ढंगबाट सञ्चालन गर्न सकेमा पशुपति क्षेत्रलाई पर्यटकीय हबका रूपमा विकास गर्न सकिने बताए । यसले कोषको आम्दानी भित्र्याउन थप मद्दत गर्छ, उनले भने, यसतर्फ कोषको ध्यान गएको छैन । २०४३ मा पशुपति क्षेत्र, त्यहाँको धर्म, संस्कृति र परम्परालाई संरक्षण सम्वद्र्धन र विकास गर्न उद्देश्यले कोषको स्थापना भयो । तर, अहिलेसम्म कोषसँग त्यहाँका मूर्त र अमूर्त संस्कृतिबारे यकिन तथ्यांक छैन । जात्रा सञ्चालन गर्न गुठी संस्थानले रथ तान्ने गुठियारलाई चिउरा र मिठाई, चरम पंखा हप्काउने, हपा: दिने (रथ निश्चित दिशामा लैजान नेतृत्व गर्ने) र पुजारीलाई ३३ पैसा दिने गर्दथ्यो । जयबागेश्वरी मन्दिरका पूर्व मूल पुजारी मृत्युञ्जय कर्माचार्य भन्छन्, रकम र जिन्सी सामानमा समानुकूल परिमार्जन भएन । विकास कोषले पनि यसतर्फ ध्यान दिएन । यसले गंगामाईको जात्रामा रथ तान्ने गुठियारहरू आउन छाडे । अहिले बिजोग छ, उनले भने । गंगामाई जात्रा साउन ३ मा मनाइँदै छ । जात्रामा पशुपतिनाथको शिरमा विराजमान देवी गंगामाईको मूर्तिलाई नगर परिक्रमा गराइन्छ । गुरुजु पल्टन, राजप्रतिनिधिका रूपमा हनुमानढोका दरबारबाट मल्लकालीन राज खड्ग ल्याउने चलन छ । त्रिशूल जात्रा जोखिम मोलेर सञ्चालन गर्नुपर्छ । विकास कोषले दुर्घटना भएमा २ लाख रुपैयाँको मात्र बिमा व्यवस्था गरेको छ । जात्रामा सहभागी हुने गुठीलाई दिँदै आइरहेको रकम पर्याप्त छैन । कर्माचार्य भन्छन्, कोषले दिने रकम पनि ठेकेदारमार्फत लिनुपर्छ । हरेक जात्रापर्वमा ठेकेदार खोज्दै हिँड्नुपर्ने अवस्था छ । उनका अनुसार पर्वको एक दिनअगाडि पनि निकासा नपाउने, समयमा पूजासामग्री उपलब्ध नगराउनेजस्ता समस्या छन् । पशुपति क्षेत्रबाट मनग्य आम्दानी भइरहेको छ । त्यही आम्दानीबाट तलब आइरहेका छन्, उनले भने, तर, अहिले मन्दिरमा त्रिखण्डको सट्टा केशरी, रक्तचन्दनको सट्टा सिन्दुरले पूजा गर्नुपर्ने अवस्था छ ।पशुपति क्षेत्र विकास कोष निर्देशक भरत मरासिनीले कोषले गुरुयोजना तयारी गरिरहेको बताए । योजनामा लोप भइसकेका मूर्तअमूर्त सांस्कृतिक सम्पदाको पहिचान गरेर संरक्षण प्रवद्र्धन गर्ने खाका तयार गरिनेछ, उनले भने, असोज मसान्तसम्म एउटा खाका आउँछ । आगामी आर्थिक वर्षभित्र सम्पन्न गर्ने योजना छ । उनले अहिले अध्ययन अनुसन्धान भइरहेको बताए । वैशाख पूर्णिमा जयबागेश्वरी मन्दिरमा वर्षबन्धन पूजा हुन्छ । यज्ञ गरेर बेलुका कुमारी खुवाउने पर्व गर्ने चलन छ । पर्वमा परम्पराअनुसार ९ जना कुमारी उपस्थित हुनुपर्छ । यस वर्ष सबै उपस्थित भएनन् । गुठी गाना सञ्चालन श्रद्धा र भावले गर्ने हो । तर, अहिले पहिलेजस्तो अवस्था रहेन । मन्दिरमा गरिने तिथि विशेष पूजा पुजारी आफंैले खर्चेर गर्नुपर्ने अवस्था छ, कर्माचार्यले भने, भजनकीर्तन बन्द भइसकेको छ ।दैनिक नृत्य र बेलुकाको आरती पूजा गर्दा दिने जिन्सी सामानको सट्टा नगद दिइयो । कर्माचार्य भन्छन्, नगदीकरणले गर्दा पूजापर्वमा समस्या देखियो । हामीले पूजा गर्न आवश्यक रक्तचन्दन, त्रिखण्ड, अबिर, जौ, तिल, अक्षता, लाभा, यज्ञसूत्र, चामलको पिठो, कपुर, धूपबत्ती माग गर्यौं, उनले भने, कोषले चासो दिएन । पूजामा ८ गुठी संलग्न छन् । सिन्दुर, चन्दन, ध्वँ, वश्लेश्वरी, आकाशभैरव, कोटेश्वरी, कोक्ष र बालदैत्य गुठी छन् । अधिकांश गुठी जेनतेन सञ्चालनमा छन् ।उपत्यकाका अधिकांश देवी नाच देवपत्तन क्षेत्रमा नल्याईकन पूरा हँुदैनन् । प्राय: देवीदेवता साधना, कलेवर फेर्ने जात्राको क्रममा देवता लिन यही आउने गर्छन् । माघमा स्वस्थानी व्रत कथाको कृष्णपक्ष चतुदर्शीमा साँखुदेखि माधवनारायण व्रतालु र माधवनारायण मूर्तिसहित पदैल यात्रा गरेर यहाँ आउँछन् । औंसीमा मृगस्थली आर्यघाटमा मूर्ति स्थापना गरेर व्रतालुहरूले स्नान गरेर पूजा गर्ने चलन छ । यसरी आउने व्रतालुहरूलाई पनि उचित व्यवस्थापन गर्न नसकेको गुठियारको भनाइ छ ।"
परम्परागत शैलीका भवनलाई सहुलियत,"भक्तपुर सांस्कृतिक नगर भक्तपुुरको स्वरूप बचाउन परम्परागत शैलीमा घर निर्माण गर्ने तथा स्लोप छाना निर्माणलाई प्राथमिकता दिँदै भक्तपुर नगरपालिकाले १ करोड रुपैयाँ बजेट विनियोजन गरेको छ । नगरपालिकाको तेस्रो नगरसभाबाट पारित नीति तथा कार्यक्रम र बजेट सार्वजनिकीकरण कार्यक्रममा नगरप्रमुख सुनील प्रजापतीले सांस्कृतिक, ऐतिहासिक नगरको स्वरूप बचाउन परम्परागत शैलीमा घर निर्माण गर्ने नगरको पुरानो क्षेत्रभित्रका नगरवासीलाई मोहडाको लागि लाग्ने इँटा र काठमा खर्चको ३५ प्रतिशत अनुदान दिँदै आएको बताए । चालू आर्थिक वर्षभित्र नगरका ९४ जनाले घर निर्माण सम्पन्न प्रमाणपत्र लिएको र तीमध्ये नगरको पुरानो क्षेत्रमा नक्सापास गरी परम्परागत शैलीमा ११ जनाले घर निर्माण गरेको उनले बताए । ऐतिहासिक नगरको पुरानो क्षेत्रको परम्परागत सौन्दर्यलाई कायम राख्न नगरपालिकाले आग्रह गरे अनुसार मापदण्डबमोजिम परम्परागत शैलीमा घर निर्माण गर्ने र सम्पदा संरक्षण कार्यमा पुर्याएको योगदानको सम्मान गर्दै उनीहरूलाई २१ लाख ५२ हजार २ सय २८ रुपैयाँ बराबारको अनुदान रकम तथा प्रशंसा पत्र वितरण गरेको छ । नगरपालिकाले ०७५७६ को नीति तथा कार्यक्रममा भक्तपुर दरबार क्षेत्रको पचपन्नझ्याले दरबारमा आन्तरिक र बाह्य पर्यटकहरूका लागि साताको तीन दिन खुल्ला गर्ने कार्यविधि बनाएर भौतिक पूर्वाधारको तयारी गरेको उनले बताए । भक्तपुर नगरपालिकाले आर्थिक वर्ष ०७५७६ का लागि कुल १ अर्ब ७३ करोड ४० लाख रुपैयाँ बजेट पारित गरेको छ । जसमध्ये नगरपालिकाले चालु खर्चअन्तर्गत ६० वटा मुख्य कार्यक्रमका लागि बजेट विनियोजन गरेको नगरप्रमुख प्रजापतीले बताए । नगरपालिकाले शिक्षालाई पहिलो प्राथमिकता दिँदै २४ करोड ७ लाख ४४ हजार ३ सय रुपैयाँ बिनियोजन गरेको छ । नगरपालिकाले शिक्षा शीर्षकमा १० वटा नीति तथा कार्यक्रम अघि सारेको छ । भक्तपुर नगरपालिकाले आफू मातहत सञ्चालन हुँदै आएको ख्वप कलेज, ख्वप: इन्जिनियरिङ कलेजमा चित्रकला, ज्योतिषशास्त्र तथा नक्षत्र विज्ञानको कक्षा सञ्चालनको तयारी अघि बढाउने नीति तथा कार्यक्रममा उल्लेख छ । नगर क्षेत्रभित्रका विद्यालयमा अध्ययन गर्ने विद्यार्थीलाई २१ औं शताब्दीका लागि योग्य बनाउन शिक्षकलाई नेपाली, अंग्रेजी, विज्ञान र गणित विषयको विशेष तालिमको व्यवस्था गर्ने नीति तथा कार्यक्रममा उल्लेख छ । उक्त नीति तथा कार्यक्रममा निजी तथा संस्थागत विद्यालयलाई शैक्षिक गुठी तथा सहकारीमार्फत सञ्चालन गर्दै लैजान भनिएको छ । अध्ययन अनुसन्धान गर्नेलाई आर्थिक अनुदान भक्तपुरको खानेपानी, शिक्षा, सरसफाइ, सम्पदा, परम्परागत शैलीका घर वा भक्तपुर नगरपालिकासँग सम्बन्धित विषयमा अध्ययन अनुसन्धान गर्ने विद्यार्थीलाई आर्थिक अनुदानको व्यवस्था मिलाउने उल्लेख छ । इतिहास, भूगोल, राजनीतिशास्त्र, नेपालभाषा र संस्कृत विषय लिई स्नातक वा स्नातकोत्तर अध्ययन गर्ने विद्यार्थीलाई निश्चित रकम तोकी छात्रवृत्तिको व्यवस्था गर्ने नीति तथा कार्यक्रममा उल्लेख छ । नगरपालिकाले सहुलियतमा पाँच लाखसम्म शैक्षिक ऋण उपलब्ध गराउने जानकारी दिएको छ । नगरपालिकाले छात्रवृत्ति तथा शैक्षिक ऋणको लागि १ करोड ५५ लाख रुपैयाँ विनियोजन गरेको जनाएको छ । आर्थिक वर्ष ०७५७६ को नपाको नीति तथा कार्यक्रममा चिकित्साशास्त्रअन्तर्गत विभिन्न विषयमा एमडी वा सो सरह स्नातकोत्तर तह अध्ययन गर्ने विद्यार्थीमध्ये दुई जनालाई छात्रवृत्ति दिने व्यवस्था मिलाइएको छ । छात्रवृत्ति पाउने चिकित्सकले भने भक्तपुर नगरपालिकाद्वारा सञ्चालन गर्ने ख्वप: अस्पतालमा कम्तीमा पाँच वर्ष पूर्णकालीन सेवा गर्नुपर्ने सर्त राखिएको छ । ख्वप अस्पतालका लागि १४ करोड रुपैयाँ बजेट विनियोजन गरेको जनाएको छ । नगरपालिकाले क्यान्सर, मृर्गौला प्रत्यारोपण, मुटुको शल्यक्रिया तथा मस्तिष्काघात जस्ता कडा रोग लागेका नगरबासीलाई नगरपालिकाका तर्फबाट प्रतिव्यक्ति १० हजार रुपैयाँका दरले उपचार सहयोग रकम प्रदान गर्ने नीति तथा कार्यक्रमअनुसार १० लाख रुपैयाँ विनियोजन गरेको प्रजापतीले बताए ।"
जगन्नाथको रथयात्रा,"काठमाडौं राजधानीमा शनिबार जगन्नाथ रथयात्रा गरिएको छ । यात्रा गर्न बुढानीलकण्ठस्थित राधाकृष्ण मन्दिरबाट जगन्नाथ, बलदेव, शुभद्राको मूर्तिलाई बाजागाजासाथ लैनचौर ल्याइएको थियो । त्यहाँ सिंगारिएको रथमा विराजमान गराएर नगर परिक्रमा गराइएको थियो । विष्णुका पूर्ण कला रूप श्रीकृष्णलाई संस्कृतमा जगन्नाथले पुकारिन्छ । चार धाम भारतका विभिन्न राज्यमा अवस्थित पवित्र पवित्र तीर्थस्थल मानिन्छ । बद्रीनाथ उत्तर खण्डको हिमालय, रामेश्वरम दक्षिणको तमिलनाडु प्रान्त, द्वारका पश्चिम प्रान्त गुजरात, जगन्नाथ पुरी पूर्वप्रान्त उडिसामा अवस्थित छ । वेदमा उल्लेख भएअनुसार मनुष्य जीवनकालमा चार धामको भ्रमण गर्नु उपयुक्त मानिन्छ । खर्च र समय अभाव कारणले सबै मानिस चार धाम पुग्न सकिँदैन । आफ्नै घरआँगनबाट दर्शन गराउने उद्देश्यले रथयात्रा सञ्चालनमा ल्याएको अन्तर्राष्ट्रिय कृष्णभावनामृत संघले जनाएको छ । संघका उपाध्यक्ष डासञ्जीव गुप्ता भन्छन्, रथयात्राले भक्तजनहरूलाई प्रत्येक वर्ष भारत पुग्नुपर्ने झन्झबाट मुक्त मिलेको छ । वैष्णवी धर्म मान्नेहरूले माछामासु, लागूपर्दाथ, परस्त्रीसँग सम्बन्ध राख्न र जुवातास खेल्न नहुने धार्मिक मान्यता छ, उनले भने । हिन्दु धर्ममा समयको एक ठूलो युगचक्र रहेको छ । जसलाई चार युगमा विभाजन गरिएको छ । सत्य युग (१६ लाख वर्ष), त्रेता (१२ लाख), द्वापर (८ लाख) र कलि (४ लाख) वर्ष रहेको छ । कलियुगको अन्तपछि पुन: सत्य युगको प्रारम्भ जनविश्वास छ । चार धाम प्रत्येक एक युगसँग सम्बन्धित छ । सत्य बद्रनाथ, त्रेता रामेश्वरम, द्वापर युग द्वारका र कलि युग जगन्नाथ पुरीसँग सम्बन्धित छ । वर्तमान समय कलियुग हो । यसको ५ हजार वर्ष बितिसकेको छ । त्यसले हिन्दुहरूले जगन्नाथलाई मान्य गरेको डागुप्ता भन्छन्, स्कन्दपुराणमा उल्लेख भएअनुसार जीवनमा गरिने विभिन्न दानमध्ये उत्तम दान ज्ञान हो । रथयात्राले एक खालको ज्ञान बाँध्ने काम गरिरहेको छ ।उनले भारतमा कुम्भमेलापछिको ठूलो जगन्नाथ मेला रहेको दाबी गरे । विशेष अतिथिले रथअगाडि कुचो लगाएर यात्रा सुरु गरिएको थियो । यात्रामा श्रीमद् एसी भक्तिवेदान्त स्वामी प्रभुपादको सालिकलाई बग्गीमा राखेर नगर परिक्रमा गराइएको थियो । लैनचौरबाट सुरु भएको यात्रा जमल, घण्टाघर, भद्रकाली, न्युरोड हुँदै पुन: लैनचौरमा आएर टुंगिएको थियो ।"
प्रयोग गर्दैनन् किशोरकिशोरी,"काठमाडौं परिवार नियोजन लक्षित धेरै कार्यक्रम र योजना सरकारले ल्याए पनि किशोरकिशोरीमा यसको प्रयोग भने निकै कम पाइएको छ । जनचेतना कमी, गोपनीयता नहुने र वैदेशिक रोजगारका कारण उनीहरूमा यसको प्रयोग न्यून भएको हो । वैदेशिक रोजगारीका कारण नवविवाहित दम्पती लामो समयसम्म छुट्टिएर बस्दा उनीहरूबीच यौनसम्पर्क नहुँदा साधन प्रयोगमा युवाको तथ्यांक न्यून देखिएको विशेषज्ञ बताउँछन् ।परिवार स्वास्थ्य महाशाखाको तथ्यांकअनुसार नेपालमा १५ देखि १९ वर्षका विवाहित किशोरीमध्ये १५ प्रतिशतले मात्र परिवार नियोजनका आधुनिक साधन प्रयोग गर्छन् । विवाहित महिलामध्ये ५३ प्रतिशतले भने परिवार नियोजनका साधन अपनाइरहेका छन् । विशेष गरी प्रदेश ४ र ५ मा यसको प्रयोग अत्यन्तै न्यून छ, दुवै प्रदेशमा ३८ प्रतिशत मात्रै ।जातिगत स्थिति हेर्दा मधेसी र मुस्लिम समुदायमा यसको प्रयोग कम छ । तथ्यांकअनुसार हाल नेपालमा ३१ लाख ८५ हजार महिलाले मात्रै परिवार नियोजनका आधुनिक साधन प्रयोग गरिरहेका छन् । नियोजनका साधन प्रयोग गरी जन्मान्तर घटाउनुपर्ने चिकित्सकको सुझाव छ ।कलिलो उमेरमा गर्भवती हुने र छोटो जन्मान्तरमा सन्तान जन्माउनेमध्ये १५ प्रतिशत आमा र बच्चाको ज्यानै जोखिममा पर्छ । साधन प्रयोग नगर्दा यसले धेरैपटक गर्भपतन गर्नेुपर्ने स्थिति निम्त्याउँछ । गर्भपतन गर्नेमा २० वर्ष नपुगेका किशोरीको संख्या बढ्नुको कारण पनि यही हो । एचआईभीलगायत यौनजन्य रोगबाट बच्न पनि साधनको प्रचारप्रसार र पहुँच बढाउनुपर्ने डा उषा झा बताउँछिन् । भन्छिन्, युवामा साधनको प्रयोग भए पनि यो स्थायी हुन सकिरहेको छैन, किशोरकिशोरीलक्षित कार्यक्रम ल्याउन आवश्यक छ । विश्व स्वास्थ्य संगठनका अनुसार अनिच्छित गर्भ रहेका सबै महिलाले प्रभावकारी साधन प्रयोग गरे मातृमृत्युदर ३० प्रतिशत घटेर जान्छ । किशोरी अवस्थामा गर्भका कारण हुने मातृ मृत्युदर २० वर्षमाथि दोब्बर भइरहेको संगठनको तथ्यांक छ । देशका १३ जिल्लामा परिवार नियोजनका साधन प्रयोग न्यून छ । ती जिल्लामा ३० प्रतिशतभन्दा कम प्रयोगकर्ता भएको महाशाखाको तथ्यांक छ । विशेष गरी गरिब, हिमाली पहाडका दुर्गम क्षेत्र, दलित र मुस्लिम समुदायमा यसको प्रयोग न्यून देखिएको हो । पहुँच नपुग्नुले पनि किशोरीमा साधनको प्रयोग न्यून भएको हो । नेपालका १५ प्रतिशत हेल्थपोस्टमा मात्रै यस्ता सामग्री उपलब्ध छन् । बढ्दो जनसंख्या नियन्त्रण र मातृशिशु मृत्युदर घटाउन साधनको प्रयोग बढाउनुपर्ने परिवार नियोजन संघका अध्यक्ष छत्रबहादुर गिरी बताउँछन् । उनी भन्छन्, परिवार नियोजनका साधनको प्रयोग गर्न पाउनु मानव अधिकार हो, अल्पसंख्यक र पिछडिएको समुदायमा यो अधिकार सुनिश्चत हुन सकेको छैन ।परम्परागत रूपमा परिवार नियोजनका साधनलाई बच्चा नजन्माउने उपायको मानिन्थ्यो । आजभोलि यसलाई किशोरकिशोरी स्वास्थ्य सुधार, व्यवस्थित परिवार र नवजात तथा बालस्वास्थ्यसँग पनि जोडेर हेरिन्छ । स्त्रीरोग विशेषज्ञ डा किरण रेग्मी भन्छिन्, यो महिला सशक्तीकरण र आर्थिक उत्थानसँग पनि जोडिएको छ, यसको प्रयोग बढाउन अभियानै आवश्यक छ ।कतिपय ठाउँमा परिवार नियोजनका साधनको प्रयोगले शरीरलाई कमजोर पार्छ, रोग लाग्छ, देवता रिसाउँछन्, बाँझोपन हुन्छ जस्ता गलत मानसिकताका कारण यसको प्रयोग बढ्न सकेको छैन । साधनकै कारण नेपालमा मातृशिशु मृत्युदर घटेको परिवार स्वास्थ्य महाशाखा जनस्वास्थ्य विज्ञ घनश्याम पोखरेल बताउँछन् ।दुई दशकपहिले नेपालमा मातृ मृत्युदर प्रति १० हजारमा ५ सय ३९ जना थियो । अहिले घटेर प्रति १० हजारमा २ सय ३९ भइसकेको छ । पोखरेल भन्छन्, साधन सेवाप्रदायी संस्था किशोरकिशोरीमैत्री हुन आवश्यक छ, गोपनीयता कायम गर्न सके उनीहरूमा यसको प्रयोग बढेर जान्छ ।सरकारले सन् २०२० सम्ममा परिवार नियोजनका आधुनिक साधनको प्रयोगदर ७१ प्रतिशतसम्म बढाउने लक्ष्य लिएको छ । यसका लागि सरकारले यस क्षेत्रमा लगानी पनि बढाएको छ । ३ वर्ष पहिले परिवार नियोजनका लागि २५ करोड हाराहारी खर्च गरेको थियो । यस वर्ष लगानी बढाएर ४१ करोड रुपैयाँ पुर्याएको छ ।"
टिपरको ठक्करबाट फेरि मृत्यु,काठमाडौं (कास) काठमाडौं महानगरपालिका१३ सोल्टीमोडस्थित बा७ख ९४७५ नम्बरको टिपरले बा९६प ४९११ नम्बरको मोटरसाइकललाई ठक्कर दिँदा मोटरसाइकल सवार चितवन भरतपुर घर भई ललितपुर कुपन्डोल बस्ने १८ वर्षीया अनुजा घिमिरेको मृत्यु भएको छ । टिपरको ठक्करबाट सख्त घाइते अनुजाको उपचार क्रममा बयोधा अस्पताल बल्खुमा मृत्यु भएको प्रहरीले जनाएको छ । मोटरसाइकल चालक २६ वर्षीय अनुज घिमिरे घाइते छन् । घाइतेको बयोधा अस्पतालमा उपचार भइरहेको प्रहरीले जनाएको छ । टिपर चालकलाई प्रहरीले नियन्त्रणमा लिएको छ । उपत्यकामा टिपरको ठक्करबाट दुर्घटना बढेपछि बिहीबारबाट साँझ ८ बजेदेखि बिहान ५ बजेसम्म चलाउन पाउने व्यवस्था गरेको थियो गृह मन्त्रालयको निर्णय कार्यान्वायन भने भएको छैन ।
उत्क्रान्तिबारे छलफल,काठमाडौं (कास) नेपाल जैन परिषद्को आयोजनामा शनिबार उत्क्रान्ति विषयमा जैन निकेतनमा छलफल भएको छ । सामाजिक रूपान्तरण अभियानका रूपमा आयोजित कार्यक्रममा महेन्द्र मुकिमले आफ्नो धारणा राखेका थिए । त्यस अवसरमा सामाजिक सुधारका लागि आवश्यक कदमबारे छलफल भएको थियो ।
विश्वकपमा सट्टेबाजी गर्ने पक्राउ,"काठमाडौं (कास) विश्व कप फुटबल प्रतियोगितामा सट्टेबाजी गर्ने तीन जनालाई प्रहरीले शुक्रबार पक्राउ गरेको छ । पक्राउ पर्नेमा बुढानीलकण्ठ नगरपालिका१० नीलोपुलका ३३ वर्षीय अर्नुप श्रेष्ठ, ४४ वर्षीय राजकुमार भँडेल र ३४ वर्षीय सुरेन्द्र मानन्धर छन् । उनीहरूको साथबाट नगद २ लाख ६ हजार ७ सय २० रुपैयाँ, ४ लाख १५ हजार रुपैयाँको बैंकको चेक, बैंकमा डिपोजिट गरेको १४ लाख ५० हजारको रसिद, आईएमईबाट झिकेको ६१ हजार ९ सय ३२ रुपैयाँको रसिद बरामद गरेको प्रहरीले जनाएको छ ।"
जनभावनाको शिक्षा संवाद,"ललितपुर (कास) जनभावना क्याम्पस चापागाउँले शनिबार उद्योमी व्यवसायीसँग शिक्षा संवाद गरेको छ । विश्वविद्यालय अनुदान आयोगको प्रयोजनमा सम्पन्न संवादमा व्यवसायी र शैक्षिक संस्थाबीच एकआपसमा परस्पर सहयोग, समयसापेक्ष पाठ्यक्रम विकास, आवश्यक जनशक्ति पहिचान, सामाजिक उत्तरदायित्वप्रति उद्योगीहरूको भूमिका लगायत विषयमा छलफल भएको थियो ।"
द्वन्द्वकालको हरेक घटना द्वन्द्व होइन,"पुत्रहत्याका दोषीलाई कारबाही माग गर्दै आएकी गंगामाया अधिकारीले डेढ महिना लामो आमरण अनशन शुक्रबार स्थगित गरेकी छन् । आरोपितलाई थुनामा राखी कानुनी कारबाही बढाउन, पति नन्दप्रसादको शव दाहसंस्कारको प्रबन्ध मिलाउन र गंगामायाको बसोबास एवं जीवनयापनको व्यवस्था गर्ने पुरानै सम्झौता पूरा गर्न सरकार सहमत भएपछि अनशन स्थगन भएको हो । तर उही मागका लागि एक दशकदेखि शृंखलाबद्ध अनशन बस्ने क्रममा सरकारले पटकपटक सम्झौताप्रतिबद्धता गर्ने तर कार्यान्वयन नहुने प्रवृत्ति रहेकाले अझै गंगामायाले न्याय पाउनेमा सन्देह छ । न्यायका लागि नागरिकले राज्यसँग वर्षौंदेखि याचना गरिरहनु आफैंमा लज्जास्पद हो । गोरखा, फुजेल घर भएका कृष्णप्रसाद अधिकारीको २०६१ जेठ २४ मा चितवनमा हत्या भएदेखि उनका बुबा नन्दप्रसाद र आमा गंगामायाले हत्यारालाई कारबाहीको माग गर्दै निरन्तर आवाज उठाउँदै आएका थिए । त्यस क्रममा गंगामायाले गुमाउन बाँकी केही रहेन । न्याय खोज्दा उनको घरबार लुटियो, श्रीमान्को मृत्यु भयो अनि भएका अर्का छोरा पनि वर्षाैंदेखि बेपत्ता छन् । यता दोषीमाथि छानबिन र कारबाहीका लागि अदालतले आदेश दिँदादिँदै पनि सरकारले आनाकानी गर्दै आएको छ । आरोपितहरूले राजनीतिक संरक्षणकै कारण उन्मुक्ति पाउँदै आएको प्रस्टै देखिन्छ । तत्कालीन माओवादी पार्टीमा उनीहरूको आबद्धता भएकैले कानुनी कारबाहीमा राज्य निरीह बनेको प्रस्ट छ । एसएलसी परीक्षा दिएर गोरखा घरबाट हजुरबुबा भेट्न चितवन पुगेका बेला निहत्था कृष्णप्रसादको गोली हानी हत्या गरिएको थियो । त्यसपछि आफ्नै गाउँजिल्लाबाट न्यायका लागि आवाज उठाउँदा राज्यले त सुनेन नै, अधिकारी परिवार घरबाटै निकाला हुनुपर्यो । राजधानी छिरेर न्यायको लडाइँ लडिरहँदा कृष्णप्रसादका बुबा नन्दप्रसादकै मृत्यु भयो । न्याय कुर्दाकुर्दैै ३३४ औं दिनको आमरण अनशनपछि ज्यान गुमाएको चार वर्षसम्म उनको शव त्रिवि शिक्षण अस्पतालमै छ । घरव्यवहार त्यागेर तथा पति र छोरा गुमाएर पनि गंगामायाले भने हिम्मत हारेकी छैनन्, न्याय प्राप्तिका लागि निरन्तर डटिरहेकी छन् । सँगै सत्याग्रह थाल्दा अधिकारी दम्पतीले पहिले जो मरे पनि बाँच्नेले न्यायको लडाइँ यसै गरी जारी राख्ने सल्लाह गरेका थिए । त्यस क्रममा पति गुमेपछि एक्ली भएकी गंगामायाले अनवरत सत्याग्रह गरिरहेकी छन् । न्याय माग्दामाग्दै अधिकारी परिवार गोरखा, चितवन हुँदै काठमाडौंकै सडकमा सुत्ने अवस्थामा पुगेपछि सरकारले लाजगालले केही आरोपितलाई पक्राउ गरेको थियो । तर प्रहरी अनुसन्धान फितलो बनाइँदा जिल्ला अदालतको आदेशबाट उनीहरू छुटे । गंगामायाले पछिल्लोपटक अनशन बसिरहँदा आरोपितमध्ये एक छविलाल पौडेलले गत साता अदातलसामु आत्मसमर्पण गरेका छन् । त्यही आत्मसमर्पणले अनशन स्थगन हुने परिस्थिति तयार गरेको हो । तर विगतमा पनि सरकारले वाचा गर्दै तोड्दै आएको हुनाले गंगामाया ढुक्क भइहालेकी छैनन् । विगतमा राजनीतिक संरक्षणकै कारण आलटाल गरिएको र अहिले तत्कालीन माओवादी र एमाले मिलेर बनेको नेकपा सत्तामा रहेकाले पनि उनमा संशय छ । त्यसैले गंगामायाले १० दिनभित्र सहमति कार्यान्वयन नभए पुन: अनशन बस्ने चेतावनी दिएकी छन् । यसरी सम्झौता गर्ने तर कार्यान्वयनमा उदासीनता देखाउने प्रवृत्तिलाई सरकारले निरन्तरता दिइरहने हो भने गंगामाया न्यायबाट वञ्चित मात्र हुँदिनन्, नागरिकमा सरकारप्रति भरोसा टुट्नेछ जसबाट घरेलु तहमा न्याय दिने संयन्त्रको अन्त्य भइसकेको देखिनेछ । यसले राष्ट्रसंघलगायत अन्तर्राष्ट्रिय निकायलाई नेपालको मानव अधिकार उल्लंघनका घटनामा छानबिनका लागि निम्त्याउन सक्नेछ । कृष्णप्रसादको हत्या द्वन्द्वकालीन भए पनि सशस्त्र द्वन्द्वसँग जोडिएको घटना होइन । कृष्णप्रसाद निहत्था सर्वसाधारण नागरिक थिए । द्वन्द्वरत कुनै पक्षसँग नजोडिएका उनको हत्यालाई सत्यनिरूपण तथा मेलमिलाप आयोगमार्फत टुंग्याउने बहाना बनाएर पीडितलाई न्यायबाट वञ्चित गराउनु उचित हुँदैन । सर्वोच्च अदालतले अढाई वर्षअघि नै कृष्णप्रसादका हत्यारालाई कारबाही गर्न दिएको आदेश कार्यान्वयन गर्नु सरकारको दायित्वसमेत हो । आदेश कार्यान्वयन नगर्नु न्यायालयको अपमान हो । त्यसैले सरकारले अभियुक्तहरूलाई जतिसक्दो छिटो पक्राउ गरेर कारबाही प्रक्रिया बढाउनुपर्छ । द्वन्द्वकालमा भएका हरेक आपराधिक घटना सत्यनिरूपण आयोगको डालोतिर हालिदिन मिल्दैन । द्वन्द्वरत पक्षका घरघरायसी अथवा निजी स्वार्थवश भएका आपराधिक कर्मलाई राजनीतिक मुद्दा बनाउन सकिँदैन । त्यसले द्वन्द्वलाई राजनीतिका नाममा अराजनीतिक बुझाउनेछ, सत्यनिरूपण आयोगको अवधारणामै प्रश्नचिह्न लगाउनेछ र शान्तिसम्झौताकै आत्मामा चोट पुर्याउनेछ । द्वन्द्वकालको घटना भनेर पन्छिने प्रवृत्तिबाट अधिकारी परिवारले धेरै भुक्तमानी बेहोरेको छ । लोकतन्त्रप्रति यो चुनौती हो भनेर आत्मसात् गर्नसके गंगामायासँगै न्यायप्रेमी नागरिकमा न्याय व्यवस्थाप्रति आस जाग्न सक्नेछ ।"
दूतावास पुनरावलोकन किन ?,"केशव बस्यालबस्यालले जेएनयू, दिल्लीबाट भारतमा रहेका आप्रवासी नेपाली कामदार मा विद्यावारिधि गरेका हुन् ।"
भण्डारखाल पर्वले जन्माएको गुरुजू पल्टन,"यो कुरा रानी र दरबारलाई थाहा थिएन । जंगबहादुरलाई मार्ने षड्यन्त्र भएको कुरा थाहा पाएपछि पुतलीलाई आपत् पर्यो । त्यसबखत उनी दरबारबाहिर जान पाउँदिनथिन् । उनी बाहिर जान पाउने भनेको नछुने भएका बेलामा हो । तसर्थ उनले राजदरबारका गुरु विजयराज पाण्डेलाई गोप्य अनुरोध गरेर केही हिरा, जुहारतका गहनासमेत दिई गुरुलाई खुसी पारी जंगबहादुरको घरमा भण्डारखालको षड्यन्त्रबारे खबर पठाइन् । भोलिपल्ट जंगबहादुर रात्रिभोजमा आउँदा पूरा तयारीसाथ पल्टन लिएर आए । बाटामै काजी वीरध्वज बस्न्यातलाई कटाए । दरबारभित्र छिर्नासाथ उनलाई मार्न बसेका धेरैलाई काटे भने रानी राज्यलक्ष्मी पक्राउ परी नजरबन्दमा परिन् । त्यसपछि इच्छानुसार उनी बनारस भागिन् भने राजा राजेन्द्र पनि रानीसँगै बनारस हिंडे । अहिले लैनचौरस्थित बेलायती राजदूतावास र भारतीय दूतावास रहेका ठाउँमा वीरध्वजको घर थियो । भण्डारखाल पर्वपछि उक्त जग्गा सर्वस्वहरणमा पारी पछि जंगबहादुरले ब्रिटिस रेजिडेन्टको अफिस खोल्न दिएका थिए । यसरी उनको ज्यान बचाइदिएबापत रानीकी सुसारे पुतलीलाई जंगले विवाह गरेर पुतली महारानीको दर्जा दिए भने गुरुजू विजयराज पाण्डेलाई जंग खलकको समेत गुरुजू (सायद बडागुरुजू) को सम्मान र उनको सुरक्षा र सम्मानमा झन्डै ४५ जना सार्दुलजंग कम्पनीबाट सेना खटाइयो । उनको घरमा सेना बसेपछि बिस्तारै सार्दुलजंगको नाम गुरुजूको पल्टन भयो, यो आमा जनताले दिएको नाम हो । सेनाले कहिल्यै पनि गुरुजूको पल्टन भनेन । सार्दुलजंग कम्पनी नेपालको लडाकु फौज हो । यो नेपाल एकीकरण र विदेशीविरुद्ध बहादुरीसाथ लडेको थियो । समरजंग कम्पनी नेपाली सेनाको लडाकु पल्टन हो । भीमसेन थापाले यो कम्पनी भाइ जनरल रनवीर सिंह थापाको मातहत राजदरबारको सुरक्षा गर्न एडीसी कम्पनीका रूपमा राखे । यो कम्पनी बिजुलीजस्तै थियो । करिब २ वर्षपछि उनकै भाइ रनवीर, रानी, राजा मिलेर जनरल भीमसेन थापालाई नै मार्ने षड्यन्त्र गरेपछि शक्तिशाली भीमसेन थापाले यो कम्पनीका धेरैलाई काटे, भाइ जर्नेल रणवीर सिंह भागेर सिन्धुपाल्चोकको सिपा हबेली पुगे भने कम्पनीको निसानलाई पनि ठाडो गरेर राख्न नपाउने गरे । जमिनमा लडाएर राख्नुपर्ने गरी निसानलाई सजाय दिए । जुन निसान अहिले काठमाडौं भोटाहिटीको मुखैमा जमिनमा सुताएर राखिएको छ समरजंग कम्पनीमा । यो पल्टन खारेजीमा पर्यो । पछि फेरि जगाएर रुख काटने, जंगल फाँड्ने, बाटो बनाउनेजस्ता काममा लगाइयो । अहिले यो सेना नभई गैरसैनिक बनेको छ । नेपाली सेनाले समरजंग कम्पनीबारे शोध गरेर यसलाई फेरि सेनामै फर्काउनुपर्छ । निसानको गल्ती हुन्न, भीमसेन थापाको रिसले गर्दा मात्र यसले सजाय पाएको थियो । अर्को सत्य के पनि हो भने राणाकालमा बिजुली गारतको सुरुवात भएको हो, भण्डारखाल पहिला यो थिएन । प्रेमसिंह बस्न्यात बाँसबारी, काठमाडौं"
निद्रामै स्थानीय सरकार,"स्थानीय तहमा अधिकार सम्पन्न सरकार र कर्मचारीतन्त्रबीच किचलो सुरु भएको छ । सेलेक्टेड वा कर्मचारी र इलेक्टेड वा जनप्रतिनिधिबीच एउटाले नीति, ऐन, नियम, कानुन र अनुभवको घमन्ड देखाउँदै आएको छ भने अर्कोलाई जनताले चुनेर पठाएकाले आफू सर्वेसर्वा हुँ भन्ने छ । जनप्रतिनिधि र कर्मचारी एकअर्कालाइ टेर्दैनन् । कतिपय स्थानीय निकायमा मेयर, उपमेयर र अध्यक्ष, उपाअध्यक्ष तथा कर्मचारीहरूबीच विवाद भई कुटाकुटको खबरसमेत सार्वजनिक भइरहेका छन् । स्थानीय तहको निर्वाचन भएको १ वर्षभन्दा बढी भइसक्दा पनि कुनै परिवर्तन देखिएको छैन । लाखौं खर्च गरेर निर्वाचित जनप्रतिनिधि अहिले अन्योलमा छन् । निर्वाचनताका उनीहरूको नारा थियो गाउँगाउँमा सिंहदरबार । तर अहिले गाउँमा सिंह वा प्रतिनिधि आएको र प्रशासनिक कार्यसम्पादन गर्ने दरबार हालसम्म नआएकाले सर्वसाधारणले पीडा नै भोग्नु परिरहेको छ । अव्यावहारिक रूपमा विकासका नाउँमा गाउँगाउँमा छिरेका डोजर डाँडापाखा जोत्दै हिंडेका छन् । जनप्रतिनिधिलाई विकासको भोक यतिसम्म चढेको छ कि न बस्ती जोखिममा पर्ने ख्याल न त सामाजिक तथा वातावरणीय प्रभाव न्यूनीकरणसम्बन्धी चेत छ । यसकारण वर्षायामसँगै गाउँबस्ती पहिरोको उच्च जोखिममा परेका छन् । नियमविपरीत योजना तर्जुमाबिना सडक सन्जाल विस्तार गर्ने कामबाहेक अरू केही भएको छैन । यो एउटा अपारदर्शिताको ज्वलन्त उदाहरण हो । नागरिकको सन्तुष्टि र मुलुकको विकास र समृद्धिमा निहित यी दुवै पक्षबीच नङ र मासुको सम्बन्ध जबसम्म हुन सक्दैन, तबसम्म सर्वसाधारणमा असन्तुष्टि कायमै रहन्छ र त्यसको असर सेवा प्रवाहमा पर्न गई विकासको गतिमा अवरोध सिर्जना हुन पुग्छ । दधिराम खतिवडाचिसङखुगढी गाउँपालिका७, ओखलढुंगा"
सत्याग्रहीप्रति कठोर किन ?,"डा गोविन्द केसीले स्वास्थ्य क्षेत्रको सुधार तथा स्वास्थ्य शिक्षामा परिर्वतन गरी चिकित्सक शिक्षामा सबैको सर्वसुलभ पहुँच पुर्याउन १५ औं चरणको अनशन जुम्लाबाट सुरु गरे । तर १६ औं दिन हुँदा पनि सरकार गम्भीर हुन सकेको छैन । डा केसीको जीवनरक्षाका लागि चौतर्फी अनुरोध तथा विरोध भइरहँदा पनि सरकारले सुनेको नसुन्यै गरिरहेको छ । यस अतिरिक्त उनलाई थप स्वास्थ्य उपचारका लागि हेलिकप्टर तयारी अवस्थामा राख्नुको कुनै अर्थ छैन । किनभने डा केसी जुम्लामा वार्ता गर्न तयार छन् भने सरकार काठमाडौंमा सीमित भएको हुनाले उनी र सरकारबीच जुहारी चलिरहँदा चिकित्सकले सरकार गम्भीर नभए बहिरंग सेवाबाहेक सबै सेवा ठप्प पार्ने चेतनावनी दिँदा लाखौं जनता पीडित बन्नुपर्ने अवस्था आउन सक्छ । तर सरकार आफ्नै तालमा रमाइरहेको छ । प्रमोद पौडेलश्रीपुर११, वीरगन्ज"
आवाजविहीनहरूकी आवाज योगमाया,"दुर्गा घिमिरेद्वारा लिखित योगमायाको योगदान पढेर हौसला मिलेको छ । सय वर्षअघि जन्मेकी महिलाले समाजमा देखिएका विकृति, विसंगति, अन्याय, अत्याचार, हिंसा र धर्मसंस्कृतिका नाउँमा महिलामाथि लादिएका बन्धनविरुद्ध आवाज उठाएको कुरा अहिलेको समाजका लागि प्रेरणादायी छ । जहानियाँ राणाशासनको बेला एउटी नारीले सामाजिक संरचना, पितृसत्तात्मक सोच र नारी अधिकारका निम्ति बोल्नु नै हिम्मत थियो । योगमायालाई आवाजविहीनहरूको आवाज उठाउने महिलाका रूपमा हेरिन्थ्यो । ती साहसी महिलाले पितृसत्तात्मक सोच र मान्यता, सामाजिकसांस्कृतिक विकृति, महिलामाथि हुने हिंसा, जातीय भेदभावविरुद्ध संगठित रूपमा आवाज उठाएकी थिइन् । योगमायामा संगठन निर्माण, विस्तार र परिचालन गरी कुशल नेतृत्व गर्न सक्ने क्षमता रहेछ ।चन्द्रशमशेर र जुद्धशमशेरजस्ता निरंकुश प्रधानमन्त्रीसमक्ष आफ्ना माग प्रस्तुत गर्न सक्ने साहस हुनु सामान्य कुरा होइन । उनले आफ्ना माग पूरा नभए १४० जना सहयोगीसहित अग्निदाह गर्ने चेतावनी दिएकी थिइन् । यस्तो कुरा निरंकुश शासकलाई सह्य हुने कुरै भएन । त्यसैले उनलाई जेलमा हालियो । जेलबाट निस्केपछि फेरि उनले महिला हिंसा र अन्यायविरुद्ध अभियान चलाइन् । पुन: पक्राउ पर्न सक्ने थाहा पाएर आफ्ना ६८ जना अनुयायीसहित पूर्वको अरुण नदीमा हाम फालेर जलसमाधि लिइन् । योगमायाले राणाशासनका बेलामै कवितामार्फत भ्रष्टाचारविरुद्ध तीखो प्रहार गरेकी थिइन् । उनले त्यतिबेलै सुशासनका पक्षमा आवाज उठाएकी थिइन् । साथै आजका महिलामा चेतना र साहस जुटाउन पनि योगमायाको जीवनी र उनले गरेका कामको प्रचारप्रसार हुनु आवश्यक छ । रश्मि घिमिरेजागृतिनगर, काठमाडौं"
गृहमन्त्रीका सल्लाहकार कस्ता,"वीर अस्पतालको ट्रमा सेन्टरमा कार्यरत डा भोजराज अधिकारीलाई गत मंगलबार अपहरणको शैलीमा गृह मन्त्रालयमा लगी घन्टौं दुव्र्यवहार गरिएको समाचारले सरकारको अलोकतान्त्रिक क्रियाकलापको सूचीलाई लामो बनाएको छ । चिकित्सकीय जाँचका आधारमा वर्गीकृत हुनुपर्ने जनयुद्धका घाइतेमध्ये केही अपेक्षित वर्गीकरणमा नपरेकाले गृहमन्त्रीका राजनीतिक सल्लाहकार सूर्य सुवेदीको वक्रदृष्टि परेका डा अधिकारीलाई गृह मन्त्रालयमा पुलिसले चोरलाई थर्काएजस्तो गर्नु राज्य संरक्षित ज्यादती हो । अधिकारप्राप्त चिकित्सकले नियममा उल्लिखित बुँदालाई आधार मानी उचित वर्गीकरण गर्दागर्दै प्रताडित गर्नु कदापि उचित होइन । दोषीलाई कडा कारबाही हुनुपर्छ । यदि नियमविपरीत वर्गीकरण गरिएको छ भने चिकित्सक पनि सजायको भागीदार हुनुपर्छ तर प्रचलित कानुनअनुसार न कि तानाशाही तरिकाले । महेन्द्रसिंह बम टीकापुर१, कैलाली"
पाठ्यक्रमको अन्योल,"पछिल्लो समय संस्कृत शिक्षाप्रति सरकारी उदासीनता बढ्दै गएको छ । संस्कृत भाषा विश्वप्रसिद्ध मात्रै नभई अधिकांश भाषाको जननी भाषा हो । नेपाली भाषाका लगभग ७० प्रशितश शब्द संस्कृतकै तत्सम शब्दका रूपमा प्रयुक्त हुनुले पनि नेपाली भाषा र संस्कृत भाषाको तादात्म्यलाई देखाउँछ । संस्कृत विश्वविद्यालयले उत्तरमध्यमा तह हटाउनु र पाठ्यक्रम विकास केन्द्रले कक्षा ११ र १२ को पाठ्यक्रम तयार नपार्नु संयोग मात्र नभई दुवै संस्थाको चरम लापरबाही हो । किन यी दुई सरकारी संस्थाले एकआपसमा समन्वय गरेनन् ? संस्कृत भाषासम्बन्धी विश्वसम्मेलनमा भाग लिन जान त्रिभुवन अन्तर्राष्ट्रिय विमानस्थलबाट उड्नै लाग्दा नेपाल संस्कृत विश्वविद्यालयका उपकुलपतिलाई अपहरण शैलीमा पक्राउ गर्न सक्ने सरकार यस्ता विषयमा किन मौन छ ? सरकार र यी दुई संस्थामा संस्कृत भाषाप्रति अलिकति मायाममता थियो र यसको अपरिहार्यता बुझेका थिए भने एकआपसमा समन्वय गरेर पाठ्यक्रम निर्माण भइसकेपछि मात्र विश्वविद्यालयबाट हटाउनुपथ्र्यो । तर, विडम्बना के छ भने यहाँ नेपाली भाषामाथि नै विदेशीको गैरकानुनी लगानी र आडम्बरमा तीव्र प्रहार भइरहेको समयमा संस्कृतमाथि नहुने त प्रश्नै भएन । शिवप्रसाद घिमिरे नेपाल वेदविद्याश्रम, संमावि"
गंगामायालाई न्याय,"आफ्नो छोराको हत्यारालाई कारबाहीको माग राखी पटक पटक अनशनरत गंगामाया अधिकारीले पछिल्लो अनशन ४८ दिनपछि गत शुक्रबार राष्ट्रिय मानव अधिकार आयोगका अध्यक्ष अनुपराज शर्माको हातबाट जुस पिएर अनशन तोडेकी छन् । माओवादी द्वन्द्व कालमा विद्रोही पक्षले आफ्नो निर्दोष छोराको हत्या गरेको र उक्त गैरकानुनी हत्याविरुद्ध न्याय खोज्दा भोग्नुपरेको अपमान कतिसम्म भने सज्जन मानिसलाई शक्तिको आडमा मानसिक अस्पतालमा पुर्याई पागल बनाउन खोज्नुलाई के भन्ने ? त्यस्तो अपमान सहेर को बस्न सक्ला ? द्वन्द्वकालीन घटनाका नाउँमा राजनीतिक आवरणमा कुनै निर्दोष नागरिकमाथि भएको अन्यायलाई राज्यले उचित समयमा उचित सम्बोधन गर्नुपर्ने होइन र ? कि राज्य भनेको शक्ति र पहँुचमा पुग्नेहरूको पेवा हो ? यदि होइन भने सरकारले पटक पटक माग पूरा गर्ने वाचा गर्ने अनि कार्यान्वयन नगर्ने हो भने वाचाको के अर्थ ? कि सरकारले घोषण गर्नुपर्यो न्याय दिन सक्दिनँ भनेर, यदि न्याय दिने हो भने समयमा न्याय दिँदा उचित हुन्छ । गंगामाया अधिकारीले अनशन तोड्ने बेला १० दिनको अल्टिमेटम दिएको कुरालाई मध्यनजर गरी सरकारले समयमै उचित सम्बोधन गरोस् । सञ्जीव पौड्यालबाहुनडाँगी, मेचीनगरपालिका२, झापा"
नमस्कारको संस्कार,जवाहरलाल नेहरु विश्वविद्यालयबाट समाजशास्त्रमा विद्यावारिधि कैनी त्रिविस्थित नेपाल तथा एसियाली अध्ययन केन्द्र सिनास बाट अवकाश प्राप्त अध्येता हुन् ।
गैससको बित्थामा बदनामी,अन्सारी स्थानीय सुशासन तथा गैसस व्यवस्थापनका शोधार्थी हुन् ।
टाउको किन दुख्यो ?,"उपचारधेरैजसो अति सामान्य टाउको दुखाइ घरमै सामान्य उपचारले निको पार्न सकिन्छ तर विशेष परिस्थितिहरू जस्तै घातक कारण हुने सम्भावना देखिए अर्थात सामान्य कारण (माइग्रेन, तनाव, क्लस्टर्ड) सामान्य सावधानी अपनाउँदा पनि बारम्बार दोहोरिन थाले वा दैनिक जीवन कष्टकर हुँदै गए तुरुन्त नसारोग विशेषज्ञसँग सल्लाह लिनुपर्छ । माइग्रेन तथा तनावबाट हुने दुखाइ इत्यादिलाई जीवनशैली परिवर्तन, खानपानमा संयमता तथा औषधि उपचारबाट कम गर्न गरिन्छ । घातक कारणहरू सक्दो छिटो पहिचान गरी औषधोपचार तथा केही विशेष परिस्थितिमा शल्यक्रिया तथा अन्य उपचार गर्नुपर्छ । जीवनशैली परिवर्तन विशेष गरी माइग्रेनका लागि निकै उपयोगी हुन्छ । जस्तै भोको पेट बस्नु हुँदैन अर्थात खाना समयसमयमा खानुपर्छ, अनिद्रा अर्थात ६ घण्टाभन्दा कम वा अत्यधिक अर्थात ९ घण्टाभन्दा बढी सुत्नु हँदैन । त्यस्तै, चर्को घाम, धेरै चिसो, भीडभाड भएको ठाउँ, भेन्टिलेसन नभएको ठाउँ बार्नपर्छ । धेरै तनाव, झैझगडा र वादविवादबाट टाढै बस्नुपर्छ । टीभी, मोबाइल संयमित कम चलाउनुपर्छ । ध्यान (मेडिटेसन) गर्ने बानीबाट पनि धेरै राहत मिल्छ । संयमित खानपान पनि विशेष गरी माइग्रेनका लागि प्रभावकारी हुन्छ । मदिरा सेवन गर्नु हँदैन । अमिलो त्यसमा पनि तामा, गुन्द्रुक, दही, मही, सीसीको अचार, तितौरा आदि सेवन गर्न हुँदैन । कागती भने खान सकिन्छ । अजिनोमोटो भएका खानेकुरा (चाउचाउ, चाउमिन, फास्टफुड इत्यादि) कम सेवन गर्नपर्छ । कफी अत्यधिक पिउनु वा चीज खानु हुँदैन । कुनै खानेकुरा (जस्तै: आइसक्रिम) ले टाउको दुखाइ बढ्छ भने सेवन नगर्नु बेस ।कर्ण त्रिवि शिक्षण अस्पताल महाराजगन्जका स्नायु रोगविशेषज्ञ हुन् ।"
विश्वकै ठूलोमध्येको हाम्रो विश्वविद्यालय,"त्रिवि विश्वकै ठूलो विश्वविद्यालयमध्ये एक हो । यसको सञ्जाल देशैभरि फैलिएको छ । यसअन्तर्गत ५ वटा अध्ययन संस्थान र ४ वटा संकाय रहेका छन् । ती अध्ययन संस्थानअन्तर्गत ६१ वटा आंगिक क्याम्पस, ३९ वटा केन्द्रीय विभाग र १०८५ वटा सम्बन्धनप्राप्त कलेज रहेका छन् । अहिले आंगिक र सम्बन्धन प्राप्त गरी ११४६ कलेजले देशका ७६ वटा जिल्लामा विभिन्न विधाका विषय सञ्चालन गर्दै आएका छन् । त्रिविमा शैक्षिक वर्ष २०७३७४ मा अध्ययनरत विद्यार्थीको संख्या ३,६७,४२७ देखिन्छ । २०४० को दशकबाट प्रारम्भ भएको बहुविश्वविद्यालयको अवधारणासँगै अहिले देशमा ११ वटा विश्वविद्यालय स्थापना भइसकेका छन् तापनि त्रिविले नै मुलुकको उच्च शिक्षामा ८० प्रतिशतभन्दा बढी योगदान पुर्याएको छ । अहिले त्रिविमा जम्मा १६०१४ दरबन्दी रहेको छ । तमिध्ये ७९२० शिक्षक र बाँकी ८०९४ प्रशासनिक तथा प्राविधिक जनशक्ति रहेका छन् ।त्रिभुवन विश्वविद्यालय आर्थिक अवस्थाबाट ग्रसित देखिन्छ । यसको आम्दानीको मुख्य स्रोत भनेको सरकारी अनुदान र शिक्षण शुल्क नै हो । त्रिवि सरकारी विश्वविद्यालय भएका कारण शुल्क वृद्धि सहज छैन । सरकारबाट सञ्चालनका लागि प्राप्त हुने एकमुष्ट अनुदान रकम शिक्षक, कर्मचारीको तलबभत्ता र दैनिक प्रशासन सञ्चालनका लागि पनि अपुग छ । गुणस्तरीय शिक्षाका लागि भौतिक पूर्वाधार, प्रविधिमैत्री कक्षाकोठा, पुस्तकालय, प्रयोगशाला र शिक्षण सामग्री, शिक्षकविद्यार्थीबीच विषयगत संवाद, अध्ययनशील तथा लगनशील शिक्षक, अनुसन्धान र अन्तर्राष्ट्रिय सम्बन्ध आवश्यक आधार हुन् । यी आधारबिना गुणस्तरीय शिक्षाको कल्पना अधुरो हुन्छ ।नेपाल सरकारको नीति तथा कार्यक्रमले विश्वविद्यालयलाई उत्कृष्ट प्राज्ञिक थलोका रूपमा विकास गर्ने र प्राविधिक तथा रोजगारमूलक शिक्षालाई प्राथमिकतासाथ बढाउने भनिएको छ तर त्रिविअन्तर्गत प्राविधिक जनशक्ति उत्पादन गर्ने संस्थालाई छुटयाइएको रकम अपर्याप्त भई सीप सिक्न चाहिने आवश्यक प्रयोगशालासमेत पर्याप्त छैन । यसले गर्दा त्रिविले प्राविधिकतर्फ चाहेर पनि विद्यार्थी संख्या बढाउन सकेको छैन । त्यसैले सरकारले भौतिक पूर्वाधारजस्तै आवश्यक कक्षाकोठा, प्रयोगशाला र आवश्यक दक्ष जनशक्तिमा लगानी नगरी प्राविधिक शिक्षा बढाउने नीति कार्यान्वयन गरेमा गुणस्तरमा प्रश्न उठ्न सक्ने सम्भावना छ । लगानीबिना गुणस्तरीय शिक्षाको कल्पना गर्न सकिँदैन ।सेमेस्टर प्रणालीमा विद्यार्थी संख्या निर्धारण गरिएको हुन्छ । यसले गर्दा शिक्षकले प्रत्येक विद्यार्थीलाई अनुगमन गर्न सहज भई पढाइ प्रभावकारी हुन्छ । त्रिविले केही वर्षअघि सेमेस्टर प्रणालीमा जाने निर्णय गरेअनुसार यो प्रणाली कार्यान्वयनमा ल्याइएको छ । यसका कारण विद्यार्थी संख्यामा कमी आई विश्वविद्यालयको मुख्य स्रोत शिक्षण शुल्कमा समेत कमी आएको छ । त्रिविले २०६६ सालदेखि योगदानमा आधारित उपदानको व्यवस्था कार्यान्वयनमा ल्याएको भए पनि त्यसभन्दा अघि नियुक्ति भएका शिक्षक, कर्मचारीको पेन्सन, औषधि उपचार र सञ्चित बिदाको रकम अहिलेसम्म नेपाल सरकारबाट प्राप्त भएको छैन । त्यसैले त्रिविले आफ्नो आम्दानीलाई शैक्षिक क्रियाकलापमा लगाउनुको सट्टा पेन्सनलगायत क्षेत्रमा लगानी गर्नुपर्ने बाध्यता छ । विकसित मुलुकमा विश्वविद्यालय अनुसन्धानमुखी हुन्छन् र अनुसन्धानमुखी लेख प्रकाशित गरी देशको नीति निर्माणमा सहयोग पुर्याउनुका साथै गुणस्तरीय शिक्षामा योगदान गरिरहेका हुन्छन् तर रकमका अभावले त्रिविमा उल्लेखनीय खालका अनुसन्धान हुन सकेको देखिँदैन । यसले गर्दा त्रिविले अन्तर्राष्ट्रियस्तरमा आफ्नो छवि प्राज्ञिक रूपले बढाउन सकेको छैन । नेपाल सरकारबाट हुने सबै प्रकारका अनुसन्धानकार्य विश्वविद्यालयबाट गराउने भनी नीतिगत रूपमै व्यवस्था भएमा विश्वविद्यालयमा अनुसन्धान गर्ने वातावरण बन्नुका साथै शिक्षकहरूलाई अनुसन्धानमुखी बनाई गुणस्तरीय शिक्षा प्रदान गर्न सकिने सम्भावना देखिन्छ । ज्ञान, सीप र प्रविधि विकासमा अन्तर्राष्ट्रिय सम्बन्धले ठूलो भूमिका खेलेको हुन्छ । अन्तर्राष्ट्रिय सम्बन्धले प्रभावकारी रूपमा ज्ञान र प्रविधिको पहुँच बढाउँछ । त्यसै गरी विदेशी विद्यार्थी भर्ना गरेमा आर्थिक रूपमा सबल हुनुका साथै अन्तर्राष्ट्रियस्तरमा सञ्जाल फैलन मदत पुग्छ । गुणस्तरीय शिक्षाका लागि कक्षाकोठापछि पनि शिक्षकविद्यार्थीको विषयगत संवाद ज्यादै महत्त्वपूर्ण मानिन्छ । प्राय: विश्वविद्यालयमा नियमित रूपले शिक्षकविद्यार्थी बसी विषयगत संवाद गर्ने गर्छन् । तर त्रिविमा भौतिक संरचना अभावका कारण शिक्षक बस्ने कोठा छैन र शिक्षकविद्यार्थीको विषयगत संवाद प्रभावकारी रूपमा अगाडि बढ्न सकेको छैन । त्रिवि सरकारी विश्वविद्यालय भएका कारण सरकारबाट पूर्ण बजेट अपेक्षा गर्नु अस्वाभाविक होइन । त्यही अपेक्षाअनुरूप त्रिविले हरेक वर्ष नेपाल सरकारसँग बजेट माग गर्दै आएको छ । गत ५ वर्षको प्रस्तावित बजेट र नेपाल सरकारले दिएको अनुदानलाई तालिकामा विश्लेषण गर्दा सरकारले दिएको अनुदान घट्दो देखिन्छ । त्रिविले आर्थिक वर्ष २०७०७१ मा सरकारबाट प्रस्तावित बजेटको ४८ प्रतिशत रकम प्राप्त गरेको थियो भने आर्थिक वर्ष २०७४७५ मा ३३ प्रतिशत मात्र रकम प्राप्त गरेको देखिन्छ । ५ वर्षको औसतमा हेर्दा सरकारले ३७ प्रतिशत मात्र रकम उपलब्ध गराएको देखिन्छ । त्रिविलाई वार्षिक ६३ प्रतिशत रकम अपुग देखिन्छ । उक्त अपुग रकम जुटाउन नसकेका कारण आवश्यक भौतिक संरचना र नयाँ प्रविधिलगायत अनुसन्धान कार्य सहज रूपमा अगाडि बढ्न सकेको छैन, जुन गुणस्तरीय शिक्षासँग अन्तरसम्बन्धित हुन्छ । गुणस्तरीय शिक्षाका लागि लगानी जरुरी भएकाले लगानीमा वृद्धि गर्नु आवश्यक छ । ऋदिशकुमार पोखरेल प्रापोखरेल त्रिवि योजना निर्देशनालयका कार्यकारी निर्देशक हुन् ।"
शिक्षालय निर्माणमा सहमति,"छलफलमा मुख्यमन्त्री पौडेलले दुवै देशका प्रधानमन्त्रीको उच्च प्राथमिकतामा परेको योजना भएकाले डेढ वर्षभित्र काम सक्न निर्देशन दिए । भारतीय दूतावासका मिसन उपप्रमुख अजयकुमारले विविध कारणले काम सुरु हुन नसके पनि अब ढिला गर्न नहुने बताए । दुवै देशको उच्च प्राथमिकताको योजना हो, उनले भने, रोकिएका काम तत्काल सम्पन्न गर्नतर्फ लाग्छौं । महाविद्यालय निर्माणको टेन्डर भारतीय टीसीआईएनले पाइसकेको छ । साढे १७ हेक्टरमा बन्ने महाप्राविधिक शिक्षालयमा शैक्षिक, प्रशासनिक, छात्रावास, व्यावसायिक तालिम भवन र खेलकुद मैदानलगायत संंरचना निर्माण हुनेछन् । त्यहाँ डिप्लोमा तहका ४ इन्जिनियरिङ विषय पढाइ हुने निर्देशक मिश्रले जानकारी दिए ।"
पुस्तान्तरण हुँदै सिकलसेल,"चिकित्सकले जन्डिस लागेको शंकामा उपचार गरिरहे । तीनतीन महिनामा लखनऊ पुग्थे उनी । खप्नै नसक्ने गरी शरीर दुख्ने र रगतको कमी हुन्थ्यो । भारत धाउँदाधाउँदा थाकेपछि उनी भेरी अन्चल अस्पतालको सम्पर्कमा पुगे । त्यहाँ जाँच गर्दा उनी लामो समयदेखि सिकलसेलबाट पीडित भएको पुष्टि भयो । अहिले नियमित स्वास्थ्य परीक्षण र उपचार गराउँदै छन् । बढैयाताल३ का महादेव चौधरीले १ दशकमा उपचारमै करिब १० लाख खर्च गरे । तर, ढिलो गरी उनी पनि सिकलसेलबाटै पीडित भएको खुल्यो । पश्चिम तराईका थारू समुदायमा सिकलसेल फैलिएको फैलियै छ । कतिले घरखेत सके तर रोग निको भएन । कतिले ज्यानै गुमाइसके । आमाको गर्भबाटै सर्ने यो रोगबाट बर्सेनि हजारौं बालबालिकाले ज्यान गुमाउँदै छन् । लामो समय भारतमा उपचार गराउँदा पनि निको भएन । एक दिन सिकलसेलबारे सुनेर भेरी अञ्चल अस्पतालमा जँचाउँदा पुष्टि भयो, भोलाले भने, रोग पहिचान नहुँदै लाखौं खर्च भयो । अहिले तीनतीन महिनामा अस्पताल पुग्छु, निको हुँदैछ । रोग पुस्तान्तरण हुँदै जाँदा रोगीको संख्या बढ्दो छ । थारू समुदायका करिब १८ प्रतिशतमा सिकलसेल रहेको चिकित्सकको दाबी छ । नियमित जाँच भए यो संख्या अझै बढ्ने अनुमान छ ।रोग पत्ता नलाग्दै मृत्युभेरी अञ्चल अस्पतालका फिजिसियन डा राजन पाण्डेका अनुसार सिकलसेलबाट पीडित ५ वर्षमुनिका ५० प्रतिशत बालबालिकाको ज्यानै जाने गरेको छ । १५ देखि ६० वर्षको उमेरसमूहमा पनि सिकलसेल पाइएको उनले बताए । रोगको लक्षण तत्काल नदेखिने तर भित्र असर पुर्याउने भएकाले यसलाई खतरा मानिन्छ । बेलैमा पहिचान नहुने भएकाले बिहेबारी भई बच्चा जन्मिएपछि नयाँ पिँढीमा पनि यो रोग सर्दर्ै गएको छ । शरीर दुख्थ्यो । उपचार गराउँदा ठीक भएन । दुई छोरा जन्मिसकेपछि मात्रै मलाई सिकलसेल लागेको पुष्टि भयो, बर्दिया बारबर्दियाका भुमर चौधरी भन्छन्, छोराहरूको जाँच गर्दा एउटामा जीवाणु देखियो । सुरुमा सन् २००३ मा २ व्यक्तिमा यो रोग देखिएको थियो । अहिले परीक्षण हुन थालेपछि बिरामीको संख्या बढ्दै गएको छ । वंशाणुगत रोग भएकाले आमाबुबाबाट सन्तानमा सर्दै आएको छ । के हो सिकलसेल ? सिकलसेल लागेपछि औलो रोग लाग्ने सम्भावना कम हुन्छ । लामो समय एउटै वातावरणमा बस्ने, आफ्नै समुदायभित्र बिहेवारी गर्ने र गर्मी ठाउँमा बस्नेलाई यो रोग लाग्ने गरेको छ । दक्षिण अफ्रिका, अमेरिका, भारतको मध्यप्रदेशलगायत क्षेत्रमा बसोबास गर्दै आएका आदिवासीमा पनि सिकलसेल एनिमिया देखिएको छ ।गोलो आकारमा हुने रक्तकोष हँसिया आकारको हुनुलाई चिकित्सकले सिकलसेल एनिमिया भन्छन् । यो रोगका बिरामीमा शरीर, हाडजोर्नी दुख्ने, पटकपटक जन्डिस, रक्तअल्पता र निमोनियाको समस्या देखिन्छ । सिकलसेल पहिचान नहुँदा उनीहरू बाथ, युरिक एसिड, हाडजोर्नी र नसा रोगको औषधि सेवन गरिरहेका हुन्छन् । नेपालगन्जमा अहिलेसम्म यो रोगका ६ सयभन्दा बढी बिरामी फेला परिसकेका छन् । सिकलसेल पीडितहरू सम्पर्कमा आउने क्रम बढ्दो रहेको डा पाण्डेले बताए । यो वंशाणुगत रोग भएकाले आमाबुबाबाट सन्तानमा सर्छ, उनले भने, त्यसैले एकजना रोगीबाट धेरैमा सर्छ । यसलाई जनस्वास्थ्यको विषय बनाई रोकथाम अघि नबढाएसम्म संख्या थपिंदै जाने उनले बताए । नेपाल सरकार स्वास्थ्य अनुसन्धान परिषद्सँग त्रिभुवन विश्वविद्यालय ट्रफ अनुसन्धान प्रयोगशालाले हालै गरेको अनुसन्धानपछि समयमै सावधानी नअपनाए मुलुकले ठूलो क्षति बेहोर्नुपर्ने चेतावनी दिएको छ । पश्चिम नेपालका अविवाहित थारू समुदायका महिलाको डीएनए परीक्षण गर्दा १८ प्रतिशत व्यक्तिमा सिकलसेल हेटेरोजाइगोस ट्रेट पाइएको प्रयोगशालाले जनाएको छ । उक्त अनुसन्धानले ०६८ को थारू समुदायको जनसंख्यालाई आधार मान्दै ३ लाखभन्दा बढी व्यक्ति सिकलसेलबाट प्रभावित रहेको उल्लेख गरेको छ । पत्ता लाग्दै बिरामीनियमित जाँच हुन थालेपछि यो रोगका बिरामी फेला पर्न थालेका छन् । सरकारले सिकलसेलपीडितलाई परिचयपत्र उपलब्ध गराएर १ लाख रुपैयाँसम्मको उपचार नि:शुल्क गर्ने घोषणा गरेको छ । तर, रोग पत्ता लगाउने उपकरण पर्याप्त नरहेको सरोकारवाला बताउँछन् । बाँकेको बैजनाथ गाउँपालिका टिटिहिरिया गाउँका करिब ३ सयको रगत जाँच गर्दा ५० जनामा सिकलसेल पाइएको छ । यस्तै कोहलपुर नगरपालिकाका आधा दर्जनभन्दा बढी विद्यालयमा पढ्ने थारू बालबालिकाको रगत परीक्षण गर्दा १ सय ४२ जनामा सिकलसेल संक्रमण भेटिएको छ । ती विद्यालयका १ हजार ३ सय ५३ बालबालिकाको रगत परीक्षण गरिएको थियो । चिकित्सकले मुलुकभरिका थारू जातिको रगत परीक्षण गर्न सुझाएका छन् । नियन्त्रणका लागि विवाहअगावै रगत परीक्षण अनिवार्य गर्नुपर्ने उनीहरूको भनाइ छ । सिकलसेलको जाँच सरकारीस्तरमा नेपालगन्जस्थित भेरी अञ्चल अस्पतालमा मात्र गरिने व्यवस्था छ ।"
चेपाङ महिलामा स्वास्थ्य चेतना,"पुरुषले नियोजन गर्न नमान्ने भएकाले पनि यहॉका सचेत चेपाङ महिला अस्थायी साधन प्रयोग गरिरहेका छन् । समाजमा पुरुषले परिवार नियोजन गर्यो भने काम गर्न सक्तैन, ढाड दुख्ने रोग लाग्छ भन्ने भ्रम अझै छ । कालिकाटार चौकीमा २ वर्षअघि बन्ध्याकरण शिविर सञ्चालन हुँदा परिवार नियोजन गर्नुपर्ला भन्ने डरले पुरुष गाउँबाटै भागेका थिए । शिविर सम्पन्न भएपछि मात्र उनीहरू फर्केका थिए ।"
साँघु भाँचिँदा दुई बालिकाको मृत्यु,बझाङ (कास) विद्यालयबाट घर फर्किंने क्रममा बाउलीगाड खोलाको साँघु भाँचिएर खोलामा खस्दा दुई बालिकाको मृत्यु भएको छ । सुर्मा गाउँपालिका२ का १४ वर्षीया विमला बोहरा र ८ वर्षीया रिनु बोहराको मृत्यु भएको हो । विमलाको शव शुक्रबार नै फेला परेको थियो भने रिनुको शव शनिबार दिउँसो खसेको ठाउँबाट झन्डै ४ किलोमिटर तल फेला परेको प्रहरीले जनाएको छ । दुवैजना स्थानीय आधाबगर माध्यमिक विद्यालयमा अध्ययनरत थिए । उनीहरू बाउलीगाड खोलाको डोगडीमा रहेको साँघु तर्दा खोलामा खसेका थिए ।
हामीले न्याय कहिले पाउने ?,"सल्यान छत्रेश्वरी गाउँपालिका१, दमाचौरकी ढाँका कुँवरका पति तेजबहादुरलाई नेपाली सेनाले बेपत्ता बनाएको १५ वर्ष भयो । दाङ, तुलसीपुरबाट पक्राउ गरिएका उनीबारे न कुनै जानकारी छ न त राज्यले मृतक घोषणा गरेको छ । यही अवस्थामा कहिलेसम्म गुमराहमा बस्ने ? ढाँका भन्छिन्, राज्यले सत्यतथ्य जानकारी गराई न्याय दिनुपर्यो ।कपुरकोट गाउँपालिका६, सिनबाङकी भूमिसरा बोहराको अवस्था पनि उस्तै छ । उनका पतिलाई सेनाले १७ वर्षअघि बेपत्ता पारेको थियो । कमाउने मान्छे छैनन्, बालबच्चाको पढाइदेखि घरव्यवहार सबै एक्लै हेर्नुपर्ने बाध्यता छ, उनले भनिन्, राज्यले न्याय दिनुको साटो पीडामाथि नुनचुक छर्ने काम गरिरहेको छ ।जिल्लामा बेपत्ता व्यक्तिका परिवार वर्षौंदेखि साझा पीडा बोकेर बाँचिरहेका छन् । सशस्त्र द्वन्द्वका क्रममा जिल्लाबाट ७० जना बेपत्ता पारिएका छन् । तीमध्ये ३८ जनाका परिवारले मात्र राहत पाएका छन् । छत्रेश्वरी गाउँपालिका१, दमाचौरका शिक्षक दीपेश ओलीलाई १४ वर्षअघि तत्कालीन माओवादीले बेपत्ता पार्यो । उनलाई ३ लाख रुपैयाँ चन्दा नदिएको भन्दै बाँकेको शमशेरगन्जबाट अपहरण गरिएको थियो । यत्तिका वर्षसम्म नआएपछि शान्ति समितिमा निवेदन दिएँ, पत्नी पार्वतीले भनिन्, अहिलेसम्म न राहत मिलेको छ न त उहाँको सास भेटियो । अभिभावक बेपत्ता भएपछि उनीहरूमा आश्रित परिवार सदस्यले निकै दु:ख पाइरहेका छन् । पार्वतीले पाँच छोराछोरीको लालनपालन गर्न समस्या भइरहेको बताइन् । उनको जस्तै पीडामा छिन् कुइरी विक । उनीसँग खान, लाउन पुग्ने जग्गाजमिनसमेत छैन । कमाउने मान्छेलाई कहाँ बेपत्ता पारे थाहा छैन, उनले भनिन्, हामी घरमा भएकालाई जीवन धान्न मुस्किल भइरहेको छ । श्रीमान्को अवस्था बुझिदिन बेपत्ता व्यक्ति छानबिनसम्बन्धी आयोगलाई आग्रह गरे पनि नपाएको उनले बताइन् ।आयोगको बेवास्ताबेपत्ता व्यक्तिका परिवारजनको पहिलो माग न्याय हो । सम्बन्धित व्यक्तिको अवस्था सार्वजनिक गरी परिवारलाई उचित राहत दिएमात्र न्यायको प्रत्याभूति हुने उनीहरूको भनाइ छ । कपुरकोट गाउँपालिका सिनबाङकी अमृता बोहराले बेपत्ता बुबा खोजिदिन राष्ट्रिय मानव अधिकार आयोगसँगै बेपत्ता व्यक्ति छानबिन आयोगलाई थुप्रैपटक गुहारिन् । तर, सुनुवाइ भएन । विभिन्न संघसंस्था र निकायबाट धेरै मान्छे आए तर कसैले न्याय दिएनन्, उनले भनिन्, अब त आशै मरिसक्यो ।२०५८ मंसिर १८ गते सेनाले वेदबहादुर बोहरालाई बेपत्ता पारेपछि छोरी अनिता मानसिक रूपमा विक्षिप्त भइन् । उनको पढाइ छुट्यो । घरमा पेटभरि खान पैसा छैन, कसरी पढ्ने ? उनको गुनासो छ । सल्यानका प्रजिअ परमानन्द घिमिरेले बेपत्ता व्यक्तिका परिवारले निवेदन दिए पनि आयोगले राम्रोसँग छानबिन नगर्दा सबैले राहत पाउन नसकेको हुन सक्ने बताए । काम गर्ने क्रममा राम्ररी समन्वय भएन, नत्र धेरैभन्दा धेरै पीडितले राहत पाउने अवस्था हुन सक्थ्यो, उनले भने ।"
कहाँ जान्छ सडकको बजेट ?,बेंसीसहरभुजुङ सडकको पुमाबाग्लुङपानी खण्डमा ढुंगामाटो निकालिँदै ।
कित्ताकाट फुकाउने तयारी,कित्ताकाट रोकिँदा घुसखोरी र पारिवारिक विखण्डनका घटना बढेपछि फुकुवा गर्न लागिएको हो । मन्त्री खनाल
प्रशिक्षार्थीका भरमा अस्पताल,"पर्वत मेडिकल सुपरिटेन्डेन्ट सरुवा भएको दुई सातासम्म स्थायी दरबन्दीको प्रमुख नहुँदा जिल्ला अस्पताल प्रशिक्षार्थीको भरमा चलिरहेको छ । अस्पतालमा कार्यरत डाक्टर बुद्धिबहादुर थापाको दुई साताअघि स्वास्थ्य सेवा विभागमा सरुवा भएको थियो । अस्पतालमा अहिले कार्यरत सबै डाक्टर करार दरबन्दीका रहेकाले कुश्मा नगरपालिकाले ठूलीपोखरी प्राथमिक स्वास्थ्य केन्द्रमा कार्यरत सजिना महर्जनलाई निमित्त प्रमुखको जिम्मेवारी दिएको छ । स्थानीय तह कार्यान्वयनपछि जिल्ला अस्पतालको व्यवस्थापन तथा सञ्चालनको जिम्मेवारी कुश्मा नगरपालिकामा आएको थियो । अस्पतालमा तत्काल मेडिकल सुपरिटेन्डेन्ट आउन सक्ने सम्भावना नरहेको महर्जनले बताइन् । आठौं तहका डाक्टर सरोज दाहाल यसअघि नै एमडी अध्ययनका लागि बिदा बसेपछि एकमात्रै डाक्टरको भरमा अस्पताल चलेको थियो । जिल्ला अस्पतालको व्यवस्थापन र स्तरवृद्धि जिम्मा कुश्मा नगरपालिकाले लिएपछि यहाँ कार्यरत अन्य कर्मचारी पदीय दायित्वभन्दा पारिवारिक काममा बढी व्यस्त हुने गरेका छन् ।अस्पताल अहिले करारका डाक्टर र प्रयोगात्मक अभ्यासमा आएका विद्यार्थीको भरमा चलिरहेको छ । वर्षाको सिजनमा टाइफाइड, ज्वरो, रुघाखोकी, निमोनियाका बिरामी बढी आउने गरेका छन् । तर, मुख्य डाक्टर नै नभएपछि उनीहरू थप मर्कामा पर्छन् । अस्पताल आएपछि सामान्य चेक पनि नगरी पोखरा पठाइन्छ, मुडिकुवाका लालबहादुर नेपालीले भने, उपचारै नपाइने कस्तो अस्पताल हो ? बाजुङकी पार्वती क्षेत्रीले अस्पतालमा सामान्य औषधिसमेत नपाएको गुनासो गरिन् । कुश्माकै देवबहादुर नेपालीले ज्येष्ठ नागरिकले पाउनुपर्ने नि:शुल्क उपचार नपाएको गुनासो गरे । सामान्य झाडापखालाको उपचार गराउन आउँदासमेत पोखरा रिफर गरिएको बिरामीको गुनासो छ । वर्षा र गर्मी मौसम भएकाले अहिले अस्पतालमा दैनिक एक सय हाराहारी बिरामी आउँछन् । प्रमुख मेडिकल सुपरिटेन्डेन्ट नभएपछि अन्य कर्मचारीको मनोमानी बढेको गुनासो छ । केही स्थानीय कर्मचारीले जिल्ला बाहिरकालाई काममा लगाएर आफू हाजिर गरेर फर्कने गरेको कर्मचारी बताउँछन् । त्यस्तै अस्पतालमा सञ्चालित पोषणगृह, प्रसूतिगृह, ओपीडीलगायतमा स्थानीय कर्मचारीले बेवास्ता गर्दा सबै व्यवस्थापन अस्तव्यस्त भएको छ । हामी बाहिरबाट आएकाले सबै कुरा भन्न मिलेन, एक कर्मचारीले भने, हामी लोकल हौं भन्नेले सबै बिगारेका छन् । अस्पतालको एम्बुलेन्स बिग्रिएको दुई वर्ष हुँदासमेत मर्मत गर्न चासो नदिइएको ती कर्मचारीले बताए । अस्पतालको अस्तव्यस्तताबारे जनप्रतिनिधि र सरोकारवालसमेत जिम्मेवार देखिंदैनन् । एम्बुलेन्सलगायतका समस्याबारे धेरै छलफल भइसक्यो, अस्पताल व्यवस्थापन समिति अध्यक्ष राधाकुमारी क्षेत्रीले भनिन्, मेयरज्यू यूके जाँदा त्यहाँबाट सहयोग गर्ने कुरा भएको छ । अब केही समयमा आइपुग्छ । अस्पतालमा बिरामीले भोग्नुपरेको समस्या जटिल नभएको उनले बताइन् । सबै समस्या एकैपटक हल गर्न नसकिने भएकाले सबै व्यवस्थापन हुँदै जाने क्षेत्रीको भनाइ छ ।"
राउटेलाई पहिलोपटक परिचयपत्र,"मुखिया वीरबहादुर र संरक्षक महिनबहादुरलगायतले परिचयपत्र लगे पनि केही राउटे यसमा असन्तुष्ट देखिए । मुखियाद्वय सूर्यनारायण शाही र दिलबहादुर शाही शनिबार दिउँसो बस्तीमा भेटिएनन् । मुखिया वीरबहादुरले सरकारी टोलीसँग सिकार गर्न गएका छन् भने पनि उनीहरू परिचयपत्र वितरण गर्न आउने जानकारी पाएपछि बिहानै गाउँतिर गएका थिए । यद्यपि, परिचयपत्र वितरणमा सहजीकरण गरेको सामाजिक सेवा केन्द्रले बिस्तारै सबै राउटेलाई परिचयपत्र वितरण गरिने जनाएको छ । केन्द्रका अध्यक्ष हीरासिंह थापाले सरकारले नै यो अभियान थालेकाले ढिलो, चाँडो सबै राउटेलाई वितरण गरी उनीहरूको जीवन सहज बनाइने बताए ।अर्कोतिर, परिचयपत्रमा उल्लिखित जन्ममितिसमेत अनुमानको भरमा राखिएको पाइएको छ । गाउँपालिकाले बनाएको परिचयपत्रमा सबैको जन्ममिति उल्लेख छ । आफ्नो उमेरसमेत नबताउने उनीहरूले जन्ममिति कसरी भने ? यो प्रश्नले जन्ममिति हचुवाको भरमा राखिएको आशंका गरिएको छ । २०३२ चैत १ गते जन्ममिति उल्लेख गरिएका हरिबहादुर शाहीले परिचयपत्र भिरे पनि मिति भन्न सकेनन् । म कति वर्ष भएँ खै ?, उनले उल्टै प्रश्न गरे, जन्ममिति भन्या के हो ?"
फेवरेटविरुद्ध अन्डरडग,"मस्को विश्वकप फुटबलको नतिजा केलाउने हो भने फ्रान्स २० वर्षयता विश्व फुटबलकै सबैभन्दा बलियो टिम हो । उसले आइतबार तेस्रोपल्ट विश्वकप फाइनल खेल्दै छ, जुन दुई दशकयता ब्राजिल र जर्मनीको भन्दा पनि राम्रो तथ्यांक हो । क्रोएसियाविरुद्ध लुजनिकी रंगशालामा हुने यसपालिको फाइनलमा फ्रान्स उपाधिका लागि फेवरेट टिम पनि हो ।समूह चरणको अन्तिम खेलमा डेनमार्कविरुद्ध गोलरहित बराबरीमा टुंगिएको प्रदर्शनलाई हेर्ने हो भने फ्रान्सका लागि फाइनल पुग्नु पनि ठूलै उपलब्धि हो । तर, चुनौती बेहोर्न नचाहेको त्यस खेलपछि फ्रान्सले गति लियो । उसले अन्तिम १६ मा यो विश्वकपको रोमाञ्चक खेल बनेको लियोनल मेसीको टिम अर्जेन्टिनाविरुद्ध ४३ को जित निकाल्यो । त्यसपछि उरुग्वे र सेमिफाइनलमा बेल्जियमलाई हराएर फ्रान्स दोस्रोपल्ट विश्वविजेता बन्ने होडमा उभिएको हो ।फ्रान्सेली टिम एन्टोइन ग्रिजमन, केलियन एमबाप्पे, एनगोलो कान्टे, पाउल पोग्बा, राफेल भारानलगायत स्टार खेलाडीले भरिएको छ । उनीहरूले उपाधि होडमा अघि बढ्दै जाँदा लय समातेका छन् । त्यसैले डिडियर डेसच्याम्प खेलाडी र प्रशिक्षकको रूपमा विश्वकप जित्ने तेस्रो व्यक्ति बन्ने संघारमा छन् । उनी ब्राजिललाई हराएर घरेलु मैदानमा फ्रान्स (१९९८) मा च्याम्पियन हुँदा कप्तान थिए ।राम्रो महसुस गरिरहेको छु । हामी ढुक्क छौं । हामी आफैंलाई चर्को दबाबमा राख्न चाहँदैनौं, फ्रान्सेली फरवार्ड एन्टोइन ग्रिजमनले भने, एउटा सामान्य खेलका रूपमा लिने सोच बनाएका छौं । मैदानमा सबै अस्त्र प्रयोग गर्न चाहन्छौं । हामीलाई धेरै अवसर हुनेछैन । त्यसैले जब मौका पाउँछ तब उपयोग गर्नैपर्ने हुन्छ ।यिनै ग्रिजमन र अर्जेन्टिनाविरुद्ध दुई गोल गरेपछि नयाँ पेलेका रूपमा लिइएका १९ वर्षीय एमवाप्पे अग्रपंक्तिमा फ्रान्सको हतियार हुन् । उनीहरूसगै ओलिभिएर जिरुड पनि खेलिरहेका छन् । ग्रिजमन र एमबाप्पेले ३३ गोल गर्दासम्म जिरुडले गोलको खाता खोल्न सकेका छैनन् । तर, ग्रिजमन र एमबाप्पेको गति नै अर्जेन्टिना, उरुग्वे र बेल्जियमका डिफेन्सलाई छिचोल्न पर्याप्त रहेको थियो । त्यसैले फ्रान्सको आक्रमण रोक्न डेजान लोभरेन र डोमागोज भिदालाई गाह्रो पर्नसक्छ ।विश्वकपको २१ औं संस्करणको उपाधि होडको प्रतिस्पर्धामा मिडफिल्डको प्रदर्शन निर्णायक बन्ने देखिएको छ । फ्रान्सेली टिममा एनगोलो कान्टे र पाउल पोग्बा छाइरहेका छन् भने पहिलोपल्ट फाइनल पुगेको क्रोएसियाली टिम लुका मोड्रिच र इभान राकिटिचको पासमा अघि बढिरहेको छ । कप्तान मोड्रिच गोल्डेन बलका मुख्य दाबेदार हुन् । कान्टे फ्रान्सेली टिमका मुख्य खेलाडी । मोड्रिचले फाइनलमा फरवार्डका लागि अवसर सिर्जना गर्न पहिला कान्टेको चुनौती पार गर्नुपर्ने हुन्छ । हामीलाई फाइनल पुग्छ भनेर कसैले पनि अपेक्षा गरेका थिएनन् तर हामी रोकिन चाहँदैनौं, क्रोएसियाली कप्तान मोड्रिचले भने, ट्रफी हात पार्न हामी उत्कृष्ट खेल पस्कनेछौं । यो फरक खालको अवसर हो । यो विश्वकपको उपाधिका लागि म मेरो करिअरमा जितेका सबै ट्रफी साट्न चाहन्छु । हामी फ्रान्सविरुद्ध भिड्न तयार छौं ।फ्रान्सले १९९८ मा उपाधि जित्यो, हामीले बधाई दियौं । यसपालि हामी त्यस्तै गर्न चाहन्छौं, फाइनलअघि मोड्रिचले भने, फ्रान्सेली टिमलाई सम्मान गर्छौं तर यो नयाँ खेल हो । हामी उपाधि जित्न चाहन्छौं, विश्वकप ट्रफीलाई क्रोएसिया पुर्याउन चाहन्छौं । विपक्षी टिमबारे उनले भने, फ्रान्स गहन टिम हो । यो टिममा हरेक पोजिसनमा उत्कृष्ट खेलाडीहरू छन् । त्यसैले गाह्रो हुने हामीलई राम्रोसँग जानकारी छ । क्षमताले भ्याएसम्म उत्कृष्ट खेल प्रदर्शन गर्नेछौं । सपना पूरा गर्नका लागि संघर्ष गर्नेछौं ।स्पेनी महारथी रियल म्याड्रिडमा निरन्तर उत्कृष्ट प्रदर्शन गरिरहेका मोड्रिचले क्लबका आफ्नै सहकर्मी राफेल भारानलाई फ्रान्सेली जर्सीमा सामना गर्दै छन् । क्रोएसियाली मिडफिल्डर माटेयो कोभासिच पनि रियलकै खेलाडी हुन् । यी तीनै खेलाडीले च्याम्पियन्स लिगको उपाधि यात्रामा उत्कृष्ट प्रदर्शन गरेका थिए । एट्लेटिको म्याड्रिडका फरवार्ड एन्टोइन ग्रिजमन (फ्रान्स) र डिफेन्डर सिमे भारसाल्को (क्रोएसिया) पनि फाइनलमा आमनेसामने हँुदै छन् । फ्रान्सेली डिफेन्डर सामुइल उम्टिटी र क्रोएसियाका मिडफिल्डर इभान राकिटिच पनि लुजनिकीमा भिड्दै छन् । युभेन्ट्सका मिडफिल्डर ब्लेस मतैइडी ( फ्रान्स) र फरवार्ड मारियो मान्जुकिच (क्रोएसिया) पनि प्रतिस्पर्धीको रूपमा मैदानमा ओर्लिदैछन् ।क्रोएसियाली टिममा अनुभवी खेलाडीको योजना छ । र, उनीहरूले एक टिमको रूपमा उत्कृष्ट खेल पस्किरहेको छ । त्यसैले सन् १९५८ यता हरेक २० वर्षमा नयाँ च्याम्पियन निस्कनेक्रमलाई क्रोएसियाले निरन्तरता पनि दिनसक्छ ।पेनाल्टीमा चार प्रहार रोकेका क्रोएसियाका डानियल सुबासिच र फ्रान्सका कप्तान ह्युगो लोरिसबीच गोलपोस्ट जोगाउने आफ्नै प्रतिस्पर्धा हुँदै छ । यी दुई यो विश्वकपकै उत्कृष्ट गोलकिपरका रूपमा देखिएका छन् । दुवैको सफलता ७१७ प्रतिशत रहेको छ । समग्र टिमका रूपमा हेर्ने हो भने फ्रान्स बलियो छ तर बलियो टिम सधैं च्याम्पियन भएको इतिहास छैन । र, अनुभवी, प्रतिभावान खेलाडीको संयोजन रहेको ज्वाट्को डालिचको टिम क्रोएसिया कहिल्यै हार नमान्ने लडाकु टिम हो । उसले नकआउटका तीनै खेलमा पछाडि परेको स्थिति उल्टाएर दुई घण्टाको प्रतिस्पर्धापछि जित हात पारेको थियो । तैपनि खेलाडीले थकान महसुस गरेका छैनन् । र, उनीहरू एउटा अन्तिम खेलमा पनि सफलताका लागि संघर्ष गर्न तयार छन् ।"
एक हार नै पर्याप्त,इंग्ल्यान्डलाई २० ले पराजित गरी बेल्जियमले विश्वकपमा तेस्रो स्थान हात पारेको छ । रुसमा जारी प्रतियोगितामा बेल्जियमको यो छैटौं जित थियो । ६ खेलमा पनि जित हात पारेर विश्वकप उपाधि उचाल्न नसक्ने बेल्जियम केबल चौथो टोली बन्यो । सन् १९७४ मा पोल्यान्डले विश्वकपमा सबैभन्दा पहिला यो तथ्य छोएको थियो । त्यसपछि १९९० मा इटाली र २०१० मा नेदरल्यान्ड्सले पनि ६ खेल जित्दा पनि विश्वकपको ट्रफी उठाउन सकेका थिएनन् । इटाली १९९० मा सेमिफाइनलमा अर्जेन्टिनासँग र नेदरल्यान्ड्स २०१० मा स्पेनसँग फाइनलमा मात्र पराजित भएका थिए ।
यो विश्वकप उत्कृष्ट,"मस्को (रोयटर्स) फिफाका अध्यक्ष जियानी इन्फान्टिनोले रुसमा जारी विश्वकप हालसम्मकै सबैभन्दा उत्कृष्ट विश्वकप भएको बताएका छन् । उनले यस प्रतियोगिताले विश्वको नजरमा रुसप्रतिको धारणा पनि परिवर्तन गरेको उनले बताए ।शुक्रबार स्वयंसेवकको रातो पोसाकमा देखिएका इन्फान्टिनोले प्रतियोगिताको इतिहासमै पहिलोपल्ट प्रयोग गरिएको भिडियो असिस्टेन्ट रेफ्री (भार) को प्रशंसा गरे । उनले अफसाइड गोललाई लिएर हुने विवाद नयाँ प्रविधिको प्रवेशले अन्त्य गरेको बताए ।दुई वर्षदेखि मैले यो उत्कृष्ट विश्वकप हुन्छ भन्दै आएको थिएँ । अब म दाबी गरेर यो उत्कृष्ट थियो भन्न सक्छु, उनले भने, यस प्रतियोगिताले रुसलाई पनि बदलेको छ । रुस अब फुटबलको देश भएको छ । प्रतियोगिता अवधिभर ९८ प्रतिशत रंगशाला भरिएको थियो । लाखौंको संख्यामा विदेशी पाहुना यहाँ आएर गए । रुसलाई हेर्ने नजर पक्कै परिवर्तन भएको छ ।इन्फान्टिनो कतारमा हुने विश्वकपबारे गरेको प्रश्नलाई लिएर भने केही बोल्न चाहेनन् । केही दिनयता कतारमा हुने विश्वकपमा पनि ४८ टोली समावेश हुने हल्ला चलेको छ । हामी पहिला कतार अनि फिफा काउन्सिल र सम्बन्धित पक्षसँग छलफल गर्नेछौं । यस विषयमा संयमित भएर निर्णय लिनु आवश्यक छ, उनले थपे, हाललाई विश्वकपमा ३२ टोलीकै सहभागिता रहनेछ ।"
अनुगमन टोलीलाई नै अटेर,"गोरखा प्रमुख जिल्ला अधिकारी नेतृत्वको अनुगमन टोलीलाई यहाँका क्रसर व्यवसायीले अटेर गरेका छन् । अनुगमन आउने पूर्वसूचना पाएपछि उनीहरू उद्योगमै भेटिएनन् । कागजपत्र तयार पारेर राख्नु भनेर सबै क्रसर सञ्चालकलाई पूर्वसूचना दिएका थियांै, टोलीमा सहभागी घरेलु तथा साना उद्योग विकास समिति प्रतिनिधि कमलप्रसाद महतोले भने, दुई जना क्रसर सञ्चालक उद्योगमा भेटिएनन् टेलिफोन गर्दा आउन नभ्याउने बताए । गोरखा नगरपालिका१० छेवेटारस्थित गोरखकाली क्रसर उद्योगका सञ्चालक सुरेन्द्र कुँवरले अनुगमन टोलीको टेलिफोनसमेत रिसिभ नगरेको स्रोतले जनायो । उद्योगमा भेटिएका सुपरभाइजर प्रभोद रानालाई आवश्यक कागजपत्र देखाउन आग्रह गर्दा आफूलाई केही जानकारी नभएको प्रतिक्रिया दिए । अनुगमन टोलीलाई कागजपत्र देखाउन आनाकानी गरेको भन्दै रानालाई प्रजिअ नारायणप्रसाद भट्टराईको निर्देशनमा प्रहरीले नियन्त्रणमा लिएको छ । उक्त उद्योगले क्रसर उद्योग सञ्चालनको न्यूनतम मापदण्ड पनि पूरा नगरेको पाइएको छ । भूकम्प आपतकालीन सहायता परियोजनाद्वारा सञ्चालित पालुङटार नगरपालिकाको लुइँटेल भन्ज्याङदेखि थालाजुङसम्म सडक स्तरोन्नतिका लागि दरौँदी नदीबाट नदीजन्य पदार्थ उत्खननका लागि लामाअमर जेभीलाई अनुमति दिइएको थियो । उक्त जेभीले निर्माण सामग्री संंकलनका लागि कुँवरलाई जिम्मा दिएको थियो ।आयोजना निर्माण स्थलबाट पाँच सय मिटरसम्म निर्माण सामग्री भण्डारण गर्न भनिए पनि कुँवरले करिब १० किलोमिटर टाढा छेवेटारमा भण्डारण गर्दै आएका छन् । सडक आयोजनाका लागि संकलित निर्माण सामग्री उनले बिक्री गर्दै आएको स्रोतको भनाइ छ । सम्झौताअनुसार संकलित ढुंगागिट्टी आयोजनाका लागि मात्र प्रयोग गर्नुपर्ने हुन्छ । उनले अहिले भण्डारण भइरहेको स्थलमै क्रसर उद्योग दीर्घकालीन रूपमै सञ्चालन गर्ने तयारी थालेका छन् । पाँच सय घनमिटरभन्दा बढी नदीजन्य वस्तु उत्खनन गर्न नपाइने सम्झौतामा उल्लेख भए पनि उक्त परिमाणभन्दा बढी निर्माण सामग्री क्रसरले झिकेको स्थानीयको आरोप छ । आफ्ना सुपरभाइजरलाई नियन्त्रणमा लिएपछि कुँवरले विभिन्न नेतामार्फत छुटाउन दबाब दिन थालेका छन् । पालुङटार नगरपालिका१ को माई मनकामना क्रसर उद्योगका सञ्चालक किरण श्रेष्ठ पनि उद्योगमा भेटिएनन् । उद्योगमा भेटिएका कर्मचारीले अनुगमन समितिलाई आवश्यक कागजपत्र देखाउन सकेनन् । उक्त उद्योगका प्रतिनिधिलाई आइतबार १० बजे आवश्यक कागजपत्रसहित प्रशासन कार्यालयमा उपस्थित हुन निर्देशन दिइएको छ । भोलिसम्म नआए उद्योगमा छापा मार्छौं, प्रजिअ भट्टराईले भने । उद्योग भीमसेन थापा गाउँपालिका७ का वडाध्यक्ष नारायण श्रेष्ठको नाउँमा दर्ता भएको पाइएको छ । पालुङटार नगरपालिका१ कै सिम्रन क्रसर उद्योगको पनि शनिबार अनुगमन गरियो । सञ्चालक भने उद्योगमै भेटिए । शनिबार अनुगमन भएका ३ वटै उद्योग मापदण्ड पूरा नगरी सञ्चालन भएको पाइएको छ । खोला किनार र राजमार्गबाट पाँच सय मिटर टाढा उद्योग सञ्चालन हुनुपर्ने प्रावधान छ । सिम्रन र माई मनकामना दुवैले मापदण्ड पूरा गरेका छैनन् । वन क्षेत्रबाट पाँच सय मिटर टाढा उद्योग सञ्चालन गर्ने प्रावधान भए पनि माई मनकामनाले वन क्षेत्रसँगै उद्योग सञ्चालन गरेको छ । कुनै पनि उद्योग नवीकरण नभएको पाइएको प्रजिअ भट्टराईले बताए । निर्माण सामग्री उठाउनुपूर्व प्रमाणित नै नगरी मनलाग्दी तवरले उठाउने गरेको अनुगमन समितिको ठम्याइ छ । सरकारले दिएको मापदण्ड पूरा नगर्नेलाई बन्द गराउने प्रजिअ भट्टराईले बताए । मापदण्ड पूरा गर्न निश्चित समय दिन सकिन्छ, अप्ठ्यारो पार्ने उद्देश्य होइन, उनले भने । तीन क्याटोगोरी मा क्रसर उद्योगको सूक्ष्म ढंगले अध्ययन भइरहेको उनले बताए । अनुमति नलिई सञ्चालन भएको, अनुमति लिए पनि मापदण्ड पूरा नभएको र अनुमति पनि लिएको मापदण्ड पनि पूरा गरेको तीन क्याटोगोरी छुट्याउँछौं, उनले भने, व्यवसाय गर्नेले गौरव हुने किसिमले गर्नुस् ।क्रसर व्यवसायीले मनलाग्दी तवरले नदीजन्य पदार्थ उत्खनन गर्दा दराँैदी किनार क्षेत्रका खेतीयोग्य जमिन बाँझिने खतरा बढेको छ । खोला गहिरो हुँदै जाँदा कुलोमा पानी नआउने समस्या भएको दरौँदीका एक किसानले बताए । भूकम्पपीडितले निर्माण सामग्रीको अभाव भएको र मूल्य अकासिएको गुनासो गरेपछि शुक्रबार यहाँका हार्डवेयर पसलको पनि अनुगमन भएको थियो । ट्रान्सपरेन्सी इन्टरनेसनलको आयोजनामा भएको अनुगमनमा अधिकांश हार्डवेयर पसलले मूल्यसूचीबिनै सामग्री वितरण गरेको पाइएको छ ।"
शान्तिकटानमा बाढीको त्रास,"धनगढी बर्खा लागेपछि धनगढी उपमहानगरपालिका१५ शान्तिकटानकी सीतादेवी चौधरीलाई निद्रा पर्दैन । सुतेका बेला बाढीले बगाउला भन्ने डर लागिरहन्छ । उनले खाटलाई धुरीको खम्बामा बाँधेर सुरक्षित हुने जुक्ति निकालेकी छन् । खाटलाई खम्बामा बलियो सँग बाँध्छु, उनले भनिन्, खाद्यान्न र लत्ताकपडा जोगाउन घरभित्रै अग्लो ठाउँ बनाएकी छु ।चुरेमा ठूलो वर्षा हँुदा बाढीले चुर्लुम्म डुब्छ, शान्तिकटान । चुरेबाट बग्ने दुई ठूला नदी खुटिया र शिवगंगाले बर्सेनि बस्ती डुबानमा पर्छ । दुवै नदी शान्तिकटानमै आएर मिसिएका छन् । नदी छेउमा वन विनाश र ढुंगा, गिट्टी र बालुका उत्खननले पछिल्लो वर्ष यो बस्ती डुबानमा परिरहेको हो ।बस्तीको पश्चिम भएर बग्छ, खुटिया । पूर्वबाट शिवगंगा नदीले कटान गरिरहेको छ । हरेक वर्ष दुवै नदीको बाढीले प्रभावित हुँदै आएका स्थानीय समस्या समाधानका लागि पटकपटक स्थानीयदेखि केन्द्र सरकार गुहारे पनि दीर्घकालीन समाधान हुन नसकेको गुनासो गर्छन् ।चौधरी अहिले रोपाइँ गर्ने खेतमा बदाम खेती गर्न थालेकी छन् । बाढीले मलिलो र उर्वर जग्गामा बालुवा थुप्रिएपछि उनी यो वर्षदेखि बदाम लगाउन थालेकी हुन् । १० वर्षअघि शिवगंगा नदीमा आएको बाढीले उनको खेत बगरमा परिणत भएको थियो । त्यसपछि जीविकोपार्जनमा समस्या आयो । यो वर्ष नदीमा तटबन्ध निर्माण सुरु भएपछि चौधरीले बलौटे माटोमा बदाम फलाउने निर्णय गरिन् । उनको बदाम बेचेर खाद्यान्न संकट टार्ने योजना छ । तटबन्धले घरखेत बचोस र बदाम बाली सप्रियोस्, उनले भनिन् ।जल उत्पन्न प्रकोप व्यवस्थापन डिभिजन कार्यालयले शान्तिकटानको पूर्वी क्षेत्रबाट हुने नदी कटान नियन्त्रण गर्न करिब २ सय मिटर लामो तटबन्ध निर्माण गरिरहेको छ । चालु आर्थिक वर्षको अन्तिम महिनाबाट निर्माण सुरु भएको हो । तटबन्ध असार मसान्तसम्म सक्ने लक्ष्य रहे पनि अझै केही काम बाकी नै छ ।जेजति काम भएको छ, त्यसले बाढी रोक्ला भन्ने विश्वास जागेको छ, तटबन्ध निर्माण उपभोक्ता समिति अध्यक्ष खुसीराम चौधरीले भने, तटबन्धको भरोसामा यहाँका बासिन्दाले बगर खेती सुरु गरेका छन् । किसानले बदाम र बलौटे माटोमा हुने तरकारी खेती उत्पादन सुरु गरिसकेका छन् ।शिवगंगा नदीमा २०६४ मा आएको बाढीले शान्तिकटान बस्तीको ठूलो उर्वर भूमि बगाएको थियो । अर्का स्थानीय भिगराम चौधरीले त्यतिबेला शान्तिकटान क्षेत्रबाट दुई दर्जन बढी परिवार विस्थापित भएको बताए । खेत बगर बनेपछि पनि पोत बुझाउँदै आएका किसान अहिले तटबन्ध निर्माण हुन थालेपछि बगर खेतीमा आकर्षित भएका छन् । शान्तिकटान क्षेत्रमा मात्र होइन, जल उत्पन्न नियन्त्रण कार्यालयले यो वर्ष शिव गंगा नदीले कटान गर्दै आएको आधा दर्जन बस्तीको सुरक्षार्थ तटबन्ध निर्माण गरिरहेको जनायो । नगरपालिकाको कुचौनी, डुमलिया, दीपनगर, कैरघाट पथरी, शान्तिकटान र उर्मा हूलदंगा बस्तीमा उपभोक्ता समिति र ठेक्का प्रक्रियाबाट काम भइरहेको छ । यी सबै योजना झन्डै ४ करोडको लगानीमा निर्माण भइरहेका हुन् ।"
जग्गा धनीपुर्जाबाट वञ्चित,"बर्दिया राजापुर नगरपालिकाका २ सय ८० जना जग्गा धनीपुर्जा पाउन वञ्चित भएका छन् । झन्डै ७५ वर्षदेखि राजापुर नगपालिकामा बस्दै आएका ४ सय ३८ मध्ये १ सय ५८ ले धनीपुर्जा पाए पनि बाँकी २ सय ८० जनाले नपाएका हुन् । अधिकारसम्पन्न बहाल बिटोरी समितिले गत माघदेखि चैत मसान्तसम्म जग्गा धनीपुर्जा वितरण गरेको थियो । पश्चिम नेपालकै पुरानो बजार मानिएको राजापुर नगरपालिकामा बसोबास गर्दै आएकालाई स्थायी जग्गा धनीपुर्जा वितरण सुचारु राख्न समितिको म्याद थप्न उद्योग वाणिज्य संघको प्रतिनिधिमण्डलले भूमि व्यवस्था, कृषि तथा सहकारी राज्यमन्त्री रामकुमारी चौधरीलाई ज्ञापनपत्र बुझाएको छ । तीन महिनाको म्याद थोरै भएका कारण जग्गाधनी पुर्जा प्राप्त गर्न नसकेकाले म्याद थप गरी वितरण कार्य जारी राख्न आग्रह गरिएको अध्यक्ष कृष्णकुमार रेग्मीले बताए । समितिको म्याद सकिएकाले अन्योल बढेको छ ।"
दुई तिहाइको आडमा मनपरीतन्त्र,"मोरङ (कास) कांग्रेस केन्द्रीय सदस्य कृष्णप्रसाद सिटौलाले दुई तिहाइको दम्भमा सरकार संविधानलाई तहसनहस बनाउने खेलमा लागेको आरोप लगाएका छन् । विराटनगरमा शनिबार अगुवा कार्यकर्ता भेलालाई सम्बोधन गर्दै उनले सरकारको आडमा मुलुकमा मनपरीतन्त्र मौलाउँदै गएको बताए । दुई तिहाइको बलमा सरकार संविधान र कानुनविपरीतका काम गरिरहेको छ, उनले भने, सरकारले प्रतिपक्षमा कांग्रेस छ भनेर बुझोस् । अब सरकार हुकुमी र तानाशाही शैलीमा अगाडि बढे कांग्रेसले प्रतिवाद गर्दछ । सरकार गठनको ६ महिना नबित्दै जनमानसमा अनेक शंका, उपशंका उब्जिन थालेकाले कांग्रेस सजग र सचेत भएको उनले बताए । प्राज्ञिक क्षेत्रको नेतृत्व गर्दै विदेश उड्न लागेका उपकुलपतिलाई प्रधानमन्त्री केपी ओलीको ठाडो निर्देशनमा गिरफ्तारीको शैलीमा बालुवाटार पुर्याइन्छ, उनले भने, अनि घन्टौंसम्म राखिन्छ र छोडिन्छ । यो कस्तो लोकतन्त्र हो ?"
सरिफ छोरीसहित पक्राउ,साथै अदालतले उनलाई राजनीतिक गतिविधि गर्न प्रतिबन्धसमेत लगाइसकेको छ । तर सरिफ तथा उनका समर्थकले आफूमाथि लागेको भ्रष्टाचारको आरोप अस्वीकार गर्दै आएका छन् । सरिफले भने सत्तापक्षले राजनीतिक पूर्वग्रहका आधारमा आफूलाई फसाएको आरोप लगाए । सरकारले अनावश्यक धरपकड गरिरहेको आरोप लगाउँदै उनले आसन्न आमनिर्वाचन स्वतन्त्र रूपमा हुनेमा आशंका व्यक्त गरे । पाकिस्तानमा आगामी जुलाई २५ मा हुने आमनिर्वाचनको पुर्वसन्ध्यामा भएको उनको गिरफ्तारी अर्थपूर्ण भएको जनाइएको छ । पाकिस्तानमा जुलाई २५ मा आमनिर्वाचन हुँदै छ ।
विस्फोटमा मारिने १३२ पुगे,क्वेटा (एजेन्सी) पाकिस्तानको बलोचिस्तानमा शुक्रबार दुई छुट्टाछुट्टै चुनावी र्यालीमा गराईको आत्मघाती बम विस्फोटमा परी मृत्यु हुनेको संख्या १ सय ३२ पुगेको छ । अधिकारीहरूका अनुसार १ सय ८० भन्दा बढी घाइते छन् । बलोचिस्तान र खाइबर पाख्तुंखवामा आयोजन गरिएका चुनावी र्यालीका सहभागीलाई लक्षित गरी आक्रमण गरिएको हो । आक्रमणमा बलोचिस्तान अवामी पार्टी (बीएपी) का उम्मेदवार नवाबजादा सिराज रैसानीको समेत ज्यान गएको हो । अधिकारीहरूले क्वेटा सिभिल अस्पतालमा घाइतेहरूको उपचार भइरहेको छ । उनीहरूले अस्पताल अगाडि घाइतेको भीड लागेको जनाएका छन् । अधिकारीले पहिचान गरिएका शव आफन्तलाई हस्तान्तरण गरिएको जनाएका छन् । पाकिस्तानमा यही जुलाई २५ मा आमनिर्वाचन हुँदै छ । सुरक्षा अधिकारीका अनुसार उक्त आक्रमणमा ८ किलो विस्फोटक सामग्रीको प्रयोग गरिएको थियो । अधिकारीहरूले घटना स्थलबाट सूचना संकलन गरी थप अनुसन्धान भइरहेको जनाएका छन् ।
अमेरिकीद्वारा १२ रूसी गुप्तचरविरुद्ध अभियोग,तर अमेरिकी राष्ट्रपति कार्यालय ह्वाइटहाउसका प्रवक्ता सराह हकाबी स्यान्डर्सले दुई राष्ट्रपतिबीच हुने पूर्वनिर्धारित बैठक प्रभावित नहुने बताएकी छन् । तर सिनेटका डेमोक्रयाट नेता चक सुमरले पछिल्लो अभियोगलाई ध्यान दिँदै बैठक रद्द गर्न राष्ट्रपति ट्रम्पलाई सुझाव दिएका छन् । अमेरिकी अधिकारीका अनुसार ती रूसी गुप्तचरलाई एउटा सफ्टवेयरको प्रयोग गरी डेमोक्रयाटिक पार्टीको राष्ट्रिय समिति अध्यक्षविरुद्ध गुप्तचरी गरेको तथा पार्टीका कम्प्युटर हयाक गरेको आरोप लगाइएको छ । सहमहान्यायाधिवक्ता रड रोसेन्स्टाइनले आरोपितहरूले गलत इमेल र सफ्टवेयरको प्रयोग गरेको दाबी गरे । उनका अनुसार हयाकरले निर्वाचन गराउने निकायको वेबसाइट हयाक गरी ५ लाख मतदाताका विवरण पनि चोरी गरेको जनाए । रोर्बट मुलर नेतृत्वको समितिले गरेको अनुसन्धानपछि यस्तो निर्णय लिइएको हो । समितिले रूसले गरेका आक्रमणलाई खस्किएको साख र नीतिमा आएका अवरोधसाग जोडेर हेर्नुपर्ने बताएको छ । तर सहमहान्यायाधिवक्ताले उक्त निर्णय राष्ट्रपति ट्रम्प र पुटिनबीचको भेटवार्तासँग कुनै सम्बन्ध नरहेको बताए । यसै साताको सुरुमा अमेरिकी राष्ट्रपति ट्रम्पलाई रूसी गुप्तचर अधिकारीलाई अभियोग लगाउनेबारे जानकारी दिइएको थियो । हाल बेलायतको भ्रमणमा रहेका ट्रम्पले आफू निर्वाचित भएको चुनावबारे भइरहेका अनुसन्धान मूर्खतापूर्ण कार्य भएको जनाए ।
अस्ट्रेलियाले घटायो आप्रवासी कोटा,"अस्ट्रेलिया पछिल्लो समय आप्रवासीप्रति कडा नीति लिएको अस्ट्रेलियाले हरेक वर्ष आप्रवासीलाई प्रदान गर्दै आएको स्थायी अनुमतिको संख्या १० प्रतिशतभन्दा बढीले घटाएको छ । अस्ट्रेलियाले हरेक वर्ष निश्चित संख्यामा आप्रवासीलाई अस्ट्रेलिया प्रवेशको अनुमति दिने गरेको छ । सरकारको पछिल्लो तथ्यांकअनुसार गतवर्षको तुलनामा यहाँ प्रवेश पाउने आप्रवासीको संख्या करिब २१ हजारले कम गरिएको छ । गतवर्ष करिब १ लाख ८४ हजारले आप्रवासीका रूपमा प्रवेशको अनुमति पाएकोमा यस वर्ष करिब १ लाख ६३ हजारलाई मात्र प्रवेशको अनुमति पाएका छन् । अध्यागमन विभागको तथ्यांकअनुसार सबैभन्दा धेरै स्किल माइग्रेसन कार्यक्रमअन्तर्गत प्रवेश पाउनेहरूको संख्या करिब १२ हजार बढीले कम गरिएको छ भने पारिवारिक शीर्षकअन्तर्गत आउनेहरूको संख्या करिब ९ हजारले कम भएको छ । अस्ट्रेलियाका अध्यागमन मन्त्री पिटर डट्टनले आप्रवासीको संख्या कम हुनुमा अध्यागमन विभागको चुस्त कार्य र आवेदकको झूटो आवेदनका कारण कम भएको बताएका छन् । उनले अस्ट्रेलियाले आफ्नो देशको भलाइका लागि अहिले ल्याउँदै गरेको आप्रवासीहरूको संख्या कम गर्नुपर्ने बताउँदै आएका छन् । अस्ट्रेलियामा आप्रवासीको रूपमा प्रवेश पाएपछि सरकारद्वारा उपलब्ध सेवा लिनेभन्दा पनि मिहिनेत गरेर सरकारलाई केही योगदान दिनेहरूको आवश्यकता रहेको बताइँदै आएको छ । अस्ट्रेलियामा आएको आप्रवासीहरूको संख्या एक दशककै कम भएको स्थानीय सञ्चारमाध्यमहरूले उल्लेख गरेका छन् । तथ्यांकअनुसार अस्ट्रेलियामा सबैभन्दा धेरै आप्रवासीको संख्या भारतबाट रहेको छ भने त्यसपछि चीन र बेलायत रहेका छन् । अस्ट्रेलियाले यहाँ आवश्यक पर्ने विभिन्न ज्ञान, सीप र दक्षता भएका विदेशीहरूलाई उनीहरूको देशबाटै स्थायी बासिन्दाको रूपमा अस्ट्रेलिया भित्र्याउँदै आएको छ । अस्ट्रेलियामा आउने आप्रवासीको संख्या कम गर्नुपर्ने आवाज बढिरहेको सन्दर्भमा आप्रवासीको संख्या कम हुनुले अस्ट्रेलियामा रहेकाहरूले थप अवसरहरू पाउनेसमेत दाबी गरिँदै आएको छ ।"
ट्रम्पविरोधी प्रदर्शनमा हजारौं,लन्डन (बीबीसी) अमेरिकाको राष्ट्रपति निर्वाचित भएपछि आफ्नो पहिलो भ्रमणका क्रममा बेलायत आएका डोनाल्ड ट्रम्पविरुद्ध लन्डनमा शुक्रबारदेखिको प्रदर्शन शनिबार पनि जारी छ । शनिबार एडिनबर्गका सडकमा करिब १० हजार प्रदर्शनकारीहरू ट्रम्पको बेलायत भ्रमणको विरोधमा उत्रेको बीबीसीले जनाएको छ । राष्ट्रपति ट्रम्पले शनिबार ट्वीटरमार्फत आफू टर्नबरीको भ्रमणमा निस्कन लागेको जनाएपछि प्रदर्शनकारीहरू सडकमा भेला भएका थिए । भ्रमणको दोस्रो दिन शुक्रबार केन्द्रीय लन्डन र बेलायतका अन्य सहरमा दिनभर व्यापक विरोध प्रदर्शन गरिएको थियो । प्रदर्शनका क्रममा हिंसात्मक झडप हुन सक्ने आशंकामा उल्लेख्य रूपमा सुरक्षाकर्मी परिचालन गरिएको स्थानीय सञ्चारमाध्यमले जनाएका छन् । यसअघि ट्रम्पको भ्रमण रद्द गराउन माग गर्दै करिब १८ लाख हस्ताक्षर संसद्समक्ष पठाइएको थियो ।
जापानमा बाढीले मृत्यु हुने २०४ पुगे,"कुरासिकी (बीबीसीएएफपी) जापानको पश्चिमी क्षेत्रमा एक साता अघिदेखिको वर्षासँगै आएको बाढीले मृत्यु हुनेको संख्या २ सय ४ पुगेको छ । दर्जनांै बेपत्ता छन् । जापान सरकारका प्रवक्ताका अनुसार वर्षाका कारण उद्धारमा समेत कठिनाइ भएको छ । जापानी राष्ट्रिय टेलिभिजन एनएचकेले उद्धारका लागि हजारौं सेना तथा प्रहरीहरू खटाइए पनि प्रभावकारी हुन नसकेको जनाएको छ । मौसमविद्हरूले वर्षा अझै केही दिन ननरोकिने जनाएका छन् । कतिपय स्थानमा पहिरोको जोखिम रहेको बताइएको छ । क्योडो समाचार संस्थाले मृत्यु हुनेमध्ये केही पहिरोमा पुरिएका हुन् । राजधानी टोकियोदेखि ६ सय किलोमिटर पश्चिममा अवस्थित मोतोयामा नगरमा वर्षा र बाढीको प्रकोप बढेको छ । हिरोसिमामा पनि पानीको तह बढेको छ । अधिकारीहरूले उक्त बाढी ३ दशकयताकै विनाशकारी भएको जनाएका छन् । अधिकारीहरूले हजारौं मानिसको उद्धार गरिएको तथा लाखौं मानिसलाई सुरक्षित स्थानमा सर्न चेतावनी दिएको जनाएका छन् । उद्धार गरिएकालाई विद्यालय भवन, जिमखाना तथा सार्वजनिक स्थानमा राखिएको छ । करिब ५ लाख जनसंख्या रहेको कुरासिकी क्षेत्रमा यसअघि सन् २०१४ मा भीषण बाढी आएको थियो । उक्त बाढीका कारण ७७ जनाको ज्यान गएको थियो ।"
५ सय इन्जिनियर र ओभरसियर खटाइने,"काठमाडौं संघीय मामिला तथा सामान्य प्रशासन मन्त्रालयले स्थानीय तहमा ५ सय इन्जिनियर र ओभरसियर (प्राविधिक) खटाउने तयारी गरेको छ । हरेक जिल्लामा रहने प्राविधिक कार्यालय खारेजीमा परेपछि सिनियर डिभिजनल इन्जिनियर, इन्जिनियर र सबइन्जिनियर (ओभरसियर) लाई स्थानीय तहमा खटाउन लागिएको हो ।मन्त्रालयले पहिलो चरणमा करिब ५ सय प्राविधिकलाई खटाउने तयारी गरेको छ । साउन पहिलो साताभित्र प्राविधिक कर्मचारी खटाउने गरी काम गरिरहेका छौं, मन्त्रालयको स्थानीय तहका कर्मचारी प्रशासन शाखा स्रोतले कान्तिपुरसँग भन्यो, अहिले सूची बनाउने काम भइरहेको छ । हरेक स्थानीय तहको पूर्वाधार विकास तथा वातावरण व्यवस्थापन शाखामा रहेर प्राविधिकले काम गर्नेछन् । जिल्ला प्राविधिक कार्यालय खारेजीपछि त्यहाँका कर्मचारीलाई स्थानीय तहका प्राविधिक क्षेत्रमा काम गर्ने गरी पठाउन खोजिएको हो । उनीहरूले सडक, पुल, सिँचाइ आयोजना निर्माणक्रममा प्राविधिक सहयोग गर्नेछन् । संघीय राजधानीबाहेकका महानगरमा १ जना सिनियर डिभिजनल इन्जिनियर, ६ जना इन्जिनियर र ८ जना सबइन्जिनियर रहने गरी संरचना बनाइएको छ । काठमाडौंसहित वीरगन्ज, विराटनगर, ललितपुर र भरतपुर महानगरपालिका यसभित्र पर्छन् । संघीय राजधानी रहेको महानगरपालिकाका हकमा एक जना सिनियर डिभिजन इन्जिनियर वा वरिष्ठ इन्जिनियर, ८ जना इन्जिनियर र ८ जना सबइन्जिनियर रहनेछन् । यस्तै, उपमहानगरका हकमा १ जना सिनियर डिभिजनल इन्जिनियर, ४ जना इन्जिनियर र १० जना सबइन्जिनियर, ७५ हजार बढी जनसंख्या भएका स्थानीय तहमा १ जना सिनियर डिभिजनल इन्जिनियर, ३ जना इन्जिनियर र ६ जना सबइन्जिनियर रहनेछन् । ५० देखि ७५ जनसंख्या भएका स्थानीय तहमा १ जना सिनियर डिभिजनल इन्जिनियर, २ जना इन्जिनियर र ३ जना सबइन्जिनियर रहनेछन् भने २५ देखि ५० हजार जनसंख्या भएका स्थानीय तहमा १ जना सिनियर डिभिजनल इन्जिनियर, २ जना इन्जिनियर र ३ जना सबइन्जिनियर तथा २५ हजारसम्म जनसंख्या भएको स्थानीय तहमा १ जना इन्जिनियर र ४ जना सबइन्जिनियर रहनेछन् । ७७ वटै जिल्ला समन्वय समितिमा १ जना इन्जिनियर र १ जना सब इन्जिनियर रहने मन्त्रालयले जनाएको छ । १७ उपसचिव खटाइयो मन्त्रालयले १७ जना उपसचिवलाई दुई महानगरसहित १५ नगरपालिकामा खटाएको छ । सिर्जना थपलियालाई भरतपुर र कृष्णकुमारी श्रेष्ठलाई पोखरामा सहायक प्रशासकीय प्रमुख बनाएर पठाइएको मन्त्रालयले जनाएको छ । यस्तै, शिवराम रेग्मीलाई सर्लाहीको वाग्मती, ज्ञानहरि घिमिरेलाई रुकुमको चौरजहारी, केशवराज सुवेदीलाई बर्दियाको राजापुर, कविराज उप्रेतीलाई सिरहाको मिर्चैया, हरि पंगेनीलाई जुम्लाको चन्दननाथ, दशरथ बुढालाई कैलालीको लम्कीचुहा, ज्ञाननाथ ढकाललाई सर्लाहीको बलरा र सुरेश सुनारलाई कैलालीको घोडाघोडी नगरपालिकामा सरुवा गरिएको छ । उपसचिवहरू बिकाउकुमार यादवलाई सर्लाहीको गोडैता, सूर्यप्रसाद उपाध्यायलाई खोटाङको हलेसी तुबारुङ, मेघनाथ रिजाललाई कञ्चनपुरको कञ्चनपुर, माधवप्रसाद ढकाललाई इलामको माई, यज्ञ पुरीलाई सुर्खेतको पञ्चपुरी, हरेन्द्रकुमार श्रेष्ठलाई बाराको कोल्हबी र रेखा पाण्डे केसीलाई खोटाङको दिक्तेल रुपाकोट नगरपालिकामा सरुवा गरिएको छ । मन्त्रालयका अनुसार नयाँ उपसचिवहरूलाई स्थानीय तहमा खटाइएको हो । मन्त्रालयले छिट्टै सबै स्थानीय तहमा प्राविधिकसमेत खटाउने जनाएको छ ।"
नेपाली कामदार आपूर्ति गर्न मलेसियालाई दबाब,"काठमाडौं नेपाली कामदारलाई यथाशक्य छिटो ल्याउने वातावरण बनाउन रोजगारदाताले मलेसियन सरकारलाई दबाब दिएका छन् । नेपालले जेठ पहिलो सातादेखि नै मलेसियामा कामदार पठाउन रोक लगाएको छ ।मलेसियामा सक्रिय रोजगारदाताको संगठनले गृह र मानव संशाधन मन्त्रीलाई भेटी नेपाल सरकारसँग छलफल गरेर मलेसियामाथि लगाइएको रोक हटाउन दबाब दिएको हो । सुरक्षा गार्ड आपूर्ति गर्ने झन्डै ७ सय रोजगारदाताको छाता संगठन पीपीकेके एम को अग्रसरतामा बिहीबार पुत्राजयस्थित गृह मन्त्रालयमा दुई घण्टा धर्ना दिइएको थियो । वैदेशिक रोजगार व्यवसायी संघले नेपाल सरकारले श्रम स्वीकृतिमा रोक लगाउनुको कारणबारे मलेसियाका रोजगारदातालाई आधिकारिक जानकारी दिएपछि उनीहरूले आफ्नो सरकारलाई दबाब दिएका हुन् । सरकारले पूर्वस्वीकृतिमा रोक लगाउनुका साथै अन्तर्वार्ता पास भई भिसा आइसकेका झन्डै १३ हजार कामदारको अन्तिम स्वीकृतिसमेत रोकेको छ । आर्थिक भार पार्ने गरी लागू गरिएका व्यवस्था नहटाएसम्म कामदार नपठाउने नेपालको निर्णयसँगै जेठ पहिलो सातादेखि रोजगारदाताले नेपाली कामदार लैजान पाएका छैनन् । यसको सबैभन्दा बढी असर सुरक्षा गार्डको क्षेत्रमा परेको छ । मलेसियाले नेपालबाट मात्रै सुरक्षा गार्ड लिन पाउने व्यवस्था छ । सुरक्षा गार्ड आपूर्ति गर्ने रोजगारदाताले आफूहरू निकै समस्यामा परेको भन्दै यथाशक्य नेपाली कामदार ल्याउने वातावरण मिलाउन गृह मन्त्रालयलाई दबाब दिएको वैदेशिक रोजगार व्यवसायी संघका विशेष प्रतिनिधि कुमार केसीले बताए । उत्पादन, फर्निचरलगायत क्षेत्रमा आबद्ध रोजगारदाताको छुट्टाछुट्टै संगठन क्रियाशील छन्, उनीहरूले सम्बन्धित मन्त्रीलाई भेटेर ध्यानाकर्षण गराएका छन्, मलेसियामा रहेका केसीले कान्तिपुरसँग भने, सुरक्षा गार्डमा काम गर्ने रोजगारदाताले भने धर्ना नै दिए । नेपाल सरकारले लिएको निर्णयबारे मलेसियाका रोजगारदातालाई जानकारी दिन संघले विशेष प्रतिनिधिका रूपमा केसीलाई पठाएको हो । मलेसियाले सरकारी कर्मचारीलाई सहजीकरण गर्ने विवादास्पद माइजी कम्पनी खारेज गरेपछि रोजगारदाताले नेपाली कामदार नपाउने स्थिति बनेको छ । माइजीले मलेसियामै कार्यरत नेपाली कामदार उपलब्ध गराउने गथ्र्यो । यो कम्पनी जुलाई ३१ देखि बन्द हुँदै छ । मलेसिया सरकारले नेपाली कामदार ल्याउने वातावरण छिट्टै बन्ने जनाएको छ । अर्को साता संसद् बैठक बस्दै छ । त्यसपछि यो विषय अगाडि बढ्नेछ । आशा छ, नेपालबाट छिट्टै कामदार आउने वातावरण बन्नेछ, गृहमन्त्री म्युहिदिन यासिनको भनाइ उद्धृत गर्दै रोजगारदाताका प्रतिनिधि पुवहन नथनमले भने, नेपाली कामदारको विषय चाँडै हल हुनेछ । तपाईंहरूले राम्रो समचार पाउनुहुनेछ । श्रम, रोजगार तथा सामाजिक मन्त्रालयले कामदारमाथि पर्ने आर्थिक भार पूर्ण रूपमा हट्नुपर्ने आफ्नो अडान यथावत् राखेको छ । मलेसियाले नेपाली कामदारमाथि पूर्ववत् अवस्थामा थुपारेको भार पूर्ण रूपमा हटाउँछ भन्ने मैले आशा राखेको छु, श्रममन्त्री गोकर्ण विष्टले भने, हालको स्थिति हटाउनका लागि कूटनीतिक तहबाट छलफल भइरहेको छ ।"
२० कर्मचारीलाई जापानको छात्रवृत्ति,काठमाडौं (कास) जापान सरकारको छात्रवृत्तिमा स्नातकोत्तर गर्न २० निजामती कर्मचारी त्यसतर्फ जाने भएका छन् । जापान र नेपालबीच उनीहरूको अध्ययनका लागि आवश्यक २७ करोड ४० लाख रुपैयाँ अनुदान सहयोग सम्झौता भएको छ । सरकारका तर्फबाट अर्थ मन्त्रालयका सचिव राजन खनाल र जापान सरकारका तर्फबाट राजदूत मासामिची साइगोको उपस्थितिमा सम्झौता भएको हो । तीन वर्षदेखि जापानले यस्तो अनुदान उपलब्ध गराउँदै अध्ययनका लागि पठाउने गरेको छ । यसअघि छरपस्ट ढंगले छात्रवृत्ति दिइन्थ्यो । सम्झौताअनुसार जापानका विश्वविद्यालयमा स्नातकोत्तर अध्ययनका निमित्त २० जना सरकारी कर्मचारीले दुई वर्षको छात्रवृत्ति पाउनेछन् । पछिल्ला दुई आर्थिक वर्षमा जापानस्थित आठवटा विभिन्न विश्वविद्यालयमा नेपाल सरकारका तर्फबाट ४० कर्मचारी यस कार्यक्रममा आबद्ध भइसकेको दूतावासले जनाएको छ । यो वर्ष जापान जाने टोली तेस्रो ब्याच हो । नेपालबाट हालसम्म ३ हजार ९ सय ७० जनाले त्यस्तो छात्रवृत्ति पाइसकेका छन् । सरकारी कार्यालयका कर्मचारीको क्षमता अभिवृद्धि गर्न मद्दत पुर्याउने उद्देश्यले यस्तो कार्यक्रम चलाइएको दूतावासले जनाएको छ ।
संस्थागत चिया किसान १ प्रतिशत,"काठमाडौं चिया उत्पादनमा संलग्न एक प्रतिशत किसानले मात्रै संस्थागत रूपमा खेती गर्ने गरेको पाइएको छ । केन्द्रीय तथ्यांक विभाग र राष्ट्रिय चिया तथा कफी विकास बोर्डले संयुक्त रूपमा गरेको व्यावसायिक चिया खेती सर्वेक्षण २०७५ मा यस्तो देखिएको हो । मुलुकभरि १४ जिल्ला ताप्लेजुङ, सखुवासभा, भोजपुर, धनकुटा, तेह्रथुम, पाँचथर, इलाम, झापा, मोरङ, दोलखा, सिन्धुपाल्चोक, नुवाकोट, ललितपुर, रामेछापमा व्यावसायिक चिया खेती हुने गरेको छ । ती जिल्लामा ९ हजार २ सय ३६ कृषकव्यवसायीले खेती गर्छन् । जसमध्ये १ सय ८ कृषकव्यवसायी (१२ प्रतिशत) ले मात्रै संस्थागत रूपमा खेती गर्दै आएको सर्वेक्षणमा उल्लेख छ । बाँकी ९ हजार १ सय २७ (९८८ प्रतिशत) ले भने व्यक्तिगत रूपमै खेती गर्दै आएका हुन् । मुलुकभर १२ हजार ६७ हेक्टरमा चिया खेती हुने गरेको अध्ययनले देखाएको छ । व्यावसायिक खेती हुन नसक्दा माग भए पनि पर्याप्त मात्रामा उत्पादन र निर्यात हुन सकेको छैन । अधिकांश किसान परम्परागत रूपमै खेती गर्दै आएका छन् । बोर्डका अनुसार मुलुकमा सीटीसी र अर्थोडक्स चिया उत्पादन हुन्छ । उत्पादन भएका ५५ प्रतिशत सीटीसी चिया भारत निर्यात हुन्छ । अर्थोडक्स चिया ९० प्रतिशत भारतलगायत अन्य मुलुकमा निर्यात हुन्छ । करिब ३ अर्बको चिया निर्यात हुन्छ । अर्थतन्त्रको हिसाबले चिया सबैको चासोको विषय हो, बोर्डका प्रमुख शेषकान्त गौतमले भने, माग प्रशस्त भए पनि पर्याप्त मात्रामा उत्पादन हुन सकेको छैन । चिया निर्यातको सम्भावना उच्च भएकाले उद्योग वाणिज्य तथा आपूर्ति मन्त्रालयले तुलनात्मक लाभको वस्तुका रूपमा राखेको छ । तथ्यांक विभागका कृषि तथा पशुपन्छी गणना शाखा निर्देशक बद्रीकुमार कार्कीले आधिकारिक तथ्यांक नभएकाले सर्वेक्षण गरेको बताए । तथ्यांकअनुसार सबैभन्दा बढी इलाममा ५ हजार ५ सय ९८ किसान (६०६ प्रतिशत) यसमा संलग्न छन् । दोस्रो झापामा १ हजार ६ सय १ (१७३ प्रतिशत) किसान, पाँचथरमा ७ सय ७२ अर्थात् ८४ प्रतिशत छन् । सर्वेक्षणका अनुसार किसानहरूले १० करोड ८० हजार टन हरियो पत्ती उत्पादन गर्छन् । चियाको हरियो पत्ती भने सबैभन्दा बढी झापामा उत्पादन हुन्छ । तथ्यांकअनुसार झापामा ८२ हजार ५ सय १७ हजार किलो चिया उत्पादन हुन्छ । दोस्रोमा इलामको उत्पादन छ । इलाममा १५ हजार ९ सय ७१ हजार किलो हरियो पत्ती उत्पादन भएको सर्वेक्षणमा उल्लेख छ । सर्वेक्षणअनुसार चिया खेती ११ हजार ४१ बटा बगानमा गरिएको छ । सबैभन्दा बढी बगान इलाममा ६ हजार ९ सय ९५ वटा छन् । सबैभन्दा कम सिन्धुपाल्चोकमा ८ वटा रहेको जनाइएको छ । व्यावसायिक चिया खेती गर्ने किसानमध्ये ७ हजार ६ सय १ (८२३ प्रतिशत) ले एक हेक्टरभन्दा कममा चिया खेती गरेका छन् । १ हजार ५ सय २८ (१६५ प्रतिशत) ले १ हेक्टरभन्दा बढी तर १० हेक्टरभन्दा कममा खेती गर्दै आएका छन् । ३४ किसान अर्थात् ०४ प्रतिशतले मात्रै १० हेक्टरभन्दा बढी तर २० हेक्टरभन्दा कममा खेती गर्दै आएका छन् । ७३ किसान अर्थात् ०८ प्रतिशतले २० हेक्टरभन्दा बढी क्षेत्रफलमा चिया खेती गर्दै आएको सर्वेक्षणमा उल्लेख छ । किसानले चिया पत्ती बिक्रीबाट १ अर्ब ७४ करोड २२ लाख १५ हजार ३ सय ६५ रुपैया आर्जन गरेको उल्लेख छ । सर्वेक्षण अनुसार चिया खेती गर्ने किसानमध्ये ५९ प्रतिशतले परम्परागत रूपमा खेती गर्दै आएका छन । ३० प्रतिशतले प्रांगारिक खेती गरेका छन् । ११ प्रतिशत ११०० हेक्टरमा प्रांगारिक चिया खेती हँुदै आएको छ । चिया निर्यात गर्दा भन्सारमा लाइन लागेर कलकत्तामा ल्याब परीक्षण गर्नुपर्छ, बोर्डका प्रमुख गौतमले भने, गुणस्तरीय उत्पादन गर्न सके निर्यात बढ्छ । निर्यात सहजीकरणका लागि सरकारले पनि विशेष पहल गर्नुपर्ने उनले बताए । विभागका अनुसार प्रांगारिक चियापत्तीको मूल्य प्रतिकिलो ७० रुपैयाँभन्दा बढी पर्छ । प्रक्रियामा रहेका चियापत्तीको मूल्य ५५ देखि ६० रुपैयाँ पर्छ । यस्तै, परम्परागत रूपमा उत्पादित चियापत्ती २५ देखि ५० रुपैयाँमा बिक्री हुने जनाएको छ । सर्वेक्षणका अनुसार चियाखेती गर्नेमा ८५५ प्रतिशत प्रमुख सञ्चालक पुरुष छन् ।४५ प्रतिशतले मात्रै चिया खेती व्यवसाय दर्ता गरी सञ्चालन गरेका छन् । चिया खेती गर्ने किसानमध्ये ५ प्रतिशतले मात्रै चिया खेती व्यवसायका लागि ऋण लिएका छन् ।"
ट्यांकरमा लकिङ सुरु,"मोरङ (कास) नेपाल आयल निगम लिमिटेड प्रदेश १ डिपो विराटनगरमा भारतबाट पेट्रोलियम ढुवानी गर्ने ट्यांकरमा सुरक्षित लकिङ प्रणाली शनिबारदेखि लागू भएको छ । इन्डियन आयल कर्पोरेसनको बरौनी डिपोबाट सुरक्षित लकिङ प्रणालीअन्तर्गत आधुनिक ताला लगाएर आयल निगमको प्रदेश १ डिपोमा आइपुगेको ट्यांकरको साँचो हस्तान्तरण गरिएको छ ।इन्डियन आयल कर्पोरेसनको बरौनी डिपोका प्रमुख एस नसिरले नेपाल आयल निगमका कार्यकारी निर्देशक सुशील भट्टराईलाई शनिबार विराटनगरमा आयोजित एक कार्यक्रममा ट्यांकरको साँचो हस्तान्तरण गरेका हुन् । कार्यकारी निर्देशक भट्टराई र मोरङका प्रमुख जिल्ला अधिकारी रामप्रसाद आचार्यले उक्त साँचोले ट्यांकरको संयुक्त रूपमा ताला खोलेर सुरक्षित लकिङ प्रणालीको उद्घाटन गरे । कार्यकारी निर्देशक भट्टराईले पेट्रोलियम ट्यांकरमा अब मुलुकभरि सुरक्षित लकिङ प्रणाली लागू भइसकेकाले पेट्रोलियम पदार्थको चुहावट र गुणस्तरमा सु्धार आउने विश्वास व्यक्त गरे ।१९ हजार ट्यांकरमा सुरक्षित लकिङ प्रणालीअन्तर्गत आधुनिक ताला लगाउने काम भएको छ, उनले भने, ट्यांकरमा लगाइएको तालाको १ थान साँचो इन्डियन आयल कर्पोसनको डिपोमा र अर्को नेपालमा ढुवानी हुने आयल निगमको डिपोमा हुन्छ । प्रत्येक ट्यांकरको ताला र साँचो कम्प्युटराइज रहन्छ । ट्यांकरमा लगाइएको तालाको नक्कली साँचोसमेत बनाउन सकिँदैन र कसैले जबर्जस्ती ताला खोल्ने प्रयास गरे स्वत: लक हुने र सम्बन्धित आयल निगमको डिपोलाई जानकारी हुने उनले बताए ।"
बिक्री भएन अलैंची बेर्ना,"लमजुङ लाखौं रुपैयाँ लगानी र तीन वर्ष खर्चेर उमारेको अलंैचीको बिरुवा बिक्री नहुँदा किसान निरास बनेका छन् । अलैंचीको बेर्ना रोपिसक्नुपर्ने बेलामा बिक्री नै नभएपछि उनीहरू चिन्तित बनेका हुन् । बिक्री हुने बेर्ना पनि झन्डै ५० प्रतिशत कम मूल्यमा बेच्नुपर्ने बाध्यता किसानलाई छ । जेठ १५ देखि साउन १५ सम्म अलैंची सार्ने समय हो । अलैंची व्यवसायी महासंघ लमजुङका अनुसार विगतमा यो समय करिब २० लाख अलैंचीका बिरुवा बिक्री भइसकेका थिए । यस वर्ष बल्ल ४ लाख बिरुवा बिक्री भएका छन् । किसानले यस वर्ष बिक्रीयोग्य २० लाखभन्दा बढी बिरुवा उमारेका थिए । अलैंचीको मूल्यमा गिरावट आउँदा सोचेअनुरूप आम्दानी गर्न नसकेका किसानलाई घाटामा पारेको छ । मस्र्याङ्दी गाउँपालिका ७, ताराचोक सेरामा ११ किसान मिलेर ६५ रोपनी क्षेत्रफल जग्गामा ८ लाख अलैंचीका बिरुवा उत्पादन गरेका थिए । किसान सोमबहादुर तामाङका अनुसार ८० हजार बिरुवा मात्रै बिक्री भएका छन् । खाऊँ भने दिनभरिको सिकार, नखाऊँ भने कान्छा बाउको अनुहारजस्तै भएको छ, उनले भने, करिब ५० लाख लगानीमा स्थापना गरेको नर्सरी अब यत्तिकै भयो । पैसा कमाउँला भनेर जमाएको बिरुवा बिक्री भएन । क्व्होलासोंथर८, घाम्राङका किसान ईश्वर गुरुङले प्रतिगोटा ४ देखि ५ रुपैयाँसम्म अलैंचीका बिरुवा बिक्री गर्न बाध्य भएको बताए । आफैंले प्रतिगोटा १८ रुपैयाँसम्म अलैंची बिरुवा बिक्री गरेको स्मरण गर्दै भने, यस पटक केही होला भनेर ३ लाख बिरुवा तयार पारेको थिएँ । १५ हजार मात्रै बिक्री भयो । त्यही पनि ४५ रुपैयाँ गोटामा । उनका अनुसार ४५ वर्षपहिले नर्सरीको अलैंची बिरुवा रोप्नलाई किसान नर्सरीमा बिरुवा लिन तँछाडमछाड गर्थे । १०१२ वर्षपहिले हाँगो भाँचेर पनि अलैंची रोप्थे । अहिले नर्सरीकै राम्रो अलैंची बिरुवा बिक्री नभएको उनले बताए । बेंसीसहर१०, खाँचेका किसान सोम तामाङ पनि अलैंची बिरुवा ४ रुपैयाँ प्रतिगोटा बिक्री गर्न बाध्य भए । सस्तो मूल्यमा के बिक्री गर्नु भनी आफैंले रोपिदिएँ, उनले भने । अलैंची व्यवसायी महासंघ जिल्ला शाखा लमजुङका अध्यक्ष अजय तामाङका अनुसार अलैंचीको मूल्यमा आएको गिरावटले बिरुवा बिक्रीमा असर परेको हो । उनका अनुसार सुरुमा २५३० लाख अलैंची बिरुवाको माग थियो । कृषि कार्यालयलाई सरकारले हटाएसँगै अलैंची बिरुवामा अनुदान दिएन । किसानले बेर्ना लगेनन् । गत वर्षसम्म ५० प्रतिशत अनुदानमा बिक्री हुन्थ्यो । अहिले शतप्रतिशत किसानले नै खर्च गर्नुपर्ने भएपछि बेर्ना बिक्री भएन, उनले भने । अलैंची र बिरुवाको मूल्यमा आएको गिरावटले किसानको मनोबल घटेको र चासोसमेत कम दिन थालेको उनले बताए । गत वर्ष कुल २५ लाख अलैंची बिरुवा बिक्रीबाट किसानले २ करोड २५ लाख आम्दानी गरेका थिए । गत वर्ष प्रतिगोटा ९ रुपैयाँमा अलैंची बिरुवा बिक्री भएको थियो । प्रधानमन्त्री कृषि आधुनिकीकरण परियोजना अलैंची जोन कार्यालयका वरिष्ठ जोन अधिृकत गोविन्दराज कोइरालाले सम्बन्धित निकायमा किसानका लागि अलैंची बिरुवा उपलब्ध गराउन अनुदान माग गरे पनि नपाएको गुनासो गरे । कार्यक्रम आइदिए राम्रो हुन्थ्यो । किसानको गुनासो अत्यधिक छ, उनले भने । उनका अनुसार नर्सरी धेरै भएर पनि समस्या भएको हो । उनले अघिल्ला वर्ष अन्य जिल्लाले पनि अलैंची बिरुवा लाने गरेकोमा अहिले ती जिल्लाका किसानले आफैं बिरुवा उत्पादन गरेपछि समस्या आएको बताए ।"
पकेट क्षेत्रकै आलुमा ऐँजेरु,"मंसिरपुसमा लगाएको आलु जेठदेखि साउनसम्म खनेर झिकिन्छ । वर्षको दुई बाली मात्रै खेती हुने गुम्दामा आलु खनेपछि सिलाम र कोदो लगाउने गरिन्छ । यहाँ धान फल्दैन । खाजा र खानाका रूपमा पनि कतिपयले आलु खाएरै गुजारा चलाउने गरेका छन् । गुम्दा गाउँकै मात्र दुई सय घरधुरीले लगाएको आलुको उत्पादन यो वर्ष ह्वात्तै घटेको उनले बताए । गत वर्ष यहाँको आलु पाथीको १ सय ५० देखि दुई सय रुपैयाँसम्ममा किनबेच भएको थियो । स्वादिलो हुने भएकाले लेकको आलुको पहिचान जिल्लामा छुट्टै छ । चिसो हावापानीमा फल्ने आलु तल्लो क्षेत्रका स्थानीयहरूले पनि रुचाउने गरेको गुरुङले बताए । तल्लो क्षेत्रका बजारमा आलु बेचेर चामललगायत खाद्यान्न किनेर गुम्दा र लाप्राकका स्थानीय फर्कने चलन पुरानै हो । लाप्राकको आलुमा ०६८ बाट ऐँजेरुको रोग देखापरेको स्थानीय जितबहादुर गुरुङले बताए । ७२ सालसम्म ऐँजेरु रोगले आलु सखाप नै पार्यो । तीन वर्षयता केही किसानले बीउ साटेर लगाएका छन्, उनले भने, पहिलेभन्दा त राम्रो फलेको छ तर सोचेजस्तो भएन । गुम्दा र लाप्राकका सबैजसो स्थानीय मुख्य खाद्य बालीका रूपमा आलु खेती गर्ने गर्छन् ।"
बिमाको कारोबार हिस्सा बढ्यो,"काठमाडौं यो साता कुल कारोबारमा बिमा समूहले २२६८ प्रतिशत हिस्सा ओगटेको छ । यसको अर्थ बिमा कम्पनीहरूको सेयर लगानीकर्ताले बढी किनबेच गरिरहेका छन् भन्ने हो । पुँजी वृद्धिका लागि अहिले कम्पनीहरूले विभिन्न योजनाहरू सार्वजनिक गरिरहेका छन् । यही कारण बिमा समूहको सेयरमा लगानीकर्ताको आकर्षण बढेको हो । साप्ताहिक कारोबारमा बैंकिङ समूहको हिस्सा २९६४ प्रतिशत छ । गत साताको तुलनामा कारोबार हिस्सा घटेको हो । बिमा समूहको हिस्सा बढेपछि बैंकिङ समूहको हिस्सामा कमी आएको हो । सामान्य अवस्थामा कुल कारोबारमा बैंकिङ समूहको हिस्सा ४५ देखि ५० प्रतिशतको हाराहारीमा रहँदै आएको छ । साताभरको कुल कारोबारमा लघुवित्त समूहको हिस्सा १८०४ र संस्थापक सेयरको कारोबार हिस्सा १४१५ प्रतिशत रह्यो । यसैगरी, विकास बैंक समूहको हिस्सा करिब ६ प्रतिशत र जलविद्युत् समूहको हिस्सा करिब ४ प्रतिशत छ । यो साता सेयर कारोबार मापक नेप्से परिसूचक करिब साढे ३२ (३२४३) अंकले घट्यो । साताको पहिलो दिन (आइतबार) को तुलनामा पनि नेप्से समान दरले नै घटेको देखिन्छ । आइतबार १ हजार २ सय २४३९ विन्दुमा रहेको नेप्से बिहीबार १ हजार १ सय ९१९८ विन्दुमा बन्द भएको नेप्सेले जनाएको छ ।पाँच दिनको व्यापारमा २ अर्ब ११ करोड ८८ लाख रुपैयाँ बराबरको सेयर कारोबार भएको छ । गत साताको तुलनामा कारोबार रकम ५८४४ प्रतिशत बढी हो । यो साता करिब २४ हजार ४ सय कारोबारबाट १ सय ९१ कम्पनीका ६१ लाख १२ हजार ३ सय ७० कित्ता सेयर खरिदबिक्री भएका थिए । गत साता २० हजार ३ सय कारोबारबाट ४२ लाख ५४ हजार ५ सय ५० कित्ता सेयर किनबेच हुदाँ १ अर्ब ३३ करोड ७३ लाख ३३ हजार रुपैयाँ परिचालन भएको थियो । नेप्सेको वर्गीकरणमा क वर्गमा रहेको कम्पनीहरूको कारोबार मापक सेन्सेटिभ परिसूचक ६४१ अंकले घट्यो । व्यापारमा रहेका सबै कम्पनीहरूको कारोबार मापक फ्लोट परिसूचक साढे २ अंकले ऋणात्मक रहेको नेप्सेले जनाएको छ ।यो साता कारोबार रकम (१५ करोड २५ लाख रुपैयाँ) का आधारमा एभरेस्ट इन्स्योरेन्स सबैभन्दा अघि रह्यो । कारोबार सेयर संख्या (३ लाख ९० हजार कित्ता) का आधारमा कुमारी बैंकको संस्थापक अग्रस्थानमा छ । कारोबार संख्या (१ हजार ४ सय ४९ वटा) का आधारमा रैरङ हाइड्रोपावर डेभलपमेन्ट कम्पनी सबैभन्दा अघि रहेको नेप्सेद्वारा जारी विज्ञप्तिमा उल्लेख छ । साप्ताहिक कारोबारमा समूहका लगानीकर्ताको सम्पत्ति घट्यो । तीमध्ये बिमा र होटल समूहका सेयरधनीको सम्पत्ति धेरैले घट्यो । उक्त अवधिमा बिमा समूहको परिसूचक २ सय ५५७९ र होटलको १ सय ५८१ अंकले ऋणात्मक रहे । यसैगरी, बैंकिङ समूहको परिसूचक २४८३, विकास बैंकको ३६६, जलविद्युत्को ६१, वित्त कम्पनीको १२२, उत्पादन तथा प्रशोधनको २९८१ र अन्य समूहको परिसूचक ५७६ अंकले घटेको नेप्सेले जनाएको छ । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
किसानलाई सिँचाइकै पिरलो,"राजविराज (कास) सिँचाइको अभावमा प्रदेश २ मा धान रोपाइँ प्रभावित भएको छ । प्रदेशको आधाभन्दा बढी खेती आकासेपानीको भरमा रहेको तथा पूर्वाधार भएका जग्गामा पनि समयमै सिँचाइ उपलब्ध नहुँदा रोपाइँ प्रभावित भएको हो । कृषि नै प्रदेश २ को मूल आधार भनिए पनि सिँचाइको अभावमा यो महँगो हुँदै गएको छ । प्रदेश सरकारले आगामी आर्थिक वर्षमा भूमिगत सिँचाइ सुविधा बढाउँदै लैजाने लक्ष्य लिएको छ । सिँचाइ अभावमा प्रदेशमा धानखेती प्रभावित हुँदै आएको छ, प्रदेश २ कृषि मन्त्रालयका उपसचिव सुकेश्वर झाले भने, आकासेपानीको भर छ, पानी अझै परेको छैन, सुविधा भएका स्थानमा पनि सिँचाइ समयमै नहुँदा रोपाइँ प्रभावित हुँदै आएको हो । प्रदेशमा २ लाख २५ हजार हेक्टर जग्गा धान खेतीयोग्य रहेको छ । यसमध्ये ५० प्रतिशत जग्गामा आकासेपानीकै भरमा खेती हुँदै आएको छ । साउन १५ पछि रोपाइँ गर्दा उत्पादनमा कमी आउन सक्छ, उनले भने, अहिलेको १५ दिन धान रोपाइँका लागि उपयुक्त समय हो । प्रदेशका कृषिमन्त्री शैलेन्द्रप्रसाद साहले सिँचाइ सबैभन्दा ठूलो समस्या रहेको स्विकारे ।"
सामसङको नयाँ जेसिक्स,काठमाडौं (कास) सामसङ इलेक्ट्रोनिक्सले इन्फिनिटी डिस्प्लेसहित नयाँ स्मार्टफोन ग्यालेक्सी जेसिक्स नेपाली बजारमा ल्याएको छ । इन्फिनिटी डिस्प्लेको सुविधाले ग्राहकलाई १५ प्रतिशत बढी स्क्रिन यो फोनले प्रदान गर्ने कम्पनीको विज्ञप्तिमा छ । डिस्प्ले हार्डवेयरमा गरिएको परिवर्तनले १८५:९ को एस्पेक्ट रेसियो प्रदान गरेको जनाएको छ । कम्पनीका अनुसार ग्यालेक्सी जे सिक्स (४६४ जीबी) र जे सिक्स (३३२जीबी) को मूल्य क्रमश: २९ हजार ९० र २४ हजार ७ सय ९० रुपैयाँ तोकिएको छ ।
पार्की आइसक्रिम बजारमा,काठमाडौं (कास) सिभान्स फुड प्रडक्टले पार्की ब्रान्डको आइसक्रिमको व्यावसायिक उत्पादन थालेको छ । आइसक्रिम उत्पादनमा दुई दशक लामो समयको अनुभव र दुई महिनाको परीक्षण उत्पादनपछि सिभान्सले उक्त ब्रान्डलाई बजारमा प्रस्तुत गरेको जारी विज्ञप्तिमा छ । कम्पनीले उपभोक्ताको स्वास्थ्यलाई विशेष ध्यान दिएर आफ्नो उत्पादन थालेको जनाएको छ । कम्पनीले दालमोठ र भुजियालगायतका खाद्य वस्तुहरू व्यावसायिक उत्पादनको लक्ष्यसमेत राखेको छ । करिब दुई करोड लगानीमा उत्पादन सुरु गरिएको उक्त आइसक्रिमको उद्योग भक्तपुरको लोकन्थलीमा छ ।
कुमारी बैंकको सहयोग,काठमाडौं (कास) कुमारी बैंकले आफ्नो संस्थागत सामाजिक उत्तरदायित्वअन्तर्गत पशुपतिगुह्येश्वरी परिसरमा अवस्थित बाल सारथि संस्थालाई एक लाख रुपैयाँ सहयोग गरेको छ । उक्त संस्थाका कार्यहरूलाई प्रोत्साहन गर्ने उद्देश्यले बैंकका नायब प्रमुख कार्यकारी अधिकृत राजीव गिरिज्यूले सहयोगस्वरूप एक लाख रुपैयाँको चेक हस्तान्तरण गरेको जारी विज्ञप्तिमा छ ।
बृज सिमेन्टद्वारा विद्यालयलाई सामग्री,काठमाडौं (कास) बृज सिमेन्टले चितवनको भरतपुरस्थित नारायणी नमुना माविलाई फुटबल सामग्री सहयोग गरेको छ । पुष्पतारा केडिया सेवा संस्थाको आयोजना र बृज सिमेन्टको प्रायोजनमा उक्त सामग्री शनिबार विद्यालयलाई सहयोग गरिएको जारी विज्ञप्तिमा उल्लेख छ । भरतपुर महानगरपालिकाकी मेयर रेणु दाहालले सामग्री विद्यालयलाई हस्तान्तरण गरेको जनाइएको छ ।
बैंकको शाखा थप,"काठमाडौं (कास) राष्ट्रिय वाािणज्य बैंकले डोल्पाको मुड्केचुला र पर्साको सुवर्णपुरमा शाखाहरू थपेको छ । योसँगै बैंकका शाखाहरूको संख्या २ सय १ पुगेको जारी विज्ञप्तिमा उल्लेख छ । बैंकका हाल ७३ जिल्लामा २०१ शाखा, १३५ एटीएम र ९३ शाखारहित बैंकिङ रहेको जनाएको छ । चालु आवको तेस्रो त्रैमाससम्म बैंकले १ खर्ब ५३ अर्ब निक्षेप संकलन गरी १ खर्ब १२ अर्ब कर्जा लगानी गरी ३ अर्ब ८ करोड खुद मुनाफा कमाएको छ । यसैगरी लक्ष्मी बैंकले सिन्धुपाल्चोकको लिसानखुपखर, दार्चुलाको लेकम र सप्तरीको बलान बिहुलमा आफ्नो शाखा सञ्चालनमा ल्याएको छ । ४५ जिल्लामा बैंकका शाखा सञ्जाल ८९ पुगेका जनाइएको छ ।"
एचएच बजाजको नयाँ सोरुम,"काठमाडौं (कास) एचएच बजाजले सिरहाको ट्राफिक चोकमा नयाँ सोरुम सञ्चालनमा ल्याएको छ । कम्पनीले ग्राहकहरूलाई उच्चस्तरको बिक्री, सर्भिस तथा स्पेयर प्रदान गर्ने उद्देश्यले सोरुम थपेको विज्ञप्तिमा उल्लेख छ । यस अवसरमा कम्पनीले ग्राहकहरूका लागि आकर्षक पुरस्कारसमेत प्रदान गर्ने जनाएको छ ।"
आमोदी र अधिकारी पुरस्कृत,"चितवन २०५ औं भानुजयन्तीको अवसर पारेर चितवन साहित्य परिषद् (चिसाप) ले साहित्यकारहरूलाई पुरस्कृत गरेको छ । ५० हजार रुपैयाँसहितको चिसाप खेमलाल लामिछाने साहित्य पुरस्कार केशवराज भट्टराई आमोदी ले प्राप्त गरेका छन् । ११ हजार रुपैयाँ रहेको चिसाप प्रतिभा पुरस्कार पूर्णप्रसाद अधिकारीलाई प्रदान गरिएको छ ।चिसाप अध्यक्ष सुरेन्द्र अस्तफलका अनुसार, आमोदीलाई उषा अनिरुद्र पौराणिक महाकाव्यका लागि पुरस्कृत गरिएको हो । उक्त पुरस्कार गैरआवासीय नेपाली संघ (एनआरएन) का पूर्वअध्यक्ष जीवा लामिछानेले आफ्ना पिताको स्मृतिमा स्थापना गरेका हुन् । चिसापले २०७० यता भानुजयन्तीका दिन यो पुरस्कार दिन सुरु गरेको हो ।"
सात स्रष्टालाई प्रतिभा,"मोरङ प्रतिभा पुरस्कार प्रतिष्ठान विराटनगरले विभिन्न क्षेत्रमा योगदान पुर्याउने साता स्रष्टालाई पुरस्कृत गरेको छ । प्रतिष्ठानले २०७४ को प्रतिभा पुरस्कार महाकाव्यकार प्रा मोहनप्रसाद भण्डारीलाई अर्पण गरेको छ । लीलानाथविश्वमञ्जरी प्रतिभा पुरस्कार संस्कृतिविद् डा जगमान गुरुङ, ज्वालाप्रसाद पोखरेल प्रतिभा पुरस्कार अनुसन्धाता डिल्लीराम मिश्र, दीनबन्धुउषादेवी गोयल प्रतिभा पुरस्कार कथाकार माया ठकुरीलाई प्रदान गरिएको छ । सबै पुरस्कारमा जनही ५० हजार रुपैयाँ छ । यस्तै, २१ हजार राशिको विराटलक्ष्मी पुरस्कार निबन्धकार दामोदर पुडासैनी किशोरलाई प्रदान गरिएको छ । १५ हजार राशिको षडानन्द प्रतिभा पुरस्कार कथाकार रीता ताम्राकार र अश्विनी कोइरालालाई संयुक्त रूपमा प्रदान गरिएको छ । उनीहरूलाई भाषाशाास्त्री प्रा बालकृष्ण पोखरेल र प्रतिष्ठानका अध्यक्ष दधिराज सुवेदीले संयुक्त रुपमा माला लगाएर नगद र सम्मानपत्र प्रदान गरेका थिए । प्रतिष्ठानले हालसम्म ५० भन्दा बढी रचनात्मक ग्रन्थ प्रकाशित गरिसकेको छ भन ६८ जनालाई पुरस्कृत र सम्मानित गरिसकेको सचिव कविराज न्यौपानेले बताए । कार्यक्रममा कवि कल्पना काफ्लेले कविता वाचन गरिन् । प्राज्ञ विवश पोखरेल, पुरस्कृतहरूका तर्फबाट डा जगमान गुरुङ, भाषाशास्त्री बालकृष्ण पोखरेल, प्रतिष्ठानका अध्यक्ष दधिराज सुवेदी, सहसचिव दिङ्लाली कान्छोलगायतले बोलेका थिए ।"
धुर्मुससुन्तलीलाई भानु पुरस्कार,"काँकडभिट्टा भानु साहित्यिक प्रतिष्ठान, मेचीनगरले धुर्मुससुन्तली फाउन्डेसनलाई भानु पुरस्कार प्रदान गरेको छ । १ लाख १ हजार राशिको पुरस्कार नेपाल प्रज्ञा प्रतिष्ठानका उपकुलपति विष्णुविभु घिमिरेले हस्तान्तरण गरे ।२०५ औं भानुजयन्ती अवसरमा शुक्रबार यहाँ अन्य प्रतिभाहरूलाई समेत सम्मान गरियो ।कृष्णपवित्रा उप्रेती प्रष्ठिानद्वारा स्थापित २५ हजार राशिको धनमायादेवकुमारीप्रजापती उप्रेती पत्रकारिता पुरस्कार पत्रकार राजु अधिकारीलाई, हेमराजमेदनी खरेल प्रतिष्ठानद्वारा स्थापित २५ हजार रुपैयाँको साहित्यिक पुरस्कार प्रगतिशील लेखक संघका झापा अध्यक्ष राजेन्द्र संग्रौलालाई र गायक जेठा मुर्मुलाई १५ हजार राशिको प्रतिभा पुरस्कार प्रदान गरियो । इन्जिनियर रुद्र मैनालीलाई सम्मान पनि गरियो ।"
२१ भाषा ४ कार्यपत्र,"काठमाडौं १३ मुलुकका स्रष्टा एवं समालोचकहरूले शनिबार हिमवत् क्षेत्रका भाषासाहित्यदेखि संस्कृतिसम्म गम्भीर बहस गरे । कविता सुनाए । राजधानीमा जारी हिमवत् खण्ड कलासाहित्य सम्मिलन, २०७५ को दोस्रो दिन रूसी सांस्कृतिक केन्द्रमा चारवटा कार्यपत्र र मुलुकभित्रका २१ भाषाका कविताहरू प्रस्तुत गरिए । हिमवत् क्षेत्रका भाषाको उद्भव र विकासको आयाम विषयमा प्राडा माधवप्रसाद पोखरेलले कार्यपत्र प्रस्तुत गर्दै नेपाली भाषाको वैज्ञानिकीकरण गर्नु अहिलेको चुनौती रहेको बताए । हाम्रा साना बालबालिकालाई हिज्जे नमिलेको अबैज्ञानिक अंग्रेजी भाषा पढाइन्छ, उनले भने, नेपाली हिज्जेको भाँडभैलो भएको छ । यसलाई मिलाउन संस्थाहरू जागरुक हुनुपर्छ । प्राडा जीवेन्द्रदेव गिरीले नेपालका भाषाहरूको साहित्यिक अवस्था र समृद्धिको यात्रा विषयक कार्यपत्र प्रस्तुत गरे । सिक्किम विश्वविद्यालयकी प्राध्यापक डा कविता लामाले भाषिकसाहित्यिक विश्वसम्पदाका सन्दर्भमा भानुभक्त र नेपाल ललितकला प्रज्ञा प्रतिष्ठानका पूर्वउपकुलपति ठाकुरप्रसाद मैनालीले नेपाली कलासंस्कृतिको फैलिँदो आकाश विषयक कार्यपत्र प्रस्तुत गरे । उनीहरूका कार्यपत्रमा प्राडा वासुदेव त्रिपाठी, डा जगमान गुरुङ, प्राडा व्रतराज आचार्य, लक्ष्मण न्यौपाने र डा करण सिंहले समिक्षात्मक टिप्पणी गरे । भानुजयन्तीका अवसरमा आयोजित सम्मिलनको दोस्रो दिन ३३ कविले आआफ्ना मातृभाषामा कविता सुनाए । बिना थिङ तामाङ र मुक्तान थेबाले तामाङ भाषामा, कविता राई र पदम राईले वान्तवा भाषा, विद्या चाम्लिङले चाम्लिङ भाषा, गणेश राईले वाम्बुले भाषा, हेमा आलेले मगर ढुट भाषा, राकेश मायालुले मगर खाम, कमला आङदेम्बे र लक्ष्मण मेन्याङबोले लिम्बु, हंसा कुर्मीले अवधि, गोपाल अश्क र प्रतिमा चौधरीले भोजपुरी, अमरेन्द्र यादव र रुपा झाले मैथिली, कृष्णराज सर्वहारी र शान्ति चौधरीले थारू, प्रतिसरा सायमी र सुरेश किरणले नेपालभाषा, छम गुरुङ र गौरी तमुले गुरुङ, भुवन निस्तेजले डोटेली, प्रभा भट्टराई र विप्लव ढकालले नेपाली, टीकाराम अधिकारी र डा रत्नावली शर्माले संस्कृत, रमेश चेपाङले चेपाङ, सोम धिमाल र सृजना धिमालले धिमाल, पार्वती माझी र अनिल माझीले माझी तथा इदा उपाध्यायले अंग्रेजी भाषामा कविता सुनाए । सम्मिलनमा बेलायत, जापान, रूस, भारत, बंगलादेश, भुटान, म्यान्मार, थाइल्यान्ड, चीन, पाकिस्तानलगायतका नेपालीभाषीसहितका स्रष्टाहरू सहभागी छन् ।मुलुकको गहना बहुसांस्कृतिक पहिचान भएकाले मातृभाषी कविहरूलाई सम्मिलन गरिएको प्रतिष्ठानका अध्यक्ष डा विजय सुब्बाले जनाए । आफूहरूले सकभर धेरै भाषालाई समेट्न खोजेको बहुभाषी कवि गोष्ठी संयोजन समितिकी अनिता लामाले बताइन् । तेस्रो सेसनअन्तर्गत हास्य कलाकार मनोज गजुरेल र सीताराम कट्टेल धुर्मुस, लक्ष्मण गाम्नागे, राजा राजेन्द्र पोखरेल लगायतले हास्यव्यंग्य प्रस्तुति दिएका थिए । शनिबार साँझै बागबजारको सिटी म्याक्स हलमा यादव खरेल निर्देशित भानुभक्त फिल्म देखाइयो ।"
संगीत प्रदूषित भो,"अचेल बजारमा चल्ने गीत बनाउने चलन छ । अडियन्सलाई नचाउने नाममा हल्का गीत बनिरहेका छन् । हामीले स्तरीय संगीत सिर्जनाका लागि कोसिस गर्नुपर्दैन ?आनन्द कार्की, गायक"
गौरीशंकरबारे तस्बिरकृति,"काठमाडौं दोलखाको गौरीशंकर क्षेत्रको विविधता समेटी सञ्चारकर्मी जीवन लामाले तस्बिर पुस्तक तयार गरेका छन् । गौरीशंकर क्षेत्रका हिमआरोहीहरूको विवरणसमेत समेटिएको कृतिको शनिबार राजधानीमा संस्कृति पर्यटन एवं नागरिक उड्डयन मन्त्री रवीन्द्र अधिकारीले सार्वजनिक गरे । दोलखामा धेरै पर्यटकीय सम्भावना छ । यो राजधानी काठमाडौंबाट नजिकको गन्तव्यसमेत हो । त्यस क्षेत्रको विकासका लागि सरकारले पर्याप्त बजेट छुट्टयाएको छ, कार्यक्रममा मन्त्री अधिकारीले भने । त्यस क्रममा गौरीशंकरबाट सगरमाथालगायत हिमाल आरोहण गर्ने आरोहीलाई सम्मानसमेत गरिएको थियो ।"
१७ दिन गुफामा थुनिँदा,"उनीहरूले गुफाका अधिकांश जलमग्न स्थानमा खोजी गर्दै जाँदा नवौं दिनमा उनीहरू गुफाको एक अग्लो स्थानमा बसिरहेको देखे । ९ दिनसम्म उनीहरू निकै भोकाए । आफूसँग भएको केही खानेकुरा र पानी पहिलो दिन नै सकिइसकेको थियो । तर पनि प्रशिक्षकले सबै कुरा ठीक हुने भन्दै नआत्तिईकन बस्न हौसला दिने गर्थे । गोताखोरलाई देख्नेबित्तिकै एक बालकले आफूलाई निकै भोक लागेको संकेत गरे । तर गोताखोरले आफूसँग खानेकुरा नभएको र त्यसका लागि भोलिपल्टसम्म कुर्नुपर्ने बताएपछि उनले हुन्छ भन्दै टाउको हल्लाए । भोलानाथनको कतिजना छौ रु भन्ने एक प्रश्नमा विद्यार्थीले जवाफ दिए १३ जना । गुफाको प्रवेशद्वारबाट विद्यार्थी बसेको स्थानमा पुगेर फर्कन करिब ११ घण्टा लाग्थ्यो । भोलिपल्ट गोताखोरसहित थाइल्यान्डको जलसेनाका अधिकारीहरू पानी, खानेकुरा, अक्सिजन सिलिन्डर र ओड्ने, ओछयाउनेसहित विद्यार्थी बसेको स्थानमा पुगे । उनीहरूसँग सेनाका एक चिकित्सक र औषधिसमेत थियो । त्यसलगत्तै सुरक्षाकर्मीले उक्त गुफामा पानीको सतह निकै बढिरहेको बताए । उनीहरूले उक्त पानी घट्न करिब ४ महिना लाग्ने आंकलन गरे । उनीहरूलाई तत्काल गुफाबाट बाहिर ल्याउन पनि सम्भव थिएन । किनकि गुफाका विभिन्न स्थानमा पानीमा पौडिँदै, अग्लो स्थानमा चढ्दै तथा कतिपय स्थानमा घस्रिएर निस्कनु पथ्र्यो । गुफामा फसेका विद्यार्थीमध्ये अधिकांश पौडन जान्दैनथे । त्यसैले विद्यार्थीलाई करिब ४ महिना पुग्ने खाद्यान्न तथा पानीको व्यवस्था गर्न लागियो । तर निरन्तरको वर्षासँगै पानीको सतह बढ्न थालेपछि थाइल्यान्डका सुरक्षाकर्मीहरू जोखिम भए पनि विद्यार्थीको उद्धार गर्ने निर्णयमा पुगे । त्यसका लागि उनीहरूले गुफाको पानी तानेर फाल्न थाले । ४ दिनमा उनीहरूले पम्प प्रयोग गरी करिब १४ करोड लिटर पानी गुफबाट बाहिर ताने । पानीको मात्रा केही घटाएपछि सुरक्षाकर्मीले गुफाको प्रवेशद्वारबाट उनीहरू बसेको स्थानसम्म डोरी टाँगे । गुफामा अक्सिजनको मात्रा १५ प्रतिशतमा झरेपछि अभाव हुन नदिन विभिन्न सय स्थानमा माथिबाट प्वालहरू पारे । त्यसैगरी अक्सिजन सिलिन्डर, अनुहार तथा टाउको सुरक्षित राख्न लगाइने मास्क, विद्यार्थीलाई पानीमा माथि तैराउन प्रयोग गरिने हावा भरेको प्लास्टिकका सिलिन्डरलगायत आवश्यक सामग्री तयार पारे । सबै तयारी पूरा गरिसकेपछि सुरक्षाकर्मीहरू १६ औं दिन अर्थात् गत आइतबार र सोमबार चाररचार जना विद्यार्थी उद्धार गर्न सफल भए । उद्धारकर्ताहरूले सोमबार थप ४ विद्यार्थीसहित उनीहरूका प्रशिक्षकलाई गुफाबाहिर ल्याए । अन्तर्राष्ट्रिय सञ्चारमाध्यमका अनुसार गुफामा फसेकाको उद्धार गरिएलगत्तै स्थानीयले उनीहरूलाई राखिएको अस्पतालअघि खुसी मनाएका थिए ।"
कसरी भयो अन्तिम उद्धार ?,"मनसुन सुरु भइसकेकाले निरन्तर पानी पर्न थालेपछि गुफामा पानीको सतह अझै बढ्ने अनुमान थियो । त्यसैले आइतबारदेखि जसरी भए पनि विद्यार्थीहरूलाई बाहिर निकाल्न थालिएको थियो । दैनिक उद्धार अभियानअन्तर्गत स्थानीय समयअनुसार बिहान ९ बजे अक्सिजनका टयांकी र अन्य आवश्यक उपकरणहरू लिएर १९ जना गोताखोर गुफामा प्रवेश गरे । बाहिर वर्षा भइरहे पनि गुफाभित्र पानीको सतह पम्प गरेर घटाइएको थियो । उद्धारका समय गुफाबाहिर हेलिकोप्टर र एम्बुलेन्सहरू राखिए पनि सञ्चारमाध्यमलाई भने जान दिइएन । उद्धारकार्यका लागि विभिन्न देशका ४० सहित ९० गोताखोर परिचालन गरिएको हो । टोलीमा बेलायत, चीन, म्यान्मार, लाओस, अस्ट्रेलिया, अमेरिका र जापानका गोताखोर थिए । ती अनुभवी गोताखोरले विद्यार्थीहरूलाई गुफाका जलमग्न एवं अँध्यारा भागहरूमा मार्गदर्शन गरेर बाहिर ल्याउन सफल भएका हुन् । उद्धारमा संलग्न भोलानाथन बच्चाहरू निकै साहसी भएकाले मात्रै उद्धार सम्भव भएको जनाए । गुफाबाहिर आउने क्रममा विद्यार्थीहरूले विभिन्न स्थानमा हिँड्न, पौडिन, उकालो उक्लिन, होचो स्थानमा घस्रिन तथा पानीमा फाल हान्न तथा पौडिन परेको थियो । गुफाबाट बाहिर निस्कन यति कठिन थियो कि केही दिनअघि विद्यार्थीलाई खाना र अक्सिजन पुर्याएर फर्केने क्रममा एक गोताखोरको मृत्यु भएको थियो । ३८ वर्षीय समन गुनान थाई जलसेनाबाट निवृत्त भए पनि उद्धारकार्यमा संलग्न थिए । त्यो घटनापछि विद्यार्थीहरूको सकुशल उद्धार हुनेमा धेरैले आशंका गर्न थालेका थिए । तर सफल उद्धारपछि विश्व समुदाय नै खुसी भएको छ । अमेरिकी राष्ट्रपति डोनाल्ड ट्रम्प, बेलायतका प्रधानमन्त्री टेरेजा मे, जर्मन चान्सर एन्जेला मर्केललगायतले उद्धारमा संलग्न विदेशी तथा थाई जलसेनाको प्रशंसा गरेका छन् । बालकहरूको अवस्था कस्तो छ ?उद्धार गरिएका विद्यार्थी तथा प्रशिक्षकलाई हेलिकोप्टरबाट सिधै अस्पताल लगिएको थियो । उनीरुहको चियाङराई प्रचनुक्रो अस्पतालमा उपचार भइरहेको छ । अस्पताल स्रोतका अनुसार उनीहरू शारीरिक र मानसिक रूपमा स्वस्थ्य छन् । अस्पताल पुर्याउँदा सामान्य चिसो लागेको भए पनि अहिले उनीहरूको अवस्था राम्रो छ । सबै विद्यार्थीको स्वास्थ्य राम्रो छ । ज्वरो छैन । सबै मानसिक रूपमा ठीक छन्, स्वास्थ्य मन्त्रालयका अधिकारीले अन्तर्राष्ट्रिय सञ्चारमाध्यमहरूलाई भनेका छन् । उनले बालबालिकालाई सजिलै पचाउने सकिने खानेकुरा दिएको पनि जनाए । उद्धारपछि विद्यार्थीहरूको एक्सरे तथा रगत परीक्षण गरिएको छ । अब उनीहरूलाई कम्तीमा एक साता चिकित्सकको निगरानीमा राखिनेछ । उद्धार गरिएका विद्यार्थीका परिवारलाई उनीहरूलाई हेर्न दिइएको छ । थप परीक्षणपछि उनीहरूमा संक्रमण नदेखिए परिवारका सदस्यसँग भेट्न दिइनेछ । थाइल्यान्डका प्रधानमन्त्री प्रायुत चानओचाले भने अस्पताल पुगेर उनीहरूलाई भेटेका छन् । अस्पतालले सार्वजनिक गरेको एक तस्बिरमा अस्पतालमा उपचार गरिरहेका विद्यार्थीहरू हँसिला देखिएका छन् । थाइल्यान्ड सरकारले उक्त गुफालाई अब संग्राहलयका रूपमा विकसित गरिने घोषणा गरेको छ । (एजेन्सीहरूको सहयोगमा)"
गोगो रोबोट,"बुटवल  स्कुल समयमा लेखपढकै काममा व्यस्त हुनपर्छ । केही समय गृहकार्य गर्नुपर्छ । केही समय घरको काममा लाग्ला । त्यसपछि बँचेको समय तिमीहरू के गर्छौ रु आफूलाई रुचि लागेका विषयको प्रयोगात्मक अभ्यास गर्छौ कि गर्दैनौ रु बुटवलका दुई जना साथीले भने फुर्सदको समय उपयोग गरेर रोबोट नै बनाएका छन् । यसरी रोबोट बनाउने १५ वर्षे जुम्ल्याहा दाजुभाइ लव र कुश पन्थी हुन् । उनीहरू कद्दरबहादुर रिता नवीन औद्योगिक माविमा कक्षा १० मा पढ्दै छन् । स्कुल र घरको काम सकेर बचेको समयमा रोबोट बनाउँथ्यौं, लवकुशले भने, एक वर्षको मिहिनेतमा तयार भयो । रोबोटको नाम उनीहरूले गोगो राखेका छन् । गोगो मान्छेजस्तै छ । तर मेसिन हो । यसलाई उनीहरूले नेपाली पोसाक दौरासुरुवाल लगाइदिएका छन् । यो बहुउपयोगी छ । जोसुकैले सोधेका प्रश्नको उत्तर दिन्छ । विश्वमा बोलिने नेपाली, अंग्रेजी, हिन्दीसहितका ८० भाषालाई अर्को भाषामा परिवर्तन गर्न सक्छ । मान्छे चिनाउँछ । ठाउँ पत्ता लगाउँछ । घरमा भएका विद्युतीय उपकरण खोल्न र बन्द गर्न पनि सक्छ । लवकुश विद्यालयको सिभिल इन्जिनियरिङका विद्यार्थी हुन् । यी दाजुभाइ सानैदेखि जिज्ञासु स्वभावका थिए । नयाँनयाँ कुराबारे जानाकारी लिन्थे । यही क्रममा धेरै पहिले उनीहरूले भारतीय चलचित्र रोबोट हेरेका थिए । रजनीकान्तको अभिनय रहेको चलचित्रमा निकै चाखलाग्दो तरिकाले रोबोट निर्माण गरिएको थियो । यही चलचित्रको दृश्यले उनीहरूलाई रोबोट बनाउन मन लाग्यो । सानैदेखि नयाँ काम गरेर सबैलाई चकित पार्न मन लाग्थ्यो, कुशले भने, रोबोट फिल्म हेरेपछि भने रोबोट बनाउनुपर्छ भन्ने इच्छा जगायो । लवकुशले रोबोट चलचित्र हेरेपछि इन्टरनेट सर्च गरे । इन्टरनेटको सहयोगले रोबोटबारे धेरै जानकारी लिए । घरबाट खाजा खान दिएको पैसा बचाउन थाले । आमालाई फकाएर केही पैसा जुटाए । त्यसबाट उपकरण किन्दै र जडान गर्दै गए । लामो मिहिनेतपछि रोबोट तयार भयो । लवकुशले बनाएको गोगो रोबोटले शरीरका अंगहरू नियन्त्रण गर्छ । मान्छेसित हात मिलाउँछ । नमस्कार गर्छ । आवाजको माध्ययमबाट विद्युतीय उपकरणलाई नियन्त्रण गर्छ । लवकुशका अनुसार यो रोबोटको आफंै निर्णय गर्ने क्षमता छ । यसले गर्दा आफूलाई मनपर्ने विभिन्न क्षेत्रका व्यक्ति, स्थान र वस्तुहरूको कारणसहित वर्णन गर्छ । फोटो र भिडियो खिच्छ । फोटो इडिट गर्छ । फेसबुक ट्वीन्टरलगायत सामाजिक सञ्जालमा फोटो र स्टाटस पोस्ट गर्छ । सबै खानेकुराहरूको रेसिपी मोबाइलमा एसएमएस गर्छ । भोक लागेको जानकारी गराए नजिकका होटल र रेस्टुरेन्टको नाम, ठेगाना र फोन नम्बर बताउँछ । बिरामी भएको बताए, अस्पतालहरूको नाम र ठेगाना बताइदिन्छ । आफ्नै आवाजमा गीत गाउँछ । विभिन्न जनावर र वस्तुको आवाज पनि निकाल्छ । कुशको दाबी छ, विभिन्न रोगका लक्षण र तिनको समाधान पनि बताउन सक्ने बनाएका छौं ।यी सबै काम गोगोले कसरी गर्छ रु लवकुशले रोबोट बनाउन आफ्नो नामको पछिल्लो अक्षर लुकु प्रोग्राम बनाएका छन् । त्यसमा रेस्पियन लिनिक्स अपरेटिङ सिस्टम जडान गरेका छन् । त्यसलाई इन्टरनेटको माध्ययमबाट वेबसाइट, फेसबुक, ट्वीन्टर, रेडियोलगायतका ९ वटा सञ्जालसँग जोडेका छन् । यसकै सहायताबाट रोबोटले बोल्ने र निर्देशनअनुसार काम गर्ने गर्छ । उनीहरूले स्विचका लागि एपीआई, प्रोग्राम ल्यांग्वेजका लागि पाइथन प्रयोग गरेका छन् । रोबोट हे गोगो भनेपछि एक्टिभ हुन्छ । यसपछि इन्टरनेटको सहायताले बोल्छ । रोबोटमा रिले बोर्ड जडान गरेका छन् । तिनको सहायताबाट बत्ती बल्ने र बन्द हुने गर्छ । लवकुशले रोबोटको नाम आफ्नो नामबाट राख्ने सोच बनाएका थिए । यसका लागि दुवै दाजुभाइको पहिलो अक्षर लुकु राख्ने सोच बनाएका थिए । यही नाम उच्चारण गरेर अभ्यास गर्दा रोबर्टले धेरै पटक लुक मानेर झुक्कियो । यसपछि त्यसको नाम गोगो राखेको कुशले बताए । लवकुशको एक वर्षको मिहिनेतमा रोबोट बनेको हो । यसका लागि उनीहरूले करिब ३० हजार रुपैयाँ खर्चेका छन् । रोबोट निर्माणका धेरैजसो सामग्री नेपालमै र केही भारतबाट बटुलेका हुन् । करिब डेढ करोड खर्च गरे पूर्ण क्षमताको रोबोट बन्ने उनीहरूको अनुमान छ । यसका लागि तत्काल आफूसित रकम नभएको उल्लेख गर्दै उनीहरूले भने, पढाइ पूरा गरेर कमाउन थालेपछि पूर्ण क्षमताको रोबोट बनाउने अठोट लिएका छौं । लवकुशले सुरुमा रोबोट बनाउन खोज्दा धेरैले गिज्याएका थिए । यसैले आफन्त र साथीलाई पनि भनेनन् । आमाले भने लुकाई लुकाई पैसा दिनुुहुन्थ्यो । खाजा खान दिएको रकम र आमाले दिएको रकमबाट रोबोटको आकार तयार गरे । रोबोटबारे निरन्तर नयाँनयाँ खोजी गर्न थालेपछि बाबु, दाजुलगायतले पनि सहयोग गर्न थाल्नुभयो । रोबोट बनाउन लागेको सबै रकम घरपरिवारले नै खर्चेको हो । पछिल्लो समय बहुउपयोगी रोबोट आविष्कार गरेको भन्दै विद्यालयलगायतले सम्मान र प्रोत्साहन गरेका छन् । प्रधानाध्यापक प्रेमबहादुर बस्नेतका अनुसार रोबोट बनाउनमा पर्याप्त समय खर्चे पनि लवकुशले कहिल्यै आफ्नो पढाइ बिगारेनन् । पढाइको समयमा त्यता ध्यान पनि दिएनन् । बँचेको समय मात्रै त्यता लगाए । यसले गर्दा उनीहरूको पढाइ र रोबोट बनाउने काम सँगसँगै अघि बढेको हो ।"
तिउरी लाइदिन् आमाले,झुम्रो कस्दा मुठीमा पूरै औंला छेकियोहेर्दाहेर्दै आफ्नै हात भकुन्डोझैं देखियोनमिल्ने भो कोट्याउन सिन्का हाली दाँतमातिउरी लाइदिन् आमालेदुइटै हातमा ।
वर्षायाम,"कहिलेसम्म यस्तो होलाकाठमाडांै सहर,सफा बाटो, सफा सहरदेख्ने हाम्रो रहर ।अनुष्का उपाध्याय, कक्षा४काठमाडौ प्रज्ञाकुञ्ज स्कुल, काठमाडौं"
आँपको बोट,"पश्चिमी नेपालको कुनै पहाडी क्षेत्रमा चटिक्क परेको एउटा गाउँ थियो । त्यो गाउँका घरहरू सेतो कमेरोले पोतिएका थिए । जब सूर्यको पहिलो किरण गाउँमा पथ्र्यो, झलमल्ल गाउँ झनै सेतो हिउँजस्तै टल्किन्थ्यो । एउटै घरको गोठमा गाईवस्तु राखिन्थे । माथि मान्छे सुत्ने गर्थे । त्यो गाउँमा रेखा र माया नाम गरेका दुई जना घनिष्ट साथी थिए । उनीहरू धेरैजसो सँगै हुन्थे । एउटै स्कुल पढ्थे । स्कुल पनि सँगै जान्थे । रेखा र मायाको घरभन्दा केही तल ईशाको घर थियो । उनीहरू ईशासँग खासै मिल्दैनथे । ईशाका घरमा दुइटा आँपका रूख थिए । एउटा रूख घरअगाडि थियो भने अर्को घरपछाडि । जब असारमा आँप पाक्थे, रेखा र माया सुनौलो रंगको पाकेको आँप देखेर थुक निल्दै बस्थे । असारको महिना थियो । ईशाको घरमा रोपाइँ थियो । ईशालाई घरको रेखदेख गर्न छोडेर सबैजना बिहानैदेखि रोपाइँ गर्न गएका थिए । यही मौका छोपेर रेखा र मायाले आँप चोरेर खाने योजना बनाए । उनीहरू ईशा कता जान्छे के गर्छे भनेर हेर्दै बस्न थाले । ईशा भने चुलो पोत्ने, घरवरिपरि बढार्ने, अलि परको कुवाबाट पानी ओसार्नेलगायत कामहरू गर्न व्यस्त थिइन् । ईशा कुवामा पानी लिन गएको मौका छोपी रेखा र माया योजनाअनुसार आँप चोर्न तम्सिए । रेखा आँप टिप्न रूखमा चढिन् भने मायाचाहिँ ईशा आइपुग्ली कि भनेर बाटो हेर्न बसिन् । रूखमा यति धेरै आँप पाकेका थिए कि तिनको मीठो बास्ना र स्वादले रेखालाई औधि लठठ्यायो । उनी रूखमै आँप टिप्दै खाँदै गर्न थालिन् ।जब मायाले रेखालाई ईशा घरमा पुग्नै आँटेको संकेत गरिन् तब मात्र रेखाले मायाका लागि आँप टिप्न थालिन् । त्यत्तिकैमा रेखाले रूखबाटै ईशा घरअगाडि आइपुगेको देखिन् । त्यसपछि उनी हडबडाइन् । हतारहतार ओर्लिन थालेकी के थिइन्, उनको खट्टा चिप्लियो । रेखा अकस्मात् भुइँमा पछारिइन् । भुइँमा ढुंगा भएकाले उनको हातमा नराम्ररी चोट लाग्यो । उनी रुन लागिन् । त्यतिखेरै ईशाको हजुरबुवा पनि थाकेर खेतबाट आइपुग्नुभयो । जब ईशाले यो सबै देखिन्, उनी औधि रिसाइन् । उनले भनिन्, चोरी गर्नेलाई त यस्तै हुनुपर्छ । यो सुनेर रेखा झन् ठूलो ठूलो स्वरमा रुन थालिन् । यो सबै हेरेर बस्नुभएका हजुरबुबाले भन्नुभयो, चोरी गर्नु साँच्चै नराम्रो काम हो । चोरी गर्नेले आफ्नो जीवनमा एकचोटि अवश्य सजाय पाउँछ । सानो चिज भनेर चोर्दै जाँदा ठूलो चिज चोर्ने बानी लाग्न सक्छ । त्यसैले कहिल्यै पनि चोरी गर्नु हँुदैन । बरु राम्रो कर्म गरेर त्यसलाई हासिल गर्ने प्रयास गर्नुपर्छ । साथै हजुरबुवाले भन्नुभयो, जसरी तिमीहरूले आफ्नो घरमा पाकेको आरू मलाई ल्याइदिन्छौ छिमेकी भएर मैले पनि आँप बाँडेर खानुपथ्र्यो । मैले पनि गल्ती गरेछु । यति भनेर उहाँले रेखा, माया र ईशालाई धेरै आँप दिनुभयो । त्यसपछि सधंै असारमा आँप पाकेका बेला बाँडेर मात्र खान थाल्नुभयो । यो देखेर रेखा, माया र ईशा खुसी भए साथै असल साथी पनि भए ।"

शीर्षक,विवरण
सडकदेखि सदनसम्म केसी: कांग्रेसद्वारा संसद् अवरुद्ध,"त्यस्तै एउटा विश्वविद्यालयले जतिसुकै मेडिकल कलेजलाई सम्बन्धन दिन पाउने व्यवस्था प्रतिस्थापन विधेयकमा गरिएको छ । यही सरकारको सिफारिसमा गत वैशाख १३ मा जारी अध्यादेशमा एउटा विश्वविद्यालयले ५ भन्दा बढी मेडिकल कलेजलाई सम्बन्धन दिन नहुने, अस्पताल पूर्ण रूपमा तीन वर्ष सञ्चालन भएको हुनुपर्ने, काठमाडौं उपत्यकामा १० वर्षसम्म सम्बन्धन नदिने प्रावधान राखिएको थियो । यो प्रावधानले आफ्ना कार्यकर्ताको लगानी रहेको मेडिकल कलेजले सम्बन्धन नपाउने भएपछि सत्ता पक्षले अध्यादेशमा भएको व्यवस्था हटाएको कांग्रेसको आरोप छ । चिकित्सा शिक्षासम्बन्धी राष्ट्रिय नीति तर्जुमा उच्चस्तरीय कार्यदलको प्रतिवेदन, २०७२ को मर्म र भावनासमेतलाई यो अध्यादेशले उपेक्षा गरेको छ । अध्यादेशमा रहेको सार्वजनिक शिक्षण संस्थाले मेडिकल र डेन्टल विषयको स्नातक स्तरको कार्यक्रममा कम्तीमा ७५ प्रतिशत सिट नि:शुल्क उपलब्ध गराउनुपर्ने प्रावधानसमेत विधेयकमा हटाइएको छ । सीटीईभीटीबाट सम्बन्धन दिन सहज बनाउन विधेयकमा चिकित्सा शिक्षाको परिभाषासमेत परिवर्तन गरिएको छ । अध्यादेशमा तीनवर्षे स्वास्थ्य कार्यक्रमलाई चिकित्सा शिक्षाको परिभाषाभित्र समेटिएको थियो । तर, विधेयकमा स्नातक तहभन्दा माथिलाई मात्रै आधार बनाइएको छ ।"
आन्दोलनमा उत्रियो चिकित्सक संघ,"केसीका माग १ चिकित्सा शिक्षा अध्यादेश प्रतिस्थापन विधेयक तुरुन्त संसद्मा पेस गरेर स्नातकोत्तर तहपछिको सेवा अवधिबाहेक बाँकी बुँदाहरूमा कुनै परिवर्तन नगरी यथारूपमा पारित गरियोस् । तत्पश्चात् अविलम्ब चिकित्सा शिक्षा आयोगलाई कार्यकारी उपाध्यक्षसहित पूर्णता दिएर मात्र साझा प्रवेश परीक्षा सञ्चालनलगायत कामहरू सुचारु गरियोस् । २ कर्णाली स्वास्थ्य विज्ञान प्रतिष्ठानमा अविलम्ब एमबीबीएसलगायत स्नातक तहका विद्यार्थी भर्ना गर्ने गरी पूर्वाधार र जनशक्ति कायम गरियोस् । राप्ती स्वास्थ्य विज्ञान प्रतिष्ठान र गेटा मेडिकल कलेजको काम शीघ्र अघि बढाइयोस् । पाँचथरइलाम, डडेलधुराडोटी र उदयपुरमा सरकारी मेडिकल कलेजहरू स्थापना गरियोस् । ३ माइतीघर मण्डला क्षेत्रमा प्रदर्शन निषेध गर्ने निर्णय तत्काल सदैवका लागि फिर्ता गरियोस् । ४ चिकित्सा शिक्षासम्बन्धी न्यायिक जाँचबुझ आयोगले दोषी ठहर्याएका पदाधिकारीहरूलाई आयोगको सिफारिसअनुसार कारबाही गरियोस् । त्रिभुवन विश्वविद्यालयले खोसेका अधिकारहरू चिकित्साशास्त्र अध्ययन संस्थान (आईओएम) मा फिर्ता गर्दै आईओएमलाई थप स्वायत्तता दिइयोस् । ५ विश्वविद्यालय अनुदान आयोगका अध्यक्षको संयोजकत्वमा बनेको पदाधिकारी मापदण्ड निर्धारण समितिको प्रतिवेदन कार्यान्वयन गरियोस् । ६ छात्रवृत्ति व्यवस्थापन तथा परिचालन कार्यवधि २०७५ खारेज गरी चिकित्सा शिक्षा ऐनमा स्नातकोत्तर तहको छात्रवृत्ति पछि २ वर्ष अनिवार्य सेवाको व्यवस्था गरियोस् । आगामी शैक्षिक सत्रदेखि सबै निजी संस्थाहरूमा समेत चिकित्साको स्नातकोत्तर तह नि:शुल्कगरियोस् । ७ पठनपाठन ठप्प भइसकेको जानकी मेडिकल कलेजका विद्यार्थीहरूलाई उचित व्यवस्थापन गर्दै विद्यार्थीहरूलाई अलपत्र पार्नमा जिम्मेवार व्यक्तिहरूलाई तत्काल कारबाही गरियोस् तथा प्रदेश २ मा सरकारी मेडिकल कलेज खोल्ने काम तत्काल सुरु गरियोस् ।"
सरकारले निरंकुशता लाद्न खोज्यो,"स्वास्थ्य लाभको कामना गर्दै दीप प्रज्वलनस्थानीय बासिन्दाले डाकेसीको स्वास्थ्य लाभको कामना गर्दै खलंगामा दीप प्रज्वलन गरेका छन् । सरकारले डाकेसीका माग बेवास्ता गरे कडाभन्दा कडा आन्दोलनमा उत्रिने नागरिक समाजका अध्यक्ष राजबहादुर महतले बताए । यसैबीच, केसीको समर्थनमा जुम्ली महिलाहरूले खलंगामा प्रदर्शन गर्दै कर्णाली स्वास्थ्य विज्ञान प्रतिष्ठानमा एक घण्टा धर्ना दिएका छन् । उनीहरूले डाकेसीलाई भेटेर उनको आन्दोलनमा आफ्नो साथ रहेको पनि बताएका थिए ।"
"मुस्ताङमा टिपर खस्यो: २० को मृत्यु, १२ घाइते","मुस्ताङका प्रमुख जिल्ला अधिकारी शिशिर पौडेलका अनुसार दुर्घटनाका घाइतेहरूलाई उपचारार्थ पोखरा पठाइएको छ । पहिलो लटमा मोरङ बबियाका दीपेश माझी, रोल्पाको घुसवाङका विमल घर्ती र दाङको बेलाका निरज पुनलाई एयर डाइनेस्टीको हेलिकप्टरबाट पोखरा ल्याई मनिपाल अस्पताल भर्ना गरिएको छ । बाँकी घाइते तथा मृतकहरूलाई दुर्घटनास्थल नजिकै स्याङ्बोचेबाट एमआई सेभेन्टिनबाट उद्धार गरी जोमसोम ल्याइएको थियो । सबैलाई पोखरा पठाइने प्रजिअ पौडेलले बताए । घटनास्थल सदरमुकाम जोमसोमबाट ५० किमि उत्तरपूर्वमा पर्छ ।"
साउदी जेलमा नेपाली चालक,"यस्तो छ ट्राफिक नियम बिना इस्तामार कार्ड र गैरकानुनी पार्किङ गर्दा एक हजारदेखि दुई हजार रियालसम्म जरिवाना । रातो बत्ती उछिन्ने, गैरकानुनी नम्बर प्रयोग गर्ने, जथाभावी स्कुले बसलाई ओभरटेक गरेमा ३ हजारदेखि ६ हजार रियालसम्म जरिवाना । अनुमतिबिना सामान बोक्ने, मदिरा सेवन गरी गाडी चलाउनेलाई ५ देखि १० हजार रियालसम्म जरिवाना । दुर्घटना देखेर खबर नगर्नेलाई १० हजार जरिवाना र तीन महिना जेल । पटकपटक ट्राफिक नियम उल्लंघन गर्नेलाई ६० हजार रियालसम्म जरिवाना । गम्भीर दुर्घटना भएमा अदालतमा मुद्दा लैजाने ।"
साउनदेखि मन्त्रीका हातमा म्याकबुक,"अटोमेसिन सिस्टम जडानपछि मन्त्रीहरूलाई अहिलेजस्तो पत्र र बैठकका एजेन्डा बोकेर मन्त्रिपरिषद् कार्यालयका कर्मचारी सबै मन्त्रालय धाउनुपर्ने छैन । मुख्य सचिवज्यूले सबै मन्त्रीलाई एकैपटक एजेन्डा र बैठकबारे जानकारी पठाउन सकिने गरी सफ्टवेयर बनाइएको छ, कुँवरले भने, सबै एजेन्डाका कपी, प्रतिवेदन र प्रस्तावसमेत ल्यापटपमै हुने भएकाले छलफल गर्न सजिलो हुनेछ । बैठक कक्षमा वाईफाई हुनेछ । मन्त्रिपरिषद् बैठकलाई पेपरलेस बनाउन यो पद्धति अपनाउन लागिएको हो ।"
आयोगको निरन्तरताप्रति पीडितहरू असन्तुष्ट,"मस्यौदामा पहिलोपटक परिपूरणलाई पीडितको अधिकारका रूपमा व्याख्या गरिएको छ जसलाई उनीहरूले सराहनीय भनेका छन् । तर पनि यो प्रावधान अपूरो छ किनभने यसले पूर्ण रूपमा परिपूरण पाउने हाम्रो हकलाई स्थापित गरेको छैन, अधिकारी भन्छन्, यसमा पीडितको शिक्षा, स्वास्थ्य, रोजगार इत्यादिका बारेमा केही लेखिएको छैन । त्यो लेखिनुपर्छ । मस्यौदामा आयोगको सिफारिसअनुसारको परिपूरणको व्यवस्था चित्त नबुझे मानव अधिकार आयोगमा उजुरी गर्न सक्ने भन्ने प्रावधान पनि छ । यसमा पनि संशोधन हुनुपर्ने पीडितको माग छ । आयोगमा मात्रै होइन, अदालतमा पनि जान पाउनुपर्छ, अधिकारी भन्छन्, नत्र यसले न्याय पाउने मौलिक हक नै हनन हुन जान्छ । मस्यौदामा उल्लेख गरिएको पीडितको कब्जा भएको सम्पत्ति हस्तान्तरण हुने प्रावधानलाई भने साझा चौतारीले स्वागत गरेको छ । यसले सम्पत्तिसम्बन्धी अधिकार स्थापित हुने उनीहरूको बुझाइ छ ।"
दाहालका दु:ख,"पार्टी एकता भइसकेपछि दाहालको राजनीतिक घेरा पनि ठूलो भएको छ । पूर्वमाओवादी मात्र होइन, पूर्वएमालेका नेताहरू उनी निकट भएका छन् । आगामी महाधिवेशनमा अध्यक्ष हुने मनस्थिति उनले बनाएका छन् । त्यसका लागि उनले प्रारम्भिक छलफल सुरु गरिसकेका छन् । पार्टी एकता भइसकेपछि नेता तथा कार्यकर्ताको व्यवस्थापनमा प्रधानमन्त्री केपी ओलीसँग दाहालले सहकार्य गरेका छन् ।"
नियुक्ति बदरले देउवा रुष्ट,"सरकारको पछिल्लो निर्णयमा कांग्रेस मौन नबस्ने चेतावनी उनले दिए । ओली नेतृत्वको सरकारले दुई तिहाइको दम्भमा लोकतन्त्रको मूल्यमान्यताभन्दा बाहिर गएर भाँडभैलो गरिरहेको छ, उनले भने ।"
राजपामा विधानमाथि छलफल जारी,काठमाडौं (कास) राष्ट्रिय जनता पार्टी (राजपा) को दुई दिनदेखि जारी राजनीतिक समितिको बैठकमा महाधिवेशन गर्न विधान संशोधन प्रस्तावमाथि छलफल सुरु भएको छ । २७ सदस्यीय समितिको बैठकमा शुक्रबार १५ सदस्यले बोल्दै प्रस्तावित विधानमाथि आफ्नो धारणा राखेका थिए । राजपाको अघिल्लो बैठकले वैशाख पहिलो साता महाधिवेशन गर्ने निर्णय गरिसकेको छ । त्यसका लागि विधान संशोधन गर्न राजपाले तयारी थालेको हो । बैठकमा संसदीय दलको नेतासम्बन्धी विधानको मस्यौदा पनि पेस भएको थियो । शनिबार बस्ने बैठकले दुवै विधान पारित गर्नेछ ।
प्रोफेसर श्रेष्ठ आईसीयूमा,पारिवारिक सूत्रका अनुसार किड्नी र मुटुमा समस्या देखिएपछि उनलाई तत्काल इमर्जेन्सी पुर्याइएको थियो ।
पर्यटनसँग जोडिँदै चेपाङ,सरकारले त्रिदेशीय मार्गका रूपमा तिब्बतको केरुङदेखि गल्छीमलेखुलोथर भण्डारा जोड्ने सडकको नाम पनि चेपाङमार्ग नै राखेको छ ।
अधिकांश स्थानीय तह भाडामा,सबैभन्दा सानो र थोरै वडा भएको इन्द्रसरोवर गाउँपालिकाको एकमात्र वडाको आफ्नो भवन छैन । उक्त वडाको कार्यालय सामुदायिक भवनमा राखेर सञ्चालन गरिएको छ । ४ वटा वडाको आफ्नै अर्थात् साविकको गाविस कार्यालय भवन छ । त्यही भवनलाई वडा कार्यालय बनाइएको छ । उक्त गाउँपालिकाको ५ नम्बर वडा कार्यालय सामुदायिक भनवमा राखिएको अध्यक्ष जीवन लामाले बताए । जिल्लाकै जनसंख्या र भूगोलको हिसाबले सबैभन्दा ठूलो बकैया गाउँपालिकामा १२ वटा वडा छन् । तीमध्ये ३ वटा वडाको मात्र आफ्नो कार्यालय भवन छ । ९ वटाको छैन ।
देवपत्तनमा त्रिशूल जात्रा,"त्यसपछि वत्सलेश्वरी मन्दिर, वज्रघर र जयबागेश्वरीको गरी तीनवटै खटलाई सिफलको उकालो परिक्रमा गराइयो । त्यहाँबाट फर्काएर नगरपरिक्रमा गराइयो । अन्त्यमा जात्रा आर्यघाट पुगेपछि सकिएको थियो । वत्सलेश्वरी मन्दिर पुजारी रवि कर्माचार्य भन्छन्, बन्धुदत्त आचाजुको छोरा मानिएको शवको प्रतीकचाहिँ भष्मेश्वरी राजराजेश्वरीमा सेलाउने चलन छ । जात्रामा रूखको हाँगा हातमा लिएर काठमाडौंका बासिन्दाका नाममा अश्लील शब्द प्रयोग गरेर गाली गरिएको थियो । पुजारी कर्माचार्यका अनुसार अश्लील शब्दमा गाली गरेको नभई अहिले रोपाइँको समय भएकाले स्वर्गका देवता इन्द्रसँग पानी मागेको भन्ने भनाइ छ । संस्कृत भाषामा देवराज इन्द्रसँग वर्षाका लागि गरेको उक्त पुकार नबुझी अपभं्रश भई नेपालभाषामा गाली गरेको जस्तो हुन गएको हो भन्ने पनि छ, उनले भने ।"
विरोध प्रदर्शनमा रोक नलगाउन अन्तरिम आदेश,बिनाहातहतियार शान्तिपूर्ण रूपमा भेला हुने र आफ्नो विचार राख्न पाउने मौलिक हकलाई सरकारको निर्णयले अवरोध गरेको भन्दै रिट निवेदनमा खारेजीको माग गरिएको थियो । स्वेच्छाचारी तथा अनियन्त्रित रूपमा विचार तथा अभिव्यक्ति स्वतन्त्रतामाथि बन्देज लगाउन खोजिएको उल्लेख गर्दै निवेदनमा स्थानीय प्रशासन ऐनको गलत व्याख्या गरी सरकारले आदेश जारी गरेको दाबी गरिएको थियो ।
रोकिएन फर्मुला मिल्कको खुला बिक्री,"जसको मुख्य उद्देश्य फर्मुला मिल्क बारे व्यापक जनचेतना फैलाएर यसको मागलाई घटाउने हो । यस्ता वस्तुको जथाभाबी बिक्री रोक्न सरकारले औषधि व्यवस्था विभागलाई तोकेको छ । अनुगमन गर्ने यी निकायको निष्क्रियताले पनि अवैध बिक्रीलाई बढावा मिलिरहेको छ, नियम मिच्ने व्यापारी बढिरहेका छन् । औषधि व्यवस्था विभागका महानिर्देशक नारायणप्रसाद ढकालका अनुसार यस्ता जथाभाबी बिक्रीवितरणको निरीक्षणका लागि विभागमा पर्याप्त जनशक्ति छैनन् । उनी भन्छन्, हामीसँग बजेट र जनशक्ति अभाव छ, त्यसैले अनुगमन फितलो छ ।"
एउटा हतारको प्रस्थान,जीवनमा कहिल्यै केही काम गर्न हतारो नगर्ने उनको इहलीला भने समाप्तिको पथ पहिल्याउन निकै हतार गर्यो । त्यही हतारोले गंगाले आफ्नो प्रेमिल सहयात्री गुमाइन् भने दुई नाबालक छोरीहरूले ममतामयी पिता । हामी साथीभाइले एक प्रिय र जिम्मेवार सहकर्मी अनि समाचारकक्षले रोचक र घोचक शीर्षक जुराउने भाषा सम्पादक गुमायौं ।
आधुनिक सभ्यताको शासक !,"यो काम यसकारण सजिलो भएको छ कि मानिसले यस्ता कपनीसँंग गर्ने करोबारमार्फत आफ्नो बानीको सूचना दिइरहेका हुन्छन् । जति धेरै तपाईंको सूचना प्राप्त गर्छन्, उति नै उनीहरू तपाईंको व्यवहार नियन्त्रणमा निपुण हँुदै जान्छन् । अर्थात् तपाईं जति सूचना प्रविधिमा सक्रिय हुनुहुन्छ, त्यति यस्ता कपनीको प्रभावित गर्ने क्षमता बढ्छ । सूचना प्रविधिको पहुँच र फाइदाको आधारमा यसको प्रयोग दु्रतगतिमा बढिरहेको छ । यस अर्थमा मानिसको व्यवहार नियन्त्रण गर्ने क्षमता सरकारले भन्दा उच्च प्रविधि कम्पनीहरूले बढी राख्छन् । अबको सभ्यताका यथार्थ शासक यस्ता कम्पनी नै हुन्, सरकारहरू होइनन् ।"
"कसरी जन्मियो, गुरुजूको पल्टन ?","यसरी जंगबहादुरको षड्यन्त्रको कोपभाजनमा परी तहसनहस भएको बिजुली गारतको एउटा अंशको रूपमा शार्दुलजंग अस्तित्वमा त छ, तर गुल्म स्तरको गुरुजूको पल्टनको पहिचानमा फरक जिम्मेवारीसाथ । भण्डारी नेपाली सेनाका पूर्वसहायकरथी हुन् ।"
मेडिकल शिक्षाको कर्णाली कहर,कर्णाली प्रतिष्ठानलाई फेरि घरको न घाटको बनाउने राज्यको कुनै पनि प्रयास विरुद्ध खबरदारी गर्नु सबैको कर्तव्य हो । त हाम्रो अभियान प्रतिबद्ध छँदैछ । कर्णाली क्षेत्रको प्रतिष्ठानमा एमबीबीएस पढाइ हुने अवस्था ल्याउन नागरिकका रूपमा हामीले गर्नसक्ने यत्ति नै हो । बाँकी प्रादेशिक र संघीय सरकारको जिम्मेवारी हो ।
सिटामोलमा सीमित जनस्वास्थ्य,"नेपालको घनाढ्य तथा नेतृत्व तहका अधिकांश मानिसका लागि राज्यको स्वास्थ्य व्यवस्थासँग केही लिनुदिनु छैन । कुलिन तथा धनाढ्यहरू, पार्टीका नेताहरू र राज्यका जिम्मेवार व्यक्तिहरूको दिल्ली, सिंगापुर र थाइल्यान्डका अस्पतालहरूमा सहज पहुँच भइरहेसम्म आम जनताले कुन तहको स्वास्थ्य व्यवस्थासँग सम्झौता गर्नुपरेको छ, त्यसको पीडा राज्य हाँकिरहेको नेतृत्व पंक्तिलाई पटक्कै छैन र हुँदैन पनि । तसर्थ जनस्वास्थ्यको मामलामा राज्यले बहन गर्नुपर्ने गम्भीर दायित्वहरूको सम्बोधन विना समाजवादको सपना एउटा फगत नारामा मात्र सीमित रहनेछ, जसको जनआकांक्षासँग गोरु बेचेको साइनो पनि बन्ने छैन । स्वास्थ्य व्यवस्थाको अत्यन्त दयनीय स्थिति रहिरहेसम्म राज्यले आधारभूत स्वास्थ्यमा पहुँच आम जनताको नैसर्गिक अधिकार हो भनेर कागजी उत्तरदायित्वको सुनिश्चितता गर्नु कुनै तुक रहँदैन ।"
उपाधितिर लम्कँदै फ्रान्स,दोस्रो हाफमा फ्रान्सले उपहार पायो । ग्रिजमनले पेनाल्टी बक्सबाहिरबाट देब्रे खुट्टाले गरेको प्रहार मुस्लेराको हातैमा आए पनि उनले राम्रोसँग जज गर्न नसक्दा गोल हुन पुगेको हो । क्वाटरफाइनलमा भिड्नुअघि दुई टोली प्रतियोगितामा अपराजित रहेका थिए । उरुग्वेले समूह चरणका तीन खेलमा कुनै गोल खर्चेको थिएन ।
रोचक तथ्य:दक्षिण अमेरिकीसँग अपराजित फ्रान्स,फ्रान्स विश्वकप सेमिफाइनल छैटौंपल्ट पुगेको छ । सन् २००६ यता भने फ्रान्सको यो पहिलो सेमिफाइनल हो । त्यतिखेर फ्रान्स फाइनलमा इटालीसँग पराजित भएको थियो । फाइनलमा फ्रान्स जम्मा दुईपल्ट पुगेको छ । १९९८ मा पहिलोपल्ट फाइनल पुग्दा फ्रान्सले फाइनलमा ब्राजिललाई ३० ले पराजित गरेको थियो । शुक्रबार उरुग्वेविरुद्धको नतिजासँगै फ्रान्स एकै विश्वकपमा दक्षिण अमेरिकाको तीन टोलीलाई पराजित गर्ने दोस्रो टोली बनेको छ । १९७४ मा पनि नेदरल्यान्ड्सले दक्षिण अमेरिकी राष्ट्रविरुद्ध यही कीर्तिमान बनाएको थियो । १९७८ मा अर्जेन्टिनासँग पराजित भएयता फ्रान्स दक्षिण अमेरिकी राष्ट्रसँग अपराजित रहेको छ ।
पुटिनको सन्देशले रुसलाई उत्साह,"चर्चेसोभलाई शनिबारको खेलमा एलान जागोएभको साथ पनि हुनेछ । साउदी अरेबियाविरुद्ध उद्घाटन खेलमा चोट बोकेपछि मैदानबाहिर रहेका उनी अहिले ठीक भएका छन् । महत्त्वपूर्ण खेलाडीलाई पहिलो खेलमै गुमाउनु दुर्भाग्यपूर्ण थियो । अहिले उनी प्रशिक्षणमा आइसकेका छन् र शनिबार सुरुआत गर्ने सम्भावना खोज्दै छन्, चर्चेसोभले भने ।"
आयोजकलाई पन्छाउने दाउमा क्रोएसिया,"तथ्यांक : रुसले स्पेनलाई अघिल्लो चरणअन्तर्गत टाइब्रेकरमा ४३ ले पराजित गर्दा गोलरक्षक इगोर अकिनफिभले दुई पेनाल्टी बचाएका थिए । रुसले समूह चरणमा साउदी अरेबियालाई ५० र इजिप्टलाई ३१ ले हराए पनि उरुग्वेसँग ३० ले पराजित हुँदै समूह उपविजेता भएर अगाडि बढेको हो । रुस पहिलो पटक स्वतन्त्र राष्ट्रका रूपमा विश्वकपको क्वाटरफाइनल चरणमा प्रवेश गरेको हो । सन् १९६६ मा सोभियत संघले सेमिफाइनलको यात्रा तय गरेको थियो । आर्टेम ज्युबा र डेनिस चेरेसेभले रुसका लागि प्रतियोगितामा सर्वाधिक ३३ गोल गरेका छन् भने क्रोएसियाका लागि लुका मोड्रिच दुई गोलसहित अग्रस्थानमा छन् । रुसका एलेक्जेन्डर गोलोभिन, फ्योडोर स्मोलोभ, युरी गाजिन्स्की, इल्या कुटेपोभ र रोमन जोब्निनले पहँेलो कार्ड पाएको खण्डमा अर्को खेल गुमाउने छन् । यद्यपि स्पेनविरुद्ध प्रतिबन्ध खेपेका इगोर स्मोल्निकोभ मैदानमा फर्कने छन् । क्रोएसियाका लागि इभान राकिटिच, मार्सेलो ब्रोजोभिच, आन्टे रेबिच, मारियो मान्जुकिच, सिमे भर्साल्को, भेड्रान चोर्लुका, मार्को प्याच्का र टिन जेड्भाजले शनिबार पहेँलो कार्ड खाएको खण्डमा सेमिफाइनलका लागि प्रतिबन्धित हुनेछन् । क्रोएसियाले डेनमार्कलाई अन्तिम १६ अन्तर्गत टाइब्रेकरमा ३२ ले पराजित गर्दा गोलरक्षक ड्यायिनल सुबासिचले पेनाल्टी प्रहार बचाएका थिए । समूह डी को विजेता बनेको क्रोएसियाले अर्जेन्टिनाविरुद्ध ३० को सहज जितसँगै समूहका तीनै खेलमा जित दर्ता गरेको थियो । सन् १९९८ मा सेमिफाइनल पुगेको क्रोएसिया यसपालि सोहि उपलब्धि दोहोर्याउने प्रयासमा छ । त्यति बेला क्रोएसियाले नेदरल्यान्ड्सलाई तेस्रो स्थानको खेलमा २१ ले पराजित गरेको थियो । सन् १९९१ मा युगोस्लाभियाबाट टुक्रेयता क्रोएसिया ६ मध्ये ५ विश्वकपमा छनोट भएको छ । रुस र क्रोएसिया विश्वकपमा अहिलेसम्म भिडेका छैनन् । हालसम्म अन्य खेलमा तीनपल्ट खेलेकामा क्रोएसिया अपराजित छ । पछिल्लोपल्ट सन् २०१५ को नोभेम्बरमा भएको मैत्रीपूर्ण खेलमा रुस ३१ ले पराजित भएको थियो ।"
मोड्रिच र केनको नेतृत्व,"इगोर यो विश्वकपमा राम्रो लयमा देखिएका छन् । उनले चार खेलसम्म १४ प्रहार रोकेका छन् । रुसले चार खेलमा ९ गोल गरेको छ र यसलाई उसको उत्कृष्ट प्रदर्शन मानिएको छ । घरेलु टिमको डिफेन्स पनि उत्तिकै बलियो छ । एयर बलमा उसको सफलता ६३ प्रतिशत छ । पेनाल्टी क्षेत्रबाहिर गरिएको यस्तो प्रदर्शनले टिमको डिफेन्सलाई अझै चुस्त बनाएको छ । यसमा सीएसकेए मस्कोका वान म्यान क्लब इगोरले बलियो साथ दिएका छन् । उनले मोड्रिच, राकिटिच, मान्जुकिच र पेरिसिचलाई पनि रोक्न सक्छन् ।"
ठूलो उपलब्धिको प्रतीक्षा,स्वीडेनस्कोर प्रतिद्वन्द्वी१० दक्षिण कोरिया१२ जर्मनी३० मेक्सिको१० स्वीट्जरल्यान्ड
शैक्षिक मेलामा उच्च शिक्षाको जानकारी,"सुरुमा सबै विद्यार्थी अन्योलमै हुन्छन् । उनीहरू अवसरको खोजीमा हुन्छन् । यही अन्योलकै कारण सही विषय छनोट हुन नसकेका थुप्रै उदाहरण छन् । सकेसम्म रोजगारी ग्यारेन्टी हुने गरी पढाइ छनोट गर्न सक्नुपर्छ । विद्यार्थी स्वयंले आफ्नो इच्छा, चाहनाअनुसार कलेज र विषय रोज्नुपर्छ । अभिभावकहरूले पनि राम्रोसँग बुझेर मात्र छोराछोरीहरूलाई सुझाव दिनुपर्छ । कतिपय कलेजले विज्ञापन एउटा र व्यवहार अर्को गर्ने गरेका छन् । यसबाट सजग हुनुपर्छ । शुल्कमा पनि मनपरी छ । विद्यार्थी, अभिभावकले मेलामा आएर बुझ्दा राम्रो हुन्छ ।"
सधैं बाढीकै पीडा,खैलाड गाविसका ४ वटा वडालाई नदीले छुट्याएको छ । नदीपारिका वडाका लागि स्थानीयले पचुरिया र भरुवाघाटमा २ वटा डुंगा चलाउने गरेका छन् । त्यस्तै लालबोझीका बासिन्दाले १३ स्थानमा डुंगा व्यवस्था गरेका छन् । कुसमघाटमा त स्थानीयको घरघरै डुंगा छन् । भजनी ९ को मौरियाघाटमा ३ ठाउँमा ३ डुंगा र खैलाडको पचुरियादेखि मौरियाघाटसम्म १७ डुंगा चल्छन् ।
इस्ट टिमोरको पासपोर्टमा ९ सुडानी काठमाडौंमा,अध्यागमन विभागका महानिर्देशक दीपक काफ्लेले पनि अध्यागमन प्रविधिमा सुधारको खाँचो देख्छन् । पासपोर्टको वैधानिकता जाँच्ने प्रणाली पनि नभएको उनले बताए ।
विकास निर्माणमा असारे रोग,"सडक विभागमा टेन्डर भएका योजना मात्र पूरा गर्न अहिले विनियोजन भएको बजेटले ५ वर्ष लाग्ने अनुमान छ । योजना थपिएका थपियै छन्, बजेट घटदो छ, एक विज्ञले भने, योजना छनोटमा प्रक्रिया पूरा गरिएको छैन, संसद्बाट एकपटक पास भइसकेका योजनामा बीचबीचमा घुसाउँदै थप्ने काम बन्द गर्नुपर्छ । उनका अनुसार करिब २ खर्ब ८१ अर्ब बहुवर्षीय ठेक्कामा बसेको छ । करिब ३ खर्बको दायित्व सडक विभागले बोकेको छ । उसलाई अहिले एक खर्ब पनि बजेट विनियोजन भएको छैन ।"
मूल भन्सारले उत्साह,यो निर्णय चाँडो कार्यान्वयनका लागि टीकापुर क्षेत्रका बासिन्दा लाग्नुपर्ने आवश्यक रहेको भण्डारीले सुनाए । प्रदेश सरकारले आफ्नो नीति तथा कार्यक्रममा कैलालीको खक्रौला नाकालाई स्तरोन्नतिमा नपारेपछि टीकापुर क्षेत्रका बासिन्दा आक्रोशित थिए ।
ह्विस्कीमा रम्ने मिस्त्री,"मिस्त्रीको कम्पनीले भारत बाहिर पहिलो पटक सन् १९७६ मा ओमानका सुल्तान बस्ने महल (सुल्तान दरबार) को निर्माण गरेको थियो । उनको यो परियोजनापछि कम्पनी विश्वका अन्य मुलुकमा समेत चर्चामा आएको हो । त्यसपछि विश्वभर उनले आफ्नो कम्पनीको विस्तार गर्न भ्याए । आइरिसकै सर्वाधिक धनाढ्य भइसक्दा पनि विश्व समुदायलाई उनीबारे थोरै मात्र जानकारी छ । धेरैले उनलाई एक जना रहस्यमय व्यक्तित्वका रूपमा चित्रण गर्छन् । डब्लिनमा जन्मेकी आइरिस नागरिक प्यात्सी पेरिन डुबाससँग विवाहपछि सन् २००३ मा मिस्त्री त्यहाँको नागरिक बने । आइरिस महिलासँग उनको विवाह पनि एउटा संयोग नै थियो । उनी जब लन्डनस्थित कलेजका विद्यार्थी थिए, त्यहीँ उनको भेट पेस्टी पेरिनसँग भयो । पहिले डेटिङ, पछि उनीसँगै मिस्त्रीले विवाह गर्न पुगे । टाटा समूहमा मिस्त्रीको एक्लो ठूलो साझेदारी छ । मिस्त्रीको ५ पृष्ठको जीवनी पनि प्रकाशित छ । उनी डलर अर्बपति भए पनि भडकाउले जीवनशैली मन पराउँदैनन् । कारोबारको सिलसिलामा विभिन्न स्थानमा जानुपर्ने भएकाले उनी आफ्नै ज्यागुअर र रोभर बाहनको प्रयोग गर्छन् । स्रोत : एजेन्सी"
लाउडाका आरोपी नै विज्ञ समूहमा,"विशेष अदालतबाट सबै आरोपीले सफाइ पाए । २०६४ साउन २८ मा विशेष अदालतका अध्यक्ष भूपध्वज अधिकारी र सदस्यहरू कोमलनाथ शर्मा र चोलेन्द्रशमशेर जबराको इजलासले लाउडाका सबै आरोपीलाई सफाइ दिएको थियो । गत वर्ष सर्वोच्च अदालतमा दुई न्यायाधीशबीच राय बाझिएको फैसलामा भने आरोपीमध्ये गौरीनाथ शर्माको २०६८ मंसिर २८ गते निधन भएकाले थप विचार गरिरहन नपर्ने उल्लेख छ । दुवै न्यायाधीशले अरू प्रतिवादीहरू पर्यटनमन्त्री तारिणीदत्त चटौत, सञ्चालक समिति सदस्य सिद्धराज जोशी, निगमका मार्केटिङ निर्देशक रामराज उपाध्याय, अर्थनिर्देशक उपेन्द्र उपाध्याय, कर्पोरेट निर्देशक पुष्कर वाग्ले र लाउडाका दुई प्रतिनिधिले हानिनोक्सानी पुर्याउने नियत राखेर काम गरेको तथ्य पुष्टि हुन नसकेको राय दिएका छन् । न्यायाधीश शारदाप्रसाद घिमिरेले सबै आरोपीले सफाइ पाउनुपर्ने राय दिएका थिए भने ईश्वरप्रसाद खतिवडाले सञ्चालक समिति अध्यक्ष हरिभक्त श्रेष्ठलाई तीन वर्ष कैद र ५० हजार जरिवाना तथा सञ्चालक तीर्थमान श्रेष्ठलाई एक वर्ष कैद र २५ हजार जरिवाना हुने राय सुनाएका थिए । यो मुद्दा अब सर्वोच्चको ३ सदस्यीय इजलासमा विचाराधीन छ ।"
गुफामा फसेकाको उद्धार जोखिमपूर्ण,"गुफामा घुम्न गएका उनीहरू फसेको नौ दिनपछि सकुशल रहेको पाइएको थियो । उनीहरू अझै स्वस्थ रहेको समाचार आइरहँदा उद्धारको काम भने झनै जोखिमपूर्ण बन्दै गएको छ । उद्धारका क्रममा थाई नौसेनाका गोताखोर समन गुननको मृत्यु भएको छ । फसेका व्यक्तिलाई खानेकुरा पुर्याएर फर्किने क्रममा शुक्रबार बिहान उनको मृत्यु भएको जनाइएको छ । अधिकारीले अक्सिजनको अभावका कारण बेहोस भएका ३८ वर्षीय गुननको मृत्यु भएको जनाएका छन् । उद्धारमा थाइल्यान्डको नौसेनाका गोताखोर, सैनिक र अरू उद्धारकर्मीसहित करिब एक हजार जना खटिइरहेका थाई सरकारले जानकारी दिएको छ ।"
सरिफलाई १० वर्ष जेल,लामो समयदेखि चर्चामा रहेको पानामा पेपर्समा सार्वजनिक भएको सूचनाअनुसार लाभप्रद व्यवसायमा देशबाहिर परिवारको संलग्नतामा लगानी गरेको र त्यसको विवरण आफ्नो सम्पत्ति विवरणमा नदेखाएको आरोप सरिफमाथि थियो ।
मुटु रोगीलाई एक्लोपना खतरनाक,यसअघिको अनुसन्धानमा एक्लोपना र सामाजिक रूपमा अलग हुनु मुटु रोग र ह्दयाघातसँग सम्बन्धित देखिएको थियो । तर विभिन्न मुटु रोगसँग जुधिरहेका बिरामीमा यसको जाँच गरिएको थिएन । यो अध्ययन डेनमार्कका पाँच अस्पतालका बिरामीमा अप्रिल २०१३ देखि अप्रिल २०१४ का बीचमा गरिएको थियो ।
देब्रे कोल्टो सुत्नु लाभकारी,देब्रेतर्फको सुताइका कारण हामीले खाएको भोजन सानो आन्द्राबाट ठुलो आन्द्रासम्म आरामले जान सक्छ । यसैले बिहान पेट सजिलै सफा हुन्छ । गर्भवतीहरूले समेत देब्रे कोल्टो सुत्नु निकै उत्तम मानिन्छ ।
सरिफा,यो फल दमको विरामीको लागि समेत उपयोगी मानिन्छ ।
म अघोरी कवि हुँ,"अब जीवनको मनोकामना के छ ?जीवन सत्क्रियाशील हुनुपर्छ, सधैंसधैं । म अब धेरै बाँच्छु भनेर फुर्ती गर्नु पनि हुँदैन । म गर्दिनँ पनि । मैले कति सृजनकर्मको गहिराइमा भित्रै पुगेर समुद्रको लहर छोएँ होला, त्यो त पाठक, शुभेच्छुक र विज्ञले भनिदिने कुरा हो । म सधैं सम्झिरहेको हुन्छुदूरका सितारा भी बहुत होता हैआँखका इसारा भी बहुत होता हैमझधार में जानेका इरादा क्यों ?किनारा में डुब्ना ही बहुत होता है ।"
मेलम्ची चीर पुराण,"मेलम्चीका योगदान अतुलनीय छन् यो अलकापुरीका लागि । शहरका ठाउँठाउँका सडकमा बडो शानदारका बत्ती जडिएका छन । बाटो प्रिन्टेड छ । वेल प्रिन्टेड । जस्तो कि मानिसहरू भन्छन् टेन्सन छ र त्यो कसै न कसैले बोक्नैपर्छ । मेलम्ची पनि एकप्रकारको टेन्सन नै हो जुन पूरा हुन्छ, सकिन्छ भनेको दिन पूरा पनि हुँदैन र सकिंदा पनि सकिंदैन । मेलम्चीको बहानामा काठमाडौं धूलोमा नुहाएको छ । धूलो पनि कस्तो भने पानीले भिजेर पनि उड्न सक्दैन । काठमाडौं र वरपरका गल्छीगल्छेंडा कालोपत्रे भएका छन् । गल्छीमा माछा पर्छ ।सकिन्छ भनेर मात्रै हुन्छ र ? सकिने भए उहिले नै एउटा बाटोको निर्माण हुन्थ्यो । जनयुद्ध अथवा क्रान्ति सञ्चालनका लागि प्रचण्डले मात्रै पुलिसको बन्दुक खोसेका थिए र ? २०१७ फागुन १७ गते पाँचथरको सुखिया पोखरीबाट छापामार कांग्रेसले पनि पुलिसको बन्दुक लुटेका थिए । आखिर, यो देशमा, यो हाम्रो राम्रो देशमा, अल्लो र ढिंडोबाहेक अरू प्रश्न नै छैन । उपभोक्ता संस्कृतिको त कुरै बेग्लै भो । सरकारहरूमा उन्माद र उत्ताउलोपन बढ्दै जान्छ । कांग्रेसको पनि बढेको थियो र अहिले कम्युनिस्टहरूको पनि बढेको छ । यो हो अव्यवस्था । जति समाज लथालिंग हुन्छ त्यति नै लोकतन्त्रका दुश्मनहरू खुसी हुन्छन् । कम्युनिस्टहरू आफूलाई लोकतान्त्रिक मान्दैनन् । तर, लोकतन्त्र त कम्युनिस्टका लागि पनि उपयोगी हुन्छ । लोकतन्त्रले नै उनीहरूलाई सामाजिक वैधता दिन्छ ।"
संग्रौलाको हमजाएगा गफ,"बगलीको छुराले धसेको धसेकै । न्वारनदेखिको बल निकालेर हमजाएगा गफ दिएको दियै । कारण नचाहिने । तर्क गर्न नसक्ने गजब बा । नेपथ्यमा सुनेको भनेर हाँक दिने । धत जाली कुरा । आत्मक्रीडा र सस्तो विद्वता देखेर म कक्राकुक्रुक भएँ । काउकुती लागेर हैरान । धेरै हाँसेकाले पेट पनि आइया भयो ब्रो । लिम्बुवानमा जन्मे, हुर्केको ब्रोले बुझिहाल्नुहुन्छ ।मैले नि एक जोक मारें है, खेलखेलमा चार इन्च ।देश सुब्बा, हङकङ"
यसपालि त मनै फाट्यो,"मैले भन्नैपर्यो, रचनाकार मै हुँ दिदी । त्यसको केही मासपछि दिदी स्वयं भिनाजुलाई भेट्न जानुभयो । सायद त्यहाँ दिदीको मन पनि फाट्दैन होला । दिदीले भन्नु पनि पर्दैन होला, पर लैजाऊ फूलहरू, छोपिदेऊ ताराजून, बन्द गर गीतहरू, तिम्रो याद आउने सबै चीजहरू ।"
अम्बरलाई किन सम्झने ?,"मानिस कहाँबाट आउँछ अनि कहाँ जान्छ ? यो सवालको शतप्रतिशत जवाफ सायद कसैसित नहोला । तर, मान्न मन लाग्छ हामी एउटा यस्तो अनन्त यात्रामा छौं जहाँ हामी कतैबाट आउँछौं अनि कतै जान्छौं । अन्तत: हामी सबैको पुण्यतिथि हुन्छ र हुनेछ तर पुण्यतिथि कसैकसैको मात्र मनाइन्छ । जस्तो आज एउटा बाग्गेयकारको आजीवन कर्मको आधारमा पुण्यतिथि मनाइँदै छ तर यो दिनलाई तब मात्र साँचो श्रद्धाञ्जली होला जब हामी संवेदनशील हुनेछौं र समय रहँदै संरक्षण गर्ने दायित्व बोध गर्नेछौं ती सिर्जना र कृतिहरूप्रति जुन बाग्गेयकारको रूपमा अम्बर सरले हामीलाई छोडेर जानुभएको छ ।"
आमा,"आमा, आमाले सोच्ने गरेको यो सत्यताकति युगदेखि अझै छ यथावत्अझै छ निरन्तर छैन कुनै बनावटी र परिवर्तित यसमाछैन कुनै पीडाको रुपछैन यसैले युगौँयुगौँदेखि परिवर्तित आमाआमा, आदिमदेखि आजसम्मर आजदेखि भविष्यसम्म पनि आमाभावमा आमाअभावमा आमाशब्दमा आमाउपमामा आमाजति टाढा रहे पनिहृदयमा आमासमयमा आमाअलङ्कारमा आमाझङ्कारमा आमाशून्यतामा आमाभवितामा आमाकवितामा आमाके आमाभन्दा ठूलोअरु कविता हुन्छ र संसारमा ?"
डाक्टर आरोही,"बुढेसकालसम्मै हिमाल चढ्न उनले हेलिकप्टर पाइलट सिक्ने योजना बनाएका छन् । यहाँसम्म म आफैं बाटो पहिल्याएर आएको हुँ, उनी आत्मविश्वासी देखिन्छन्, अबको बाटोसमेत आफैं खोज्नेछु ।"
स्विटजरल्यान्ड सपना,"आफ्नो देशबाट अमेरिका हिंडेका तर मेक्सिकोमा कष्टप्रद जीवन बिताइरहेकाका लागि पनि त्यो आवाजले बाटो दिन्छ भन्ने कुराले मारियानाप्रति हामी सबै आभारी थियौँ ।तालिमको अन्तिम दिन अब हामीले के गर्छौं भन्ने योजना सुनाइरहेका थियौँ । देशमा बसेर मानवअधिकार क्षेत्रमा काम गर्ने वातावरण भएका हामीहरू आफ्ना भावी योजना सुनाइरहेका थियौँ । तर, सबै साथीभाइको देशमा फर्कने र खुलेर काम गर्न सक्ने वातावरण थिएन । म्यानमारकी अधिवक्ता एई, चाइनाकी पत्रकार फुजुन र मेक्सिकोकी मारियानाले आफ्नो कुनै भावी योजना नभएको बताए । कहालीलाग्दो नरसंहारबाट निस्केको म्यानमारकी अधिवक्ता एईले आफ्नो वकालती धर्म जारी राख्ने भए पनि अबका दिनमा यसै गरेर अगाडि बढ्ने भन्ने अवस्था नभएको बताइन् । त्यसैगरी देश फर्किने सम्भावना नभएकी चाइनाकी फुजुन पेरिस बसेर पत्रकारिता गर्ने योजनामा थिइन्न । मारियानाले संयुक्त राष्ट्रसंघमा बोलेको विषयलाई लिएर धम्कीपूर्ण इमेलहरू आउन थालेका थिए । गत महिना मात्रै आफ्ना पत्रकार साथीको हत्या देखेकी मारियानाले आँसु मात्रै झारिरहिन् र निकै बेरपछि भनिन्, नमारे त धेरै कुरा गर्ने मन छ । तर, अब मलाई बाँकी राख्ने सम्भावना कम छ ।"
चिया बारीमा हो,शब्द तस्बिर: पर्वत पोर्तेल
चीनको आकाशे रेल,"तिब्बतका पठारहरूमा भएको यो सुगम यात्राले चाहिँ हामीलाई के अनुभूति दिलायो भने चाइनासँग साँच्चै नै सहकार्य हुन सक्यो भने सिगात्सेसम्म आइसकेको रेल केरुङ हुँदै रसुवाबाट ओरालेर काठमाडौं र त्यहाँबाट लुम्बिनी पुर्याउन चीनलाई कुनै आइतबार छैन । कुनै मामुली कुरोलाई जनाउन अंग्रेजहरू एउटा पदावलीको पयोग गर्छन्, पिन्च अफ साल्ट । नेपालमा ल्याउने भनेको यो रेलबाटो चीनका लागि त्यही पिन्च अफ साल्ट नै हो । तर, यसका लागि त उसले चाहेर मात्रै हुँदैन, हाम्रो आफ्नै क्षमता र दक्षता पनि हुनुपर्छ । त्यो के हामीसँग छ त ? चीनको यो चमकधमक हेरेर आइसकेपछि काठमाडौं ओर्लनेबित्तिकै सडकका खाल्डाहरूमा जमेको पानी र त्यहाँ भासिएका बाहनहरू हेरेपछि घरीघरी प्रश्न उठिरहेको छ, रेल ध्याउन्नमा कतै सरकार सडकमा जताततै परेका खाल्डै नदेख्ने गरी व्यस्त त भइसकेको छैन ?"
फर्सीको झोल,"केही बेरपछि उही ठिटोले सोध्यो, बाबा ! हाम्रो यहाँ के त्यो फर्सीको बीउ आएको छैन ? यहाँ फल्दैन ? बाबाले भनेकिन फल्दैन फलेकै छ, पाक्तै छ, गुड्दै छ । पहिले गोरखाको डाँडोमा गोरखनाथले एउटा लाम्चे फर्सी फलाएर गोरखकालीलाई पकाउन दिएका थिए, उनले पकाएको झोल पृथ्वीनारायण शाहले निकै पिए, गोरखकाली अन्तर्धान भएपछि त्यो फर्सी पृथ्वीनारायणका सन्तानको हात पर्यो, उनीहरूले पकाउन लागे, मौका पारेर हिन्दुस्तानबाट आएका गोराले त्यो फर्सी उडाउन खोजेका थिए, कसोकसो गरेर उनकी कान्छी महारानीले जोगाइन् । पछि राजेन्द्रकी कान्छी महारानीले त्यसको तातो झोल सौताका छोराको मुख मोसेर आफ्ना छोरालाई मात्र पिलाउन खोज्दा कोतको अर्कै रातो झोलको मूल फुटयो । फर्सी उछिट्टियो र जंगबहादुरको हातमा पुग्यो, उनले मर्म बुझेको हुनाले हत्त र पत्त त्यो फर्सीमा डाडु घुमाउने काम मैयाँ महारानीको गलामा झुन्डयाए । त्यसपछि जो जति राणा शासक भए सबैले फर्सी पकाउने अभिभारा कान्छी महारानीकै जिम्मामा राखे पनि एक दोटाले आफैं पकाउँछौं भन्दाभन्दै हुर्दुङ्गा कांग्रेसी ठिटा आएर फर्सी दौडाए, उनीहरूले पनि आफ्ना श्रीमतीहरूका हातमा फर्सी पकाउने काम सुम्पन नजानेको हुनाले फर्सी गुड्दै गएर सल्लाहकारहरूको हातमा पुग्यो । नजाने अब यो कसले पकाउँछ ? कसरी पकाउँछ ? कसको झोल निस्कन्छ ? कसले त्यो पिउँछ ? त्यसको क्यै पत्तो छैन । भगवान गरून् खेलाँची गर्दागर्दै त्यो अनमोल फर्सी फुत्केर काला लङ्गुरका हातमा नपरोस् ।(कविशिरोमणि रचनावली, भाग४ बाट साभार)"
सम्झनामा राईबाबा,"धेरै मिहिनेतपूर्व मिहिन ढंगले डा स्वामी प्रपन्नाचार्य: स्मृतिग्रन्थ प्रकाशनमा आएको छ । राज्यले चिनेको व्यक्तित्व हो भने स्वामी प्रपन्नाचार्यको सम्पूर्ण बौद्धिक सम्पत्तिलाई स्वामित्वमा लिएर संरक्षण दिन सक्नुपथ्र्यो । प्रपन्नाचार्यकै नाममा स्मृति प्रतिष्ठान बन्न सक्छ । तर, यत्रो बृहत् ग्रन्थ प्रकाशन कार्य निश्चित शिष्यले मात्र आर्थिक भार ग्रहण गरेर व्यक्तिगत रूपमा प्रकाशन गरिनु मननीय पक्ष हो । हिन्दु धर्मका वेदान्ताचार्यले सिर्जना ज्ञान, दर्शनका कृतिहरूको पुन: प्रकाशन, व्यवस्थापन गर्ने निकायको अभाव खड्किएको महसुस हुन्छ ।"
राज्यव्यवस्था हिन्दु धर्म र दलित,"निष्कर्षक) राज्यले हिन्दुवादको नसा छुटाउनुपर्छ । सबै धर्मलाई समान व्यवहार होइन कि धर्मनिरपेक्षताको अर्थलाई नबटारी राज्यले सबैखाले धर्म र तीसँग सम्बन्धित संस्कार संस्कृतिबाट आफूलाई अलग राख्नुपर्छ ।ख) छलकपटविहीन बनेर राज्यले सबैलाई सम्मान गर्ने नयाँ नेपाली संस्कृति को निर्माण थाल्नुपर्छ ।ग) दलितलाई गरिने कुनै पनि खाले अन्याय, विभेद, अपमान र बहिष्करणका विरुद्ध राज्यले कठोर हुँदै दलितलाई आवश्यकतानुसार जमिनको व्यवस्था दरिदिनुपर्छ ।घ) केही समयका लागि राज्यका हरेक अंग तथा निकायमा दलितलाई जनसंख्याको आधारमा पूर्ण समानुपातिक प्रतिनिधित्व र उपस्थिति राज्यले गराउनुपर्छ । आरक्षणको नाममा कहिले खस आर्य त कहिले जनजाति आदिवासी र महिला भनेर दलितलाई ओझेलमा पार्ने काइते काम राज्यले बन्द गर्नुपर्छ । सबै जाति, समुदाय र लिंगले राज्यमा अवसर र प्रतिनिधित्व पाउनु उनीहरूको नैसर्गिक अधिकार हो ।ङ) दलित नेतृत्व, संघसंस्थाहरूले समस्याको ठीक पहिचान र समाधानको वैज्ञानिक विधि र कार्यक्रमलाई दृढतापूर्वक अघि बढाउनुपर्छ ।च) जुन चीज समाउँदा आफूलाई भत्भती पोल्छ भने त्यो चीजलाई छोडिदिनुपर्छ त्यसैले कुनै पनि दलितले हिन्दु धर्म र यसका संस्कारसंस्कृतिलाई चटक्कै त्याग्नुपर्छ ।छ) आफ्नो स्वास्थ्य, शिक्षा र आर्थिक अवस्था सुधार्ने प्रयास गर्दै राज्य र समाजद्वारा दिइएको न्यूनतम अधिकारलाई दलितले अधिकतम प्रयोग गर्नुपर्छ । आफ्नो सामाजिक, राजनीतिक र सांस्कृतिक हैसियतलाई बिर्सेर आफ्नै स्वास्थ्यसमेत बिगार्ने गरी अर्थहीन मोजमस्तीको मूतको न्यानोमा निदाउन छोड्नुपर्छ दलितले ।ज) स्वघोषित दलित शूद्र विद्वान्हरूले दुनियाँ हसाउँदै काँधमा जनै भिरेर लम्पसार परी दलित समुदायमाझ हिन्दुवादको गुणगान गाउने खतरनाक काम बन्द गर्नुपर्छ ।झ) आत्मघाती दलित आन्दोलनहरू जस्तै : मन्दिर प्रवेश आन्दोलन, गुरुकुल शिक्षालयमा भर्ना आन्दोलन आदिलाई दलितहरूले हटाउनुपर्छ ।ञ) दलितको दुस्मन बाहुनछेत्री अर्थात् कुनै थर जातविशेषको व्यक्ति होइन । दलितको शत्रु हिन्दु धर्म, यसका संस्कारसंस्कृति र हिन्दु राज्यव्यवस्था हो ।ट) सबै नेपाली हाँसे नेपालै हाँस्नेछ ।"
प्रेसिडेन्ट सपना,"नेपालमा राम्रो होटल खोलेर पर्यटन सेवा गर्ने सोचाइ राखेका दिनेश कण्ठको सपनाचाहिँ अन्तर्राष्ट्रिय चेन होटल समूहको प्रेसिडेन्ट बन्ने रहेको छ । उनी भन्छन्, पहिले चाइना जानेभन्दा जागिरबाटै राजीनामा दिएँ, अहिले यही चाइनाले सफलताको सिँढी चढायो । चीन बस्ताबस्तै अन्तर्राष्ट्रिय चेन होटलको प्रेसिडेन्ट बन्ने लक्ष्य छ ।"
व्यक्ति एक जीवन अनेक,"सञ्जु एक व्यक्ति : अनेक जीवन जीएका सञ्जय दत्तमाथि बनाइएको फिल्म त हो नै, त्योभन्दा बढी छोराको बाबु र परिवारसँगको सम्बन्ध, असल र खराब साथीबीचको अन्तर, मिडियाको निर्मम प्रहार र बाँच्नका लागि पात्रले गरेको संघर्ष हो । हिरानीले फिल्मलाई आफ्नो पुरानै शैलीमा मनोरञ्जनात्मक रूपमा शैक्षिक फिल्म बनाउन सफल भएका छन् । दर्शकका लागि सञ्जु फिल्म हेर्ने वा नहेर्ने प्रश्नमा अड्किनुभन्दा कहिले हेर्ने भन्नेमा उत्तर खोज्नु श्रेयष्कर हुनेछ । सञ्जय, सुनील र रणवीरका लागि भए पनि फिल्म हेर्न नछुटाउनुहोला ।"
काला : एक विद्रोहचेत,"यो चलचित्रको एउटा मुख्य विशेषता भनेको दलितलाई धेरै सशक्त र सकारात्मक रूपमा देखाइएको छ । जमिन, शिक्षा र स्रोत प्राप्तिका लागि निरन्तर अवरोध भई व्यक्तिगत नोक्सानी बेहोर्दा पनि उनीहरू आफ्नो लक्ष्यबाट कहिल्यै विमुख हुँदैनन र अधिकारका लागि निरन्तर लडिरहन्छन् । धारवीमा कालाको एक छात्र राज देखिन्छ र उसको इसारामा मान्छेहरू मर्न र मार्न तयार हुन्छन् । जरिनाले भूमाफिया हरिदाको खुट्टा ढोग्न अस्वीकार गरेको दृश्य त्यहाँ स्थापित सामाजिकसांस्कृतिक मान्यताको बर्खिलाप हो । यसरी दलित समुदायलाई विद्रोही र सशक्त भूमिका प्रदान गर्नुका पछाडि विभिन्न कारणहरू छन् । त्योमध्ये एक हो यसका निर्देशक पा रंजिथ आफैं दलित समुदायको प्रतिनिधि हुन् । बलिउडमा धेरै दलित कलाकार र फिल्मकर्मीहरू काम गर्छन् तर अधिकांश आफुूलाई न त दलितको रूपमा परिचित गराउन चाहन्छन् न त विषयवस्तुलाई नै सशक्त रूपमा उठाउँछन् । तर, पा रंजिथ भने यस मानेमा धेरै साहसी देखिएका छन् । उनले आफूलाई प्रस्ट रूपमा दलित र अम्बेडकरवादी भएको स्विकारेका छन् । मुख्य पात्र कालाले गहन संवादहरू भनिरहँदा पृष्ठभूमिमा देखाउने ठाउँ, अम्बेडकर, गौतम बुद्ध र बौद्ध विहारहरूलाई प्रतीकात्मक रूपमा देखाइएको छ । निर्देशकले कालालाई एउटा नायकभन्दा पनि सिंगो भारतीय दलित आन्दोलनको रूपमा देखाएका छन् । उत्पीडितले आवाज नउठाएसम्म वा विद्रोह नगरेसम्म उनीहरूमाथिको दमन निरन्तर रहन्छ भन्ने कुरा चलचित्रले देखाएको छ । रूपबहादुर सुनार"

शीर्षक,विवरण
केसीको पक्षमा प्रबुद्ध समुदाय,"माग पूरा नभए आगो बल्छ सुशीला कार्की, पूर्वप्रधानन्यायाधीश२०६२६३ को आन्दोलन पनि यसरी नै भएको हो, परिणाम सम्झिनुस् कृष्ण पहाडी, मानव अधिकारकर्मी के सरकार केसीको मृत्युको प्रतीक्षामा छ ? खगेन्द्र संग्रौला, लेखक"
अधिकार खोसे विकल्प खोज्छौं,"प्रदेश ४ का भौतिक योजनामन्त्री एवं प्रवक्ता रामशरण बस्नेतले केन्द्र सरकारले कर्मचारी व्यवस्थापमा पटक्कै नसघाएको उल्लेख गर्दै भने, पटकपटक आग्रह गर्दा पनि सुनिएको छैन । अहिले त प्रदेशमातहत हुने सरकारी कार्यालय नै खोसिएको छ । यो के तरिका हो ? यो वर्षको बजेटसमेत सार्वजनिक गरिसकेका प्रदेश सरकारहरूले मातहतका सरकारी कार्यालय नपाउँदा कार्यान्वयन गर्न सबैभन्दा चुनौती छ । प्रदेशका कतिपय मन्त्रालय विभागविहीन हुने अवस्था छ ।केन्द्र सरकारले अहिले प्रदेशका मन्त्रालयमा कार्यरत सबै निजामती कर्मचारी प्रदेश सरकारलाई तत्काल हस्तान्तरण गर्नुपर्छ, मन्त्री कार्कीले भने, केन्द्रमा बसेर आफूखुसी सरुवा गर्दा यहाँ मन्त्रालयका दैनिक कामकारबाही प्रभावित भएका छन् । यस्तो काम बन्द हुनुपर्छ । जिल्लास्तरमा भएका सरकारी कार्यालयहरू आफूमातहत हुनुपर्ने प्रदेश सरकारको दाबी छ । प्रदेशका प्रमुख सचिवको नेतृत्वमा सबै कर्मचारी आइसकेपछि मात्र प्रदेश सरकारहरू बलिया हुन्छन् । कार्यालय र निजामती कर्मचारी मातहतमा आएपछि आवश्यकताअनुसार डिभिजन बनाएर प्रदेशले सबै जिल्लामा समन्वय गर्नेछ, प्रवक्ता कार्कीले भने । नागरिकता, राहदानी, अन्तर्राष्ट्रिय सीमाबाहेक शान्ति सुरक्षा, विपत् व्यवस्थापनलगायत काम आफैंले हेर्नपर्ने प्रदेशहरूको माग छ । केही कर्मचारी कमाउन र विदेश सयर गर्न पाइने कार्यालय केन्द्रकै मातहतमा हुनुपर्छ भनेर मन्त्रीलाई समेत उक्साइरहेका छन्, मन्त्री कार्कीले भने । केन्द्रसँग सबै प्रदेशले यसबारे ध्यानाकर्षण गराएको जानकारी दिँदै उनले भने, सातै प्रदेश एक भएर आफूलाई आवश्यक पर्ने कानुन आफैं बनाएर अघि बढ्नेतर्फ पनि छलफल सुरु भएको छ । ठूलो संख्यामा केन्द्रीय निकाय र विभागहरू संघ सरकारको मातहतमै राख्ने संघीय मन्त्रिपरिषदको निर्णय सार्वजनिक भएपछि प्रदेशका मन्त्रीहरूले आपत्ति जनाएका हुन् । प्रदेश १ का आर्थिक मामिला तथा योजनामन्त्री इन्द्रबहादुर आङबोले आवश्यकताभन्दा बढी बोझिलो कर्मचारी र संरचना संघीय सरकारसँगै राख्ने निर्णय संघीयता र संविधानको मर्मविपरीत भएको भन्दै आपत्ति जनाए । सीमित राजनीतिक नेतृत्व र केही कर्मचारीको अनावश्यक दबाबका कारण यो निर्णयबाट सरकारको समृद्धिको लक्ष्य त परै, संघीयता नै धरापमा पर्नेसमेत खतरा बढ्ने देखिन्छ, आङबोले भने । मुख्यमन्त्री शेरधन राईले भने प्रदेश सरकार कमजोर नहुन् भन्नेबारे आफू सजग रहेको भन्दै यसबारे बुझेर नेतृत्व तहमा कुरा राख्ने प्रतिक्रिया दिए । औपचारिक रूपमा केही आएको छैन, राईले भने, मिडियामा आएजस्तै हो भने यसले प्रदेश सरकारहरू कमजोर हुनेछन् । म बुझेर नेतृत्व तहसँग कुरा गर्छु ।"
अवैध बाटो टर्की,"केन्द्रीय अनुसन्धान ब्युरोका प्रवक्ता एसपी कृष्णहरि शर्माका अनुसार तस्करीको जालोमा परी टर्कीमा बिचल्ली हुनेहरूको संख्या पछिल्लो समय बढेको छ । टर्कीबाट फर्केका एक पीडितले नेपालीहरू कसरी ज्यानको बाजी थापेर ग्रिस छिर्छन् भन्ने सुनाए । घनघोर जंगलको बाटो दुईतीन दिनसम्म हिँड्नुपर्छ, उनले भने, प्रहरी देख्यो भने मरेजस्तो अभिनय गरेर घण्टौं लुक्नुपर्छ । उनका अनुसार पक्राउ परिने डरले तस्करले रातिमात्रै हिँडाउँछन् ।प्रहरीले पक्राउ गरेपछि केही दिन जेल बसेका राम, टीकाराम र नारायण नेपालै फर्किने निधोमा पुगे । उनीहरूभन्दा अघिल्लो टोलीका मोती र रोहित ग्रिस पुगी फेसबुकमा फोटो हालिसक्दा पनि नवीनको केही अत्तोपत्तो थिएन । टीकारामले आफूहरूले पाकिस्तानी एजेन्ट मोहम्मद र नेपाली एजेन्ट आशिष दुवैसँग नवीनबारे सोधेको बताए । दुवैले नवीनलाई अत्यधिक चिसोका कारण निमोनियाँ भएको र अस्पताल लगिएको जवाफ दिए । विश्वास नलागेपछि टीकारामले फेरि सोधे, त्यसो भए नवीनलाई कुन अस्पतालमा राखिएको छ त ? अस्पतालमा बसेको फोटो खिचेर पठाऊ ? त्यसपछि मोहम्मद तर्किए । आफू एजेन्ट भएकाले अस्पताल छिरेर फोटो खिच्न नमिल्ने जवाफ दिएर सम्पर्कविहीन भए । त्यसो भए नवीन कहाँ छन् त ? उनीसँगै ग्रिस हिँडेका मोती र रोहितले नयाँनयाँ ठाउँको फाटो पोस्ट गरिरहेका छन् । कान्तिपुरले उनीहरूसँग सम्पर्क गर्न खोजेको प्रयास सफल भएन । नवीनका भिनाजु तुलसीले उनको खोजी जारी राखे पनि कुनै विश्वासिलो खबर पाउन नसकेको बताए ।"
विश्वविद्यालय अनुसन्धानमा केन्द्रित हुनुपर्छ,"काठमाडौं (कास) प्रधानमन्त्री केपी ओलीले विश्वविद्यालयलाई अध्यापन मात्र नभई देशलाई निर्देश गर्न सक्ने अनुसन्धान गर्न निर्देशन दिएका छन् । त्रिभुवन विश्वविद्यालयको ५९ औं वार्षिकोत्सव समारोह तथा त्रिवि सभालाई शनिबार सम्बोधन गर्दै ओलीले समृद्धिको खाकाअनुसार जनशक्ति व्यवस्थापन गर्न नयाँ शिक्षा नीति ल्याउन लागेको बताए । अब विश्वविद्यालयले पढाउने मात्र होइन, नतिजा दिन सक्ने अनुसन्धान केन्द्रको समेत काम गर्न जरुरी छ, अनुसन्धानको नतिजाले देशलाई डोर्याउन सक्ने हुनुपर्छ, उनले भने । कुनै अध्ययनअनुसन्धानबिनै विश्वविद्यालयले कलेजको सम्बन्धन दिएकाले देशमा बेरोजगारी बढेको दाबी गर्दै उनले पढेका मान्छे बेरोजगार हुन नपरोस् भनेर क्षेत्रगत रुपमा आवश्यक जनशक्तिको अध्ययन गरी त्यसैअनुसार शिक्षा नीति तर्जुमा गर्न लागेको जानकारी दिए । जग्गादातालाई सम्मानप्रधानमन्त्री ओलीले विश्वविद्यालयलाई विभिन्न समयमा जग्गा दान गर्ने दाताहरूलाई सम्मानपत्र प्रदान गरे । झापाको मेची क्याम्पसलाई १ सय २० बिघा ३ कठ्ठा प्रदान गर्ने देवीप्रसाद उप्रेती, राजविराजको महेन्द्र विन्देश्वरी बहुमुखी क्याम्पसलाई ९८ बिघा १८ कठ्ठा जग्गा दान गर्ने विन्देश्वरप्रसाद यादव र पर्साको ठाकुरराम क्याम्पसलाई १४ बिघा जग्गादाता महावीर प्रसाद र रघुवीर रामलाई मरणोपरान्त सम्मान तथा सिरहाको सूर्यनारायण सत्यनारायण मरवैता यादव क्याम्पसलाई ५ बिघा १७ कठ्ठा जग्गादाताका छोरा विश्वेश्वर मरवैता यादव, धनुषाको रामस्वरूप रामसागर बहुमुखी क्याम्पसलाई ५७ बिघा १४ कठ्ठा जग्गादाता रामस्वरूप साह र रामसागर साहलाई सम्मानपत्र प्रदान गरिएको हो ।पुस्तक सार्वजनिकवार्षिक दिवस तथा पदक वितरण समारोहमा उपकुलपति तीर्थराज खनियाँले त्रिभुवन विश्वविद्यालय दीक्षान्त भाषणको संग्रह (२०१७२०७४) सार्वजनिक गरेका छन् । पुस्तक करिब ७ सय पृष्ठको छ ।"
कर्मचारी समायोजन साउन तेस्रो सातादेखि,"समायोजनमा संघ, प्रदेश र स्थानीय तह कहाँ जान चाहेको हो, त्यसबारे अनलाइनबाटै फाराम भर्न सक्नेछन्, अधिकारीले कान्तिपुरसँग भने, साउन तेस्रो साता औपचारिक प्रक्रिया सुरु हुन्छ । संघ र प्रदेशमा रहने मन्त्रालय र विभागनिकायको संगठन तथा व्यवस्थापन सर्वेक्षण गरेर टुंग्याइएको छ । भर्खरै मन्त्रिपरिषद्बाट स्वीकृत ओएन्डएमअनुसार संघमा ४५ हजार ८ सय १५ र ७ वटा प्रदेशमा १६ हजार ५ सय ७० कर्मचारी रहनेछन् । संघमा रहने विभाग र निकायको संख्या अनुमान गरिएभन्दा निकै बढेपछि अघिल्लो पटक गरिएको आकलनभन्दा संघमा कर्मचारी संख्या १५ हजार बढेको हो । स्थानीय तहमा ५७ हजार ७ सय ६६ कर्मचारी आवश्यक पर्ने प्रारम्भिक अनुमान गरिएको छ । स्थानीय तहमा रहने अस्थायी दरबन्दी स्वीकृत भएकाले समायोजन प्रक्रिया अघि बढाउन सकिने अधिकारीले बताए । स्थानीय तहमा १० हजार कर्मचारी अपुग देखिन्छन् । ७ सय ५३ मध्ये ७३ स्थानीय तह प्रमुखविहीन छन् । उपसचिवको दरबन्दी रहेका ती निकायमा अधिकृतले काम चलाइरहेका छन् ।"
भीएलएन ठगीमा महानिर्देशककै संरक्षण,"निर्णयक्रममा पुस्करले भीएलएनले मलेसिया सरकार तथा दूतावासका तर्फबाट भिसा प्रक्रियाको काम गर्न स्वीकृति लिएको उल्लेख गरेका छन् । तर यथार्थमा कम्पनी रजिस्ट्रारको कार्यालयमा दर्ता हुनेबाहेक उक्त कम्पनीले कुनै पनि सरकारी निकायबाट अनुमति लिएको छैन । तर निर्णयको पर्चा उठाउने क्रममा भनिएको छ, सरकारको अधिकारप्राप्त निकायमा दर्ता स्वीकृति लिएको देखिन्छ । मलेसियाली सरकारको प्रवेशाज्ञा प्रक्रियामा कामकाज गर्न आवश्यक प्रक्रिया पुर्याएको प्रमाण संलग्न छ ।मलेसिया जाने नेपाली कामदारका लागि ७ सय रुपैयाँ भिसा शुल्क तोकिएको छ । तर मलेसिया सरकारबाट टेन्डर स्वीकृति पाएको एक कम्पनीले भीएलएन (भिसा प्रोसेसिङ प्रक्रिया) का नाममा हङकङमा दोस्रो कम्पनीलाई उपठेक्का दिई शुल्क उठाइरहेको थियो । उसले नेपाली कामदारबाट भिसा संकलन र प्रोसेसिङका नाममा ६ हजार ७ सय रुपैयाँ र भ्याटसमेत गरी कुल ७ हजार ४ सय ८० रुपैयाँ असुल्दै आएको थियो । ७ सय रुपैयाँको भिसा शुल्कका लागि ७ हजार ४ सय ८० रुपैयाँ असुलिएको भन्दै वैदेशिक रोजगार विभागमा उजुरी परेको थियो । वैदेशिक रोजगार विभागका तत्कालीन महानिर्देशक पुष्करले उजुरीमाथिको टिप्पणीका क्रममा मलेसिया भीएलएन कम्पनीको अनियमितताको उजुरी वैदेशिक रोजगार ऐनसँग सम्बन्धित नभएको जिकिर गरेका छन् । जबकि ऐनमा नेपाली कामदारमाथि अतिरिक्त शुल्क लिन नपाइने व्यवस्था छ । नेपाली कामदारमाथि अवैध असुलीको विवाद अन्तर्राष्ट्रिय सम्बन्ध र कूटनीतिक विषयवस्तु भन्दै उनले श्रम र परराष्ट्र मन्त्रालय तथा अन्य निकायबाट समाधान हुनुपर्ने सुझाव दिएका छन् । उनले थप कागजात र प्रमाण भेटिए सोहीबमोजिम गर्ने भन्दै उजुरी तामेलीमा राखिदिएका हुन् । विभाग स्रोतले भन्यो, खोज्दा भेटिने प्रमाण र कागजातमाथि समेत थप छानबिन जरुरी ठानिएन ।मलेसिया भीएलएन कम्पनीका सञ्चालक रामप्रसाद श्रेष्ठले ठगी आरोपपछि प्रहरीमा बयान क्रममा आफ्ना कम्पनीको कामकारबाहीमाथि मलेसियाली दूतावासको प्रत्यक्ष निगरानी हुने गरेको दाबी गरेका छन् । तर कुनै पनि सरकारी निकायबाट अनुमति लिएको विषय स्विकारेका छैनन् । वैदेशिक रोजगार विभागले उजुरीमाथिको छानबिन क्रममा सञ्चालक श्रेष्ठसँग सोधपुछ र बयानसमेत गरेको छैन । श्रेष्ठले भने प्रहरीसँगको बयान क्रममा वैदेशिक रोजगार विभागका तत्कालीन महानिर्देशक पुस्करको निर्णयबाट आफूविरुद्ध परेको उजुरी टुंगिएको विषयलाई महत्त्वका साथ उल्लेख गरेका छन् । विभागका तत्कालीन महानिर्देशक पुस्कर अख्तियार दुरुपयोग अनुसन्धान आयोगको प्रवक्ता हुँदै हाल दिल्लीस्थित नेपाली दूतावासमा इकानोमिक मिनिस्टरका रूपमा कार्यरत छन् । उनले कान्तिपुरसँगको इमेल प्रतिक्रियामा विभिन्न चरणको अनुसन्धानपछि आफू तामेलीको निष्कर्षमा पुगेको दाबी गरे । विभिन्न क्षेत्रसँगको समन्वय, सरसल्लाह, कागजपत्र र प्रमाणका आधारमा कानुनबमोजिम निर्णय गरेको हुँ भन्ने याद छ, पुस्करले इमेलमा भनेका छन्, म विभागमा रहँदा असल नियतले नै महानिर्देशकलाई भएको अर्धन्यायिक अधिकार तथा प्रचलित कानुनबमोजिम निर्णय गरेको हुँ । उनको दाबीअनुसार त्यतिबेला विभागले एउटा आन्तरिक छानबिन टोली बनाई प्रतिवेदन अध्ययन गरेको थियो । जिल्ला प्रशासन कार्यालय, विभिन्न विभाग, मन्त्रालय र सरकारी निकायसँग सरसल्लाहसमेत गरेको थियो ।"
पहिरोले बगाएर ४ को मृत्यु,"बझाङ खप्तड छान्ना गाउँपालिका ६, बयानामा शनिबार दिउँसो एक्कासि खसेको पहिरोले बगाउँदा एकै घरका तीनसहित चार जनाको मृत्यु भएको छ । पहिरोमा परी ५२ वर्षीया उजलीदेवी थापा, उनकी बुहारी ३२ वर्षीया महेश्वरी थापा, महेश्वरीका ६ वर्षीय छोरा कृष्ण थापा र २० वर्षीय मंगल थापाको मृत्यु भएको हो । पहिरोमा परी ५ वर्षीय कविराज थापा र रिकेश थापा घाइते भएको प्रत्यक्षदर्शी वडा सदस्य प्रेमबहादुर थापाले जानकारी दिए । बयाना गाउँनजिकै शिव मन्दिर गलेगडा भन्ने ठाउँको चौतारामा बसिरहेका र नजिकैको बाटोमा हिँड्दै गरेका व्यक्ति पहिरोमा परेका हुन् । घाँस काट्न पारिछाना जाँदै गर्दा उजेली थापाका सासूबुहारी र नाति पुरिएका थिए । महेश्वरी महिला स्वास्थ्य स्वयंसेविका पनि हुन् ।घाइते बालकहरूको पाटादेवल स्वास्थ्यचौकीमा उपचार भइरहेको र उनीहरू खतरामुक्त रहेको स्थानीयले बताएका छन् । घटनालगत्तै खप्तड छान्ना प्रहरीचौकीबाट प्रहरी नायब निरीक्षक र जिल्ला प्रहरी कार्यालयबाट प्रहरी निरीक्षकको कमान्डमा उद्धार टोली घटनास्थल पुगेको थियो । गाउँकै चार जनाको मृत्यु भएपछि सिंगो गाउँ नै शोकमा डुबेको छ । गाउँभरि रुवाबासी चलेको छ, कसैले कसैलाई सम्झाउन सक्ने अवस्था छैन, स्थानीय सूर्य थापाले भने ।"
बिनास्वीकृति बालुवा खानी,"अहिले लेले नल्लु क्षेत्रमा खानी तथा क्रसर उद्योग धमाधम सञ्चालन भइरहेको छ । क्रसर सञ्चालन गर्न प्रारम्भिक वातावरणीय परीक्षण गर्नुपर्छ । नगरपालिका क्षेत्रमा स्थापना गर्न नपाइने, बफर जोनमा वृक्षरोपण, राजमार्ग र खोला किनारबाट ५५ सय मिटर, स्वास्थ्य तथा शिक्षण संस्था, धार्मिक, सांस्कृतिक र पुरातात्त्विक महत्त्वका स्थानबाट २२ किमि टाढा हुनुपर्ने प्रावधान छ । सरकारले २०७३ यता मुलुकका कुनै पनि स्थानमा क्रसर उद्योग सञ्चालनको अनुमति दिएको छैन । कानुनी बन्देज हुँदाहुँदै पनि गोदावरीमा भने निर्बाध सञ्चालन भइरहेको छ । अवैध रूपमा सञ्चालित खानी बन्द गर्न न गोदावरी नगरपालिकाका मेयरले चासो दिएका छन्, न प्रहरी प्रशासनले नै । गोदावरी नगरका उपमेयर मुना अधिकारी र ललितपुर प्रमुख जिल्ला अधिकारी महादेव पन्थको संयोजकत्वमा छुट्टाछुट्टै अनुगमन समिति छ । उपमेयरको संयोजकत्वमा गठित समितिले वर्षमा एकपटक मात्र अनुगमन गरेको छ । अर्को समितिले अनुगमन नगरेको वर्ष दिनभन्दा बढी भइसकेको छ । उपमेयर अधिकारी मापदण्डविपरीतका खानी बन्द गर्ने तयारी भइरहेको बताएकी छन् । तर प्रमुख जिल्ला अधिकारी पन्थ भने अवैध उद्योगबारे सम्बन्धित स्थानीय तहका प्रमुखसँग बुझ्ने भनी पन्छिने गरेका छन् । अनुगमन समितिका सदस्यमा महानगरीय प्रहरी प्रमुख एसएसपी, सशस्त्र र नेपाली सेनाका जिल्ला प्रमुखलगायत छन् । सहायक प्रमुख जिल्ला अधिकारीको नेतृत्वमा गठित ५ जनाको उपसमिति पनि निष्क्रिय छ । जसको सदस्यमा इलाका वन कार्यालय लेले प्रमुख, जिल्ला भूसंरक्षण कार्यालय र महानगरीय प्रहरी वृत्त चापागाउँ प्रमुख छन् । सडकछेउमै सञ्चालित खानीबाट झन्डै ३ सय ट्रिपभन्दा बढी ढुंगा बिक्री गरिंँदै आएको छ । त्यतिमात्र होइन, खानीको धूवाँधूलोले टीकाभैरव क्षेत्रका बस्तीमा बसिनसक्नु छ । खानीबाट निस्केको माटो नल्लु र नख्खु खोलामा मिसाइएको छ । त्यसैगरी भूक्षय तथा पहिरो जाने र बाटोसमेत बन्द हुने गरेको स्थानीयको भनाइ छ । गोदावरीद्वारा कानुनको बेवास्ता गर्दै निकासी ठेक्कानिकासी हुने सामान ओसारप्रसार गर्न स्वीकृत छैन । निकासी कर लगाउनुपूर्व खानी तथा क्रसर उद्योगहरूको प्रारम्भिक वातावरणीय अध्ययन रिपोट (आईई) तयार गर्नुपर्छ । मूल्य निर्धारण गर्नुपर्छ । वार्षिक उत्पादनको लगत संकलन गर्नुपर्छ । गोदावरी नगरपालिकाले पनि कानुनी बन्देज हुँदाहँुदै हचुवाको भरमा निकासी करको ठेक्का दिएको छ । त्यो पनि २०७३ को तुलनामा १ करोड १५ लाख रुपैयाँभन्दा कममा । तत्कालीन जिल्ला विकास समितिले आर्थिक वर्ष २०७३७४ मा ६ करोड २५ लाख रुपैयाँमा ठेक्का लगाएको थियो । उक्त मूल्यमा घटाएर ५ करोड १० लाख रुपैयाँ कायम गरी सो भन्दा बढी बोलकबोल गर्नेलाई ठेक्का दिइए पनि आर्थिक चलखेल भएको स्थानीयको आशंका छ । गोदावरी नगरपालिकाका मेयर गजेन्द्र महर्जनले भने ठेक्कामा कुनै चलखेल नभएको दाबी गरे । उनले भने, निकासी करको ठेक्का ८ करोडसम्म पुगिसकेको थियो । त्यतिबेला रकम वृद्धि भएकाले कसैले टेन्डर राख्न आएनन् । अहिले पनि त्यस्तै होला भनेर ५ करोड १० लाख रुपैयाँ न्यूनतम मूल्य तोकेका हौं । मेयर महर्जनले चुनावमा विजयी भएपछि ढुंगा तथा बालुवा खानीलाई कानुनी दायरमा ल्याउने घोषणा गरेका थिए । तर उनको चुनावी वाचा भने हालसम्म पूरा भएको छैन । यस वर्षको बजेटमा पनि यही कुरा दोहोर्याइएको छ । जनप्रतिनिधिले चासो दिएमा गएको एक वर्षभित्र खानीलाई व्यवस्थित गरेर खानी क्षेत्र घोषणा गरेर सञ्चालन गर्न सकिन्थ्यो, नगरका एक बुद्धिजीवीको भनाइ छ ।"
गुम्दै मौलिकता,"दोलखा भूकम्पपछि दोलखा बजारले आफ्नो प्राचीन परिचयलाई गुमाउँदै गएको छ । एकअर्कामा गाँसिएका प्राचीन शैलीका संरचनाले भरिएका मन्दिर र मूर्तिको बस्तीले बजार परिचित थियो । ढुंगा छापिएका बाटाका वारिपारि बुट्टेदार झयालढोका, ढुंगामाटाका घरहरूमा पोतिएका कमेरो र रातोमाटाका रङ अहिले देखिन छाडेको छ । मल्लकालीन सीप, शैलीका मन्दिर र मूर्तिहरूको पुनर्निर्माण गरिँदा परम्परागत स्वरूप गुमेको छ । भूकम्पप्रतिरोधी परम्परागत शैलीका पुनर्निर्माणका अनेकन प्रयास गरिए पनि अन्तत: दोलखा बजार सरकारले दिएको नमुनाका घरहरूले भरिँदै छ । दोलखाको परम्परागत साख जोगाउने प्रयास विफल भएको वडाअध्यक्ष विराज श्रेष्ठ स्विकार्छन् । त्यसो हुनुको पछाडि सरकारी नीतिमै कमजोरी भएको उनको आरोप छ । नेवार बस्तीभित्रको विशेषता पुर्खौंदेखि एक घरमा अधिक परिवारको बसोबास हो । भूकम्पले भत्काउनु अघिसम्म बस्तीका एउटा घरमा दुईतीन परिवारदेखि १६ परिवारसम्म बस्दै आएको अवस्था थियो । भूकम्पले भत्काएका धेरै परिवारको अधीनमा रहेको बहुस्वामित्वका घरहरू पुनर्निर्माणका लागि नीति नबनेकाले परम्परागत मूल्य र मान्यता गुमाइरहेको भीमेश्वर नगर विकास समिति पूर्वअध्यक्ष शान्तकृष्ण श्रेष्ठले बताउँछन् ।प्राचीनकालमा छुट्टै राज्यको अस्तित्व बोकेको भीमेश्वर नगरपालिका २ मा १ हजार ३ सय ९ जना निजी आवास अनुदानमा हक राख्ने भूकम्पीडित लाभग्राही छन् । त्यसमध्ये बजारभित्रका ४ सय ३१ बहुस्वामित्वका लाभग्राही छन् । बहुपरिवारको हक लाग्ने घरका लागि अनुदान सूचीमा एक जनाको मात्रै नाम निस्किएको छ । लालपुर्जा जसको नाममा हो, उसैको नाममा ३ लाख अनुदान पाउने भएपछि पारिवारिक किचलो पनि उत्पन्न भएको छ । साथै, अन्य हकदार परिवारलाई अन्याय भइरहेको छ, वडाअध्यक्ष विराजले भने । उनका अनुसार जमिन कम भएकाले कतिपय परिवारलाई बाँडिएर अलगअलग घर बनाउन पनि अप्ठयारो भइरहेको छ ।बजार क्षेत्रका जमिनमा घर बनाउँदा सेटब्याक छाड्नुपर्ने नीति बनेका कारण कतिपयको त घर नै नबन्ने अवस्था भएको छ । भीमेश्वर नगरपालिकाले दोलखा बजारको विशिष्टता हेरेर बहुस्वामित्वका भूकम्पपीडितलाई अनुदान दिने नीति ल्याउने तयारी गरेको छ । एकै घरमा बस्दै आएका परिवारलाई बहुस्वामित्वकै घरको डिजाइन गरी अनुदान दिने व्यवस्था गरिए दोलखा बजारको मौलिक पुनर्निर्माण हुनसक्ने अवस्था अझै बाँकी छ । नगरपालिकाले राष्ट्रिय पुनर्निर्माण प्राधिकरणमा गरिएको उक्त माग सुनुवाइ नभएको भीमेश्वर नगर प्रमुख भरत केसी बताउँछन् ।प्राचीनकालमा बनेका मन्दिरहरूमा बुट्टा र गारोहरूमा मौलिक सीप छन् । त्यसलाई परिस्किृत गरी कतिपय सम्पदामा बाहिरका शैली पनि भित्र्याइएको छ । विदेशी दाताको सहयोगमा निर्माण भइरहेको त्रिपुरासुन्दरीको मन्दिरमा भारतदेखि ढुंगा ल्याइएको छ । भीमेश्वर मन्दिरमा पुर्खाहरूले ठडयाएका भीमकाय ढुंगाका स्तम्भहरू छन् ।पुरातत्त्व विभागले बनाएका मन्दिरहरूमा पनि स्थानीय मौलिकतालाई बेवास्ता गरिएको गुनासो भीमेश्वर मन्दिर पूजा व्यवस्थापन समिति अध्यक्ष भरत श्रेष्ठको छ । मन्दिरहरूका काठको टुँडालमा कुदिएका कलालाई नक्कल गर्न सकिन्थ्यो, दोलखाको इतिहासबारे अध्ययन गरिरहेका नगर विकास समिति पूर्वअध्यक्ष शान्तिकृष्ण श्रेष्ठ भन्छन्, त्यसो गर्नसमेत वास्ता नगरी पुनर्निर्माण भइरहेको छ ।"
एक लाखले हेरे ईक्यान मेला,"काठमाडौं (कास) राजधानीमा जारी १२ औं शैक्षिक परामर्श (ईक्यान) मेलामा विद्यार्थी र सर्वसाधारणको घुइँचो लागेको छ । तेस्रो दिन शनिबार पूर्वप्रधानमन्त्री तथा नेकपाका वरिष्ठ नेता माधवकुमार नेपालले मेला अवलोकन गरे । उनले ईक्यानले विद्यार्थीको उच्च शिक्षाका लागि महत्त्वपूर्ण र सराहनीय कार्य गरेको भन्दै नेपाली विद्यार्थीलाई अध्ययनका लागि विदेश पठाउने मात्र नभई विदेश गएका विद्यार्थीलाई ज्ञान, सीप हासिल गरेपछि स्वदेशमा फिर्ता गराउने खालका कार्यक्रम जोड्न आवश्यक रहेको बताए । विद्यार्थीको ज्ञान, सीप र अनुभवको स्वदेशमा प्रयोगका सन्दर्भमा राज्यले पनि नीतिगत रूपमा कार्य गर्नुपर्छ, उनले भने । साउन ३ गतेदेखि सुरु मेला करिब १ लाख जनाले अवलोकन गरेसकेको ईक्यान उपाध्यक्ष राजेन्द्र रिजालले जनाएका छन् । मेलामा २ सय २८ वटा शैक्षिक परामर्शदातृ संस्थाका स्टल छन् । अस्ट्रेलिया, युरोप, जापान, अमेरिका, क्यानडा, कोरिया, मलेसिया, फिलिपिन्स, भारतलगायत देशका शिक्षा नीति, शैक्षिक कार्यक्रम, युनिभर्सिटी, कलेज र विषयबारे सम्पूर्ण जानकारी लिन सकिन्छ । मेला आइतबारसम्म चल्नेछ ।"
८ बिघामा गोलभेंडा खेती,"मौसमअनुसारको कुन जातको गोलभेंडा उत्पादन हुन्छ भन्ने नै भएन । ७ जातको लगाइयो, त्यसमध्ये कविता र सूर्य १११ यहाँको मौसमसँग मेल खाएर उत्पादन भयो, उनले भनिन् । माईंस्थान, हर्दिया र करकरेमा २ जातका गोलभेंडा फलेर पहँेलपुर भएको छ । उनीहरूको यो मिहिनेत देखेर स्थानीय पनि गोलभेडा खेतीतर्फ आकर्षित भएका छन् । हामीले मात्र होइन, तपार्इंहरू पनि व्यावसायिक खेती गर्नुहोस्, राम्रो आम्दानी हुन्छ भनेर स्थानीय छरछिमेकलाई पनि हौसाएका छौं, कमलले भने, राम्रो आम्दानी लिन थोरैले हुँदैन, मिहिनेत धेरै चाहिन्छ । काठमाडौंमा २ वर्ष अर्कैकोमा बेमौसमी गोलभेंडा खेती गरी कमलले अनुभव सँगालेका रहेछन् । अरूले पढेर खेती गर्छन्, मैले परेर गरें, उनले थपे । बेमौसमी गोलभेंडा प्रतिकेजी ६० रुपैयाँले खरिद गर्न आउनेको घुइँचो लाग्ने हुँदा बजारको समस्या नभएको उनको भनाइ छ । दिनमा २ सय क्रेटसम्म बिक्री भयो, उनले भने, एक क्रेटमा २५ किलोसम्म हुन्छ । उनले उत्पादन गरेको गोलभेंडा स्थानीय बजार र काठमाडौं निर्यात हुने गरेको छ । भट्टराई दम्पतीले अहिले साढे ८ बिघामा खेती गरिरहेका छन् । जमिन मिले १४ बिघा बिस्तार गर्ने उनीहरूको योजना छ । अग्र्यानिक गोलभेंडा खेतीका लागि १० लाखको गोबर मल त उनीहरूले भक्तपुरबाट मात्रै खरिद गरी ल्याएका थिए । तीनै ठाउँको खेतीका लागि खाना, खाजासहित मासिक १५ हजारमा २४ स्थानीय युवालाई उनीहरूले रोजगारी दिएका छन् । कीटनाशक औषधि प्रयोग गर्दैनौं, अग्र्यानिक तरिकाले नै रोग आए उपचारको पद्धित अपनाउने गरेको भट्टराई दम्पती बताउँछन् । जिल्लामा गोबर मल नपाएर भक्तपुर पुग्नुपरेको दुर्गाले सुनाइन् । कमलामाई र पाथीभरा भेज गार्डेन नाममा दर्ता गरी सञ्चालन गरिएको खेती हेर्न लायक रहेको वन उपभोक्ता महासंघका पूर्वअध्यक्ष कृष्णकुमार श्रेष्ठ बताउँछन् । मुलुकमै बसेर आम्दानी गर्न सकिन्छ भन्ने उदाहरण बनेको छ, उनले भने, स्थानीयले रोजगारी पाएका छन्, कमाइ पनि राम्रै भएको छ ।"
एचआईभी संक्रमित तेस्रोलिंगी बढ्दै,"केन्द्रले तराईका २२ जिल्लामा गरेको सर्वेक्षणमा पुरुष समलिंगी र तेस्रोलिंगीमा एचआईभीको व्यापकता दर आठ प्रतिशतभन्दा बढी देखिएको छ । केन्द्रले भारतमा काम गरेर फर्केका आप्रवासी पुरुष, उनीहरूका श्रीमती र महिला यौनकर्मी जस्ता जोखिम समूहबीच यस्तो सर्वेक्षण गरेको थियो ।अध्ययनअनुसार अरू समूहभन्दा तेस्रोलिंगीमा यौनजन्य संक्रमण भिरिंगीको व्यापकता दर पनि २ प्रतिशतभन्दा बढी देखिएको छ । अरू समूहमा यस्तो संक्रमण भने एक प्रतिशत मात्रै छ । यस्तो समहूमा कन्डमको प्रयोग, एचआईभीसम्बन्धी ज्ञान र परामर्श सेवा पनि कम देखिएको अध्ययनको निष्कर्ष छ । उनीहरूमा रोगको संक्रमण धेरै देखिनुका मुख्य कारण पनि यिनै हुन् । जोखिमका ३ समूहमध्ये तेस्रोलिंगीमा कन्डमको प्रयोग दर ५७ प्रतिशत छ भने महिला यौनकर्मीमा ६७ प्रतिशत देखिएको छ । त्यस्तै, सुईद्वारा लागूपदार्थ प्रयोगका कारण पनि कतिपय एचआईभीको जोखिममा परेको अध्ययनमा देखिएको छ । केन्द्रले गत वर्ष गरेको अध्ययनमा लागूपदार्थकर्तामध्ये ३८ प्रतिशतमा हेपाटाइटिस सी देखिएको थियो । हेपाटाइटिस सी संक्रमित सबैमा एचआईभीको जोखिम उच्च हुन्छ ।विगतमा भन्दा तिनै समूहमा एचआईभीको व्यापकता दर घटे पनि अपेक्षित नतिजा आउन नसकेको राष्ट्रिय एड्स तथा यौन रोग नियन्त्रण केन्द्रका निर्देशक डा वासुदेव पाण्डेले बताए । उनले भने, यस्ता समूहमा नि:शुल्क कन्डम वितरण प्रभावकारी हुन सकेको छैन, उनीहरूलाई आफ्ना समस्या लिएर सार्वजनिक हुने वातावरण अनुकूल छैन । यस्ता समूहमाथि हुने सामाजिक विभेद हटेमा उनीहरू जोखिमबाट बाहिर निस्कन सक्ने उनको दाबी छ । संक्रमितप्रतिको विभेदका कारण उनीहरू आफ्नै थातथलोमा सम्मानका साथ बाँच्ने अधिकारबाट वञ्चित छन् । विभेद खप्न नसकेकै कारण उनीहरू आफ्नै गाउँठाउँबाट पलायन भइरहेका छन् । असुरक्षित यौन सम्पर्ककै कारण यो समूह जोखिममा परेको समलिंगी महिला अधिकारकर्मी सरिता केसी बताउँछिन् । उनी भन्छिन्, रोजगारीको अवसर नपाउँदा उनीहरू यौन पेसामा लाग्न बाध्य छन्, ग्राहकले कन्डम प्रयोन गर्न नमान्दा शरीर जोखिममा पारेर काम गर्छन् । सरकारले यस्ता समूह लक्षित गरी सुरक्षित यौन शिक्षा र जनचेतनाका कार्यक्रम ल्याउनुपर्ने उनको भनाइ छ । नेपालमा एचआईभी पत्ता लागेको ३० वर्ष भइसकेको छ । एचआईभी न्यूनीकरणका लागि राज्यले बर्सेनि ठूलो लगानी गर्दै आइरहेको छ । तीन दशक पहिले प्रतिहजारमा एक एचआईभी संक्रमित भेटिन्थ्यो । अहिले प्रति ५ हजारमा २ मात्रै संक्रमित भएको केन्द्रको तथ्यांक छ । रोगलाई ठूलो मान्ने सामाजिक मानसिकता, गोपनीयता सुनिश्चित नहुँदा उपचार गर्न हिचकिचाउने, उपचाररत बिरामी बीचैमा हराउने जस्ता विभिन्न कारणले एचआईभी संक्रमण अपेक्षित रूपमा घट्न सकेको छैन । विश्व स्वास्थ्य संगठनका अनुसार संसारभर ३ करोड ६७ लाख एचआईभी संक्रमित छन् । नेपालमा भने ३२ हजार ७ सय ३५ मा यसको संक्रमण छ । महिलाभन्दा पुरुष यो रोगबाट संक्रमित भएको केन्द्रको तथ्यांक छ । यसको ७० प्रतिशत कारण असुरक्षित यौन सम्पर्क नै हो । सरकारले संक्रमितलाई नि:शुल्क उपचार र औषधि सेवाको व्यवस्था गरेको छ । यसका लागि देशभर ६८ एआरभी केन्द्र छन् । उक्त केन्द्रबाट नि:शुल्क उपचार पाइन्छ । केन्द्रको तथ्यांकअनुसार संक्रमितमध्ये ४० प्रतशित मात्रै एआरभी उपचारमा संलग्न छन् । सरुवा रोग विशेषज्ञ डा अनुप बाँस्तोला भन्छन्, बिरामीमाथि समाजले त बहिष्कार गरेकै छ, उनीहरू स्वास्थ्यकर्मीबाटै पनि अपहेलित भइरहेका छन् ।"
यौन दुव्र्यवहार आरोपमा पक्राउ,काठमाडौं (कास) किशोरलाई होटलमा बोलाएर यौन दुराचार गरेको आरोपमा प्रहरीले ६६ वर्षीय स्विस नागरिक पिटर क्रिस्चियन ल्यागेनड्रोफलाई पक्राउ गरेको छ । महानगरीय प्रहरी अपराध महाशाखाका अनुसार पिटरले १६ वर्षीय किशोरलाई फेसबुक म्यासेन्जरमार्फत फकाई चाबहिलको होटलमा बोलाएर यौन दुराचार गरेका थिए । प्रहरीको प्रारम्भिक अनुसन्धानमा पिटरले यौन दुराचारको आरोप स्वीकार गरेका छन् । भक्तपुर दरबार स्क्वायरमा रहेको वेलकम हेरिटेज इन नामक होटलमा समेत लगानी गरेका पिटरले रसुवाको लाङटाङमा शिक्षासम्बन्धी काम गर्ने परियोजना चलाइरहेका थिए । अपराध महाशाखाका अनुसार यौन दुराचारको कुरा बाहिर नआओस् भनेर पिटरले किशोरलाई विभिन्न समयमा पैसासमेत दिने गरेका थिए ।
पहिरोको जोखिममा बस्ती,"भक्तपुर चाँगुनारायण नगरपालिका ४ संगमटोल परियार बस्तीकी ६१ वर्षीया चिनीमाया परियारको घर २०७२ वैशाखको भूकम्पले भत्कियो । आफ्नै घरले पुरिएर चिनीमाया घाइते भइन् । झन्डै ६ महिनाको उपचारपछि उठेकी उनले सुखको सास फेर्न भने पाइनन् । भूकम्पपछि टहरामै ४४ वर्षीय छोरा (बलबहादुर परियार) लाई गुमायौंं, उनले भनिन्, ४ वर्षदेखि ७० वर्षीय श्रीमान् इच्छाराम पक्षघातका बिरामी छन् ।भूकम्पपछिको करिब ३८ महिनादेखि उनको ५ जनाको परिवार अस्थायी टहरामा बसिरहेका छन् । जसोतसो भूकम्पले क्षतिग्रस्त घरको पुनर्निर्माण थालेका चिनीमायाको परिवारमा अर्को विपद् आइलाग्यो । भत्किएको घर ऋण गरेर बनाउन सुरु मात्र गरेका छौं, उनले भनिन्, ढलान लेभलसम्म उठाएको घर लगातारको वर्षाले पहिरोको जोखिममा छ । भूकम्पले घरबाट टहरामा विस्थापित परिवारमा वर्षात्सँगै आएको पहिरोले अर्को पीडा थपेको छ । अनुदानको रकमले जग खन्न पनि पुगेन, भवानीले भनिन्, ८ लाख ऋण नै छ, निर्माणाधीन घर पहिरोको उच्च जोखिममा छ । परियार बस्तीकै साइँली परियारको पीडा पनि उस्तै छ । भूकम्पपछि ६ जनाको परिवार अस्थायी टहरामा बस्दै आएका छन् । क्षतिग्रस्त घर पुनर्निर्माण गरी ढलान लेभल पूरा भएको छ, उनले भनिन्, दु:ख गरेर बनाएको घर पहिरोले लैजाने भयो । संगमटोल परियार बस्तीका अधिकांश भूकम्पपीडित अस्थायी टहरामा बसोबास गर्छन् । परियार बस्तीका करिब ६ घरधुरी पहिरोको उच्च जोखिममा छन् । २ घरपरिवार विस्थापित भएको चाँगुनारायण४ की वडा महिला सदस्य राममाया मिजार बताउँछिन् । अव्यवस्थित रूपमा बस्तीको चारैतिरबाट इँटाभट्टाका लागि माटो उत्खनन गर्ने, बालुवा झिक्नुले विपन्न दलित बस्ती जोखिममा परेको स्थानीय बासिन्दा बताउँछन् । नगरपालिकाले गत आर्थिक वर्ष कार्यविधि नै नबनाई माटो निकाल्ने तथा ओसारपसारको स्वीकृति दिएको थियो । जिल्लामा सञ्चालित बालुवा, माटो, ढुंगालगायत २६ खानीको फाइल अख्तियारले लगेको नाममा स्थानीय प्रशासनले खानी बन्द गराए पनि अवैधानिक खानीका कारण पहिरोको जोखिम बढेको स्थानीय कामना परियार बताउँछिन् ।अवैधानिक रूपमा सञ्चालित खानीकै असरले परियार बस्तीलगायत चाँगुनारायण क्षेत्र पहिरोको जोखिममा परेको परियारले बताइन् । पहिरो रोकथाम तथा नियन्त्रणका लागि चाँगुनारायण नगरपालिका ४ नम्बर वडा कार्यालयले टेको पर्खाल निर्माणका लागि जिल्ला प्रशासन कार्यालय भक्तपुर, जिल्ला विपद् व्यवस्थापन कार्यालयलाई पत्राचार गरेको नगर सदस्य दिनेश खनालले बताए ।"
रंगभूमिमा रंगकै बेरंग,"ढंग नमिलेको रंगले कुनै रूप दिँदैन । त्यस्तै ढाँचा नपरेको कामको कुनै कला हुँदैन । व्यापारिक प्रयोजनका लागि रातारात बनाइएका चित्र कलाकृति हुँदैनन् । भित्तामा सजिएका छन् भने तिनले सहरको शोभा पनि दिँदैनन् । जनकपुरधामले केही महिनादेखि कलाका नाममा त्यस्तै खल्लोपन महसुस गराएको छ । त्यो पनि स्थानीय मिथिला कलाकारहरूलाई । मिथिला चित्रका नाममा सहरका मुख्य भित्तामा जेजस्ता चित्र पोतिएका छन्, ती कला होइनन् । कमर्सियल आर्टिस्टले बनाएका मिथिला चित्रजस्तै देखिने चित्र हुन् । उस्तै देखिनु र उही हुनुमा फरक हुन्छ । भारतीय प्रधानमन्त्री नरेन्द्र मोदीको गत वैशाख अन्त्यमा भएको भ्रमणका बेला जनकपुरधाम सरसफाइ गर्दै भित्ता रंग्याइए । अतिथि प्रधानमन्त्रीको नागरिक अभिनन्दन गर्ने रंगभूमि मैदान र प्रसिद्ध जानकी मन्दिरको उत्तरी पर्खालमा भित्ते चित्रहरू पोतिए । अहिले पनि जनकपुरधाममा मोदी भ्रमणका भित्ते पर्चा र तस्बिरहरू केही बाँकी छन्, बढी त भित्ताभरि मिथिला चित्रजस्तै देखिने चित्र । स्थानीय मिथिला कलाकारहरू त्यसरी रातारात बाहिरी कमर्सियल आर्टिस्टहरूलाई बोलाएर बनाउन लगाइएका चित्रका बुट्टाले झुक्याउने गुनासो गर्छन् । मिथिला कलाको राजधानीमै मिथिला कलाको कदर भएन भन्ने उनीहरूको निष्कर्षको आधार स्थानीय सरकारको हतारको लतरपतर निर्णय हो । नगरपालिकाले ठेक्कामा बाहिरबाट जनशक्ति झिकाएर भित्ताहरू रंग्यायो । स्थानीय मिथिला कलाकारलाई पत्याएन । मिथिला कला जनकपुरधाममै जनस्तरमा जेनतेन टिकिरहेको छ । एकजना अमेरिकी नागरिक क्लेयर वरकटको व्यक्तिगत पहलले बरु केही भरथेग दिएको छ । उनले अढाई दशकअघि नेपाल घुम्ने क्रममा धनुषाका ग्रामीण घरका भित्तामा कोरिएका मिथिला चित्रप्रति चाख मानिन् । चित्रकलालाई व्यावसायिक बनाउन जनकपुरस्थित कुवारामपुरमा नारी विकास केन्द्र स्थापना गरिदिइन् । केन्द्रमा अहिले ४० जना महिला कलाकार मिथिला चित्रमा तल्लीन छन् । उनीहरूले तयार पारेका चित्रलाई अमेरिकामा बेचेर वरकटले पठाइदिएको पैसाबाट कलाकारले तलब बुझ्छन् । सरकारको खासै प्रवद्र्धन नीति नभए पनि मैथिल महिलाको आफ्नै कला, सीप, परिश्रम र योगदानबाट मिथिला चित्र जीवित छ । सुरुताका चित्रमा पात, फूल र दियोको धूवाँबाट रङ प्रयोग गरिन्थ्यो । अहिले अक्रेलिक पेन्ट चलाइन्छ । भक्तपुरमा तयार हुने लोक्ता (पहाडी) कागजमा समेत मिथिला चित्र गरिन्छ । त्यस हिसाबले मिथिला कला देश जोड्ने माध्यमसमेत हो । लामो समय केन्द्रीय सरकारको मुख ताकेका मिथिला कलाकारलाई स्थानीय र प्रदेश सरकारले ख्याल राख्न सकेका छैनन् । संघीय सरकारले यसको प्रचारप्रसारमा सघाउन सक्छ । मिथिलाको भाषा र संस्कृति आफैंमा सम्पन्न छ । मैथिली नेपालमै बोलिने दोस्रो ठूलो भाषा हो । यसको संस्कृतिमा सबै समुदायको अपनत्व झल्किन्छ । मिथिलाको आफ्नै लिपि र चित्र छ । देवीदेवता, घरगृहस्थी, पर्वत्योहार र लोकसंस्कृति मिथिला चित्रका आधार हुन् । किंवदन्तीअनुसार सीताको विवाहका बेला राजा जनकले घर र बार्दलीका भित्तामा चित्रकला कोर्न मिथिलाका जनतासँग आग्रह गरेका थिए । माटोको घरको भित्तालाई सजाउन आफ्नै कलाकौशलले चित्र कोरिएको थियो । त्यसले पछि मिथिला चित्रको रूप लियो । यसलाई कागजमा भने बीसौं शताब्दीको सुरुवाततिर उतारिएको हो । शताब्दीको मध्यतिर मात्र क्यानभासमा उतारियो । यसमा पौराणिक कथामा आधारित पात्र, विवाह, कोहबर, व्रतबन्ध लगायतका विभिन्न विधिका क्षण उतारिन्छ । कलाको परख गर्ने सरकार भएन भने स्थानीयताको पहिचान कायम गर्न सक्दैन । सहरको सौन्दर्यका लागि स्थानीय कलाप्रतिको बुझाइ गहकिलो हुन सक्नुपर्छ । नभए नक्कली कलाले संस्कृति र पहिचानप्रतिको समझदारी क्रमश: कमजोर तुल्याउँदै लैजान्छ । कला चेतना विपन्न सहरहरूले सभ्यताबोध गर्न सक्दैनन्, सामुदायिक भावना जागृत गर्न पनि सक्दैनन् ।"
जिम्बावे बनाउने कि जापान ?,खगेन्द्रप्रसाद रिजालट्वीटर: जापानमा अध्ययनरत रिजाल नेपाल सरकारका उपसचिव हुन् ।
महानगरका मेयरले सिकून्,"शुक्रबार पहिलो पृष्ठमा प्रकाशित फोहोरमा फूलबारी समाचार पढेपछि अहिले काठमाडौं महानगरपालिकाको दुर्गन्धित सडक र फोहोरको डङ्गुर देखिने गल्ली सम्झेर काठमाडौं महानगरपालिकाका मेयर विद्यासुन्दर शाक्यलाई केही सुझाव दिन मन लाग्यो । अहिले एक साताभन्दा बढी समयदेखि काठमाडांैको फोहोर उठ्न सकेको छैन । महानगरको फोहोर विसर्जन गर्ने नुवाकोट, ओखरपौवास्थित ल्यान्डफिल्ड साइट ६ वर्षमै भरिएर यो समस्या आएको बताइएको छ । यता काठमाडौंवासी चौबिसै घण्टा नाक थुनेर हिंड्नुपर्ने बाध्यता छ भने उता धनकुटा सदरमुकाममा फोहोरभित्र फूलबारी निर्माण गरी पर्यटकीय क्षेत्र बनाएको समाचार आइरहेको छ । संस्थागत अवलोकनका लागि ५ हजार शुल्क तिर्नुपर्ने व्यवस्था भइसकेको छ धनकुटामा । २०६६ सालदेखि ५० वर्षे योजनासाथ फोहोर व्यवस्थापन कार्य गरिरहेको धनकुटा नगरपालिकाको यो नमुनाकार्य विगत वर्षमा देशकै उत्कृष्ट नगरपालिका भएको थियो । यो समाचार पढेपछि काठमाडांै महानगरपालिकाका मेयर विद्यासुन्दर शाक्यले एकपटक धनकुटाको पर्यटकीय फोहोर व्यवस्थापन केन्द्रको अवलोकन भ्रमण गरी यताको फोहोर व्यवस्थापनबारे पनि केही सोच्नुहुन्थ्यो कि ? गतिशील समयका कारण विश्वमा कतिपय देशले फोहोरबाट बिजुली निकाल्छन्, फोहोरलाई अर्गानिक मलमा परिणत गर्छन् तर हाम्रो राजधानी काठमाडौंको हालत मात्र किन यस्तो ? फोहोर फाल्ने ठाउँको अभाव देखाएर कहिलेसम्म दुर्गन्धित वातावरणमा बाँच्नुपर्ने ? अहिलेको यथार्थ भनेको फोहोरको दुर्गन्ध र झरी वर्षाका कारण सडकमा जताततै छरिएको फोहोर देख्ने जोकोहीका आँखा बिरामी भइसकेका छन् । गन्ध थाहा पाउने सबैको नाकलाई बिसन्चो भइसकेको छ भने फोहोरको वरिपरि घरमा बसोबास गर्ने नागरिकको के हालत भइरहेको होला ? हाम्रै देशभित्र कोही नागरिक भने फोहोरलाई मोहोर बनाउन व्यस्त छन् भने काठमाडौं महानगरपालिकाका बासिन्दा भने फोहोरलाई दुर्गन्ध र रोगमा परिणत गर्न विवश छन् । सम्बन्धित निकायको ध्यान जाओस् । नोदनाथ त्रितालचौबिसे गाउँपालिका३, धनकुटा"
सत्याग्रहीको शक्ति,"सम्झौता हात्तीको देखाउने दाँतजस्तै भएको छ जुन कुरा डा गोविन्द केसी चौधौं पटकसम्म शिक्षण अस्पताल परिसरमा अनशन बस्दा विभिन्न सरकारसँग चिकित्सा शिक्षा सुधारको विषयमा हस्ताक्षर भए पनि सम्झौताको दस्ताबेजलाई सरकारले रद्दीको टोकरीमा मिल्काइदिएको यथार्थले पुष्टि गरेको छ । राजधानीमा ज्यान हत्केलेमा राखेर अनशन बस्दा केही नलागेर वाक्क भएका डा केसीको १५ औं अनशन जुम्लामा जारी रहेका बेला सरकारले बिहीबार उनलाई ङ्याक्दै काठमाडौं ल्याएको विषयले हिमाल, पहाड र तराईका जनतालाई तताएको छ अहिले । जबर्जस्ती उठाइए केसी शीर्षकमा शुक्रबार प्रकाशित खबरभित्र यसलाई अरू प्रस्ट पार्दै सरकारको निकृष्ट शैलीको घोर भत्र्सना गरिएको छ । बिहानैदेखि जुम्ला बजारलाई तनावग्रस्त बनाएर अस्पतालमा बल प्रयोग गरिएपछि आक्रोशित नहुने स्थानीयवासी कोही थिएनन् । साथै पूरा कर्णाली प्रदेशमा केसीमाथिको सहानुभूति र समर्थन व्यापक बन्दै गएको थियो । यतिसम्म कि निमुखाको पक्षमा आवाज उठाउने योद्धामाथि सरकारको बर्बरता देखेर जुम्ली महिलाले डा केसीलाई रुँदै विदाइ गरेका थिए । अब प्रश्न उठ्छ, डा केसीले गाउँको तल्लोस्तरसम्म चिकित्सा सेवाको पहुँच पुर्याउन र गरिब, जेहेनदार विद्यार्थीले पनि चिकित्सक बन्न पाउनुपर्ने भनी उठाएको आवाज समाजवादी हो कि माफियाको धनमा लुटपुटिँदै सहरकेन्द्रित शिक्षाका निम्ति मरिमेट्ने स्वार्थी शासकको ढिपी ? सानोतिनो समस्या पर्दा पनि स्वदेशी चिकित्सकमाथि भरोसा नराखी विदेश दौडने शीर्ष नेतृत्वले स्तरहीन चिकित्सा शिक्षा लागू गरेर ज्यानमारा शैली प्रदर्शन गर्न खोजेको होइन ? वर्षौंअघि वीर अस्पतालमा निर्मित भीआईपी वार्डमा धमिरा लाग्दा समेत नेतृत्वले प्रयोग नगरेको र सर्वसाधारणलाई पनि प्रवेश निषेध गरेकामा उनीहरू बधाईका पात्र हुन् कि घृणाका ? भुवनेश्वर शर्माचन्द्रागिरि२, काठमाडौं"
त्रिविको गैरकानुनी गतिविधि,"आईटी फेल हाम्रो त्रिवि मार्फत त्रिविको अनुदारवादी अनुहार र गिर्दो साख छर्लंग भएको छ । त्रिविमा योजना, अनुगमन र अनुसन्धान निर्देशनालयको अध्यक्ष रेक्टर भए पनि कार्यकारी निर्देशकको मातहतमा सञ्चालित छन । त्रिवि ऐनले नेपाल सरकारलाई थप आर्थिक व्ययभार पर्ने विषयमा नियम बनाउँदा सरकारको स्वीकृति लिनुपर्ने प्रावधानविपरीत गुणस्तर सुनिश्चितता तथा प्रत्यायन केन्द्रसम्बन्धी विनियम २०७४ लगायत कार्यान्वयनमा ल्याउनु गैरकानुनी हो । ऐनसँग बाझिने गरी नियमावली र कार्यविधि बनाउन मिल्दैन । त्रिविलाई सेन्टर फर एक्सलेन्स बनाउन शिक्षकलाई राष्ट्रियअन्तर्राष्ट्रिय पिएर रिभ्यु, इन्डेक्स, इम्प्याफ्याक्टर जर्नल आदिमा अनुसन्धनात्मक लेखरचना प्रकाशित गर्न लगाउनुपर्छ । फ्याकल्टी मेम्बर केन्द्रित विभागीय जर्नल स्वीकृत मापदण्डभित्र पर्दैन र बाहिरीको पहुँच पनि हुन्न । सिनास, सिडिसी, सेरिड जर्नल र त्रिवि बुलेटिनलाई त्रिवि शिक्षकका लागि मात्र पदोन्नतिको माध्यम बनाइएकाले प्राज्ञिक गुणस्तरीयता पाइँदैन । संस्था दर्ता ऐनविपरीत कार्यकारी परिषद्ले २०७४ मंसिर १२ गते त्रिवि अलमुनाई एसोसिएसन गठन गरी अध्यक्ष सुनिता हाडा र सचिव रिद्दिस पोखरेललाई बनाएको छ । तिनले त्रिवि लोगोको दुरुपयोग गरिरहेका छन् । उपप्राध्यापक रामेश्वर उपाध्याय र सहप्राध्यापक योगेन्द्रनारायण बडबरियाले नपढाईकन तलब खाएको क्रमश: १७ र १३ वर्ष भयो । अनुगमन निर्देशनालयको प्रतिवेदनअनुसार उपत्यकाका ७ सय जनाले कक्षा लिँदैनन् । आदर्श वाग्लेत्रिचन्द्र क्याम्पस, घण्टाघर, काठमाडौं"
खाद्यान्नमा आत्मनिर्भर,"कृषिप्रधान देश नेपालमा ६६ प्रतिशत मानिस कृषि पेसामा आश्रित रहने गरेको सरकारी तथ्यांक छ । यति महत्त्वपूर्ण राष्ट्रिय पेसालाई विषैविषको विकृतिले घेरेको कुरा साउन ४ को कान्तिपुर (विषैविषले घेरेको किसान: कृष्णप्रसाद पौडेल) मा पढ्नुपर्दा साह्रै नमज्जा लाग्यो । अन्न, तरकारी तथा फलफूल जसरी पनि बढी फलाएर पैसा कमाउने तर उपभोक्ताको स्वास्थ्यप्रति भने कुनै ख्यालै नगरी जोसुकै मरोस् भनेजस्तो प्रवृत्ति देखाउनाले एकातिर माटोको उर्वराशक्ति र कृषि उत्पादन घट्तै गएको छ भने अर्कोतिर सर्वसाधारणको स्वास्थ्यमा प्रतिकूल असर परिरहेको छ । नयाँनयाँ रोगसँगै किराहरू आएर बालीनाली, फलफूल सखाप भइरहेको छ । यो कहालीलाग्दो समस्यालाई समाधान गर्न बजारमा देखिने तरकारीमा गरिएको विषादि प्रयोग र त्यसलाई खान योग्य रहे नरहेको अनुगमन गर्ने कार्यलाई तीव्रता दिनुपर्यो । रासायनिक मल तथा कीटनाशक विषादिको आयात बन्दै गर्नुपर्यो अनि कम्पोस्ट तथा प्रांगारिक मल प्रयोग गर्नुपर्ने बाध्यता सिर्जना गर्नुपर्यो । छिमेकी देशबाट तरकारी, फलफूल तथा खाद्यान्न आयात गर्ने काम पनि गर्नु भएन । यति हुन सकेमा कृषि पेसामा लाग्ने र खाद्यान्नमा आत्मनिर्भर बन्दै जाने वातावरण बन्न सक्छ । कमला राजभण्डारीसिर्जनानगर, भक्तपुर"
बीपी बिर्सने कांग्रेस,संग्रौला संघीय प्रतिनिधिसभा सदस्य तथा नेपाली कांग्रेसकी केन्द्रीय सदस्य हुन् ।
दलित छात्रावासको स्वामित्व,विश्वकर्मा उच्चस्तरीय भूमिसुधार आयोगका पूर्व सदस्य हुन् ।
राति दाँत माझ्नुभो ?,शर्मा दन्तचिकित्सक हुन् ।
भुटानी राजाको बदलिँदो कार्यशैली,बलराम पौड्यालपौड्याल भटान पिपल्स पार्टीका अध्यक्ष हुन् ।
बेनीजोमसोम सडक राति बन्द,म्याग्दी (कास) पहिरो जोखिमले बेनीजोमसोम खण्डमा शनिबारदेखि राति सवारी आवागमनमा रोक लगाइएको छ । साँझ साढे ५ देखि बिहान ५ बजेसम्मका लागि अत्यावश्यक सेवाबाहेक अरूलाई चलाउन नदिइने भएको हो । जिल्ला सुरक्षा समितिको बिहीबारको बैठकले भदौ ३१ सम्मका लागि यस्तो व्यवस्था गरेको जनाएको छ । गलेश्वरजोमसोम सडकको बेनीघाँसा ३८ किमि खण्डमा जोखिमलाई ध्यानमा राख्दै राति सबै प्रकारका सवारी चलाउन रोक लगाउने निर्णय भएको छ । म्याग्दीका उत्तरी भेग र मुस्ताङतर्फ साँझ साढे ५ बजेभित्र सवारी छुट्नुपर्ने व्यवस्था छ ।
खानेपानी योजना अलपत्र,"जाजरकोटमुगु भेरी नगरपालिका१३, कुदुका आठ सय घरपरिवारले वर्षौंदेखि खानेपानी संकट बेहोर्दै आएका छन् । उनीहरू भेरी नदी तथा कुवाको धमिलो र दूषित पानी पिउन बाध्य छन् । बारेकोट गाउँपालिका४, जिरीका तीन सय परिवार पनि कुवा र खोल्साको पानीमा निर्भर छन् । कुशे८ जिन्ताला र वडा नम्बर ५ खुर्पाका ६ सय घरपरिवारलाई पानीकै पिरलो छ । जाजरकोटमा करिब १० हजार घरपरिवार खानेपानीको पहुँचबाहिर छन् । दूषित पानी पिउनुपर्ने बाध्यताकै कारण पटकपटक भाइरल इन्फ्लुएन्जा, झाडापखालालगायत महामारी फैलिने गरेको छ । महामारीकै कारण चार सयभन्दा बढीले ज्यान गुमाइसकेका छन् । तर, सम्बन्धित निकायले खानेपानी व्यवस्थापनमा असाध्यै थोरै बजेट दिँदै आएका छन् । एक आर्थिक वर्षमा तीन दर्जन योजनाका लागि पाँच करोड मात्र खर्चने गरिएको छ । अत्यावश्यक रहेका कतिपय गाउँमा योजना नै पर्दैनन्, बनेका योजना पनि मर्मतसम्भार अभावमा अलपत्र रहेको स्थानीय ओमप्रकाशसिंह राठौरले बताए । जलवायु परिवर्तन, अतिक्रमण, वन विनाशलगायत कारणले स्रोत सुकेपछि अभाव झन् बढेको छ, उनले भने, स्थानीय बासिन्दा कुवा, नदी र खोलाको पानी पिउन बाध्य छन् । जिल्लामा दस वर्षयता बनेका चार सयभन्दा बढी योजना अलपत्र छन् । सम्बन्धित निकाय र उपभोक्ताले योजना मर्मत सम्भारमा ध्यान नदिएको नलगाड नगरपालिकाका प्रमुख टेकबहादुर रावलले बताए । खलंगा बजार, जगतीपुर, पुन्मा, भुर, सीमा, जुगाथापाचौर, थालारैकर, पैक, खगेनकोट, ढिमे, पजारु, मजकोट, सुवानाउली, दसेरा, नायकबाडा, सक्लालगायत दर्जनौं गाउँमा खानेपानी अभाव छ । सरकारी तथा गैरसरकारी निकायले बर्सेनि करोडौं खर्चर्े पनि पानीको समस्या ज्युँका त्युँ रहेको स्थानीयको भनाइ छ । खानेपानी तथा सरसफाइ सबडिभिजन कार्यालयका अनुसार जिल्लाका ३१ हजारमध्ये २४ हजार घरधुरीमा स्वच्छ खानेपानी सुविधा छ । गत आवमा स्थानीय तह र कार्यालयले १३ हजार घरपरिवारका लागि तीन सय योजना निर्माण गरेका छन् । बजेट अभावमा पुराना योजना मर्मतसम्भार र नयाँ निर्माणले गति लिन नसकेको सबडिभिजन प्रमुख महेशी महतोले बताए । गाउँगाउँमा अभाव मुगुको छायानाथ रारा नगरपालिका, लुम्स गाउँका ७६ घरधुरीमा खानेपानीको चरम अभाव छ । पारिको दलित बस्तीका १९ घरधुरीको पनि उही समस्या छ । उनीहरू पानीका लागि आधा घण्टा तलको खोला झर्न बाध्य छन् । जिल्लाका अधिकांश लेकाली बस्तीमा खानेपानी संकट बढ्दै गएको छ । खानेपानी योजनामा गत वर्ष पहिरोले क्षति पुर्याएपछि खोलाको दूषित पानी खानुपरेको लुम्सवासीको गुनासो छ । खोलाबाट ल्याएको पानी कपडाले छानेर खाने गरिएको टिउकी बडुवालले बताइन् । बर्खामा बाढीका कारण खोला धमिलो आउँछ, उनले भनिन्, दूषित पानीका कारण बेलाबेला ज्वरो, झाडापखाला, पेट दुख्नेलगायत समस्या देखिने गरेका छन् । सोरु गाउँपालिका३ भीई गाउँमा ३ सय ५० जति घरधुरी छन् । तीन स्थानका मुहान सुकेपछि उनीहरू पनि सास्ती भोगिरहेका छन् । गाउँनजिकैको एक मात्र कुवामा रातभर पालो पर्खेर पानी भर्नुपर्ने बाध्यता छ । चैतदेखि जेठसम्म पालो लगाएर पानी भर्नुपर्छ, वडाध्यक्ष लालु धामीले भने । खत्याड गाउँपालिका रिघागाउँका बासिन्दा पनि दूषित पानी पिउन बाध्य छन् । गाईभैँसीलाई पानी खुवाउन गाउँ वरिपरि कुवा बनाउँदा लामखुट्टे फैलिएर स्थानीयमा मलेरियाको समस्या देखिएको छ । मुहानबाट पानी नआउँदा धारा उपयोगविहीन बनेका छन् । सोरु२, मुसिनमेलाका १८ घरधुरीलाई एक घण्टा टाढा गएर खानेपानी ल्याउनुपर्ने बाध्यता छ । केहीले पानी ढुवानीकै लागि खच्चडसमेत खरिद गरेको स्थानीय जग्ग शाहीले बताए । सोरुका ३ हजार १८ घरधुरीलाई लक्षित गरी बृहत् खानेपानी योजना सञ्चालन गर्न लागिएको खानेपानी कार्यालयका इन्जिनियर सुरेशकुमार शाहले बताए ।"
द्वन्द्वपीडितको राहत फिर्ता,"रोल्पा (कास) द्वन्द्वपीडित राहत रकम फिर्ता भएको छ । कर्मचारीको लापरबाहीले १७ लाख ७५ हजार फिर्ता गएको हो । गृह मन्त्रालयले द्वन्द्व विस्थापितमध्ये ७९ जनालाई २५ हजारका दरले राहत बाँड्न रकम पठाएको थियो । कर्मचारीले कागजी प्रक्रियामा त्रुटि गरेपछि रकम फिर्ता भएको छ ।कागजी प्रक्रियामा सामान्य गल्ती भएकाले त्यो रकम गत आर्थिक वर्षमै फिर्ता गर्नुपरेको हो, प्रमुख जिल्ला अधिकारी गञ्जबहादुर एमसीले भने, ७९ जना पीडितलाई २५ हजारका दरले २० लाख बाँड्न ठिक्क पारी बैंकमा पठाउँदा कागजमा त्रुटि भएर २ लाख मात्रै उल्लेख भएकाले यस्तो अवस्था आयो ।उनले थोरै कर्मचारी भएकाले कामको चापले गल्ती हुन पुगेको बताए । प्रशासनको त्रुटिले अहिले प्रतिव्यक्ति २ हजार ५ सय रुपैयाँ मात्र प्राप्त गरेको पीडितले बताए । गल्ती पत्तो लागेपछि प्रजिअको संयोजनमा कोष तथा लेखा नियन्त्रक, दलका नेता तथा सरोकारवालाबीच बैठक भएको थियो । अधिकारकर्मी तथा विस्थापित अगुवा श्रीकुमारी रोकाले कर्मचारी र कार्यालयको लापरबाहीले पीडितमाथि अन्याय भएको बताइन् । प्रजिअकै नेतृत्वमा रहेको कार्यालय र उनका मातहतका कर्मचारीले गरेको गल्ती क्षम्य हुनुहँुदैन । यसबाट पीडितमाथि ठूलो अन्याय भएको छ, उनले भनिन्, दोषी कर्मचारीलाई सरकारले छानबिनको दायरामा ल्याउनुपर्छ । द्वन्द्वको अवधिमा रोल्पामा मात्रै १ हजार ७ सय ८२ जना विस्थापित भएका थिए ।"
भारतबाट ४ बालकको उद्धार,"भैरहवा (कास) भारतको नयाँदिल्लीमा रहेको प्रवासी नेपाली मित्र मञ्चले बालकल्याण गृहमा आश्रित चार नेपाली बालकलाई स्वदेश फर्काएको छ । भारतका विभिन्न स्थानबाट उद्धार गरी उत्तर प्रदेशको देवरियास्थित राजकीय बालगृहमा राखिएका ती बालकलाई मित्र मञ्चका पदाधिकारीले शनिबार जिल्ला प्रहरी कार्यालय रूपन्देहीलाई जिम्मा लगाए । मित्र मञ्चका अध्यक्ष दुर्गाप्रसाद अर्यालले चारै बालकले भारतमा पढ्दै गरेका शैक्षिक प्रमाणपत्र र अन्य विवरण एसपी श्यामलाल ज्ञवालीलाई हस्तान्तरण गरे ।घरपरिवारमा फर्कने चाहना भए पनि जिम्मा लिएर नेपालसम्म ल्याइदिने कोही नहँुदा ती बालक भारतकै बालकल्याण गृहमा थिए । काठमाडौं, कोटेश्वर घर बताउने विजय तामाङ, कुसुमघाट घर बताउने राजेशकुमार र घर ठेगाना बताउन नसक्ने सन्तोष र सुमितकुमारलाई नेपाल ल्याइएको हो । उनीहरूलाई पुन:स्थापनाका लागि पहल गर्न बालकल्याण समिति देवरियाले दिल्लीस्थित नेपाली दूतावासलाई पत्राचार गरेको थियो ।"
सीमाबाट फर्काइए महिला,"उद्धार गरिएका सबैलाई परिवारको जिम्मा लगाइएको छ । गत आवमा घरबाट भागेर र धेरै कमाउने प्रलोभनमा परेर उनीहरू देशबाहिर जान लागेका थिए । त्यस्तै कतिपयले नक्कली विवाहको कागजात बनाई भारत जान लागेका बेला गृहले उद्धार गरेको थियो । उद्धार गरिएकामध्ये ८२ जनालाई गृहले उनीहरूका अभिभावक बोलाएर बुझाएको थियो । थप बुझ्नुपर्ने भएका ६८ जनालाई प्रहरीमा बुझाएको थियो । उक्त अवधिमा ३ जनालाई भारतका विभिन्न ठाउँबाट उद्धार गरी ल्याइएको गृहका कार्यक्रम संयोजक भूमिराज भट्टराईले बताए । उद्धार गरिएकामध्ये अभिभावकले स्वीकार नगरेकी एक युवतीलाई गृहले आफ्नै पुन:स्थापना गृहमा राखेको छ । रोजगारको सीप दिएर उनलाई समाजमा पुन:स्थापना गर्ने संयोजक भट्टराईले बताए । गृहले सीमानाका कृष्णनगरमा ३ हजार २ सय ५६ महिलालाई मानव बेचबिखन तथा ओसारप्रसारविरुद्ध परामर्श दिएको छ । अनेक रूपमा दलाल आउँछन्, संयोजक भट्टराईले भने, बेलैमा दलालको पहिचान गरी सजग हुनुपर्छ । लहलहैमा लाग्न दिनुहुँदैन । यस्तै उक्त अवधिमा केआई नेपालले कृष्णनगर नाकाबाट १ सय २७ महिला तथा बालिकालाई उद्धार गरेको जनाएको छ । सीमानाकाबाट बाहिरिने बेला उनीहरूको गतिविधि शंका लागि सोधपुछ गर्दा गलत तरिकाले गइरहेको पाइएकाले तत्काल उद्धार गरिएको हो । उद्धार गरिएकामध्ये १४ जनालाई चितवनमा रहेको केआई नेपालको सुरक्षित आवास गृह संरक्षणमा राखिएको छ । परिवारले पुन:स्थापना गर्न नमानेका, गरिब, विपन्न रहेकालाई संरक्षणमा राखिएको छ । सीप सिकाइसकेपछि समाजमा पुन:स्थापना गरिनेछ ।"
सदाबहार अरुण,"काठमाडौंं दुइटा गीति एल्बम निकालेका र जम्मा तीन दर्जन गीत मात्रै गाएका अरुण थापा बितेको पनि दुई दशक भइसक्यो । तर, उनी सांगीतिक दुनियाँबाट एक पल पनि हराएका छैनन् । अरुणले रेडियो नेपालमा गाएका गीत र प्रत्यक्ष गायनका पुराना भिडियोहरू युटयुबमा लोकप्रिय छन् ।मेलोडी किङ को उपमा पाएका उनी ऋतुहरूमा तिमी, जति माया लाए पनि, चोट के हो, भुलूँ भुलूँ लाग्यो, आँखाको निद, साँझको जुन जस्ता गीतका लागि स्मरणीय छन् । बीबीसी रेडियो सेवाले सन् २००३ मा गरेको विश्वव्यापी संगीत सर्वेषणको टप टेनको सातौं स्थानमा अरुणको गीत ऋतुहरूमा तिमी परेको थियो । आफ्ना तीनवटा गीत गाएका थापाबारे गीतकार सुवासचन्द्र ढुंगेल भन्छन्, उहाँ नारायणगोपालपछिको लोकप्रिय गायक हो । गीतको भीडबाट राम्रो गीत छान्न सक्ने सुझबुझ थियो उहाँमा । यही भएर आजसम्म पनि सम्झनामै हुनुहुन्छ ।युटयुबमा म्युजिक नेपालले निर्माण गरेको थापाका गीतहरूको जुकबक्समा ७ लाख भ्युज छ । राजेन्द्र रिमालको शब्द र राम थापाको संगीतमा अरुणले गाएको ऋतुहरूमा को रिमेक भर्सनमा यो सातासम्म १५ लाख भ्युज देखिँदा तीन सयभन्दा बढी कमेन्ट्स आएको थियो । बुद्ध एन श्रेष्ठले गाएको उक्त गीतको भिडियोमा श्रवण केसी नामक युटयुब दर्शकले यस्तो प्रतिक्रिया दिएका छन्, अरुण थापाको एभरग्रिन सङ हो यो । कभर भर्सन पनि ठीकै रहेछ । २०५६ मा गायक दिवंगत हुनुभन्दा केही दिनअघि दिवाकर राजकर्णिकारले लिएको अन्तरवार्ताको अडियो फुटेज पनि युटयुबमा उपलब्ध छ । यसमा पनि हजारौं भ्युज र श्रद्धापूर्वक लेखिएका कमेन्टहरू देख्न सकिन्छ । फर्केर आउनुस् सर, र्यान चम नामक युजर लेख्छन्, तपाईंप्रति सम्मान छ । दामोदर लामाले चाहिँ अरुणका गीत जति सुने पनि नपुग्ने बताएका छन् । सदाबहार गीत छोडेर गएकोमा उनले गायकलाई धन्यवाद दिँदै उनी अमर रहेको बताएका छन् । युटयुब त भइगयो, अरूकै स्वरमा किन नहोस्, अरुणका गीत प्रत्यक्ष सुन्न चाहने पनि उत्तिकै छन् । चार वर्षदेखि काठमाडौंका विभिन्न होटल तथा रेस्टुरेन्टमा गाउँदै आएकी आरती श्रेष्ठले दर्शकको चाहनाबमोजिम जति माया लाए पनि र ऋतुहरूमा तिमी सुनाउने गरेको बताइन् । अहिलेका गीत एकदुई महिना मात्र चल्छन्, उनले भनिन्, तर, अरुण थापाहरू एकबाट अर्को पुस्तासम्म पुग्दै आएका छन् । उहाँको गीत गाउँदा क्राउडले पनि सँगसँगै गाइरहेको हुन्छ ।सरल शब्द र सुन्दर कम्पोजिसनमा अरुणले कर्णप्रिय आवाज दिएको हुनाले उनी आजसम्म रुचाइएका हुनुपर्ने गायक दीप श्रेष्ठ बताउँछन् । अरुणले आफ्नै स्टायल स्थापित गरेको र त्यो स्टायल पछयाउनेहरू धेरै भएको उनको बुझाइ छ । उनका गीतको कभर गाएको सुन्छु, दीपले भने, नयाँ पुस्ताले उनको शैली स्विकारेका छन् । जीवनमा धेरै उतारचढाव भोगेका गायक थापाबारे नयाँ पुस्ताले निकै चासो दिएपछि केही फिल्मकर्मी उनलाई पर्दामा उर्तान खोज्दै छन् । थापा परिवारले यस विषयमा सोचविचार गर्दै गरेको गीतकार सुवासचन्द्रले अवगत गराए । विसं २०११ मा भारतमा जन्मिएका थापालाई तीन महिनाकै उमेरमा नेपाल ल्याइएको थियो । उनले गाएकामध्ये जति माया लाए पनि सबैभन्दा पहिले चर्चित बन्यो । अहिले अरुण युवा वर्गको आइडल बनिरहँदा उनी भने आफ्नो जीवनकालमा किशोरकुमारको फयान रहेको उनीसँग संगत गरेकाहरू बताउँछन् । ऊ र म समकालीन साथी हौं, गायक दीपक खरेल भन्छन्, सुर र ताल मिलाएर मात्र हुँदैन, हृदयदेखि गाउनुपर्छ भन्ने कुरा उनीबाट सिक्न सकिन्छ । राम्रा सिर्जना जसले पनि दोहोर्याउन चाहनु स्वाभाविक भएको गायक खरेल बताउँछन् । यही कारण अरुण नयाँ पुस्तामाझ दोहोरिँदै आएको उनको बुझाइ छ । समकालीन गुण धेरै भएकाले उनका गीत कालजयी बनेको हुनुपर्ने संगीतबारे जानकार प्रकाश सायमिको ठम्याइ छ । सधंै, सबैलाई सान्दर्भिक हुने शब्द रोजिएका छन्, उनले भने, गीतमा कन्टेम्पोररी भ्याल्यु बढी छ ।"
न्यौपानेको बाल मनोविज्ञान पुस्तक,"काठमाडौं (कास) बाल मनोविज्ञानबारे नेपालमा कमै पुस्तक लेखिएका छन् । नेपाली बाल मनोविज्ञानलाई नजिकबाट नियालेर पत्रकार दामोदर न्यौपानेले स्कुल बेच्ने बालक पुस्तक लेखेका छन् । शनिबार राजधानीमा काठमाडौं विश्वविद्यालयका पूर्वउपकुलपति डा सुरेशराज शर्मा, बाल साहित्यकार एवं सञ्चारविद् विनय कसजू, बालअधिकार अभियान्ता गौरव पोखरेल, अक्षरा स्कुलकी प्रिन्सिपल अञ्जु भट्टराई, शिखा बुक्सका प्रकाशक पुष्पराज पौडेल र लेखककै छ वर्षे छोरा हार्दिकले लोकार्पण गरे । बालबालिका स्वभावैले जिज्ञासु हुने र उनीहरूको जिज्ञासा समाधान गर्ने अभिभावक स्वयंमा राम्रो हुनुपर्ने पूर्वउपकुलपति शर्माले बताए । सानोमा सुनेको कुरा लामो समयसम्म सम्झिने हुँदा बच्चालाई झूटो सुनाएर जिज्ञासा मेट्न नहुनेमा उनले तर्क गरे । बाल साहित्यकार कसजूका अनुसार बच्चालाई असल बनाउन अभिभावक आफैं असल बनेर देखाउनुपर्छ । बालबालिका अब्जर्भर हुन् । जुन रंग देख्यो, त्यही रंगमा ढल्ने गर्छन् । अभिभावक मात्रै नभई उनीहरूले टेलिभिजन, रेडियोलगायत नयाँ प्रविधिबाट पनि धेरै कुराहरू सिकिरहेका हुन्छन्, कसजूले भने, नयाँ प्रविधिले ल्याएका विकृति समाधान गर्न बालबालिकासँग निरन्तर लोकतान्त्रिक संवाद गरिरहनुपर्छ । उनले दामोदरको पुस्तक अभिभावक र समाजका लागि मार्गदर्शक बन्न सक्ने दाबी गरे । पुस्तक पढेपछि हरेक अभिभावकले आफ्नो सन्तानप्रति गर्दै आएको व्यवहारमाथि सोच्न बाध्य हुने अभियान्ता पोखरेलले दाबी गरे । कान्तिपुरकर्मीसमेत रहेका लेखक न्यौपानेले आवाजविहीन बालबालिकाको आवाजलाई लेखकले उजागर गरिदिनुपर्ने अभियानसहित पुस्तक लेखेको बताए । पुस्तक शिखा बुक्सले छापेको हो ।"
आदित्य पनि पुस्तक लिएर,"काठमाडौं (कास) कसैले नपढाईकनै आश्चर्यजनक रूपमा नेपाली, अंग्रेजीलगायत विभिन्न भाषामा लेखपढ गर्न थालेका बालक आदित्य दाहाललाई भविष्यवेत्ताका रूपमा पनि धेरैले चिन्दै आएका छन् । अब भने आठ वर्षीय उनको परिचय लेखकका रूपमा समेत थपिएको छ । आज ठूलो आश्चर्य भइरहेको छ, शनिबार आदित्यको पुस्तक कलियुगको आदित्य ज्योतिपथ विमोचन गरिसकेपछि शताब्दी पुरुष सत्यमोहन जोशीले भने, लेखपढै नगरी, कसैले सिकाउँदै नसिकाई यत्तिको गहिरो पुस्तक यो कलिलो उमेरमा नेपालमा मात्रै होइन, संसारमै कहीँ पनि कसैले आजभन्दा अघि निकालेको थिएन । पत्याऊँ भने पत्याईनसक्नुको कुरा छ, नपत्याऊँ, सबै घटना आफ्नै अगाडि भइरहेको छ ।जोशीलाई मात्रै होइन, उनका शुभेच्छुक र उनको व्यक्तित्वप्रतिका जिज्ञासुहरूले भरिएको हलमा उपस्थित सबैलाई यस्तै आश्चर्यको अनुबोध भइरहेको थियो । म एक भौतिक विज्ञानको विद्यार्थी हुँ जसले चमत्कार र आलौकिक शक्तिको विश्वास गर्दैन, पुस्तक विमोचनका क्रममा बोल्दै पूर्वप्रधानमन्त्री पुष्पकमल दाहालले भने, तर आदित्यजीको यो ज्ञान, जीवन र पुस्तक म र मजस्तैका लागि ठूलो चुनौती पनि हो र प्रश्न पनि ।कार्यक्रममा बोल्दै प्रधानमन्त्री केपी ओलीले आदित्यको जीवन आफैंमा आश्चर्यले भरिएको कुरो गरे । हामीले जे थाहा पाउँछौं त्यो मात्रै सत्य हो भन्यौं भनेचाहिँ आदित्यजीको जीवन र ज्ञानमा हामीलाई प्रश्न गर्न मन लाग्छ, उनले भने, तर विज्ञानले थाहा नपाएको सत्य थाहा पाएको सत्यभन्दा धेरै गुणा ठूलो छ । त्यसैले उहाँले गुरुबिनै पाउनुभएको ज्ञान र शिक्षकबिनै पाउनुभएको शिक्षा अद्भुत छ । यसमा प्रश्न होइन, आश्चर्य र रहस्य छ ।"
शुभलभ मा हरिहर र कृष्टिन,"काठमाडौं सानो उमेरमै ज्योतिष विद्यामा आफूलाई चिनाइसकेका हरिहर अधिकारी अब भने नायक बनेर चिनिने तयारीमा छन् । प्रदीपकुमार उदयको प्रस्तुतिमा बुद्ध इन्टरटेनमेन्टको ब्यानरमा बन्न लागेको फिल्म शुभलभ मा हरिहर कृष्टिन पौडेलसँगको केमेस्ट्रीमा पर्दामा देखिने भएका छन् । २०१७ की मिस टिन कृष्टिनको पनि यो डेब्यु फिल्म हुनेछ । शुक्रबार राजधानीमा फिल्मको घोषणा गरिएको हो । सन्तोषबाबु लोहनीको निर्देशन रहने उक्त फिल्मको कथा स्वयं हरिहरकै हो भने पटकथा अभिमन्यू निरबीले तयार पारेका हुन् ।भदौ १५ देखि छायांकनमा जाने बताइएको शुभलभ राजधानीसहित पोखरा, अन्नपूर्ण बेसक्याम्प, इलामलागतय क्षेत्रमा खिचिने र एक गीत दुबई र थाइल्यान्डमा पनि खिचिने बताइएको छ । रामेश्वर कार्कीको छायांकन रहने फिल्मको संगीत अर्जुन पोखरेलले गर्नेछन् भने अञ्जु पन्त र सुगम पोखरेलका दुई गीत हुने बताइएको छ । धर्मराज शर्मा सुवेदीको निर्माण रहेका फिल्ममा राजाराम पौडेल, सरोज खनाल, रवीन्द्र झा, प्रदीप बाँस्तोला लगायतको पनि अभिनय रहनेछ । फिल्ममा रामजी लामिछानेको कोरियोग्राफी र रोशन भट्टराईको द्वन्द्व निर्देशन रहनेछ"
जय शम्भुको गीत,"काठमाडौं जय शम्भु को म त परें तिम्रै भर बोलको उक्त गीतमा वर्षा शिवाकोटी र अनुपविक्रम शाहीलाई रोमान्टिक मुडमा कोरियोग्राफर रामजी लामिछानेले पस्केका छन् । भदौ १ देखि आउन लागेको उक्त फिल्मको यस गीतमा टंक बुढाथोकीले आफ्नै संगीतमा अञ्जु पन्तसँग गाएका हुन् । दिनेश शाही प्रस्तुतकर्ता रहेको फिल्मलाई अरविन्द्रमान शाक्यले निर्माण गरेका हुन् । रुपेश तामाङको निर्देशन रहेको एक्सन लभस्टोरी फिल्ममा अनुपविक्रम र वर्षाका साथै प्रशान्त ताम्राकार, रोशन महर्जन, करुणा पाण्डे, रश्मि भट्ट, वसन्त भट्ट, राजकुमार थापा, कालु राना लगायतको अभिनय रहेको छ । फिल्ममा हरि घले लामाको छायांकन रहेको छ ।"
स्वास्थ्य परीक्षण नगर्ने अडान,"अहिले कस्तो छ, यकिन भन्न सकिन्न, उनले भनिन्, तर स्थिर देखिन्छ । केसीलाई छाती दुखाइ, पेट दुखाइ, रिंगटा, मांसपेशी बाउँडिनेजस्ता समस्या पनि देखिएका छन् । सँगै रहेका केही चिकित्सकले उनको स्वास्थ्यस्थिति थप जटिल भइरहेको बताए । जुम्लामा सरकारले आमनागरिक तथा स्वास्थ्यकर्मीमाथि दमन गरेको र आफूलाई अपहरणशैलीमा राजधानी ल्याएको भन्दै केसीले विरोधस्वरूप कुनै परीक्षण नगराउने अडान लिएका हुन् । उनले जुम्ला प्रकरण छानबिन गरी दोषीमाथि कारबाही माग गरेका छन् । मन्त्रीसँग अनौपचारिक छलफलप्रधानमन्त्री केपी ओलीले खटाएका एक मन्त्रीले डा केसीका प्रतिनिधिसित शनिबार करिब दुई घण्टा अनौपचारिक छलफल गरेका छन् । छलफलमा केसीका प्रतिनिधि डा अभिषेकराज सिंह र डा जीवन क्षत्री सहभागी थिए । छलफलमा ती मन्त्रीले केसीको मागमा दूरगामी निकास खोज्नुपर्ने धारणा राखेका थिए । केसीका प्रतिनिधिले उनको नाम भने उल्लेख गर्न चाहेनन् । ती मन्त्रीले छलफलको निचोडबारे प्रधानमन्त्रीसँग ब्रिफ गरेर निकास निकाल्न पहल गर्ने आश्वासन दिएको उनीहरूले बताए । सरकारी टोली र केसीका प्रतिनिधिबीच औपचारिक वार्ता भने हुन सकेको छैन । यसैबीच नेकपा क्रान्तिकारी (माओवादी) का महासचिन मोहन वैद्यले शनिबार डा केसीसँग भेटी उनको सत्याग्रहमा ऐक्यबद्घता प्रकट गरेका छन् । उनले केसीको स्वास्थ्यस्थितिबारे समेत चासो राखेका थिए । ससर्त वाता हुँदैन : सरकार सरकारी वार्ता टोलीले डा केसी र उनका सहयोगीलाई नि:सर्त वार्तामा आउन आहवान गरेको छ । वार्ताटोली संयोजक तथा शिक्षा सचिव खगराज बरालले शनिबार विज्ञप्तिमार्फत यस्तो आग्रह गरेका हुन् । ससर्त वार्ता हुँदैन, नि:सर्त जुन कुनै बेला वार्ता गर्न तयार छौं, विज्ञप्तिमा उल्लेख छ । सरकारी टोलीले डा केसीका प्रतिनिधिको अडानका कारण वार्ताले गति लिन नसकेको आरोप लगाएको छ । केसीले म्यान्डेटसहितको सरकारी टोलीसँग मात्र वार्ता हुने जनाएको चार दिनपछि सरकारी टोलीले नि:सर्त वार्ताको आहवान गरेको हो । जवाफमा केसीका प्रतिनिधिहरूले विधेयक फिर्ता गरेर सार्थक र परिणाममुखी वार्ताका लागि पूर्ण म्यान्डेटसहित सरकारी टोली आउनुपर्ने शनिबारै विज्ञप्तिमार्फत जनाएका छन् । केसीले बुधबार वार्तालाई तार्किक निष्कर्षमा पुर्याउन चिकित्सा शिक्षा विधेयक फिर्ता गरेर पूर्ण म्यान्डेटसहितको टोली पठाउन आग्रह गरेका थिए । म्यान्डेट नै नदिई वार्ता टोली पठाएर सरकारले झारा टार्ने काम गरेको उनको आरोप थियो ।"
बोल्न विवश भएँ,पूर्वप्रधानन्यायाधीश सुशीला कार्कीको मन्तव्यको सम्पादित अंश
घर बनाउन किनेको पानी,"हामी कार्यविधि बनाउँदै छौं, मेयर राईले भने, त्यसपछि प्रतिलिटर पानीको ३० देखि ३५ पैसा पर्नेछ । उनका अनुसार ०७१ सालमा सरकारको नीति तथा कार्यक्रममार्फत हलेसीलाई सुक्खाग्रस्त क्षेत्र घोषणा गरिएको थियो । १ देखि ७ वडामा करिब २० हजार जनसंख्या छ जसमध्ये ५० प्रतिशतले पानी किनेर घर बनाउनुपर्ने बाध्यता रहेको राईले बताए । यहाँका ११ वटा वडामध्ये १० वटामा कोसी बग्छ । तर, अहिले कोसीको पानी लिफ्टिङ माध्यमबाट वितरण गर्न स्रोतसाधन छैन । छिमेकी जिल्ला ओखलढुंगामा पनि यही समस्या छ । सिद्धिचरण नगरपालिका २ निशंखेका श्यामकुमार कटवालले अहिलेसम्म एक किस्ता मात्र पाएका छन् । दोस्रो किस्ताका लागि निवेदन दिइसकेका छन् । दुईतले घर बनाउने तयारीमा रहेका उनले ठूलो समस्या पानीकै रहेको बताए । अहिलेसम्म पानीको मात्र १८ हजार तिरिसकें, उनले भने, ट्याक्टरमा हिल ट्यांकमा राखेर पानी ल्याउने गरिएको छ, एक लिटरको १ रुपैयाँ पर्छ । उनका अनुसार ६ किमि टाढा छरछरेबाट हिलटेकमा पानी भरेर ट्याक्टरमा ल्याउने गरिएको छ । यो समस्या सिंगो वडाभरि छ । वडाका सबै गाउँमा पानी किन्नु र बोक्नुपर्ने बाध्यता छ, २ नम्बर वडासचिव माधवप्रसाद भट्टराईले भने, १ सय ३ लाभग्राहीमध्ये ५० जनाले यो समस्या झेल्नुपरेको छ । पानी अभावले गर्दा भूकम्पपीडितले समयमै निर्माणको काम सक्न पाएका छैनन् । अधिकांशले घर बनाउन वर्षात कुरेर बस्नुपर्यो । मुहान तल छ, बस्ती माथि छ, भट्टराईले भने, जसले गर्दा गाउँलेसामु पानी बोक्नु र किन्नुको विकल्प छैन ।"
त्रिपालमै प्रहरी,"धादिङ (कास) भूकम्पले क्षतिग्रस्त प्रहरी चौकी र आवास पुनर्निर्माण नहुँदा जिल्लाका अधिकांश इकाई त्रिपालमै छन् । जिल्ला प्रहरी कार्यालयलगायत ३४ इकाईमध्ये अधिकांश थोत्रा त्रिपालमै सञ्चालन भइरहेका छन् । तीन वर्ष बितिसक्दा पनि प्रहरीले ओत लाग्ने छानो नपाएका हुन् ।थोत्रा टेन्टमा बस्दा वर्षातको समयमा सर्प, लामखुट्टे र कीरा, फट्याङग्रालगायतको टोकाइबाट प्रहरी प्रताडित छन्, केहीमा छाला रोगको समस्या देखापरेको छ, जिल्ला प्रहरीका एक अधिकृतले भने । जिल्लाका २४ वटै प्रहरी इकाईका नाममा जग्गा भए पनि भवन भत्केर बिजोग छ । १० वटा प्रहरी चौकी भाडाका घरमा सञ्चालन भइरहेका छन् । जिल्लाका सेम्जोङ, स्यादुल, जवाङखोला, डुन्डुरे, हाप्सेचौर र सिम्लेलगायतका प्रहरी चौकीको नाममा जग्गा नहुँदा भवन निर्माण हुन सकेको छैन । भूकम्पपछि सरकारी र अन्तर्राष्ट्रिय दातृ निकायको सहयोगमा राष्ट्रिय पुनर्निर्माण प्राधिकरणले सदरमुकाममा प्रहरी प्रमुख, अधिकृत र जवानका लागि आवास निर्माण गरिरहेको छ । आफ्नै जग्गा भएका गजुरी, बेनीघाट, साँधभन्ज्याङ, धूवाँकोट, सल्यानकोट, फुलखर्क, बैरेनी र दार्खामा प्रहरी चौकीको पनि निर्माण कार्य धमाधम भइरहेको छ । निर्माण जिम्मा लिएका ठेकेदारले समयमै काम पूरा नगर्दा प्रहरी चौकी व्यवस्थापनमा थप कठिनाइ भएको छ । कतिपय प्रहरी चौकीलाई स्थानीय तहले भवन निर्माणका लागि बजेट विनियोजन गरे पनि जग्गा अभावमा काम हुन सकेको छैन । कतिपय स्थानमा रहेका पुराना चौकी अन्तै सार्न नदिने स्थानीय दबाबले पनि निर्माणमा बाधा परेको छ ।"
नदीमा हाम फालेर बेपत्ता,"धनगढी (कास) डोटीको आदर्श गाउँपालिका ४ देहिमाडौंकी २८ वर्षीया धौली बोहरा २ छोरा र छोरीसहित सेती नदीमा हाम फालेकी छन् । पति बमबहादुरले घटनाको ५ दिनपछि शनिबार जिल्ला प्रहरीमा खोजीका लागि निवेदन दिएपछि घटना सार्वजनिक भएको हो । धौली, उनका १२ वर्षीया छोरी राधिका र ८ वर्षे छोरा सुरेन्द्र नदीमा हाम फालेर बेपत्ता भएको आदर्श गाउँपालिका४ का वडाध्यक्ष नारायण पछेराले बताए । आमा र दाजुदिदीसँगै नदीमा हाम फालेका ६ वर्षे कान्छा छोरा सुनीललाई भने माछा मार्दै गरेका स्थानीय मानबहादुर विकले जीवितै उद्धार गरेका थिए । तीनै जनाको खोजी कार्य जारी रहेको जिल्ला प्रहरी कार्यालयले जनाएको छ । धौलीका पति बमबहादुरले निवेदन दिएपछि मात्र घटनाबारे जानकारी भएको र उनीमाथि निगरानी राखिएको डीएसपी लालबहादुर धामीले बताए । जीवितै उद्धार गरिएका सुनीलको उपचार भइरहेको छ । घटनाको कारण भने खुल्न सकेको छैन ।"
बालिका बगेर बेपत्ता,बझाङ (कास) सेती नदीमा नुहाउने क्रममा एक बालिका बेपत्ता भएकी छन् । जयपृथ्वी नगरपालिका ३ दौला घर भएकी १० वर्षीया सुस्मिता ओली बगेर बेपत्ता भएकी हुन् । उनी शनिबार दिउँसो धौलागरमा नुहाउने क्रममा बगेर बेपत्ता भएको जिल्ला प्रहरी कार्यालयले जनाएको छ । नदीमा बेपत्ता भएपछि सँगै गएका साथीहरूले आफन्तलाई खबर गरेका थिए । प्रहरी र स्थानीय बासिन्दाले उनको खोजी गरिरहेका छन् ।
डुंगा डुब्दा मृत्यु हुने १७ पुगे,"वासिङ्टन (एएफपी) अमेरिकाको मिसौरी राज्य शुक्रबार भएको डुंगा डुब्दा मृत्यु हुनेको संख्या १७ पुगेको छ । मृतकमध्ये ९ जना एकै परिवारका भएको अधिकारीले जनाएका छन् । मिसौरी हाइवे प्रहरीका अनुसार दुर्घटनामा मृत्यु हुने एक देखि ७० वर्षसम्मका छन् । एक महिला टिया कोलिमनले आफ्नो परिवारका ९ सदस्य गुमाएको अधिकारीले जनाएका छन् । मैले मेरा बालबच्च गुमाएँ, श्रीमान् गुमाएँ, सासुससुरा र काका गुमाएँ, उनले फक्स समाचार संस्थासँग भनिन्, म त ठिकै छु, तर यो निकै कठिन समय हो । दुर्घटनामा बाँच्न सफल एक व्यक्तिले चालकले डुंगामा सवार सबै ३१ जनालाई लाइफ ज्याकेट नलगाउन भनेका थिए । कोलिमनका अनुसार क्याप्टेनले लाइफ ज्याकेट लगाउने चिन्ता नलिन आग्रह गरेको बताइन् । अधिकारीहरूले डुंगाका क्याप्टेनको हाल अस्तालमा उपचार भइरहेको जनाए । आँधीका कारण मिसौरीस्थित टेबल रक तालमा पर्यटक सवार डुंगा डुबेको हो । दुर्घटनामा घाइते केहीको स्थानीय अस्पतालमा उपचार भइरहेको छ ।"
गाजापट्टीमा युद्धविराम,"गाजा (बीबीसीरोयटर्स) प्यालेस्टाइनी लडाकु समूह हमासले इजरायसँग गाजापट्टीमा युद्धविराम सहमति भएको जनाएको छ । इजरायली सेनाले गाजापट्टीमा भीषण हवाई आक्रमण गरेको एक दिनपछि उक्त सहमति भएको बताइएको छ । हमास प्रवक्ता फाब्जी बरहौमले समाचार संस्था रोयटर्ससँग भने, इजिप्ट र राष्ट्रसंघको पहलमा इजरायली र प्यालेस्टाइनी समूहबीच शान्तिकालीन समयमा फर्कने सहमति भएको छ ।यद्यपि, इजरायी सेनाले भने औपचारिक रूपमा उक्त सम्झौताप्रति कुनै प्रतिक्रिया जनाएको छैन । इजरायली सेनाले हमाससँग विरलै कुनै पनि सम्झौता गर्नेगर्छ । तर सैनिक प्रवक्ताले गाजा वरपरका सर्वसाधारणको जीवन सामान्य हुनैपर्ने बताएका छन् ।शनिबार सीमा क्षेत्रमा खटिएका आफ्ना एक सैनिकमाथि आक्रमण गरिएपछि इजरेलले गाजापट्टीमा भीषण हवाई आक्रमण गरेको थियो । पटकपटक हिंसात्मक घटना हुने गरेको उक्त क्षेत्रमा धेरै समयपछि इजरायली सेनाको ज्यान गएको हो । सञ्चारमाध्यमका अनुसार इजरायलले गाजापट्टीका सैन्य अखडालाई निसाना बनाई आक्रमण गरेको हो । हमासका उत्तरी गाजापट्टीस्थित १५ तथा खान युनिसस्थित २५ सैन्य अखडालाई निसाना बनाइएको इजरायली सेनाले जनाएको छ । गाजाका अधिकारीका अनुसार इजरायली हवाई हमलामा ४ प्यालेस्टाइनी मारिएका छन् र उनीहरूमध्ये ३ हमास लडाकु समूहका सदस्य हुन् ।इजरायली सेनाका अनुसार प्यालेस्टाइनी लडाकुहरूले आफ्नो भूभागमा ३ वटा क्षेप्यास्त्र प्रहार गरेको जनाएको छ । इजरायली सेनाले हमासविरुद्ध गतसाता सन् २०१४ मा भएको युद्धयताकै ठूलो आक्रमण गरेको थियो । गाजापट्टीबाट २ सयभन्दा बढी क्षेप्यास्त्र तथा मोर्टार प्रहार गरेपछि इरायली सेनाले भीषण आक्रमण गरेको जनाएको थियो ।"
भारतमा नेपाली गाडीलाई सहज प्रवेश,दिल्लीमा सम्पन्न बैठकमा भारतीय पक्षको नेतृत्व सडक परिवहन तथा राजमार्ग मन्त्रालयकी सहसचिव लिना नन्दनले गरेकी थिइन् । यसअघि संयुक्त कार्य समूहको दोस्रो बैठक गत फेब्रुअरीमा काठमाडौंमा बसेको थियो । उक्त बैठकमा नेपाली सवारीसाधनका सम्बन्धमा नेपाली पक्षले राखेको चासोलाई नोट गरेको जानकारी भारतीय पक्षले दिएको थियो । उक्त बैठकमा नेपाली पक्षको नेतृत्व सहसचिव शर्माले नै गरेका थिए । दिल्लीमा काठमाडौं बैठकमा उठेका विषयमाथि नै औपचारिक रूपमा छलफल भएको जानकारी शर्माले दिए ।
गुन्द्रुक पनि चीनबाट,"रसुवा गुन्द्रुक नेपाली मौलिक तरकारी हो । देशभित्र मात्र होइन, विदेशका नेपालीका भान्छामा यो पुग्छ । निर्यातलाई आयातले थिचेको हाम्रो देशमा त्यही गुन्द्रुकसमेत चीनबाट ल्याइने गरिएको छ । रसुवागढी नाका हुँदै दुई वर्षमा ८ सय ४३ किलो गुन्द्रुक नेपाल भित्रिएको प्लान्ट क्वारेन्टाइन कार्यालय टिमुरेले जनाएको छ । दुई लाख रुपैयाँभन्दा बढीको गुन्द्रुक आयात भएको देखिन्छ । कार्यालयका अनुसार २०७३७४ मा ७ सय ३ किलो र २०७४७५ मा १ सय ४० किलो गुन्द्रुक भित्रिएको हो । व्यापारीहरूका अनुसार बजारमा प्रतिकिलो गुन्द्रुकको मूल्य २ सय २० रुपैयाँदेखि २ सय ५० रुपैयाँ छ । नेपालीहरूको भान्छामा तरकारी र अचारका रूपमा यसको प्रयोग हुँदै आएको छ । आयात हुनेमा तोरी र रायोको गुन्द्रुक छ । आयातकर्तामध्ये पोखरा एक्स्पोर्ट इम्पोर्ट प्रालिका कर्मचारी सन्तोष श्रेष्ठका अनुसार चीनबाट आउने गुन्द्रुकको बढ्ता बजार ठमेल हो । उताको गुन्द्रुक ठयाक्कै नेपालको जस्तो नभए पनि खास फरक हुँदैन । उनका अनुसार नेपालमा रहेका वा आउने चिनियाँलाई ध्यानमा राखेर गुन्द्रुक आयात गर्ने गरिएको हो । रसुवागढी नाकाबाट कृषि तथा वनजन्य सामग्रीको आयातनिर्यात भने पछिल्लो समयमा घटेको छ । ०७४७५ मा आयाततर्फ ४२ प्रतिशत र निर्याततर्फ १३ दशमलव ६१ प्रतिशतले घटेको प्लान्ट क्वारेन्टाइन प्रमुख रामनारायण यादवले बताए । नाका भएर एक अर्ब १९ करोड २२ लाख ६६ हजार मूल्यबराबरको २२ हजार ४ सय ३६ टन कृषि तथा वनजन्य सामग्रीको आयात भएको छ, उनले भने । आयात हुने कृषि तथा वनजन्य सामग्रीहरूमा स्याउ, नास्पाती, लसुन, प्याज, तयारी मसला, गुन्द्रुक, सुक्खा च्याउ, प्याज, बोडी, धानको बीउ, पिठो, ओखर, बदाम, अचार, कफी, ग्रिन टी र सुकेको बयर छन् । चीनबाट ०७४७५ मा १ सय ४ टन धानको बीउ आयत भएको यादवले जनाए । त्यस्तै, ०७३०७४ मा २ अर्ब ५ करोड १२ लाख २७ हजार मूल्यबराबरको ४० हजार २ सय ९५ टन कृषि तथा वनजन्य सामग्रीहरू आयात भएको कार्यालयको तथ्यांकमा छ । स्याउ आयातमा ४५ प्रतिशतले कमी आएको छ । ०७३७४ मा ३९ हजार ५६ टन स्याउ आयात भएको थियो । ०७४७५ मा यो घटेर २१ हजार ४ सय ७८ टन पुगेको छ । रसुवागढी नाका भएर चीनतर्फ निकासी हुँदै आएको कृषि तथा वनजन्य सामग्रीको निर्यात पनि घटेको क्वारेन्टाइनले जनाएको छ । रसुवागढी नाका हुँदै ०७४७५ मा दुई करोड ९७ लाख ९० हजार मूल्यबराबरको सामग्री निर्यात भएको छ । नेपालबाट चीनतर्फ निर्यात हुने सामग्रीहरूमा अम्रिसोको कुचो, मुढा, काठबाट बनेको कप, प्लेट, टेबल, आँखीझ्याल र धूपदानी रहेको छ ।०७३७४ मा ३ करोड ४४ लाख ८६ हजार मूल्यबराबरको सामग्री निर्यात भएको थियो । रसुवागढी नाकाबाट कृषिजन्य सामग्री निर्यात हुन सकेको छैन । भूकम्पका कारण तातोपानी नाका बन्द भएपछि चीनबाट हुने धेरैजसो आयात ०७२ मंसिरदेखि यही नाकाबाट हुँदै आएको छ । रसुवागढी नाकालाई ०७४ भदौ १४ मा चीनले अन्तर्राष्ट्रिय नाका घोषणा गरेपछि सीमामा व्यापारी, व्यावसायी र सवारीको चाप बढदै गएको छ ।"
आलुमा उन्नत प्रविधि,"रिनी (जुम्ला) पतारासी७ रिनी गाउँकी फम्फा बुढा वर्षयता खेत जोत्न पावर ट्रेलर मात्रै होइन, आलु रोप्ने डयाम बनाउन र ग्रेडिङ गर्न मेसिनको प्रयोग गर्छिन् । यसरी आलु लगाउदा उनको उत्पादन पनि बढेको बताउँछिन् । उनी एक्ली भने होइनन् । रिनीका सबै किसानले आलु खेतीमा उन्नत प्रबिधि अपनाएका छन् । अधिकांशले उत्पादन एक तिहाई बढेको बताए । तीन रोपनीमा आलु र तरकारी खेती गर्दै आइरहेकी फम्फाले भनिन्, उन्नत प्रविधिले उत्पादन मात्रै बढेको छैन, गुणस्तरमा पनि बृद्धि भएको छ । खेतीमा उनी जैविक मल प्रयोग गर्छिन् । यसैगरि मष्टा तरकारी तथा फलफूल समूहका २३ सदस्यले पनि फम्फालाई पछ्याएका छन् । तिनीहरूले पनि आलु खेतीमा उन्नत प्रविधि अप्नाएका छन् । समूहकी अध्यक्षसमेत रहकी फम्फाले गुणस्तरीय जैविक मल पनि उत्पादन गर्छिन् । आलु र ताजा तरकारी उत्पादनबाट वार्षिक पाँच लाखभन्दा बढी आम्दानी भएको छ, उनले भनिन्, तरकारीकै आम्दानीले जुम्ला बसपार्क र उर्थु बजारमा घडेरी किन्न सफल भएकी छु । परम्परागत विधिबाट खेती गर्दा मुस्किलले तीन लाख आम्दानी हुने गरेको उनको भनाइ छ । गाजर, मुला, काउलीलगायत तरकारी खेती गरिरहेकी उनले एक छोरालाई कर्णाली प्राविधिक शिक्षालयमा फरेस्ट्री र २ छोरीलाई जुम्ला सदरमुकामै प्लस टु पढाइरहेकी छन् । रिनी गाउँकै महादेव बीउ बैंक कृषक समूहकी अध्यक्ष सुवा खड्काले उन्नत प्रविधिले गुणस्तरीय तरकारी उत्पादनमा सहयोग पुगेको बताइन् । २८ सदस्यीय समूहले पीबीएस प्रविधिबाट बीउ उत्पादन गर्दै आइरहेको छ । ठूला दाना तरकारीका लागि बिक्री गर्ने र अरू बीउ उत्पादनमा प्रयोग गर्ने गर्ने गरेका छौं, उनले भनिन्, गाउँमै बीउ उत्पादन भएपछि खेतीमा सजिलो भएको छ । उनले ५० क्विन्टल आलु र २५ क्विन्टल बीउ उत्पादन गरेको बताइन् । बीउ उत्पादन र तरकारीबाट तीन लाख ५० हजार आम्दानी गर्दै आइरहेको उनको भनाइ छ । उनका दुई छोरा जागिरे छन भने एक छोरा काठमाडौंमा कमर्स अध्ययन गरिरहेका छन् । तरकारी उत्पादनको कमाइबाट उर्थु बजारमा दुईवटा घर खरिद गरिएको उनी बताउँछिन् । कुन्थबाडा बीउ आलु उत्पादन समूहकी भदुरी बुढाले ५ रोपनीमा गरिएको तरकारी खेतीबाट वार्षिक चार लाख आम्दानी गरिरहेकी छन् । तरकारीको आम्दानीले घरको सबै खर्च धानेर दुई छोरा र एक छोरीलाई पढाउनसमेत पुगिरहेको उनी बताउँछिन् । उनका अनुसार वार्षिक २ लाख बढी रकम बचत भइरहेको छ । गत वर्ष समूह मार्फत २० क्विन्टल आलुको बीउ उत्पादन भएको अध्यक्ष बुढाको भनाइ छ । उनको समूहमा २५ कृषक आबद्ध छन् । आधुनिक प्रविधिबाट खेती गर्दा उत्पादन पनि एक तिहाइ बढेको किसानको भनाइ छ । उच्च मूल्य कृषिवस्तु विकास आयोजनाले कृषलाई ५० प्रतिशत र समूहलाई ८५ प्रतिशतका दरले विभिन्न अनुदान दिएपछि किसानले उन्नत प्रविधिबाट खेती गरिरहेका हुन् । आयोजनाले गाउँमा ५ सिँचाइ पोखरी निर्माण गरिएको जनाएको छ । रिनी गाउँमा करिब ४८ लाखको सामग्री आयोजना मार्फत प्रदान गरिएको आयोजना प्रमुख राजेन्द्रप्रसाद भारीले बताए । रिनीका सबै कृषक समूहको नेतृत्व महिलाले नै गरिरहेका छन् । घरमै व्यापारी किन्न आउने भएकाले बजारीकरणमा पनि समस्या नभएको कृषकको भनाइ छ । व्यापारी गाउँमै आए १८ रुपैयाँ र बजारमा आलु पुर्याए प्रतिकिलो २० रुपैयाँमा बिक्री गरिरहेको कृषक चटुकला बोहराले बताइन् । समूह मार्फत खुमल सेतो जातको आलुको बीउ गाउँमै उत्पादन भइरहेको छ । परम्परागत विधिबाट खेती गर्दा बीउ खेर जाने, राम्ररी नउम्रने, आलु खन्दा चोट लाग्ने, गेडिङ नहुँदा गुणस्तरीय आलु नछुट्टिने गायतका समस्या थियो, उनले भनिन्, आधुनिक प्रविधिबाट खेती सुरु भएपछि आम्दानी पनि दोब्बर वृद्धि हुन थालेको छ ।आयोजनाले तरकारी उत्पादनका लागि किसानलाई एक सय ४९ समूह मार्फत २९ करोड आठ लाख रकम अनुदान दिएको जनाएको छ । जसमा दुई हजार आठ सय ९५ महिला र एक हजार दुई सय ६७ पुरुष छन् । उत्पादनदेखि बजारीकरणमा प्याकेज बनाएर सहयोग गरिएका छौं, भारीले भने, आयोजना मार्फत चार हजार एक सय ६२ किसानलाई तरकारी खेतीमा सहयोग गरिएको छ ।"
कृषकलाई मेसिन,रसुवा (कास) आमाछोदिङ्मो गाउंपालिका३ गत्लाङका कृषकलाई आलु चिप्स बनाउने मेसिन वितरण गरिएको छ । प्रधानमन्त्री कृषि आधुनिकीकरण परियोजनाअन्तर्गत कृषकलाई मेसिन वितरण गरिएको हो । कृषि विकास कार्यालयले गत्लाङलाई आलु ब्लक क्षेत्र घोषण गरेको छ । जिल्लामा सबैभन्दा धेरै आलु गत्लाङबाट उत्पादन हुने गरेको छ । आमाछोदिङ्मोका कृषि विकास शाखाले आलु ब्लक समितिलाई ५ वटा मेसिन वितरण गरेको हो ।
बारीका पाटाभरि तरकारी,"तरकारी खेती थालेपछि कमाइ राम्रो हुँदै गएको शिवलाल पुनले बताए । सुरुमा गाउँमा आउने पाहुनालाई खुवाउन मात्रै तरकारी खेती गथ्र्यौं, उनले भने, अचेल यसैलाई पेसा बनाएका छौं । धनबाङमा होमस्टे सञ्चालन भएकाले उनीहरूले उत्पादन गरेको धेरै तरकारी गाउँमै खपत हुने गरेको छ ।शिवलालजस्तै वीरबहादुर र दुर्गा पुनलगायत युवा अचेल तरकारी खेतीमा व्यस्त छन् । व्यावसायिक तरकारी खेतीमा लागेका अधिकांशको उमेर ४० वर्षभन्दा मुनि छ ।युवाहरूका कारण बर्खामा मकै लगाउने पाटा टमाटर, बन्दा, खुर्सानीलगायत तरकारीले भरिभराउ छ । टमाटरबाट मात्रै एक सिजनमा दुई लाख रुपैयाँजति कमाइ गर्छु, दुर्गा पुनले भने, तरकारी खेतीका लागि उत्तम माटो भएकाले आम्दानी पनि राम्रो भएको छ । २ रोपनी जग्गामा लगाएको टमाटर हिजोआज पाटाभरि हुर्किरहेको उनले सुनाए । उनका अनुसार सिँचाइको राम्रो सुविधा भएकाले किसानलाई तरकारी खेती गर्न सहज छ ।जिल्ला कृषि विकास कार्यालयलगायत विभिन्न संघसंस्थाले तरकारी खेतीका लागि तालिम, सिँचाइ कुलो, स्प्रेरिङकललगायत औजार सहयोग गरेकाले पनि खेती गर्न सहज भएको वीरबहादुर पुनले बताए । गाउँलेले उत्पादन गरेको तरकारी बजार पुर्याउन समस्या भएकाले नगरपालिकासँग मोटरबाटोको माग गरेको उनले बताए । गत स्थानीय निर्वाचनमा मेयर पदमा पराजित भएपछि उनी व्यावसायिक तरकारी खेतीमा लागेका हुन् ।"
बाली बिमा झन्झटिलो,"पाल्पा झन्झटिलो छ बाली बिमा । बालीको फोटो, सिफारिस, मुचुल्कालगायतका प्रक्रिया बिमामा छ । ३ महिनाका लागि बिमा गरेपछि जति सजिलो गरी रकम बुझाइन्छ, त्यही रकम लिनुपर्दा प्रक्रिया झन्झटिलो छ । अझ ५ वर्षअघि बल्लतल्ल बिमा गराएकाहरूले राहत नपाउँदा निराश छन् । कृषकका लागि बाली बिमा तर उनीहरू नै सन्तुष्ट छैनन् । यहाँका कृषकले यसमा देखिएको झन्झटिलो प्रक्रिया हटाउन माग गरेका छन् । उनीहरूले बिमा कार्यक्रमलाई निरन्तरता दिन संशोधन हुनुपर्ने बताएका छन् । वैशाख १६ मा असिनापानीले ५ करोड रुपैयाँभन्दा बढीको क्षति पुगेपछि बिमाको चर्चा भएको थियो । तर, त्यसपछि कुरै उठेन । लाभको नभई लागतको बिमा गर्ने भएकाले बिमा नगराएको कृषकको भनाइ छ । तानसेन नगरपालिका ७ का कृषक महेश पन्तले बिमाको झन्झटिलो प्रक्रिया हटाउने हो भने सबै कृषक तयार रहेको बताए । क्षति भइहाल्यो भने बिमा कम्पनीले तोकेको कागजपत्र मिलाउन निकै गाह्रो छ, उनले भने, यो टाठाबाठाका लागि मात्र सजिलो होलाजस्तो लाग्यो । किसानलाई यस विषयमा बुझिहिँड्ने फुर्सद हुँदैन । उनले बिमामा देखिएको त्यस्तो प्रक्रिया हटाउने हो भने अहिले सबैलाई आकर्षण गराउन सकिने बताए । तानसेन ९ का व्यावसायिक कृषक धु्रव भण्डारीका अनुसार तरकारीको बिमा गराएर किसानलाई कुनै लाभ छैन । किसानलाई बीउ, मल, जल, फिल्ड तयार गर्दा एउटा गोलभेंडाको बेर्नाको मूल्य २ सय ५० रुपैयाँसम्म पर्छ । सरकारले ५ रुपैयाँ मात्र बिमाको व्यवस्था गरेको छ । ५ रुपैयाँ लिन हामी बिमा कम्पनीसँग जाँदैनौँ, उनले भने, त्यसैले सुरुका वर्षमा जम्मा गरेको कृषि विकास बैंकको पैसा पनि त्यत्तिकै छ । सरकारले किसानका लागि बिमा सुविधा ल्याएको हो भने प्रतिफल हेरेर दिनुपर्ने उनको सुझाव छ । जिल्लामा व्यावसायिक कृषक १ हजारभन्दा बढी छन् । मदनपोखरा, कुन्सरे, पक्लुहवा, बर्तुङ, तेल्घा, बगनासकाली, तिनाउ, बौघागुम्हा, बौघापोखराथोक, अर्गली, मस्याम, चिदीपानीलगायत गाउँमा तरकारी बालीको व्यावसायिक खेती हुन्छ । बिमा ऐन, ०४९ को दफा ८ (घ, २) ले दिएको अधिकार प्रयोग गरी बिमा समितिले मन्त्रालयको सहयोगमा बाली तथा पशुपन्छी बिमा निर्देशन, ०६९ जारी गरेको छ । ०६९ माघ १ देखि लागू भएको यो निर्देशनमा समितिले बिमा लेखको ढाँचा तथा अन्य व्यवस्था तोकेको छ ।बिमा क्षेत्रको नियामक निकाय बिमा समितिले निर्जीवन बिमा गर्दै आएका बिमा कम्पनीले अनिवार्य रूपमा कृषि बिमा पनि गर्नुपर्ने नियम बनाएको छ । कृषकको काबुबाहिरको परिस्थितिबाट हुन सक्ने सम्भावित जोखिम न्यूनीकरण गरी कृषकलाई व्यावसायिक खेतीतर्फ आकर्षित गर्न सहयोग गर्न बिमा कार्यक्रम सहयोगी हुने दाबी सरकारको छ । त्यस्तै कृषिको व्यवसायीकरणका लागि जोखिम न्यूनीकरण गरी कृषकले माछा, पशुपन्छी र कृषिउपजमा गरेको लगानीलाई सुरक्षित गर्न सहयोग गर्ने उल्लेख छ । कृषि क्षेत्रमा निजी तथा सहकारी क्षेत्रको लगानी आकर्षित गर्न सरकारले बाली तथा पशुधन बिमाको प्रिमियममा अनुदान उपलब्ध गराउने निर्देशिका, ०७० समेत जारी गरेको छ । प्रधानमन्त्री कृषि आधुनिकीकरण परियोजना तरकारी जोनका कृषि विकास अधिकृत गोविन्द पाण्डेयले झन्झटिलो प्रक्रिया हटाउन पहल गरेर बाली बिमा गर्नुपर्ने बताए । कृषि बिमाले कृषि क्षेत्रका पशुपालन, पन्छीपालन, माछापालन तथा धान, तरकारी, आलु खेती, फलफूल खेतीलाई समेटेको छ । यस्ता व्यवसायमा आगलागी, दैवी प्रकोप (भूकम्प, बाढी, पहिरो, असिना, आँधीबेहरी), रोग, कीरा आदिबाट हुने हानि नोक्सानीको बिमा सुरक्षा प्रदान गर्ने उनले बताए । बाली तथा पशुपन्छीमा बिमा गर्दा लाग्ने प्रिमियमको ७५ प्रतिशत सरकारले अनुदान उपलब्ध गराउने व्यवस्था छ । २५ प्रतिशत व्यवसायी र किसानले बेहोर्नुपर्छ । बाली तथा पशुपन्छीको मूल्य निर्धारण गर्दा स्थानीय बजार मूल्य, किसानले तोकेको मूल्य र कृषि प्राविधिकले तोकेको मूल्यका आधारमा तय गरिने व्यवस्था छ । तानसेन नगरपालिकाका नगरप्रमुख अशोककुमार शाहीले आगामी दिनमा बाली बिमाका लागि सहयोग गर्ने बताए । १ लाख रुपैयाँ बराबरको कृषिजन्य वस्तुको बिमा गर्दा किसानले ५ हजार रुपैयाँ शुल्क तिर्नुपर्छ । ५ हजार बिमा शुल्कमध्ये ३ हजार ७ सय ५० रुपैयाँ सरकारले अनुदान दिन्छ । १ हजार २ सय ५० रुपैयाँ किसान आफैंले बेहोर्नुपर्ने उनले बताए । प्राकृतिक प्रकोप भनेको थाहा दिएर आउँदैन, उनले भने, त्यसैले बाली बिमा गर्नुपर्छ ।"
वर्षा नहुुँदा रोपाइँ कम,"सप्तरी (रासस) पर्याप्त वर्षा नहुँदा सप्तरीका किसानले धान रोप्न पाएका छैनन् । सिंचाइ व्यवस्थापन गर्न यतिखेर नहरमा पानी छाडिएको छ । असार १५ गतेबाट धान रोपाइँ सुरु भए पनि आकासे पानी नपरेपछि जिल्लामा उत्साहजनक रूपमा धान रोपाइँ हुन सकेको छैन । रोपाइँ भएका धान पनि सुक्न थालेपछि अहिले सिँचाइका लागि नहरमा पानी छाडिएको छ ।कोसीपम्प चन्द्रनहर सिंचाइ व्यवस्थापन डिभिजन कार्यालय सप्तरी राजविराजद्वारा पम्पनहर प्रणाली, वितरण नहर प्रणाली र चन्द्रनहर प्रणालीअन्तर्गतका नहर तथा उपनहरमा पानी छोडिएपछि अहिले जिल्लाका किसान धान रोपाइँ गरिरहेको डिभिजन प्रमुख प्रशुन मिश्राले जानकारी दिए । सप्तरीमा ७० हजार हेक्टर जमिनमा धानखेती हुँदै आएको छ । तीमध्ये ३५ हजार हेक्टर जमिनमा चन्द्र नहरको तीनवटै प्रणालीबाट सिँचाइ सुविधा प्राप्त भइरहेको छ । गत साउनको अन्तिम सातामा आएको भीषण बाढी र पहिरोबाट क्षतिग्रस्त नेपालको सबैभन्दा पुरानो चन्द्रनहर सिँचाइ प्रणाली (आयोजना) को मर्मतसम्भार भएपछि त्यसमा पानी छोडिएको छ । मर्मतसम्भारका लागि २० करोड खर्च भएको आयोजनाले जनाएको छ । तर, विद्युत्को अनियमितताका कारण पम्प सञ्चालन गर्न नपाउादा पानी छाड्न समस्या भइरहेको प्रमुख मिश्राको गुनासो छ ।"
"१४ अर्ब सकियो, खेत सुक्खै","नहर निर्माणको जिम्मा कालिका सीटीसीले पाएको थियो । आयोजनाअन्तर्गतको मूल नहर ४५ किलोमिटर निर्माण गरिनेछ । नहर निर्माणको काम जारी छ । राप्ती नदीको पानीले बाँकेको ८० प्रतिशत जग्गा सिँचाइ गर्ने उद्देश्यसहित स्वदेशी लगानीमा उक्त आयोजना सुरु गरिएको हो । आयोजना सम्पन्न भए बाँकेको कृषिमा ठूलो फडको मार्नेछ । सरकारले हरेक वर्ष उक्त आयोजनालाई प्राथमिकतामा राख्दै आएको छ । वार्षिक डेढ अर्बभन्दा बढी बजेट सिक्टा आयोजनाले पाउँदै आएको छ । सिक्टा सिँचाइले शाखा उपशाखा गरी करिब २ सय ८० किलोमिटर लामो नहर निर्माण गरी ८० प्रतिशत जग्गामा सिँचाइ पुर्याउने लक्ष्य छ । डुडुवा नहर प्रणाली निर्माणको काम गरिरहेको कोस्टलर पप्पु जेभीका सञ्चालक पप्पु कन्स्ट्रक्सन पर्सा क्षेत्र नम्बर ३ का निर्वाचित सांसद एवं संघीय समाजवादी फोरमका केन्द्रीय सदस्य हरिनारायणप्रसाद रौनियार हुन् । निर्माण कम्पनीले काम पनि नगर्ने र काम गर्ने समयावधि भने सक्ने रणनीतिले काम प्रभावित भएको हो ।सपना अधुरैमूल नहर निर्माण भइसकेको छ । तर, निर्माण कम्पनीले समयमै काम नगरेकाले बाँकेका किसानको सपना पूरा हुन सकेको छैन । किसानको खेतबारीमा सिँचाइ सुविधा नपुग्दै मूल नहर मर्मत तथा पुन:निर्माणका लागि हरेक वर्ष करोडौं खर्च हुँदै आएको छ । गत वर्ष आएको बाढीले राप्ती सोनारी गाउँपालिका क्षेत्रका एक दर्जनभन्दा बढी स्थानमा नहर भत्किएको थियो । उक्त भत्केको नहर मर्मतको काम भइसकेको सिक्टाले जनाएको छ । नहर निर्माणको काम लक्ष्यअनुसार नगरेको भन्दै आयोजनाले ठेकेदार कम्पनीलाई चेतावनी दिंदै आएको छ । बाढीले मदुई, गावरपुरलगायत दर्जनभन्दा बढी स्थानमा नहर र स्लोभ भत्किएका थिए । मदुई नजिकको नहरको मूल स्लोभ भत्किँदा गाउँ नै डुबानमा परेको थियो । थुप्रै घर भत्किए, खाद्यन्न नष्ट भएको थियो । गावरपुर गाउँ नजिकैको नहरसँग सटेको पुलसमेत भत्केको छ । गाउँ डुबान हुने गरी पटकपटक नहर भत्किन थालेपछि स्थानीयले गुणस्तर छानबिनको माग गर्न थालेका हुन् । राप्ती सोनारी २ मदुईका तुलसिंह खत्रीले सिँचाइका लागि निर्माण गरिएको नहरबाट सिँचाइ गर्न नपाएको तर त्यो भत्किँदा ठूलो क्षति बेहोर्नुपरेको बताए । खेतमा सिँचाइ गर्नलाई नहर बनाएको हो कि क्षति गर्नलाई, उनको प्रश्न छ, वर्षामा नहर भत्किएर पानी गाउँमा पस्दा दु:ख पाउने हामी नै हौं । राप्ती नदीको पानीले बाँकेको ८० प्रतिशत जग्गा सिँचाइ गर्ने उद्देश्यसहित स्वदेशी लगानीमा उक्त आयोजना सुरु गरिएको हो । तर, नहरबाट बाँकेका किसानको खेतबारीमा अझै सिँचाइ सुविधा पुग्न सकेको छैन । नहरको काममा ढिलाइ हुँदा किसानका खेत सुक्खा छन् । बाँकेका अधिकांश खेतीयोग्य जग्गामा सिँचाइ सुविधा छैन । आकाशे वर्षाका भरमा खेती हुँदै आएको छ । सिँचाइ अभावमा बाँकेका किसान खडेरीसँग जुध्दै आएका छन् । सुक्खा र खडेरीको मारमा परेका जनताले राम्रोसँग खेती गर्न पाएका छैनन् । वर्षामा पानी पर्यो भने राम्रै खेती हुन्छ । पानी परेन भने खडेरी लाग्छ, खजुराखुर्दका किसान आशाराम यादवले भने, नहरमा पानी आउँछ भन्ने खुबै हल्ला थियो । तर, यस वर्ष पनि आएन ।"
कच्चा बिक्री गरेर प्रशोधित खरिद,"औषधि उत्पादनका लागि प्रयोग हुने जडीबुटी निकासीमा नेपालमा एक जिल्लाबाट अर्को जिल्लामा लैजान वन कार्यालबाट छुटपुर्जी र जिल्ला समन्वय समितिले लगाउने निकासी कर अनिवार्य तिर्नुपर्छ । यस्तो करका कारण जडीबुटी भारत निर्यात गरेर पुन: नेपाल आयात गर्नुपर्ने बाध्यता रहेको नेपाल जडीबुटी व्यवसायी संघका केन्द्रीय अध्यक्ष मोहम्मद याकुव अन्सारीले बताए । नेपालको प्रक्रिया नै धेरै झन्झटिलो छ, उनले भने, एउटै कर हरेक जिल्लामा दुईतीन पटक तिर्नुपर्छ तर भारतमा बिक्री गर्न पनि समस्या नहुने र खरिद गरेर ल्याउँदा एउटै प्रज्ञापनपत्र भएपछि कहीं सोधीखोजी नहुने हुन्छ । वन कार्यालयले लिने छुटपुर्जी र जिससले लिने निकासी करको प्रक्रिया सहज गराइदिए अर्बौैं मूल्यको जडीबुटी नेपालमै खपत हुने उनले बताए ।नेपालको हेटौंडा र काठमाडौंमा प्रशोधन उद्योग छन् । धेरै जडीबुटी भारत जाँदा ती उद्योगलाई प्रशोधन गर्ने कच्चा पदार्थकै समस्या छ । नेपालबाट गएको जडीबुटी भारतमा प्रशोधनपछि औषधि उत्पादनका लागि आवश्यक पर्ने प्रमुख तत्त्व (एक्सट्याक्ट) निकालेर पुन: नेपालमै आउँछ । त्यसरी जाँदा नेपालबाट किलोमा बिक्री गर्ने र त्यही जडीबुटी नेपाली व्यवसायीले भारतबाट ग्राममा किन्ने गरेका छन् । नेपालमा प्रशोधन गर्न सक्ने भए पनि कानुनी झन्झटकै कारण जडीबुटी भारत निर्यात हुने गरेको औषधि व्यवसायी संघका पूर्वकेन्द्रीय अध्यक्ष बाबुराम भट्टराईले बताए । हामीले पहिला किलोमा बिक्री गर्छौं, उनले भने, अनि, त्यही जडीबुटी ग्राममा खरिद गर्छौं । २ सय रुपैयाँ किलोमा बिक्री भएको जडीबुटी त्यसभन्दा चर्को मूल्यमा ग्राममा भारतसँगबाट किन्नु पर्ने उनले बताए ।बुटवल र नेपालगन्जमा गरी एलोपेथिक औषधि उत्पादन गर्ने ६ उद्योग छन् । बुटवलमा ३ उद्योग खुल्ने तयारीमा छन् । त्यस्तै आयुर्वेदिक औषधि उत्पादन गर्ने रूपन्देहीमा १० र दाङमा १ उद्योग छन् । एलोपेथिक र आयुर्वेदिक गरी १७ उद्योगले वार्षिक २ अर्बभन्दा बढीको औषधि उत्पादन गर्ने कच्चा पदार्थ भारतबाटै खरिद गर्दै आएको औषधि व्यवसायी संघका अध्यक्ष एवं लाइभ फर्मास्युटिकल्स प्रालिका व्यवस्थापक शिव ज्ञवालीले बताए । सरकारले नेपालका सबै जडीबुटी कृषिअन्तर्गत राख्नुपर्छ, उनले भने, वन ऐनको प्रक्रिया निकै जटिल र झन्झटिलो हुँदा बर्सेनि नेपालबाट अर्बौं रकम भारत पुग्ने गरेको छ । उनले जडीबुटी खेती प्रवद्र्धन र खरिद बिक्री प्रक्रिया सहज र सरल बनाउनुपर्ने, प्रशोधन उद्योग राज्यले नै खोल्नु पर्ने र नेपालमै क्वारेन्टाइन हुनुपर्ने बताए । नेपालगन्ज नाकाबाट रिठ्ठा, अमला, टिम्मुर, काउलो, सतुवा, बोझो, सालनदाना, चिराइतो, प्राउनबोक्रा, सुठो, सोफनल, दालचिनी, अमरदाना, जटामसीलगायत जडीबुटी भारतसहित अन्य देशमा पनि निर्यात हुने गरेको छ । नेपालमा १ सय ६० प्रकारका जडीबुटी पाइन्छन् । झन्डै ८० प्रकारका जडीबुटी भारत निर्यात हुने गरेको छ । प्रदेश सरकारको आर्थिक मामिला तथा योजना मन्त्रालयले भने सार्वजनिक सूचना जारी गर्दै स्थानीय स्वायत्त शासन ऐन तथा नियमावली, ०५६ खाजेर भइसकेकाले त्यस अनुसारका कुनै पनि कर संकलन नगर्न निर्देशन गरेको छ । प्रदेश ५ को प्रदेश कर तथा गैरकर राजस्वसम्बन्धी ऐन, ०७५ कार्यान्वयनमा आइसकेपछि कानुन भन्दा बाहिरका कुनै पनि कर संकलन गर्न नपाइने मन्त्रालयका सचिव थानेश्वर गौतमले बताए । यसअघि जिससबाट असुल गरिंदै आएका पशु चौपाया, कृषि सामग्री, सड लगायत सबै कर प्रदेश कर तथा गैरकर राजस्वसम्बन्धी ऐनमा उल्लेख नभएकाले त्यस्ता शुल्क उठाउन नमिल्ने उनले बताए । राजस्व कानुनभन्दा बाहिरबाट संकलन गर्न मिल्दैन, उनले भने, प्रदेश सरकार र स्थानीय तहको साझा अधिकार सूचीमा रहेका मनोरन्जन कर, विज्ञापन कर, पर्यटक शुल्क, ढुंगा, गिटी, बालुवा, माटोमा लाग्ने करमात्र स्थानीय तहले असुल गर्न पाउँछन् ।"
टेन्डर रोक्न ढुंगामुढा,"सिन्धुपाल्चोक मध्यभोटेकोसी जलविद्युत् आयोजनाअन्तर्गत स्वास्थ्य चौकी र पर्खाल निर्माणका लागि टेन्डर फर्म दर्ता गर्न खोज्ने निर्माण व्यवसायीमाथि एक समूहले ढुंगामुढा गरेर लखेटेको छ । आयोजनाको कार्यालय जाने बाटोमा पर्ने जम्बु भन्ने ठाउँमा भेला भएको समूहले अवरोध गरेर फर्म दर्ता गर्न खोज्ने निर्माण व्यवसायीमाथि शुक्रबार मध्याह्न ढुंगामुढा गरेको हो ।उक्त समूहले प्रतिस्पर्धीलाई फर्म दर्ता गर्न नदिने उद्देश्यले ढुंगामुढा गरेर लेखेटेको व्यवसायीले आरोप लगाएका छन् । इलाका प्रहरी कार्यालय बाह्रबिसेका निरीक्षक यादव थापाक्षत्रीका अनुसार तोडफोड गरेको अभियोगमा स्थानीय गातीका कुमार श्रेष्ठलाई पक्राउ गरेको छ । झडपमा व्यवसायी रामकुमार लामाको बा१३च ५६१२ नम्बरको गाडीलाई क्षति पुगेको छ । लामाले भने, फर्म दर्ता गर्न जाँदाजाँदै बाटोमा ढुकेर ढुंगा प्रहार भयो । उनीहरूले ताकीताकी ढुंगा हानेकाले आफूहरू बल्लबल्ल बचेको दाबी उनले गरे । लामाले आक्रमणकारीमाथि कारबाही र गाडीको मर्मतका लागि इलाका प्रहरी कार्यालयमा निवेदन दिएका छन् । घटनास्थलमा प्रहरी परिचालन गरेपछि आक्रमण रोकिएको थियो । तीन प्याकेजमा पौने पाँच करोड बराबरको टेन्डर आहवान गरिएकोमा २२ वटा फर्म बिक्री भएको आयोजनाले जनाएको छ । भोटेकोसी गाउँपालिकाको चाकुस्थित स्वास्थ्य चौकी र आयोजनास्थलमा पर्खाल लगाउने कामका लागि २०७५ असार ६ गते सूचना प्रकाशित गरिएको थियो । निर्माणाधीन १ सय २ मेगावाटको भोटेकोसी आयोजनामा यस्ता घटना पटकपटक हुँदै आएका छन् ।"
कारोबार सवा ३१ प्रतिशतले घट्यो,"साप्ताहिक रूपमा सेयर कारोबार मापक नेप्से परिसूचक करिब साढे १ (१४१) अंकले बढ्यो । साताको पहिलो दिन (आइतबार) को तुलनामा पनि नेप्से ६७० अंकले घट्यो । आइतबार १ हजार २ सय विन्दुमा रहेको नेप्से बिहीबार १ हजार १ सय ९३३९ विन्दुमा बन्द भएको नेप्सेले जनाएको छ । नेप्सेको वर्गीकरणमा क वर्गमा सूचीकृत कम्पनीहरूको सेयर कारोबार मापक सेन्सेटिभ परिसूचक ०३७ र व्यापारमा रहेका सबै कम्पनीहरूको कारोबार मापक फ्लोट परिसूचक ००८ अंकले सकारात्मक रह्यो । विगतमा जस्तै यो साता पनि कुल कारोबारमा बैंकिङ समूहको हिस्सा सबैभन्दा बढी रह्यो । पाँच दिनको कुल कारोबारमा बैंकिङ समूहको हिस्सा ३२५४ प्रतिशत छ । गत साता यो समूहको यस्तो हिस्सा २९६४ प्रतिशत थियो । सामान्य अवस्थामा कुल कारोबारमा बैंकिङ समूहको हिस्सा ४५ देखि ५० प्रतिशतको हाराहारीमा रहँदै आएको छ । गत साताको तुलनामा यो साता कुल कारोबारमा बिमा समूहको हिस्सा घटेको छ । यो साता कुल कारोबारमा बिमा समूहको हिस्सा १५३६ प्रतिशत छ । गत साता यो २२६८ प्रतिशत थियो । यसैगरी, लघुवित्त समूहको कारोबार हिस्सा ७९९ र संस्थापक सेयरको ३२१८ प्रतिशत छ । यो साता १२ वटा कम्पनीको ठूलो संस्थापक सेयर कारोबार भएपछि कुल कारोबारमा यो समूहको अंश पनि बढेको हो । गत साता कुल कारोबारमा यो समूहको हिस्सा १४१५ प्रतिशत थियो । यो साता कारोबार रकम (३५ करोड ८० लाख १० हजार रुपैयाँ) का आधारमा प्राइम लाइफ इन्स्योरेन्स कम्पनीको संस्थापक सेयर सबैभन्दा अघि छ । कारोबार सेयर संख्या (१२ लाख ५२ हजार कित्ता) का आधारमा प्राइम लाइफ इन्स्योरेन्स कम्पनीकै संस्थापक अग्रस्थानमा छ । कारोबार संख्या (९ सय ६८ वटा) को आधारमा नबिल बैंक सबैभन्दा अघि रहेको नेप्सेले जनाएको छ । साताभरको कारोबारमा बिमा र लघुवित्तबाहेक सबै समूहका सेयरधनीको सम्पत्ति बढ्यो । तर, जीवन बिमा र निर्जीवन बिमा कम्पनीका लगानीकर्ताको सम्पत्ति क्रमश : १ सय ८५३१ र २ सय ३०१० अंकले घटयो । यस्तै, लघुवित्त समूहका लगानीकर्ताको सम्पत्ति ४५४७ अंकले साँघुरियो । बाँकी सबै समूहअन्तर्गतका कम्पनीहरूको सम्पत्ति बढ्यो । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
किवीको हब बन्दै सोलुु,"सोलुखुम्बु सोलु दुधकुण्ड नगरपालिका २ स्थित नागिनका टासी शेर्पाले सुरुमा मकै, आलु लगाउँथे । परम्परागत खेतीमा मिहिनेत धेरै भए पनि आम्दानी कम हुने भएपछि उनले विकल्प खोज्न थाले । त्यति मात्र होइन । खेती लगाउन समस्या भएपछि बारी नै बाँझो बस्न थाल्यो । जब उनले किवी खेतीबारे थाहा पाए । त्यसपछि यसबारे बुझ्न काभ्रे पुगे । खेतीबारे बुझेर त्यहीँबाट १ हजार २ सय बिरुवा बोकेर घर फर्किए । किवी लगाएको ४ वर्ष भयो, उनले भने, यसबाट आम्दानी लिन थालेको छैन, लगाएको ५ वर्षपछि यसको बिक्री सुरु हुन्छ । उनले ३ सय ५० रुपैयाँका दरले बिरुवा ल्याएको बताए । खेती गरेको ठाउँ २ हजार ४ सय ५० मिटर उचाइमा छ । जुन किवी खेतीका लागि उपयुक्त मानिन्छ । सुरुमा बारी बाँझो बस्यो, उनले भने, अहिले किवीले गर्दा हरियाली छ, लगाएका प्राय: सबै बोटमा फल लागेको छ । उनको ४ जनाको परिवार छ । राम्रो उत्पादन भएपछि बजारको समस्या नहुने उनी बताउँछन् । जिल्लामै शेर्पा सबैभन्दा बढी किवी खेती गर्ने किसानमा पर्छन् । हाल आफैंले किवीको नर्सरी सुरु गरेका छन् । किसानका लागि किवी उपयुक्त फल बनेको छ । जिल्लाका अधिकांश स्थानमा बाँझो रहेका बारीमा लटरम्म किवी फलेको छ । उता थुलुङ दुधकोसी गाउँपालिकाले सिंगो गाउँलाई किवी भिलेज घोषणा गर्ने तयारी थालेको छ । सबैभन्दा बढी खेती यही गाउँपालिकामा गरिएको छ । किवी खेती गर्ने किसान उत्साहित छन्, थुलुङ दुधकोसी १ का वडाध्यक्ष घनराज गुरुङले भने, किसानलाई सहयोग पुर्याउने उद्देश्यले गाउँपालिकाले बजेट नै छुटयाएको छ । उनका अनुसार गाउँपालिकाको १ देखि ९ वडामै किवी लगाइएको छ । सबैभन्दा बढी १, २, ६, ७, ८ र ९ वडामा छ । किसानलाई खेतीबारे तालिम दिन र बिरुवा अनुदानको रूपमा उपलब्ध गराउने गरी ३० लाख बजेट छुटयाइएको छ । त्यस्तै किवी भिलेज घोषणा गर्नका लागि ५० लाख बजेट छुटयाइएको छ । यसका लागि ५ वर्षे योजना बनाएका छौं, उनले भने, यो अवधिमा किवी खेतीसम्बन्धी विज्ञ ल्याएर अध्ययन अनुसन्धान गराउनेछौं । उनले किवीको प्रशोधन केन्द्र खोली जुस बनाउने र वाइन उद्योग चलाउन समिति गठन गरिसकेको बताए । किवीका लागि ठाउँ उपयुक्त भएकाले गाउँपालिकाले खेती प्रवद्र्धनमा विशेष ध्यान दिएको हो । किसानका लागि यो आम्दानीको उपयुक्त स्रोत बन्नेछ, उनले भने । सोलुखुम्बु सोलु दुधकुण्ड नगरपालिका २ स्थित नागिनका टासी नलाई खेतीमा सहयोग पुर्याउने उद्देश्यले बजेट पनि विनियोजन गरिसकेको छ । जिल्लामा किवी फल भित्रिएको ५ वर्ष भयो । किसान र उपभोक्ताका लागि यो फल नयाँ हो । बागवानी केन्द्र फाप्लुका वरिष्ठ बागवानी विकास अधिकृत चन्द्रमान श्रेष्ठका अनुसार नेपालमा भित्रिएको ३० वर्ष भयो । विदेशी संस्थाले भित्र्याएका हुन् । सुरुमा दोलखा र रामेछापबाट ल्याएर खेतीको सुरुवात गरियो । यसले जिल्लामा ३९ हेक्टर क्षेत्र ओगटेको छ, उनले भने, लगाएको २ वर्षपछि फल्ने, ३ वर्षदेखि थोरै, ५ वर्षदेखि केही र ६ वर्षदेखि पूरा आम्दानी दिन थाल्नेछ । जिल्लामा सरकारी, गैरसरकारी संस्थाहरूको अनुदान सहयोग तथा कृषकहरूको आफ्नै लगानीमा किवी लगाइएको छ । ६ वर्षपछि एउटा बोटमा ५० किलोसम्म फल्छ । किलोको २ सयदेखि ४ सयसम्ममा बिक्री हुन्छ । बाहिरबाट आयात हुने किवी ७ सय रुपैयाँसम्म बिक्री हुने गरेको छ । हामीले एउटा बिरुवा १ सय १० रुपैयाँमा बिक्री गर्छौं, उनले भने, यसलाई चिसो हावापानी चाहिन्छ, पानी आउने, बादल लाग्ने र झरी पर्ने तथा आद्र्रता बढी भएको ठाउँमा यसको खेती गर्न सकिन्छ । यो क्षेत्रका किसान खेतीमा आकर्षित भएका छन् । थोरै लगाउनेसहित गरेर करिब ४ सय किसान छन् । व्यावसायिक रूपमा लगाउने ६० जना छन् । उत्पादनबाट राम्रो आम्दानी लिने बेला भएको छैन । यो बढी सल्लेरी, नेले, नागिन, गार्मा, जुनबेंसी, लुक्ला, फाप्लु क्षेत्रमा लगाइएको छ । यो चैतवैशाखमा फुल्छ । कात्तिकमंसिरमा फल टिप्ने समय हो । बोटमै छिप्पिएपछि टिप्ने गरिन्छ । वर्षमा एक पटक फल्छ । लामो समयसम्म भण्डारण गरेर राख्न सकिन्छ । सोलुमा रेड, ग्रिन जातको किवी लगाइएको छ । यसलाई उपयुक्त उचाइ भनेको १ हजार २ सयदेखि २ हजार ४ सय मिटरसम्म हो । श्रेष्ठका अनुसार यसको बिरुवा रामेछापको दोरम्बा र दोलखाको बोँचमा पाइन्छ । बागवानी आफैंले बिरुवा उत्पादन गरेर किसानलाई उपलब्ध गराउन थालेको छ । श्रेष्ठका अनुसार यसले ४० देखि ५० वर्षसम्म फल दिइरहन्छ । श्रेष्ठले स्याउभन्दा उपयुक्त जिल्लाका लागि किवी हुने बताए ।"
आयातित फल,"किवी लहरामा फल्ने पोषिलो फल हो । यो फललाई पहिला चाइनिज गुजवेरी भनिन्थ्यो । पछि न्युजिल्यान्डमा व्यापारिक नाम किवी फल राखिएको हो । नेपालको इलाम, दोलखा, मकवानपुरको बज्रबाराही, गुल्मीको भार्से र सोलुखुम्बुको जंगलमा यसको जंगली प्रजाति पाइएको छ । किवी फल स्याउ, सुन्तलाजस्तै बोटबाटै टिपेर खान मिल्दैन । बोटमा छिप्पिएपछि टिपेर राखिन्छ । गिलो भएर पाकेपछि मात्र खानका लागि यो फल तयार हुन्छ । चक्कुको सहायताले पातलो बोक्रा निकालेर भित्रको सबै भाग सलादको रूपमा या यत्तिकै पनि खान सकिन्छ । ठूलो र राम्रो दाना ग्रेडिङ गरेर बिक्री गरिन्छ । साना दानाबाट जुस, जाम, वाइनजस्ता परिकार प्रशोधन गरी व्यवसाय सञ्चालन गर्न सकिन्छ । काँचै खाँदा अमिलो हुन्छ । नेपालको किवीको माग भारत, बंगलादेश तथा खाडी मुलुकहरूमा बढी छ । नेपालमा यसको बजारीकरणमा समस्या हुनुको मुख्य कारण कम गुणस्तरको फल उत्पादन हुनु हो । यसको प्रमुख कारण राम्रो जातको बिरुवा नहुनु हो । आयुर्वेद चिकित्सक डा श्याममणि अधिकारीले सबै रोगका बिरामीले किवी खान मिल्ने बताउँछन् । यो नेपालमा पहिलादेखि नै प्रयोग भएको फल होइन, आयातित फल हो, उनले भने, यो पोषकयुक्त फल हो, यसमा सबैभन्दा धेरै भिटामिन सी पाइन्छ । उनले सबै रोगका बिरामीले खान मिल्ने फल भए पनि ठिक्क खानुपर्ने बताए ।किवी लहरामा फल्ने पोषिलो फल हो । यो फललाई पहिला चाइनिज गुजवेरी भनिन्थ्यो । पछि न्युजिल्यान्डमा व्यापारिक नाम किवी फल राखिएको हो । नेपालको इलाम, दोलखा, मकवानपुरको बज्रबाराही, गुल्मीको भार्से र सोलुखुम्बुको जंगलमा यसको जंगली प्रजाति पाइएको छ । किवी फल स्याउ, सुन्तलाजस्तै बोटबाटै टिपेर खान मिल्दैन । बोटमा छिप्पिएपछि टिपेर राखिन्छ । गिलो भएर पाकेपछि मात्र खानका लागि यो फल तयार हुन्छ । चक्कुको सहायताले पातलो बोक्रा निकालेर भित्रको सबै भाग सलादको रूपमा या यत्तिकै पनि खान सकिन्छ । ठूलो र राम्रो दाना ग्रेडिङ गरेर बिक्री गरिन्छ । साना दानाबाट जुस, जाम, वाइनजस्ता परिकार प्रशोधन गरी व्यवसाय सञ्चालन गर्न सकिन्छ । काँचै खाँदा अमिलो हुन्छ । नेपालको किवीको माग भारत, बंगलादेश तथा खाडी मुलुकहरूमा बढी छ । नेपालमा यसको बजारीकरणमा समस्या हुनुको मुख्य कारण कम गुणस्तरको फल उत्पादन हुनु हो । यसको प्रमुख कारण राम्रो जातको बिरुवा नहुनु हो । आयुर्वेद चिकित्सक डा श्याममणि अधिकारीले सबै रोगका बिरामीले किवी खान मिल्ने बताउँछन् । यो नेपालमा पहिलादेखि नै प्रयोग भएको फल होइन, आयातित फल हो, उनले भने, यो पोषकयुक्त फल हो, यसमा सबैभन्दा धेरै भिटामिन सी पाइन्छ । उनले सबै रोगका बिरामीले खान मिल्ने फल भए पनि ठिक्क खानुपर्ने बताए ।"
त्रिशूली र देवीघाट जलविद्युत् सुचारु,"त्रिशूली (नुवाकोट) एक सातापछि त्रिशूली जलविद्युत् र देवीघाट जलविद्युत् केन्द्र सञ्चालनमा आएको छ । नेपाल विद्युत् प्राधिकरणको स्वामित्वमा रहेको २४ मेगावाट जडित क्षमता त्रिशूलीले १२ र देवीघाटको जडित क्षमता १५ मेगावाट छ । त्यसले ९ मेगावाट विद्युत् उत्पादन थालेको छ । त्रिशूली विद्युतगृहको जेनेरेसनतर्फको ६६ केभी साइट ब्रेकरमा गत मंगलबार आगलागी भएपछि त्रिशूली र त्यसको क्यासकेटको रूपमा रहेको देवीघाट जलविद्युत् उत्पादन बन्द भएको थियो । यसबाट नुवाकोट र रसुवामा विद्युत् अवरुद्ध भएको थियो । त्रिशूलीको १३ वटा फिडर रहेकोमा ७ वटा बन्द भएका थिए । आइतबारबाट वैकल्पिक व्यवस्था गरी केन्द्रले जिल्लाभर विद्युत् आपूर्ति सुचारु गर्न थालेको छ । केन्द्रले १५ जना प्राविधिक लगाएर मर्मत सम्भार गरिरहेको छ भने नयाँ ब्रेकरसमेत ल्याइसकेको छ । त्यही विषयमा दक्ष प्राविधिक मध्यमस्र्याङदी र ग्रिडबाट ल्याउने तयारीमा छौं, केन्द्र प्रमुख तारादत्त भट्टले भने, त्यसपछि ब्रेकर चल्छ । ब्रेकर जल्दा डडेका तार काट्ने र जोड्न प्राविधिक लागिरहेका छन् । त्रिशूली जलविद्युत् ५१ वर्षअघि ३ वटा टरवाइन मार्फत व्यावसायिक उत्पादन थालेको हो । एउटा टर्वाइनले साढे ३ मेगावाट विद्युत् उत्पादन गर्छ । त्यतिबेला काठमाडौं उपत्यकाभित्र ५ मेगावाट बिजुली खपत हुने गरेको थियो । पछि ०२८ सालमा बिजुली माग बढेपछि ४ वटा टर्वाइन थपिएको थियो । विद्युतगृहमा रहेका सबै सामान पुरानो भइसकेका छन् ।त्यसलाई मर्मत गर्दा पूरै प्लान्ट बन्द गर्नुपर्ने र लोडसेडिङ हुने डरले प्लान्ट मर्मत गर्न सट डाउन गर्न नसकिने केन्द्र प्रमुख भट्टले बताए ।"
जीएफए भुटान जाने,काठमाडौं (कास) ग्रासरुट फुटबल एकेडेमी (जीएफए) को ३१ सदस्यीय टोली दुई मैत्रीपूर्ण खेलमा प्रतिस्पर्धा गर्न आइतबार भुटान जाने भएको छ । २६ खेलाडी र पाँच अफिसियलसम्मिलित टोलीले पाँचदिने भ्रमणमा भुटानको यू१५ टोलीसँग दुई खेल खेल्ने कार्यक्रम छ । टोली प्रशिक्षकमा हरि लामा र व्यवस्थापकमा प्रेम लामा छन् । अखिल नेपाल फुटबल संघ (एन्फा) का उपाध्यक्ष उपेन्द्रमान सिंह पनि टोलीसँगै जानेछन् ।
एन्फाले खेलाडी उत्पादनमा ध्यान दिने,"पोखरा (कास) अखिल नेपाल फुटबल संघ (एन्फा) का अध्यक्ष कर्मा छिरिङ शेर्पाले एन्फाको ध्यान मुलुकभर कुशल फुटबल खेलाडी उत्पादनमा रहने बताएका छन् । एन्फाको विधान र नियमावलीमा संशोधनका लागि सुझाव लिन पोखरामा शनिबार आयोजित प्रदेशस्तरीय छलफलमा उनले यस्तो बताएका छन् । हामी १४ जिल्लामा टेक्निकल सेन्टर सञ्चालन गर्दैछौं, उनले भने, महिला फुटबलर उत्पादनका लागि टेक्निकल सेन्टर रौतहटमा रहने छ । पोखरामा रहने एन्फाको फुटबल प्रशिक्षण केन्द्र ६० जना क्षमताको हुने उनले बताए । कार्यक्रममा गण्डकीका मुख्यमन्त्री पृथ्वी सुब्बा गुरुङले खेलकुदलाई समृद्धिको आधार बनाइनुपर्ने आवश्यकता औंल्याए ।"
खेलाडीलाई सम्मान,"काठमाडौं (कास) ह्याम्स हस्पिटलले विभिन्न खेलका सात खेलाडीलाई शनिबार सम्मान गरेको छ । हस्पिटलको मण्डिखाटारस्थित नवनिर्मित भवनमा आयोजित कार्यक्रमबाट एसियाली शारीरिक सुगठनका स्वर्ण विजेता महेश्वर महर्जन, दक्षिण एसियाली उसुका स्वर्ण विजेता राजकुमार रसाइली, भलिबलकी कमला पुन, साम्बोका कृष्णलाल तामाङ, मिक्स मार्सल आर्टसका सन्तोष साउद, बक्सिङका म्याक्स बस्नेत र स्क्वासकी भावना सुनुवार सम्मानित भए ।"
औसतमा एसियाड तयारी,"राखेपअन्तर्गत राष्ट्रिय टिम तयारीका निर्देशक अर्जुन बिक तयारी पछिल्ला संस्करणको तुलनामा सुधारिएको भए पनि अझै राम्रो गर्नुपर्ने स्विकार्छन् । विगतमा एक महिनाजतिको प्रशिक्षणमा भर परेर अन्तर्राष्ट्रिय प्रतियोगिता खेल्नुपर्ने अवस्था थियो । अहिले हामीले माघदेखि नै एसियाड तयारीका लागि खेलाडी परिचालन गरेका हौं । वैशाखदेखि विशेष तयारी नै सुरु भइसकेको छ, उनले तयारीबारे भने । भौतिक पूर्वाधारका कमीले गर्दा तयारीमा भने केही असर परेको उनले बताए । अहिले त्रिपुरेश्वर र सातदोबाटो दुवैतर्फ साग खेलकुदको तयारीलाई पुनर्निर्माण कार्य भइरहेकाले एसियाडमा असर परेको छ । विभागीय टोलीहरूको सहकार्यमा यो समस्या केही हदसम्म सुल्झिएको छ । निजी क्षेत्रबाट पनि कतिपय खेलका लागि स्थान उपलब्ध भएकाले केही सहज भएको छ, उनले भने ।खेलाडी भत्ताबारे बोल्दै बिकले देशको स्थिति र उपलब्ध बजेटअनुसार सक्दो धेरै प्रदान गरिएको बताए । हामीले सक्दो धेरै दिने प्रयास गरिरहेका छौं । हामीले दिएको रकम विदेशमा खेलाडीको डाइट खान पनि अपुग हुन्छ । तर सरकारले उपलब्ध गराएको बजेटलाई बाँडफाँट गर्दा सक्दो रकम प्रदान गरेका छौं । अब आउने बजेटमा केही वृद्धि हुने सम्भावना छ, त्यसपछि पक्कै यसलाई परिमार्जन गर्नेछौं, उनले टुंग्याए ।खेल सुरु हुनुभन्दा एक महिना अगाडिसम्म खेलाडीले उचित प्रशिक्षणस्थल नपाउँदा प्रदर्शनमा प्रत्यक्ष असर पर्दछ । नेपालमै रहेर प्रशिक्षण गरिरहेका धेरैजसो खेलको पूर्वाधारलाई लिएर धेरै गुनासो सुनिने गरेको छ । यस्तो अवस्थामा राखेपले छिमेकी मुलुकसँग प्रशिक्षण सहयोग माग गरेर संघलाई समन्वय गर्न लगाउनु उचित हुने सम्बन्धित खेलकर्मीहरू बताउँछन् । कम्तीमा पदक आशा गरिएका खेललाई अन्तिम चरणमा उचित प्रशिक्षण दिने हो भने इन्डोनेसियाबाट पदक जित्न सकिने सम्भावना त्यत्तिकै देख्छन् उनीहरू ।नेपालले १८ औं एसियाली खेलकुदमा यसपल्ट २८ खेलमा सहभागिता जनाउँदैछ । पहिलोपल्ट नेपालले यति धेरै खेलमा भाग लिन लागेको हो । २८ खेलमा पुरुषतर्फ १ सय २५ र महिलामा ५६ खेलाडीले प्रतिस्पर्धा गर्दैछन् । तयारीका लागि ६ खेलका खेलाडी वैदेशिक प्रशिक्षणमा छन् भने केही खेललाई विदेशी प्रशिक्षक झिकाएर प्रशिक्षण दिइएको छ ।"
पारसको १ सय ६१ रन,"काठमाडौं (कास) कप्तान पारस खड्काले इंग्ल्यान्ड भ्रमणमा सानदार शतक बनाएका छन् । पारसको १ सय ६१ रनमा नेपाली टोली शनिबार पहिलो अभ्यास खेलमा ह्याम्पसायर होग्स क्रिकेट क्लबविरुद्ध पूरा ५० ओभर खेलेर ३ सय ६२ रनमा अलआउट भएको थियो । ओपनर ज्ञानेन्द्र मल्ललाई ५ रनमै गुमाएपछि आएका पारसले १ सय ६ बलको इनिङ्समा १९ चौका र ७ छक्का प्रहार गरे । तीन वर्षको अन्तरालपछि राष्ट्रिय टोलीमा पुनरागमन गरिरहेका अर्का विकेटकिपर सुवास खकुरेल ११ रनमा आउट भए । शरद भेषावकर १४ रनमा आउट भएपछि पारसले दीपेन्द्रसिंह ऐरी, आरिफ शेख र रोहितकुमार पौडेलसँग मिलेर इनिङ्स उकासेका थिए ।दीपेन्द्रले ३७ र आरिफले २७ रन बनाए । पारस ३८ औं ओभरमा आउट भएपछि नेपालको रनमा केही अंकुश लागे पनि रोहितले पुन: खुलेर खेले । रोहितले ३४ बलमा ५ चौका र १ छक्का प्रहार गरी ४४ रन बनाए । दीपेन्द्रले ४६ बल खेल्दै ५ चौका र आरिफले २५ बल खेल्दै ३ चौका प्रहार गरे । करण केसी १८ तथा सन्दीप लामिछाने र ललितसिंह भण्डारी समान १६ रनमा आउट भए । ललित इनिङ्सको अन्तिम बलमा पेभेलियन फर्किए । नटआउट ललितनारायण राजवंशीको खातामा २ रन थियो । स्थानीय टोलीका मिल्स कोभरले ३ विकेट लिए । यो समाचार तयार पार्दा ह्याम्पसायरको ब्याटिङ सुरु हुन लागेको थियो । ह्याम्पसायरले ३० वर्षपछि अन्तर्राष्ट्रिय टोलीलाई आफ्नो मैदानमा बोलाएर खेलेको हो । नेपालले थप तीन अभ्यास खेल खेलेपछि लर्डसमा एकदिने ट्वान्टी२० त्रिकोणात्मक शृंखलामा सहभागिता जनाउने छ । त्यसमा मेरिलेबोन क्रिकेट क्लब र नेदरल्यान्ड्सले प्रतिस्पर्धा गर्नेछन् । त्यसपछि नेपालले एमस्ट्राडममा गएर नेदरल्यान्ड्ससँग वानडे अन्तर्राष्ट्रिय खेल्नेछ । नेपालले पहिलोपल्ट वानडे अन्तर्राष्ट्रिय खेल्न लागेको हो ।"
क्रिकेट र पाराग्लाइडिङ थपिने,"१३ औं साग समावेश २७ खेलआर्चरी, एथलेटिक्स, ब्याडमिन्टन, बास्केटबल, बक्सिङ, भलिबल, साइक्लिङ, फिल्ड हक्की, फुटबल, ह्यान्डबल, जुडो, कबड्डी, खोखो, कुस्ती, क्रिकेट, सुटिङ, स्क्वास, उसु, पौडी, टेबलटेनिस, लनटेनिस, ट्रायथलन, तेक्वान्दो, भारोत्तोलन, कराँते, गल्फ र प्याराग्लाइडिङ ।"
रेफ्री मल्ल सम्मानित,लन्डन (कास) नेपाल राष्ट्रिय तथा अन्तर्राष्ट्रिय खेलाडी संघ बेलायतले तेक्वान्दो प्रशिक्षक एवं रेफ्री रवीन्द्र मल्ललाई लन्डनमा सम्मानित गरेको छ । छैटौं डान मल्लले जुलाई १४१५ मा इस्ट लन्डनमा भएको ब्रिटिस तेक्वान्दो इन्टरनेसनल पुम्से च्याम्पियनसिपमा निर्णायकको भूमिका निभाएका थिए । संघका अध्यक्ष सिद्धार्थविक्रम क्षेत्रीले नेपालको चिनारी राख्ने खेलाडी र अफिसियललाई सबै क्षेत्रबाट हौसला प्रदान गर्न आवश्यक रहेको औंल्याए ।
लिस्नु युवा विजयी,"भैरहवा (कास) आयोजक लिस्नु युवा क्लबको जितसँगै शनिबार कोटिहवामा १८ औं लिस्नुकप नकआउट फुटबल सुरु भएको छ ।पशुपति उमाविको मैदानमा लिस्नुले देशभक्त युवा क्लब मगरबुढा नवलपरासीलाई ३२ ले पराजित गर्यो । लिस्नुका रुपेश थापा, अनुज थापा र अभिषेक लिम्बूले गोल गरे थपे । देशभक्तबाट दुवै गोल कमल थापाले गरे । उनी म्यान अफ द म्याच घोषित भए ।"
आइसक्रिम,त्रिचन्द्र प्रतीक्षा
मन्त्रीसँग मनका कुरा,"नेपालको कानुनमा बालअधिकारका धेरै कुरा लेखिएका छन् । बालअधिकारबारे नेपालले विभिन्न अन्तर्राष्ट्रिय सम्झौतामा हस्ताक्षर पनि गरेको छ । तर धेरै अधिकार अझै व्यवहारमा लागू भएका छैनन् । धेरै बालबालिकाले आफ्ना कुरा आफैं भन्न सक्दैनन् । अन्यायको विरोध गर्न सक्दैनन् । आफूमाथि हुने हिंसाको प्रतिकार गर्न त झनै सक्दैनन् । त्यसैले पनि बालअधिकार लागू गर्न ठूलाले नै पहल गरिदिनुपर्छ । यी विचार हुन् प्रदेश ५ का बाल सञ्जालका साथीहरूका । प्रदेशका सामाजिक विकास मन्त्री सुदर्शन बराललाई भेटेर उनीहरूले आफ्ना भनाइ सुनाएका हुन् । मन्त्रीसँगको भेटमा बालबालिकाले पढ्न नपाएको, अभिभावक नभएकाले संरक्षण नपाएको, प्रतिभा हुनेले अवसर नपाएको लगायत गुनासा गरे । बालश्रम, बालविवाह, बालहिंसाविरुद्धका व्यवस्था कानुनमा मात्रै सीमित भएको पनि बताए । केही साथीले जिज्ञासा राखे, व्यवहारमै लागू गर्न नसक्ने कानुन किन बनाएको होला ? प्रदेश ५ का विभिन्न ८ जिल्लाका बाल सञ्जालका अध्यक्ष र उपाध्यक्ष असार ३१ र ३२ गते बुटवलमा भेला भएका थिए । प्रदेशस्तरीय बाल सञ्जाल गठनका लागि आएका उनीहरूले मन्त्रीसित छलफल गरे । बालबालिकाको उत्साह देखेर मन्त्री बराल पनि खुसी भए । अनि उनले बाल संसद् चलाउने भनेर २ घण्टा समय छट्टयाए । संसद्मा जस्तैगरी बस्ने र प्रश्न गर्ने व्यवस्था मिलाए । यही अवसरमा बाल सञ्जालका साथीले मन्त्रीसित मन खोलेर छलफल गरेका थिए । सहभागी साथीहरूले आफूले भोगेका अप्ठेराबारे पनि गुनासा पोखे । गुल्मीका विकास रानाले भने, संविधानमा सबै बालबालिकाले शिक्षाको अवसर पाउने लेखिएको छ । तर सामुदायिक विद्यालयले पनि शुल्क लिन्छन् । यस्तो भएपछि खर्च जुटाउन नसक्ने साथीले कहाँ पढ्ने ? कानुनमा बालविवाहलाई अवैध मानिएको छ । बालविवाह गरिदिने अभिभावकलाई पनि सजाय तोकिएको छ । तर पनि बालविवाह नरोकिएको साथीहरूले गुनासो गरे । धेरै साथीले बीचमै पढाइ छोड्नुपरेको छ । अरूको भर पर्नुपरेको छ । कतिले त हिंसा सहनुपरेको छ, कपिलवस्तुकी गायत्री गुप्ताले भनिन्, अभिभावकमै यस्तो सोच भएपछि बालबालिकाले मात्रै कसरी बालविवाह रोक्न सक्छन् ? तराईका धेरै विद्यालयमा छात्रा शौचालय छैन । शौचालय भए पनि पानी र चुकुल छैन । यसले महिनावारीका बेला छात्राहरू विद्यालय जान सक्दैनन् । विद्यालयमा शौचालय नभएकै कारण महिनाबारीका बेला ३४ दिन विद्यालय जान नसकेको गायत्रीले गुनासो गरिन् । विद्यालयलाई राज्यले शान्तिक्षेत्र घोषणा गरेको छ । तर अहिले पनि जोसुकैले आयोजना गर्ने हडतालमा विद्यालय बन्द हुन्छन् । पठनपाठन रोकिन्छ । बन्दकर्ताले केही नभने पनि शिक्षकले नै बन्द गराउन उक्साउने गरेको बाल सञ्जालका साथीहरूले गुनासो गरे । कति सरहरू राजनीतिक दलमा हुनुहुन्छ, नवलपरासीका प्रेमबहादुर नेपालीले भने, पढाउन छोडेर हिँड्नुहुन्छ । प्युठानका प्रेमबहादुर विश्वकर्माको समस्या अझ अर्कै थियो । कहिले कहिले त शिक्षक नै मदिरा सेवन गरेर कक्षामा आउनुहुन्छ, उनले मन्त्रीलाई आग्रह गरे, शिक्षकले मदिरा खानै नपाउने नियम बनाइदिनुस् न । कति अभिभावक पनि रक्सीको लतमा लाग्ने गरेकाले धेरै साथीले घरमै दु:ख पाउने गरेको उनले बताए । भन्डै २ घण्टा बाल सञ्जालका साथीहरूले प्रश्न र गुनासा गरे । बालबालिकाका कुरा सुनेर मन्त्री बराल निकै भावुक भए । उनले भने, अब म बालहिंसा रोक्न र अधिकार संरक्षण गर्न प्रतिबद्ध हुन्छु । अभिभावक नभएका सबै बालबालिकाको संरक्षण राज्यले गर्न संयन्त्र बनाउने उनले बताए ।"
प्रधानमन्त्रीलाई चिठी,"सम्माननीय प्रधानमन्त्रीज्यू ! हजुर हाम्रा समस्यासँग अनविज्ञ हुनुहुन्न । हजुरलाई पनि हाम्रो देशका विकृति हटून् भन्ने पक्कै लागेको होला । जनताले सुशासन र अमनचैन पाऊन् भन्ने चाहना होला । त्यसका लागि पहल पनि गरिरहनु नै भएको छ होला । यति हुँदाहुँदै पनि मैले देखेका केही कुरा भन्न चाहन्छु । म राजधानीमा बसोबास गरेर स्कुल पढ्ने विद्यार्थी हुँ । सामान्यत: कलंकी, मातातीर्थ, थानकोटवरपर हुने ट्राफिक जामले सबै मानिस र हामीजस्ता विद्यार्थीलाई असर परेको छ । मेरा स्कुले साथीहरू कहिले त १ घण्टी पढाइ नै छुटाउँछन् जामका कारण । मेरो क्षेत्रका बासिन्दाले अव्यवस्थित सडक र ढलका कारण कम्ती सास्ती व्यहोर्नुपरेको छैन । २०७२ को भूकम्पमा भत्केका पुराना संरचनाले यहाँका बासिन्दा साह्रै अप्ठेरामा छन् । कोही पनि आनन्दका साथ सुरक्षित भएर सुत्न सक्दैनन् ।अहिले सरकारले काठमाडौं उपत्यकाका साँघुरा सडक बिस्तारको काम गरिरहेको छ । दिउँसै पनि काम हुने भएकाले प्राय: सबै सडक अस्तव्यस्त छन् । आकाशबाट पानी पर्नासाथ धान रोप्न ठिक्क पारिएको खेतजस्तै बन्छ । घाम लागे फेरि धुलोले हिँडिनसक्नु हुन्छ । जताततै लत्रिएका बिजुली र टेलिफोनका तारहरूले सवारीचालक र पैदलयात्रीलाई उत्तिकै मुस्किल पर्छ । राजधानीका पिच गरेका मूल सडक नै जताततै खाल्डाखुल्डी परेका छन् । सरकाले कि घरहरू नभत्काउनुपर्ने कि भत्काएपछि कमसेकम चाँडै बनाउनुपर्ने होइन र ? राजधानीमा कहिले केका नाममा त कहिले के बहानामा बन्द हड्ताल हुन्छ । यो पुगेन र त्यो पुगेन भन्दै बन्द हड्ताल गर्दा कति विद्यार्थीको भविष्यसँग खेलावाड हुने गरेको छ । राज्यको नीतिनियममा सित्तैमा शिक्षा भनिए पनि अहिले यसले सुनको भाउ छुन आँटिसक्यो । नयाँ साल लाग्नेबित्तिकै हरेक आमाबुबालाई पैसा खोज्ने हतारो हुन्छ । धनीका लागि त ठिकै हो । तर निम्न वर्गीय र मध्यम वर्गीय परिवारका लागि छोराछोरी पढाउनु पनि आकाशका तारा गन्नुजस्तै हुन थालिसकेको छ । हाम्रो मुलुकमा यस्तो स्थिति अब अझै कति रहन दिने ? अझ उच्च शिक्षाको शुल्क त यति महँगो छ कि आमाबुबाको हातै काप्न थाल्छ त्यो सुनेपछि । धनीका छोराछोरी त डाक्टर, इन्जिनियर बन्न सजिलो छ । तर कुनै किसानको छोराले डाक्टर बन्न चाहयो भने ५०६० लाख तिरेर पढ्न सक्छ ? नेपालमा बर्सेनि लाखौं पर्यटक घुम्न आउँछन् । तर केही वर्षयता उनीहरू हामीकहाँ आएर फर्कंदा कस्तो सोचेर फर्कंदा हुन् ? उनीहरू यहाँका पुराना तथा ऐतिहासिक महत्त्वका अधिकांश संरचना भत्केका र अलपत्र परेको देखेर जान्छन् । यसबाट विदेशमा हाम्रो मुलुकको छवि कस्तो बनिरहेको होला ? विकासका योजना कुनै खास व्यक्तिको पलायनका लागि नभई देशमै श्रम गर्न पाउने अवसरका लागि हुनुपर्ने हो । तर हाम्रोमा किन त्यस्तो हुन सकेन ? प्रधानमन्त्रीज्यू, तपाईंको बलियो सरकाले यो अव्यस्था हटाउन सक्नुपर्ने होइन र ? के यी सब यहाँका प्रमुख दल तथा नेताले देशका लागि आफ्नो दायित्व पूरा नगरेकैले भएको होइन ? खोई त देश र जनताका लागि समर्पित भएको ? यदि हजुरहरूद्वारा यो देशको जिम्मेवारी सही रूपमा बहन भएको भए आज कसरी यो देशदुनियाँको नजरमा तुच्छ हुन पुग्थ्यो त ? देश कता दौडिरहेछ र देशको भविष्य कति अन्योलमा छ भन्ने के हजुरहरूलाई हेक्का छैन र ? अहिले तपाईं बलियो सरकारको शक्तिशाली प्रधानमन्त्री हुनुहुन्छ । यति बेला पनि मुलुकले सही दिशा लिएन भने अब कहिले लिन्छ ? त्यसैले प्रधानमन्त्रीज्यू कागज र बोलीमा मात्र सुशासन टिकाउनुभएन, क्रियाकलापमा पनि लागू गर्नुपर्यो । आशा मैले व्यक्त गरेका समस्याहरूबारे हजुरले मनन गर्नुहुनेछ । र आशा गर्नेछु, देशमा छिट्टै परिवर्तनको महसुस गर्न पाइयोस् । आयुषा सुवेदी, कक्षा १०एलआरआई स्कल, काठमाडौं"
बाल पुजारी,"खोटाङको हलेसी तुवाचुङ नगरपालिका ७ का सुशील गिरी ९ वर्षका भए । उनी हलेसी महादेव मन्दिरका पुजारी हुन् । तर मन्दिरका एक जना मात्र पुजारी होइनन् । एक मूल पुजारी र उनकै ठूलो बुवाको छोरा ८ वर्षीय सुदिन गिरी पुजारीका रूपमा छन् । बढी समय सुशील नै मन्दिर पुग्छन् । उनलाई बिहानबेलुका मन्दिरसम्म लग्ने काम काका कमल गिरीले गर्छन् । कमल पनि पहिला मन्दिरमा बाल पुजारीको रूपमा काम गर्थे । सुशील बिहान ५ बजे उठ्छन् । जाडो होस् वा गर्मी । नुहाइधुवाइ गर्छन् । ननुहाई मन्दिर जान पाइँदैन । नुहाएपछि उनी मन्दिर जाने पोसाक पहेंलो कुर्थासुरुवाल लगाउँछन् । ६ बजे अनिवार्य रूपमा मन्दिर पुग्नुपर्छ । मन्दिरमा पुजारीका रूपमा काम गर्न थालेको वर्षदिन भयो । उनले १४ वर्ष नपुग्दासम्म मन्दिरमा पुजारीको रूपमा काम गर्नुपर्छ । सुशील सयोगीको भरमा मन्दिरमा चोखो पानी ल्याउँछन् । त्यसपछि धूप लगाउँछन् । चम्मर हल्लाउँछन् । पूजा गर्छन् । उनलाई पूजा गर्न मूल पुजारीले सिकाउँछन् । उनी र सुदिन हलेश्वर इंग्लिस बोर्डिङ स्कुलमा कक्षा ३ मा पढ्छन् । सुशीलले जे गर्छन्, सुदिनले पनि त्यही गर्छन् । दुवै जना एकैसाथ उपस्थित हुँदा मिलेर पूजा गर्छन् । स्कुलबाट आएपछि पहिला खाजा खान्छन् । त्यसपछि हातखुट्टा धोएर मन्दिर जान तयार हुन्छन् । रमाइलो लागेको छ, सुशील भन्छन्, पढाइ बिग्रिएको छैन, पढ्नलाई पैसा पनि पाएको छु । उनी र सुदिनले मासिक रूपमा ५५ हजार पाउँछन् । पूजा ३० मिनेटसम्म हुन्छ । त्यसपछि उनी घर जान्छन् । पुजारी भएपछि उनलाई चिन्ने धेरै छन् । स्कुल जाँदा सबैले माया गर्छन् । घरगाउँमा उनी पुजारी भएसँगै सेलेब्रिटी बनेका छन् । मन्दिरमा उनीसँग फोटो खिच्न भक्तजनबीच प्रतिस्पर्धा नै चल्छ । सबैले माया गर्नुहुन्छ, उनी भन्छन्, अहिले त सानै उमेरमा ठूलो मान्छे भएजस्तो भएको छ । यो मन्दिरमा विसं १८६१ बाटै बाल पुजारी राख्न थालिएको कमल बताउँछन् । बाल पुजारीलाई मन्त्र र पूजा गर्ने विधि सिकाएर मन्दिरमा पठाउने गरिएको छ । कसले पूजा गर्ने भन्ने विषयमा विवाद भएपछि मन्दिर व्यवस्थापन समितिले सातदिने सूचना निकालेर बाल पुजारीको खोजी गर्ने गरेको छ । सूचना उल्लेख गरिएको नियमभित्र जो पर्छ, उही मन्दिरको पुजारी बन्छ । हलेसी मन्दिरको पुजारी भनेपछि सबैले सम्मान गर्छन् । छुट्टै मानमर्यादा हुन्छ । भक्तजनले गुरु भनेर माया गर्छन् ।"
अघि बढ्छु,"गुरुलाई नमन गर्छु सधंै किताब पढ्ने गर्छु ।गुरुबाआमाको आशिर्वादले पढ्छु अनि अघि बढ्छु ।कृतिका दाहाल, कक्षा६प्रेरणा विद्याश्रम, हरिसिद्धि, ललितपुर"
हराभरा,"आकाशबाट पानी पर्दासिञ्चित भए रूखका जरा,वर्षायामको संकेत गर्दैप्रकृति भो हराभरा ।शान्ता ज्ञवाली, कक्षा५अमरसिंह मावि, रामघाट, पोखरा"
ए ! साथी,"विद्विषा मैनाली, कक्षा४एपेक्स लाइफ स्कुल, काठमाडौं"
साथीसँग गफगाफ,सरस्वती श्रेष्ठ सरु
खेलले खुसी,"गएको साता पोखरामा विद्यालयस्तरीय एन्फा कप २०७५ प्रतियोगिता भयो । प्रतियोगितामा छात्रतर्फको उपाधि सैनिक आवासीय महाविद्यालय र छात्रातर्फ चिल्ड्ेरन एकेडेमीले जितेका छन् । जिल्लास्तरीय प्रतियोगितामा छात्रतर्फको फाइनलमा सैनिकले अम्मरसिंह माविलाई ५४ गोलले पराजित गर्दै उपाधि जितेको हो । उपाधि जितेर सैनिकले गत वर्षको बदलासमेत लियो । गतवर्ष सैनिकले अम्मरसिंहसँग फाइनलमा पराजित हुँदै उपविजेतामा चित्त बुझाउनुपरेको थियो । निर्धारित समयमा गोल हुन नसकेकाले प्रतिस्पर्धा टाइब्रेकरमा धकेलिएको थियो । छात्रतर्फ प्रतियोगिताका उत्कृष्ट खेलाडी घोषित भएका सैनिकका गोलरक्षक चलित श्रेष्ठले पेनाल्टीमा दुई उत्कृष्ट बचाउ गर्दै टिमलाई उपाधि दिलाउन मुख्य योगदान दिए । उपाधिसँगै सैनिकले नगद १५ हजार र उपविजेता अम्मरसिंहले १० हजार रुपैयाँ नगद हात पारे । छात्रातर्फको फाइनलमा चिल्ड्रेन एकेडेमीले ताराकुञ्जलाई ३१ गोल अन्तरले हराउँदै उपाधि आफ्नो पक्षमा पार्न सफल बन्यो । निर्धारित समयमा गोल हुन नसक्दा यो खेल पनि टाइब्रेकरमै पुगेको थियो । टाइब्रेकरमा चिल्ड्ेरनका लागि खुसी थापा, अर्पिता गुरुङ र कल्पना नेपालीले एकएक गोल गरे । ताराकुञ्जका लागि एक मात्र गोल सरिता गुरुङले गरिन् । प्रतियोगितामा उपाधि जितेको चिल्ड्ेरन एकेडेमीले नगद १० हजार र उपविजेता बनेको ताराकुञ्जले ७ हजार रुपैयाँ नगद प्राप्त गरे ।छात्रातर्फको प्रतियोगितामा चिल्ड्ेरनकी अर्पिता उत्कृष्ट खेलाडी घोषित भइन् । छात्रातर्फ सर्वाधिक गोलकर्ता अम्मरसिंहकी सन्दिका गुरुङ र छात्रतर्फ टप्सका राज गुरुङ रहे । दुवैले प्रतियोगिता अवधिभर ७७ गोल गरेका थिए । प्रतियोगितामा छात्र तर्फ टप्स र छात्रा तर्फ विन्ध्यवासिनि माविले फेयर प्लेको पुरस्कार पाए । प्रतियोगितामा छात्रतर्फ ३७ र छात्रातर्फ १३ टिम सहभागी थिए ।"

शीर्षक,विवरण
सगरमाथामा ८ नेपाली,"नेपालले ५ हजारभन्दा अग्ला ८ हजार ८ सय ४८ मिटरसम्मका १३ सय १० वटा हिमचुचुरा पहिचान गरेको छ । यीमध्ये ४ सय १४ हिमाल आरोहणका लागि खुला गरेको छ । तर हरेक वर्षको वसन्तकालीनलगायत सिजनमा सगरमाथा, कञ्चनजंघा, मकालु, ल्होत्से, नुप्से, अन्नप्ूर्ण, मनास्लु र धौलागिरि आरोहण गर्न अनुमति लिनेको संख्या धेरै हुन्छ । सरकारले वर्षमा चारपटक (वसन्त, वर्षा, शरद र हिउँदयाम) हिमाल आरोहणका लागि खोल्ने गरेको छ । यी चार सिजनमध्ये वसन्तयाममा सबैभन्दा धेरै आरोही हिमालका आधार शिविर पुग्ने गर्छन् ।"
मोदी अभिनन्दनमा मुख्यमन्त्रीको अभिव्यक्ति: प्रधानमन्त्री असन्तुष्ट,"अभिनन्दनका क्रममा आफूले बोलेको विषयमाथि थप प्रश्न गरिराख्नु आवश्यक नरहेको राउतले बताए । मैले उठाएको कुरा नयाँ होइन, निरन्तर रूपमा यसअघि भन्दै आएको हो, मुख्यमन्त्री राउतले भने । छिमेकी मुलुकको प्रधानमन्त्रीको सम्मानमा आयोजित कार्यक्रममा उक्त विषय उठाउनु ठीक कि बेठिक भन्ने विषयमा मुख्यमन्त्री राउतले यसलाई इस्यु नै बनाउन नहुने दाबी गरे । यो ठाउँमा यो कुरा राख्न मिल्ने कि नमिल्ने, यतिसम्म बोल्न हुन्छ कि हँुदैन, कसैले केही भनेको थिएन, मुख्यमन्त्री राउतले भने । प्रदेश सरकार प्रमुखको हैसियतमा बोलेका राउतलाई त्यहाँ के बोल्ने भन्ने केन्द्रबाट तय भएको होइन । तर मोदीका लागि दिइएको अभिनन्दनपत्रको भाषा भने परराष्ट्र मन्त्रालयको सल्लाहमा तयार गरिएको थियो ।"
१००० मेगावाट थपिँदै,"अधिकारीका अनुसार औद्योगिक क्षेत्रहरूलाई ३ सय ५० मेगावाटको हाराहारीमा बिजुली आवश्यक पर्छ । शनिबार बिजुलीको पिक लोड ११ सय ८५ मेगावाट थियो भने उत्पादन प्राधिकरणका आयोजनाहरूबाट ३ सय ३१, निजी क्षेत्रका आयोजनाबाट २ सय २३ र भारतबाट आयातित बिजुली ४ सय ८१ गरी १ हजार ३५ मेगावाट थियो । अर्थात् १ सय ५० मेगावाट मात्र अपुग थियो । हिजो (शनिबार) को हिसाब गर्दा औद्योगिक क्षेत्रसहित पूरै मुलुकलाई लोडसेडिङमुक्त गर्न १ सय ५० मेगावाट बिजुली अपुग थियो, अधिकारीले भने, भोलि (सोमबार) देखि कुलेखानी जलाशययुक्त आयोजना, भारतबाट थप आयात र अरू आयोजनाको सुधार गरेर औद्योगिक क्षेत्रलाई पूर्ण रूपमा लोडसेडिङमुक्त गर्छौं । आगामी हिउँदसम्म सरकारी र निजी क्षेत्रका आयोजनाबाट बिजुली थपिने भएकाले बाह्रैमास औद्योगिक क्षेत्रसहित देशभर लोडसेडिङमुक्त अभियान जारी राख्न सकिने विश्वास प्राधिकरणको छ ।"
उठ्यो ओराङ,"कारितासका फादर सिलास बोगटीले तोकिएको जिम्मेवारी पूरा नगरी ओराङबाट नजाने बताए । ओराङमा सरकारी मापदण्डका घर बनाउँदा ७० देखि १ लाख रुपैयाँका रड, सिमेन्ट, गिटी, बालुवालगायत सामग्री लागेको छ । स्थानीय काठ प्रयोग भएका छन् । पर्म पद्धतिमा बनाइएकाले श्रम ज्यालासमेत बचेको पुनर्निर्माण अभियानका स्थानीय संयोजक शम्भु मल्लले बताए ।"
वर्षाैंदेखि राहतकै पिरलो,सम्झौताअनुसार भारतले दुइटा नहरमार्फत विहार र उत्तर प्रदेशमा पानी लगेको छ । भारत जाने नहर १९ किलोमिटर नेपाली भूमि हुँदै सीमावर्ती झुलनीपुरबाट भारत प्रवेश गर्छ । मुख्य पश्चिमी नहर र पूर्वी नहरमा प्रतिसेकेन्ड १२१२ हजार क्युबिसेक पानी भारततर्फ जाने गर्छ । भारतले गण्डक नहरबाट विहारमा दुई स्थानमा विद्युत् निकालेको छ । लाखौं बिघा जमिनमा सिँचाइ गरेको छ । नेपालमा सूर्यपूरा गण्डक पावर हाउस निर्माण गरेर १५ मेगावाट विद्युत् निकाल्ने भनिए पनि वर्षको तीन महिना नहर सफाइका नाममा पानी बन्द गरिन्छ । पावर हाउसबाट मुस्किलले सातदेखि १० मेगावाट मात्र बिजुली उत्पादन हुने गरेको छ ।
सच्चिने अधुरो प्रयास,"नेपाली सेनाका प्रवक्ता गोकुल भण्डारीले भने नेपाली सुरक्षा निकायको समन्वयमा सुरक्षा परिचालन भएको बताए । नेपाल भीभीआईपी सुरक्षाका लागि काबिल छ, दिँदै पनि आएको छ । सुरक्षामा कम्प्रोमाइज हुँदैन, भण्डारीले भने, सरकारको स्वीकृतिमा विदेशी सैनिक नेपाल आउँछन्, हाम्रा पनि विदेश जान्छन् ।"
भारतीय सांसदको अभिव्यक्तिमा एमालेको आपत्ति,"एमाले विदेश विभाग सचिव यादव शर्माले आइतबार विज्ञप्ति जारी गर्दै भारतीय प्रधानमन्त्री मोदी नेपाल भ्रमणमा रहेका बेला सत्तारूढ दलकै सांसदबाट नेपालका विरुद्ध आएको उक्त अभिव्यक्ति दुई देशको सम्बन्ध राम्रो हुन नदिने दुराशयबाट प्रेरित रहेको उल्लेख छ । नेपालको अस्मिता र भौगोलिक अखण्डतामाथि प्रहार हुने गरी भारतका जिम्मेवार पदमा रहेका व्यक्तिबाट आएको उक्त उत्तेजनापूर्ण अभिव्यक्तिको नेपाल भ्रमणमा रहँदा भारतका प्रधानमन्त्री नरेन्द्र मोदीबाट नेपालको अखण्डता एवम् स्वाभिमानका पक्षमा व्यक्त अभिव्यक्तिले स्वत: खण्डित भएको छ, विज्ञप्तिमा छ, दुई देशबीचको मित्रवत् सम्बन्धमा खलल पुर्याउने यस्ता अभिव्यक्ति आइन्दा प्रकट नहुने व्यवस्था मिलाउन हाम्रो पार्टी सरकारको ध्यानाकर्षण गराउँछ ।"
सम्बन्ध नयाँ उचाइमा : ओली,"उनले आफू छिट्टै चीन भ्रमणमा जाने बताए तर कहिले जाने भन्ने खुलाएनन् । हाम्रा दुवै छिमेकीसँग सम्बन्ध सुमधुर र सुदृढ बनाइनेछ, निकट भविष्यमा म चीन भ्रमणमा जाँदै छु, ओलीले भने । उनले नेपाली जनताले गल्ती, कमजोरी र चुक्ने काम नहोस्, विगतका गल्ती पनि सच्याइयोस् भनी लगातार गरेको खबरदारीलाई आफूले अत्यन्तै सकारात्मक रूपमा लिएको बताए । राष्ट्र, राष्ट्रियता, स्वाधीनता र स्वाभिमानप्रति सरकार निकै सचेत रहेको उनले उल्लेख गरे ।"
तोकियो यार्चागुम्बुको कोटा,"कार्ययोजनामा संकलन गर्न जाने व्यक्ति र यार्चाको संख्या पनि तोकिएको छ । ६ वटै क्षेत्रबाट २५ लाख ६७ हजार ३ सय ९५ वटा मात्र यार्चा संकलन गर्न सकिनेछ भने त्यति परिमाण संकलन गर्न १७ हजार १ सय १४ जनालाई प्रवेश अनुमति दिइनेछ । हिमाली निकुञ्ज नियमावली २०३६ मा मध्यवर्ती क्षेत्रका बासिन्दालाई ५ सय, संरक्षण क्षेत्र भएको जिल्लाकालाई २ हजार र अन्य जिल्लाका संकलकलाई ३ हजार रुपैयाँ प्रवेश शुल्क तोकिएको छ । यति शुल्क बुझाएपछि एक महिनासम्म सर्वसाधारणले तोकिएको स्थानमा यार्चा संकलन गर्न पाउनेछन् । रूपाखेतीका अनुसार राप्लामा १२१ किलोका लागि २ हजार ५ सय २८ जना, घुसामा ३ सय ८ किलोका लागि ६ हजार ४ सय ४३, खण्डेश्वरीमा ८३ किलोका लागि १ हजार ७ सय २८, व्यासमा २ सय १६ किलोका लागि ४ हजार ५ सय ८, सिटौलामा ४८ किलोका लागि १ हजार ८ र गुल्जारमा ४३ किलोका लागि ८ सय ९९ जना व्यक्तिलाई प्रवेश अनुमति दिइनेछ । जेठ दोस्रो सातादेखि असार मसान्तसम्म यार्चा संकलन हुने गरेको छ ।"
सुपारी तस्करीको सेटिङ,सुपारी खेती विकास संस्थाले एकलौटी रूपमा कोटाको सुपारी निकासी गरिरहेको थियो । सुपारीसँग सम्बन्धित अन्य संस्थाहरूले पनि कोटा माग गरेपछि व्यवसायीबीच नै मतभेद सुरु भएको थियो । विवाद बढ्दै सर्वोच्चसम्म पुगेको छ । सर्वोच्च अदालतले तत्काल निकासी रोक्न दिएको आदेशपछि अहिले सुपारी निकासी हुन सकेको छैन ।
हेडलाइट निभ्दा बस खस्यो,"दुर्घटनामा बस चालक कञ्चनपुर, महेन्द्रनगरका २६ वर्षीय बिरु चौधरी, प्यूठानको गौमुखी गाउँपालिका२ अर्खाकी १६ वर्षीय हिरा टमाटा, प्यूठान नगरपालिका २ दाखाक्वाडिकी २६ वर्षीय सरिता शर्मा, गौमुखी गाउँपालिका३ रजबाराका २८ वर्षीय हरि मल्ल, कञ्चनपुरको कृष्णपुर गाउँपालिका२ की २३ वर्षीया सरीता चन्दको मृत्यु भएको प्रहरीले जनाएको छ । दुर्घटनामा घाइते भएका ७ जनाको बुटवल, २ को बाँकेको कोहलपुर र अरूको जिल्ला अस्पताल बिजुवारमा उपचार भइरहेको छ । १४ जना जिल्ला अस्पताल बिजुवारमा प्राथमिक उपचारपछि घर फर्केको जिल्ला प्रहरी प्रमुख डीएसपी राजेन्द्र पोख्रेलले बताए । उनका अनुसार घाइतेमध्ये तीन जनाको अवस्था चिन्ताजनक छ । बिहान सबेरै दुर्घटना भएकाले उद्धारमा केही समस्या भए पनि स्थानीय, नेपाल प्रहरी, सशस्त्र प्रहरी र सेनाको टोली समयमै दुर्घटनास्थल पुगेको थियो । सुरक्षाकर्मीले तत्काल उद्धार गरेको प्रमुख जिल्ला अधिकारी कृष्णबहादुर घिमिरेले बताए ।"
सुन तस्करी र हत्या मुद्दामा बहस: तारेखमा छाड्न माग,साढे ३३ किलो सुन तस्करी र सनम शाक्य हत्या प्रकरणमा जिल्ला न्यायाधिवक्ताको कार्यालयले १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग दाबी गर्दै मुद्दा दायर गरेको थियो ।
सरकारलाई प्रजिअभन्दा कम अधिकार,"कर्णाली प्रदेश प्रहरी कार्यालयका एक वरिष्ठ अधिकृतले प्रदेश सरकारलाई निरीह मात्र होइन, प्रमुख जिल्ला अधिकारीलाई बलियो बनाउनु निर्देशनको सार रहेको बताए । यो व्यवस्थाले संघीय सरकारको प्रतिनिधिका रूपमा रहेका प्रजिअ र प्रदेश सरकारबीच द्वन्द्व निम्तिन सक्छ, ती अधिकृत भन्छन्, प्रदेशको आन्तरिक शान्ति सुरक्षाको जिम्मेवारी पाएको प्रदेश सरकारलाई प्रजिअभन्दा कम अधिकार दिइनु राम्रो होइन ।"
मृतक परिवारले क्षतिपूर्ति पाएनन्,"छोराछोरी केले पाल्ने, गुजारा चलाउनै समस्या भयो, नन्दाले भनिन्, जमिनका नाममा छाप्रो बनाउने ठाउँ मात्रै छ । पुनर्वासमा रोजगारीको खोजीमा भारत तथा तेस्रो मुलुक जानेको संख्या अत्यधिक छ । घरैपिच्छेका युवा भारत वा तेस्रो मुलुक गएका छन् । कामकै सिलसिलामा वा बाटामा मृत्यु हुनेको संख्या पनि धेरै रहेको उक्त क्षेत्रमा गठन गरिएको महिला समूहकी अध्यक्ष रत्नादेवी क्षेत्रीले बताइन् । रत्नाका पति रामबहादुर पनि २०७० मा चेन्नई जाने क्रममा बाटामै लुटिए । लुटपाटका क्रममा डाँकाहरूले कुटपिट गरे । बेहोस अवस्थामा प्रहरीले भेटेपछि अस्पताल पुर्याउँदा उनको ज्यान जोगिएको थियो । केही दिनको उपचारपछि घर फर्किए । कम्मरमुनि घाउ नै घाउ थिए, रत्ना सम्झिन्छिन्, बाँच्लान्जस्तो लागेको थिएन, धेरै दिनको उपचारपछि निको भएँ । त्यतिबेलादेखि उनका पति रामबहादुरले भारत जान छाडेका छन् । भारतमा मृत्यु भएका व्यक्तिका आफन्तले कुनै पनि राहत तथा क्षतिपूर्ति पाउन सकेका छैनन् ।"
निजी छाडेर सामुदायिक,"त्यस्तै विद्यार्थीका लागि अतिरिक्त कक्षा सञ्चालन गर्न थालिएको छ । पठनपाठनका लागि शिक्षकको स्पष्ट जिम्मेवारी बाँडफाँट गरिएको छ, उनले भने, मासिक परीक्षा लिने व्यवस्था गरिएको छ । विद्यार्थीको नतिजाको फाइल अभिभावकलाई बुझाउने नियम लागू गरिएको छ । निजी स्रोतमा भर्ना गरिएका शिक्षकलाई उचित पारिश्रमिकको व्यवस्था गरेपछि पठनपाठनमा ग ुणस्तरीयता बढेको उनले जनाए । विद्यालयमा अंग्रेजी माध्यमसहित कम्प्युटर कक्षा, कृषि जेटीए, वाणिज्यशास्त्रलगायत पढाइ हुने गरेको छ । यस वर्ष स्थानीय तहले समेत शैक्षिक गुणस्तर सुधार्ने अभियान थालेका छन् । कालिमाटी गाउँपालिकाका निजी विद्यालयमा विद्यार्थी संख्या हात्तै घटेको र सामुदायिक भरिभराउ भएको अध्यक्ष दानबहादुर खत्रीले बताए । शारदा नगरपालिका प्रमुख सुरेश अधिकारीले नगरभित्रका ५७ विद्यालयमा अंग्रेजी माध्यमबाट कक्षा सञ्चालन थालिएपछि एक हजारभन्दा बढी विद्यार्थी थपिएको जानकारी दिए । ती विद्यार्थी निजीबाट सामुदायिकमा फर्किएको उनको भनाइ छ । अंग्रेजी माध्यमबाट अध्यापनका लागि कक्षा १ का बालबालिकालाई नि:शुल्क पाठ्यपुस्तक उपलब्ध गराइएको नगरपालिकाले जनाएको छ ।"
कूटनीतिक मर्यादाको बेवास्ता,"विदेशी सरकार, अन्तर्राष्ट्रिय संघसंस्था र तिनका कूटनीतिक प्रतिनिधि एवम् अन्य पदाधिकारीसँगको औपचारिक भेटघाट, वार्तामा कसरी प्रस्तुत हुने, कस्ता विषय उठाउने भन्नेमा नीतिनियम बन्ने गरे पनि व्यक्तिको विवेक महत्त्वपूर्ण हुन्छ । हामीकहाँ भने यस विषयमा न प्रस्ट परराष्ट्र नीति छ, न त समग्र विषय समेट्ने खालको कूटनीतिक आचारसंहिता नै । त्यसैले कूटनीतिक कार्यशैली पनि व्यक्तिपिच्छे फरक देखिने गरेको हो । बदलिँदो विश्व परिवेशअनुरूप परराष्ट्र नीति ल्याउने भनी मस्यौदा तयार गरिए पनि त्यसलाई अन्तिम रूप दिएर कार्यान्वयनमा ल्याउन सरकारले तदारुकता दिएको पाइँदैन । २०६८ सालमा जारी कूटनीतिक आचारसंहिता पनि मन्त्रिपरिषद्बाट थपघट र विधेयक समितिमा छलफल गर्ने भन्दै अलपत्र पारिएको छ । कूटनीतिक व्यवहारलाई मर्यादित बनाउन परराष्ट्र नीति तथा कूटनीतिक आचारसंहिता जतिसक्दो चाँडो निर्माण गरेर कार्यान्वयन गर्न जरुरी छ । कूटनीतिलाई केन्द्रले नै हेर्ने हुनाले यसलाई एकद्वार प्रणाली कायम गर्न आवश्यक छ । राजनीतिक दलहरूले पनि आफ्ना नेताहरूलाई कूटनीतिक आचरणका विषयमा अभिमुखीकरण गर्नुपर्ने खाँचो छ ।"
संघीयताका नौ उपलब्धि,"अन्त्यमा,हिजो विकेन्द्रीकरण सफल भएको भए संघीयता आवश्यक थिएन । हिजो हाम्रो विकेन्द्रीकरणको प्रयास कागजमा मात्र सीमित रह्यो । कसैले पनि काठमाडौं छाड्न चाहेन । प्राय: हरेक कामकुरा ठूला सहर र काठमाडांै केन्द्रित भयो । सामान्य काममा पनि राजधानी नै धाउनुपर्ने परिस्थिति सिर्जना भयो । सरकारका ठूला कर्मचारीहरूले राजधानी छाड्नै चाहेनन् । यिनै ठूला कर्मचारीले हिजोको विकेन्द्रीकरण असफल बनाए । प्राथमिक शिक्षा, स्वास्थ्य, कृषि, पशु, हुलाक, ग्रामीण सडक लगायतका विषयगत निकायहरू स्थानीय तहमा निक्षेपण गर्ने प्रयास पनि यिनीहरूकै कारण असफल भयो । अहिलेको संघीयता पनि विकेन्द्रीकरण हो । तर यो विकेन्द्रीकरण संविधानको अङ्ग हो । हिजोको विकेन्द्रीकरण संविधानको अंग बन्नसकेको थिएन । संविधानको अंग बन्दा त कति बाधाव्यवधान सिर्जना गरिएको छ । साँच्चिकै अहिले सिंहदरबारको अधिकार तल पुगेको छ । नागरिक शक्तिशाली भएका छन् । जनता स्थानीय र प्रादेशिक सरकारमा टेबल ठट्टाएर काम गराउन सक्ने हैसियतमा पुगेका छन् । गाउँघरमा ठूलो चहलपहल सुरु भएको छ । हरेक क्षेत्रमा सुधारका संकेत देखापरेका छन् । यो ठूलो परिवर्तन हो । संघीयताले दिएको ठूलो उपलब्धि नै यही हो ।"
मुख्यमन्त्रीको भूल,"२ नम्बर प्रदेशका मुख्यमन्त्री लालबाबु राउतले भारतीय प्रधानमन्त्री नरेन्द्र मोदीको २ दिने राजकीय भ्रमणका क्रममा जनकपुरको जानकी मन्दिर प्रांगणमा आयोजित कार्यक्रममा दिएको गलत अभिव्यक्तिको सर्वत्र विरोध भएको छ । नेपालको संविधानमा भएको व्यवस्था र असन्तुष्टि भनेको आन्तरिक कुरा हो, जुन भारतीय प्रधानमन्त्री समक्ष गुनासो गर्नु कूटनीतिक मर्यादा विपरीत हुन्छ । कूटनीतिक मर्यादा विपरीत जाने जोकोहीलाई पनि कारबाही हुनुपर्छ । साथै देशको झण्डा बिगार्नु र सो विषयमा आफू अनविज्ञ छु भन्नु पनि मुख्यमन्त्री राउतको अर्को गलत अभिव्यक्ति हो । आफ्नै सुरले चल्ने र कसैले भनेको नमान्ने हो भने भर्खर शिशु अवस्थामा रहेर बामे सर्नलागेको संघीयताले नयाँ जीवन पाउन सक्दैन । त्यसकारण सानो गल्ती गर्दैमा सचेत हुनसके मात्र ठूलठूला गल्तीबाट जोगिन सकिन्छ । पुरुषोत्तम घोरासैनी बालाजु १६, काठमाडौं"
भ्रमणमा छुटेका कुरा,"नेपालभारतबीच बहुआयामिक सम्बन्ध रहेको चर्चा सर्वत्र हुन्छ । तर वास्तविकतामा यो लागू विरलै भएको पाइन्छ । भारतीय प्रधानमन्त्रीले नेपालको भ्रमण तेस्रोपटक गरिसकेका छन् । नाकाबन्दीपछि नेपाल र भारतबीच नयाँ तरिकाले दुईपक्षीय सम्बन्ध विकसित भएको खुबै चर्चा हुनथालेको छ । प्रधानमन्त्री ओलीले रेलमार्ग, जलमार्ग लगायतका विषयमा सम्झौता गरी दुई देशको सम्बन्ध नयाँ उचाइमा पुगेको बताएका छन् । तर के नेपालको आवश्यकता रेल, पानीजहाज हो ? दुई देश बीचको सम्बन्ध साँच्चै नयाँ शिराबाट सुरु भएको छ भने दुवै देशका प्रमुखले एकअर्काका हित र जनताको आवश्यकता पूरा गर्न सक्नुपर्छ । रेल र पानीजहाजभन्दा धेरै पर देश ग्यास बुलेट, पञ्चेश्वर, भारु सटहीजस्ता समस्याको हल छिटो चाहन्छ । त्यस्तै मोदीले पहिलो भ्रमणदेखि नै देखाएको प्रतिबद्धता दुई देश बीचको कलदर घटाउने विषय पनि जहीँको तहीँ छ । भारतबाट नेपालमा फोन गर्दा धेरै महँगो पर्छ । हजारौँको सङ्ख्यामा नेपालीहरू शिक्षा, रोजगारका लागि भारत जाने गर्छन्, तर स्वदेशमा सस्तोमा फोन गर्न पाउँदैनन् । छिमेकी देश साँच्चै आफ्नो छिमेकीको भलो चिताउँछ भने लाखौँ मानिससँग सम्बन्धित यी समस्याको हल खोज्नुपर्छ । दुई देश बीचको सम्बन्ध आपसी सम्मान, सहकार्य, सहयोग र समस्याप्रतिको सरोकारले अगाडि बढ्ने भएकाले प्रधानमन्त्री ओलीले पनि सार्वभौम देशको प्रमुखको नाताले छिमेकीसँग यी विषयको उठान गर्नुभयो होला भन्ने विश्वास छ । प्रसिद्धि दुलालबालाजु, काठमाडौं"
आफ्नो धरातल पनि हेरौं !,"देशको अधिकांश भूगोल भारतसँंगै जोडिएको छ । हामीले चाहेर वा नचाहनेर छिमेकी फेर्न सक्दैनौं । हाम्रो भारतसंँगको परनिर्भरता ज्युँकात्युँ छ । जसले जति नै ठूलो कुरा गरे पनि हाम्रो दैनिकी बिहान उठेदेखि राति सुतुन्जेलसम्म भारतीय सामानको प्रयोग र प्रभावबाट मुक्त छैन । तत्काल यो नियतिको अन्त्य सम्भव छैन । हाम्रो देशमा चुनावताका बडो राष्ट्रवादका कुरा गरिन्छ, उही भारत विरुद्ध सडक तताइन्छ, चर्को नारा घन्काइन्छ, स्वाभिमान र आत्मसम्मानको भाषण गरिन्छ । जब चुनाव जितेर आउँछन्, सरकार बनाउँछन्, तब देशलाई आत्मनिर्भर बनाउने कुनै योजना ल्याउँदैनन् । अरू विकल्प दिँदैनन्, उत्पादनमा ध्यान दिँदैनन् । फेरि उही माग्ने नियति दोहोर्याउँछन्, हिजो जसलाई सत्तोसराप गर्यो, उसैका सामु लम्पसार पर्छन्, धनुष्टंकार गर्छन् । उसैगरी सहयोगको भिख माग्छन् । मुख्य कुरा हामीले आफ्नै देशभित्रको विविध क्षेत्रमा सम्भावनाको पहिचानलाई उजागर गरेर स्वनिर्भर हुने प्रयास नगर्दासम्म चर्को स्वरमा आत्मसम्मान, स्वाभिमान र स्वतन्त्रताको गीत गाउनु बेकार छ । जापान, चिन, मलेसिया वा दक्षिण कोरिया पहिला आफ्नै मिहेनतले उठे । अरूलाई गाली गरेर समय बर्बाद गर्नुभन्दा पहिले आफ्नै खुट्टामा उभिने प्रयास गरौं । देश बने सम्मान, सान र स्वाभिमान मागिरहनु पर्दैन, आफै आउँछ । निरोज खड्का लिखु३, रामेछाप"
ओलीको अंग्रेजीमोह,"भारतका प्रधानमन्त्री नरेन्द्र मोदीले नेपाल र नेपालीको नाडीनसा छामेका छन् र समय, परिस्थिति र जनभावना अनुकूल आफूलाई भिन्न रूप र तरिकामा प्रस्तुत गर्न पछि पर्दैनन् । सन्दर्भ अरुण ३ को उद्घाटनमा नेपालका प्रधानमन्त्री ओलीले दिएको भाषण हो । भारतका प्रधानमन्त्रीले नेपालमा आएर आफ्नो भाषा, संस्कृतिप्रति जुन मोह र सम्मान देखाई जस्तो राष्ट्रवादीका रूपमा आफूलाई प्रस्तुत गरे, त्यसका तुलनामा ओली फिक्का देखिए । मोदीले टुटेफुटेको नै भए पनि नेपाली भाषालाई सम्बोधनको आदि र अन्त्यमा प्रयोग गरी आफ्नो भाषाप्रतिको गहन प्रेमलाई प्रस्तुत गरे । उनी नेपालमा मात्र होइन, जहाँ गए पनि आफ्नो चिनारी भाषा, पहिरन र राष्ट्रप्रेमी विचारलाई लिएरै जान्छन्, छाप छोड्छन् र आफूलाई र आफ्नो राष्ट्रलाई गर्वान्वित तुल्याउँछन् । मोदी नेपाल आएर हिन्दीमा दमदार भाषण दिन्छन्, तर हाम्रा प्रधानमन्त्रीले भने आफ्नै देशमा अंग्रेजीमा बोलेर कसलाई खुसी पार्न खोजेको बुझ्न सकिएन । करोडौं नेपालीले उनको अंग्रेजी कति बुझे होलान् । हिन्दी बुझ्ने र नेपाली नबुझ्ने जनमानस त्यहाँ थियो भन्ने लाग्दैन । आफ्नो विशिष्ट पहिचान सहितको उखानटुक्का प्रयोग गर्दै स्वस्फुर्त नि:सृत नेपाली भाषामा भनाइ राखेका भए ओलीको बोलीले नेपाली जनताको मन त जित्ने नै थियो, साथसाथै आफ्नो भाषाप्रतिको मोह पनि झल्कने थियो । चतुर राजनीतिज्ञ ओली जुन सुझबुझका साथ भाषिक रूपमा प्रस्तुत हुनुपर्ने थियो, त्यसमा चुकेका छन् । विशिष्ट परिस्थितिमा विशिष्ट व्यक्तिले अंग्रेजी बोल्नुपर्छ नै, तर जहाँ आवश्यकता थिएन, त्यहाँ पनि अंग्रेजीप्रतिको मोह किन ? लक्ष्मीनारायण मिश्र बुढानीलकण्ठ ८, सुन्दर बस्ती"
मदरसालाई अनुमति,"डा उमाशंकर प्रसादले बजेटको प्राथमिकता शीर्षक लेखमा राष्ट्रिय योजना आयोग र अक्सफोर्ड गरिबी तथा मानव विकास पहलद्वारा प्रकाशित बहुआयामिक गरिबी सूचकांक २०७४ अनुसार प्रदेश २ मा गरिबीको रेखामुनिको जनसंख्या ४७९ प्रतिशत उल्लेख छ । जबकि नेपालको गरिबीको रेखामुनिको जनसंख्या भने २८६ प्रतिशत छ । प्रदेश २ मा मधेसी दलित र मुस्लिमको अवस्था सबैभन्दा तल्लो श्रेणीमा छ । मुस्लिमहरूको आर्थिक तथा शैक्षिक अवस्था दयनीय छ । मदरसाहरू परम्परा अनुसार नै सञ्चालन हुनाले त्यहाँबाट उत्पादन हुने बालबालिकाको जीवन धार्मिकमात्र हुने देखिन्छ । सरकारले केही मदरसालाई दिएको अनुमति, पाठ्यक्रम र पाठ्यपुस्तक कडाइसाथ लागू गर्नुपर्छ । यस्तै नियमित निरीक्षणको व्यवस्था गर्दै अन्य सञ्चालित मदरसालाई अनुमति दिनुपर्छ । मोहम्मद हासिम अन्सारीराजविराज, सप्तरी"
डा देवकोटासँग अपेक्षा,"प्रख्यात न्युरो सर्जन डा उपेन्द्र देवकोटा यतिखेर आफ्नै अस्पताल बाँसबारीमा उपचाररत छन् । थप किमोथेरापी परित्याग गरी बेलायतबाट आएका उनलाइ भेट्न हजारांै शुभेच्छुक अस्पतालमा लाइन लागेका छन् । डा देवकोटाले १८ हजार रोगीको मेजर अपरेसन गरी ज्यान जोगाएको र करिब ७ लाख ५० हजारको स्वास्थ्य चाँज गरेको बताइएको छ । रोगलाई जित्नसके उनले अझै धेरै नेपालीको सेवा गर्ने अवसर पाउँछन् । जनता उनले उपचारलाई निरन्तरता दिउन् भन्ने चाहन्छन् । गोपाल देवकोटागौरीघाट, कामनपा ७"
छिमेकसम्बन्ध,"तडकभडक नचाहिँंदो हुनसम्म भयो रातारात स्वागत गर्न बजेट धेरै गयो यति गर्दा पनि साँधबाँध मिचिँदैछ बढ्ता दु:ख सिमानाको नेपालीले सह्यो ।छिमेकी हुन् भनेदेखि स्वागत गर्ने किन ?हेपाइ र पेलाइमा सधैं पर्ने किन ?उनी गर्ने अत्याचार हामी पर्ने लम्पसार हाम्रै नोक्सान गर्नेसँग हामी डर्ने किन ?सधैं गरौं सफासुग्घर देखाउन होइनविकासको होस् मौलिक गति हेराउन होइनछिमेकीको सम्बन्ध होस्, बराबरी दूरीनिर्धोलाई पीडा दु:ख खेपाउन होइन । इन्द्रकुमार श्रेष्ठओखलढुंगा"
शल्यक्रिया दुर्घटना कम गर्ने उपाय,डा कोइराला मनमोहन कार्डियोथोरासिक एन्ड भास्कुलर सेन्टर र डा सुवेदी ह्याम्स अस्पतालमा कार्यरत छन् ।
कृषिका कार्यसूची,पौडेल खाद्य तथा दिगो कृषिका अभियानकर्ता हुन् ।
बलात्कृतलाई सामाजिक न्याय,"प्रभावितलाई वास्तविक न्याय हामी प्राय: कुनै पनि अपराधमा संलग्न अपराधीलाई दण्ड के दिने भन्ने विषयमा धेरै केन्द्रित हुने गरेका छौं । तर प्रभावितले पाउनुपर्ने सुविधाको विषयमा बिरलै सार्वजनिक छलफल हुने गरेको छ । कानुनले बलात्कारका प्रभावितका लागि नि:शुल्क स्वास्थ्य उपचार, कानुनी सहायता, मुद्दा लड्ने क्रममा लाग्ने सम्पूर्ण खर्च, नि:शुल्क मनोपरामर्श र सेवाकेन्द्रमा ४५ दिनसम्म बस्न, खान पाउने व्यवस्था गरेको छ । गैरसरकारी संस्थाहरूका सुरक्षित आवास गृहमा प्रभावितलाई ४५ वा आवश्यकता हेरेर बढी दिनसम्म राख्ने गरिएको छ । के त्यति काफी हुन्छ त बलात्कारमा परेका महिलाले पाउने न्याय ? यो प्रश्न सधैं उठ्ने गरेको छ । बलात्कारलाई गरिने अति घृणाका कारण यस्ता घटनापछि हुनसक्ने अन्य घटनामा नपर्न धेरै त मौन नै बस्ने गरेका छन् । त्यसमाथि बलात्कारका घटनामा दोषीले कानुनी सजाय पाएपछि प्रभावित महिलालाई समाजमा बाँच्न सहज हुनसकेको छैन । समग्रमा, नेपालमा जुन मात्रामा महिला वा बालिकामाथि बलात्कारका घटनामा संलग्न भएका पुरुषको जुन छवि समाजमा स्थापित हँुदै गएको छ, त्यो शंकास्पद छ । साँच्चीकै कुनै वर्गको मानिसको बढी संलग्नता छ भने त्यस विषयमा सरकारले नै गम्भीर भएर अनुसन्धान गर्न जरुरी छ । नेपालमा गरिने मृत्युदण्डको माग अनावश्यक छ र अपराधीले कानुनी दण्ड पाए पनि समाजमा महिलाको भन्दा पुरुषको मूल्य बढी हुँदासम्म प्रभावितले सामाजिक न्याय पाउन सहज छैन ।"
प्रदेश ५ को समृद्धिका आधार,"यदि संघको सहयोग प्राप्त भई प्रदेश र स्थानीय सरकारले प्रभावकारी ढंगले काम गर्न पाउने हो झन्डै पूर्ण साक्षर हुनलागेको यो प्रदेश छिट्टै नै गरिबीमुक्त प्रदेश बन्न सक्छ । तर प्रशासनिक अन्योलता नहट्ने, वित्तीय स्रोत न्यायोचित वितरण नहुने, संविधान अनुरुप जिम्मेवारी र अधिकार हस्तान्तरण हुँदै नजाने हो भने संघीयता पङ्गु बन्ने निश्चित छ । देशको सन्तुलित विकास भई समृद्धि हासिल गर्ने सपना फेरि पनि भाषणमा मात्र र चुनावी घोषणापत्रमा मात्र सीमित हुनेछ ।"
संविधानविरोधीलाई नछाडौं,"गोष्ठीमा प्रदेशका आन्तरिक मामिला तथा कानुनमन्त्री हरिबहादुर चुमान, प्रमुख सचिव लक्ष्मण अर्याल, सशस्त्र प्रहरी प्रमुख शैलेन्द्र खनाल, नेपाल प्रहरीका प्रमुख सर्वेन्द्र खनाल, राष्ट्रिय अनुसन्धान विभागका मुख्य अनुसन्धान निर्देशक दिलिप रेग्मी, नेपाली सेनाका उपरथी शरदकुमार गिरी र गृहसचिव प्रेमकुमार राईलगायतको सहभागिता थियो ।"
पराजयबाट पाठ सिक्नुपर्छ,"नेपाल तरुण दलले सुर्खेतमा आयोजना गरेको कर्णाली प्रदेशस्तरीय प्रशिक्षण कार्यक्रममा पौडेलले पार्टीलाई गतिशील बनाउन कार्यकर्ता एक हुनुपर्ने बताए । उनले विधिविधानसँगै अगाडि बढ्न कार्यकर्तालाई आग्रह गरे । उनले वर्तमान सरकारले जनताका आशा पूरा गर्न नसकेको आरोप लगाए । सरकारले राजकीय भ्रमणमा आएका भारतीय प्रधानमन्त्री नरेन्द्र मोदीबाट मुलुकलाई ठोस फाइदा हुने कार्य केही गराउन नसकेको दाबी गरे । दुई तिहाइ बहुमतको सरकार भए पनि देशले केही पाएन, उनले भने, ठूलो राष्ट्रवादका कुरा गर्ने सरकारले राष्ट्रियताका सबालमा भारतका प्रधानमन्त्रीसँग केही गर्न सकेन ।"
लक्ष्य पूरा गर्न दैनिक १ अर्ब ७० करोड खर्चनुपर्ने,पुँजीगत खर्चविनियोजित पुँजीगत खर्च ३ खर्ब ३६ अर्ब ६८ करोड संशोधित खर्च अनुमान २ खर्ब ३४ अर्ब ६२ करोडहालसम्मको खर्च १ खर्ब ३२ अर्ब ६९ करोड दुई महिनामा गर्नैपर्ने खर्च १ खर्ब १ अर्ब ९२ करोड
पम्प सञ्चालकलाई टयांकर चलाउन दिइने,"उद्योग, वाणिज्य तथा आपूर्तिमन्त्री मातृका यादवले पनि सिन्डिकेट तत्काल अन्त गर्ने दाबी गर्दै आएका छन् । उनले विभिन्न सार्वजनिक कार्यक्रममा एक महिनाभित्र पेट्रोलियम क्षेत्रमा देखिएका सिन्डिकेट अन्त गर्ने दाबी गर्दै आएका छन् । जानकारहरूका अनुसार केही टयांकर व्यवसायीले आफूलाई सहज हुने गरी स्थान रोजेर मात्रै तेल ढुवानी गर्दै आएका छन् । क्यालिब्रेसन सर्ट (तेलको मात्रा नपुग्ने) हुने खालका टयांकर ग्रामीण भेगमा जाने, पम्प सञ्चालकले विरोध गरे तेल नबोक्नेसम्म गर्दै आएको एक पम्प व्यवसायीले बताए ।"
जनताको पैसामा हालिमुहाली गर्न पाइन्न,"आर्थिक वर्ष ०७३७४ को लेखा परीक्षणमा बैंक तथा वित्तीय संस्थाबाट प्रवाह भएको ऋण अन्यन्त्र प्रयोग भएकाले दुरुपयोग भएको महालेखा परीक्षकको कार्यालयको प्रतिवेदनले देखाएको छ । बैंक तथा वित्तीय संस्थाबाट प्रवाह भएकोमध्ये साढे ५ करोडदेखि साढे ६० करोड रुपैयाँसम्म ऋण प्रयोजनविपरीत गएको महालेखा परीक्षकको प्रतिवेदनमा उल्लेख छ । गएको वर्ष बैंक तथा वित्तीय संस्थाले आक्रामक रूपमा अनुत्पादक क्षेत्रमा ऋण लगानी गरेका तथ्यांकहरू सार्वजनिक भएका थिए । सोही कारण राष्ट्र बैंकले बैंक तथा वित्तीय संस्थाका अध्यक्ष, प्रमुख कार्यकारीहरूको भेला गराएर प्रयोजनविपरीत लगानी नगर्न कडा निर्देशन दिएको थियो । सोही वर्षको लेखापरीक्षणका आधारमा महालेखाको वार्षिक प्रतिवेदनले ऋणको चरम दुरुपयोग भएको देखाएको हो ।"
लेखापरीक्षणलाई गुणस्तरीय बनाउन निर्देशन,सम्मेलनमा २३ देशका ३२ वटा संस्थाका प्रतिनिधिसहित २ सय ५० भन्दा बढीको प्रतिनिधित्व रहेको बताइएको छ ।
अवैध मोबाइल रोक्ने प्रविधि ल्याइँदै,अवैध रूपमा भित्रिएका मोबाइल बन्द गराउन प्राधिकरणले केही वर्षयता मोबाइलको आईएमईआई नम्बर दर्ता गराउन थाले पनि आधिकारीक रूपमा दर्ता नभएका मोबाइल सेट बन्द गराउने कुनै प्रविधि छैन । अहिलेसम्मम करिब २ करोड आईएमईआई दर्ता भएको प्राधिरकणले जनाएको छ । दुई सिम लाग्ने मोबाइलमा दुईवटा आईएमईआई नम्बर हुने भएकाले कति मोबाइल दर्ता भएको यकिन तथ्यांक छैन । प्राधिकरणले २०७३ को सुरुवातदेखि मोबाइलको आईएमईआई दर्ता अनिवार्य गर्न थालेको हो । अहिले वैधानिक रूपमा नेपाल भित्रिने मोबाइल सेटको आईएमईआई आयातकर्ताले प्राधिकरणमा बुझाउँछन् भने व्यक्तिगत रूपमा नेपाल भित्रिएका मोबाइलको आईएमईआई व्यक्तिगत रूपमै दर्ता गराउन सकिने प्रावधान छ । प्राधिकरणले अनलाइनबाटै यस्ता आइएमईआई दर्ता गर्न सकिने व्यवस्था गरेको छ ।
टेलिकमको नाफा १२ अर्ब,अन्तर्राष्ट्रिय कलबाट हुने आम्दानी घटिरहेको भए पनि इन्टरनेट सेवाको विस्तारबाट नाफा कमाउने टेलिकमले जारी गरेको विज्ञप्तिमा जनाइएको छ ।
बैंकबाट सुन किन्न थाले व्यापारी,"ग्राहकले बन्धक राखेको पुरानो गहनालाई गलाएर नयाँ बनाएर दिने, बैंकबाट पाएको, अवैध रूपले भित्रिएको र पुराना व्यवसायीले उहिलेदेखि संकलन गरेर राखेको सुनबाट गहन निर्माण गरी बेचबिखन भएको पाइयो । कुनै पनि व्यवसायीले आफ्नो वास्तविक दैनिक कारोबारबारे नभन्ने हुनाले सुनको यथार्थ स्रोत खोल्न कठिन छ ।"
एप्पल १० खर्बको कम्पनी बन्दै,"म्युजिक स्ट्रिमिङ र अनलाइन स्टोरेजसहितको आम्दानीमा एप्पल हालैको ३१ प्रतिशतको वृद्धिलाई नियाल्दा सीएफआरएका विश्लेषक एन्जेलो जिनो ले बुधबार स्टकका लागि आफ्नो लक्ष्य मूल्य १ सय ९५ देखि २१० डलरसम्म बढाएको छ । यसले एप्पलको पुँजीकरण बजार १०३ ट्रिलियन डलरमा पुर्याइदिएको हो । जिनो कम्तीमा १२ अन्य विश्लेषकहरूसँग जोडिएको छ, जसमा एप्पलको सेयर बजार मूल्यलाई १३ अंकमा राखेको छ । एप्पलको १० खर्ब डलर अंकलाई पछयाउने खतरा कायमै छ, यसलाई अमेजन डटकमले झिनो अन्तरले पछयाइरहेको छ । अमेजन ७ सय ८० अर्ब अमेरिकी डलरका साथ अमेरिकामा दोस्रो सबैभन्दा ठूलो सूचीकृत कम्पनी बनिसकेको छ । शुक्रबार एप्पलको १४८ अर्बको तुलनामा अमेजनले आफ्नो स्टक मूल्यको विस्तार गरेको छ, यसको बिक्री एप्पलको तुलनामा धेरै बढी हो । अमेजनको स्टकको माग उच्च विन्दुमा रहेको छ, हालै बढी लाभदायक अन्य कम्पनीको तुलनामा सय गुणा बढी आम्दानी गर्ने अपेक्षा गरिएको छ । जुन बिस्तारै बढ्दै गएको छ, एप्पलको आम्दानी मूल्यांकन १५ गुणा रहेको छ ।"
मेगा र टुरिजमको एकीकृत कारोबार,"मर्जरपछि नयाँ बैंकले ४९ जिल्लामा ९१ वटा शाखामार्फत वित्तीय सेवा पुर्याउनेछ । हामी सातवटै प्रदेशमा मेगा बैंकको प्रदेश हेडक्वार्टर स्थापना गर्ने गरी अगाडि बढिरहेका छौं, मेगा बैंकका अध्यक्ष भोजबहादुर शाहले भने, विज्ञहरूसँगको परामर्श र छलफलबाट पाँचवर्षे रणनीतिक योजना तय गरेका छांै । मेगा बैंकका सीईओ अनुपमा खुञ्जेलीले सबै स्थानीय तहहरूमा वाणिज्य बैंकको शाखा विस्तार गर्ने सरकारको नीतिबमोजिम यही आर्थिक वर्षमा थप १७ वटा शाखा खोल्ने काम भइरहेको बताइन् ।"
ओपाको एएटथ्री २०१८ सार्वजनिक,काठमाडौं (कास) ओपोले नयाँ एन्ट्रिलेभल क्यामेरा फोन ओपो एएटथ्री २०१८ सार्वजनिक गरेको छ । यसै वर्षको जनवरीमा सार्वजनिक गरिएको यो मोबाइल ओपो एएटथ्रीको परिस्कृत भर्जन रहेको जारी विज्ञप्तिमा उल्लेख छ । यसमा ४ जीबी र्याम र ६४ जीबी रोमको व्यवस्था गरिएको कम्पनीले जनाएको छ । फुल स्क्रिन डिस्प्ले र एआई ब्युटी रिकग्निसन प्रविधिसहितको ओपो एएटथ्री २०१८ ले प्रयोगकर्तालाई थप वास्तविक र प्राकृतिक सेल्फी अनुभव प्रदान गर्ने दाबी कम्पनीको छ । ३१८० एमएएच ब्याट्री जडान गरिएको यो सेटको मूल्य २७ हजार ४ सय ९० रुपैयाँ निर्धारण गरिएको ओपोले जनाएको छ ।
एमओएमद्वारा गोर्खा बियरको क्याम्पियनलाई सहयोग,"काठमाडौं (कास) भारतको अनलाइन मार्केटिङ वेबसाइट म्याड ओभर मार्केटिङ (एमओएम) ले नेपालको गोर्खा बियरको अर्को मिनिमल प्रिन्ट क्याम्पियनलाई नोटिस गरी हामी गोर्खाली क्याम्पियनलाई आफ्नो अनलाइन प्ल्याटफर्म (फेसबुक, इन्स्टाग्राम पेज र वेबसाइट) मा स्थान दिएको छ । गोर्खाको नयाँ क्याम्पियनमा हामी गोर्खाली भन्ने वाक्यांशलाई मुख्य सन्देश बनाएको विज्ञप्तिमा छ ।"
बैंकहरूको शाखा विस्तार,"काठमाडौं (कास) नेपाल बंगलादेश बैंकले सर्लाही र रौतहटमा गरी चार वटा शाखा विस्तार गरेको छ । बैंकले रौतहटको चन्द्रनिगाहपुर र सर्लाहीको ब्रह्मापुरी, कौडेना विष्णु (सिमरा) मा नयाँ शाखा सञ्चालनमा ल्याएको जारी विज्ञप्तिमा उल्लेख छ । यसैगरी मुक्तिनाथ विकास बैंकले ओखलढुंगाको मानेभन्ज्याङ र उदयपुरको कटारी ३ स्थित गोलपार्कमा आफ्नो शाखा विस्तार गरेको छ । त्यस्तै मेगा बैंक नेपाल लिमिटेडले इलामको रोङ, सिरहाको विष्णुपुर र बर्दियाको गेरुवामा शाखा थपेको छ । लुम्बिनी विकास बैंकले पनि स्याङ्जाको पुतलीबजार नगरपालिका ३ स्थित बाडखोला तथा मोरङको बेलबारी नगरपालिका ७ स्थित नयाँ बाहुनीमा शाखा सञ्चालनमा ल्याएको छ ।"
क्याफे कफी डेको आउटलेट थप,काठमाडौं (कास) भारतीय मल्टिनेसनल कफी ब्रान्ड क्याफे कफी डे (सीसीडी) ले राजधानीको वसन्तपुर दरबार स्क्वायरमा आउटलेट सञ्चालनमा ल्याएको छ । यो कम्पनीको दोस्रो आउटलेट हो । यसअघि कम्पनीले ललितपुरको कुमारीपाटीमा आउटलेट स्थापना गरेको थियो । एक करोडभन्दा बढीको लगानीमा सञ्चालनमा आएको कफी सपमा कफीका विभिन्न भेराइटीका अलावा फास्टफुड पनि उपलब्ध हुने जारी विज्ञप्तिमा छ ।
सुबिसुद्वारा क्लियर टिभी सेवा विस्तार,"काठमाडौं (कास) सुबिसु केबलनेटले आफ्नो क्लियर टिभी सेवामा २ सय ५० भन्दा बढी डिजिटल च्यानल विस्तार गरेको छ । कम्पनीका अनुसार जसमा ६० भन्दा बढी एचडी च्यानलहरू छन् । क्लियर टिभी सेवामा हाल ग्राहकका लागि १९ सय ९९ को अफर रहेको छ, जसमा ग्राहकहरूले सेट टप बक्स, इन्स्टलेसन चार्ज र दुई महिनाको सब्सक्रिप्सन सेवा प्राप्त हुने जारी विज्ञप्तिमा उल्लेख छ ।"
अमेरिकी कूटनीतिज्ञलाई पाकिस्तान छाड्न रोक,तर स्थानीय सञ्चारमाध्यमका अनुसार पाकिस्तानस्थित अमेरिकी कूटनीतिज्ञलाई दूतावासको ४० किलोमिटरभन्दा टाढा जानका लागि अनुमति लिनुपर्ने निर्णय गरेको जनाएका छन् । अमेरिकी राष्ट्रपति डोनाल्ड ट्रम्पले नयाँ वर्ष २०१८ को अवसरमा गरेको एक ट्वीटमा पाकिस्तान झूटो र बेइमान भएको बताएपछि वासिङ्टन र इस्लामाबादबीचको सम्बन्धमा तिक्तता आएको हो । पाकिस्तानलेअफगानिस्तानस्थित तालिवान लडाकुविरुद्धको अमेरिकी सेनाको कारबाहीमा हातहतियार उपलब्ध गराउँदै आएको थियो । त्यसको प्रतिउत्तरमा अमेरिकाले पाकिस्तानलाई ठूलो आर्थिक सहयोग गर्दै आएको छ । तर अमेरिकी राष्ट्रपति ट्रम्पले केही समयअघि पाकिस्तानले तालिवान नेतालाई आश्रय दिइरहेको आरोप लगाउँदै पाकिस्तानमाथिको सैन्य सहयोग कटौती गरेका थिए ।
गिर्जाघरमा बम आक्रमण : कम्तीमा १३ को मृत्यु,आक्रमणमा परि ४० जना मानिसहरू घाइते भएका प्रहरीले जनाएको छ । अधिकारीहरूले कतिपय घाइतेको अवस्था गम्भीर रहेकाले मृतकको संख्या बढ्न पनि सक्ने जनाएका छन् । मुस्लिम बाहुल्य भएको इन्डोनेसियामा पटकपटक गिर्जाघरमा आक्रमण हुने गरेको छ । अधिकारीले रमादानको पूर्व सन्ध्यामा गिर्जाघरमा आक्रमण हुनसक्ने भन्दै उच्च सुरक्षा सतर्कता अपनाएको बताएको थियो ।
उत्तर कोरियाको विकासमा सघाउँछौं,गत अप्रिल २७ मा उत्तर र दक्षिण कोरियाबीच भएको शिखर वार्तामा कोरियाली प्रायद्वीपलाई नि:शस्त्रीकरण गर्ने सहमति भएको थियो । उक्त वार्तामा उत्तर कोरियाली नेता किम र दक्षिण कोरियाली राष्ट्रपति मुन जायइन सहभागी भएका थिए ।
किमको प्रशंसा,दक्षिण कोरियाली राष्ट्रपतिको कार्यालका प्रवक्ताले विज्ञप्तिमार्फत परमाणु मुद्दा उत्तर कोरियासँगको प्रमुख मुद्दा हो । त्यसैले यस विषयमा आएका सकारात्मक क्रियाकलापले कोरियाली प्रायद्वीपमा शान्ति स्थापनका लागि सहयोग पुग्ने जनाएका छन् ।
पेरिसमा चक्कु आक्रमण,स्थानीय समयअनुसार राति साढे नौ बजे भएको घटनापछि प्रहरीले घटनास्थलमा घेराबन्दी गरेको छ । प्रत्यक्षदर्शीले धारिलो हतियारले हमला गर्ने व्यक्तिले अल्लाहु अकबर भनेर कराएको र उनलाई नियन्त्रण गर्न सट गन को प्रयोग गरिए पनि त्यसले परिणाम नदिएपछि प्रहरीले गोली हानि मारिदिएको जनाएका छन् ।
बासै बसेर रूख ढाल्छन् भारतीय तस्कर,वसन्ता जैविकमार्ग संरक्षण क्षेत्रमा कार्यरत विजयराज श्रेष्ठले सीमाक्षेत्रसँग जोडिएको वनबाट हुने चोरीसिकार तथा काठ तस्करी नियन्त्रणका लागि सशस्त्र वन सुरक्षा टोलीको नियमित गस्ती बढाउनुपर्ने बताए । स्थानीय बासिन्दाबाट सीमाको जंगल संरक्षित हुन सम्भव नभएको उनको भनाइ छ ।
वन व्यक्तिका नाममा,"यस विषयमा प्रदेश ४ को उद्योग, पर्यटन, वन तथा वातावरण मन्त्रालय, क्षेत्रीय र जिल्ला वन तथा अन्य सरोकारवाला निकायमा समेत उपभोक्ताले जानकारी गराएका छन् ।"
पुल निर्माणमा ढिलाइ,"यो पुल हामी यताकालाई रुकुमकोट तथा बाग्लुङ हुँदै पोखरा काठमाडौं जोड्ने सजिलो उपाय हो, सिस्ने गाउँपालिका३, पोखरास्थित जनता माविका प्रधानाध्यापक कलु खड्काले भने, त्यसैले यो पुलसँग यहाँका सर्वसाधारणको दैनिकी जोडिएको छ । हरेक वर्ष सानीभेरी नदीमाथि बनाइने साँघु तर्दा धेरैले ज्यान गुमाइसकेको भन्दै खड्काले पुल निर्माणपछि यो समस्या अन्त्य हुने बताए । अर्को विकल्प नहुँदा काठको साँघु नतरी हुँदैन, उनले भने, पुल बनेपछि त्यो बाध्यताबाट सर्वसाधारणले छुटकारा पाउनेछन् । उक्त पुल निर्माणपछि सिस्ने गाउँपालिका४, मा रहेको तातोपानी पुग्न सजिलो हुने वडाध्यक्ष दलराम घर्तीले बताए । सजिलै पुग्ने वातावरण बनेपछि तातोपानीको प्रचारप्रसार र विकासमा थप टेवा पुग्ने उनको भनाइ छ ।"
हिउँ छिचोल्दै परिचयपत्र,"वर्षाको समयमा रोजगारीका लागि तिब्बत जानैपर्ने बाध्यता भएकाले पनि लिमीका बासिन्दा जेठभित्रै तिब्बत पुग्नुपर्छ । तिब्बत जानका लागि जिल्ला प्रशासन कार्यालयले जारी गरेको परिचयपत्र अनिवार्य छ । अब तिब्बत जाने समय आयो त्यसैले सदरमुकाम आएको, उनले भनिन् ।"
डबलीले बदलिदियो जीवन,"नाटक जीवन्त पार्न हेर्नु, कल्पना गर्नु र अनुभव बटुल्नु यी तीन पक्ष हुनैपर्छ । म यी तीनै पक्षमा आफूलाई ढाल्ने प्रयास गर्थें । पुष्कर गुरुङको डबलीमा नजोडिएको भए नाटक मलामी सम्म आइपुग्ने थिइनँ म । त्यसयता कहिल्यै पनि पात्रका लागि भौतारिनु परेन । डबलीपछि मण्डला थिएटरसित जोडिएँ । नाटक गर्दै नै थिएँ । एकदिन फेरि कल्पना नगरेको अवसर काखैमा आयो । सात वर्षजति अघि कबड्डी फिल्ममा अभिनय गर्ने प्रस्ताव आयो । नकार्न सकिनँ । कबड्डी ले फिल्मको पहिलो गाँसमै मिठो स्वाद दियो । त्यसपछि अहिलेसम्म २१ वटा फिल्म गरिसकेछु । टेलिसिरियलमा हैट शब्द प्रयोग गर्ने पात्रले अझै धेरै चिनायो । अचेल नामै फेरिएकोछ हैट भनेर । पात्रद्वारा कलाकार चिनिँदा खुसी लाग्छ । तर, हरेक फिल्ममा उही शब्द बोल्न लगाउँदा अलि मन खिन्न हुन्छ । अभिनयमा मेरो आफ्नै फ्लेवर छ । यसलाई जोगाएर काम गर्न मन छ । त्यसैले आएजति सबै फिल्ममा साइन गर्दिनँ । यसको अचुक उपायको रूपमा आफ्नो पारिश्रमिक बढाएको छु । नाटक मेरो जरो हो । यतिबेला मन स्थिर छ । अब मनले ह्वाट इज नेक्स्ट ? भनेर प्रश्न सोध्दैन । सोध्यो भने अंग्रेजीमै रिप्लाइ दिन्छु, एक्टिङ, एक्टिङ, जस्ट एक्टिङ ।"
सहरमा कुन्छाल गाउँ,प्रमोदकै गाउँका निरन गोपालीजस्ता युवा पनि चित्रकलामा रुचि देखाइरहेका छन् । निरनको पेन्टिङ नेवा छेँमा राखिएको पनि छ । लभ ग्रिन नेपालजापानका मासाओ आइकावाले ऐतिहासिक गाउँ र जातिलाई क्यामरामा कैद गरेको बताए । कुन्छालको होमस्टेमा सहयोग पुगोस् भनेर चित्रकला प्रदर्शनी आयोजना गरेको यसका संयोजक विमल दुलालको भनाइ छ ।
शत्रु गते ५१ औँ दिन पार,"शत्रु गते ले ५१ दिन पार गर्दासम्म झन्डै १२ करोड रुपैयाँको ग्रस कलेक्सन गरेको दाबी गरिएको छ । मह सञ्चारको प्रस्तुति रहेको फिल्ममा मदनकृष्ण, हरिवंशसहित दीपकराज गिरी, दीपाश्री निरौला, प्रियंका कार्की, पल शाह, आँचल शर्मा, शिवहरि पौडेल, किरण केसी, रमेशरञ्जन झा, मोहितवंश आचार्यको मुख्य भूमिका छ ।"
सुरु भयो छक्का पञ्जा ३,"उक्त फिल्म फूलपातीका दिन रिलिज गर्ने लक्ष्य राखिएको छ । निर्देशक निरौलाले भने दर्शकको माया बढेपछि जिम्मेवारी पनि बढदै गएको बताइन् । उनले भनिन्, फिल्मको कथावस्तु अघिल्लो पटकझैं सस्पेन्स नै राख्छौं तर मनोरञ्जन भने डबल हुने ग्यारेन्टी गर्न चाहन्छु ।"
दक्षिण एसियाली लोकवार्ता केन्द्र नेपालमा,"दुईदिने सम्मेलनमा नेपाल, भारत, श्रीलंका, बंगलादेश, थाइल्यान्ड, फिनल्यान्ड, इन्टोनिया, स्पेन, अमेरिका, बेलायत लगायत मुलुकको प्रतिनिधिले लोकवार्तासम्बन्धी कार्यपत्र प्रस्तुत गरेका थिए ।"
एक वर्ष फेरि जोड्नु छ,"१५ वर्षमुनिका तीन बालिकालाई ताम्रपत्रसहित १० हजार रहेको नइ देरुनीखपु बाल पुरस्कार पनि दिइयो । पुरस्कार पाउनेमा रिहाना भट्टराई, एञ्जेलिना न्यौपाने, स्वन्ति श्रेष्ठ छन् । रुनीष सुनुवार र सगुन श्रेष्ठलाई सात हजार रुपैयाँको नइ देरुनीखपु कोपिला पुरस्कार दिइयो । पाँच वर्षिया स्निग्धा देवकोटाले ताम्रपत्रसहित पाँच हजार रुपैयाँको नइ देरुनीखपु चिचिला पुरस्कार पाइन् ।"
७ स्रष्टालाई प्रतिभा,"यसैगरी, २१ हजार रुपैयाँको विराटलक्ष्मी प्रतिभा पुरस्कार नियात्राकार दामोदर पुडासैनी किशोरलाई र १५ हजार रुपैयाँको षडानन्द प्रतिभा पुरस्कार प्रेमालय उपन्यासका लागि अश्विनी कोइराला र संवेग कथासंग्रहका लागि रीता ताम्राकारलाई संयुक्त रूपमा प्रदान गरिने जनाइएको छ । संस्थाका अध्यक्ष दधिराज सुवेदीको अध्यक्षतामा बसेको कार्यसमितिको बैठकले यो निर्णय गरेको हो । पुरस्कार आउँदो असार २९ गते भानु जयन्तीका दिन विराटनगरमा हस्तान्तरण गरिनेछ ।"
पारिजात पुरूषप्रति पूर्वाग्रही थिइनन्,"जेलमा बन्दीका छोराछोरी राख्न समस्या थियो, घरमा मनमुटाव भयो भने महिलालाई पागल भनेर जेल राख्ने गरिन्थ्यो, उनले भनिन्, तर अहिले बचेरावास थुप्रै खुलेका छन् । चेतनावास त खुलेन, तर घरमा कुरा नमिलेको आधारमा पागल भनेर जेल राख्न नपाइने नियम नै पास भयो । यो नै ठूलो उपलब्धि हो ।"
अलगमा ज्योति र राधा,"काठमाडौं (कास) कविता र गीत एकसाथ प्रस्तुत गरेर अलग अभियानको वैशाख शृंखला सम्पन्न गरिएको छ । कवि ज्योति जंगल र गायिका राधा राईको विशेष प्रस्तुति रहेको शृंखलामा साङेन बान्तवा, उदिम किराती, इनुमा राई, प्रयास दुमी, शान्ति सिन्जाली लगायतले सिर्जना वाचन गरे । ज्योति जंगलले ताजमहलबाट फर्कंदा, बादशाहको चुम्बन, घर, काठमाडौं, माटालाई ढोग्छु र मुस्कानको शरण शीर्षकका कविता सुनाइन् । राधाले लेक है बाट, खोपी राखुँला तिम्रो नाम, मारिदिए मायाले, म बाँचेको र घिन्ताङमा घिन्ताङ मादलै बज्यो गीत प्रस्तुत गरिन् । कार्यक्रममा अब्राहम सम, राजकुमार समाल, यम समाल, मण्डल साम्पाङको सांगीतिक प्रस्तुतिमा नाकिमा नाकिमले कविता सुनाएका थिए । कार्यक्रममा विष्णु नेम्वाङको नाट्यकृति आत्मोत्सर्ग पनि लोकार्पण गरियो ।"
सुर्केलीको किताब,"पत्रकार रामचन्द्र गिरीले डायोस्पोरामा मौलाएको नेपाली साहित्यबारे खोज, अनुसन्धान एवं अध्ययन गर्ने जोकोहीलाई उक्त पुस्तक गतिलो र विश्वसनीय स्रोत एवं दस्ताबेज भएको बताए । पुस्तकको प्रकाशक प्रभा खापुङ हुन् भने काङ्सोरे मिडियाले बजारमा ल्याएको हो ।"
"अस्पताल छ, उपचार छैन",नगरपालिका र चितवन मेडिकल कलेजको सहकार्यमा अस्पतालमा चितवन मेडिकल कलेजका विशेषज्ञ चिकित्सकहरू पालैपालो दैनिक रूपमा बघौडा अस्पताल आउन थालेका छन् । जसले गर्दा अस्पतालप्रति सर्वसाधारणमा केही आकर्षण थपिएको छ । बिदा नपरेको दिनमा अस्पतालमा स्वास्थ्य परीक्षणका लागि दैनिक १५० जना आउने चिकित्सकहरू बताउँछन् ।
संरचना अभावले बजेट तर्जुमा गर्न समस्या,"समितिका ज्येष्ठ सदस्य सरस्वती बस्नेतको अध्यक्षतामा बसेको बैठकले कार्यविधिका साथै सदस्य र सरकार समेतलाई जिम्मेवार बनाउन आचारसंहिता निर्माण गर्ने निर्णय भएको समितिका सदस्य रहेका माओवादी केन्द्रका सांसद विशाल खड्काले जानकारी दिए । कार्यविधि र आचारसंहिताबारे सोमबार बस्ने समितिको अर्को बैठकले निर्णय गर्नेछ । समितिका रहेका कांग्रेसका छिरिङ दोर्जे लामा, प्रभात तामाङ र नेमकिपाका सुरेन्द्रराज गोसाई उपस्थित नभएपछि आइतबारको बैठकमा सभापति चयन गरिएको छैन । सोमबारको बैठकले सभापति समेत चयन गर्ने एमाले सांसद दीपक निरौलाले जानकारी दिए । सदस्यहरूले प्रस्ताव दर्ता भएका जिल्ला काभ्रे, नुवाकोट, भक्तपुर र अस्थायी राजधानी रहेको मकवानपुरमा केन्द्रित भएर अध्ययन गर्नुपर्नेमा जोड दिएका छन् ।"
इँटाभट्टामा भर्ना अभियान,"इँटा उद्योगमै पुगेर भर्ना अभियान सञ्चालन गरिए पनि त्यहाँ काम गर्ने मजदुर भने अस्थायी रूपमा घरपरिवार सहित मौसमी रोजगारका लागि आउने र अब वर्षात् लागेसँगै उद्योग बन्द भएपछि फर्केर जाने गर्नाले बालबालिकाको पढाइ छुट्ने गरेको छ । बीचबीचमा घर आउनेजाने गर्दा पढाइ छुट्ने गरेको शिक्षकहरू बताउँछन् । महेश धर्म उमाविका निमित्त प्रधानाध्यापक घनश्याम अधिकारीले भने, विद्यालय भर्ना अभियान कार्यक्रममा मजदुरका बालबालिकाको पनि उत्साहजनक सहभागिता रहन्छ तर उनीहरूलाई टिकाइराख्न चाहिँ साह्रै गाह्रो हुन्छ ।"
पिसपार्कमा आमाघर,आमाघर निर्माणस्थल पिसपार्कलाई पर्यटकीय थलोका रूपमा विकास गर्न मनहरी गाउँपालिका चालु आवमा ३० लाख रुपैयाँ बजेट विनियोजन गरेर पर्यटकीय पूर्वाधारका कार्यहरू सुरु गरेको छ । पार्कमा बगैंचाहरू निर्माण गर्ने कार्य तीव्र गतिले भइरहेको छ भने पोखरी बनाउने कार्य पनि भइरहेको छ ।
कृषिले फेरियो जीवन,"पढाइ जागिर खानमात्र होइन, नयाँ काम गर्न पनि हो भन्ने लागेर कृषिकर्म गर्न थालेको हो, रिमालले भने, सुरुसुरुमा कृषिकर्म गर्न लाग्दा छिमेकीहरूले एमएड गरेको मान्छेले यस्तो काम गर्छ भनेर कुरासमेत काटे । अहिले उनले गरेको आम्दानीबाट लोभिएर छिमेकीहरूले व्यावसायिक कुखुरापालन सुरु गरेका छन् ।"
मत्स्येन्द्रनाथको भोटो देखाइयो,"अन्तमा रथको टुप्पोबाट धकिं बायम्ब: खसालियो । यस दिन काठमाडौं, भक्तपुर र पाटन तीनै सहरका मानिसले विशेष जात्राका रूपमा मनाउने गर्दछन् । भोटोका बारेमा केन्द्रीय लगत तथा अभिलेख कार्यालय भद्रकालीमा रहेको विसं १९९७ को लगतमा मत्स्येन्द्रनाथको जात्रा सकिएपछि जावलाखेलमा देखाउने भन्ने उल्लेख छ ।"
"घर भत्किँदै, प्राधिकरण बजेटविहीन","धूलो र हिलोका साथै फुटपाथ पनि व्यवस्थित नभएको साँघुरो सडकले जाम बढाएको छ । जसले ट्राफिक प्रहरीलाई समेत सवारी व्यवस्थापनमा कठिनाइ हुने गरेको छ । साँखुदेखि सिन्धुपाल्चोकसम्मका गाडी उक्त सडकमा चल्छन् । यसका साथै बालुवा, गिट्टी बोकेका ट्रक पनि निरन्तर ओहोरदोहोर गरिरहन्छन् । उक्त सडकखण्ड निर्माणको जिम्मा १ अर्ब ४६ करोड रुपैयाँ लागतमा ४ ठेकेदार कम्पनीलाई दिइएको छ । २०७२ असोजमै दुई वर्षभित्र सम्पन्न गर्नेगरी यो सडकका लागि ठेक्का दिए पनि निर्माण कम्पनीले स्थानीयको विवाद, स्टे अर्डर, पोल नसारिएको कारण देखाउँदै निर्माणमा व्यवधान आएको बताउँदै आएको छ ।"
नयाँ यातायात कम्पनी दर्ता हुँदै,"अब कम्पनीमा दर्ता नभएका सवारीले मात्र रुट इजाजत पाउने छैनन् । निर्देशिकाअनुसार ४४ महिनामा रुट इजाजत नवीकरण गर्नुपर्छ । कम्पनी दर्ता नभएकाले गाडी चलाउन नपाउने र रुट परमिट खारेज हुने उनले बताए । निर्देशिकाले नै स्पष्ट गरिसकेको छ, उनले भने, अब व्यवसायीले कानुनअनुसार दर्ता गरेर, प्रतिस्पर्धात्मक ढंगले गाडी चलाउनपर्छ ।"
खोला मिचेर प्लटिङ,"जग्गा प्लटिङको नाममा व्यवसायीले मनोमानी ढंगमा जथाभावी संरचना निर्माण गरेको स्थानीय बासिन्दाको गुनासो छ । नगरपालिकाले भने सडक, खोला, सार्वजनिकपर्ती जग्गालगायत संरचना अतिक्रमण गरी बनेको प्लानिङलाई मान्यता नदिने जनाएको छ । खोला अतिक्रमण गरी निर्माण भएको भवन नगरपालिकाबाट पाउने सुविधाबाट वञ्चित हुन्छ, नगरप्रमुख वासुदेव थापाले भने, नगरपालिकाको सिफारिसबिना बनेको प्लानिङले मान्यता पाउँदैन ।"
स्पोर्ट्स अवार्डसँग सगरमाथा,"वर्षका उत्कृष्ट पुरुष, महिला, पिपुल्स च्वाइस तथा प्रशिक्षकले पल्सर मोटरसाइकल पाउनेछन् भने अन्य विधाका विजेताले ५० हजार रुपैयाँसँगै अन्य उपहार हात पार्नेछन् ।"
नेपालको पहिलो सहभागिता,"च्याम्पियनसिपमा नेपालका लागि पुरुष टोलीमा आर्मीका तीर्थ तामाङ, समिर तामाङ, वेद सुनुवार र पूर्ण तामाङले प्रतिनिधित्व गरेका थिए । महिलातर्फ आर्मीकै रोजिना भण्डारी, छेची शेर्पा र मनिकला राईले सहभागिता जनाए । नेपाली खेलाडीमध्ये उत्कृष्ट नतिजामा तीर्थले ३६ औं र सोलुकी छेचीले ४४ औं स्थान हासिल गरे ।"
ठूलो अवसर पाएँ,आगामी खेलमा पनि मौका पाउने सम्भावना छ कि छैन ?त्यो त प्रशिक्षक र टिमले निर्णय गर्ने कुरा हो । थाहा भए पनि अहिले नै भन्न मिल्दैन ।
विभागको वर्चस्व कायमै,"समूह चरणका खेल समापनसँगै पुरुषतर्फ आर्मी, प्रदेश १, एपीएफ र पुलिस समूह विजेता र प्रदेश २, प्रदेश ४, प्रदेश ५ र प्रदेश ६ उपविजेता बन्दै नकआउटमा पुगे । महिलातर्फ आर्मी, पुलिस र एपीएफसँगै प्रदेश १, प्रदेश २, प्रदेश ३, प्रदेश ५ र प्रदेश ६ अगाडि बढे । पुरुषतर्फ प्रदेश ३ र ७ बाहिरिए भने महिलातर्फ प्रदेश ४ र ७ ले समूह चरण पार गर्न सकेनन् ।"
मनाङ सेमिफाइनलमा,थारुहट रंगशालामा भएको खेलको पहिलो हाफ गोलरहित बराबरीमा सकिएको थियो । ८३ औं मिनेटमा मनाङका विमल रानाले गरेको गोल नै निर्णायक भयो । खेलको म्यान अफ द म्याच उदयपुर ११ का गोलरक्षक रेम्बो चौधरी घोषित भए । उनले ७ हजार रुपैयाँ प्राप्त गरे । सोमबार थ्रीस्टार क्लब काठमाडांै र मोरङ ११ ले प्रतिस्पर्धा गर्दैछन् । ८ टिमले सहभागिता जनाएको प्रतियोगिताको उपाधि विजेताले ५ लाख रुपैयाँ हात पार्नेछ ।
आयोजक युनिभर्सल बाहिरियो,"काठमाडौं (कास) बीबीए ट्वान्टी२० कप क्रिकेट प्रतियोगिताको पहिलो दिन महेन्द्र मोरङ आदर्श बहुमुखी क्याम्पस, विराटनगरले आयोजक युनिभर्सल कलेजलाई ३ विकेटले पराजित गरेको छ । आइतबार मूलपानी क्रिकेट मैदानमा पहिले ब्याटिङको निम्तो पाएको युनिभर्सल कलेजले निर्धारित २० ओभरमा ९ विकेट गुमाउँदै ९३ रन जोड्यो । गोपाल परियारले ३९ रन बनाउनुबाहेक अन्य कसैले उल्लेख्य योगदान गर्न सकेनन् । महेन्द्र मोरङका पवन बुढाथोकीले ४ ओभरमा १२ रन खर्चेर ३ विकेट लिएपछि युनिभर्सल सामान्य योगफलमा सीमित भएको थियो । जवाफमा महेन्द्र मोरङले १८ औं ओभरमा ७ विकेट नोक्सानमा लक्ष्य प्राप्त गर्यो । विजयी टोलीका लागि पवनले नटआउट २८ रन योगदान गरे । उनी खेलको म्यान अफ द म्याच चुनिए । यस हारसँगै डिफेन्डिङ च्याम्पियन युनिभर्सल प्रतियोगिताबाट बाहिरिएको छ ।"
बडहर्वा र बारा११ फाइनलमा,"निजगढ (कास) बाराको कलैयामा जारी प्रथम मेयर कप को उपाधिका लागि मौवादेवी युवा क्लब, बडहर्वा र बारा ११ क्लब भिड्ने भएका छन् । आइतबार सेमिफाइनलमा बारा११ ले त्रिशूल क्लब, बकुलियालाई टाइब्रेकरमा ५४ ले पराजित गर्दै उपाधिनजिक पुगेको हो । निर्धारित समयमा दुवै टिमबाट गोल हुन नसकेपछि खेल टाइब्रेकरमा पुगेको थियो । अर्को सेमिफाइनलमा बडहर्वाले निजगढ युवा क्लबलाई टाइब्रेकरमा ३२ ले पराजित गर्यो । फाइनल दुर्गा माविको खेलमैदानमा जेठ २ गते हुनेछ । विजेताले २५ हजार र उपविजेताले १५ हजार रुपैयाँ प्राप्त गर्नेछन् । साक्षर सामुदायिक सिकाइ केन्द्रको आयोजनामा जारी प्रतियोगितामा जिल्लाभरका ८ टिम सहभागी छन् ।"

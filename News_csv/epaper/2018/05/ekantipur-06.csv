शीर्षक,विवरण
फौजदारी अभियोगमा सांसदलाई उन्मुक्ति,"कांग्रेस सांसद रिजाल, दिलेन्द्र बडु, मीनबहादुर विश्वकर्माले लिखित पत्र दिएर समितिको विषयमा फरक मत राखेका हुन् । बहुमतका आधारमा नियमावलीमा सहमति जुटेपछि आइतबार हुने संसद्को बैठकमा पेस हुने कार्यसूची बनेको छ ।"
६०० दिनको हाजिरी अनुमोदन !,"त्रिविका कर्मचारीले यस विषयमा प्रधानमन्त्रीलाई सचेत रहन आग्रह गरेका छन् । प्राध्यापक र कर्मचारी संघको काम गरेर काजमा रहेको भन्दै तलबभत्ता बुझ्ने शिक्षक, कर्मचारीका नेताबाट तीन वर्षअघि अख्तियार दुरुपयोग अनुसन्धान आयोगले रकम फिर्ता गराएको थियो ।"
हाम्रो पानीजहाज,"कोसीको जल प्रवाहबारे उनलाई राम्रो जानकारी छ । विश्वकै सबैभन्दा तीव्र जल प्रवाह भएको र धेरैभन्दा धेरै बालुवा बगाएर ल्याउने कोसी नै भएकाले यहाँ निकै एड्भेन्चर लाग्ने उनले बताए । कम्पनीले मासिक ५५ हजार रुपैयाँ तलब दिने गरेको उनको भनाइ छ । खाने, बस्ने र अरू सुविधा बेग्लै छ । जोकोहीले कोसीमा जेटबोट चलाउन आँट गर्दैनन् । निकै हिम्मत चाहिन्छ । पानीको धारसँग खेल्दै चल्नुपर्छ, दनुवारले भने । चतरादेखि सिम्लेसम्म एकपटक ओहोरदोहोर गर्दा जेटबोटले ३० लिटर डिजेल खपत गर्ने उनले जानकारी दिए ।"
शुल्क वृद्धि फिर्ता लिने सहमति,"निजी स्कुलले आफूखुसी निर्णय गरेर अभिभावकसँग असुलेको शुल्क अनुगमन समितिमार्फत फिर्ता गर्ने निर्णय गरिएको शिक्षा विभागका महानिर्देशक पौडेलले जानकारी दिए । अनुगमन गर्न स्थानीय तहमा बन्ने समितिको सहजीकरण शिक्षा मन्त्रालयले गर्नेछ, उनले भने । संस्थागत स्कुल शुल्क मापदण्ड निर्देशिका २०७२ कार्यान्वयन गर्ने सर्वपक्षीय निर्णयपछि शनिबारदेखि विद्यार्थी संगठनले आन्दोलनका कार्यक्रम फिर्ता लिएका छन् । निजी स्कुलले दिने १० प्रतिशत छात्रवृत्ति पारदर्शी बनाउने सहमतिसमेत भएको छ । बैठकको निर्णयअनुसार छात्रवृत्ति पारदर्शी बनाउन स्कुलले सूचना पार्टीमा नामावली प्रकाशन गर्नुपर्ने छ । स्थानीय तहले गर्ने निजी स्कुलको अनुगमन र सहजीकरणमा मन्त्रालयले पूर्ण सहजीकरण गर्ने शिक्षामन्त्री पोखरेलले प्रतिबद्धता जनाए । निजी स्कुलले विद्यार्थीलाई उपलब्ध गराउने छात्रवृत्ति पहुँचवालाले पाउने र कतिपय अवस्थामा नदिने गरेको विद्यार्थी संगठनले दाबी गर्दै आएका छन् ।बैठकमा भएका निर्णय कार्यान्वयन भएनभएको स्थानीय तहमा बन्ने समितिले अनुगमन गर्नेछ । कतिपय निजी स्कुलले ती सामग्री चर्को शुल्क लिएर स्कुल हाताभित्रै र तोकिएको स्थानबाट चर्को मूल्यमा बिक्री गर्ने गरेको अभिभावकले गुनासो गरेका छन् । सर्वपक्षीय निर्णयपछि विद्यार्थी संगठनले शिक्षा विभाग, प्याब्सनएनप्याब्सन कार्यालयसहित देशभरका शिक्षा विकास तथा समन्वय इकाईको कार्यालयमा लगाएको ताला खोलेका छन् ।"
यातायात महासंघ अध्यक्षसहित ५ पक्राउ,"काठमाडौं (कास) प्रहरीले नेपाल यातायात व्यवसायी राष्ट्रिय महासंघका अध्यक्ष योगेन्द्रमान कर्माचार्यसहित पाँच सदस्यलाई शनिबार पक्राउ गरेको छ । महानगरीय अपराध महशाखाबाट खटिएको प्रहरी टोलीले उनीहरूलाई बानेश्वरको एक होटलमा बैठक गरिरहेको अवस्थामा पक्रेको हो । महासंघ अध्यक्ष कर्माचार्यसहित वरिष्ठ उपाध्यक्ष विजय स्वाँर, उपमहासचिव वसन्त भण्डारी, कोषाध्यक्ष किरण खड्कालगायतलाई पक्राउ गरी महानगरीय प्रहरी वृत्त बानेश्वरमा राखिएको छ । व्यवसायीले देशभर सार्वजनिक यातायात ठप्प पारेपछि सरकारले शुक्रबारै महासचिव सरोज सिटौलासहित ७१ जनालाई समातेको थियो ।"
आजदेखि बजेट अधिवेशन,"जेठ पहिलो सातासम्म नीति तथा कार्यक्रम प्रस्तुत गर्ने, प्रधानमन्त्रीबाट जवाफ दिने र पारित गर्ने कार्यसूची छ । जेठ १५ मा बजेट प्रस्तुत हुनेछ ।"
"द्वन्द्वपीडितले भने न्याय, परिपूरण र मेलमिलाप सँगै","द्वन्द्वपीडित समुदायलाई लक्षित गरी सामूहिक परिपूरण (खानेपानी, जलविद्युत्, सिँचाइ, कृषि, आयआर्जनका कार्यक्रम, तरकारी खेती, सहकारी, समूह निर्माणजस्ता) कार्यक्रम पनि लागू हुनुपर्ने उनीहरूको माग छ । साझा परिपूरणसम्बन्धी आवश्यकताहरूका अलावा हत्या, अपहरण, यातना, बलात्कार लगायतका घटनाका पीडितका निश्चित र विशेष आवश्यकताहरू विद्यमान भएकाले तिनको परिपूरण पनि त्यही आवश्यकतालाई सम्बोधन हुने गरी गर्न चौतारीले सरकारसँग आग्रह गरेको छ ।"
"जे भयोभयो, अब मिलेर जाऊँ","उनले विधानको व्यवस्थाविपरीत सभापतिले जबर्जस्ती प्रक्रिया अघि बढाएको प्रति आफूहरूको विरोध रहेको बताए । महाधिवेशन भएको दुई महिनाभित्र पदाधिकारी मनोनयन गर्नुपर्ने विधानको प्रावधान संशोधन नै नगरी सभापति देउवाले २६ महिनापछि पदाधिकारी मनोनयन गरेका थिए । जसलाई लिएर पौडेल र सिटौला पक्षले बैठक बहिष्कार गरेको थियो । अब जे भयोभयो, पार्टीलाई एकताका साथ अघि बढाउन तपाईंहरूकै मार्गदर्शनअनुसार अघि बढ्छौं भनेर हामीले भन्यौं, उपसभापति निधिले भने, उहॉले पनि शीर्ष नेताहरूबीच कुनै विषयमा फरक धारणा भए पनि मिलेर जानुपर्ने धारणा राख्नुभयो । महामन्त्री कोइरालाले पनि एकता र सहमतिको विकल्प नभएको धारणा राखेका थिए । तीनै पदाधिकारीसग पौडेलले विधान संशोधनमा सल्लाह गरेर अघि बढ्न, मस्यौदा समिति र पार्टीका विभाग तत्काल गठन गर्न माग गरेका थिए । त्यस्तै, विधान संशोधनका लागि जिल्ला सभापतिहरूको राय लिनसमेत पौडेलले सुझाव दिएका थिए ।"
चिकित्सकमाथि हातपात गर्नेलाई कडा कारबाही माग,दुई वर्षयता सेवामा खटिएका चिकित्सकलाई हातपात तथा स्वास्थ्य संस्था तोडफोडका एक सयभन्दा बढी घटना भएको उल्लेख गर्दै संघले यस्तो अवस्थामा डाक्टरको काम गर्ने मनोबल गिर्ने जनाएको छ । नयाँ स्वास्थ्य राज्यमन्त्री पद्मा अर्यालको सम्मानमा आयोजित संघले सरकारको ध्यानाकर्षण गराएको हो ।
"पुराना हेलिकप्टर बेच्दै, नयाँ किन्दै सेना",दुई एमआई १७ को मूल्य २० लाख रुपैयाँ न्यूनतम मूल्य राखेर लिलाम बिक्रीको सूचना प्रकाशित गरिएको थियो । पुरानो एलौटको मूल्य ५० लाख र १ करोड राखिएको छ । रक्षा मन्त्रालय स्रोतले सेनाले तय गरेको मूल्य वैज्ञानिक नभएकाले खरिदकर्ता त्यति आकर्षित छैनन् ।
आठै आयोगको क्षेत्राधिकार टुंगो लगाउन आग्रह,सञ्जाल सदस्य तथा आयोगका पूर्वआयुक्त सुशील प्याकुरेलले बिहीबार सञ्चारकर्मीसँग छलफल क्रममा मानव अधिकारका क्षेत्रमा निकट भविष्यमा उत्पन्न हुने यति ठूलो विरोधाभास र अस्पष्टताका सम्बन्धमा कोही कसैले आवाज नउठाएपछि आफूहरू चरणबद्ध छलफलमा जुटेको बताए ।
११ उत्तर कोरियाली पक्राउ,काठमाडौं (कास) भिजिट भिसामा नेपाल आएर काम गरिरहेका ११ उत्तर कोरियाली नागरिक काठमाडौंबाट पक्राउ परेका छन् । शुक्रबार राति महानगरीय प्रहरी अपराध अनुसन्धान विभागले दरबारमार्गस्थित प्योङयोङ आरेर्याङ रेस्टुरेन्टबाट उनीहरूलाई पक्रेको हो । उनीहरूमाथि अनुसन्धान सुरु गरेको महाशाखाका एसएसपी धीरजप्रताप शाहले बताए ।
दुई जिल्लामा अपांगमैत्री पुस्तकालय,काठमाडौं (कास) दोलखा र नुवाकोटमा एकसाथ अपांगमैत्री तथा बहुप्रकोप प्रतिरोधात्मक सामुदायिक पुस्तकालय र स्रोत केन्द्र स्थापना गरिएको छ । सामुदायिक पुस्तकालय अभियानमा सक्रिय रिड नेपाल र प्रकोपमा काम गर्ने जर्मन संस्था एएसबीको आर्थिकप्राविधिक सहयोगमा दोलखाको भीमेश्वर ३ मा गौरीशंकर पुस्तकालय र नुवाकोटको बेलकोटगढी नगरपालिका२ मा जनजागरण सामुदायिक पुस्तकालय स्रोत केन्द्र सञ्चालनमा आएको हो ।
पुलले बनायो इलमी,"कुश्मा७, खरेहा र कुश्मा९, कटुवाचौपारीस्थित अधिकारीफाँट जोड्ने गरी मोदीखोलामा निर्माणाधीन पुलको लम्बाइ ३५९ मिटर र उचाइ १२८ मिटर छ । एक करोड ९१ लाखमा निर्माण हुन लागेको पुल १८ महिनामा सक्ने गरी एमके मुक्तिनाथ निर्माण सेवाले काम गर्दै छ । इन्जिनियर अनुप थापाका अनुसार यो पुल पनि सिंगल स्पानका अन्य पुलसरह नै निर्माण हुने भएकाले एक वर्षभित्रै सम्पन्न हुन्छ । पर्वतकै कुश्मा१, पाङबाट बाग्लुङ बजार जोड्न ५४४ मिटर लामो र १६० मिटर उचाइको पुलको काम सुरु भइसकेको कुश्मा१ का वडाध्यक्ष देवेन्द्र सुवेदीले बताए । पाँच करोड लागत अनुमान गरिएको यो पुल बनेपछि कुश्मा र बाग्लुङवासी लाभान्वित हुनेछन् ।"
३३ किलो सुन तस्करी प्रकरण: आरोपित हवल्दार सम्पर्कमा,उनका अनुसार वैशाख २५ सम्म सबैको बयान सकेर थुनछेक बहस सुरु गर्ने तयारी छ । यस काण्डका मुख्य नाइके भनिएका चूडामणि उप्रेती गोरे र एसएसपी श्यामबहादुर खत्रीसहित ३३ जना अझै फरार रहेको प्रहरीको सूची छ ।
वनमन्त्रीका कार्ययोजना एक वर्षमा एक लाखलाई रोजगारी,वातावरण सुधार्न महाअभियानमन्त्रालयले राजधानीसहित देशभरको वातावरण सुधार्न महाअभियान चलाउने घोषणा गरेको छ । स्वच्छ वातावरण महाअभियान सञ्चालनका लागि विशेष संरचना तयार पार्न लागिएको मन्त्री बस्नेतले बताए । विशेषत: काठमाडौं उपत्यका र अन्य भागमा समेत सञ्चालित विभिन्न सरसफाइ अभियानहरूलाई समेत महाअभियानको हिस्सा बनाएर अघि बढाइने जनाए ।
अव्यवस्थित श्रम बजार,"वैदेशिक रोजगारका क्षेत्रमा व्याप्त बेथितिका कारण लाखौं युवा मर्कामा परिरहेकाले सरकारले श्रम बजार व्यवस्थित बनाउन नीतिगत सुधारलगायतका काम तत्काल थाल्न जरुरी छ । नि:शुल्क भिसा र टिकटको नीतिलाई कडाइसाथ कार्यान्वयन गरिनुपर्छ । यो नीति कार्यान्वयनमा अटेर गर्ने कम्पनीलाई कारबाही गर्ने हिम्मत सरकारमा हुनुपर्छ । म्यानपावर कम्पनीले जुनसुकै कम्पनीमा कामदार पठाउने, कागजात किर्ते गर्ने प्रवृत्ति रोक्न कम्पनीको मागपत्र प्रमाणीकरण सम्बन्धित देशमा रहेको नेपाली दूतावासबाट गराउने व्यवस्था उचित हुन्छ । यसले रोजगारदाता कम्पनीलाई दूतावासप्रति जिम्मेवार बनाउँछ । सरकारसरकार वा नेपाल सरकाररोजगारदाता कम्पनीबीच सोझै सम्झौता गरेर कामदार पठाउने प्रबन्ध मिलाउन सके बिचौलियाबाट ठगिने क्रम रोकिन सक्छ ।"
सम्भावनाका खेल,"भारतका सुविख्यात समाजवादी नेता डा राममनोहर लोहिया जवाहर नेहरूको सरकारको विरोध गर्दा भन्ने गर्थे, पाँच वर्षका लागि जितेर के भो त ? जिउँदा जनता पाँच वर्ष पर्खेर बस्दैनन् । नेपाली जनताको मनमा के छ ? कसले भन्न सक्छ ?"
सिन्डिकेटविरुद्ध कदम : सुशासनको संकेत,"राजनीतिमा: बूढापाका नेताहरूको सिन्डिकेट कार्यालयमा: घुस्याहा हाकिमको सिन्डिकेट विद्यालयमा: प्रभावशाली प्रअको सिन्डिकेट निर्माण व्यवसायमा: नेता, ठगदार र स्थानीय डनको सिन्डिकेटदेशको आर्थिक विकासमा : रेमिट्यान्सको सिन्डिकेटआयात निर्यातका कुरामा: दक्षिणी छिमेकको सिन्डिकेटसुनकाण्डमा: प्रहरी र तस्करको सिन्डिकेटयता फर्कौं, उता फर्काैं : सिन्डिकेटसँगै जम्काभेट प्रत्येक सिन्डिकेटसँगै : बाध्यता, पीडा र भ्रष्टाचारजन्य दर्शन भेट त्यसैले अब सुशासन ल्याउने नै हो भनेयातायात क्षेत्रको मात्र होइन तोडिनुपर्छ प्रत्येक क्षेत्रमा पहाड भएर ठडिएका अनेकौं सिन्डिकेटका गेट ।इन्द्रकुमार श्रेष्ठकमलाकुञ्ज, ओखलढुंगा"
"ढुक्क हुनुहोस्, सिन्डिकेट सकिन्छ","यातायातसँग सम्बन्धित निकायमा सेवाग्राहीले दु:ख पाउने, बिचौलिया लाग्ने, घूस माग्ने व्यापक छ, यसलाई कसरी व्यवस्थित गर्नुहुन्छ ? अब यो रहँदैन । तर, यति ठूलो र्याकेट छ कि, तत्काल सही बाटामा ल्याउन गाह्रै छ । हिजोको सरकारमा जताततै घूसखोरको घूसपैठ थियो, अहिले पनि प्रयास गरेका गर्यै छन् । त्यस्तालाई यो सरकारले स्पेस दिँदैन । प्रधानमन्त्रीले धेरै पटक भनिसक्नुभएको छ । उहाँको भावनालाई जनताले कदर गरेका छन् । सकारात्मक रूपमा लिएका छन् । त्यही भावनाअनुसार हामी प्रत्येक क्षेत्रमा भएका भ्रष्टाचार, बिचौलिया र सिन्डिकेट समाप्त पार्छाैं । समयचाहिँ लाग्छ ।"
माफियाले नेपाललाई ट्रान्जिट बनाउन सक्छन्,निरन्तर हुने गरेका अन्तरदेशीय संगठित अपराधले नेपाल त्यसको केन्द्र बन्न खोजेको संकेत त गर्दैन ? नेपाल अन्तरदेशीय संगठित अपराधको त्यति ठूलो हब बनिसकेको छैन । पैसा सजिलै ल्याउन र लैजान सकिने भयो भने अन्तर्राष्ट्रिय माफियाले नेपाललाई ट्रान्जिट बनाउन सक्छन् । यस्तो अभ्यासले अन्य अपराधका घटनालाई पनि बढाउँछ । विभिन्न प्रकारका अपराधबाट आर्जित रकमको बाइप्रडक्ट पनि अपराध नै हुन्छ । अर्थतन्त्र सरकारको हातबाट फुत्केर माफियाका हातमा जान्छ । कोलम्बिया र पानामाको अर्थतन्त्र पनि माफियाका कारण सरकारको हातबाट फुत्केको थियो । हामी त्यो बिन्दुमा त नपुगौंला तर यसलाई रोक्न बलियो प्रयास निरन्तर चाहिन्छ ।
टेन्डर भर्दा बन्धक,"उक्त समूहले पालुङटार नगरपालिकाकी उपप्रमुख पम्फा बसेललाई पनि दुव्र्यवहार गरेको छ । कुटपिट भएका व्यवसायी कार्यालयमै रुँदै आउनुभयो । मैले प्रहरीलाई खबर गरेँ, बसेलले भनिन्, किन प्रहरीलाई खबर गरिस् भन्दै मेरो कार्यकक्ष अगाडि आएर अपशब्द बोल्दै थर्काउन थाले । आफूलाई पनि दुव्र्यवहार भएको भन्दै उपप्रमुख बसेलले प्रहरी कार्यालयमा उजुरी दिएकी छन् । घटनामा संलग्न भएको आशंकामा प्रहरीले शुक्रबारै राजीन सुनारलाई पक्राउ गरेको थियो । उनी प्रहरी कार्यालयबाटै फरार भएका छन् । निर्माण व्यवसायी संघ अध्यक्ष श्रेष्ठले भने आफूहरूले कुटपिट नगरेको दाबी गरे । उहाँहरू व्यवसायी होइन, अर्काको फर्म ल्याएर बार्गेनिङ गर्न आउनुभएको हो, उनले भने, हामीले कुटपिट गर्ने र बन्धक बनाउने जस्तो केही गरेका छैनौं । जिल्ला प्रहरी कार्यालय गोरखाले भने घटनामा संलग्नको खोजी भइरहेको जनाएको छ । घटनामा संलग्नको खाजी भइरहेको छ, प्रहरी उपरीक्षक प्रकाश अधिकारीले भने, पीडितसँग जाहेरी पनि माग्दै छौं ।"
सुन तस्करीले हुन्डी फस्टायो,"टाइम्स अफ इन्डियाको अनलाइन संस्करणमा डाइरेक्टर अफ रेभिन्यु इन्टेलिजेन्सका अतिरिक्त कार्यकारी निर्देशक एमके सिंहले दुबईबाट सुन किन्नकै लागि कुनै व्यापारीले त्यतिका रकम अवैध रूपमा पठाउन आँटेको बताउँदै भनेका थिए, सुन तस्करीको र्याकेट नै सक्रिय छ । अवैध विदेशी मुद्रा विदेश पठाउनुको अर्थ सुन तस्करी नै हो । तस्करीको पछिल्लो शृंखलालाई भारतमा गरिएको नोटबन्दीको प्रभावका रूपमा पनि बुझ्नुपर्ने अनुसन्धान अधिकारीहरूको भनाइ छ । अवैध धन रोक्न भारतमा एक हजार र ५ सय भारु नोटमा प्रतिबन्ध लगाएपछि माफियाहरूले सुनमा लगानी बढाएको देखिन्छ ।"
प्रतिखाता ५ लाखसम्म बिमाको तयारी,"निक्षेप सुरक्षण विनियमावली, २०६७ अनुसार राष्ट्र बैंकबाट इजाजतपत्र प्राप्त बैंक तथा वित्तीय संस्थाले कोषसंँग सम्झौता गरी निक्षेपको सुरक्षण गराउन सक्छन् । निक्षेपको सुरक्षण गराएबापत सदस्य संस्थाले सुरक्षण हुने निक्षेपको ०२ प्रतिशत प्रतिवर्ष अर्थात् प्रतिसय रुपैयाँ निक्षेपमा वार्षिक २० पैसाका दरले कोषलाई शुल्क बुझाउनुपर्छ । संस्थामा जोखिम (संकट) उत्पन्न भएको अवस्थामा १० पैसा थप दस्तुर लाग्ने कानुनी व्यवस्था छ । निक्षेप सुरक्षण गरेबापत कोषले गत फागुनसम्म करिब ६० करोड रुपैयाँ आर्जन गरेको जनाइएको छ ।"
अर्जेन्टिनामा ब्याजदर ४० प्रतिशत,अर्थतन्त्रमा आएको यो संकट निवारणका लागि सरकारले निजी क्षेत्रलाई सुधारको आश्वासन दिनुपर्ने विज्ञहरूको भनाइ छ ।
प्रयोगकर्ताको तथ्यांक गोप्य रहला ?,क्याम्ब्रिज एनालिटिका बन्द भए पनि योसँग भएको जानकारी अर्को कम्पनीका रूपमा प्रयोग हुन सक्नेमा विज्ञहरूले चिन्ता जनाएका छन् । क्याम्ब्रिज एनालिटिकाले भने आफूसँग भएको सबै जानकारीहरू डिजिट गरिएको दाबी गर्दै आएको छ । बेलायत ईयूबाट छुट्टिने विषयमा कम्पनीको भूमिकालाई लिएर बेलायती संसदले समेत अनुसन्धान गरिरहेको छ ।
बिमाको संस्थागत सुशासनमा कडाइ गरिँद,"नयाँ व्यवस्थाअनुसार बिमा कम्पनीहरूले सबै प्रक्रिया पुर्याएर प्रतिस्पर्धाका आधारमा मात्र कर्मचारी नियुक्त गर्नुपर्ने भएको छ । यो क्षेत्रमा दक्ष र क्षमतावान जनशक्ति भित्र्याउने उद्देश्यले यो व्यवस्था ल्याएइएको समितिले बताएको छ । विगत लामो समयदेखि बिमा क्षेत्रमा पर्याप्त दक्ष जनशक्ति छैनन् । यसकारण हाल धेरै बिमा कम्पनीहरूमा प्रमुख कार्यकारी अधिकृत पनि छैनन् । अधिकांश कम्पनीहरूको संस्थागत सुशासन निकै कमजोर छ । यो अवस्थाबाट समग्र बिमा क्षेत्रलाई मात्र उठाउनका लागि कर्मचारी नियुक्त प्रक्रियालाई पनि विधिवत, प्रतिस्पर्धी र पारदर्शी बनाउन लागिएको समितिले जनाएको छ ।"
साढे १ अर्बको सेयर कारोबार,यो साता नेप्सेको कारोबार कक्ष नियमित कारोबारका लागि तीन दिन मात्र खुला रह्यो । उक्त अवधिमा ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।
विराटनगर जुट मिल्स चलाउने दाबी,समितिका अध्यक्ष सञ्जेलले केही माफियाहरूको योजनामा मिल्सको विराटनगरस्थित ६७ बिघा र दमकस्थित २ बिघा गरी ६९ बिघा जग्गा र मुलुकको १ नम्बर दर्ता रहेको जुट मिल्सको सम्पत्ति बिक्री गर्ने षड्यन्त्रको विरोधमा आफूहरू आन्दोलनमा उत्रिन बाध्य भएको बताए ।
केरा किसानको टर्रो कथा,"बिमा गर्ने केरा किसानहरू दुई सयको हाराहारीमा भएको चितवन जिल्ला कृषि विकास कार्यालयका बागबानी विकास अधिकृत धनबहादुर थापाले बताए । बिमा कम्पनीले चुस्त कार्यशैली अपनाउन नसक्दा बाली बिमा गर्ने किसानहरूको संख्या उल्लेख्य नबढेको अनुभव उनीहरूको छ । तर, अरू किसानभन्दा केरा किसानहरू भने उत्साहप्रद रूपमा बिमा गर्न अग्रसर हने गरेका छन् । बिमाले अघिल्लो वर्ष पाँच प्रतिशतभन्दा कम केरा नष्ट भएमा क्षतिपूर्ति नदिने नीति लिएको थियो । यो प्रवधानले बिमाप्रति आकर्षण बढ्न नसकेको अध्यक्ष पन्तले बताए । त्यो नीति खारेज भएका कारण यो वर्षदेखि बिमा गर्ने केरा किसानहरू बढ्ने उनको आशा छ । बाली बिमा गर्दा प्रिमियमको ७५ प्रतिशत सरकारले र २५ प्रतिशत मात्रै किसानले व्यहोर्ने भएछ । एक बिघा केरा खेतीको बिमा गर्दा किसानले संघमार्फत गरेमा ३३ सय १५ रुपैयाँ तिरे पुग्छ ।"
"विषादी प्रयोगले किसान, माटो र उपभोक्तामा असर","रूपन्देहीमा दैनिक एक करोड बराबरको कारोबार हुने बुटवल कृषिउपज तरकारी तथा फलफूल थोक बजार केन्द्र छ । दैनिक ३० लाख बराबरको कारोबार हुने मायादेवी तरकारी तथा फलफूल बजार भैरहवा छ । योबाहेक ५० वटा लाखभन्दा बढीको कारोबार हुने हाट बजार छन् । यी बजारमा आउने तरकारी तथा फलफूलमा समेत विषादी मापन गरिएको छैन । कृषिउपजमा प्रयोग हुने असुरक्षित विषादी प्रयोग घटाउन र दोषीलाई कारबाही गर्न गत भदौमा बुटवल कृषिउपज तरकारी तथा फलफूल थोक बजार केन्द्रमा विषादी मापन यन्त्र ल्याए पनि प्रयोगमा आएको छैन । दोषीलाई कसरी कारबाही गर्ने भन्ने कार्यविधि नबन्दा केन्द्रले सबै फलफूल तथा तरकारीमा औपचारिक परीक्षण गर्ने र कारबाही प्रक्रियामा जाने नगरेको विषादी अवशेष द्रुत विश्लेषण एकाइ, बुटवलका प्रमुख रामबहादुर खत्रीले बताए । जिल्लागत तथ्यांकमा रूपन्देहीमा प्रतिहेक्टर करिब ४ सय ग्राम विषादी प्रयोग हुन्छ ।"
भारतमा कमाएर इनार,"उनले सार्वजनिक धारा निर्माणका लागि वडाबाट ५० हजार बजेट छुट्याएको बताए । खानेपानी योजनाका लागि समेत पहल भइरहेको उनले जनाए । यो वडाको माथिल्लो क्षेत्रमा मात्रै खानेपानीको हाहाकार हो, उनी भन्छन्, यहाँको खानेपानीको समस्या समाधान गर्न करोडमाथिको बजेट नभई सम्भव छैन । वडा ११ का शिवु विकले खानेपानीकै लागि समस्या झेल्नुपरेको बताए । स्थानीय तहलाई गुनासो सुनाउँदा, आश्वासन मात्र पाएका छौं । बृहत् खानेपानी योजना निर्माणका लागि पहल भएको छैन, उनले भने ।"
जग्गा खोज्दै दाहाल,पोलिटेक्निकल इन्स्टिच्युट बनाएरै छाड्ने प्रतिबद्धता जनाए । खानेपानीको समस्या समाधान तत्काल गर्ने वचन दिए । थ्री फेजको बिजुली जोड्न ढिकुरपोखरी नै घर भएका प्रमुख जिल्ला अधिकारी तारानाथ अधिकारीलाई आग्रह गरे । पोखरा महानगरपालिकामा गाँभिन नपाएर रन्थनिएका ढिकुरपोखरीवासीमा उनले आशाको सञ्चार गराए । सेवा सुविधाका सपना देखाएर गएका छन् ।
५० शय्याको अस्पताल बन्दै,"स्वास्थ्य तथा जनसंख्या राज्यमन्त्री अर्यालले बिरामीले घरदैलोमै उपचार सेवा पाउने बताइन् । राजदूत पार्कले नेपाल सरकारलाई स्वास्थ्य, शिक्षा र कृषि क्षेत्रका साथै मानव संसाधनको क्षमता अभिवृद्धिमा सहयोग गरेको बताए । यूएनडीपीका राष्ट्रिय उपनिर्देशक सोफिया केमखाजेले भूकम्प प्रभावित क्षेत्रका समुदायको उत्थानका साथै स्थानीय समुदायको सहभागिता, क्षमता अभिवृद्धि र जीविकोपार्जनमा सुधार हुनेमा जोड दिइन् ।"
बलात्कारपछि किशोरीलाई जिउँदै जलाइयो,भारतमा सन् २०१६ को एक प्रतिवेदनअनुसार वर्षमा करिब ४० हजार बलात्कारका घटना भएका छन् । यद्यपि उक्त प्रतिवेदनमा सामाजिक अपहेलनाको त्रासका कारण अधिकांश घटनाहरू सार्वजनिक नहुने उल्लेख छ ।
सत्तारूढ दलको पकड गुम्यो,"बेलायती प्रधानमन्त्री टेरेजा मेले बार्नेट तथा बसिल्डनलगायत स्थानमा जित हासिल गरेपछि पार्टीका काउन्सिलहरूको प्रशंसा गरेकी छन् । मेले कन्जरभेटिभले विजयी हासिल गरेको वान्ड्सवर्थको शुक्रबार भ्रमणका क्रममा भनिन्, लेबरले यस निर्वाचनमा नियन्त्रण कायम गर्ने दाबी गरेका थिए ।"
भूपू गोर्खा निर्वाचित,"मेजर रानाले वकिङ बरोको गोल्ड्सवर्थ पार्क वडाबाट दस मत बढी ल्याएर जितेका हुन् । कन्जरभेटिभ पार्टीका उम्मेदवार उनले ९ सय ३० र प्रतिस्पर्धी लिबरल डेमोक्रयाट्सका जेम्स रिचार्ड स्यान्डरसनले ९ सय २० मत ल्याएका थिए । बार्नेटको सेड वार्डमा लेबरबाट उठेका कमलबहादुर गुरुङ, फेल्थाम नर्थमा कन्जरभेटिभबाट लडेका आनन्द राई, इलिङको होबेइन वडामा कन्जरभेटिभका तर्फबाट उठेका सुरेन्द्र ढुंगाना र हार्ट डिस्ट्रिक्ट काउन्सिलको ब्ल्याकवाटर एन्ड हवली वडाबाट उठेकी लीला सेलिङ माबो भने पराजित भए । यस पटकको निर्वाचनमा बेलायतको प्रतिपक्षी दल लेबरले दुई हजार ३ सय ५० सिट, सत्तारूढ कन्जरभेटिभले १ हजार ३ सय ३२, लिबरल डेमोक्रेटिक पार्टीले ५ सय ३६, ग्रिन पार्टीले ३९, युकिपले ३ र अन्यले १ सय ४४ सिटमा जित हासिल गरेका छन् ।"
बिजुली बनाउने नवीन,"फिल्ममा अभिषेक सुवेदी, जीवन अधिकारी, बुद्धि तामाङ, रेलिजा श्रेष्ठ, राजेश हमाल लगायतको मुख्य अभिनय छ । विज्ञापन निर्माणमा लाग्दा आफूलाई दाइहरूले ब्रेक दिएको सम्झिएर नवीनले पनि नयाँ कलाकारसँग काम गरेको बताए । त्यसमाथि मेरो फिल्मको कन्सेप्ट अमूर्त खालको थियो, उनले भने, चिनिएको कलाकार राख्दा दर्शकलाई कथा कृत्रिम लाग्ला भनेर नयाँ अनुहार देखाएको हुँ । फिल्ममा राजेश हमाल प्राध्यापकको भूमिकामा छन् । उनीसँग काम गर्दा सुरुमा डर र पछि रमाइलो लागेको निर्देशकले बताए ।नवीनले यसअघि वान पर्सेन्ट शीर्षकको सर्ट मुभी बनाएका थिए । त्यो युटयुबमा उपलब्ध छ । अब उनी आफ्नै लेखन र निर्देशनमा दोस्रो फिचर फिल्म बनाउन खोज्दै छन् । अरूको फिल्ममा काम गर्न मन लागेको छैन, उनले भने, आफैं स्टोरी लेख्दै छु ।"
चलचित्र पत्रकारिता सम्मान क्षत्री र एलनलाई,"हेटौंडा चलचित्र पत्रकार संघ मकवानपुरले विभिन्न सम्मान घोषणा गरेको छ । सञ्चारकर्मी डब्बु क्षत्री र रामकुमार एलनलाई क्रमश: ११ हजार १ सय ११ रुपैयाँ र ५ हजार रुपैयाँसहित राष्ट्रिय चलचित्र पत्रकारिता सम्मान२०७५ प्रदान गर्ने जनाएको छ । त्यस्तै, अभिनेत्री निता ढुंगाना र अभिनेता सुशान्त श्रेष्ठलाई चलचित्र कलाकारिता सम्मान प्रदान गर्न लागिएको संघका अध्यक्ष मणिराज गौतमले जनाए । आउँदो जेठ ७ गते एक कार्यक्रम गरी पुरस्कार दिइने उनले जनाए ।"
हलमा फिल्म: डमरुको डन्डीबियो,"छेतेन गुरुङले निर्देशन गरेको फिल्मले डन्डीबियो पुनरुत्थानमा संघर्षरत युवाको कथा प्रस्तुत गरेको छ । अनुप बराल, खगेन्द्र लामिछाने, आशान्त शर्मा, मेनुका प्रधान, अंकित खडका, लक्ष्मी बर्देवालगायतले अभिनय गरेका छन् । खगेन्द्रकै पटकथामा बनेको फिल्मले डन्डीबियोको सम्भावना उजागर गर्न खोजेको छ । नीतिनियमहरू परिष्कृत गरेर हाम्रो मौलिक खेललाई इज्जतिलो र व्यावसायिक बनाउन सकिन्छ भन्ने सन्देश फिल्मले दिन्छ । फिल्मले डन्डीबियो प्रवद्र्धनमा आवाज उठाएको महसुस हुन्छ । हामीकहाँ खेलकुद विधाका निकै कम फिल्म बन्ने गरेकोमा यसलाई राम्रो प्रयास मान्न सकिन्छ । पश्चिम नेपालको रमणीय भेगमा हरि हुमागाईंले फिल्म खिचेका छन् । संवाद यसको सबैभन्दा सशक्त पक्ष हो । ब्याकग्राउन्ड स्कोरमा एलिस कार्कीको काम सराहनायोग्य छ भने कालीप्रसाद बाँस्कोटाले तयार पारेको तितेपाती बोलको ओएसटी ऊर्जाशील छ । डन्डीबियो खेलको अनुभव भएकालाई फिल्मले विगतमा फर्काउँछ भने मोबाइल गेममा रमिरहेका पछिल्लो पुस्ताले फिल्मबाटै खेल तरिका सिक्न सक्छन् ।"
हलमा फिल्म: भोर,साहित्यकार कृष्ण धरावासीको कथामा फिल्म बनाइएको हो । यसअघि निर्देशक भट्टराईले धरावासीकै कथामाथि फिल्म झोला बनाएका थिए । फिल्मको सम्पादन भने उज्वल ढकालले गरेका हुन् ।
पानको मिसी,"युटयुबमा राम्रो प्रतिक्रिया र भ्युअर्स पाइरहेकी छु, गत आइतबार साँझ युटयुबमा रिलिज भएको भिडियोबारे सुनीताले भनिन् । लमजुङको धुसेनीकी सुनीताले स्कुले जीवनदेखि नै गाउन थालेकी हुन् । मेरो विचारमा नेपाली चिनारी भनेकै लोकसंगीत हो, उनले भनिन्, यो क्षेत्रमै निरन्तरता दिने योजना छ ।"
नयाँ पुस्तक ल्याउँदै शाक्य,मैना धितालसँगको सहकार्यमा तयार पारिएको पुस्तक यही वैशाख २९ गते सार्वजनिक हुने बताइएको छ ।
वेलकम टु सिन्थेसिस,लोकमानले चाहिँ पञ्चबुद्ध बनाएका थिए । समुद्रमानको परम्परागत कलामा मौलिकता पाइन्थ्यो । रसना बज्राचार्यले अस्तव्यस्त रंग पोतेर पोट्रेट बनाएकी थिइन् ।
शेर्पा साँझ,संस्थाका अध्यक्ष डीजे नवाङले पहिलो पटक एकै ठाउँ भेला भएर कसन्र्ट गरिएको बताए ।
सामुदायिकमा बढे विद्यार्थी,पहिलो पटक २०६३ सालमा एसएलसीमा सहभागी भएदेखि विशिष्टसहित शतप्रतिशत नतिजा ल्याइरहेको मेलम्चीघ्याङले भर्नालाई बलियो बनाएको उनको कथन छ । गत सालभर गरेको सर्वेक्षणनुसार विद्यालय बाहिर रहेका ६ सय ४६ बालबालिकालाई भित्र्याउने र जिल्लाभरका झन्डै ८३ हजारलाई भर्ना गराउने लक्ष्य राखिएको शिक्षा विकास तथा समन्वय इकाईले जनाएको छ ।
केरा फाँड्नेमाथि कारबाही हुन्छ : कृषिमन्त्री,"यसैबीच, केरा उत्पादक संघको साधारणसभामा सञ्चारकर्मीलाई सम्मान गरिएको छ । चितवनमा केरा खेती फस्टाउन र उत्पादनको बजार प्रवद्र्धनमा सहयोग गरेको भन्दै कान्तिपुर दैनिकका चितवन संवादादाता रमेशकुमार पौडेल र कान्तिपुर टेलिभिजनका चितवन संवाददाता प्रवीण दत्तसहित चार पत्रकारहरूलाई मन्त्री खनालले सम्मान गरे ।"
फरक क्षमताका सुविधासम्पन्न भवनमा,नेपाल पत्रकार महासंघ सिन्धुपाल्चोक शाखाका पूर्वअध्यक्ष पौडेलले विद्यालयका विभिन्न गतिविधि सञ्चारमाध्ययमा प्रकाशित गर्दै आएका थिए । त्यसैको कदरस्वरूप सम्मान गरिएको विद्यालयले जनाएको छ ।
प्रेसमाथि अंकुश लगाउने योजना छैन,कोसीपारि पत्रकारिता पुरस्कार अर्का पत्रकार उजाड रक्तिमलाई समेत प्रदान गरिएको छ । त्यसैगरी क्रियाशील पत्रकारिता पुरस्कारबाट नेपाल समाचारपत्र दैनिकका काभ्रे संवाददाता मोतीराम तिमल्सिनालाई सम्मान गरिएको हो । उनीहरूलाई राज्यमन्त्री बाँस्कोटाले नगदसहित सम्मानपत्र प्रदान गरे ।
पुल निर्माण सुस्त,यही डिजाइनमा तीनकुनेको वाग्मतीमा बन्न लागेको पुलको निर्माण गति पनि सुस्त छ । तोकिएको म्याद सकिन दुई महिनामात्रै बाँकी छँदा २० प्रतिशत मात्रै काम सकिएको सडक विस्तार आयोजना स्रोतले बताएको छ । निर्माणको ठेक्का लिएको पप्पु कम्पनीको ढिलाइ र अटेरीले गर्दा काम अघि बढ्न नसकेको बताइएको छ । डिजाइनले समय खर्चेको भए पनि काम सुरु गर्न र निरन्तरता दिन पप्पुले ध्यान नदिएको आयोजनाको आरोप छ । हालको पुल अरनिको राजमार्ग निर्माणकै क्रममा बिजुलीबजारसँगै बनाइएको थियो ।
बौडेश्वर झरनाको गुरुयोजना तयार,"कार्यक्रममा उपस्थित काठमाडौं महानगरपालिकाका मेयर विद्यासुन्दर शाक्यले महानगरका तर्फबाट योजनाका लागि १ करोड रुपैयाँ सहयोग गर्ने प्रतिबद्धता व्यक्त गरेका थिए । उनले पार्कभित्र कफी सप, खाने स्थानका साथै संरचनाहरू संस्कृति झल्काउने किसिमको हुनुपर्ने सुझाव दिए । तारकेश्वर नगरपालिकाका प्रमुख रामेश्वर बोहराले स्रोतसाधनको सीमितताका बावजुद योजना ल्याउनु सराहनीय कदम भएको भन्दै यसको कार्यान्वयनमा आफूले सक्दो सहयोग गर्ने बताए ।"
मिडवाइफ चर्चामै सीमित,"नेपालमा मिडवाइफ जनशक्ति उत्पादनका गर्न सीप विकासका लागि प्रयोगशाला छैन । अभ्यासका लागि बर्थिङ सेन्टरको पनि अभाव छ । प्रत्येक सरकारी अस्पतालमा सानो भए पनि बर्थिङ सेन्टर खोल्न सके यस्ता जनशक्ति उत्पादनमा सघाउ पुग्ने वज्राचार्य बताउँछिन् । हालसम्म राजधानीको प्रसूति गृह र त्रिवि शिक्षण अस्पतालमा मात्रै यस्ता सेन्टर छन् । वज्राचार्य भन्छिन्, नेपालमा अझै पनि घरमै सुत्केरी हुनेको प्रतिशत बढी छ, जुन जोखिमपूर्ण हो, मिडवाइफको सहयोगमा महिलाले प्रसूति जस्तो सामान्य समस्यामा ज्यान गुमाउनु पर्दैनथ्यो ।मिडवाइफको सहयोगमा महिलाले सजिलै बच्चा जन्माउन सक्छन् । यसले बढ्दै गइरहेको सिजरिङ डेलिभरी प्रवृत्ति पनि कम गर्ने नर्स नानीमैया कवे बताउँछिन् । उनी भन्छिन्, मिडवाइफले सुत्केरी गराउन सघाएपछि, चिकित्सकलाई भार कम हुन्छ, यसले छिटो काम सक्नका लागि गरिने सिजरिङ डेलिभरी कम गर्छ । मिडवाइफ जनशक्ति उत्पादनबारे आफूहरू सकारात्मक भएको स्वास्थ्य मन्त्रालयले जनाएको छ ।"
नि:शुल्क स्वास्थ्य शिविर,"मध्यपुर (कास) मध्यपुर थिमि लाय्कुस्थित आदर्श माध्यमिक विद्यालयमा नि:शुल्क स्वास्थ्य शिविर सञ्चालन गरिएको छ । जनसमुदायमा महिलामा हुने क्यान्सर, मुटु रोग, सुगर रोग, खकार परीक्षण र सामान्य रोगको परीक्षण गर्ने उद्देश्यले नि:शुल्क स्वास्थ्य शिविर सञ्चालन गरिएको हो ।"
चार भारतीय पक्राउ,"काठमाडौं (कास) प्रहरीले स्रोत नखुलेको नेपाली र भारतीय रुपैयाँसहित भारतका चार जनालाई कालिमाटीबाट पक्राउ गरेको छ । पक्राउ पर्नेमा पहाडपुल थानाका चञ्चल साह, उनकी पत्नी मसली खत्री, खजुरियाका ५५ वर्षीय अनिरुद्र गुप्ता र बेतियाका सुरेशप्रसाद साह छन् । उनीहरूलाई भारु ७ लाख १८ हजार ८ सय ६० र नेपाली १ लाख १३ हजार ३ सय ५० रुपैयाँसहित पक्राउ गरिएको हो ।"
मृत भेटिए,काठमाडौं (कास) उपत्यकाका विभिन्न स्थानमा तीन जना शनिबार मृत भेटिएका छन् । बूढानीलकण्ठस्थित एक ब्लक उद्योगमा कार्यरत कपनका ६५ वर्षीय भरत मगर शनिबार मृत भेटिएका हुन् । ललितपुरको इमाडोलमा मादक पदार्थ सेवन गरी सुतेका ३० वर्षीय समन महर्जन शनिबार बिहान मृत भेटिएको प्रहरीले जनाएको छ । महर्जनका साथीको घरमा सुतेका उनी बिहान घर नजिकको गल्लीमा मृत भेटिएका थिए । यसैगरी भक्तपुरको नाङ्लाखेलस्थित एक इँटाभट्टामा काम गर्ने सर्लाहीका २१ वर्षीय केडी राना बेहोस अवस्थामा भेटिएपछि उपचारका क्रममा उनको मृत्यु भएको छ ।
आयोजकविरुद्ध आर्मीको सान,पहिलो हाफको अधिकांस समय आर्मीका खेलाडीले बल नियन्त्रणमा राखे । आयोजकले दोस्रो हाफमा खेलमा फर्कने प्रयास गरे पनि गोल गर्ने अवसर भने सिर्जना गर्न सकेन । आर्मीले अब मनाङ मस्र्याङ्दी क्लब र सरस्वती क्लबबीचको विजेतासँग सेमिफाइनलमा प्रतिस्पर्धा गर्नेछ । ह्याट्रिककर्ता नवयुग श्रेष्ठ म्यान अफ द म्याच घोषित भए । उनले ११ हजार रुपैयाँ पुरस्कार पाए । आइतबार थ्रीस्टार र नेपाल पुलिस क्लबबीच प्रतिस्पर्धा हुनेछ ।
सिड्नीमा धावक मानन्धर सम्मानित,"कार्यक्रममा अवैतनिक महावाणिज्यदूत दीपक खड्का, इन्दिरा बन, नन्द गुरुङ, छविलाल सापकोटा, सन्जीव पाण्डे लगायतका व्यक्तिले शुभकामना दिएका थिए ।"
जितेन्द्र र प्रेरणालाई उपाधि,"महिला फाइनलमा डिफेन्डिङ च्याम्पियन इरा रावत रिटायर्ड हर्ट भएपछि प्रेरणा च्याम्पियन बनिन् । प्रेरणाले पहिलो सेट ६३ ले आफ्नो पक्षमा पारेकी थिइन् भने दोस्रो सेटमा ३० ले अगाडि थिइन् । दुवै विजेताले जनही ५० हजार र उपविजेताले २५ हजार पुरस्कार पाए । जितेन्द्र परियारले सन्तोष खत्रीसँग मिलेर डबल्सको उपाधि पनि जिते । मिक्स डबल्समा श्रीराम मगर र इरा रावतको जोडी च्याम्पियन भयो । भेट्रान ३५ वर्षमाथि एकलमा कमल भण्डारी तथा डबल्समा श्रीराम मगर र सोभितमान श्रेष्ठ, ४५ वर्षमाथि एकलमा कृष्णराज घले तथा डबल्समा कृष्णराज घले र सुवर्ण धाख्वा, ५५ वर्षमाथि एकल ध्रुव गुरुङ तथा डबल्समा मनोज राणा र छ्याम्बा डुन्डुप अनि ६५ वर्षमाथि एकल ज्ञानेन्द्रमान ताम्राकार विजयी भए ।"
आरसीटीमा कार्यक्रम,"काठमाडौं (कास) नेपालको जेठो फुटबल क्लब अन्नपूर्ण क्लब (आरसीटी) ८६ औं वर्ष प्रवेश गरेको अवसरमा वैशाख २२ शनिबार शुभकामना आदानप्रदानसँगै रक्तदान आयोजना गरिएको थियो । क्लब मुख्यालयमा आयोजित कार्यक्रममा क्लबका सदस्य, फ्यान क्लबका सदस्य, भूपू खेलाडी, टोलवासीको उपस्थिति थियो । सबैबीच भावनात्मक सम्बन्ध कायम गर्न क्लबले वार्षिकोत्सवमा कार्यक्रम गर्दै आएको छ । कार्यक्रममा ५ सयभन्दा बढीको सहभागिता रह्यो ।"
भ्याली र ग्रिनल्यान्ड सफल,"सिनियर ब्वाइजमा ग्रिनल्यान्ड, भ्याली पब्लिक र टीआईए विजयी भए । जुनियर ब्वाइजमा महामञ्जुश्री, ग्रिनल्यान्ड र इडेन ब्रिजले सफलता पाए ।"
कीर्तिपुर विजयी,काठमाडौं (कास) कीर्तिपुर नगरपालिकाले प्रदेश नम्बर ३ अन्तरनगरपालिका प्रथम मेयर कप बास्केटबलमा शनिबार बूढानीलकण्ठ नगरपालिकालाई ७५६२ स्कोरले पराजित गरेको छ । कीर्तिपुरको जितमा सौरभ श्रेष्ठले २२ स्कोर गरे । कीर्तिपुर नगरपालिकाद्वारा आयोजित प्रतियोगिताको अर्को खेलमा भक्तपुर नपाले चन्द्रागिरि नपाबाट वाकओभर पायो । आठदिने लिगकम नकआउटका आधारमा हुने प्रतियोगिता ६ टोली सहभागी छन् ।
टेनिस टोली बैंंककतिर,"काठमाडौं (कास) एसिया यू१४ डेभलपमेन्ट च्याम्पियनसिप (डिभिजन १) मा भाग लिन नेपालका ६ खेलाडी शनिबार थाइल्यान्ड गएका छन् । मे ५ देखि २० सम्म बैंककमा हुने प्रतियोगितामा पुरुषतर्फ आरभसम्राट हाडा, आर्यन गिरी र अकी जुवेन रावत तथा महिलामा सर्भानी श्रेष्ठ, सलोनी तामाङ र रायना शाह सहभागी हुनेछन् । प्रशिक्षकमा कृष्णराज घले छन् ।"
मनमैंजु च्याम्पियन,"३ स्वर्ण, ३ रजत र ४ कांस्यसाथ अद्वितीय दोस्रो तथा २ स्वर्ण, ५ रजत र ३ कांस्यसाथ बौद्ध डोजो तेस्रो भए । वादोरियोकी निशा मगर सर्वोत्कृष्ट खेलाडी भइन् । पुरुषमा सतुंगलका राकेश मानन्धर र महिलामा मनमैंजुकी आरिका गुरुङ उत्कृष्ट खेलाडी चुनिए ।"
शंकरदेवलाई उपाधि,"काठमाडौं (कास) शंकरदेव क्याम्पसले किस्ट कलेजलाई ५ विकेटले पराजित गरी थेम्स बीआईएम क्रिकेट कप प्रतियोगिता जितेको छ । पहिलो ब्याटिङ गरेको किस्टलाई १२३८ को स्कोरमा रोकेपछि शंकरदेवले निर्धारित २० ओभर खेलमा ९ बलअगाडि लक्ष्य पूरा गरेको थियो । किस्टबाट विख्यात ढुंगेलले ३१, रोशन खरेलले १८, बिवुन श्रेष्ठले १७ र शैलेश भट्टराईले १४ रन बनाए । शंकरदेवका अक्क्षु कार्कीले ४ विकेट लिए । उनले ४ ओभरमा २३ रन खर्चे । विशाल आचार्यले २ तथा प्रज्ज्वल खतिवडा र नारायण सुवेदीले ११ विकेट लिए । अक्क्षुले ३८ रन पनि बनाए । उनले ३५ बल खेल्दै ५ चौका प्रहार गरे । प्रज्ज्वलले २२, अजय सिटौलाले १३ र दिनेश काफ्ले १० रन बनाए । किस्टका सागर सिलवाल र गणेश ज्ञवालीले २२ तथा जिसन आलमले १ विकेट लिए । अक्क्षु उत्कृष्ट ब्याट्सम्यान, उत्कृष्ट बलर र म्यान अफ द सिरिजमा चुनिए ।"
शेर्पाको नेतृत्वमा एन्फा,सदस्य (११)दावा लामा ५६पूर्णमान चित्रकार ५५दिनेश व्यन्जनकार ५५दीर्घबहादुर केसी ५५विजय घले ५३निरोज खड्गी ५२किरण राई ५०रत्नकुमार श्रेष्ठ ४८मधुसुदन उपाध्याय ४८प्रदेश सिंह राठौर ४८रवीन्द्रनाथ श्रेष्ठ ४२ लव खत्री २६ देवेन्द्रमान सिंह बस्नेत २५ पुरुषोत्तम थापा २२ दीपक खतिवडा २२ रमेश रायमाझी १९ भीमसेन केसी १९ अनिल मल्ल १६ सुरेश शाह १४ प्रवीणकुमार यादव १४ मानदेव हजारा १४ बालकुमार साँवा १२ प्रल्हादप्रसाद साह ९ राजेन्द्रकुमार श्रेष्ठ ३ अशोक विष्ट १ महेन्द्रप्रकाश गिरी १ प्रमोद हमाल १ मोहनकुमार बस्नेत ० सन्तोषभक्त राजलवट ०महिला सदस्यपेमा डोमा लामा (निर्विरोध)
रेलिगेसनमा स्टोक,त्यसअघि शुक्रबार ब्राइटन एन्ड होभ आल्बियनले म्यानचेस्टर युनाइटेडलाई १० ले पराजित गर्यो । दोस्रो हाफको ५८ औं मिनेटमा ब्राइटनका पास्कल ग्रसले हेडरमार्फत गरेको गोल नै खेलमा निर्णायक सावित भयो ।
पुतली,(तस्बिर स्रोत : एजेन्सी)
तीनवर्षे बालकको मादल मोह,"कलिलो उमेरमा यसरी बजाउन थालेका रियाजको साधना देखेर पूर्वका प्रसिद्ध मादलवादक राम विष्ट चमत्कार नै भएको ठान्छन् । उनले बच्चाको कलालाई देखेर मादल नै उपहार दिएका छन् । विष्टले रियाजलाई थप हौसला पुगोस् भनेर मादल दिएको बताए । भन्छन्, बच्चाको सुरताल हेर्दा मादलवादनमा यत्तिको बच्चा कतै छैनन् ।"
हाम्रो स्कुल,"उमङ्ग केशर लामिछाने, कक्षा१० बाल जागृति माध्यमिक विद्यालय, हेटौंडा"
परीक्षाका ५ स,"५ सकारात्मक सोच सकारात्मक सोचबाट नै सफलताका तमाम ढोकाहरू खुल्ने र आशाका किरणहरू छरिने भएकाले राम्रो परिणामको अपेक्षा गर्नेहरूको दरिलो हतियार नै सकारात्मक सोच हो । नकारात्मक सोचबाट आफ्नो क्षमता पनि ह्रास हुन्छ । घातक सोचबाट आफूलाई जति सक्दो बचाई मबाट सम्भव छ, म गर्न सक्छु, अरूले सक्ने मैले नसक्ने के छ र भन्ने सकारात्मक विचारबाट अघि बढ्नुपर्छ । आफंैले आफैंलाई वा अरू कसैबाट उत्प्रेरित गराउन सक्ने हो भने सफलता हाम्रै प्रतीक्षा गरेर बसिरहेको हुन्छ । यो वास्तविकता बुझ्न कुनै दिन, महिना, वर्ष पर्खिरहनु पर्दैन । त्यो दिन भनेको आज हो । त्यो महिना भनेको यही हो । र, त्यो वर्ष भनेको पनि यही वर्ष हो । बस्, सकारात्मक सोच लिएर परिश्रम र लगनशीलताका साथ उठ्ने, जाग्ने हो भने अपेक्षित अंक, राम्रो सफलता र उत्कृष्ट नतिजाले हामी सबैलाई पर्खेर बसेको छ । त्यसका लागि अलिकति आँट, धेरै विश्वास र आफ्नो कामप्रति लगनशीलताको खाँचो छ ।"
फुल्यो लालीगुराँस,"घुमीफिरी आएपछिचैतवैशाख मास,पहाडका भीरपाखमा फुल्यो लालीगुराँस । उजाड डाँडापाखाभरि खासै छैन हरियो घाँस, तर पनि पाखैभरि फुल्यो लालीगुराँस ।फूल फुलेपछि अबपलाउँछ नयाँ आसप्रकृतिमा रङ्ग भर्दैफुल्यो लालीगुराँस । प्रकृति नै सुन्दर भयो कुरूपताको भयो नाश, टिपौँटिपौँ लाग्ने गरी फुल्यो लालीगुराँस ।अंकित खनाल, कक्षा५सिद्धिविनायक इंग्लिस बोर्डिङ स्कुल, तनहुँ"
पुल,"नदीमाथि वारपार भईरहन्छ यो सधैँ खडा,आड दिने बीचमा छन्दह्रा खम्बा बडाबडा । झोलुङ्गे र पक्की यसका प्रकार हुन्छन् थरीथरी, खर्चिलो छ निर्माण यसको बनाउनुपर्छ दु:ख गरी ।अनेक चोटपीडा सहीरहन्छ यो वर्षाैं वर्ष,यसकै उपयोगबाटगाउँवासीमा छाउँछ हर्ष । हिँड्छन् यसैमाथि सबै दिनदिनै हूलका हूल, जनसेवा गर्न सधैँ खटिरहन्छ पुल ।सक्षम श्रेष्ठ, कक्षा६काञ्जीरोवा नेसनल मावि, काठमाडौं"
सिँगारौँ आफ्नै देश,"नजाऊ हे युवाहरू विदेश,बरु बनाऊ आफ्नै देश ।प्रगति गर आफ्नै देशमा,सजिने गर आफ्नै भेषमा । अमूल्य छ हाम्रो पसिना, श्रमको त्यसै नगर हिनामिना । विदेशमा पसिना बगाएर, हुन्छ आखिर के काम ?बरु नेपालमै पसिना बगाएर,खाऊ सधैँ मीठो माम ।नेपालमा छन् हिमाल, पहाड, तराईसबै आफन्त हुन् यहाँ,कोही छैनन् पराई । यहीँ बसेर सिँगारौँ, आफ्नै जन्मभूमि नेपाल । यही देशलाई बनाउनु छ, सुन्दर, शान्त अनि विशाल ।सुदीप कोइराला, कक्षा७पिपुल्स फ्रेन्डसिप एकेडेमी, काठमाडौं"
भरिया दाजु र घैँटा,"नचुहिने घँैटोले सोच्दै, मुन्टो हल्लाउँदै भन्यो त्यो त ठीक होला । तर, किन तिमी हामीलाई झुन्डयाउँदै पटकपटक पानी बोक्छौ ? यति धेरै लोभ गर्नुचाहिँ ठीक हो त ? भरिया दाजुले लामो सास फेरे, मूल सुकेर सारा गाउँलेलाई हैरान भएको छ । देखिहालेका छौ, हुनेले पानी किनेका छन् । नहुनेलाई कति गाह्रो छ, भन त । त्यसैले नदीको पानी घैँटामा होइन, पाइपबाट माथि ल्याउन मन छ । पानी बेचेर कमाएको पैसाले गाउँमा पानीकै व्यवस्था गर्न मन छ । भरिया दाजु निरन्तर बोलिरहेका थिए । घैँटाहरू उनलाई हेरेर छक्क परेका थिए । गरिब भरियाले गरिबको दु:ख बुझेको छ । उसको गरिबी कमजोरी र भोकमरी सोच्थेँ तर होइन रहेछ, नचुहिने घैँटोले चुहिने घैँटोलाई अँगाल्यो । यो काम गर्न हामी सक्षम छौं भरिया दाजु । घैँटाहरू जोडले चिच्याए । भरिया दाजु मुसुक्क हाँसे । उनी नोल बोकेर लागे गाउँतिर । भरिया ढुक्क भए अब म साँच्चै पाइपबाट गाउँमा पानी ल्याउन सक्छु ।"

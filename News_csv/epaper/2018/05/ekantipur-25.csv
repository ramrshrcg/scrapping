शीर्षक,विवरण
"१३ वर्षमै आमा, २९ की हजुरआमा",(साथमा उदयपुरबाट डिल्लीराम खतिवडा)
भ्याटको ५४ अर्ब व्यापारीको खल्तीमा,"घोटालाका लागि तथ्यांक नै फरकराष्ट्रिय लेखा प्रणालीमा समावेश नै नहुने हुँदा उद्योगी र सरकारी अधिकारीको मिलेमतोमा बढीभन्दा बढी भ्याट फिर्ता लिई घोटाला गर्न तथ्यांक नै फरकफरक कायम गर्ने गरिएको छ । आन्तरिक राजस्व विभाग, राजस्व छुटको प्रभाव मूल्यांकन कार्यदल र महालेखा परीक्षकको कार्यालयका भ्याट फिर्तासम्बन्धी तथ्यांक नै आपसमा मिल्दैनन् । महालेखा परीक्षकको कार्यालयका अनुसार आर्थिक वर्ष २०७०७१ देखि २०७३७४ सम्म २४ अर्ब ३६ करोड ५५ लाख रुपैयाँ भ्याट उद्योगीले फिर्ता लिएका छन् । त्यसको आधिकारिक तथ्यांक राख्ने निकाय आन्तरिक राजस्व विभागका अनुसार सोही अवधिमा २० अर्ब ४ करोड रुपैयाँ मात्रै फिर्ता भएको छ । अर्को उदाहरण विभाग र राजस्व छुटको प्रभाव मूल्यांकन कार्यदलबीचको तथ्यांक हो । कार्यदलले आर्थिक वर्ष २०६४६५ देखि २०६९७० सम्म ८ अर्ब ४९ करोड ३ लाख रुपैयाँ भ्याट फिर्ता भएको तथ्यांक राखेको छ । विभागले सोही अवधिमा १९ अर्ब ६४ करोड रुपैयाँ फिर्ता भएको उल्लेख गरेको छ । अभिलेख व्यवस्थित नराख्दा ढुकुटीबाट उल्टै थप रकम उद्योगीले फिर्ता लगेको उदाहरण पनि छ, पूर्वकार्यवाहक महालेखा परीक्षक खत्रीले भने । उनका अनुसार अघिल्लो आर्थिक वर्षमा मोबाइल फोन सेटको सन्दर्भमा दुई करदाताले ७ करोड ९८ लाख रुपैयाँ उठाएका थिए । ती व्यापारीले भ्याट फिर्ता रकम भने ११ करोड ९० लाख फिर्ता लगे । उठाएको कुल रकमभन्दा ३ करोड ९१ लाख बढी फिर्ता लगे, उनले भने, अभिलेख नै व्यवस्थित नराख्दा उल्टै ढुकुटीबाट थप रकम फिर्ता दिइएको छ ।"
३३ प्रतिशत महिला महाधिवेशनपछि,"निर्वाचन आयोगमा दल दर्ता गर्ने प्रयोजनका लागि सबै केन्द्रीय सदस्यको हस्ताक्षर, नागरिकता र माइन्युट तयार गर्न बिहीबार बैठक राखिएको हो । त्यही क्रममा अध्यक्षद्वयले सम्बोधन गरेका थिए ।"
राष्ट्रकविको स्वास्थ्यमा सुधार,नर्भिकले तीन वर्षदेखि नै इन्टेरोस्कोपी प्रविधिको सफलतम प्रयोग गर्दै आएको जनाएको छ । यस्ताखाले चिकित्सा समस्याको उपचारका लागि कुनै पनि नेपालीले विदेश धाउनुपर्ने अवस्था र बाध्यता नरहेको नर्भिकका वरिष्ठ चिकित्सक तथा पेटरोग विशेषज्ञ डा मधु घिमिरेले बताए । नर्भिकले यस घटनाले विगतमा तत्कालीन राष्ट्रपतिलाई मुलुकमा कोलोनोस्कोपी प्रविधि नभएको भन्दै जापान पठाइएको घटनालाई स्मरण गराएको समेत उल्लेख गरेको छ ।
कैद मिनाहा सिफारिसविरुद्ध रिट,ढुंगेलसहित प्रतिवादी भएको कर्तव्य ज्यान मुद्दामा सर्वोच्चले २०६६ साल पुस १९ गते ढुंगेललाई सर्वस्वसहित जन्मकैदको सजाय हुने फैसला गरेको थियो । आफू प्रधानमन्त्री भएको दुई महिनाभित्रै बाबुराम भट्टराईको मन्त्रिपरिषद्ले २०६८ कात्तिक २२ मा उनलाई फैसला भएको कैद माफी गर्न सिफारिस गर्यो । त्यो निर्णयविरुद्ध परेको मुद्दामा सर्वोच्चले २०७२ पुस २३ गते ढुंगेलको कैद सजाय माफी मिनाहा नहुने निर्णय गरेको थियो ।
सरकारको नीति तथा कार्यक्रम: लक्ष्यहीन र अस्पष्ट  प्रतिपक्षी,फोरम सांसद प्रमिला कुमारीले पनि संविधान संशोधनको विषय नीति तथा कार्यक्रममा नपरेको प्रति आपत्ति जनाइन् । उनले उक्त विषय राख्नका लागि संशोधन प्रस्ताव दर्ता गराएकी छन् । उनले मधेसका लागि विशेष आर्थिक प्याकेज ल्याइनुपर्ने एवं जनसंख्या र मानव विकास सूचकांकका आधारमा बजेट उपलब्ध गराउनुपर्ने माग गरिन् । नीति तथा कार्यक्रम संघीयताप्रति अनुदार रहेको भन्दै उनले प्रादेशिक अधिकार हस्तान्तरणको विषय समावेश गर्न माग गरिन् । सत्तारूढ दलका सांसदहरूले भने नीति कार्यक्रममा सरकारको बचाऊ गरेका थिए । नेकपाका सांसद दीनानाथ शर्माले कार्यक्रम संविधानको मर्म र भावनाअनुसार आएको बताए । उनले विगतमा यथास्थितिमा रमाउने सरकार रहेको र यतिबेला सपना देख्ने सरकार रहेकाले भिजनरी नीति तथा कार्यक्रम आएको दाबी गरे ।
७७ जिल्लाका शिक्षा एकाइ प्रमुखको सरुवा,"त्यस्तै मन्त्रालयले उपत्यकाबाहिर केन्द्रीय कार्यालय रहेका विश्वविद्यालयका सम्पर्क कार्यालय खारेज गर्ने निर्णय गरेको छ । शिक्षामन्त्री गिरिराजमणि पोखरेलले बिहीबार मन्त्रीस्तरीय निर्णय गर्दै ११ वटा विश्वविद्यालयका काठमाडौं उपत्यकाभित्र रहेका सम्पर्क कार्यालय खारेज गर्ने निर्णय गरेका हुन् । केन्द्रीय कार्यालय उपत्यकाबाहिर भएका विश्वविद्यालयको राजधानीमा सम्पर्क कार्यालयको कुनै भूमिका, प्रभाव र आवश्यकता नदेखिएकाले खारेज गर्ने निर्णय गरेका छौं, शिक्षामन्त्रीका निजी सचिव पुष्प ढकालले भने । आर्थिक मितव्ययिता र कर्मचारी व्यवस्थापन सहज गर्नका लागि सम्पर्क कार्यालय खारेज गरिएको मन्त्रालयले जनाएको छ ।"
दोहाका गल्लीगल्लीमा आजाद भिसा पीडित,"पीडित भएर फर्किने कामदार म्यानपावरबाट क्षतिपूर्ति लिनबाट वञ्चित छन् । कतारको श्रमकानुनअनुसार भिसाको कारोबार गर्न मनाही छ । त्यस्तो काम गर्नेलाई ५० हजार रियाल जरिवाना र तीन वर्षसम्म सजाय हुने व्यवस्था छ । कामदारलाई झुक्याउनेविरुद्ध कतारको मानव तस्करविरुद्धको कानुन नम्बर २०११ को १५ दफा आकर्षित हुन्छ । शोषण गर्ने नियतले कामदारलाई झुक्याएर ओसारपसार गरिएको अवस्थामा यो कानुन आकर्षित हुन्छ । आजाद भिसाका नाममा कामदार ल्याएर फसाउने विषयमा कतारको मानव तस्करीविरुद्धको कानुन आकर्षित हुन्छ । यस्तो काम गर्नेलाई ७ वर्ष जेल र २ लाख ५० हजार रियालसम्म जरिवाना तोकिएको छ, कतारमा कानुनका जानकार दीपक भेटवालले भने, अब पीडितलाई न्याय दिन र थप पीडित हुनबाट जोगाउन यो व्यवस्थाअनुसार कारबाही प्रक्रिया अगाडि बढाउन सम्बन्धित निकायसँग समन्वय हुनुपर्छ ।"
८ कक्षा पास नगरे अयोग्य !,माध्यमिक तहसम्म अध्ययन गर्दा कुनै पनि शुल्क लिन नपाइने प्रावधान मस्यौदामा राखिएको छ । शुल्क लिन सक्ने संस्थागत विद्यालयका हकमा भने प्रत्येक कक्षामा कम्तीमा पच्चीस प्रतिशत स्थानमा माध्यमिक तहसम्म नि:शुल्क शिक्षा प्रदान गर्ने प्रयोजनका लागि बालबालिकाको स्थान आरक्षण गरी भर्ना गर्नुपर्नेछ ।
दक्षिण कोरियामा तीन नेपालीको मृत्यु,मंगलबारै सोलुखुम्बु मुक्लीका नरेश राईले घरको छतबाट हाम फालेर आत्महत्या गरेका छन् । राईलाई घाइते भेटिएपछि अस्पताल पुर्याएकामा निधन भएको प्रहरीले जनाएको छ । ८ वर्षअघि कोरिया आएका राई मानसिक रोगको औषधि सेवन गर्दै आएका थिए । उनले यसअघि आत्महत्या प्रयास गर्दा साथीहरूले बचाएका थिए ।
सुनकाण्ड : पर्दापछाडि को ?,"प्रहरीकै उच्च अधिकारीकै मिलेमतो रहने र अनुसन्धान पनि प्रभावित पार्न सकिने अवस्थाका कारण विमानस्थलबाटै सुन तस्करी मौलाउँदै गएको हो । सुन तस्करीले अन्य आपराधिक क्रियाकलापसमेत मलजल गर्न सक्छ । अहिले जारी अनुसन्धान भने सुन तस्करी नियन्त्रणमा कोसेढुंगा बन्न सक्छ । त्यसैले यसलाई कसैको दबाब र प्रभावमा नपरी स्वतन्त्र, निष्पक्ष र वैज्ञानिक तथ्यका आधारमा पार लगाउनुपर्छ । यसका लागि सरकारले अनुकूल वातावरण तयार पारिदिनुपर्छ । संगठित सुन तस्करीका लगानीकर्ता र संरक्षणकर्ता नखुलेसम्म अनुसन्धानको निष्कर्ष विश्वसनीय हुन सक्दैन । संगठित सुन तस्करीको शृंखला अन्त्य गर्न विगतका घटनाबाट पाठ सिक्दै संस्थागत संरचना पनि सुधार गर्नुपर्छ ।"
मोदीको कूटनीतिक पहल,यथार्थमा सम्बन्ध सुधार्ने प्रक्रियामा भएको मोदीको भ्रमण एकपक्षीय नै रह्यो । यसबाट भारत नै लाभान्वित भयो । पटकपटक म्याद थप्दा पनि योजना लागत खर्च जुटाउन नसकेको भारतीय कम्पनीलाई नै ओलीमोदीले स्वीच थिची अरुण३ जलविद्युत योजना उपहार दियो । सन् २०१४ मा सत्तारुढ भए पनि थुप्रै प्रतिबद्धतासहित मोदीले एक वर्षभित्र पञ्चेश्वरको डीपीआर तयार गर्ने घोषणा गरे । जुन प्रधानमन्त्री शेरबहादुर देउवाले पछिल्लो भारत भ्रमणपछि एक महिनाभित्रै तयार हुन्छ भनी जनतालाई आश्वस्त गरे । ओलीले अप्रिलमा भारत भ्रमण गर्नु अघि संसद्मा अब यसो हँुदैन भनी जानकारी गराएका थिए । तर अझै पञ्चेश्वरको डीपीआरबारे ओलीमोदीले टुंगो लगाउनसकेका छैनन् । तसर्थ मोदीले नेपालको विकास कार्यमा शेर्पा बन्छु भनेर ढोंँग रच्नुभन्दा पूर्व भारतीय प्रतिबद्धताहरूलाई गम्भीरतापूर्ण अघि बढाए उनीप्रति नेपालीको मन फेरिनेछ । नत्रभने ओलीमोदीको स्ट्राटेजिक पार्टनरसिपले नेपालीहरूमा ओलीको साख घट्नेछ ।
"मन्त्री गरिब, श्रीमती धनी","अर्थमन्त्री र नेपाल राष्ट्र बैंकका पूर्व गभर्नर डा युवराज खतिवडाले प्रस्तुत गरेको सम्पत्ति विवरण हेर्दा उनी कुरा एउटा र काम अर्कै गर्ने प्रवृत्तिको हो कि भन्ने शंका लाग्यो । आफू गभर्नर हुँदा डा खतिवडाले घरजग्गामा गरिएको लगानी अनुत्पादक भएको, बैंकमा पैसा थुपारेर ब्याज खाने प्रवृत्ति राम्रो नभएको र सहकारी संस्थाहरूले वित्तीय अनुशासन कायम गर्न नसकेको वा नगरेको भन्दै आएका थिए । तर अहिले उनी आफैले प्रस्तुत गरेको सम्पत्ति विवरण हेर्दा स्वयम्ले घरजग्गामा लगानी गरेको, बैंकमा पैसा थुपारेर खुरुखुरु ब्याज खाएको र एउटा सहकारी संस्थामा सेयर पनि लगानी गरेको देखियो । अरूलाई उपदेश दिने कुरा एउटा हुने र आफूले अवलम्बन गर्ने कुरा फरक हुने हो भने अर्कै कुरा हो, तर मुखले बोल्ने र गर्ने कुरा एउटै हुनुपर्ने हो । यो विषयमा अर्थमन्त्री डा खतिवडा नराम्रोसँग चुकेका छन् । यस विषयमा डा खतिवडाको जवाफ पाउन सकिन्थ्यो कि ? डा बनिता थापासंयुक्त राज्य अमेरिका"
उत्साह दिने विचार,"नेपाली कांग्रेसका नेता अर्जुननरसिंह केसीको अतिवादको लाक्षणिक रूप घतलाग्दो छ । २०३८ सालमा बीपीले आफ्नै नाममा युगवाणी दर्ता गराउनुभएपछि पत्रिकाका विचारको महत्त्वबारे उहांँले हामीलाई भन्नुभएको थियो, अब यो पत्रिका चलाउनुपर्छ । म पनि लेख्छु, तिमीहरू पनि लेख । राजनीति गर्नेले सशरीर नसके पनि विचारले जनतामा निरन्तर उपस्थितिको आभास दिनुपर्छ । उहाँंकै संगतले अलिअलि कलम चलाउन र विचार खेलाउन सिकियो । आजकालका कांग्रेसका नेताहरू लेखपढलाई वास्तै गर्दैनन् । जो गर्छन्, ती पनि अल्छी र सुविधाभोगी भए । कम्युनिष्ट पार्टीमा एकताको त्यत्रो घटना भयो, कांग्रेसभित्र मतलबै छैन । राजनीतिबाट लाभ उठाएका एकथरी त चुनाव हारेपछि सातो गएका जस्तै भए । राजनीति भनेको मर्दले कमाइदिने नामर्दले खाने पेसा भएको छ । पहिलेका नेताहरूले राजनीति कमाइदिए, पार्टी बनाइदिए र आजकालाई बसीबसी खान सजिलो भयो । आज बीपी बाँंचिराख्नुभएको भए यसको कति राम्रो विश्लेषण गरिदिनु हुन्थ्यो । अध्ययन गरे पो विश्लेषण गर्न सकिन्छ । पार्टीमा विचार दिनसक्ने र विचार लिन सिक्ने प्रथा मासिएकोमा दु:ख लाग्छ । कम्युनिस्ट एकताबाट प्रेरणा नलिए पनि प्रतिस्पर्धाको मन लिएर भए पनि सुध्रिने चाला गर्नुपर्छ । नेता अर्जुनको लेखमा परिस्थितिको घतलाग्दो समीक्षा गरिएको छ । यसले कार्यकर्ताहरूलाई उत्साह र प्रेरणा दिन्छ । असफलताबाट सिक्ने कि आफ्नै बेइमानी र कमजोरीको सारथी बनिरहने, त्यो हजुरहरूकै मर्जीमा छ । कालिका बस्नेत विराटनगर"
घर बहाल कर,"सामान्य अर्थमा घरधनीले आफ्नो घर भाडामा लगाए बापत सरकारलाई तिर्नुपर्ने करलाई घर बहाल कर भनिन्छ । यसको वर्तमान दर जम्मा बहाल रकमको १० प्रतिशत रहेको छ । यस्तो करबाट सरकारले ठूलो मात्रामा राजस्व प्राप्त गर्न सक्छ । तर सरकारको फितलो प्रशासन संयन्त्रका कारण घर बहाल कर असुली प्रभावकारी हुनसकेको छैन । सन्दर्भ काठमाडौं उपत्यकाको लिन चाहन्छु । उपत्यकाको ठूलो आवादी भाडामा बस्नेहरू छन् । जहांँ घरधनीले प्राप्त बहाल रकमबाट बहाल कर सरकारलाई तिर्दैनन् । सरकारले घर बहाल कर भाडामा बस्ने व्यक्तिबाट जबर्जस्ती तिर्न लगाउंँछ । उदाहरणका लागि कुनै प्राइभेट कम्पनी वा फर्म दर्ता गर्दा सम्बन्धित आन्तरिक राजस्व कार्यालयले भाडा रकमको १० प्रतिशत बहाल कर तिर्नुस्, अनिमात्र प्यान नं लिनुस् भन्छ । अन्यथा कम्पनी वा फर्मले प्यान नं नै पाउंँदैन । के नेपाल सरकार कर विभागका ठेकेदारलाई यो कर प्रणाली अवैज्ञानिक छ भनी थाहा छैन ? भाडामा बस्नेले यो कर तिर्ने कि घरधनीले ? भुवनसिंह पाण्डेबुढानीलकण्ठ८, हात्तीगौंडा, काठमाडौं"
शिक्षा पद्धति सुधारका कुरा,"विद्यालयमा हुने शिक्षण प्रणालीमा परिमार्जन, शिक्षकलाई आफ्नो पेसाप्रति लगनशील हुन आह्वान, भवनलाई दोष देखाएर पठनपाठनमा अवरोध गर्नेलाई निरुत्साहित गर्ने, महंँगा र चर्को शुल्कको प्राविधिक ज्ञान र शून्य प्रयोगमा चासो राखिदिनुभएकोमा खुसी लागेको छ । अहिले सबैतिर प्राविधिक उत्पादनको जिम्मा स्थानीय तहलाई एक प्राविधिक शिक्षालय भन्दै दिनलागेको बुझिएको छ । त्यसमा पनि सबैको आकर्षण स्वास्थ्य प्राविधिक सीएमए, अनमि, एचए नै होला । यी विषय पढाउँदा बाँडिने आश्वासन हेर्ने हो भने डाक्टर नै बनाएर समुदायमा पठाइएको झैं भ्रम छरी पैसा असुलिन्छ । तर सर्टिफिकेट हातमा आएपछि नेपाल सरकारलाई कर तिरेर सामान्य सेवासमेत दिन कानुनले वर्जित गरेको छ । कित सबै यस्ता ग्रामीण भेगमा सेवा पुर्याइरहेका निजी स्वास्थ्य प्राविधिकको ग्रेडिङमार्फत व्यवस्थापन गरियोस्, यात उतपादन बन्द नै । पढुन्जेल पढ्नेलाई थाहा हुन्न, पढिसकेपछि अवैध होइन्छ । सुरेश खतिवडाप्रदेश१, झापा"
निष्क्रिय वडा नं १५,"स्वयम्भूजस्तो विश्वसम्पदा भएको वडा नं १५ लामो निद्रामा सुतिरहेको छ । किमडोल चोकदेखि सीतापाइला जाने सडक, छाउनीदेखि गणेश मन्दिर हुँदै सीतापाइला जाने सडक एकदम साँघुरो, खाल्डाले भरिएको तथा फोहोरयुक्त छ । सडकबत्ती, सरसफाइ, खानेपानी तथा अन्य आधारभूत सुविधाबाट वञ्चित गैरीगठ्ठाटार टोलको विकासमा महानगर, वडा, यो क्षेत्रका सांसद कसैको पनि चासो छैन । महानगरभित्र यस्तो अवस्था कुनै पनि ठाउँमा छैन होला । रमेश महर्जनकिमडोल, स्वयम्भू, काठमाडौं"
अकुत सम्पत्तिमा असंगति,"प्रधानमन्त्रीमन्त्री र शासकीय वृत्तका पात्रहरू अनुचित धन थुपार्नेतिर मोहित भए देश सुशासनको पक्षमा हिंँड्न सक्दैन । माथिल्लो ओहदाधारी भ्रष्टाचारी भए भ्रष्टाचार तलसम्म सहजै फैलावट हुन्छ । माथिल्ला तहका पदाधिकारीहरू इमानदार भए तलका पात्रहरू भ्रष्टाचारमा लिप्त हुन कठिन हुन्छ । भ्रष्टाचार सन्दर्भमा भन्ने गरिन्छ, यो माथिबाट तलतिर बग्छ । माथिका भ्रष्टाचारी भए भ्रष्टाचार सर्वत्र झांगिन्छ । त्यही कारण शासकीय वृत्तका उपल्ला पात्रहरूलाई भ्रष्टाचारमा लिप्त हुन नदिन तिनीहरूको सम्पत्ति निगरानी र छानबिनभित्र पार्न उच्च दबाब जारी राख्नुपर्छ । त्यस्ता पात्रहरूलाई उच्च खतरामा राख्नसके मात्र भ्रष्टाचार न्युनीकरण हुन्छ ।"
गहन सुधार र थप खुलापनतर्फ चीन,"नेपालको नयाँ सरकारको सम्पूर्ण ध्यान विकास तथा निर्माणमा केन्द्रित छ । नेपालको देश निर्माणको नयाँ अवसर पनि आउँदैछ । चीन र नेपालले अहिलेको यस उचित अवसरलाई सदुपयोग गरी दूरदर्शिता अपनाई नीतिगत पक्षमा आपसी छलफललाई बढाउनुपर्छ । विकासको रणनीतिलाई एकाकार गर्दै लगानी तथा पुँजी संकलनका सम्बन्धमा विभिन्न किसिमका मोडालिटी अपनाउनुपर्छ । यसका साथै दुवै पक्षले पारस्परिक सम्पर्क तथा सहकार्यलाई मजबुत पारी व्यापार, पर्यटन, ऊर्जास्रोत र मानवीय सांस्कृतिक आदि क्षेत्रको सहकार्यलाई सक्रियताका साथ अघि बढाएर चीननेपाल साझा भाग्ययुक्त समुदाय निर्माण गर्नुपर्छ । चीन अन्तर्राष्ट्रिय समुदायसँग खुल्लापन तथा आपसी हितको आधारमा सुधार तथा नवसिर्जनाद्वारा विकासका अवसरको सहउपयोग गर्न, बृहत् विकासको योजना तयार गर्न र सुन्दर भविष्य निर्माण गर्न इच्छुक छ ।यू नेपालका लागि चिनियाँ राजदूत हुन् ।"
संसद्मा असमान प्रतिनिधित्व,"अन्त्यमा, लोकतन्त्र प्रतिनिधिमूलक शासन व्यवस्था अर्थात् जनताले आफ्ना प्रतिनिधिमार्फत सत्ता सञ्चालन गर्ने पद्घति हो । सबै जाति, जनजाति, वर्ग आदिले समानताको आधारमा प्रतिनिधित्वको मौका पाउने संवैधानिक व्यवस्था नहुने हो भने सही अर्थको लोकतन्त्र स्थापना गर्ने लक्ष्य अधुरो रहेको ठहरिन्छ । यो अवस्थाले एक्काइसांै शताब्दीमा मुलुक भित्रका विरोध स्वरलाई राज्यपक्षले जति दमन वा आलटाल गरे पनि द्वन्द्व झन् तीव्र हुँदै जान्छ र शान्ति, विकास एवं समृद्घिको प्रक्रिया त्यति नै जटिल बन्दै जान्छ । तसर्थ राज्यपक्षद्वारा एउटा समूहको हितमा केन्द्रित नभई समग्र नेपाली जनताको कल्याणका लागि संविधानमा रहेका विभेदपूर्ण धाराहरूलाई अविलम्ब संशोधनद्वारा उचित निराकरण गर्नु आवश्यक छ । झा राजपा नेपालका केन्द्रीय सदस्य हुन् ।"
पश्चिम सेती निर्माणका दुई विकल्प प्रस्ताव,"थ्री गर्जेजले २०६८ मा गरेको सम्झौतामा आयोजना सन् २०१४ देखि निर्माण सुरु गरी २०१९ को डिसेम्बरमा निर्माण गरिसक्ने उल्लेख छ । तर, प्राधिकरणसँग ६ महिनाअघि भएको संयुक्त लगानी सम्झौतामा आयोजनाको निर्माण अवधिबारे उल्लेख छैन ।"
तेस्रो प्राथमिकताका आयोजना नै नहुने,अर्थमन्त्री खतिवडाले सार्वजनिक गरेको बजेटको सिद्धान्त तथा प्राथमिकता र राष्ट्रपतिद्वारा केही दिनअघि संसदमा सार्वजनिक सरकारको नीति तथा कार्यक्रममा प्रदेश र स्थानीय तहबाट सञ्चालन हुने टुक्रे तथा साना आयोजनाको व्यवस्थापनबारेमा ठोस योजना देखिँदैन । यो आधारमा प्रदेश र स्थानीय तहले बजेटमा कनिका छराइ र ससाना आयोजना बढाउने सम्भावना भने जीवितै छ ।
निजगढ विमानस्थल निर्माणको बाटो खुल्यो,एलएमडब्लूले ११ हजार बिघा जग्गा आवश्यक पर्ने औंल्याउँदै टागिया बस्तीका १ हजार ४ सय घरटहरा हटाउनुपर्ने भनेको छ । यस परियोजनामा हालसम्म चार किल्ला छुटयाउने काम सकिएको छ भने नेपाली सेनालाई यस क्षेत्रभित्र रहेका रूख कटानको जिम्मा दिइएको छ ।
निजी क्षेत्रलाई पनि सम्बोधन गर्न सक्नुपर्छ,गुणस्तरीय शिक्षा कसरी प्रदान गर्न सकिन्छ । राम्रा कुरा एकापसमा कसरी बाँड्न सकिन्छ भनेर हातेमालो गरेर अघि बढ्ने बेला हो । सरकारी शिक्षा राम्रो भयो भने निजी झन् राम्रो बन्न बाध्य हुन्छन् । नत्र पैसा तिरेर को जान्छ ? प्रस्तुति : गणेश राई
राजविराज विमानस्थल असारबाट नियमित उडान हुने,कार्यक्रममा संघीय समाजवादी फोरम नेपालका अध्यक्ष उपेन्द्र यादवले भारतीय सहरहरूसित सडक यातायातमा र काठमाडांैलाई हवाई यातायातमा जोड्न सकिए सप्तरीको कायापलट हुने विश्वास व्यक्त गरे । पूर्व पर्यटनमन्त्री एव राष्ट्रियसभा सदस्य जितेन्द्रनारायण देवले लामो समयदेखि बन्द रहेको राजविराज विमानस्थल सबैको प्रयासपछि पुन: सुचारु भएको भन्दै उडानको निरन्तरताका लागि सबैको समन्वय र सहयोग आवश्यक रहेको बताए । नेपाल नागरिक उड्डयन प्राधिकरणका महानिर्देशक सञ्जीव गौतमले राजविराज विमानस्थल ७२ सिट क्षमताको जहाज अवतरणका लागि सक्षम रहेको जनाए ।
४२ वित्तीय संस्थाको पुँजी पुगेन,यति गर्दा पनि पुँजी नपुर्याउने बैंकलाई राष्ट्र बैंकले पुन: गत चैतमा थप सुविधा दिएको हो । दिएको समयसम्म पनि पुँजी नपुर्याउने बैंक तथा वित्तीय संस्थालाई थप सुविधा दिनुको साटो मर्जरमा जान दबाब दिनुपर्ने विज्ञहरू बताउँछन् । यसले बैंक तथा वित्तीय संस्थाको संख्या घटाउनुका साथै गुणस्तर पनि बढाउने उनीहरूको भनाइ छ ।
अप्टिकल फाइबरको विस्तार,"जनताले तिरेको पैसाबाट संकलित ग्रामीण दूरसञ्चार कोषको रकमबाट अप्टिकल फाइबर विस्तार गर्न लागिएको हो, सञ्चार, सूचना तथा प्रविधिमन्त्री गोकुल बाँस्कोटाले भने, सम्झौताअनुसार काम नगर्नेलाई रोकेर नयाँ ढंगले अघि बढिन्छ ।"
जनकपुरमा बढे भारतीय पर्यटक,"सेभ द हिस्टोरिकल जनकपुरका अध्यक्ष तथा प्रदेशसभा सदस्य रामाशीष यादव पर्यटक टिकाउने कार्यक्रमको आवश्यकता औंल्याएका छन् । उनले भने, पर्यटक त आउँछन तर टिक्दैनन् । पर्यटक टिकाउने कार्यक्रम ल्याउनुपर्छ ।"
दोहोरो अंकले घटयो नेप्से,दिनभरको कारोबारमा करिब साढे ४ हजार व्यापारमा १ सय ६१ कम्पनीका ७ लाख ९१ हजार ७ सय २८ कित्ता सेयर किनबेच भए । ती किनबेचबाट ३८ करोड रुपैयाँ बराबरको सेयर कारोबार भएको छ । कुल बजार पुँजीकरण पनि घटेर १५ खर्ब ४७ अर्ब रुपैयाँ कायम भएको छ ।
बास्नादार धानको अध्ययन,"महाशाखाअन्तर्गतको धान शाखामा कार्यरत प्राविधिक अतित पराजुलीले अहिले सबैतिर बिहे, व्रतबन्ध, सम्मेलनलगायतमा भोजका लागि बासनादार चामलको प्रयोग बढेको बताए । पहाडी क्षेत्रमा अहिलेसम्म यसको उत्पादन हुन सकेको छैन, उनले भने । नार्कले अहिलेसम्म मोटो र मसिनो चामल फल्ने धानको बीउ सिफारिस गर्दै आएको थियो ।"
सामसङको जे टु २०१८ भित्रियो,"काठमाडौं (कास) सामसङले ग्लालेक्सी जे टु २०१८ नेपाली बजारमा ल्याएको छ । गोल्ड तथा ब्ल्याक गरी दुई रङमा उपलब्ध यो सेट क्वालकोम स्नैप डै्रगन प्रोसेसर, २ जीबी र्याम तथा १६ जीबी इन्टरनल मेमोरिका साथ खरिद गर्न सकिने जारी विज्ञप्तिमा उल्लेख छ । यो सेटको मूल्य १४ हजार ५ सय ९० रुपैयाँ तोकिएको कम्पनीले जनाएको छ ।"
हुवावे पी टवेन्टी बजारमा,काठमाडौं (कास) हुवावेले कृत्रिम बौद्धिकता (एआई) सहितको फोन क्यामेरा हुवावे पी टवेन्टी नेपाली बजारमा ल्याएको छ । यो स्मार्ट फोनमा पहिलोपल्ट लिका डुअल क्यामेराको प्रयोग गरिएको जारी विज्ञप्तिमा उल्लेख छ । यसको डुअल आईएसपीले गर्दा हरेक तस्बिर वास्तविक रङका साथ खिच्न सकिने कम्पनीको दाबी छ । यसमा १२ एमपी आरजीबीका साथ २० एमपी मोनोक्रोम क्यामेरा सेटअप पनि रहेको छ । १ सय ६५ ग्राम तौल भएको हुवावे पी टवेन्टीको मूल्य ७४ हजार ९ सय रुपैयाँ निर्धारण गरिएको पनि विज्ञप्तिमा छ ।
स्काईवर्थले भित्र्यायो पातलो टीभी,काठमाडौं (कास) स्मार्ट अप्लाइन्सेस कम्पनीले स्काईवर्थ ब्रान्डको वालपेपर टीभी नेपाली बजारमा ल्याएको छ । यो टीभीको मोटाइ ३ दशमलव ६ एमएम मात्रै रहेको दाबी कम्पनीको छ । ओलिड टेक्नोलजी डिस्प्ले रहेको यो टीभीमा जेबिएल साउन्ड सिस्टम जडान गरिएको जारी विज्ञप्तिमा उल्लेख छ । यो टीभीको मूल्य नेपाली बजारमा २० लाख रुपैयाँभन्दा माथि पर्ने कम्पनीले जनाएको छ ।
डीआरएनका नयाँ उत्पादनहरू बजारमा,"काठमाडौं (कास) डीआरएन इलेक्ट्रोनिक्सले आफ्नो ब्रान्डमा फाइभ इन वान, टु इन वान, थ्री इन वान स्पिकर बजारमा ल्याएको छ । योसँगै कम्पनीले ५५, ४३, ३९ र ३२ इन्चमा स्मार्ट कर्भ टीभीसहित टेलिफोन सेट, स्मार्ट टीभी बक्स, आइरन, इमर्जेन्सी लाइट, सीएफएल र एलईडी वल्बलगायतका उत्पादन पनि नेपाली बजारमा भित्र्याएको छ ।"
कोकाकोलाको ग्लोबल टीभीसी सार्वजनिक,"काठमाडौं (कास) कोकाकोलाले फिफा विश्वकपको ग्लोबल टीभीसी सार्वजनिक गरेको छ । जसमा नेपालका केही लोकप्रिय स्थानका दृश्यहरू समावेश गरिएको छ । समावेश गरिएका नेपाली स्थानहरूमा स्वयम्भूनाथ स्तुपा, राजधानीको एक डिपार्टमेन्ट स्टोर, सीतापाइला नजिकको स्थान र एक हाउजिङ कम्प्लेक्स नजिकैको झुलुंगे पुल रहेका छन् ।"
ओपोलाई इनडिस्प्ले फिंगरप्रिन्ट सेन्सर,काठमाडौं (कास) ओपोलाई इनडिस्प्ले फिंगरप्रिन्ट स्क्यानरका लागि प्याटेन्ट प्रदान गरिएको छ । द स्टेट इन्टेलेक्चुअल प्रोपर्टी अफिस अफ चाइना (एसआईपीओ) ले कम्पनीलाई उक्त प्याटेन्ट प्रदान गरेको जारी विज्ञप्तिमा छ । कम्पनीका अनुसार प्याटेन्ट फाइलिङका दौरान देखापरेका तस्बिर नियाल्दा स्क्यानरले फोनको तल्लो बेजलभन्दा माथि ठूलै स्थान ओगट्ने देखिन्छ । त्यस्तै तस्बिर नियाल्दा फिजिकल होम बटनसहितको फोन स्क्रिनमा यसको प्रयोग गरिएको देखिन्छ ।
एनआईबीएल र आईएफसीबीच कर्जा सम्झौता,काठमाडौं (कास) नेपाल इन्भेस्टमेन्ट बैंक र विश्व बैंक समूहअन्तर्गतको इन्टरनेसनल फाइनान्स कर्पाेरेसन (आईएफसी) बीच कर्जा सम्झौता भएको छ । यो सम्झौतापछि इन्भेस्टमेन्टले आईएफसीसँग कर्जा लिन पाउने जारी विज्ञप्तिमा उल्लेख छ । अन्तर्राष्ट्रिय कम्पनीसँग कर्जा लिन नेपाल राष्ट्र बैंकको अनुमति लिनुपर्ने प्रावधान छ । सम्झौतापछि देशमा अहिले देखिएको आर्थिक तरलता केही हदसम्म कम हुने अपेक्षा जनाइएको छ । सम्झौतापत्रमा इन्भेस्टमेन्टका तर्फबाट प्रमुख कार्यकारी अधिकृत ज्योतिप्रकाश पाण्डे र आईएफसीका तर्फबाट आवासीय प्रतिनिधि एम रेहान रसिदले हस्ताक्षर गरेको बैंकले जनाएको छ ।
मुक्तिनाथको आईडीईसँग सहकार्य,"काठमाडौं (कास) मुक्तिनाथ विकास बैंकले कास्की, स्याङजा र पाल्पाका किसानलाई कृषि क्षेत्रमा लगानी विस्तारको लागि आईडीई नेपालसँग सहकार्य गरेको छ । यसबारेको सम्झौतापछि आईडीईले उक्त क्षेत्रका किसानलाई प्राविधिक तालिमहरू प्रदान गर्ने र मुक्तिनाथले कृषिसम्बन्धी लघु कर्जा प्रदान गर्ने जारी विज्ञप्तिमा छ ।"
फिक्सिटको नवीनतम उत्पादन बजारमा,काठमाडौं (कास) डीआर फिक्सिटले आफ्नो तरल वाटरप्रुफिङको नवीनतम उत्पादन बजारमा लागि ल्याएको छ । भित्ता रसाउने र ओस लाग्ने हरेक घरका समस्यालाई जगदेखि छतसम्म सुरक्षित बनाउने कम्पनीको नवीनतम उत्पादन डीआर फिक्सिट र एलडब्लू प्लसको सम्मिश्रण रहेको जारी विज्ञप्तिमा उल्लेख छ । यसलाई सिमेन्टसँग मिसाउँदा घरको आयु लम्बिनुका साथै विशेष मजबुती प्रदान गर्ने दाबी कम्पनीको छ ।
मेटलाइफ र किभाबीच साझेदारी,"काठमाडौं (कास) मेटलाइफ फाउन्डेसनले कर्मचारीलाई संलग्न गराउने अभियानअन्तर्गत विश्वभरका उद्यमीहरूलाई सहायता प्रदान गर्न गैरसरकारी संस्था किभा सँग साझेदारी गरेको छ । यस कार्यक्रमको एउटा हिस्साका रूपमा मेटलाइफका एसियामा रहेका २३ हजार कर्मचारी प्रत्येकका लागि उद्यम सुरुवात गर्न, त्यसको विकास गर्न र बढाउनका लागि यूएस डलर २५ ऋण विनियोजन गरिएको जारी विज्ञप्तिमा छ ।"
गाडीहरूको अक्सन मेला,काठमाडौं (कास) सिप्रदी अस्र्योडले नेपालमा गाडीहरूको बृहत् अक्सन मेला आयोजना गर्ने भएको छ । शुक्रबार राजधानीको थापाथलीमा सुरु हुने मेलामा ६० भन्दा बढी ब्रान्डेड गाडी प्रदर्शनमा राखिने आयोजकले जनाएको छ ।
लक्ष्मीको शाखा विस्तार,काठमाडौं (कास) लक्ष्मी बैंकले सल्यानको ढोरचौर र रुकुमको त्रिवेणी गाउँपालिकामा नयाँ शाखा सञ्चालनमा ल्याएको छ । यीसहित बैंकको शाखा सञ्जाल ८४ पुगेको जनाएको छ ।
सुन तस्करी र हत्या मुद्दा: गोरेद्वारा हत्यामा संलग्नता अस्वीकार,"राज्य संयन्त्रले समिति बनाएर अनुसन्धान गरेको र धेरैलाई पक्राउ गरी अदालती प्रक्रिया चलिरहेको अवस्थामा यसै को निर्दोष वा दोषी भन्न नसकिने नेत्रप्रसादको भनाइ छ । गोरेको पनि केही गल्ती भएरै अनुसन्धान भइरहेको होला, उनले भने, दोषी भए कानुनअनुसार सजाय भोग्नुपर्छ ।"
२८ आरोही कञ्चनजंघा चुचुरोमा,फर्कियो हेलिकप्टरकञ्चनजंघा हिमाल आरोहण गरेको टोली लिन गएका दुईवटा हेलिकप्टर तीन दिनपछि फर्किएका छन् । मंगलबार बेलुका गएका हेलिकप्टर आरोही नलिई फर्किएका हुन् । खराब मौसमका कारण बेसक्याम्पमा अवतरण गर्न नसकेपछि रित्तै फर्किएको एक्सपिडिसन बेस प्रालिका म्यानेजर सञ्जय बरालले जानकारी दिए । आरोहण दल भने अब पैदल फर्कने भएको छ । सेभेन समिट र एक्सपिडिसन ग्रुपको टोली यसअघि नै फर्किएको थियो ।
मुसहर बालबालिकालाई झोला,"आफ्ना बालबालिककाले नयाँ झोला पाउँदा अभिभावक पनि खुसी छन् । जयकला सदाले भनिन्, धुर्मुससुन्तलीले हाम्रा छोराछोरीलाई विद्यालय भर्नामात्रै गरेनन्, झोला दिएर खुसी र पढ्न सजिलो पनि बनाइदिए । नयाँ भर्ना भएका अधिकांश बालबालिकाले झोला पाएका हुन् । फाउन्डेसनका तर्फबाट सञ्चारकर्मी तथा सामाजिक अभियन्ता राजकरण महतोले शिक्षक, अभिभावक, जनप्रतिनिधि र स्थानीय प्रशासनको उपस्थितिमा विद्यालयमै पुगेर झोला उपलब्ध गराएका थिए ।"
एसिडपीडित युवाको उपचारमा बेवास्ता,"ज्यान मार्ने उद्योगमा मुद्दा दर्ता प्रक्रिया सुरु भएपछि पीडकबाट उपचार खर्च जुटाउने अवस्था हुँदैन । खर्च पुर्याउनै धौधौ भयो । दिनकै २०२२ हजार आवश्यक पर्छ, महर्जनका आफन्त पाठकले भने । अहिले नातेदारहरूले नै खर्च जुटाएर उपचार गर्दै आएका छन् । महर्जनमाथि एसिड प्रहार हुनुभन्दा अघि वैशाख ९ गते भरतपुरमा एकजना महिला पनि तारो बनेकी थिइन् । एकजना ट्राफिक प्रहरीका सईले ती महिलामाथि बजार क्षेत्रमै एसिड प्रहार गरेका थिए । भरतपुर अस्पतालमा उपचार गराइरहेकी महिलालाई गृहमन्त्री रामबहादुर थापाले भेटेर उपचारमा सरकारले सहयोग गर्ने बताएका थिए । महर्जनको उपचारमा भने कसैले चासो नदेखाएको आफन्तको गुनासो छ ।"
कालीगण्डकीमा दुई बेपत्ता,"उनका अनुसार स्थानीय, प्रहरी र पौडिन जानेका बोटे समुदायबाट खोजी कार्य जारी छ । उनीहरू कालीगण्डकीको टारी नजिकै धुस्टुङ बगरबाट बगेका हुन् । प्रहरीले राम्दीलगायत तल्लो भेगका प्रहरी र स्थानीयलाईसमेत यस विषयमा जानकारी गराएर खोजीलाई तीव्रता दिएको जनाएको छ ।"
हिउँले यार्चा टिप्न ढिलाइ,"पाटन खुला गरिएपछि संकलकबाट विभिन्न नाकामा एक करोड रुपैयाँभन्दा बढी संकलन भएको सहायक संरक्षण अधिकृत प्रकाश उप्रेतीले बताए । संकलकका लागि संकलन पुर्जी अनिवार्य गरिएको छ । निकुञ्जका अनुसार सुलिगाड, तोइजम र नाउलीबाट उठेको ७० लाख राजस्व बैंकमा जम्मा भइसकेको छ । धोमा ३० लाख राजस्व संकलन भएको छ । त्यस्तै त्रिपुराकोटमा साढे दुई लाख रुपैयाँ राजस्व संकलन भएको छ । तोइजम, नाउली र सुलिगाडबाट मात्र ५ हजार १ सय २९ जना संकलक पाटन प्रवेश गरेको सहायक संरक्षण अधिकृत उप्रेतीले बताए । यहाँका केही राष्ट्रिय वनमा समेत यार्चा संकलन सुरु गरिएको छ । माझफालको साइकुवारी, पोकेपानी, चाहार, बागडाँडा, ठांगे, लैनी, ताचिनलगायत पाटनमा दसौं हजार मानिस यार्चा टिप्न गएका छन् । यहाँका स्थानीयको आम्दानीको मुख्य स्रोत नै यार्चा संकलन हो । अधिकांश स्थानीय यार्चा टिप्न पाटन उक्लिएपछि गाउँहरू सुनसान बनेको माझफालका सुमन बुढाले फोनमा बताए । बुढापाका र अशक्तमात्र गाउँमा छन्, उनले भने । बिहीबार बिहान ८ बजे ग्याल्वारा, ताक्तारा, भम्पे, भोक्पा, साइकुवारी, बागडाँडालगायत पाटनमा बन्दुक पड्काएर संकलन आरम्भ गरिएको ठूलीभेरी नगरपालिका ६ का वडाध्यक्ष धर्मलाल बुढाले बताए ।"
सांसदले कुटे प्रशासकीय अधिकृत,सांसद यादवले भने कार्यपालिका सदस्यलाई पैसा दिएर विभिन्न निर्णयमा हस्ताक्षर गराइरहेको अवस्थामा निर्णय पुस्तिकामात्र नियन्त्रणमा लिएको बताएका छन् । कर्मचारीले भने सांसद भएकै कारण प्रशासनले यादवलाई कारबाही गर्न डराएको गुनासो गरेका छन् ।
संघीयता कमजोर पारिँदै छ : यादव,"उनले प्रदेश सरकारलाई कमजोर बनाउने खेल भइरहेको बताए । प्रदेशमा सरकार त छ तर मन्त्रालयमा रहेका कर्मचारी उसको मातहत छैनन्, सुरक्षा निकायको कमान्ड अर्कैको हातमा छ, यादवले भने, प्रदेश सरकारको अवस्था न माथि जान सक्ने न त तल झर्न सक्ने खालको छ । संघीय सरकारको प्राथमिकतामा २ नम्बर प्रदेश सबैभन्दा पछाडि रहेको भन्दै उनले असन्तुष्टि जनाए ।"
आँखा खुलेपछि हर्ष,पहाडी क्षेत्रमा आर्थिक अभाव र जनचेतनाको कमीका कारण आँखासम्बन्धी समस्याका सयौं बिरामी अझै उपचारबाट वञ्चित रहेको केआईसिंह गाउँपालिका अध्यक्ष लोकेन्द्र शाहीले बताए । शिविर सञ्चालनबाट अधिकांशलाई राहत मिलेको उनको भनाइ छ । गेटा अस्पतालका १३ जना चिकित्सकको केआईसिंह गाउँपालिकामा शिविर सम्पन्न गरेर अछाम जाँदैछ । अछामका तीन ठाउँमा शिविर चलाई फेरि डोटीको शिखर नगरपालिकाको तलकोट पुग्ने उनीहरूले बताए ।
वनकर्मीमाथि कुटपिट: आक्रमणकारीको खोजी तीव्र,रौतहटको वाग्मती किनारदेखि भारतको जिम करवेट राष्ट्रिय निकुञ्जसम्मको अन्तर्राष्ट्रिय जैविकमार्गलाई जोड्ने वसन्ता वन क्षेत्रको विभिन्न स्थानमा बढिरहेको अतिक्रमणले वन्यजन्तु नै संकटमा परिरहेको वसन्ता रेन्जपोस्टअन्तर्गतको सामुदायिक वन उपभोक्ता समूहको सञ्जाल समन्वय समितिका संयोजक विजय श्रेष्ठले बताए । उनले वसन्ता वन क्षेत्रभित्रको नयाँ र पुरानो अतिक्रमण हटाउन सरकारले तत्काल गम्भीर पहल नगरेमा वसन्ता जैविकमार्ग नासिंदै जाने जानकारी दिए ।
डेनिस सहयोगका सडक अलपत्र,१२ करोड १२ लाख २३ हजार लागतको गाग्रभन्ज्याङजितपुरसिद्धिथुम्कासोयाक जोड्ने १७ किलोमिटर लामो सडक भने ९५ प्रतिशत पूरा भएको छ । ११ करोड ५१ लाख ११ हजार रुपैयाँ लागत रहेको सोही सडकको दोस्रो प्याकेजको ७० प्रतिशत काम सम्पन्न भएको छ । पाल्टागेसिद्धिखोला सडकको ८० प्रतिशत काम सकिएको छ । विराट कुँवर जेभीले ठेक्का पाएको ३ हजार ३ सय मिटर सडकको लागत ३ करोड २४ हजार रुपैयाँ छ ।
बालविवाहविरुद्ध अन्तरपुस्ता,"वीरेन्द्रनगरकी उपप्रमुख मोहनमाया ढकालले बालविवाहको परिणामले विभिन्न अवसरबाट वञ्चित हुनुपर्ने परिस्थिति निम्तिएको बताइन् । उनले बालविवाहका कारण पीडितलाई नगरपालिकाले विशेष संरक्षण गर्ने बताइन् । नगर स्वास्थ्यमा कार्यरत स्टाफ नर्स सीता शर्माले बालविवाहले प्रजनन स्वास्थ्यमा प्रभाव पार्ने हुँदा लहैलहैमा लागेर कलिलो उमेरमा बिहे नगर्न किशोरीलाई आग्रह गरिन् । पाठेघरमा समस्या हुने, पोषणयुक्त दूध आउँदैन, शिशु कुपोषित हुने अवस्था आउँछ, उनले भनिन्, हरेक दृष्टिकोणले बालविवाह दण्डनीय छ, यसलाई चौतर्फी विरोध गरौं । सुर्खेतमा बालविवाह अधिक समस्या रहेको भन्दै स्थानीय सरकारले विशेष नीति तथा कार्यक्रम ल्याउन सहभागीले जोड दिए ।"
संसद् अधिवेशन आजदेखि,"प्रदेशसभा बैठकको यो अधिवेशनमा मुख्य गरी प्रदेश सरकारको आर्थिक वर्ष ०७५७६ नीति तथा कार्यक्रम र बजेट पारित हुनेछ । मन्त्रिपरिषद्को गत शुक्रबार बसेको बैठकले जेठ ११ गते प्रदेशसभा (संसद्) अधिवेशन आह्वानका लागि प्रदेश प्रमुखसमक्ष माग गरेको थियो । दिउँसो १ बजे बस्ने पहिलो बैठकमा सभामुखले प्रदेशसभा बैठक आह्वानसम्बन्धी प्रदेश प्रमुखको कार्यालयले पठाएको पत्र वाचन गर्ने र प्रदेश प्रमुख दुर्गाकेशर खनाललाई धन्यवाद ज्ञापन गर्ने कार्यसूची छ । प्रदेशसभा सचिवालयका अनुसार बैठकमा नेकपाका सांसदद्वय गुलाबजंग शाह, सीता नेपाली र कांग्रेस सांसद हिमबहादुर शाहीले समसामयिक विषयमा बोल्नेछन् । माघ २१ देखि सुरु प्रदेशसभाको पहिलो अर्थात् हिउँदे अधिवेशन वैशाख १८ गतेसम्म चलेको थियो ।"
ट्रम्पकिम वार्ता रद्द,केही दिनयता उत्तरले अमेरिकाले निरन्तर एकतर्फी रूपमा परमाणु हतियार त्याग्न दबाब दिएको तथा अमेरिका र दक्षिण कोरियाले संयुक्त सैन्य अभ्यास गरेको भन्दै वार्ताबाट वार्ताबारे पुनर्विचार गर्ने चेतावनी दिएको थियो । त्यसको प्रतिक्रियामा अमेरिकी राष्ट्रपति ट्रम्पले शिखर बैठक नहुन पनि सक्ने बताएका थिए । उनले उत्तर कोरियाले केही पूर्वसर्त पूरा गर्नुपर्ने भन्दै बैठक निर्धारित समयमा नबस्ने सम्भावना भएको बताएका थिए । तर उत्तर कोरियाको परमाणु परीक्षणस्थल नष्ट गर्ने समाचार सार्वजनिक भएसँग उक्त वार्ताबारे ट्रम्प सकारात्मक हुने अपेक्षा गरिए पनि ट्रम्पले अकस्मात् वार्ता रद्द गरेका छन् ।
उत्तर कोरियाली परमाणु केन्द्र ध्वस्त,उक्त समाचारको दक्षिण कोरियाले स्वागत गरेको छ । दक्षिण कोरियाली समाचार संस्था योनहापले विदेश मन्त्रालयका प्रवक्ता नोह क्युडुकलाई उल्लेख गर्दै परमाणु परीक्षण स्थल नष्ट पार्ने कार्यले पूर्ण परमाणु नि:शस्त्रीकरणको सम्भावना बढेको छ ।
मोदीलाई कोहलीको चुनौती,"त्यसैगरी, कंग्रेस सञ्चार प्रमुख रन्दिप सुर्जेवालाले मोदीलाई व्यायामको चुनौतीभन्दा चुनावी प्रतिबद्धता अनुसार २ करोड रोजगारी सिर्जना गर्न आग्रह गरे ।"
कोरियामा बुद्धको प्रतिमा,"बुद्ध जयन्तीको अवसरमा कोरियामा गरिने लोटस लालटिन फेस्टिभलको बृहत् र्यालीमा बुद्ध प्रतिमालाई परिक्रमा गराइएको थियो । बुद्धको जन्म नेपाल रहेको सन्देशसहित पञ्चेबाजाको धुनसँगै सम्पन्न र्यालीले धेरै दर्शकको ध्यान तानेको थियो । प्रतिमा हेर्दा जीवित बुद्धझंै आभास भएको प्रतिक्रिया दर्शकहरूले दिएका थिए । भगवान् बुद्धको जन्मस्थान नेपालको चिनारीसँगै नेपालको धार्मिक, सांस्कृतिक र ऐतिहासिक पर्यटकीय महत्त्वलाई उजागर गर्न प्रतिमा स्थापना अभियानले महत्त्वपूर्ण भूमिका खेलेको संयोजक अञ्जु केसीले बताइन् । कोरियामा पहिलो पटक नेपालबाट ढलोटको ठूलो बुद्ध प्रतिमालाई सुरक्षित रूपमा स्थापना गरी ऐतिहासिक कार्य गरेको भन्दै कोरियावासी नेपालीको सराहना गरेका छन् ।"
भारतमा प्रमुख बालीको उत्पादन बढ््ने,"विशेषगरी पछिल्ला वर्षमा काठमाडौं लगायतका सहरी क्षेत्रमा बासमतीलगायतका लंगग्रेन चामलको खपत बढेकाले भारतबाट हुने चामलको आयात बढी देखिएको जीसीको भनाइ छ । यसलाई निरुत्साहित गर्न ती चामलमा भन्सार बढाउनुपर्ने उनको सुझाव छ । सकेसम्म धान र चामल आन्तरिक उत्पादनबाट पुर्याउनुपर्छ भन्ने हो । तर, चामल त आयात नै नगरौं भन्ने हो । धान आयात बढ्यो भने त बरु यहीँकै मिलले काम पाउँछन् र रोजगारी पनि सिर्जना हुन्छ, सचिव जीसीले भने । हालको धानमा भन्दा चामलमा कम भन्सार लाग्ने व्यवस्थाले पनि चामलको आयात बढाएको र यसले नेपाली उत्पादनले प्रतिस्पर्धा गर्न कठिन भएको जीसीको ठहर छ । हाल धानमा ८ प्रतिशत र चामलमा ५ प्रतिशत भन्सार लाग्दै आएको छ । यसमा आवश्यक सुधार गर्न कृषि मन्त्रालयले सुझाव दिइसकेको पनि सचिव जीसीले जानकारी गराए । सरकारले अन्तर्राष्ट्रिय बजारमा चिनीको मूल्य घटेका कारण आयात अस्वाभाविक ढंगले बढेको भन्दै एक महिनाअघि १५ प्रतिशत भन्सारलाई बढाएर ३० प्रतिशत पुर्याएको थियो । भारतले भने आन्तरिक उत्पादन बढ्नासाथ किसानलाई मर्का नपरोस् भन्नका लागि तत्काल आयात प्रतिबन्धदेखि भन्सार दरमा वृद्धिजस्ता कदम चाल्ने गरेको छ । हालै मात्र गहुँको आयात अत्यधिक परिमाणमा बढेको भन्दै भन्सार दर २० प्रतिशतबाट बढाएर ४० प्रतिशत बनाएको छ । भारतले सन् २०१६०१७ मा ५७ लाख ५० हजार टन गहुँ आयात गरेकोमा यो वर्ष हालसम्म १४ लाख ८० हजार टन मात्र आयात गरेको छ । आयातका कारण स्वदेशी उत्पादनको मूल्य धेरै तल नजाओस् भन्नका लागि भन्सार दरमा वृद्धि गरिएको सरकारी अधिकारीलाई उद्धृत गर्दै अंग्रेजी दैनिक द इकोनोमिक्स टाइम्सले लेखेको छ । यसअघि गत माघमा आफ्ना किसानको संरक्षण गर्ने भन्दै चिनीको आयातमा शतप्रतिशत र चनामा १० प्रतिशतले भन्सार दरमा वृद्धि गरेको थियो ।"
मलेसियाले विदेशी कामदार घटाउने,उनले गत सन् २०१६ मा बंगलादेशसँग १५ लाख कामदार लिनेबारे भएको लगायत सम्झौता पनि पुनरावलोकन गरिने बताएका छन् । यसअघि नाजीव रजाक नेतृत्वको सरकारले १५ लाख बंगलादेशी कामदार ल्याउने निर्णय गरेको थियो । तर उक्त कदमको आलोचना भएपछि तत्कालीन सरकारले उक्त निर्णय रोकेको थियो । मन्त्री कुलसेगरनले कामदारको मासिक न्यूनतम पारिश्रमिक एक हजार रिंगिटबाट वृद्धि गरेर १५ सय रिंगिट बनाउनेबारे छलफल भइरहेको बताएका छन् ।
अनमोल र नीता उत्कृष्ट,समारोहमा अभिनेत्री मौसमी मल्ल र फिल्मकर्मी नरेन्द्र महर्जनलाई चलचित्र रजत सम्मान प्रदान गरियो । सञ्चारकर्मी श्याम अर्यालले चलचित्र पत्रकारिता पुरस्कारस्वरूप १० हजार रुपैयाँ पाए ।
साहित्यमा हाम्रो संस्कृति नआउनु दु:खद,"वरिष्ठ संस्कृतिविद् सत्यमोहन जोशीले उनलाई रंग दर्शन बारे किताब लेख्न सुझाएका थिए । उनले पनि हुन्छ भनेका छन् । तर अहिले लेख्ने आँट नै आइरहेको छैन, उनले भने, खाना पनि रुच्न छाडेको छ । फेरि स्वस्थ भएँ भने लेख्छु ।"
तान्द्रो अर्थात् आशा,"द्वन्द्वमाथि नै रोल्पा सुइना कृति निकालेका युवा स्रष्टा नवीन विभासले फिल्म सरकारी र विद्रोही दुवै अतिवादबाट मुक्त रहेर बनेको भन्दै प्रशंसा गरे । बितेका दिनहरूमा कसैले माओवादी मुभमेन्टको स्तुति गरे भने कसैले एकदमै धेरै क्रिटिसिजम गरे, उनले भने, तर यो फिल्ममा निर्देशक दुवैबाट मुक्त देखें । तर कोसिस गर्दागर्दै पनि फिल्मले माओवादी छापामारको जनतासँग सम्बन्ध राम्रो थिएन भन्ने नै देखाएको उनले दाबी गरे । फिल्ममा बुद्धि तामाङ, रामबाबु गुरुङ, सरस्वती चौधरी, राजन खतिवडा, अरुणा कार्की, कमलमणि नेपाल लगायतको अभिनय रहेको छ । कर्मसियल रिलिजमा खासै सफलता बटुल्न नसके पनि फिल्मले थुप्रै राष्ट्रिय तथा अन्तर्राष्ट्रिय फिल्म फेस्टिभलहरूमा प्रवेश पाएको थियो ।"
बहुभाषी कवि गोष्ठी,प्रतिष्ठानका अध्यक्ष बैरागी काइँलाले मुलुकका विविध जाति र समुदायका भाषासंस्कृति नै नेपाली बहुलताको विशेषता भएको र त्यसलाई युगकविले उति बेलै बुझेको बताए । युगकविका छोरा रविचरणले युगकविले रचनामा मातृभाषालाई पनि प्राथमिकता दिएको जनाए ।
१२ हजार कर्मचारी सरकारलाई घाँडो,"तलब बढाउन मागकाठमाडौं निजामती कर्मचारीहरूको आधिकारिक ट्रेड युनियनले बजेटको पूर्वसन्ध्यामा कार्यालय सहायकदेखि मुख्यसचिवसम्मको तलब बढाउन माग गर्दै अर्थमन्त्री युवराज खतिवडालाई ज्ञापनपत्र बुझाएको छ । अध्यक्ष पुण्य ढकालका अनुसार कार्यालय सहयोगीको ३० हजार र मुख्यसचिवको एक लाख ५० हजार तलब बनाउन माग गरिएको हो । यस्तै, सचिव र सहसचिवको तलब पनि १:५ अनुपातमा वृद्धि गर्न युनियनले माग गरेको छ । युनियनले १८ बुँदे माग प्रस्तुत गर्दै तलब वृद्धिसँगै जिम्मेवारी लिएर काम गर्न पनि आफूहरू तयार भएको जनाएको छ । जलविद्युत् तथा प्रदेशमा बन्ने निजामती अस्पताललगायत क्षेत्रमा लगानी गर्न आफूहरू तयार भएको युनियनले बताएको छ ।"
प्रधानमन्त्री कार्यालयमै सहसचिवलाई ठाउँ छैन,"मन्त्रीको संख्या घटे पनि एउटै मन्त्रालयमा २ देखि ३ जना सचिव रहेको र तिनले साबिकको भवन छाड्न नमान्दा व्यवस्थापनमा चुनौती भने देखिएको छ । अहिले भएका मन्त्रालयमा श्रम, रोजगार तथा सामाजिक सुरक्षा, युवा तथा खेलकुद, सहरी विकास र खानेपानी मन्त्रालयको आफ्नो भवन छैन । तर, मन्त्रालयको संख्या घटेकाले सिंहदरबार परिसरमा उपलब्ध भवनमै तिनको व्यवस्थापन गर्न सकिने बेल्वासेले बताए ।"
दूतावासद्वारा कर्मचारी पदमुक्त,प्रधान काठमाडौंको गौशालास्थित उत्सव एचआर सोलुसन प्रालिको कार्यकारी निर्देशक रहेको समाचार सार्वजनिक भएका थिए । प्रधान झन्डै ५ वर्षदेखि राजदूतको निजी सवारीचालकका रूपमा कार्यरत थिए ।
पहिरोको जोखिममा बस्ती,कालिखोला क्षेत्र पहिरोको उच्च जोखिम भएको क्षेत्र हो । सो ठाउँमा ७२ सालको माघमा नै ठूलो सुक्खा पहिरो खसेको थियो । तर पहिरोका कारण हालसम्म कुनै मानवीय क्षति नभएका कारण केही सुरक्षा प्रबन्धहरू अपनाएर सोही ठाउँमा आफूहरूलाई राख्नु उपयुक्त हुने कालिखोलाका नारायण घर्तीले बताए ।
शिक्षाबिना देश विकास हुँदैन,रोटरी क्लब हेटौंडाको सहयोगमा ४४ कोठे विद्यालय तथा छात्रावास भवन निर्माण सकिएको हो । अस्ट्रेलियन रोटरी क्लबको सहयोगमा निर्माण गरिएको भवनको मुख्यमन्त्री पौडेल र रोटरी इन्टरनेसनल डिस्ट्रिक गभर्नर सञ्जय गिरीले उद्घाटन गरे । विद्यालयमा प्राविधिक शिक्षा सञ्चालन गर्न सरकारले सहयोग गर्ने पौडेलले बताए । करिब ७६ लाखको लागतमा ८ कोठे भवन निर्माण गरेको रोटरी क्लब हेटांैडाका अध्यक्ष उज्ज्वल शर्मा भण्डारीले बताए । भवन निर्माण सम्पन्न भएसँगै भूकम्पले भवन भत्केपछि टहरामा पढ्दै आएका विद्यार्थी पक्की भवनमा सरेका छन् । छात्रावासमा टाढाटाढाबाट अध्ययन गर्न आउने चेपाङ बालिका बस्छन् । छात्रावासमा ३८ चेपाङ छात्रा बस्ने गरेको प्रधानाध्यापक काजिराम मोक्तानले जनाए । विद्यालयमा ८ सय ६१ बालबालिका अध्ययन गर्छन् । तीमध्ये अधिकांश आदिवासी जनजाति छन् ।
पानी उत्पादन बढयो,"बोर्डले हेटौंडा उपमहानगरकाअन्तर्गत करिब ३२ वर्ग किलोमिटर भित्र २, ४, ५, ६, ८, ९, १० र वडा नं १, ७, १४, १५, १६ र १७ का केही भूभागमा बसोबास गर्ने करिब १ लाख ३ हजार नगरवासी, विद्यालय, ३३ वटा क्याम्पस, ठूला तथा मझौला ८७ होटल तथा २० हजार ७ सय ६० परिवारलाई पानी उपलब्ध गराउँदै आएको छ । अनलाइन पेमेन्ट, मोबाइल एप्स, मिटर रिडिङ सफ्टवेयर निर्माण कार्य गरिहेका छौँ, कार्यकारी निर्देशक ढकालले भने, यी प्रविधि आगामी आर्थिक वर्षदेखि सञ्चालन गर्ने तयारीमा छौं । उपमहानगरका बासिन्दालाई पिउने पानीको सुविधा उपलब्ध गराउने उद्देश्यले सरकारसँगको सहलगानीमा करिब २० करोडको काम बोर्डले गर्दै छ । सहलगानीमा लागतको ३० प्रतिशत रकम बोर्डले बेहोर्नुपर्छ ।"
तंग्रिँदै हेलम्बुको पर्यटन,"किउलदेखिका माथिल्ला स्थानमा होटल बन्ने क्रममा छन्, होटल नबन्दा बासको समस्या टार्न उनीहरू तलतिर झर्ने गरेका छन्, उनले भने । पर्यटकी बस्तीको होमस्टे र कला संस्कृतिका कारण पर्यटक लोभिँदै हेलम्बु धाउने गरेको उनको कथन छ । गाउँपालिकाको पहलमा पूर्वाधारको योजनालाई सकेपछि पर्यटकले गर्दा स्थानीयलाई रोजगारी भइरहेको स्थानीय राजकुमार भण्डारीको अनुभव छ । धार्मिक र प्राकृतिक सम्पदाले पर्यटक तानिन थालेका छन्, उनले भने ।"
कीर्तिपुर नगरपालिका: ८५ प्रतिशत बजेट खर्च,"एकपटक कित्ताकाट रोक्दा सर्वोच्चले आफ्नो जग्गामा घर बनाउन पाउनु संवैधानिक अधिकार रहेको भनेपछि त्यो निर्णय खारेज भयो, उनले भने, यहाँ अहिले २५३० प्रतिशत जग्गा मात्र कीर्तिपुरका बासिन्दाको छ । बाँकी सबैमा बाहिरका मान्छेले खेत किनेर प्लटिङ गरिसके, घर बनाइसके । ३४ आनामा जथाभावी घर बनेको र खण्डीकरण भइरहेको भन्दै उनले केही वर्षमा उक्त क्षेत्रमा कृषियोग्य जग्गा शून्य हुने खतरा रहेको औंल्याए ।"
तरकारीमा बिचौलियाको बिगबिगी,"भट्टेडाँडा, गिम्दी, आश्राङ, प्युटार, माल्टा, घुसेलबाट सिजनमा दैनिक १० देखि १५ हजार किलो र अफसिजनमा ९ हजार किलोसम्म आउँछ । यहाँ काउली, बन्दा, रायो, सिमी, बोडी, काँक्रो, फर्सी, घिरौंला, तितेकरेला, मटरकोसा, गोलभेंडा उत्पादन हुन्छन् ।"
चालकको लापरबाहीले दुर्घटना बढयो,"दुर्घटना गराउने चालकमाथि सवारी तथा यातायात व्यवस्था ऐन २०४९ को दफा १६१ अनुसार कारबाही हुँदै आएको छ । कानुनमा सजायदेखि सर्वस्वसहित जन्मकैदको व्यवस्था भए पनि अधिकांश चालकलाई निश्चित जरिवाना गराएर ३५ दिन जेलमा राखी मुक्त गरिन्छ । दुर्घटना गराउने चालकलाई कडा कानुनी प्रावधानले कारबाही नगर्दा दुर्घटना रोकिएको छैन, अधिवक्ता किरण न्यौपानेले भने । स्थानीयले भने मालवाहक सवारीसाधनलाई राति ९ देखि बिहान ४ बजेसम्म मात्र सञ्चालन गराउन सरकारसमक्ष माग गर्दै आएका छन् ।"
सम्पर्क कार्यालय खारेज,"काठमाडौं (रासस) उपत्यकाबाहिर केन्द्रीय कार्यालय रहेका ११ विश्वविद्यालयका काठमाडौंमा रहेका सम्पर्क कार्यालय खारेज भएका छन् । शिक्षा, विज्ञान तथा प्रविधि मन्त्रालयले संघीयताको कार्यान्वयनका क्रममा ती विश्वविद्यालयलाई आफ्नै प्रदेशबाट काम गर्न भनेको छ । केन्द्रीय कार्यालयबाटै प्राज्ञिक र शैक्षिक कार्य सञ्चालन गराउन मन्त्री गिरिराजमणि पोखरेलस्तरको निर्णयबाट सम्पर्क कार्यालय खारेज भएको हो । मन्त्री पोखरेलका निजी सचिव पुष्प ढकालका अनुसार काठमाडौं बाहिर केन्द्रीय कार्यालय भएका विश्वविद्यालयका पदाधिकारीले अब सम्पर्क कार्यालयबाट काम गर्न पाउने छैनन् ।"
प्रसारण लाइन निर्माणबारे छलफल,"काठमाडौं (रासस) ऊर्जा, सिँचाइ तथा जलस्रोतमन्त्री वर्षमान पुन र नेपालका लागि अमेरिकी राजदूत अलाइना बी टेप्लिजबीच नेपालको ऊर्जा क्षेत्रको विकास र विस्तारका बारेमा छलफल भएको छ । ऊर्जा मन्त्रालयमा बिहीबार भएको भेटमा मन्त्री पुनले अमेरिकाको सहयोगमा सञ्चालित मिलिनियम च्यालेन्ज कर्पोरेसनसँग सम्बन्धित कार्यक्रम समयभित्र पूरा गर्ने तयारी मन्त्रालयले गरेको बताए । त्यसका लागि सरकारका तर्फबाट कुनै समस्या नपर्ने पुनको भनाइ थियो । मन्त्री पुनले अमेरिकी लगानीकर्तालाई नेपालको ऊर्जा क्षेत्रमा लगानीको वातावरण मिलाउन आग्रहसमेत गरे । अमेरिकी सहयोगमा रातोमाटेदमौली, दमौलीबुटवल, बुटवलहेटाँैडा र रातोमाटेदेखि लप्सीफेदीसम्म ४०० केभी प्रसारण लाइन निर्माण हुनेछ ।"
अध्ययन प्रतिवेदन प्रस्तुत,"काठमाडौं (रासस) काठमाडौं उपत्यकामा केवलकार सञ्चालनसम्बन्धी सम्भाव्यता अध्ययन प्रतिवेदन प्रस्तुत गरिएको छ । फ्रान्स सरकारको अनुदानमा एमडीपी, स्यास्त्र र पोमा कम्पनीले ५ वर्ष लगाएर पूरा गरेको उक्त प्रतिवेदन नेपाल सरकारसमक्ष प्रस्तुत गरिएको हो । नेपालका लागि फ्रान्सका राजदूत इभ कार्मोनाले प्रतिवेदन भौतिक पूर्वाधार तथा यातायातमन्त्री रघुवीर महासेठ, अर्थ मन्त्रालयका उच्च अधिकारी र लगानी बोर्डका प्रमुख कार्यकारी अधिकृतलाई बेग्लाबेग्लै भेटेर प्रस्तुत गरेको काठमाडौंस्थित फ्रान्सेली दूतावासले बिहीबार जनाएको हो ।"
कोलकाता क्वालिफायरमा,कोलकाताले अब फाइनलमा स्थान बनाउन दोस्रो क्वालिफायरमा शुक्रबार सनराइजर्स हैदराबादसँग खेल्नेछ । कोलकाताले यसअघि दुई पटक उपाधि जितिसकेको छ । फाइनल आइतबार मुम्बईको वाङखडे रंगशालामा हुनेछ । चेन्नई सुपर किंग्सले पहिलो क्वालिफायरमा हैदराबादलाई पराजित गर्दै फाइनलमा स्थान बनाइसकेको छ ।
रेटिङ बुद्धिचाल शनिबारदेखि,"विजेताले ५० हजार, दोस्रोले ३० हजार तथा तेस्रोले २० हजार रुपैयाँ पुरस्कार प्राप्त गर्नेछन् । मुख्य १५ सहित विभिन्न ३७ विधामा पुरस्कार प्रदान गरिने क्लबले जनाएको छ ।"
भुवनलाई प्रिमियर गल्फ,अर्को सिजनका लागि नम्बर एक वरीयता भने शिवरामले बचाए । उनले जारी सिजन पाँच उपाधि जित्दै ८ लाख ४ हजार २ सय ५० रुपैयाँ बटुले । भुवनले ४ उपाधिसहित ७ लाख ६० हजार ५ सय ५० रुपैयाँ जिते । वरीयतामा तेस्रो स्थान धनबहादुरले ओगटेका छन् ।
पहिलो वानडे अन्तर्राष्ट्रिय: नेपालले नेदरल्यान्ड्समा खेल्ने,नेपालले इंग्ल्यान्ड र नेदरल्यान्ड्स भ्रमणका लागि प्रधानमन्त्री कपपछि खेलाडी छनोट गर्ने जनाएको छ । प्रधानमन्त्री कप वानडे प्रतियोगिता आइतबार काठमाडौंमा सुरु हुँदै छ । फेब्रुअरीमा जिम्बावेमा भएको विश्वकप छनोटमा आठौं स्थान हात पार्दै नेपालले ऐतिहासिक रूपमा वानडे अन्तर्राष्ट्रिय मान्यता पाएको थियो । नेपाल सो प्रतियोगिताको आठौं स्थानको प्लेअफ खेलमा नेदरल्यान्ड्ससँगै पराजित भएको थियो । नेपालले २०१६ मा नेदरल्यान्ड्स गएर विश्व क्रिकेट लिग च्याम्पियनसिपको दुई खेल खेलेको थियो । त्यसमा दोस्रो खेलमा नेदरल्यान्ड्समाथि जित हात पारेको थियो ।
नेयमर ट्रेनिङमा फर्किए,"राम्रो विकास भयो । हरेक दिन ट्रेनिङ गर्नेछन् । उनको विकास अपेक्षाभन्दा राम्रो भयो, ट्रेनर पाबियो माहसेरेदजयानले भने । टिमका चिकित्सक रोड्रिगो लेमरको अनुसार उनले अर्को चरणमा पूर्ण प्रशिक्षण गर्नेछन् अनि खेल्नेछन् । उनलाई तयार हुनका लागि सबै कुरा भएको छ । नेयमरलाई जुन ३ मा क्रोएसिया र जुन १० मा अस्ट्रेलियाविरुद्ध हुने मैत्रीपूर्ण खेलका लागि फिट हुने अवसर छ । ब्राजिलले १७ जुनमा स्वीट्जरल्यान्डविरुद्ध खेल्दै विश्वकप यात्रा थाल्नेछ । सामान्य चोट लागेका डग्लस कोस्टाले मैत्रीपूर्ण खेल गुमाउन सक्ने चिकित्सक लेमरले बताए ।"
कर्णाली प्रिमियर लिग: आर्मीले धनगढीसँग खेल्ने,फाइनल शनिबार हुनेछ । विजेताले ३ लाख र उपविजेताले १ लाख ५० हजार रुपैयाँ प्राप्त गर्नेछन् ।
इनिस्टा जापानी क्लबमा,करिअरको अन्त्यतिर धनाढय चिनियाँ क्लबहरूमा ठूला स्टार गइरहेको बेला स्पेनी आदर्शको निर्णयलाई जापानी फुटबलकै सबैभन्दा ठूलो स्थानान्तरणको रूपमा लिइएको छ । यसले जेलिगलाई पनि उत्साहित पार्नेछ । ब्राजिलका जिको र इंग्ल्यान्डका गेरी लिनेकरलाई जेलिग सुरु हुदा सन् १९९३ मा ल्याइए पनि पछिल्लो समय स्टार खेलाडीको लागि संघर्ष गरिरहेको छ । हाल कोबेमा आबद्ध आर्सनलका पूर्व फरवार्ड लुकास पोडोल्स्कीले पनि इनिस्टालाई स्वागत गर्दै टीट गरेका छन् ।
चिल्ड्रेन गेम्स सुरु,तेक्वान्दो तेक्वान्दोको ब्वाइज ३३ केजीमा प्रदेश २ का सुदीप नेपालीले प्रदेश ४ का रविकान्त कुर्मी र ३७ केजीमा प्रदेश ४ का महावीर पासीले प्रदेश ५ का रविन रोकायलाई हराउँदै स्वर्ण जिते । गल्र्स २९ केजीमा प्रदेश ३ की करुणा श्रेष्ठले स्वर्ण जितिन् । उनले प्रदेश ७ की गंगा खड्कालाई हराइन् ।
अजा र आरभ विजेता,यू१४ ब्वाइजमा आर्यन गिरी र चिराग तिमल्सिना उपाधिलाई भिड्नेछन् । गल्र्समा रायना शाहले सलोनी तामाङसँग खेल्नेछिन् ।
सहकार्य गर्न इच्छुक,"काठमाडौं (कास) युवा तथा खेलकुदमन्त्री जगतबहादुर विश्वकर्माले बिहीबार नेपालका लागि अमेरिकी राजदूत अलाइना बी टेप्लिजसँगको भेटवार्तामा खेलक्षेत्रको विकासका लागि अमेरिकी सरकारसँग सहकार्य गर्न मन्त्रालय इच्छुक रहेको बताएका छन् । उनले खेलकुदका लागि आवश्यक भौतिक पूर्वाधार संघ, प्रदेश र स्थानीय तहमा निर्माण गर्ने तथा खेलाडीको क्षमता अभिवृद्धि गर्दै उनीहरूको भविष्य खेलक्षेत्रमै सुनिश्चित हुने वातावरण तयार गर्ने काममा मन्त्रालय लागिपरेको बताए । राजदूत टेप्लिजले खेल पूर्वाधार विकासमा सार्वजनिकनिजी साझेदारी गर्न र विदेशी लगानी ल्याउन नेपालले ऐन कानून संशोधन गरी लगानीमैत्री वातावरण बनाएमा अमेरिकी लगानीकर्तालाई सहकार्य गर्न सहज हुने बताइन् ।"
सरकारसँग आग्रह,सरकारको नीति तथा कार्यक्रममाथिको छलफलमा बिहीबार प्रतिनिधिसभा बैठकमा बोल्दै सांसद श्रेष्ठले १३ औं साग खेलकुद आयोजना नेपालले गर्ने भएकाले त्यसलाई सफल पार्न स्पष्ट खाँकासहित सरकारलाई प्राथमिकतामा राख्न सुझाए । उनले खेलाडीलाई आजीवन भत्ताको व्यवस्था गर्न पनि माग गरे । पूर्वाधारको क्षेत्रमा नीति तथा कार्यक्रममा आएको योजनाले खेलकुदलाई राम्रो गर्ने विश्वास उनले गरे ।
सम्भव छ समृद्धि,"प्रदेश ५ एकदमै सम्भावनायुक्त होइन । कमजोर पनि छैन । सम्भावना केलाउँदा औसत प्रदेश भन्न सकिन्छ । विभिन्न सूचकांकका आधारमा ७ प्रदेशमध्ये चौथो स्थानमा छ । सरकारले आफैं सबै क्षेत्रको अध्ययन गरिसकेको छैन । विभिन्न निकायमा पाइएका सेकेन्डरी डाटा का आधारमा हामीले काम गरिरहेका छौं । त्यसैका भरमा स्टाटस पेपर (स्थितिपत्र) तयार गरेका छौं । सूचक सकारात्मक छन् । कृषियस प्रदेशमा कृषि अग्रस्थानमा छ । पश्चिम नवलपरासीदेखि बर्दियासम्मै उर्वर भूमि छ । तर सबै ठाउँमा सिँचाइ उपलब्ध छैन । केही पुराना नाम चलेका नहर त छन् तर पर्याप्त होइनन् । धेरै ठाउँमा परम्परागत तरिकाले खेतीपाती भइरहेको छ । अहिले केही सिँचाइ आयोजनाको निर्माण चलिरहेको छ । तिनमा बबईभेरी डाइभर्सन, सिक्टा र बबई प्रमुख छन् । यी पूरा भएपछि बर्दिया र बाँकेका अधिकांश जमिनमा बाह्रैमास सिँचाइ पुग्छ । तिनाउकालीगण्डकी डाइभर्सनको चर्चा चलिरहेको छ । अर्कोतर्फ नवलपरासी, रूपन्देही र पश्चिम नवलपरासीमा ठूला जलाशय निर्माण गर्ने सरकारको सोच छ । त्यसो भयो भने सिँचाइको समस्या नरहला । कृषि परम्परागत शैलीकै छ । नयाँ प्रयोग र प्रविधि जरुरी छ । यसका लागि कृषि उद्यममा संलग्न व्यक्तिबीच अनुभव आदानप्रदान कार्यक्रम राख्ने तयारी गर्दैछु । त्यसले नयाँ व्यक्तिलाई पनि कृषि उद्यममा आकर्षित गर्नेछ । कृषिमा प्रविधिको प्रयोगका लागि प्रोत्साहन गर्नेछु । प्रदेशका विभिन्न जिल्लामा आधुनिक कृषि फार्म सञ्चालन गरिरहेका व्यक्ति हुनुहुन्छ । उहाँहरूसित छलफल गरिरहेको छु । अहिलेसम्म उत्पादनका लागि अनुदान दिइन्छ । मैलेचाहिँ उत्पादनपछि अनुदान दिनेबारे सोचिरहेको छु । यसो गर्दा अनुदान सदुपयोग हुनेछ । अझै फार्म बनाएर कृषि कार्य भइरहेको छैन । धेरै ठाउँमा व्यक्तिगत भइरहेको छ । त्यसले गर्दा बजारमा पहुँच हुँदैन । आम्दानी नभएपछि परम्परागत कृषिबाट उम्किन हम्मे पर्छ । त्यसैले सहकारी बनाएर बजारीकरणमा जोड दिइरहेका छौं । सहकारी विकास कोषमार्फत यो कार्य हुनेछ । प्रविधि हस्तान्तरण चुनौतीपूर्ण छ । त्यसका लागि निम्न मध्यम वर्गीय जनशक्ति जरुरी छ । व्यावहारिक किसिमको कृषि शिक्षा पनि चाहिन्छ । त्यसबाट किसान रूपान्तरण सम्भव छ । अर्कोतर्फ बीउबिजन र औजारमा अनुदान दिन सकिन्छ कि, सोचिरहेका छौं । साथै उपयुक्त बीउ संकलन गरेर वितरण गर्न सकिन्छ । अहिले कृषिका लागि ल्याएका औजार लक्षित वर्गमा पुगेका छैनन् । पुगेका पनि सदुपयोग भएका छैनन् । त्यसैले खेतीपातीको सिजनमा त्यस्ता औजार गैरकृषि कार्यमा प्रयोग गर्न नमिल्ने नियम आवश्यक छ । ऋण पनि व्यक्तिलाई हैन फार्म सञ्चालनका लागि दिनुपर्छ । गाउँघरमा सहकारी नयाँ साहु महाजन बनेका छन् । साना किसान सहकारीमार्फत ऋण सहज छैन । ब्याजदर महँगो छ । त्यसलाई कम गर्न सके लाभ मिल्ने देखिन्छ । प्रदेशमा माछापालन, पशुपालनको अवस्था राम्रो छ । नवलपरासीदेखि बर्दियासम्म माछापालन छ । यसको प्रवद्र्धन गर्न सक्नुपर्छ । यहाँको चुरे शृंखला बाख्रापालनका लागि उपयुक्त छ । अनुकूल वातावरण भएमा ५ वर्षमा कृषिमा महसुस हुने परिवर्तन सम्भव छ । एक वर्ष नीति निर्माणमा बित्छ । बाँकी वर्ष कृषि प्रवद्र्धनमा लगाउने हो । औद्योगिक क्षेत्रयहाँ धेरै उद्योग सञ्चालनमा छन् । तिनले बृहत् रोजगारी सिर्जना गर्ने अवस्था छैन । तर उत्पादनको बजार प्रवद्र्धन गर्न सकेमा राजस्व वृद्धिमा मद्दत मिल्नेछ । त्यसैले प्रदेशमा तीन वटा औद्योगिक क्षेत्र स्थापना गर्ने सोच छ । बाँकेमा त्यसका लागि १ हजार बिघा खोज्न भनिसकेको छु । साढे ३ सय बिघा खोजिसकियो । यही वर्षदेखि पूर्वाधार निर्माण थाल्ने योजना छ । रूपन्देहीको तिनाउ करिडोरमा चिम्नीरहित उद्योग स्थापना गरिनेछ । रूपन्देहीमा प्रदूषण धेरै छ । त्यसैले चिम्नी प्रयोग गरिने उद्योग वातावरणमैत्री हुँदैनन् । यसबारे स्थानीयमा चेतनाको कमी छ । भैरहवालुम्बिनी करिडोरमा ठूला सिमेन्ट उद्योग छन् । तर सबैले मापदण्ड पालना गरेका छैनन् । अर्को औद्योगिक क्षेत्र दाङमा निर्माण गरिनेछ । ठूला उद्योग भने नेपालगन्जमा स्थापना गरिनेछ । नेपालगन्जबाट तीन प्रदेश (५, ६ र ७) का राजधानी नजिक भएकाले त्यता निर्यात सम्भव छ । पर्यटनलुम्बिनी ठूलो पर्यटकीय सम्भावनाको क्षेत्र हो । तर त्यहाँको पर्यटन जनतासित जोडिएको छैन । कसरी जोड्न सकिन्छ, लागेका छौं । यसपालि सकिएको अन्तर्राष्ट्रिय सम्मेलनमा पनि यसबारे निर्णय भएको छ । पश्चिम नवलपरासी, रूपन्देही र कपिलवस्तुमा माटोमुनि जीवित सभ्यता छन् । जुन बाहिर आउन सकेका छैनन् । तिलौराकोट उत्खनन भइरहेको छ । रामग्राम, देवदह, निग्लिहवा, सगरहवा, गोटीहवालगायत ८ वटा बुद्ध सम्बन्धित पुरातात्त्विक क्षेत्र छन् । ती क्षेत्र समेटेर बुद्ध सर्किट निर्माणमा जुटेका छौं । रामग्रामदेखि तिलौराकोटसम्म मोनोरेल सञ्चालन योजनामा छ । स्थानीय तहलाई पूर्वपश्चिम राजमार्ग आसपास शिक्षामूलक पार्क बनाउन भनेका छौं । दुई वटा निकुञ्ज, एउटा सिकार आरक्ष छन् । वातावरणीय विविधता छ । आधा घण्टा अन्तरमा एउटाबाट अर्को वातावरणमा पुगिन्छ । पूर्वको भेडेटार जस्ता धेरै पहाड छन् । गुल्मीको रिडीरुरु सभ्यता, प्यूठानको स्वर्गद्वारी, दाङको रत्ननाथ, बाँकेको बागेश्वरी र बर्दियाको ठाकुरबाबा जस्ता धार्मिकस्थल छन् । नेपालगन्ज मानसरोवरको ट्रान्जिट प्वाइन्ट हो । प्राकृतिक स्रोतयहाँको मुख्य स्रोत उर्वर जमिन हो । प्रदेशको ५० प्रतिशतभन्दा बढी भूगोल वनले ओगटेको छ । चुनढुंगा खानी धेरै छन् । पाल्पादेखि दाङसम्मको महाभारत शृंखलामा चुन पाइन्छ । दाङमा रहेको कोइलाखानीको उपयोग परम्परागत ढंगले भइरहेको छ । पहाडमा प्रशस्त पाइने जडीबुटी संकलन केन्द्र नेपालगन्ज हो । राप्ती तटमा सुन चाल्ने समुदाय रहेकाले पहाडमा खानी रहेको अड्कल छ । तर अध्ययन भएको छैन । रोल्पा र प्यूठानमा तामाखानीका घाउ देखिन्छन् । अध्ययन भएको छैन । त्यसका लागि योजना आवश्यक छ । जलस्रोतमा अरू प्रदेशभन्दा कमजोर छौं । कर्णाली र कालीगण्डकीको तल्लो तटीय क्षेत्रले छोएको छ । नौमुरे ठूलो जलविद्युत् आयोजना हो । सानो भेरी र बडीगाड थप आयोजना हुन् । ऊर्जामा हामी समग्रमा छैटौं स्थानमा छौं । पूर्वाधारपूर्वाधारमा प्रदेशको अवस्था सन्तोषजनक नै छ । तराईका जिल्लामा सडक सञ्जाल राम्रो छ । पहाडमा पनि पाल्पा, गुल्मी र अर्घाखाँची अगाडि छन् । प्यूठान र रुकुममा सडकको पहुँच कमजोर छ । रोल्पा जोडिन थालेको छ । भैरहवामा अन्तर्राष्ट्रिय विमानस्थल निर्माण भइरहेको छ । डेढ वर्षभित्र परीक्षण उडानको सम्भावना छ । काम छिटो होस् भनेर दाङबाट गिट्टी, बालुवा आपूर्ति गरिरहेका छौं । यहाँ पूर्वपश्चिम र हुलाकी राजमार्ग छन् । मध्य पहाडी र मदन भण्डारी मार्गले पहाडी जीवन सहज तुल्याउने छन् । यहाँ ५ वटा राष्ट्रिय गौरवका आयोजना छन् । ती स्थानीयको जीवनस्तरसित गाँसिएका छन् । अर्कोतर्फ नाकाको सुधार गर्न सकिने अवस्था छ । दक्षिणतिर अवस्था ठीक छ । अहिलेसम्म उत्तर जोडिएका छैनौं । चिनियाँ रेलले उत्तर जोडिन्छौं । कालीगण्डकी करिडोर पूरा भएमा कोरला नाका छुन्छौं । राजस्वराजस्व संकलनका केही आधार छन् । सवारी साधन शुल्क एउटा हो । केन्द्रीय प्रणालीका आधारमा अवस्था राम्रो होइन । हामी काठमाडौं र वीरगन्जपछि छौं । परम्परागत ढंगले संकलन गरिए पनि वार्षिक २ अर्ब संकलन भइरहेको छ । यसलाई बढाउन यहाँ मतदाता रहेकालाई आफ्नो सवारी साधन यहीं दर्ता गराउने प्रावधानका लागि सल्लाह भइरहेको छ । अर्को भनेको कृषि आयमा कर हो । यो खासै नहुन सक्छ । चुनढुंगा र क्रसर उद्योगबाट राजस्व प्राप्त हुन्छ । त्यसमा प्रदेश र स्थानीय तहको अधिकार हुन्छ । नदीजन्य स्रोत राजस्वका राम्रै स्रोत हुन् । यसरी बाँडफाँट हुने घरजग्गा रजिस्ट्रेसन शुल्क पनि आधार हो । संघले उठाउने ८ वटा करमध्ये ३ वटा बाँडिन्छन् । अन्त:शुल्क, भ्याट र रोयल्टीबाहेक कर केन्द्रले बाँड्न चाहेको छैन । मुख्य स्रोत नागरिक हुन् ।सबै मिलेर प्रयास गरौं, समृद्धि सम्भव छ ।शंकर पोखरेलमुख्यमन्त्री, प्रदेश ५"
नाकाबाट लाभ,"उद्योगव्यापार ५ नम्बर प्रदेशको समृद्धिको मुख्य आधार हो । ती उद्योग, कारखानाको विकास र विस्तारका लागि सीमा नाकाको महत्त्वपूर्ण भूमिका हुन्छ । भारतसित जोडिएका धेरै नाका भएको यही प्रदेशमा छन् । यो प्रदेश उन्नतिको आधार बन्न सक्छ । हामीले यी नाकाबाट भरपूर फाइदा उठाउन जरुरी छ । अहिलेसम्म अपेक्षाअनुसार भारतसित जोडिएका नाकाबाट लाभ हासिल गर्न सकेका छैनौं । प्रदेशका ६ जिल्लामा नाका छन् । कुनै ठूला छन् । केही साना छन । रूपन्देहीको सुनौली, कपिलवस्तुको कृष्णनगर र बाँकेको नेपालगन्ज भन्सार मुलुककै १० ठूला भन्सार नाकामा पर्छन् । ठूला भन्सारबाट ठूलो मात्रामा राजस्व संकलन भइरहेको छ । तीनबाट आयातनिर्यात बढाएर आर्थिक लाभ लिनुपर्छ । यहाँ १० भन्दा बढी छोटी भन्सार नाका छन् । प्रदेश आफंैले कानुन बनाउन सक्ने भएकाले विज्ञका सुझाव संकलन गरेर कसरी फाइदा लिने सकिन्छ योजना बनाउनुपर्छ । तर, नाकाका भौतिक पूर्वाधार कमजोर छन् । सुधार योजना जरुरी छ । छोटी भन्सारका भवन जीर्ण छन् । मर्मत नभएकाले कर्मचारी बस्दैनन् । भारतीय भन्सार कार्यालयजस्तै यहाँ पनि पूर्वाधार विकासमा जोड दिनुपर्छ । ठूला तीन भन्सारमा एकीकृत सुरक्षा जाँच प्रणाली (आईसीपी) लागू हुन सकेको छैन । भैरहवा र नेपालगन्ज नाकामा उक्त कार्यक्रम कार्यक्रम परेको छ । त्यसलाई छिटोभन्दा छिटो पूरा गर्नुपर्छ । यस्तो प्रणाली लागू भएपछि सानो अंकमा कर उठाउँदा पनि प्रशस्त हुन्छ । यहीं आम्दानी बढेमा केन्द्रको मुख ताक्नु पर्दैन । पश्चिम नवलपरासीको महेशपुर, कपिलवस्तुको चाकरचौडा र मर्यादपुर, दाङको कोइलाबास र बर्दियाको राजापुर छोटी भन्सारलाई स्तरोन्नति गर्नु जरुरी छ । यिनलाई मूल भन्सार कायम गर्न सके त्यहाँबाट आयात निर्यात हुन्छ । नाका विस्तारपछि स्थानीय लाभान्वित हुन्छन् । उद्योग फस्टाउँछन् । आवश्यकताअनुसार स्तरोन्नति गर्नुपर्छ । यसका लागि भारतीय अधिकारीसित प्रक्रिया बढाउन संघीय सरकारले ध्यान दिन जरुरी छ । प्रदेश सरकार अग्रसर हुनुपर्छ । नाकालाई जति व्यवस्थित र सुविधा दिन सकियो उति व्यापार व्यवसाय उकासिन्छन् । प्रदेश सरकार नयाँ भएकाले संघले सहयोगी भूमिका खेल्नुपर्छ । आर्थिक उन्नति पर्यटनसित जोडिएको छ । त्यसैले कृष्णनगर नाकामा अध्यागमन कार्यालय राख्न ढिला गुर्न हुँदैन । सीमा क्षेत्रमा लिंक रोड निर्माणमा नेपाल अघि छ । दुवै मुलुकबीच राष्ट्रिय राजमार्गदेखि सीमा नाकासम्म ६ लेनको सडक बनाउने सहमति छ । नेपालले ६ लेन बनाउन थालिसक्यो । तर, भारतले दुई लेनको पनि बनाउन सकेको छैन । यहाँका नाकालाई नजिक बनाउन ४ ठाउँमा भारतीय रेल जोड्नुपर्छ । भारतीय रेलको समुद्रसित सम्पर्क छ । यसले तेस्रो मुलुकसित प्रदेश जोडिन्छ । व्यापारले अन्तर्राष्ट्रिय बजार पाउँछ । कच्चा पदार्थदेखि तयारी मालवस्तुको आयात निर्यात सहज हुन्छ । कम लागतमा ल्याउने लैजाने गर्न सकिन्छ । यसले मालवस्तुको मूल्य कम भएर बजार प्रवद्र्धनमा राम्रो सहयोग पुग्छ । अहिले भारतीय रेलले कृष्णनगरलाई छोएको छ । कृष्णनगर हँुदै रेल नेपाल प्रवेश गर्ने कार्यक्रम छ । सर्भेको काम भइरहेको छ । यो रेल लुम्बिनी हुँदै काठमाडौं पुग्नेछ । रेलको प्रवेशविन्दु ५ नम्बर प्रदेश हँुदा त्यसले छुट्टै महत्त्व र अर्थ राख्छ । सुक्खा बन्दरगाह बनाउनुपर्छ । अन्य प्रदेशले पनि यहाँका नाका प्रयोग गरून् । बुटवलगोरखपुर अन्तरदेशीय विद्युत् प्रसारण लाइन पनि यहाँको समृद्धिको जग बन्न सक्छ । यो दुई मुलुकको कार्यक्रममा परिसकेको छ । तर, ढिलो भइरहेको छ । त्यसलाई छिटो कार्यान्वयन गरिनुपर्छ । यही प्रसारण लाइन मार्फत भारतलाई बिजुली बेच्न सकिन्छ । अभाव भए ल्याउन सकिन्छ । यसअघि पूर्व मुजफरपुर र पश्चिम टनकपुर हुँदै भारतबाट बिजुली आयात हुन्थ्यो । रेलले प्रदेशका उद्योगधन्दाका मालसामान ओसारप्रसार सजिलो हुन्छ । आयातनिर्यातलाई सहज र व्यापार बढ्छन् । अर्को महत्त्वपूर्ण पक्ष के भने छिमेकी भारतकै ठूला प्रदेश उत्तरप्रदेश र विहार नेपालसँग जोडिएका छन् । दुवै प्रदेश भारतका लागि जति महत्त्वपूर्ण छन् । अझ नेपालको ५ नम्बर प्रदेशका लागि उत्तिकै महत्त्वपूर्ण छन् । यो प्रदेशसँगको सीमा नाकाबाट उत्तिकै बुद्धमत्तापूर्ण तरिकाले फाइदा लिन सक्नुपर्छ । सीमा नाकाको सहज पहुँचले यहाँ औद्योगिक कोरिडोर बनाउन पनि उत्तिकै सहयोग पुग्छ । उद्योगधन्दा स्थापना गर्न आवश्यक पर्ने उपकरण र कच्चा पदार्थ पनि सजिलै कम लागतमा आपूर्ति गर्न सकिन्छ । यसका लागि कपिलवस्तुको चन्द्रौटाकृष्णनगर, भुमहीपरासी, दाङ र बाँकेमा एउटाएउटा औद्योगिक कोरिडोरको स्थापना गर्न लाग्नुपर्छ । नेपालगन्ज नाकालाई जडीबुटीको हब बनाउनुपर्छ । जडीबुटी निर्यातको नाकाका रूपमा विकसित गर्नुपर्छ । नेपालगन्जमा जडीबुटी संकलन गोदाम बनाएरै काम गर्नुपर्छ । ५ नम्बर प्रदेशको मात्र नभएर सबै ठाउँको जडीबुटी निर्यातको गन्तव्य बनाउन सकियो भने प्रदेशले आर्थिक फड्को मार्न बेर लाग्दैन । जडीबुटी निकासी नाका यस प्रदेशमा मात्र हुन्छ । भारतमा हवाई चप्पलवाले, हवाइजहाज चढेङ्गे कार्यक्रम सञ्चालन हुन लागेको छ । न्यून आय भएकालाई हवाइजहाजबाट तीर्थाटन गराउने कार्यक्रम छ । उत्तरप्रदेशका मुख्यमन्त्री योगी आदित्यनाथ नेपाली सीमावर्ती पर्यटकीयस्थलको खोजीमा छन् । गोरखपुर र लखनउबाट पाहुना ल्याएर फाइदा लिनुपर्छ । छिमेकीलाई गाली गरेर मात्र हँुदैन । छिमेकीका राम्रा कुरा सिक्ने र नराम्रा त्याग्ने गर्नुपर्छ । सीमितता र समस्यामा पनि काम गर्न सक्नुपर्छ । दीपकुमार उपाध्यायपूर्वमन्त्री तथा भारतका लागि पूर्वराजदूत(मनोज पौडेलसँग कुराकानीमा आधारित)"
उन्नत प्रदेश,"के हुँदै छ ? पूर्वपश्चिम राजमार्ग ६ लेन सम्पन्नबुटवलपोखरा सडक दुुई लेनमा स्तरोन्नतिसिद्धबाबाको जोखिमबाट जोगिन सुरुङमार्ग भेरी बबई डाइभर्सन, सिक्टा सिँचाइ छिटो सम्पन्नरोल्पा, रुकुमजस्ता ठाउँहरूमा बलिदानी पर्यटन प्रवद्र्धन केन्द्रबुटवलमा सरकारी स्वामित्वको मेडिकल कलेजदाङमा राप्ती स्वास्थ्य विज्ञान प्रतिष्ठान मार्फत मेडिकल कलेज स्थापनासुनौलीबेलहियाबुटवलराम्दीमिर्मीबाट बेनीजोमसोमकोरला सडक निर्माणबुटवलभैरहवा, नेपालगन्जकोहलपुर र दाङ उपत्यकामा तीन महानगर निर्माणराप्तीको पानी कपिलवस्तुमा खसाई बिजुली, सिँचाइ, खानेपानी र पर्यटन प्रवद्र्धन"
शान्ति र समृद्धि,"गौतम बुद्ध जन्मिएको लुम्बिनी र सशस्त्र युद्धको उद्गम थलो रोल्पारुकुमबीचको समायोजनबाट शान्ति छाएको छ अन्न, जडीबुटी, जनस्रोत, पर्यटन आदिको विकासबाट प्रदेशलाई समृद्ध बनाउन सकिन्छओनसरी घर्तीमगरपूर्वसभामुख(काशीराम डाँगीसँग कुराकानीमा आधारित)"
खानीले आम्दानी,"यस प्रदेशका महाभारत शृंखलामा प्रशस्त खानी पाइन्छन् । के के धातुका खानी छन्, अध्ययन बाँकी छ । अध्यननपछि खानी निकाल्न सकिन्छ । अहिले अत्यधिक उत्खनन भइरहेको ढुंगा खानी हुन् । यहाँका पर्वतमा प्रशस्त चुनढुंगा रहेकाले धेरैको ध्यान खिचिएको छ । सबैतिर व्यवस्थित उत्खननभन्दा दोहन बढेको छ । बिनायोजना निकाल्दै जाने हो भने आउने पुस्ताले धिक्कार्नेछ । खानी क्षेत्र बन्न लाखौं वर्ष लाग्छ । अहिले हामीलाई कति चाहिन्छ, त्यसको अल्पकालीन र दीर्घकालीन गुरुयोजना बनाउनुपर्छ । अरू प्रदेशको दाँजोमा यहाँको सामथ्र्य राम्रो छ । यसले एउटा समृद्धिको बाटोमा अगाडि बढाउन सजिलो हुन्छ । नेपालको इतिहास लेख्ने विदेशी नागरिक कक प्रेटिक ले सामरिक हिसाबसँगै खानी कहाँकहाँ छन् भन्ने अध्ययन गरेका थिए । यहाँ भएका फलाम, सिसा, तामाको भाँडा बनाउनेजस्ता परम्परागत सीपलाई आधार मानेर अध्ययन गरेका थिए । पहाडी भेगमा स्लेट ढुंगाको खानी पनि छन् । बुकी सुन (धूलो) कालीगण्डकीमा भेटिन्छ । कुटोकोदालो बनाउने, घरको छाना बनाउने, धूलो सुन भारत बिक्री गर्नेजस्ता परम्परागत व्यापारलाई आधार मानिएको छ । उदाहरणका रूपमा अर्घाखाँचीमा जिंक, पाल्पाको मदनपोखरा छापमा फलाम खानी छ । यहाँ पुगियो भने ओडार अहिले पनि देख्न सकिन्छ । सात घर ठकुरी गोलनदार छन् । फलामको गोला बनाउने गर्थे । २९ घर विश्वकर्मा छन् । जहाँजहाँ खानी छ त्यहाँ टक्सार खुल्यो । चाँँदीको पैसा निकाल्न पाइन्नथ्यो । तामाको पैसा निकाल्थे । सेनकालीन अवस्थामै टक्सार चलाउन ठेक्कामा दिएको पाइन्छ । पाल्पा, प्यूठान, रुकुममा टक्सार चलेको थियो । टक्सार चल्नु भनेको खानीकै कुरा हुन्छ । यसमा लाभ र लागतको कुरा हुनुपर्छ । विगतमा इस्ट इन्डियाले पनि हाम्रो भेगमै अध्ययन गरेको थियो । खानी निकाल्नलाई बाटो बनाउनुपर्छ । गत वर्ष पाल्पा भैरवस्थानमा कपर ब्रुम निस्कियो । गोलीगठ्ठा बनाउने गर्थे भन्ने प्रमाण हो यो । गाउँमा स्थानीय खानीबाटै कच्चा पदार्थ निकालेर घरायसी सामग्री बनाउने गर्थे भन्ने पढिएकै हो । अग्लो डाँडामा पुराना दरबार थिए, त्यहाँ स्थानीय रूपमै निकालेर फलाम प्रयोग भएको पाइन्छ । दाङ, पाल्पाको कोइलाखानीसँग सम्बन्धित हीरा खानी हुन सक्छ । रोल्पामा दर्सनढुंगा पाइन्छ, जसलाई पत्थरका रूपमा प्रयोग गर्न सकिन्छ । हामीले अध्ययन गरेर योजना बनाउनुपर्छ । चुनढुंगा, कोइलाखानी अहिले निकासी भइरहेको छ । प्रदेश र स्थानीय सरकारले व्यवस्थित योजना बनाउनुपर्छ । अहिले सिन्कीको भाउमा निकासी भइरहेको छ । चुनढुंगा नभए सिमेन्ट उद्योग अन्यत्र जान्छन् । दाङमा कोइलाखानी अध्ययन भएको छ । १ करोड मेट्रिक टन रहेको अनुमान छ । सिसा, स्लेट र तामाको पनि खानी दाङमै भएको अध्ययनमा देखिएको छ । प्राकृतिक स्रोत र साधनका विषयमा स्थानीय तहबाटै सोच्नुपर्छ । केन्द्र, प्रदेश र स्थानीय तहले के कति अधिकार पाउने भन्ने कुराको अझै पनि प्रस्ट छैन । खानीकै कारण धेरै विवाद आउन पनि सक्छ । यहाँको खानीलाई कति दोहन गर्ने भन्ने हो । महाभारत क्षेत्र प्रशस्त भएकाले अध्ययन गर्नुपर्छ । यसलाई अध्ययन गरेर योजना निर्माण गर्ने हो भने जनतालाई समृद्ध बनाउन पनि खानी उद्योग सही बाटो हुन सक्छ । यसमा विदेशीको पनि सहयोग लिनुपर्छ । यस्ता खानीको अब खोजी गरिएन भने प्रदेशको सामथ्र्य पनि गुम्न सक्छ । हामी कस्तूरीजस्तो भएका छौं । आफैंसँग भएको कुरा अन्त खोजिरहेका छौं । नीति निर्माण गर्दा वस्तुगत कुरा आउनुपर्छ । संघ, प्रदेश र स्थानीय सरकारले जिम्मेवारी पूरा गर्नुपर्छ । प्रादेशिक सरकारलाई सक्षम बनाउन त्यहाँको खानीलगायत प्राकृतिक सम्पदालाई भरपूर प्रयोगमा ल्याउनुपर्छ । जेजस्ता सम्पदा जुनजुन प्रदेशमा छन्, त्यसको प्रयोग गर्नुपर्छ । स्थानीय तह र क्षेत्रकै स्रोत परिचालन बनाउनुपर्छ । सामान्यतया आर्थिक विकासचाहिं एक्कासि बढ्ने त्यस्तो जादुको छडी होइन । विकासका लागि पूर्वाधार विकास नै गर्नुपर्छ । निर्मल श्रेष्ठभूगर्भ विज्ञ, अध्येता(माधव अर्यालसँग कुराकानीमा आधारित)"
गौरवशाली गौरव आयोजना,"नेपालमा राष्ट्रिय गौरवका २१ आयोजना छन् । २०६८६९ देखि १७ र २०७०७१ मा चारवटालाई यस वर्गमा पारिएको हो । विशेष महत्त्व दिई ती आयोजनाका लागि बजेट विनियोजन गरेर कार्यान्वयनका क्रममा छन् । अधिकांशको प्रगति भने सन्तोषजनक छैन ।तीमध्ये प्रदेश ५ मा मात्र पाँच आयोजना निर्माणाधीन छन् । ती आयोजनामा सिक्टा सिँचाइ, बबई सिँचाइ, भेरी बबई ड्राइभर्सन, गौतमबुद्ध विमानस्थल र लुम्बिनी क्षेत्र विकास कोष पर्छन् । यसबाहेक मध्यपहाडी लोकमार्ग, हुलाकी राजमार्ग, पूर्व पश्चिम रेलमार्ग, राष्ट्रपति चुरे संरक्षण कार्यक्रम र कालिगण्डकी कोरिडर यस प्रदेशसँग पनि सम्बन्धित छन् । यस प्रदेशमा मात्र कार्यान्वयनमा रहेका राष्ट्रिय गौरवका आयोजनामध्ये सिक्टा आयोजना बाँके जिल्लामा छ । यसले राप्ती नदीमा ३१७ मिटर बाँध निर्माण गरी ४२७६६ हेक्टर जमिनमा सिँचाइ पुर्याउने उद्देश्य लिएको छ । यो आयोजना २०६२।६३ मा सुरु भएको हो । २०७१७२ मा नै सम्पन्न गर्ने लक्ष्य राखिएको भए पनि काम पूरा नभएका कारण समयावधि २०७६७७ सम्म बढाइएको छ । सुरुमा १२ अर्ब ८० करोडको लागतमा सम्पन्न हुने अनुमान गरिएको भए पनि समयमा नसकिँदा लागत बढेर २५ अर्ब २ करोड पुग्ने संशोधित अनुमान छ । चालु आर्थिक वर्ष २०७४७५ मा यस आयोजनाका लागि १ अर्ब ५८ करोड बजेट विनियोजित भएको छ । तर, ६ महिनासम्म जम्मा २८ प्रतिशत मात्र खर्च भएको छ । यस वर्षसम्म यस आयोजनाको भौतिक प्रगति जम्मा ५५८ प्रतिशत भएको छ । बर्दिया जिल्लाको करिब ३६ हजार हेक्टरमा सिँचाइ सुविधा पुर्याउने उद्देश्यले बबई सिँचाइ २०४४।४५ मा सुरु भएको हो । आर्थिक वर्ष २०६९।७० मा सम्पन्न गर्ने लक्ष्य रहेको भए पनि पूरा नभएपछि आर्थिक वर्ष २०७८।७९ सम्म सम्पन्न गर्ने लक्ष्य लिइएको छ । यो आयोजनाको अनुमानित लागत १२ अर्ब ६९ करोड छ । चालु आर्थिक वर्षसम्म ७१ प्रतिशतसम्म भौतिक प्रगति भएको छ । भेरी बबई ड्राइभर्सन यस प्रदेशमा निर्माणाधीन तेस्रो राष्ट्रिय गौरवको आयोजना हो । अन्न भण्डारका रूपमा रहेको बाँके र बर्दिया जिल्लाका ५१ हजार हेक्टर खेतीयोग्य भूमिमा सिँचाइ उपलब्ध गराउने उद्देश्यले २०६८।६९ बाट यो आयोजना सुरु भएको हो । आर्थिक वर्ष २०७७।७८ मा सम्पन्न गर्ने लक्ष्य राखिएको यस आयोजनाबाट ४८ मेगावाट विद्युत् उत्पादन गर्ने लक्ष्य छ । करिब १६ अर्ब ४३ करोड अनुमानित लागत भएको यस आयोजनामा सुरुङ निर्माणका लागि अत्याधुनिक टनेल बोरिङ मेसिनको प्रयोग भएको छ । चालु आर्थिक वर्ष ६ महिनामा विनियोजित बजेटको ६२६ प्रतिशत खर्च भएको छ । सन् २०१५ मा सुरु भई सन् २०१७ को डिसेम्बरमा सम्पन्न हुने अपेक्षा गरिएको गौतमबुद्ध विमानस्थल दुई वर्ष अवधि थप भएको स्थिति छ । यस आयोजनाको अनुमानित लागत ६ अर्ब ६७ करोड जति छ । जग्गा अधिग्रहणका लागि ७ अर्ब २२ करोड बजेट विनियोजन भएको छ । अहिलेसम्म करिब ३६ प्रतिशत कार्यसम्पन्न भएको छ । त्यस्तै लुम्बिनी क्षेत्र विकास कोष सबभन्दा लामो समयसम्म कार्यान्वयनमा रहेको आयोजना हो । गौतमबुद्धको पवित्र जन्मस्थल लुम्बिनीलाई अन्तर्राष्ट्रिय शान्तिकेन्द्रका रूपमा विकास गर्ने उद्देश्यले २०४२ देखि नै गुरुयोजना तयार गरी यो आयोजना कार्यान्वयनमा आएको भए पनि कहिले सकिने भन्ने निश्चित छैन । यस आयोजनाको अनुमानित लागत ६ अर्ब १० करोड छ । अहिलेसम्म जग्गा अधिग्रहण, गुरुयोजना तयारी, आयोजनाको प्रारूप तयार, अन्तर्राष्ट्रिय विहार क्षेत्रहरूको निर्माण, पवित्र उद्यान निर्माण र अन्तर्राष्ट्रिय विहार क्षेत्रमा नहर निर्माण गरिएको छ । चालु आर्थिक वर्षको ६ महिनासम्म विनियोजित बजेटको २०६९ प्रतिशत मात्र खर्च भएको देखिन्छ । यस प्रदेशमा सञ्चालित पाँचवटा राष्ट्रिय गौरवका आयोजनामध्ये तीनवटा सिँचाइसँग सम्बन्धित छन् । यस प्रदेशका ५ तराई र एउटा भित्री मधेसका जिल्ला खेतीयोग्य भूमि हुन् । ती भूमिमा सिँचाइ सुविधा उपलब्ध हुन जाँदा बाह्रैमासे खेती गर्न सकिने हुन्छ । यी आयोजना सम्पन्न भएपछि यो प्रदेशको कृषि उत्पादन वृद्धि हुने अपेक्षा गर्न सकिन्छ । अहिले नै खाद्यान्न बचत रहने प्रदेश यी आयोजना सम्पन्न भएपछि थप खाद्यान्न उत्पादन भई कृषिउपज निर्यात गर्ने प्रदेशको रूपमा विकास हुने देखिन्छ ।गौतमबुद्ध अन्तर्राष्ट्रिय विमानस्थलको निर्माणले यो प्रदेश अन्तर्राष्ट्रिय जगत्सँग सीधा जोडिनेछ । गौतमबुद्धको जन्मस्थल लुम्बिनी विमानस्थलदेखि नजिकै रहेकाले यो विमानस्थल सम्पन्न भएपछि लुम्बिनी क्षेत्रमा आउने पर्यटकको संख्या बढ्ने अपेक्षा गरिएको छ । बढ्दो पर्यटक आगमनसँगै यो प्रदेश पर्यटनको हबको रूपमा विकास हुने निश्चित छ । साथै, विमानस्थलको सञ्चालन र पर्यटकको संख्यात्मक वृद्धिसँगै यो प्रदेशमा होटल तथा रेस्टुराँ क्षेत्रको पनि विस्तार हुनेछ । लुम्बिनी आएका पर्यटकहरूलाई यस प्रदेशका अन्य पर्यटकीय स्थलहरूमा आकर्षण गर्न सक्ने हो भने यस प्रदेशका अन्य स्थानहरूले पनि फाइदा लिन सक्नेछन् । लुम्बिनी क्षेत्र विकास कोषको गतिविधिले पनि लुम्बिनी क्षेत्रमा आउने पर्यटकलाई थप आकर्षण गर्नेछ । तर, लुम्बिनी क्षेत्र विकास गुरुयोजना कार्यान्वयन तीन दशकभन्दा बढी समय भैसक्दा पनि सम्पन्न हुन सकेको छैन । यस प्रदेशमा सञ्चालित राष्ट्रिय गौरवको आयोजनाहरूमध्ये भेरी बबई ड्राइभर्सनको काम लक्ष्यअनुरूप भएको छ भने अन्य आयोजनाहरूको कार्यान्वयन सन्तोषजनक छैन । यस प्रदेशमा हाल कार्यान्वयनमा रहेका राष्ट्रिय गौरवका आयोजनाहरू कृषि र पर्यटन क्षेत्रसँग सम्बन्धित छन् । यी आयोजनाहरूबाहेक यस प्रदेशसँग सम्बन्धित मध्यपहाडी लोकमार्ग, हुलाकी राजमार्ग, पूर्व पश्चिम रेलमार्ग र कालिगण्डकी कोरिडर यातायात पूर्वाधारसँग सम्बन्धित छन् । यी आयोजनाहरूले यस प्रदेशको कनेक्टिभिटी बढाउने देखिन्छ । राष्ट्रपति चुरे संरक्षण कार्यक्रम वन तथा वातावरण संरक्षणसँग सम्बन्धित रहेको छ । तर, यी आयोजनाहरूको कार्यान्वयन पनि अपेक्षित गतिमा बढ्न सकेको छैन । कार्यान्वयनको गति बढाउन प्रदेश सरकारको भूमिका बढाउनुपर्ने हुन्छ ।डा प्रकाशकुमार श्रेष्ठप्रदेश योजना आयोगका उपाध्यक्ष"
पूर्वीय दर्शनको केन्द्र,"पदेश ५ मूलत: पूर्वीय दर्शन र शिक्षाको केन्द्र हो । दाङमा नेपाल संस्कृत र रूपन्देहीमा बौद्ध गरी दुईवटा पूर्वीय दर्शनमा आधारित विश्वविद्यालय हुनु गौरवको विषय हो । यी विश्वविद्यालयले यस क्षेत्रको पहिचान बोकेका छन् । यसका साथै यहाँ आयुर्वेद र प्राविधिक शिक्षाको राम्रो सम्भावना छ । संस्कृत विश्वविद्यालयमा सामान्य पठनपाठन नभई ज्ञानविज्ञान, दर्शन, कला, साहित्य, भाषा र संस्कृति समेटिएको छ । हामी ज्ञान र संस्कृतिका जति धनी छौं, त्यसविपरीत जनशक्ति र आर्थिक स्रोतमा कमजोर हुँदा अध्ययन, अनुसन्धान र अध्यापनमा अपेक्षित छैन । संस्कृत विश्वविद्यालयमा अध्यापन हुने पूर्वीय दर्शनमा आधुनिक विज्ञानको मिश्रण गरी शिक्षालाई समयानुकूल बनाउनुपर्ने आवश्यकता छ । उदाहरणका लागि पौराणिक वास्तुशास्त्र र आधुनिक आर्किटेक्चर इन्जिनियरिङको पाठ्यक्रमलाई मिलाएर नयाँ बनाउन सकेमा दक्ष जनशक्ति तयार गर्न सकिन्छ । वास्तुशास्त्रमा फलित ज्योतिष पनि मिलाएर पढाउन सकेमा थ्री इन वन जनशक्ति तयार हुन्छ । आर्किटेक्चरले भवनको नक्सा र वास्तुले उपयुक्त डिजाइन मिलाउने र साइत हेर्ने ज्ञान एउटै व्यक्तिलाई दिन सक्छ । मावि तहमा केही आधारभूत कुरा मात्रै पढाएर बाँकी स्नातक र स्नातकोत्तर तहमा पढाउन सकेमा राम्रा इन्जिनियर तयार गर्न सकिन्छ ।कृषियोग्य जमिन पर्याप्त भएकाले वैदिक कृषि शिक्षा सञ्चालन राम्रो हुन्छ । जलवायु, माटो, हावापानी अनुकूल कृषि उत्पादन गर्न सकिन्छ । यहाँको हावापानी अनुकूल पाठ्यक्रम भएन । यो पढाइ र व्यावहारिकता नमिलेको हो । शिक्षामा राज्यले प्रचुर लगानी गर्नुपर्छ । राम्रो मानिस उत्पादन गर्न भवन होइन, पाठ्यक्रम र गुरु चाहिन्छ । अहिलेका पाठ्यक्रम र गुरु खिया लागेका छन् । पाठ्यक्रम झारा टार्ने खालका छन् । त्यसकारण संस्कृति विश्वविद्यालयको पाठ्यक्रम परिवर्तन गर्दैछौं । स्वरोजगार उत्पन्न गर्न नसक्ने शिक्षाको काम छैन । रोजेको र आवश्यकताअनुसारको पढाइ हुनुपर्छ । यहाँ आफ्नो भाषाको ज्ञान छैन । अन्तर्राष्ट्रिय भाषाको पढाइ हुन्छ । नेपालको दर्शन र दार्शनिकका कुरा पाठ्यक्रममा भएनन् । पूर्वीय दर्शनका कुरा समावेश नभएका पाठ्यक्रमले कसरी यहाँको माटो सुहाउँदो जनशक्ति तयार हुन सक्छ । अब मनु, शुक्राचार्य, बृहस्पति, विदुरजस्ता दार्शनिकको ज्ञान पढेर बल्ल पश्चिमा दार्शनिकसँग तुलना गर्नुपर्छ । पूर्व अभिमुख पाठ्यक्रम चाहिन्छ, हाम्रो पाठ्यक्रम पश्चिम अभिमुख भयो ।साहित्यको पाठ्यक्रममा कालीदास, व्यास पढेर मात्रै शेली, किड्स, शेक्सपियर खोज्नुपर्यो । साहित्यमा पश्चिमा संस्कृति मात्र पढियो । पश्चिमका विश्वविद्यालयमा पूर्वीय दर्शन र साहित्य अध्ययन विभाग खुलेका छन् । उनीहरूले पूर्वीय दर्शनको खोजी गरिरहेका छन् । हामी दरिद्र छौं । हाम्रो दर्शनको अध्ययनमा ध्यान दिएका छैनौं । मैले धेरैपटक पाठ्यक्रम अनुकूल नभएको विषयमा बहस गरेको छु । यसैगरी लाइट अफ एसिया भनिएका बुद्ध अहिले लाइट अफ वल्र्ड भएका छन् । बुद्धिज्म इन जापान, श्रीलंका, चीनजस्ता दर्शनबारे अध्ययन गरेर विश्वभर फैलाउन सक्छौं । साधन स्रोत अभावमा बौद्ध विश्वविद्यालयले गति लिन सकेको छैन । पाली बुद्धको मातृभाषा र संस्कृत ज्ञानको भाषा थियो । हामी न पाली, न संस्कृत पढाउँछौं । अबको शिक्षामा बुद्धको दर्शनबारे पढाइ हुनुपर्यो ।यहाँका दुई विश्वविद्यालयलाई राष्ट्रले स्रोत साधन सम्पन्न बनाउन सकेमा धेरै उपलब्धि हासिल गर्न सकिन्छ । पौराणिक र आधुनिक शिक्षालाई जोडेर एउटा उत्कृष्ट शिक्षा दिन सकिन्छ । केही समय राज्यले लगानी गरेपछि विस्तारै शिक्षाले राज्यलाई लगानी फर्काउन सक्छ । राम्रो इच्छाशक्ति भएका मानिसले विश्वविद्यालय हाँक्नुपर्छ । शिक्षाको प्रतिफल सय वर्षपछि पनि देखिन सक्छ । त्यसकारण लगानी जरुरी छ । अहिलेकै अवस्थामा केन्द्रीय कार्यालय रहेको ठाउँलाई आधार मानेर राज्यले विश्वविद्यालयलाई प्रदेशमा सीमित गरेमा बर्बाद हुन्छ । सबै प्रदेशमा आंगिक क्याम्पस छन् । हिमाल, पहाड, तराई, ग्रामीण भेग, सहर, राजधानी सबै क्षेत्रमा क्याम्पस रहेको अवस्थामा विश्वविद्यालय प्रदेशमा सीमित भए यसको उन्नतिमा बाधा हुन्छ । यस क्षेत्रको शैक्षिक विकासका लागि यिनलाई केन्द्रीय विश्वविद्यालय नै बनाउनुपर्छ । संस्कृत विश्वविद्यालयअन्तर्गत आयुर्वेद शिक्षामा चिकित्सक उत्पादन भइरहेका छन् । यहाँ आयुर्वेद अस्पताल पनि छ । यसलाई अझ स्रोत साधन सम्पन्न बनाएर आयुर्वेदको अध्ययन अनुसन्धान केन्द्र बनाउन सकिन्छ । जडीबुटीको पर्याप्त सम्भावना भएकाले आयुर्वेद क्षेत्रमा यहाँ ठूलो प्रगति गर्न सकिन्छ । योग विज्ञान पनि अहिले आकर्षणको केन्द्र बनिरहेको छ । योग विज्ञानको पढाइ सुरु गर्न सकेमा खानपिन र जीवनशैली व्यवस्थित गर्न सकिन्छ । शरीर र प्रकृतिमा भएका तत्त्वको मिलनबाट बाँच्न सिकाउने पद्धति नै योग विज्ञान हो । संस्कृत शिक्षा अलि उपेक्षित शिक्षा भएको छ । राज्य र जनताको आकर्षणको केन्द्र हुन सकेको छैन । अब राज्यले यसको उन्नतिमा ध्यान दिनुपर्छ । ९१२ कक्षामा संस्कृत, ज्योतिष, आयुर्वेद, सामवेद, संगीत, आधुनिक र वेद विज्ञान, आधुनिक र वैदिक गणितजस्ता विषयका पाठ्यक्रम बनाएर पढाउन थाल्नुपर्छ । यसले संस्कृत शिक्षाको विकासमा टेवा पुर्याउनेछ । यसो गरेमा विश्वविद्यालयबाट राम्रा चिकित्सक, ज्योतिष, वैज्ञानिक र विद्वान् उत्पादन गर्न सकिन्छ । संघ, प्रदेश र स्थानीय सरकारलाई संस्कृत जस्तो वैदिक र पौराणिक शिक्षाको संरक्षण र संवद्र्धनमा गम्भीर भइदिन अनुरोध गर्दछु । यसैले प्रदेशलाई समृद्ध बनाउनेछ ।कुलप्रसाद कोइरालाउपकुलपति, नेपाल संस्कृत विश्वविद्यालय(दुर्गालाल केसीसँग कुराकानीमा आधारित)"
उद्योगमा उर्वर,"यो प्रदेश औद्योगिक क्षेत्रका लागि मुलुकमै सम्भावना बोकेको छ । उद्योग, व्यवसायबाटै यसको भविष्य उज्यालो देखिन्छ । उद्योग सञ्चालनका लागि यहाँ आवश्यक भौतिक पूर्वाधार र अनुकूल वातावरण छ । त्यसैले होला यहाँ उद्योग खुल्ने क्रम बढेको छ । पर्यटन र वस्तुगत उद्योगमा राष्ट्रिय र अन्तर्राष्ट्रिय लगानी आकर्षित भइरहेको छ । पश्चिम नवलपरासीदेखि बर्दियासम्म ठूला उद्योगको संख्या थपिंदै छ । धेरै जिल्लामा औद्योगिक कोरिडोर विकास भइरहेका छन् । औद्योगिक विकासका लागि आवश्यक पूर्वाधार निर्माणलाई प्राथमिकता दिए मुलुकको आर्थिक विकास गर्न प्रदेश मुख्य खम्बा हुनेमा दुईमत छैन । अहिले पनि मुलुकमा हुने कुल औद्योगिक उत्पादनमध्ये ४० प्रतिशतभन्दा धेरै यहाँका उद्योगले योगदान गरिरहेका छन् ।भारतको प्रमुख औद्योगिक क्षेत्रबाट पनि प्रदेश पायक स्थानमा छ । मुलुकभित्रै पनि प्रदेश मध्यभागमा र मिश्रित समाज भएकाले आपसी सद्भाव बलियो छ । त्यस कारण पनि धमाधम भौतिक पूर्वाधार निर्माण भइरहेका छन् । लुम्बिनीमा बर्सेनि पर्यटकको संख्या बढ्दो छ । तिनलाई लक्षित गरेर स्तरीय होटल, रेस्टुरेन्ट आवश्यक देखिन्छन् । त्यस्ता पूर्वाधार निर्माणका लागि सिमेन्ट, छड, इँटा, नदीजन्य निर्माण सामग्री, पेन्ट, फलामे तथा प्लास्टिकका निर्माण सामग्री उत्पादन हुनु जरुरी छ । यहाँका महाभारत शृंखलामा चुनढुंगा खानी छन् । यसको उत्खनन हुन सकेको छैन । यसको समुचित प्रयोग गरेर सिमेन्ट उद्योगको विस्तार गर्न सरकारले चासो दिनुपर्छ । सिमेन्टमा चाँडै नेपाल आत्मनिर्भर बन्नेवाला छ । त्यसपछि भारतमा निर्यात गर्न सकिन्छ । भारतमा औद्योगिक विकास भएका दिल्ली वरपरका राजस्थान, पन्जाब, हरियाणा, गुजरात, मध्यप्रदेश, उडिसा भौगोलिक रूपमा यस प्रदेशसँग नजिक भएकाले ढुवानी लागत पनि कम पर्ने गर्छ । भारतका ती ठाउँबाट अहिले नेपालमा क्लिङ्कर, फलामे ब्लेड, प्लास्टिकको दानामा आधारित उद्योगको कच्चा पदार्थ ठूलो परिमाणमा आयात हुँदै आएको छ । कच्चा पदार्थ भैरहवा र कपिलवस्तुको कृष्णनगर नाकासम्म आइपुग्न भारततर्फ सडकलगायत पूर्वाधार प्रशस्त विकास भएका छन् । मध्यभागमा रहेकाले पनि उत्पादित सामान मुलुकभर आपूर्ति गर्न सकिन्छ । ढुवानी खर्च कम भएकाले औद्योगिक लगानीका लागि प्रदेश पहिलो रोजाइमा पर्ने गरेको छ । भारतको बिहार र बंगालभन्दा उत्तरप्रदेशमा भएको विकास र सामाजिक प्रभावको असर यस क्षेत्रमा परेको छ । यस क्षेत्रमा विशेषगरी सिमेन्ट, डन्डी, इँटा, खाद्यान्न र प्लास्टिकजन्य उद्योग धेरै संख्यामा छन् । क्लिङ्कर आयात गरी उत्पादन गर्ने मुलुकमा सञ्चालनमा रहेका ३६ मध्ये २१ वटा र स्वदेशको आफ्नै चुनढुंगा उत्खनन गरी उत्पादन गर्ने कुल ११ वटामध्ये ५ वटा ठूला सिमेन्ट उद्योग यस प्रदेशमा छन् । नेपालमा सिमेन्टको वार्षिक उत्पादन क्षमता र खपत प्रति वर्ष ८५ लाख मेट्रिक टन छ । जसमध्ये झन्डै ६० प्रतिशत उत्पादन यहीं प्रदेशबाट हुने गर्छ । भ्याट, अन्त:शुल्क र भन्सारसमेत गरेर यस प्रदेशका सिमेन्ट उद्योगले प्रतिवर्ष नेपाल सरकारलाई २० अर्बभन्दा धेरै राजस्व बुझाउँदै आएको छ । यस क्षेत्रको सिमेन्ट उद्योगमा हालसम्म १ खर्ब रुपैयाँ बराबरको लगानी छ । १० हजारभन्दा धेरै प्रत्यक्ष रोजगारमा छन् । मुलुकमा अहिले सञ्चालनमा रहेका १८ मध्ये ८ छड उद्योग यस प्रदेशमा छन् । मुलुकको कुल छड उत्पादनमध्ये ४० प्रतिशत उत्पादन यस क्षेत्रबाट हुने गर्छ । रूपन्देहीमा स्थापना भई असारभित्रै सञ्चालनमा आउन लागेको श्री स्टिल्स उद्योग अहिलेसम्मको सबैभन्दा आधुनिक प्रविधि र ठूलो उद्योग हो । जापानिज प्रविधिबाट यस उद्योगले उत्पादन सुरु गरेपछि मुलुकको कुल छड उत्पादनमध्ये ५० प्रतिशत यस क्षेत्रबाट हुनेछ । प्रदेशभित्र छड उद्योगमा २५ अर्बभन्दा धेरै लगानी छ । वार्षिक ७ अर्ब राजस्व सरकारलाई तिर्ने गरेका छन् । ४० प्रतिशतभन्दा धेरै मैदा यस क्षेत्रमा उत्पादन हुने गरेको छ । चाकल, तेल, दाल, कुखुराको दाना, ह्याचरी, प्लास्टिकजन्य उत्पादन, कागज कारखाना, प्लाइउड, फोम (गद्दा), फुटवेयर, रक्सीजन्य उद्योग, जुस, प्रशोधित पानी, बिस्कुट, चाउचाउलागायतका उद्योग पनि यस प्रदेशमा धेरै छन् । यस प्रदेशमा रहेका पहाडी जिल्लामा जडीबुटीमा आधारित उद्योग सञ्चानका लागि अनुकूल छ ।मुलुकमा भइरहेको विद्युत् खपत तथ्यांकले पनि धेरै औद्योगिकीकरण भइरहेको क्षेत्र भनेर प्रमाणित हुन्छ । पर्यटनमा पनि प्रदेश अगाडि छ । स्तरीय होटलका लागि वैदेशिक लगानी धमाधम भित्रिन थालेका छन् । विभिन्न जिल्लामा रहेका धार्मिकस्थललाई पर्यटनको माध्यमबाट जोड्दै केबुलकार सञ्चालन गर्ने अवधारणा सरकारले ल्याउनुपर्छ । भैरहवामा गौतमबुद्ध अन्तर्राष्ट्रिय विमानस्थल सञ्चालनमा आएपछि पर्यटन र औद्योगिक क्षेत्रले फड्को मार्ने निश्चित छ । सरकारले लाभ लिने हो भने भैरहवासम्म १ सय ३२ केभिएको विद्युत् प्रसारणको व्यवस्था, भैरहवामा निर्माण गर्ने भनिएको एकीकृत चेकपोस्ट (आईसीपी) को शीघ्र सञ्चालन, औद्योगिक क्षेत्रको स्थापना र सिमानादेखि ११ किमि पर भारतको नौतनवासम्म रहेको रेलमार्गलाई आईसीपी र विशेष आर्थिक क्षेत्र (सेज) सम्म जोड्ने कार्यलाई अति प्राथमिकतामा राख्न जरुरी छ । यी थप पूर्वाधार तयार भएमा यस प्रदेशको माध्यमबाट मुलुक तीव्र गतिमा आर्थिक समृद्धितर्फ अगाडि बढ्ने थियो । नौतनवाको रेलमार्गलाई सिमानामा आईसीपीको निर्माण गरेर जोड्ने हो भने हाल यस क्षेत्रका उद्यमी तथा आयातकर्ताले सामान आयात गर्दा तिरिरहेको भाडामा प्रतिर्याक ५० लाख रुपैयाँ भाडा कम हुनेछ । हाल नौतनवाबाट यस क्षेत्रका व्यवसायीले मासिक ३५ र्याक औद्योगिक कच्चा पदार्थ आयात गर्ने गर्छन् । राजेश अग्रवालउद्यमी(माधव ढुंगानासँग कुराकानीमा आधारित)"
ऊर्जामा अब्बल,"प्रदेश ५ जलस्रोत र ऊर्जामा सम्भावनायुक्त प्रदेश हो । पहाडबाट बग्दै तराई झरेका नदीनालाबाट विद्युत्् उत्पादन गर्न निकै सजिलो छ । यहाँका नदीनालाबाट विद्युत्् उत्पादन गरेर प्रदेशलाई नै झिलिमिली बनाउन सकिन्छ । प्रदेश ५ को ऊर्जा र जलस्रोतले देशलाई नै समृद्ध बनाउन सक्छन् । पहाड र तराई मिलेर बनेको प्रदेशमा कृषिजन्य उद्योग सञ्चालन गर्न सकिन्छ । यहाँको ऊर्जाले त्यस्ता उद्योग सजिलै सञ्चालन गर्न सक्ने सम्भावना छ ।प्यूठानबाट बगेको झिमरुक नदी र रोल्पा हुँदै आएको माडी नदी मिलेर राप्ती नदी बनेको छ । हिउँद र बर्खाभर पानी निरन्तर बग्ने राप्तीको पानीबाट बहुउद्देश्यीय परियोजनाहरू सञ्चालन गर्न सकिने सम्भावना धेरै छ । राप्ती नदीलाई प्यूठान र अर्घाखाँचीमा पर्ने नौमुरेमा बाँध बाँधेर विद्युत्् उत्पादन गर्नेबारे अध्ययन भइरहेको छ । नौमुरे निर्माण गर्न सके प्रदेशको ठूलो विद्युत्् परियोजना हुनेछ । विद्युत्् विकास विभागमा नौमुरे बहुउद्देश्यीय परियोजनाको प्रारम्भिक प्रतिवेदन पेस भइसकेको छ ।विभागले थप सम्भाव्यता अध्ययन गर्न इटालीयन कन्सल्टेन्सी कम्पनीमार्फत काम अगाडि बढाएको छ । नौमुरेको विद्युत्् उत्पादन क्षमता २ सय ४५ मेगावाट हो । परियोजनामा बिजुली र पानीको एकैपटक उपयोग गर्न सकिनेछ । यसले गर्दा परियोजना निकै सस्तो हुनेछ । उत्पादन क्षमता राम्रो, सजिलै बाढी नियन्त्रण हुने र प्रभावित क्षेत्रका जनतालाई कम क्षति हुने भएकाले नौमुरे परियोजना निर्माणमा सरकार छिटो निर्णयमा पुग्नु आवश्यक छ ।नौमुरे निर्माण गर्दा बाँधिएको बाँधमा जम्मा भएको पानीले प्यूठानको बांंगेसालदेखि बाँकेको सिक्टा सिँंचाइसम्म पानीको उपभोग गरी हजारांै हेक्टर सिँचाइ गर्न सकिन्छ । यसले प्रदेशलाई खाद्यान्न उत्पादन बढ्नेछ र आत्मनिर्भर मात्र नभएर निर्यातसमेत हुनेछ । नौमुरेमा १ सय ८० मिटर उचाइको बाँध बाँधेर विद्युत्् उत्पादन गर्ने लक्ष्य छ । प्यूठानको हंसपुरको जाबुने र अर्घाखाँचीको जलुकेमा पर्ने उक्त परियोजनाले माडी क्षेत्रमा प्यूठानको चकचकेसम्मको क्षेत्र र झिमरुकको बरौला चुकाहा पुलसम्म जलाशययुक्त हुनेछ । प्यूठानको सरुमारानीको बांगेसालदेखि माण्डवी गाउँपालिकाको चकचकेसम्म जलयात्रा सञ्चालन गर्न सकिनेछ । माछा उत्पादन गरेर करोडौं लाभ हुन्छ । हजारौंले रोजगारी पाउन सक्छन् । नौमुरेभन्दा तल्लो भागमा बाढी नियन्त्रण भई उर्वर भूमि जोगिनेछ । वर्षात्मा जम्मा गरेको पानी आयोजनाको तल्लो क्षेत्रमा लगातार अहिलेको भन्दा बढी बग्नेछ । बढी भएको पानी कपिलवस्तु पुर्याएर सिंँचाइ गर्न सकिन्छ । समग्रमा नौमुरे परियोजनाले प्रदेशकै मुहार फेर्नेछ । कपिलवस्तुको कृष्णनगर र दाङको कोइलाबास भारतसँगको नाका निकै नजिक छ । यस क्षेत्रमा ठूल्ठूला उद्योगहरू सञ्चालन हुँदैछन् । ती उद्योगलाई विद्युत्् पुर्याएर नाफा आर्जन गर्न सकिन्छ । यसले समग्र आर्थिक र सामाजिक फाइदा पुग्नेछ । यहाँबाट भारतमा विद्युत्् निर्यात गर्न पनि निकै सजिलो हुन्छ ।प्रदेश ५ मा विद्युत् विकास विभागमार्फत अन्य परियोजनाको पनि अध्ययन थालिएको छ । यस वर्ष रोल्पाको माडीखोलास्थित खुङ्ग्रीमा समेत बजेट विनियोजन गरी प्रारम्भिक अध्ययनको काम भइरहेको छ । रिजर्वार, रनअफ रिजर्वारमार्फत यहाँबाट ३ सय मेगावाट बढी विद्युत् निकाल्न सकिने सम्भावना पनि छ । यो परियोजना प्रदेशको दोस्रो ठूलो विद्युत् आयोजना हुनेछ । माडीखोला विद्युत् उत्पादनबाट रोल्पालगायत रुकुमका अधिकांश भेगलाई उज्यालो बनाउन सकिन्छ । यसबाट स्थानीयलाई रोजगारी मिल्नेछ ।सल्यानको शारदा नदीलाई दाङको बबईमा खसालेर ९३ मेगावाट विद्युत् उत्पादन गर्न सकिन्छ । यो आयोजना निर्माण भए विद्युत् र सिंँचाइले एसियाकै ठूलो उपत्यका दाङ भ्यालीको मुहार बदल्नेछ । भेरी बबई डाइभर्सन ४८ मेगावाट उत्पादन गर्ने गरी स्वदेशकै लगानीमा निर्माणको काम भइरहेको छ । राष्ट्रिय गौरवको आयोजनाअन्तर्गत निर्माण भइरहेको आयोजनाबाट सिंँचाइ र विद्युत् दुवैबाट लाभ लिन सकिन्छ । बाँके र बर्दियाको करिब ९१ हजार हेक्टर जमिनमा बाह्रै महिना सिँचाइ गर्ने लक्ष्य छ । प्यूठानको लुङ र झिमरुक खोलामा २ मेगावाट माथिका केही परियोजना सञ्चालन गर्न सकिन्छ । रोल्पाको लुङ्ग्री खोलामा पनि विद्युत् परियोजनाको सम्भावना छ । निर्माणका लागि केहीले लाइसेन्स लिइसकेका छन् । सरकारी तवरबाट पनि अध्ययन भइरहेको छ । प्यूठानको नौबहिनी गाउँपालिकास्थित रिठ्ठाघाटमा १ मेगावाटको विद्युत् निकाल्ने काम थालिँदै छ । अर्खाखाँचीको सितखोला, पाल्पाको तिनाउ खोलामा समेत् विद्युत् निकाल्न सकिने सम्भावना छन् । पाल्पा र स्याङ्जाको सिमानाबाट बग्ने कालीगण्डकी नदीलाई तिनाउमा डाइभर्सन गर्न सके कालीगण्डकीभन्दा धेरै क्षमताको विद्युत् उत्पादन हुन सक्छ । प्रदेश ५ का पहाडी जिल्ला प्यूठान, पाल्पा, गुल्मी, अर्घाखाँची, दाङको पहाडी भाग, रोल्पा र रुकुम पूर्वमा वायु ऊर्जाको पनि पर्याप्त सम्भावना छ । सानाठूला गरी प्रदेशमा १ हजार मेगावाट बढी विद्युत् निकाल्न सकिने सम्भावना छ । अहिले प्यूठानको झिमरुक जलविद्युत् आयोजना १२ मेगावाट, गुल्मीको रिडी खोलामा २ दशमलव ४ र शान्तिपुरको हुग्दी खोलामा ५ मेगावाट, पाल्पाको तिनाउ खोलाबाट १ मेगावाट र सिस्ने खोलामा ८ किलोवाट विद्युत् उत्पादन भइरहेको छ । गुल्मी र पूर्वी रुकुममा साना लघु जलविद्युत् योजना पनि सञ्चालनमा छन् । ती योजनाले पनि प्रदेशको ऊर्जामा महत्त्वपूर्ण योगदान गरेका छन् । त्यस्ता साना योजनालाई विद्युत्को मुख्य प्रसारण केन्द्रमा जोड्न सके उद्योग सञ्चालनका लागि समेत योगदान गर्न सक्छन् । साना विद्युत् उत्पादनका लागि स्थानीयको सहभागितामा योजना सञ्चालन गर्न सके प्रदेश ५ मा ऊर्जाबाट जनता र समृद्ध प्रदेशका लागि महत्त्वपूर्ण योगदान हुनेछ ।पुरुषोत्तम आचार्यउपमहानिर्देशक, विद्युत् विकास विभाग(गिरुप्रसाद भण्डारीसँग कुराकानीमा आधारित)"
रेमिट्यान्सको पौरख,"प्रदेशका ६ वटा पहाडी जिल्लाका घरैपिच्छे वैदेशिक रोजगारीमा छन् । केही घरबाट २३ जना छन् । बिदेसिनेको लर्काे छ । वैदेशिक रोजगारीमा विभिन्न मुलुक गएकाबाट वर्षमा अर्बौं रकम भित्रिरहेको छ । कठोर परिश्रम गरेर पठाएको रकम उत्पादनमूलक क्षेत्रमा लगानी छैन । विदेश गएकाका परिवार सहर झर्ने र छोराछोरीलाई महँगो निजी स्कुलमा पढाउँदा धेरै खर्च भइरहेको छ । सहरीया परिवेशमा चल्नुपर्दा खर्च छ । घरघडेरीमै खर्च देखिन्छ । गाउँबाट सहर झर्दा विलासिताका वस्तुमा खर्च भएको छ । एक परिवारमा सरदरमा २० हजारदेखि १ लाखसम्म रेमिट्यान्स भित्रिन्छ । अब प्रदेश र स्थानीय तहले रेमिट्यान्सलाई उत्पादनमूलक क्षेत्रमा लगानीको वातावरण तयार गर्नुपर्छ । यसले युवा आफ्नै ठाउँमा स्वरोजगार हुन्छन् । परिवार सहर झरेर भाडामा बसेर तितौरा र अचार किनेर खान्छन् । जंगलमा फल्ने अमला भुलिसके । एक पटक विदेश नगएको युवाले यस्तो काम गर्दैनन् । विदेशबाट फर्किएका ९० प्रतिशतले गाउँठाउँमै गाई, कुखुरा, भैंसी, तरकारी, मसला उत्पादन गर्न फर्म खोलेका छन् । विदेशमा यत्तिकै पैसा फल्दो रहेनछ । त्यहाँ गर्ने कठोर श्रमको आधा मिहिनेतले यहीं नै पैसा कमाउन सकिन्छ भन्ने ज्ञान भैसकेको छ । अब यसलाई स्थानीय सरकार (नगरगाउँपालिका) ले उद्यमशीलता तालिम सञ्चालन गर्नुपर्छ । सरकारी बजेटले पूर्वाधार विकास, शिक्षा, स्वास्थ्य, खानेपानी, सिँचाइलगायतका विकास निर्माणका काम गर्ने र रेमिट्यान्सको पैसा उत्पादनमूलक क्षेत्रमा लगानी गरियो भने समृद्ध प्रदेश बनिहाल्छ । गाउँमा सरर गाडी गुड्ने सडक चाहियो । विकासका पूर्वाधार सबै हुनुपर्छ । मुलुकमा राजनीतिक क्रान्ति सकियो, अब आर्थिक क्रान्ति जरुरी छ । दीर्घकालीन योजना बनाएरै लाग्नुपर्छ । खुर्सानी बाहिरको किनेर खाइन्छ । उत्पादन गरेर देशबाहिर पठाए पैसा आउँछ । एउटा परिवार वा व्यक्तिलाई छोराछोरी पढाउन, बिरामी पर्दा उपचार खर्च, घर खर्चदेखि घुमफिरका लागि पैसा पुगेपछि विदेश जाने रहर कसैले गर्दैन होला । सरकारका प्रतिनिधिसँग जनताको अपेक्षा धेरै छ । रेमिट्यान्सलाई भरपूर उपयोग गर्नैपर्छ । विदेशबाट भित्रिएको रकम, स्वदेशमा टिक्दैन । बैंकले ५ प्रतिशत ब्याजमा ५ करोड कृषि कर्जामा लगानी गर्न सक्छ । तर, त्यसबाट उपलब्धि त हुनुपर्यो । प्रदेशले पूर्वाधार र नीति बनाउने, स्थानीयले कार्यान्वयन गर्ने, उद्योग वाणिज्य संघले बजारीकरणको व्यवस्था गर्ने र जोसिला युवालाई उत्पादनमा लगाउने । यति गरे समृद्ध प्रदेश बनिहाल्छ । कृषि, पशुपालन र उद्योगको बिमा गर्नुपर्छ । वैदेशिक रोजगार बचतपत्र २०६९ को कार्यविधिलाई प्रभावकारी बनाउनुपर्छ । विदेशबाट पैसा आएको छ । अब के चिन्ता लिनु भनेर बस्नु भएन । यो चिन्ताको विषय हो । रेमिट्यान्समै मख्ख नपरौं । गरिब परिवारमा रेमिट्यान्सले परिवर्तन भएको छ । खरको छानो भएको घरजस्ता पाताले चिटिक्क छ । दु:ख नगर्ने, मिठो खाने, घुम्ने र रमाउने गर्दा परनिर्भरता बढ्यो । हाम्रा पुर्खा खेतबारीमा अन्न उब्जनी गरेर परिवार पालिन्थे । हामीले खै त उत्पादन गरेको ? रेमिट्यान्सले त सयौं मुरी अन्न फल्न खेतबारी बाँझिए । चाप बढेपछि सहरमा प्लटिङ बढ्यो । दु:ख गर्ने बानी हट्यो । सहरमा कोठाभाडामा बस्ने अनि भात पकाउन धौ भएर होटलमा गएर खाने भएको छ । भएको पैसाले खर्च मात्रै धान्ने काम भैरहेको छ । रेमिट्यान्सको पैसाले सहरमा घर त बनाए । तर, करेसाबारीमा तरकारी खेती गर्नभन्दा बजारबाट किनेर खान सजिलो धेरैलाई लागेको छ ।विलासिताका वस्तुमा खर्च भएको रेमिट्यान्स अब लगानीमैत्री बनाउनुपर्छ । जंगललाई उपयोग गर्न सकिन्छ । काठ उत्पादन, जडीबुटी, फलफूलमा लगानी गर्ने त्यसबाट फर्निचर उद्योग, जडीबुटी संकलन र फलफूलबाट राम्रो आम्दानी गराउन सकिन्छ । यस्तोमा बैंक पनि लगानी गर्छन् । एक पटक विदेश नगएकालाई रोक्न सकिँदैन । गएर फर्केकालाई उद्यमी बनाउन सकिन्छ । गाउँको बस्ती पातलियो । छोराछोरी पढाउन जोसजाँगर भएका सहरमा खाली बस्ने, खेतबारी बाँझिने र गाउँमा बूढाबूढी मात्रै देखिन्छन् । अब सीप विकासको तालिम चाहियो । त्यो तालिम साँच्चै कार्यान्वयन गरेर उपलब्धिमूलक होस् । युवा शक्तिलाई विदेशतिर आकर्षित होइन, यहीं उद्यमी बनाउनतिर सरकारका प्रतिनिधि लाग्नुपर्छ । दुर्गम गाउँमा रहेको पैसा बैंकमा आउने क्रम बढ्दो छ । बचत गर्ने बानीको विकास भएको छ । बैंक आउन नसक्नेले सहकारी र समूहमा जम्मा गरेका छन् । रेमिट्यान्स सहकारीमा बचत गराउनुपर्छ । बैंकले उत्पादन क्षेत्रमा लगानी गर्न रुचाउँछन् । पहाडमा भन्दा तराईमा उत्पादन धेरै हुन्छ । विदेशको रेमिट्यान्स बैंक मार्फत भुक्तानी हुन्छ । तराईका रूपन्देही, कपिलबस्तु, दाङलगायतका जिल्लामा बैंक धेरै खुलेका छन् । राष्ट्र बैंक सिद्धार्थनगरलाई १२ मध्ये ८ जिल्ला हेर्ने अधिकार छ । अशोककुमार पौडेलनिर्देशक, राष्ट्र बैंक, सिद्धार्थनगर(वीरेन्द्र केसीसँग कुराकानीमा आधारित)"
वन नै धन,"प्रदेश ५ ले ठूलो वन क्षेत्र ओगटेको छ । यहाँको ५० दशमलव ४३ प्रतिशत भूभाग हरियाली छ । बर्दियादेखि पश्चिम नवलपरासीको बर्दघाटसम्म घना वन छ । रूख, बिरुवाले पहाड ढाकेका छन् । दुईवटा निकुञ्ज, एउटा आरक्ष र थुप्रै सामुदायिक वन छन । यहाँ वन्यजन्तुको संख्या धेरै छ । यहाँको बर्दियामा दुर्लभ एकसिंगे गैंडाको बासस्थान छ । पहाडमा मनोरम गुराँसे वन छन् । वन र वन्यजन्तुबारे अध्ययन गर्नेका लागि यो प्रदेश विश्वविद्यालय नै हो । यिनै सम्पदा देखाएर पर्यटन प्रवद्र्धन गर्न सकेमा प्रदेशले आर्थिक लाभ लिन सक्छ । यहाँ बाँके र बर्दिया निकुञ्ज छन् । ढोरपाटन सिकार आरक्ष अर्को आकर्षण हो । तिनमा थुप्रै प्रजातिका वनस्पति र वन्यजन्तु पाइन्छन् । त्यसले आगन्तुकलाई लोभ्याउने गर्छ । दाङमा सामुदायिक वनले २ लाख ७ सय ७० हेक्टर ओगटेका छन् । प्यूठानमा ६४ हजार ६ सय ७० हेक्टर वन छ । प्रदेशका १२ जिल्लामा ९ लाख ७४ हजार ३ सय ८० हेक्टर वन क्षेत्र रहेको छ । यहाँको प्रमुख संरक्षित क्षेत्र बर्दिया निकुञ्ज नै हो । त्यहीं भएर कर्णाली र बबई बग्छन् । त्यसले गर्दा पनि वन्यजन्तुका लागि उपयुक्त बासस्थान बनेको छ । यहाँ रहेको बबई उपत्यका मनमोहक छ । उपत्यकामा हात्ती, गैंडालगायत वन्यजन्तु देख्न सकिन्छ । कर्णाली नदी र तटीय क्षेत्रमा बाघ देखिन्छ । पछिल्लो समय बाघ बर्दियाको ब्रान्ड बनेको छ । बाघ हेर्न ९५ प्रतिशत स्वदेशी र विदेशी पर्यटक आउँछन् । बर्दियादेखि पश्चिम नवलपरासीसम्मै थारू संग्रहालय र होमस्टे सञ्चालन लहर छ । पाँच वर्षअघि प्रसिद्ध हलिउड अभिनेता लियोनाद्रो डिक्याप्रियो बर्दिया निकुञ्ज आएका थिए । त्यही बेला अमेरिकी फोटोग्राफरले खिचेको ४ वटा डमरुसहितको बघिनीको तस्बिर चर्चामा आएको थियो । दुई वर्षअघि बेलायती राजकुमार ह्यारीले निकुञ्ज अवलोकन गरेका थिए । यस्ता व्यक्तिको आगमनलाई प्रदेश सरकारले प्रचार गर्न सकेमा विदेशीको संख्या बढ्नेछ । बर्दियामा वार्षिक १८ हजारभन्दा बढी स्वदेशी र विदेशी पर्यटक आउँछन् । यहाँका प्राकृतिक सम्पदालाई बुद्ध जन्मस्थल लुम्बिनीसित गाँस्न सकियो भने थप प्रचार हुनेछ । यहाँका निकुञ्ज, संरक्षित क्षेत्र, सामुदायिक वन, साझेदारी वनमा बर्सेनि ५ लाख पर्यटक भित्रिनुपर्ने हो । अहिले आन्तरिक पर्यटक बढ्दै छन् । प्रचार गर्न सके विदेशी पनि बढ्नेछन् । अहिलेसम्म यहाँ यातायातका साधन पर्याप्त छैनन् । सुविधायुक्त सवारी साधनको अभावले पनि पर्यटकलाई ओहोरदोहोर समस्या छ । कपिलवस्तु, दाङ, प्यूठान, रोल्पा, बाँके, बर्दियासम्म स्तरीय बस सेवा सञ्चालन जरुरी छ । विदेशीलाई काठमाडांै हँुदै नेपालगन्जसम्म आउँदा तीन गुणा बढी रकम तिर्नुपर्छ । कम खर्चमा चितवन निकुञ्ज डुल्न पाउने भएपछि यहाँ आउँदैनन् । अब भैरहवामा अन्तर्राष्ट्रिय विमानस्थल बनेपछि दूरी घट्छ । त्यसले सकारात्मक प्रभाव पर्ला । बर्दियामा रहेको दुर्लभ कृष्णसार संरक्षण क्षेत्र पनि पर्यटकीय गन्तव्य हो । काठमाडौं, चितवन, लुम्बिनीलगायत पूर्वपश्चिम राजमार्गका विभिन्न ठाउँमा संरक्षित क्षेत्रको प्रचार हुने होडिङ बोर्ड राख्न जरुरी छ । पर्यटकीय मार्गको स्तरोन्नति जरुरी छ । मोबाइल, टेलिफोन र इन्टरनेट सेवा भरपर्दो नहुनाले बेलाबेला पर्यटक समस्यामा पर्ने गरेका छन् । यहाँका होमस्टेले स्थानीयको जीविकोपार्जनमा टेवा पुर्याएका छन् । होमस्टेमा बास बस्न आन्तरिक र बाह्य पर्यटक आउँछन् । संरक्षित क्षेत्रबाहिर होटल, रेस्टुरेन्टको संख्या बढ्दै गएमा स्थानीयका उत्पादन खपत हुन्छन् । ठूला होटलमा स्थानीयले रोगजारी पाउँछन् । गाउँमै आम्दानी हुन थालेपछि स्थानीय पनि स्वरोजगार हुने पेसा थाल्छन् । स्थानीय संस्कृति र खानाको प्रवद्र्धन हुन्छ । मुलुकका जनप्रतिनिधि नभएका बेला पनि सामुदायिक वनले स्थानीय विकास निर्माणमा योगदान पुर्याउँदै आएका थिए । सडक र विद्यालयमा सहयोग गरेका थिए । कतिपय वनमा आय आर्जन हुने खालका खेती भइरहेका छन् । अशोक भण्डारीसहायक संरक्षण अधिकृत, बर्दिया निकुञ्ज (कमल पन्थीसँग कुराकानीमा आधारित)"
जहाँ छ लुम्बिनी,"लुम्बिनीलाई पर्यटकीय गन्तव्यमा परिणत गर्न बनेको गुरुयोजना आफैंमा मिनी बुद्धिस्ट वल्र्ड मा परिणत भइसकेको छ । नेपालसरकारको नेतृत्वमा यो गुरुयोजनाले निकट भविष्यमै पूर्णता पाउँदै छ । तर यसको व्यवस्थित पर्यटनमैत्री उपयोगिताको योजना बाँकी छ । गुरुयोजनाअन्तर्गत विहार क्षेत्रमा बनेका अन्तर्राष्ट्रिय मठमन्दिरहरूलाई बुद्ध धर्म संस्कृति ध्यान परम्परा केन्द्रका रूपमा व्यवस्थित विकास गर्न भौतिक संरचनाहरू तयार भइसकेका छन् । नेपाल सरकारले बलियो कूटनीतिक पहलकदमीबाट तिनीहरूलाई जीवन्त बौद्ध ध्यान केन्द्रका रूपमा छोटो समयमै परिणत गर्न सक्छ । यसका साथै खासै भौतिक विकास भइनसकेका प्रशस्त खाली जमिन उपलब्ध कपिलवस्तु, देवदह र रामग्रामलाई बृहत् गुरुयोजनामार्फत व्यवस्थित गर्ने तयारीमा लाग्न सकियो भने नेपाललाई अन्तर्राष्ट्रिय बौद्ध तीर्थाटनको केन्द्रमा परिणत गर्न सकिन्छ ।गरिमा र सम्बन्ध शाक्यमुनि बुद्ध र अन्य बुद्धसँग जोडिएका विशेष गरी कपिलवस्तु, रूपन्देही र नवलपरासीका तीर्थस्थलहरू नेपालका राष्ट्रिय एकताका प्रतीक हुन् । लुम्बिनीलाई राष्ट्रिय एकता र आर्थिक समृद्धिको प्रतीकका रूपमा व्याख्या, विश्लेषण गर्दै तदनुरूपका व्यवस्थित योजनाहरू हालसम्म बनेका छैनन् । लुम्बिनी नै नेपालको तराईदेखि हिमाललाई जोड्ने सबैभन्दा बलियो पुल हुन सक्छ । लुम्बिनीलाई भगवान् बुद्धको पवित्र जन्मस्थलका रूपमा तीर्थाटन गर्न नेपालका हिन्दु धर्मावलम्बी पनि लालायित देखिन्छन् । त्यसैले लुम्बिनी नेपालको राष्ट्रिय एकताको प्रतीक हो ।तराईका बौद्ध तीर्थस्थलहरूलाई फर्पिङ, नमोबुद्ध, मारातिका, हलेसी, मुक्तिनाथजस्ता पहाडी तीर्थस्थलसँग जोडेर एकीकृत तीर्थाटन बनाउन जरुरी देखिन्छ । नेपालको पहाडी र हिमाली भूभागमा प्रचलित महायानबज्रयान बुद्ध धर्म एवं सांस्कृतिक सम्पदाहरूले तिब्बत, मंगोलिया, भुटान, भारतका पहाडी तथा हिमाली भूभागहरू जस्तै सिक्किम, दार्जिलिङ, अरुणाञ्चल प्रदेश, लद्दाख, कश्मीरका बौद्धहरूलाई एकै सूत्रमा बाँधेको छ । नेपाल र भारतबाट चीन, जापान, कोरिया, भियतनाम आदि देशमा पुगेको महायान बौद्ध धर्म संस्कृति साथसाथै यही भूमिबाट श्रीलंका, म्यानमार, थाइल्यान्ड, कम्बोडिया आदि देशमा प्रसारण भएको थेरवाद बौद्ध धर्म संस्कृतिको केन्द्र लुम्बिनी र कपिलवस्तु नै हुन् । यस दृष्टिकोणबाट हाम्रो अन्तर्राष्ट्रिय सम्बन्धका बलिया पुल भनेकै बुद्ध र हाम्रो बौद्ध सम्पदाहरू हुन् । पर्यटन र पुरातत्त्वनेपाल शाक्यमुनि बुद्धको मात्र जन्मस्थल होइन । उनीभन्दा पहिला कपिलवस्तुमा क्रकुच्छन्द बुद्ध र कनकमुनि बुद्ध जन्मेका थिए । यी बुद्धहरूको ऐतिहासिकताका सन्दर्भमा पुरातात्त्विक दृष्टिले, बौद्ध साहित्यिक प्रमाणहरूका आधारले, बौद्ध अटुट परम्पराहरूमा संरक्षित प्रचलनका आधारले सजिलैसँग प्रमाणित भइसकेको छ । तीनतीन जना बुद्धको आध्यात्मिक ऊर्जाले भरिएका ठाउँ अन्यत्र कहीँ छैनन् । संसारभरि छरिएर रहेका बौद्धहरूको ध्यान आकृष्ट गर्ने यसभन्दा ठूलो अदृश्य आध्यात्मिक सम्पदा विश्वमा कहीँ पनि छैन । यो तथ्यलाई पर्यटकीय सम्भावनासँग जोडिएर र पर्यटनसँग जोडिएका भौतिक संरचनाहरू निर्माण र पुरातात्त्विक सम्पदाहरूको संरक्षण गर्दै विपुल पर्यटकीय सम्भावनालाई व्यवहारमै प्रयोग गरी यो क्षेत्रको र समग्र नेपालकै आर्थिक समृद्धिलाई वृद्धि गर्न सकिन्छ । कपिलवस्तु, लुम्बिनी, देवदह, रामग्राम जस्ता स्थलहरू पुरातात्त्विक महत्त्वका दृष्टिले अत्यन्त समृद्ध हुन् । तर ती सबै सम्पदाको पुरातात्त्विक उत्खनन र संरक्षण हुन सकेको छैन । योजनाबद्ध ढंगबाट पुरातात्त्विक अध्ययनको सम्भावनालाई उजागर गर्न सकेको खण्डमा विश्वभरबाट पुरातत्त्वसँग सम्बन्धित अनुसन्धानकर्ता, शोधकर्ता, विद्यार्थीको अध्ययन स्थलका रूपमा यो सम्पूर्ण क्षेत्रलाई उपयोग गर्न सकिन्छ । बुद्धको जन्मस्थल लुम्बिनी, उनले २९ वर्ष बिताएको कपिलवस्तु विश्वभरका बौद्धमार्गीका लागि अत्यन्त पवित्र तीर्थस्थल हो । विश्वभरि छरिएर रहेका झन्डै अरबभन्दा बढी तीर्थयात्रीहरू यी ठाउँहरूमा रात बिताउन चाहन्छन् । त्यसैले प्राकृतिक रूपमा मनमोहक र धार्मिक, सांस्कृतिक पर्यावरणलाई श्रद्धालुहरूको मन छुने गरी भौतिक रूपमा विकास गर्नुपर्छ । बौद्ध मुलुकहरू चीन, थाइल्यान्ड, श्रीलंका, म्यानमार, भुटान, लाओस, कम्बोडिया, मंगोलिया, जापान, ताइवान, दक्षिण कोरिया, मलेसिया, भियतनाम, सिंगापुर जस्ता देशहरूबाट ठूलो संख्यामा बौद्ध तीर्थयात्रीहरू नेपाल आउन चाहन्छन् । तिनीहरूबाट ठूलो आर्थिक लाभ लिन सकिन्छ । भारतीय बौद्ध तीर्थस्थलहरू बोधगया, सारनाथ, गृद्धकुट पर्वतमा बर्सेनि त्रिपिटक पाठ, मोनलामजस्ता पर्वहरू आयोजना गरी लाखौं पर्यटक आकर्षण गरेको पाइन्छ ।इन्द्रप्रसाद काफ्लेप्राध्यापक, लुम्बिनी बौद्ध विश्वविद्यालय(अमृता अनमोलसँग कुुराकानीमा आधारित)"
कृषिको काख,"आन्तरिक स्रोतबाटै संघीयता टिकाउनुपर्ने अवस्था छ । त्यसका लागि कृषि मुख्य स्रोत हो । सरकारले कृषि केन्द्रित नीति तयार गरेर कार्यान्वयन गर्न सके उत्पादन बढ्छ । जनशक्ति र जमिनको उपयोग बढ्छ । रूपन्देही, नवलपरासी, कपिलवस्तु, दाङ, बाँके र बर्दिया धेरै खाद्यान्न उत्पादन हुने जिल्ला हुन् । रूपन्देहीको ८९ प्रतिशत जमिनमा सिँचाइ सुविधा छ । धान, माछा र दूध उत्पादनमा आत्मनिर्भर छ । धान उत्पादनमा मुलुकमै रूपन्देही दोस्रो हो । ६९ हजार ६ सय हेक्टरमा वार्षिक ३ लाख २० हजार १ सय मेट्रिक टन उत्पादन हुन्छ । रूपन्देहीबाट माछा र दूध अन्य जिल्लामा पुर्याइन्छ भने माछा, गाई र डेरी सञ्चालनमा ६ सयभन्दा बढी युवा छन् ।नवलपरासी धान, गहुँ र मकैका लागि उर्वर छ । त्यहाँका जमिनमा १ लाख ३० हजार ४ सय मेट्रिक टन खाद्यान्न उत्पादन हुन्छ । ११ दशमलव ६५ प्रतिशत त्यहाँको उत्पादन बाहिर पठाइन्छ । कपिलवस्तुमा २ लाख १८ हजार ५ सय ५५ मेट्रिक टन धान र गहुँ उत्पादन हुन्छ । त्यहाँबाट १ लाख मेट्रिक टन बाहिरिन्छ । उत्पादनमा दाङ अग्रणी हो । त्यहाँ वार्षिक १ लाख ४९ हजार ७ सय मेट्रिक टन धान उत्पादन हुन्छ । बाँके र बर्दिया उत्पादनमा कमजोर छन् । बाँके मसुरो उत्पादनमा अगाडि छ । त्यहाँको ११ हजार हेक्टरमा खेती हुन्छ । बर्दिया बीउ उत्पादनका लागि अग्रसर भए पनि अझै आत्मनिर्भर बन्न सकेको छैन । बर्दियामा झन्डै ५५ हजार हेक्टरमा धान खेती हुन्छ । पहाडी जिल्लामा मकै, तरकारी, फलफूल उत्पादन हुन्छन् । गुल्मी, अर्घाखाँची मकैको बीउमा आत्मनिर्भर छन् । प्यूठानबाट वार्षिक १ हजार ३ सय मेट्रिक टन अदुवा निकासी हुन्छ । पहाडमा फलफूल र तरकारीपहाडमा फलफूल र तरकारीको सम्भावना छ । महत्त्व नबुझ्दा धेरै यस्ता उत्पादन खेर जान्छन् । खेर जाने खाद्य उत्पादन, जडीबुटीलाई प्रशोधन गरेर बजारमा पुर्याउनुपर्छ । गुल्मी, प्यूठान, रोल्पा र पाल्पा अदुवामा आत्मनिर्भर छन् । ती जिल्लाले अदुवा भारत निर्यात गर्छन् । पाल्पा र अर्घाखाँची दूध र मासुमा आत्मनिर्भर छन् । अर्घाखाँचीबाट वार्षिक २ करोडभन्दा बढीका खसीबोका जिल्ला बाहिर पठाइन्छ । पाल्पामा वार्षिक ९ हजार १ सय मेट्रिक टन मासु उत्पादन हुन्छ । गुल्मीमा सुन्तला, अमला, अम्बा, अंगुर उत्पादन बढ्दो छ । गुल्मीमा ९ सय ८५ हेक्टरमा वार्षिक ३ हजार ८ सय मेट्रिक टन सुन्तला उत्पादन हुन्छ । किसानले बुटवल र पोखरा पठाउँछन् । अधिकांश जिल्लाका किसान व्यावसायिक बन्न सकेका छैनन् । गुल्मी र पाल्पामा कफी उत्पादन राम्रो छ । दुवै जिल्लाले स्वदेशसँगै विदेशमा समेत कफी निर्यात गर्दै आएका छन् । अर्घाखाँची र प्यूठानमा पनि कफी उत्पादन हुने गरेको छ । रोल्पामा अमिलो जातका फलफूल बढी उत्पादन हुन्छन् । तर बजार र सडक समस्याले निर्यात न्यून छ । प्रदेशको अवस्थाप्रदेश ५ मा ४ लाख ४ हजार ५ सय ४१ हेक्टर खेतीयोग्य जमिन छ । जुन प्रदेशको जम्मा क्षेत्रफलको २२ दशमलव ७ प्रतिशत हो । सरकारी तथ्यांकलाई आधार मान्ने हो भने कुल गार्हस्थ उत्पादनमा यो प्रदेशले १४ दशमलव ८ प्रतिशत योगदान गरेको छ । तर कृषि उत्पादनबाट मात्र हेर्दा ५ नं प्रदेशले १८ दशमलव ४ प्रतिशत योगदान गरेको छ । त्यसमा माछा उत्पादन २४ दशमलव २ प्रतिशत छ । समग्रमा यो प्रदेशमा कृषि उत्पादन ४५ दशमलव ६ प्रतिशत देखिन्छ । कृषि विकास मन्त्रालयको तथ्यांकअनुसार राष्ट्रिय योगदानका लागि प्रदेश ५ धान र तेलहन उत्पादनमा पहिलो नम्बरमा छ । मकै र आलु उत्पादनमा चौंथो, दूध र मासु उत्पादनमा तेस्रो र माछा उत्पादनमा दोस्रोमा छ । पशुपालनतर्फ भैंसीमा पहिलो र गाईमा तेस्रो छ । समग्रमा प्रदेश खाद्यान्न बचत गर्ने प्रदेश हो । प्यूठान, बाँके र रोल्पामा खाद्यान्न अपुग हुन्छ भने अन्य सबै जिल्लाबाट निर्यात हुन्छ । प्रदेश ५ अन्य ७ प्रदेशमध्ये धेरै खेतीयोग्य जमिन भएको प्रदेश हो । यो प्रदेशमा मात्र ३८ लाख २० हजार व्यक्ति कृषि कार्यमा संलग्न छन् । जुन प्रदेश २ पछिको ठूलो हो ।सरकारको जिम्मेवारीउत्पादन गर्न खोज्ने किसान धेरै छन् । तर पूर्वाधार छैन । सिँचाइ सुविधा अत्यन्तै न्यून छ । प्रविधि छैन । कृषिको आधुनिकीकरण नारामै सीमित छ । कृषि उद्योगका लागि सरकारी सहुलियत छैन । त्यसले भएका उद्योगले पनि विविधीकरण गरेर उत्पादन गर्न सकेका छैनन् । ती उद्योगलाई पनि नेपाली कच्चा पदार्थ अनिवार्य गर्न जरुरी छ । अन्य क्षेत्रमा जस्तै किसानको उत्पादनमा पनि सिन्डिकेट छ । उत्पादन गर्ने किसानले बजारसम्म पुर्याएर बिक्री गर्न सक्दैन र भ्याउँदैन । खरिदकर्ताले न्यून मूल्यमा खरिद गर्छ र उपभोक्तालाई महँगोमा बिक्री गर्छ । त्यस्तोमा सधैंका रैथाने व्यापारी छन् । तिनले सिन्डिकेटकै रूपमा काम गर्दै आएका छन् । सरकारले अब किसान, संकलनकर्ता र बिक्रेतालाई इजाजतपत्र वितरण गर्नुपर्छ । जसबाट राज्यलाई बिक्री कर आउनेछ, किसानले पनि आफ्नो उत्पादनको सही मूल्य पाउनेछन् । तरकारी संकलनकर्ता सरकारको मापदण्ड र नियन्त्रणमा हुनु जरुरी छ । उत्पादनको अवस्था, किसानले भोग्नुपरेका समस्या र आधुनिक कृषि प्रणालीलाई आधार बनाएर सरकारले नीति तयार गरी कार्यान्वयन गर्न सके सजिलै समृद्ध प्रदेश निर्माण हुन्छ । देशकै कृषिको काख यो प्रदेश बन्न सक्छ ।ध्रुव न्यौपाने पैंचो पसलका अवधारणाकार(घनश्याम गौतमसँग कुराकानीमा आधारित)"
माछाले मालामाल,"विकास र समृद्धिको आधार उत्पादनको व्यवसायीकरण र पुराना पेसालाई आधुनिकीकरण गर्नु हो । नेपालमा कृषिलाई निर्वाहमुखी रूपमा अवलम्बन गरिएको छ । यसले प्रशस्त सम्भावना हुँदाहुँदै विदेशी उत्पादनमा भर पर्नुपर्ने बाध्यता छ । तर, पछिल्लो समय युवाहरू कृषिमा आकर्षित देखिएका छन् । प्रदेशका ६ वटा तराईका जिल्लामा प्रशस्त उर्वर जमिन छ । पर्याप्त सिंचाइ छैन । तैपनि युवाहरू खेतीपातीमा संलग्न हुने क्रम बढेको छ । यसले कृषिले स्वरोजगार बनाउँछ भन्ने सन्देश गएको छ । व्यावसायिक रूपमा कृषिमा लाग्ने किसानले बहुउपयोगि कृषि पेसालाई प्राथमिकता दिएको पाइन्छ । त्यसमध्ये माछापालन पहिलोमा आउँछ । तराई क्षेत्र माछापालनका लागि हावापानी, भौगोलिक बनोट, दानाको उपलब्धताले राम्रो मानिन्छ । पश्चिम नवलपरासीको दक्षिणी क्षेत्र, रूपन्देहीको छपिया, कपिलबस्तुका ग्रामीण भेग, बाँके र बर्दियामा धेरै ठाउँमा माछापालन भइरहेको छ । त्यहाँ पानीको स्रोत तथा भौगोलिक बनावट अनुकूल भएकाले व्यावसायिक रूपमा माछा पाल्ने किसान बढिरहेका छन् । परम्परागत धान, गहुँ, मकै खेती गर्नुभन्दा चार गुणा मुनाफा हुने मिल्नाले आकर्षण बढ्दो छ । हाम्रो प्रदेशको आर्थिक समृद्धि र कृषिमा आधुनिकीकरणका लागि माछापालनलाई प्रोत्साहन गर्न आवश्यक छ । यहाँका ६ वटै तराईका जिल्लामा विशेष कार्यक्रम सञ्चालन गरेर माछा उत्पादन बढाउन सकिन्छ । ६ वटा पहाडी जिल्लामा चिसो र सफा पानीमा बस्ने रेम्बो ट्राउट जातको माछा पाल्न सकिन्छ । यस्तो अभियानले धेरैलाई रोजगारीसँगै भारतीय माछा आयात रोक्न सकिन्छ । मुलुकको कुल खपतमध्ये ४० प्रतिशत माछा भारतबाट आयात हुने गरेको छ । सम्भावना र प्राकृतिक रूपमा माछापालनका लागि वरदान पाएको देशमा आयात गर्नु राम्रो पक्ष होइन । मुलुकभित्र २ सय १७ जातका माछा पाइन्छन् । नेपाल सरकारले कार्प जातका ७ प्रकारका माछापालन गर्न अनुमति दिएको छ । तिनमा रहु, नैनी, कमन ग्रास, सिल्भर, बिगहेड, भाकुर तराई क्षेत्रमा बढी हुर्काइन्छ । यसबाहेक सहर, कत्ला, मागुर र हिले माछा प्राकृतिक ताल तलैयामा हुर्कने प्रजाति हुन् । तर, अहिले कृत्रिम जलाशयमा पाल्न थालिएको छ । प्रधानमन्त्री कृषि आधुनिकीकरण परियोजनाले तराई क्षेत्रमा माछापालन पकेट क्षेत्र, जोन, सुपर जोन सञ्चालन कार्यक्रमले युवामा यसप्रति आकर्षण बढेको छ । ठूला योजनाका लागि लगानी अभाव छ । प्राविधिक रूपमा तालिम, बजारीकरण र आहारा उत्पादनका लागि सरकारी निकायले थप सहजीकरण र सहयोग गरेमा नेपाल आगामी ५ वर्षभित्र माछामा आत्मनिर्भर बन्न सम्भव छ । प्रशस्त सम्भावनाबीच कठिनाइ पनि छन् । व्यावसायिक माछापालन मार्फत प्रदेशसाथै मुलुकलाई आत्मर्निभर बनाउन सकिन्छ । पुँजी अभाव, कृषि पेसालाई अहिले पनि कम आक्ने परम्परा र शिक्षित व्यक्ति पेसामा संलग्न हुन हिचकिचाउनुले समस्या छ । सरकारले अनुदान दिने कुरा गरेको छ । तर, प्रक्रिया अत्यन्त झन्झटिलो छ । उत्पादित माछाको बजार सुनिश्चित नहुनु अर्को समस्या हो । सामूहिक रूपमा माछा सहकारी, सवारी साधनको उपलब्धता र भारतीय माछासँग प्रतिस्पर्धा गर्न सक्ने सामूहिक आँट गर्ने हो भने यसबाट परिवर्तन सम्भव छ । सरकारले सामूहिक लगानीको वातावरण बनाउनुपर्छ । सरकारको ध्यान माछा उत्पादन र निश्चित समयका लागि पकेट, जोन र सुपर जोन बनाउनेतर्फ केन्द्रित छ । अब उत्पादन मात्र होइन कि यसको बजारीकरणमा ध्यान दिएर भारतीय माछा आयात निरुत्साहित गर्न जरुरी छ । पुण्य चौधरी अध्यक्ष, मत्स्य व्यवसायी संघ रूपन्देही(नवीन पौडेलसँग कुराकानीमा आधारित)"
सुध्रिादै स्वास्थ्य,"नयाँ संविधानले स्वास्थ्यलाई मौलिक हकको रूपमा स्वीकार गरेको छ । अहिले प्रदेश ५ को स्वास्थ्य अवस्था उत्साहजनक देखिन्छ । सम्भावना पनि थुप्रै छन् । तिनै सम्भावना पछ्याउँदै अघि बढ्न सके स्वास्थ्यमा छलाङ मार्न सकिन्छ । अहिले यो प्रदेशमा एक उपक्षेत्रीय अस्पताल र चार अस्पताल छन् । ८ जिल्ला अस्पताल, ४ साधारण अस्पताल छन् । ३२ वटा प्राथमिक स्वास्थ्य केन्द्र छन् । अञ्चल, जिल्ला अस्पताल र प्राथमिक स्वास्थ्य केन्द्रमा डाक्टर कार्यरत छन् । त्यसैले स्वास्थ्यमा सुधार ल्याउने सम्भावना धेरै छ । प्रदेश ५ का अञ्चल तथा जिल्ला अस्पतालमा मुटु, कलेजो, किड्नीसम्बन्धी जटिल रोगको उपचार सम्भव छ । तर, रिफर गरिन्छ । विशेषज्ञ चिकित्सक, भौतिक पूर्वाधारको कमी र आधुनिक प्रविधि अभावले रिफर गर्नुपर्ने बाध्यता छ । अर्को नीतिगत योजनाको अभाव हो । योजना अभावले जनशक्ति र प्रविधिमा समस्या छ । त्यो समस्या समाधान भए ८० प्रतिशत बिरामीको उपचार सरकारी अस्पतालमै सम्भव छ । त्यसका लागि प्रदेश सरकार आफैं जुट्नुपर्छ । प्रदेश सरकारले नीति ल्याउन आवश्यक छ । नेपालगन्जस्थित भेरी अञ्चल अस्पताल, राप्ती उपक्षेत्रीय अस्पतालमा उपचारका लागि बाहिरी जिल्लाबाट बिरामी आउँछन् । जिल्ला अस्पतालहरूलाई भौतिक, प्राविधिक रूपमा सक्षम बनाउँदै जनशक्ति थप्नुपर्छ । अस्पतालमा आधुनिक उपकरण जडान गर्ने हो भने धेरै समस्या समाधान हुन सक्छन् । त्यसैले जिल्ला अस्पताललाई नै सक्षम बनाउनु आवश्यक छ । तीन वर्षमै सम्भवस्वास्थ्य क्षेत्र सुधारका लागि असम्भव छैन । जिल्लामै सहज उपचार सम्भव छ । समय पनि धेरै लाग्दैन । तर, सरकारको इच्छाशक्ति हुनुपर्छ र प्रदेश सरकारले सपना पनि देख्नुपर्छ । जिल्लामा निजी र शिक्षण अस्पताल छन् । एउटा निजी शिक्षण अस्पतालमा तीनचारवटा सरकारी कोटा छुट्याउनुपर्छ । त्यसले आवश्यक जनशक्ति ३ वर्षमै तयार हुन्छ । सरकारले हरेक प्रदेशमा सरकारी मेडिकल कलेज खोल्नु जरुरी छ । त्यसले पनि जनशक्ति व्यवस्थापनमा सहयोग पुग्छ । त्यो भए पाँच वर्ष कुर्नु पर्दैन । निजी अस्पतालमा सुपरस्पेसिलिस्ट चिकित्सक पनि छन् । उनीहरूबाट पनि सहयोग लिनुपर्छ । नीति सही बन्ने हो भने प्रदेश ५ का ८० प्रतिशत बिरामीको उपचार यहींबाटै गर्न सकिन्छ । यो मेरो दाबी हो । तर, स्वास्थ्य क्षेत्रको विकासका लागि सुरुमा प्रदेश सरकारले सपना देखोस् । त्यहीअनुसार योजना बनाएर कार्यान्वयन भयो भने यहाँका सर्वसाधारणले सहजै आफ्नै प्रदेशमा उपचार गर्छन् । व्यवस्था नयाँ आए पनि काम गर्ने शैली पुरानै छ । व्यक्ति पनि पुरानै छन् । इच्छाशक्तिको कमी छ । प्रदेश सरकारले स्वास्थ्य मन्त्रालयअन्तर्गत एउटा अनुगमन महाशाखा गठन गर्नुपर्छ । महाशाखालाई स्वास्थ्य केन्द्रको अनुगमन, जनशक्तिको व्यवस्थापन र स्वास्थ्य क्षेत्रलाई कसरी प्रभावकारी बनाउन सकिन्छ भन्ने अध्ययन गर्न दिनुपर्छ । त्यसले पनि सुधार गर्नेछ । अभाव पनि छप्रदेश ५ मा चिकित्सक र स्वास्थ्यकर्मीको अभाव उस्तै छ । गाउँमा रहेका स्वास्थ्य केन्द्रमा स्वास्थ्यकर्मी पर्याप्त छैनन् । सदरमुकाममा रहेका ठूला अस्पतालमा विशेषज्ञको अभाव छ । बिरामी उपचारका लागि अस्पताल आए पनि विशेषज्ञ चिकित्सकको अभावमा रिफर गर्नुपर्छ । सहज उपचार अभावले चिकित्सकप्रतिको विश्वास घट्दो छ । संघीय सरकार आएपछि सर्वसाधारणमा स्वास्थ्य क्षेत्रमा सुधार आउने ठूलो अपेक्षा छ । तर, पुरानै परम्परागत मान्यताका कारण स्वास्थ्य क्षेत्रमा समस्या उस्तै छ । हरेक पालिकामा अस्पताल नगरपालिकामा मात्रै होइन, सरकारले हरेक गाउँपालिकामा कम्तीमा १५ शय्याको अस्पताल स्थापना गर्नुपर्छ । अस्पतालमा पनि चिकित्सक र आधुनिक प्रयोगशालालगायतका प्रविधि उपलब्ध गराउनुपर्छ । गाउँपालिकामा अस्पताल स्थापना गर्ने हो भने सर्वसाधारणले सहजै उपचार पाउँछन् । पालिकामा रहेका अस्पतालले हरेक स्थानीयको स्वास्थ्य अभिलेख राख्न आवश्यक छ । यो संसार डिजिटलको हो । आफ्ना नागरिकको अभिलेख स्थानीय सरकारले डिजिटलमा राख्ने हो भने यसलाई आवश्यक पर्ने सेवा, बिरामीको अवस्था, उपचार अवधि र आवश्यक पर्ने उपचार सहजै जानकारी हुन्छ । त्यसले चिकित्सकलाई सेवा दिन सहज हुन्छ । हरेक गाउँपालिकाका अस्पतालमा कम्तीमा एक एम्बुलेन्स आवश्यक छ । सरकारको काम भनेको सहज र समयमै जनतालाई उपचार दिने हो । त्यसका लागि इच्छाशक्ति हुन आवश्यक छ ।प्रदेशमा स्वास्थ्य संस्थाको अवस्था नेपाल सरकारको स्वास्थ्य तथ्यांकअनुसार प्रदेश ५ स्वास्थ्य संस्थाको संख्याको दृष्टिकोणले चौथो स्थानमा छ । सरकारी तथ्यांकले पनि यो प्रदेशको स्वास्थ्य अवस्था राम्रो देखाउँदैन । स्वास्थ्य संस्थाको संख्यात्मक मात्र नभई स्वास्थ्य सेवाको पहुँचमा पनि प्रदेश पछाडि छ । स्वास्थ्य मन्त्रालयको स्वास्थ्य सेवा विभागको आव २०७२७३ को वार्षिक प्रतिवेदनअनुसार जटिल रोगको उपचारका लागि प्रदेशका सर्वसाधारण बाहिर जानुपर्ने बाध्यता छ । विशेषज्ञ चिकित्सकको उपलब्धता र स्वास्थ्य सुविधाको गुणस्तरमा पनि यो प्रदेश कमजोर छ । यो प्रदेशमा ७ सय ५२ स्वास्थ्य संस्था सञ्चालनमा छन् । तीनवटा मेडिकल कलेज छन् । दाङमा राप्ती स्वास्थ्य विज्ञान प्रतिष्ठान सञ्चालनको क्रममा छ । जिल्लागत हेर्ने हो भने सबैभन्दा बढी रूपन्देहीमा १ सय १६, कपिलवस्तुमा ८९, गुल्मीमा ८६, पाल्पामा ८२ र बाँकेमा ६३ स्वास्थ्य संस्था छन् । रुकुममा १५, अर्घाखाँचीमा ४४, बर्दियामा ४४, प्यूठानमा ५२ र रोल्पामा ५६ स्वास्थ्य सस्था छन् ।सुधारका चुनौती मुलुकमा राजनीतिक परिवर्तन आए पनि यहाँको स्वास्थ्य क्षेत्रमा कुनै परिवर्तन आएको छैन । बाल तथा शिशु मृत्युदर बढी छ । कुपोषणको अवस्था डरलाग्दो छ । समयमै स्वास्थ्य जाँच गर्न नपाउँदा सरकारी अस्पतालप्रतिको अविश्वास बढ्दो छ । स्वास्थ्यजस्तो संवेदनशील क्षेत्रमा राजनीति हाबी छ । अस्पताल प्रमुख भनसुनकै आधारमा बनाइन्छ । राम्रो गर्नेलाई प्रोत्साहनभन्दा मनोबल गिराउने काम बढी हुन्छ । यस्तो अवस्थामा सुधार गर्न प्रदेश सरकारले नीति नै बनाएर अघि बढ्नु जरुरी छ । डा श्यामसुन्दर यादववरिष्ठ सर्जन, भेरी अञ्चल अस्पताल(ठाकुरसिंह थारूसँग कुराकानीमा आधारित)"
खेलको थलो,सुरेन्द्र हमालप्रदेश सांसद एवं पूर्वखेलाडी(हिमेशसँगको कुराकानीमा आधारित)
सर्वाधिक शक्तिशाली सीईओ,"१०। मा हुवातेङ, टेसेन्टदस शक्तिशाली सीईओको गणनामा अन्तिममा रहेका छन् एसियाका सबैभन्दा धनी व्यक्ति मा हुवातेङ । पोनी मा उपनामबाट चर्चित हुवातेङ इन्टरनेटव्यापार कम्पनी टेन्सेन्टका प्रमुख हुन् । सामाजिक सञ्जालको बढ्दो प्रयोगका कारण त्यहाँ विस्तार भइरहेको व्यापार र अनलाइन गेम उनको व्यापारको प्रमुख हिस्सा हो । फोब्र्स म्यागजिन"
ट्याटु क्रेज,"ट्याटुको क्रेजी सञ्जीव राई भन्छन्, समाजले ट्याटुलाई बुझ्न थालेको छ, यो हाम्रा लागि खुसीको कुरा हो । करिब १० वर्षअघि नै शरीरका विभिन्न भाग ट्याटुले रंगाएका सञ्जीवले समाजको हेपाहा प्रवृत्ति सहनुपर्यो । ट्याटु खोप्नेलाई समाजले नराम्रो नजरले हेथ्र्यो, उनको अनुभव छ, तर, अहिले अभिभावकहरूले नै ट्याटु खोपेर इच्छा पूरा गर्ने गरेको पनि पाइएको छ । पर्वत पोर्तेल"
कला काठमाडौं,कला काठमाडौंले मोडिफाइड सामान मात्रै उत्पादन गरिरहेको छैन बरु यहाँका उपभोक्तामा जाग्दै गरेको फरक स्वादको पनि उजागर गरेको छ । कला काठमाडौंको व्यस्त कारखानाले यसैलाई पुष्टि गर्छ ।
सुधारिँदै बिक्सबी,बिक्सीबी २० नाम रहने यो असिस्टेन्टले गुगलको असिस्टेन्टजस्तै सेवा दिन सक्छ । बिक्सबीको नयाँ संस्करण छिटो र मानिसको आवाज सही तरिकाले पहिचान गर्न सक्ने खालको हुने कम्पनीले जनाएको छ । सन् २०१८ अन्त्यसम्ममा बिक्सबी १ करोड ४० लाख डिजाइनमा प्रयोग हुने कम्पनीको अनुमान छ । केही साताअघि भएको आफ्नो डेभलपर कन्फ्रेन्समा गुगलले असिस्टेन्ट सेवामा सुधारको घोषणा गरेको थियो ।
डिस्प्लेमा सेन्सर,दि भर्जले सार्वजनिक गरेको अन्य तथ्यअनुसार यसमा स्न्यापड्रयागन ८४५ चिप रहनेछ । फोन ८ जीबी र्याम र ६४ स्टोरेजसहितको हुने दाबी गरिएको छ । यसमा ४ हजार एमएएचको ब्याट्री रहने र वायरलेस चार्जिङको सुविधा हुने बताइएको छ । साओमीको एमआई सिरिजमा अघिल्लो महिना मात्रै एमआई सिक्स एस सार्वजनिक गरेको थियो । यो अहिले चिनियाँ बजारमा मात्र उपलब्ध छ ।
वानप्लसको वायरलेस हेडफोन,"यसले गुगल असिस्टेन्टसमेत सपोर्ट गर्नेछ, जसका कारण प्रयोगकर्ताले हेडफोनबाटै आफ्नो मोबाइलमा निर्देशन दिन सक्नेछ । मोबाइल नचलाई संगीत बनाउन र रोकेर फेरि अन्य फिचर प्रयोगका लागि आवाजमार्फत निर्देशन दिन सकिन्छ । यो हेडफोन वाटर रेसिस्टेन्ट भएको कम्पनीले जनाएको छ । सन् २०१६ मा वानप्लसले आफ्नो तारसहितको हेडफोन बुलेट भीटू सार्वजनिक गरेको थियो ।"

शीर्षक,विवरण
किन गएनन् सत्तापक्षकै पूर्वअर्थमन्त्री ?,बजेट निर्माणमा वाम गठबन्धनले चुनावमा गरेको प्रतिबद्धता ख्याल गर्नसमेत माओवादीले सरकारको ध्यानाकर्षण गराएको छ । गठबन्धनको घोषणापत्रकै आश्वासनले चुनाव जिताएको भन्दै जनमतको सम्मान गर्न पनि ती आश्वासनप्रति प्रतिबद्ध भएर बजेट निर्माण गर्नुपर्ने माओवादी सांसदहरूको जोड छ । संघीय संरचनाअनुसार पहिलो बजेट आउन लागेकाले प्रदेशलाई बलियो र समृद्ध बनाउन प्राथमिकता दिइनुपर्ने माओवादीको धारणा छ ।
प्रिबजेट आज,"पूर्वप्रधानमन्त्री बाबुराम भट्टराईले तीव्र आर्थिक विकासको आवश्यकताअनुसार बजेट र कार्यक्रम ल्याउनुपर्ने धारणा राखेका थिए । एमाले नेता एवं पूर्वप्रधानमन्त्री माधव नेपाल, मन्त्रिपरिषद्का पूर्वअध्यक्ष खिलराज रेग्मी, पूर्वप्रधानमन्त्री लोकेन्द्रबहदुर चन्दले पनि विकासमुखी बजेट र कार्यक्रम ल्याउन सुझाव दिए । छलफलमा प्रधानमन्त्री ओलीले भारतीय प्रधानमन्त्री नरेन्द्र मोदीको भ्रमणबारे उनीहरूलाई जानकारी गराएका थिए ।"
रक्षाका २२ योजना,६ सय ९७ भौतिक पूर्वाधारको मर्मत र ५२ नयाँ भवन निर्माण समयमा सम्पन्न गरिनेजस्ता विषय कार्ययोजनामा छन् । एक सय ६० ब्यारेक घरहरूको निर्माण कार्य पनि आगामी केही महिनभित्रै सम्पन्न हुने बताइएको छ ।
कर्णालीमै लोप हुँदै खस भाषा,"जुम्ला, चन्दननाथ नगरपालिकाकी मेयर कान्तिका सेजुवालले भाषाले देशको पहिचान झल्काउने भएकाले सबैले यसको उत्थानमा लाग्नुपर्ने बताइन् । गुन्यूचोलो लाउँदैमा नेपालीको पहिचान झल्किँदैन, उनले भनिन्, सबैभन्दा पहिले आपैंले आफ्नो भाषा जोगाउने अभियान सुरु गरौं ।"
डीआईजीमा १६ सिफारिस,"काठमाडौं (कास) प्रहरी महानिरीक्षक नेतृत्वको बढुवा समितिले १६ एसएसपीलाई डीआईजीमा बढुवा गर्न सिफारिस गरेको छ । वरिष्ठता र कार्यक्षमताका आधारमा गरिएको सिफारिसको पहिलो नम्बरमा एसएसपी केदार रिजाल छन् भने शेरबहादुर बस्नेत र पीताम्बर अधिकारी दोस्रो र तेस्रो नम्बरमा छन् । दीपककुमार थापा, दिनेश अमात्य, नारायणसिंह खड्का, रवीन्द्रप्रसाद शर्मा, कमलबहादुर जीटी, महेन्द्रकुमार पोखरेल, महेशविक्रम शाह, प्रेम चन्द, श्याम खड्का, दानसिंह बोहरा, सुशीलकुमार भण्डारी, रामप्रसाद श्रेष्ठ र सुरज केसी पनि बढुवा सिफारिसमा परेका छन् ।"
थोरङ्ला पदयात्रा नरोकिने,"काठमाडौं (कास) भारतीय प्रधानमन्त्री नरेन्द्र मोदीको मुक्तिनाथ तीर्थाटनका बेला वैशाख २८ र २९ गते थोरङ्ला पदयात्रा नरोकिने भएको छ । जिल्ला प्रशासन कार्यालय, मुस्ताङ र जिल्ला सुरक्षा समितिले मंगलबार सरोकारवाला निकायसँग छलफल गरेर मोदी भ्रमणका बेला थोरङ्ला चक्रीय पदयात्रा कायम राख्ने निर्णय गरेका हुन् । दुवै दिन मनाङथोरङ्ला र मुस्ताङथोरङ्ला पदयात्रा मार्ग सुचारु राख्ने निर्णय भएको प्रशासनले अन्नपूर्ण संरक्षण क्षेत्र आयोजना (एक्याप) तथा अन्य सरोकारवाला निकायलाई जानकारी गराएको छ ।"
नेविसंघमा चुलियो विवाद,"तर, पौडेलले मंगलबार साँझसम्म जानेनजाने निर्णय गरेका छैनन् । अध्यक्ष महरले संघले राखेको कार्यक्रममा सभापति शेरबहादुर देउवा प्रमुख अतिथि र वरिष्ठ नेता पौडेलसहितका शीर्ष नेता सहभागी हुने दाबी गरे ।"
"कर्णालीमा गैसस: थोरै काम, ज्यादा विकृति","बालविवाहविरोधी अभियान पनि त्यस्तै भयो । करिब दशकअघि सुरु भएको यो अभियानले भेरीकर्णाली क्षेत्रमा बालविवाह न्यूनीकरणमा धेरै हदसम्म काम गरेको छ । तर, गैससको काम गर्ने शैलीले साँचो अर्थमा स्थानीयको अभियान बन्न सकेन । एनजीओहरू बालविवाह गर्नु हुँदैन भन्दै गाउँ आए, हुन लागेका विवाह रोके, बालबालिका र अभिभावकलाई तालिम दिए, सुर्खेत, भेरीगंगाका नन्दबहादुर चन्द भन्छन्, तर यो अभियानलाई स्थानीयको मनमस्तिष्कमा दिगो रूपमा टिकाउनेतिर ध्यान दिइएन, जसले अहिले पनि समस्या ज्युँका त्युँ छ ।"
मोदी भ्रमण: पुराना सम्झौतामा प्रतिबद्धता खोजिँदै,"सिंहका अनुसार मोदीको भ्रमणभरि सघन उपचार विशेषज्ञ डा रविराम श्रेष्ठ टोलीमा रहने छन् । मोदीसँगै भारतीय चिकित्सकको टोली पनि नेपाल आउनेछ । अत्याधुनिक जीवनरक्षक उपकरण र विशेषज्ञसहितको एम्बुलेन्स जनकपुर पठाइसकिएको छ भने काठमाडौंमा यस्ता दुइटा एम्बुलेन्स २४ सै घण्टा तम्तयार रहने छन् । कुनै पनि स्वास्थ्य समस्यासँग जुध्न सक्ने गरी अस्पतालको व्यवस्थापन गरिएको छ । जनकपुरमा भ्रमण अवधिभर डा तारानाथ पोखरेलले र काठमाडौंमा डा भूपेन्द्रबहादुर बस्नेतले स्वास्थ्य समन्वय गर्नेछन् । जनकपुर अञ्चल अस्पताल र सिटी अस्पताल तथा काठमाडौंका त्रिवि शिक्षण अस्पताल, वीर अस्पताल, मनमोहन कार्डियोथोरासिक भास्कुलर एन्ड ट्रान्सप्लान्ट सेन्टर र मेडिसिटी अस्पताललाई तयार राखिएको छ । मुक्तिनाथमा भने अस्थायी सघन उपचार केन्द्र स्थापना गरिएको छ ।"
मोदी भ्रमण: ४४ सदस्यीय भारतीय कमान्डो काठमाडौंमा,"छलफल भ्रमणको सुरक्षा व्यवस्था, जनकपुर, काठमाडौं र मुक्तिनाथमा स्वागतको तयारीलगायत विषयमा केन्द्रित रहेको जानकारी एक सहभागीले दिए । ती अधिकारीका अनुसार समयतालिका, नागरिक अभिनन्दन, बाटोघाटोको सुधार, सहरको सज्जा, सुरक्षालगायत विषयमा पनि छलफल भएको थियो । यस अलावा मोदीका लागि भारतबाट ल्याइएका २ वटा बुलेट प्रुफ कारको उपयोगिता र उनको सुरक्षाका लागि भारतबाट आएका सुरक्षाकर्मीलगायतको विषयमा पनि छलफल भएको अधिकारीले जनाए ।"
धार्मिक विद्वेष फैलाउनेलाई कारबाही माग,"काठमाडौं (कास) नेपाल आदिवासी जनजाति महासंघले धार्मिक विद्वेष फैलाउनेलाई राज्यले उन्मुक्ति दिन नहुने भन्दै सरकारको ध्यानाकर्षण गराएको छ । महासंघका अध्यक्ष जगतबहादुर बरामले मंगलबार विज्ञप्ति जारी गर्दै धार्मिक द्वन्द्व बढाउने उद्देश्यअनुरूप आचार्य श्रीनिवासले आफैंमाथि गोली हान्न लगाएको कुरा विभिन्न सञ्चार माध्यममा आएको भन्दै सरकारको ध्यानाकर्षण गराएका हुन् । संविधानले नेपाललाई बहुजातीय, बहुभाषिक, बहुधार्मिक र बहुसांस्कृतिक मुलुक स्विकारेको उल्लेख गर्दै महासंघले नेपालका सबै धर्मप्रति समान नीति र व्यवहार गर्न माग गरेको छ । महासंघले धर्मनिरपेक्षताको नीति, सिद्धान्त र कार्यशैलीलाई राज्य, सरकार र समाजकै तहबाट इमानदारितापूर्वक कार्यान्वयन गर्न आग्रह गरेको छ । बहुधार्मिक मुलुकमा एकल धार्मिक वर्चस्व कायम गराउने र धार्मिक साम्प्रदायिक द्वन्द्व फैलाउने घृणित कार्यमा संलग्न आचार्यलगायत सबैलाई राज्य सरकारले उन्मुक्ति नदिन र कडाभन्दा कडा कारबाहीको दायरामा ल्याउनसमेत महासंघ विशेष आग्रह गर्दछ, विज्ञप्तिमा भनिएको छ ।"
विद्यालय शिक्षा नि:शुल्क गर्न बजेटकै चुनौती,"संविधानअनुकूल विद्यालय शिक्षा नि:शुल्क गर्ने हो भने विद्यमान बजेटमा १ खर्ब २५ अर्ब ९५ करोड रुपैयाँभन्दा बढी बजेटको ग्याप देखिन्छ, शिक्षाविद् प्रा विनय कुसियतले शिक्षाका लागि राष्ट्रिय अभियान नेपाल (एनसीई) ले आयोजना गरेको शिक्षासम्बन्धी मौलिक हकको सुनिश्चितताका लागि बजेट विषयक कार्यशालामा भने । शिक्षाविद् प्रा मनप्रसाद वाग्लेले अहिलेकै लगानीमा गुणस्तरीय शिक्षा पाउन नसकिने बताए । अर्का शिक्षाविद् प्रा विद्यानाथ कोइरालाले शिक्षामा बजेट बढाउन संवैधानिक प्रावधानअनुकूल स्थानीय सरकारसँग बहस गर्न जरुरी रहेको धारणा राखे । एमाले सचिव योगेश भट्टराईले पार्टीको घोषणापत्रअनुसार ५ वर्षभित्र शिक्षामा २० प्रतिशत बजेट पुर्याउने बताए । राष्ट्रिय सभा सांसद बद्री पाण्डे, माओवादी केन्द्रका नेता लेखनाथ न्यौपाने, राजपाका नेता जेपी यादव लगायतले शिक्षाको संवैधानिक अधिकार कार्यान्वयनबारे बोलेका थिए ।"
युवाबीच अन्तरदेशीय सहकार्य आवश्यक,"काठमाडौं (कास) अमेरिकी राजदूत अलैना बी टेप्लिट्जले युवाहरू हरेक मुलुकको दिगो विकास र आर्थिक उन्नतिको खम्बा रहेको बताएकी छन् । युवाको स्तरोन्नति र विकासका लागि हरेक मुलुकले ध्यान दिनुपर्ने उनको भनाइ छ । राजधानीमा मंगलबार तेस्रो रिजनल मोडल यूएन कन्फरेन्स२०१८ को आरम्भ गर्दै उनले युवाहरूले आफूलाई सही स्थानमा राखेर आफ्नो करिअर र मुलुकका लागि अग्रसर हुनुपर्ने बताइन् । युवाहरूको सकारात्मक भूमिकाले दिगो शान्ति, उग्रवाद तथा भ्रष्टाचारविरुद्ध आवाज, सशक्तीकरण, मानव अधिकारको प्रवद्र्धन र विकास लक्ष्य प्रक्रिया अघि बढ्न सक्ने उनले बताइन् । उक्त कार्यक्रम पाँच दिनसम्म चल्नेछ । १६ मुलुकका एक सयभन्दा बढी युवाले विभिन्न थिममा बहस तथा छलफल गर्नेछन् । युवाहरूबीच सहकार्य हुँदा पिपल टु पिपल कूटनीतिमा समेत जोड पुग्ने र सहकार्य बढ्ने टेप्लिट्जले बताइन् ।"
ब्रिटिस गोर्खाले मागे समान सुविधा,"काठमाडौं (कास) गोर्खा सत्याग्रह संयुक्त संघर्ष समितिले आफ्ना ११ बुँदे मागलाई लिएर नेपाल र बेलायत सरकारको ध्यानाकर्षण गराएको छ । समितिले मंगलबार राजधानीमा पत्रकार सम्मेलन गरी नेपाल भ्रमणमा रहेका बेलायती सांसद तथा अल पार्टी पार्लियामेन्ट्री ग्रुपका अध्यक्ष वीरेन्द्र शर्मासमक्ष मागपत्र प्रस्तुत गरेको हो । भूतपूर्व ब्रिटिस गोर्खा सैनिकले लामो समयदेखि बेलायती समकक्षीसरह पेन्सनलगायत सेवासुविधा पाउनुपर्ने माग राख्दै आएका छन् । उनीहरूले सन् २००४ यता आवासीय भिसा पाए पनि १८ वर्षमाथिका आश्रित छोराछोरीले त्यो सुविधा पाएका छैनन् । समितिले पूर्वगोर्खाका छोराछोरीलाई बिनासर्त भिसा दिनुपर्ने माग दोहोर्याएको छ । ब्रिटिस भूतपूर्व सैनिकको पेन्सन सुविधा भारतीय बैंकमार्फत नभएर नेपाल राष्ट्र बैंकमा स्टर्लिङ पाउन्डमा जम्मा हुनुपर्छ, समिति संयोजक कृष्णबहादुर राईद्वारा जारी विज्ञप्तिमा छ, नेपालमा रहेका ब्रिटिस गोर्खा र तिनका परिवारले बेलायतमा पाउनेसरह स्वास्थ्य सुविधा पाउनुपर्छ ।"
जितगढी जोगाउन ५० लाख,जितगढी किल्लाको संरक्षणका लागि पुरातत्त्व विभाग र रक्षा मन्त्रालयले चासो देखाएका छन् । यसका लागि साताअघि पुरातत्त्व विभाग र रक्षा मन्त्रालयको टोलीले गढीको स्थलगत अध्ययन गरेका थिए । कर्णेल प्रकाशजंग कार्की र पुरातत्त्वविद् विष्णु पाठकसहितको टोलीले तत्काल उत्खनन र संरक्षणका लागि के गर्न सकिन्छ भन्नेबारेमा स्थानीयबाट सुझावसमेत लिएका थिए ।
सुन तस्करी र हत्या प्रकरण: थुनछेक बहस बिहीबारदेखि,गृहमन्त्रालयका सहसचिव ईश्वर पौडेल संयोजकत्वको छानबिन समितिको प्रतिवेदनका आधारमा मोरङ प्रहरीले बुझाएको अभियोगपत्रका आधारमा जिल्ला न्यायाधिवक्ता कार्यालयले गत बुधबार प्रहरी नियन्त्रणमा रहेका २९ र फरार भनिएका ३४ गरी ६३ जनाविरुद्ध मुद्दा दर्ता गरेको थियो । फरार रहेका प्रहरी हवल्दार अमरबहादुर थापा सम्पर्कमा आएपछि प्रहरी हिरासतमा रहने अभियुक्तको सख्या ३० पुगेको हो ।
सुन तस्करी र हत्या प्रकरण: खड्काले फेरे बयान,बरामद कागजातअनुरूप सुन तस्करले दुई वर्षको अवधिमा चालकदेखि डीआईजीसम्मलाई २ करोड २० लाख ७७ हजार रुपैयाँ दिएको प्रमाणित हुन्छ । एसएसपी खत्रीको निर्देशनमा सुन गाडीसम्म पुर्याएबापत काफ्लेले दुईपटक १५ हजार रुपैयाँ दिएको समेत खडकाले बयानमा भनेका थिए । उनले अहिले आएर आफूले रकम नलिएको दाबी गरेका छन् । जिल्ला प्रहरी कार्यालय मोरङका एक अनुसन्धान अधिकृतले अभियुक्तले अदालतमा बयान फेरेको यो पहिलो घटना नभएको र यसले फरक नपार्ने बताए । मुद्दा प्रक्रियामा संलग्न अदालतका अधिकारीहरूले समेत अभियुक्तले पटकपटक बयान फेरे पनि अन्तत: उपलब्ध प्रमाण र घटनाको गम्भीरता हेरेर कानुनी प्रक्रिया अघि बढ्ने बताए ।
"आरोप एउटा, मुद्दा अर्कै","आचार्यलाई गोली हान्ने उनकै अंगरक्षक चितवनको भरतपुर महानगरपालिका बेलचोकका २९ वर्षीय माधव चौधरी, गोली र पेस्तोलको व्यवस्थापन गर्ने नवलपरासीको गैंडाकोट नगरपालिका ५ का ३२ वर्षीय खान र सन्तोष भन्ने लक्ष्मीराज अधिकारीलाई प्रहरीले पक्राउ गरी कर्तव्य ज्यान मुद्दा दर्ता गरेर छानबिन गरिरहेको छ । बाराको सिमरा ३ घर भई सुनसरीको चक्रघट्टीस्थित लक्ष्मी बैंकटेशको आश्रममा बस्ने आचार्य विराटनगर १४ जतुवास्थित रामजानकी मन्दिरमा पुराण वाचनका लागि आएका थिए । आचार्यमाथि चैत २५ गते बिहान १:४५ बजे शौच गर्न कोठाबाट बाहिर निस्केको अवस्थामा गोली प्रहार भएको थियो । उनी न्युरो अस्पताल विराटनगरमा २१ दिन उपचार गराएर काठमाडौं गएका थिए ।"
विश्वविद्यालयको बेथिति,"यो त विश्वविद्यालयमा देखिएको तत्कालीन समस्या मात्र हो । विद्यार्थी भर्ना, परीक्षा र नतिजा प्रकाशनको साधारण पात्रोसमेत नियमित गर्न नसकेको यस विद्यामन्दिरमा दीर्घकालीन सोचका साथ गर्नुपर्ने सुधार धेरै छन् । प्रधानमन्त्री ओलीले त्रिभुवन विश्वविद्यालयलाई साँच्चिकै प्राज्ञिक उत्कृष्टताको केन्द्र बनाउन चाहेका हुन् भने त्यो युगीन दायित्व अब उनकै काँधमा छ । विश्वविद्यालयमा राजनीतिक कोटाका आधारमा हुने नियुक्ति प्रथालाई तोडेर उनले यसतर्फको यात्रा थाल्न सक्छन् । त्यसका लागि सर्वप्रथम उनले प्रधानमन्त्री र शिक्षामन्त्री क्रमश: कुलपति र उपकुलपति रहने प्रचलनको अन्य गर्नैपर्छ । किनकि, विश्वविद्यालयमा राजनीतीकरणको अप्रत्यक्ष सुरुआत यही व्यवस्थाबाट भएको छ । प्राज्ञिक क्षमता र दूरदृष्टि भएको काबिल व्यक्तिलाई कुलपति बनाउने व्यवस्था गर्न ढिलाइ भइसकेको छ । दलको लगाम नलगाएको त्यस्तो व्यक्तिले मात्र विश्वविद्यालय सुधारका तमाम कार्यभारहरू पूरा गरी बिरामी विश्वविद्यालयलाई बौराउन सक्छ ।"
मोदीवाद र नेपालभारत सम्बन्ध,"नेपाल जस्तै भौगोलिक बनावट भएको स्वीट्जरल्यान्डको विकास जर्मनी, फ्रान्स र इटाली छिमेकी अर्थतन्त्रसंँगको कनेक्टिभिटीका कारण सफल भएको यथार्थ अबको एसिया शताब्दीको नेतृत्व गर्ने चीन र भारतलाई बुझाउनु जरुरी छ । यसैलाई नेपालले नेपालभारत सम्बन्धको रिसेट नीति भनी अवलम्बन गर्न जरुरी छ । यी लेखकका निजी विचार हुन् । लेखक सम्बद्ध संस्थासँग यी विचारको सम्बन्ध छैन ।"
गार्ड अफ अनर मा गुरुजुको पोसाक,"प्रधानमन्त्री केपी शर्मा ओलीले विदेशी पाहुनाको भ्रमणका क्रममा गार्ड अफ अनर विमानस्थलको भीभीआईपी कक्षमा दिनुको साटो टुँडिखेलमा दिने निर्णय गरेर निकै प्रशंसनीय काम गर्नुभएको छ । गार्ड अफ अनरको सम्मान दिनु भनेको औपचारिक रूपमा स्वागत गर्नु हो । यस्तो गार्ड अफ अनरले देशको गौरव र संस्कृतिको पनि प्रतिनिधित्व गर्छ । यस्तो गार्ड अफ अनरका बेला नेपाली सैनिकले अहिले लगाउने गरेको पोसाकले परम्परागत र मौलिक नेपाली सैनिकको पोसाकको प्रतिनिधित्व गर्दैन । बेलायती सेना वा पश्चिमी सेनाको नक्कल गरिएको पोसाकभन्दा राष्ट्र निर्माता पृथ्वीनारायण शाहले गठन गरेको गुरुजु पल्टन, जुन हनुमान ढोका दरबारमा तैनाथ छ, का सिपाहीले लगाउने कालो दौरासुरुवाल चाँच तोडा भएको पोसाक प्रयोग गरे राम्रो हुन्थ्यो कि ? यो कामको सुरुवात भारतीय प्रधानमन्त्री नरेन्द्र मोदीको आसन्न नेपाल भ्रमणका बेला नै सुरु गर्ने कि ? नेपालका विभिन्न जात्रा वा परम्परामा अग्रस्थानमा रहने गुरुजु पल्टन नेपाली वीर गोरखालीको पहिचान पनि हो । गुरुजु पल्टनको पोसाकले पनि नेपाली पहिचान र गौरवलाई विश्वमा कायम गर्न सक्छ । राम हुमागार्इंबानेश्वर, थापागाउँ, काठमाडौं"
ओली राष्ट्रवादको लहैलहै,"प्रधानमन्त्री केपी शर्मा ओलीको निमन्त्रणामा भारतीय प्रधानमन्त्री नरेन्द्र मोदीले नेपाल भ्रमण गर्दैछन् । प्रधानमन्त्री भएपश्चात् ओलीले पनि आफ्नो पहिलो विदेश भ्रमण जनअपेक्षा विपरीत भारतबाटै सुरु गरे । गएको चुनावमा भारत विरोधी राष्ट्रवादलाई रणनीतिक हतियार बनाएका ओलीले भारत भ्रमणमा जाँदा ऊसंँग सहयोगमात्रै होइन, सार्वभौमसत्ता सम्पन्न नेपालीको स्वाभिमान र आत्मसम्मानको प्रश्न पनि जोडदार ढंगले उठाउने अपेक्षा आम नागरिकले गरेका थिए । तर त्यसो हुन सकेन । कर्मकाण्डी भ्रमणसँंगै मोदीलाई नेपाल भ्रमणको निमन्त्रणा कार्ड थमाएर ओली स्वदेश फर्के । भलै उनले भारतमा राष्ट्रको शिर निहुराउने काम गरेनन् ।राष्ट्रवादसँंग जोडिएका केही देखिने सवाल छन् । जस्तो सुस्ता, कालापानी लगायत तराईका दर्जनौं भागमा सीमा अतिक्रमण, भारतको एकतर्फी बाँधका कारण वर्षेनि तराईमा हुने डुबान, सीमा क्षेत्रमा भारतीय प्रहरीको ज्यादती, असमान सन्धिसम्झौताको पुनरावलोकन, सहज व्यापार, पारवाहन लगायत राष्ट्रको अस्मिताको प्रश्न । तर जुन कुरा नागरिकले अपेक्षा गरेका हुन्, तिनै विषय ओलीको प्राथमिकतामा परेनन् । भारत भ्रमणमा छुटेका विषय मोदी नेपाल आउँदा हाम्रा प्रधानमन्त्रीले राख्न सक्लान् ? जनस्तरमा उति साह्रो विश्वास छैन । रेल र पानीजहाज आवश्यक हुनसक्ला, तर त्यो राष्ट्रवाद होइन । त्यसो भए व्यवहारमा नदेखिने ओलीको राष्ट्रवाद के हो ? त्यो नाप्ने आधार र सर्त केके हुन् ?ओली नेतृत्वमा एमालेले तराईमा मेचीमहाकालीको मार्च पास गर्दा सबैभन्दा चर्को स्वरमा घन्केको भारत विरोधी राष्ट्रवाद अहिले मोदीको जयजयकारमा परिणत भएको छ । हुन त यो कुनै आश्चर्यको विषय होइन, छिमेकी देशका प्रधानमन्त्रीको स्वागत गर्नु सबैको कर्तव्य पनि हो । यसो भन्दै गर्दा एउटा कुरा भुल्न हुँदैन । हिजो भूकम्पले थिलथिलो भएको मुलुकमा नाकाबन्दी लगाएर खुचिङ गरेका मोदीले आफ्नो गल्ती कहिल्यै स्वीकार गरे त ? उनले नाकाबन्दी गलत थियो भन्नसके ? यस्तो गल्ती दोहोरिन नदिने प्रतिबद्धता कतै व्यक्त गरे ? भारतले दिएको पीडा कसैले भुलेका छैनौं । तर प्रधानमन्त्रीसंँगै हामी नागरिक पनि लहैलहैमा उचालिएका छौं । निरोज खड्का लिखु ३, रामेछाप"
मोदीभक्ति कि कूटनीति ?,"भारतले विगतमा नेपालबाट लाभ लिनुपर्दा नेपालका प्रधानमन्त्रीलाई स्वागत गर्न स्वयं प्रधानमन्त्री नै विमानस्थलमा पुगे र रेड कार्पेट बिछ्याएर ठूलो सम्मान र आतिथ्य प्रदान गरे । लाभ लिनु छैन भने सहायक मन्त्रीलाई स्वागतार्थ पठाए । सायद त्यसैको सिको गर्दै वर्तमान सरकारले पनि मोदीलाई आतिथ्य दिने र भव्य नागरिक अभिनन्दन गरी उनलाई नेपालको समृद्धि विकासमा सकारात्मक बन्न बाध्य पार्ने कूटनीतिक प्रयत्न गरिएको हुनसक्छ । जुन काम दाम, दण्ड, भेद आदि नीतिबाट सम्भव हँुंदैन, त्यो साम अर्थात् सम्मान, अभिनन्दन, प्रशंसा आदिबाट सहजै सम्भव हुनपुग्छ । यसर्थ चीनबाट आयातनिर्यातको नाका सुचारु गर्न, पेट्रोलियम पदार्थ आयात गर्न, रेल काठमाडौं हुँदै लुम्बिनीसम्म पुर्याउन, चिनियाँ लगानीमा उत्पादित हाइड्र्रो पावर भारतले किन्ने वातावरण निर्माण गर्न र चिनियाँ लगानी प्रबद्र्धन गर्न पनि भारतको सद्भाव प्राप्त गर्नु अपरिहार्य देखिन्छ । यसर्थ त्यसलाई सहज र सम्भव तुल्याउन भारतलाई सकारात्मक बनाउने नीति अख्तियार गरिएको देखिन्छ । भारत र चीनका बीच समदूरीको कूटनीतिक सम्बन्ध अपेक्षित रहेको सन्दर्भमा मोदीले दिएका सबै खाले दर्द भुलेर उनलाई अभिनन्दन गर्नु नै अहिलेलाई लाभदायी हुने आँकलन सरकारले गरेको प्रतीत हुन्छ । यस मानेमा वर्तमान सरकारको मोदी अभिनन्दन भक्तिपरक कम ज्यादा कूटनीतिक रहेको आभास हुन्छ । यसर्थ पनि रूपमा हेर्दा यो अभिनन्दन लम्पसारवाद जस्तो देखिन्छ, तर सारमा हेर्दा यो कूटनीतिक दृष्टिले लाभदायी नै बन्न सक्ने देखिन्छ । डा धनपति कोइरालाकावासोती, नवलपुर"
मोदीलाई १० प्रश्न,"प्रधानमन्त्री केपी शर्मा ओलीले भारतीय समकक्षी नरेन्द्र मोदीसँग निम्न विषयमा सोध्न जरुरी छ । १ भैरहवा र निजगढमा बन्न थालेको अन्तर्राष्ट्रिय विमानस्थलका लागि भारतले तत्कालै हवाइमार्ग (एयर रुट) दिन्छ कि दिँदैन ? २ नेपालले आफ्नै देशको ग्यास बुलेट चलाउन पाउने कि नपाउने ? पाउने हो भने भारतले सुरक्षाका कारण देखाउँदै किन रोकिरहेको हो ?३ भारतको लगानीमा बन्ने जलविद्युत योजनाको विद्युतमात्र किन्ने तर अरू देशको लगानीमा बनेको नेपाली विद्युत नकिन्ने भारतको नयाँ निर्देशिका परिवर्तन गर्न मोदी तयार छन्छैनन् ? ४ भारतले सिमानामा एकतर्फी रूपमा बनाएका बाटो र बाँधले नेपालको निकास छेक्दा डुबान हुँदा करोडांैको बाली र उत्पादन सखाप भइरहेको छ । भारत यो समस्या हटाउन तत्पर छ ?५ खुला सीमा राख्दा दुबै देशमा अपराध लगायतका समस्या बढिरहेको छ । के सीमा नियन्त्रण र नियमन गर्न, खुला सीमामा काँडेतार लाउन, पासपोर्ट र वर्क परमिटको व्यवस्था गर्न भारत तयार छ ?६ १९५० को असमान सन्धि खारेज गरी समानताको आधारमा नयाँ सन्धि गर्न भारत तयार हुन्छ ?७ नेपालमा झैं भारतमा पनि विवाहित नारीलाई ७ दिनभित्रै नागरिकता दिन भारतले नियम परिवर्तन गर्छ ? ८ हुलाकी राजमार्ग, पूर्वपश्चिम राजमार्गका पुल, पञ्चेश्वर आयोजनामा देखिएको ढिलाइ अब बन्ने अरुण जलविद्युत आयोजना, काडमाडौंसम्मको रेलजस्ता आयोजनामा नपरोस् भनी निश्चित टाइम फ्रेम तोक्न भारत राजी हुन्छ ?९ भूकम्पको बेला भारतले नेपाललाई दिने भनी कबुल गरिएको १ खर्बको सहायता नेपालले कहिलेसम्म पाउने हो ?१० अब अमानवीय नाकाबन्दी हुने छैन भनी मोदीले नेपाली जनतालाई आश्वस्त पार्न सक्छन् ? गोपाल देवकोटागौरीघाट, काठमाडौं"
पर्यटनमा प्रहार,"भारतका प्रधानमन्त्री नरेन्द्र मोदीको मुक्तिनाथ भ्रमणका बेला सुरक्षाको कारण देखाएर मुक्तिनाथ तथा थोरङला पास आउँदो २८ र २९ गते सर्वसाधारणका लागि स्थानीय प्रसासनले बन्द गर्ने भएछ । के नेपालका प्रधानमन्त्री भारत भ्रमणमा जाँदा भारतका मन्दिरहरूमा दुईदुई दिन जनता तथा पर्यटकलाई प्रवेश बन्द गरिएला ? नेपाल र भारतको कूटनीतिक हैसियत त समान हुनुपर्ने हैन ? फेरि मुक्तिनाथ जस्तो पर्यटनको हिसाबमा महत्त्वपूर्ण ठाउँ दुई दिन बन्द हँुदा पर्यटनमा कस्तो असर पर्ला ? अनि अन्नपूर्ण पदमार्ग अन्तर्गतको थोरङला पास पनि दुई दिन बन्द, त्यो पनि पिक सिजनमा हँुदा त्यसबाट हुने नोक्सानी र पर्यटकलाई पर्न जाने अधिक आर्थिक भारको जिम्मा कसले लिने ? यसबाट अन्तर्राष्ट्रिय क्षेत्रमा हुने बदनामीको दाग मेटिन कति वर्ष कुर्नुपर्ला ? भूकम्पपछि बल्लतल्ल त पर्यटन क्षेत्र उठ्न खोज्दैछ । अर्पण कार्की चावहिल, काठमाडौं"
संघीयतामा रुमलिएको सरकार,"विगतमा एमाले र कांग्रेसलाई समर्थन गर्ने जनताको ठूलो हिस्सालाई संघीयता अनावश्यक र बोझिलो लागेको देखिन्थ्यो । सशस्त्र द्वन्द्व शान्तितर्फ अवतरण गर्दा फेस सेभिङका रूपमा संघीयताको अवधारणालाई माओवादीले प्रतिष्ठा बनाइरहेकाले र अन्य समूहको जोडबलले संघीयता लागू भइछाड्यो । प्रदेशभन्दा स्थानीय तह बलियो बनाउनुपर्ने मान्यता राख्ने एमालेले प्रदेशको निर्वाचनमा पनि बढी सिट जित्यो । त्यति मात्र नभई, प्रदेश प्रमुखको पदमा एमालेका वजनदार नेता पठाइए । अहिले संघीयतामै सरकारको सफलता टिक्ने अवस्था बनेको छ । स्वायत्तताको गन्धसँगै स्थानीय तहले प्रदेश र केन्द्रलाई अथवा प्रदेश तहले केन्द्र र स्थानीय तहलाई तथा केन्द्रले प्रदेश र स्थानीय तहलाई प्रतिद्वन्द्वी देख्न सुरु भइसकेको छ । सबै तहलाई आत्मकेन्द्रित बनाउँदै लगेको छ । तर जनतालाई भने प्रदेश र केन्द्रको उति मतलब छैन । उनीहरू दैलोमै सेवा दिने स्थानीय तह नै बलियो र पूर्ण भएको हेर्न चाहन्छन् । अर्कोतिर प्रदेश सबलीकरण नगर्ने भए आफूलाई प्रदेशमा किन पठाएको भन्ने प्रश्न प्रदेशका नेताहरूको छ । आपसी समझदारी कायम राख्न नसके सबै तहमा निराशा बढ्दै जाने खतरा हुनाले सरकारले सजगता अपनाउन जरुरी छ । श्रुति अर्याल गुल्मी"
कांग्रेसको आस,"कुनै बेला देशव्यापी प्रभाव जमाएको नेपाली कांग्रेसले नाकाबन्दीलाई बाध्यतावश नाकाबन्दी भन्न सकेन होला । भ्रष्टाचारीले पनि चुनाव लड्न पाउनुपर्छ भन्ने कुरा तात्कालिक स्वार्थवश भन्न सक्यो होला । चुनावी मैदानमा उत्रिंँदै गर्दा जितिन्छ भन्नुसम्म पनि स्वाभाविकै हो । अनि कुनै कार्यक्रममा पत्रकारले सोधेका प्रश्नहरूको उत्तर दिने क्रममा झर्कोफर्को गर्नुलाई पनि व्यक्तिगत स्वभाव नै मानौं । तर ज्योतिषीको भनाइ अनुसार आफू सातचोटी प्रधानमन्त्री हुने कुरा गर्नु, शेरबहादुर देउवाको सुर हराएको कुरा रहेछ भन्ने लाग्दैछ, यतिखेर । छाया सरकारको अवधारणा ल्याएर प्रभावशाली प्रतिपक्षी बन्ने कुरा पनि कुरैकुरामा त्यत्तिकै हराए जस्तो छ । २०७४ चैत ९ गते सुरु भएको चुनावी हार समीक्षाको केन्द्रीय कार्यसमितिको बैठक सामान्य मतदाताले पनि उतिखेरै बताउन सक्ने कारण पहिल्याउँदै बल्ल १६ गते सकियो । त्यतिका लागि पनि आरोपप्रत्यारोप थोरै भएको होइन । आगामी दिनमा नेपाली कांग्रेसले आफ्नो अस्तित्व बचाउन र जिम्मेवार प्रतिपक्ष बन्नका लागि केकस्ता योजना र रणनीति बनाउने हो, त्यो त त्यस पार्टीका केही असल र प्रभावशाली नेताहरूलाई सम्झेर झिनो आशाका साथ हेर्न बाँकी नै छ । हेरौं, सास छउन्जेल आस भन्छन् । इन्द्रकुमार श्रेष्ठ ओखलढुंगा"
व्यवसायीको ज्यादती,"विकसित मुलुकहरूमा अहिले प्रतिस्पर्धाकै कारण उपभोक्ताका माग, आवश्यकता र खर्च गर्नसक्ने क्षमतालाई ध्यानमा राखेर फरक खालका वस्तु तथा सेवाहरूको डिजाइन गरिन्छ । उपभोक्तालाई कसरी सस्तो र प्रभावकारी रूपमा वस्तु र सेवा दिन सकिन्छ भनेर अनुसन्धान र अन्वेषणमा ठूलो लगानी हुन्छ । त्यसै अनुरुप नयाँ उत्पादनहरू डिजाइन हुन्छन् । त्यो स्तरको लगानी हाम्रा उद्योगी व्यवसायीले गर्न नसक्लान् । तर सानो लगानीमा पनि सिर्जनशीलता खोज्न सकिन्छ । एकै खालका व्यवसायमा पनि प्रतिस्पर्धीभन्दा फरक रूपले सेवा दिन सकिन्छ । यातायात व्यवसायीले अब दादागिरी शैली त्याग्नुपर्छ । अरूलाई व्यवसायमा आउनै नदिनेतिर भन्दा राम्रो र फरक सेवा दिएर उपभोक्ता रिझाउनेतिर लाग्नुपर्छ ।"
बजेटको प्राथमिकता,"आर्थिक वर्ष २०७५७६ मा प्रदेश सरकारका लागि कम्तीमा १० प्रतिशत र स्थानीय तहका लागि कम्तीमा २५ प्रतिशत बजेट विनियोजन गरिनुपर्छ । सरकारले ७५३ स्थानीय तहको राजस्व संकलन क्षमता र खर्चको आवश्यकताबारे अध्ययन अहिलेसम्म गरिसक्नुपर्ने हो, तर त्यसो हुनसकेको छैन । अत: अर्थ मन्त्रालयले यथाशीध्र यस सम्बन्धी अध्ययन सुरु गरिहाल्नुपर्छ ।उमाशंकर अर्थशास्त्र केन्द्रीय विभाग, त्रिविका सहप्राध्यापक हुन् ।"
भुटानी शरणार्थी र भारत,"युएनएचसीआरले २००७ मा ३ विकल्प ल्याएको थियोस्वदेश फिर्ती, स्थानीयकरण र तेस्रो मुलुक पुनर्वास । त्यसमध्ये पुनर्वास सम्भव भयो । तर, करिब १० हजार रोकिए । कसैले नचाहेर, कसैले नपाएर नेपालमै अड्किए । तर, त्यसभन्दा ठूलो कुरो यो समस्या बीचमै अड्कियो । त्यसैले मोदी भ्रमणको एउटा एजेन्डा भुटानी शरणार्थी समस्या बनोस्, ता कि राष्ट्र हराएका एक लाखभन्दा बढीको कल्याण होस् । किनकि, यसको ठूलो साँचो मोदीसँगै छ । अमेरिका, युरोप र अष्ट्रेलिया पुर्याइयो भनेर मात्र हुँदैन, तिनको आमा चिनाउनु पर्छ । त्यसमा पनि मोदीकै हात छ ।"
न्यायाधीशको सम्पत्ति किन लुकाउने ?,"न्यायाधीशको सम्पत्ति विवरण सार्वजनिक गर्ने अन्तर्राष्ट्रिय अभ्यासलाई न्यायपालिकामा हुने भ्रष्टाचार नियन्त्रण गर्ने एउटा उपायका रूपमा स्वीकार गरिएको छ । त्यसैले न्यायाधीशहरू सार्वजनिक पदमा बहाल रहने पदाधिकारी भएकाले संविधान र कानुनले रोकेको विषयमा बाहेक उनीहरूका सबै विवरण सार्वजनिक गर्नु नै न्यायिक स्वच्छता कायम गर्ने दिशातर्फको एक महत्त्वपूर्ण उपाय हुने देखिन्छ । ट्रान्सपरेन्सी इन्टरनेसनलको सन् २००६ को ग्लोबल करप्सन रिपोर्टले समेत सबै देशका लागि सार्वजनिक जवाफदेहिताको पदमा आसिन पदाधिकारीको सम्पत्ति विवरण र उनीहरूको अन्य क्षेत्रको संलग्नताको उद्घोषण सम्बन्धी ऐन जारी गर्नुपर्ने सुझाएको थियो । त्यसका आधारमा सन् २०१५ सम्ममा थप १६ वटा देशले यस सम्बन्धी कानुन बनाए । यो सम्बन्धी कानुन बनेका देशहरूमा भ्रष्टाचारको गति न्यूनीकरणतर्फ गएको विश्व बैंकको अध्ययन प्रतिवेदनले देखाएको छ । ट्रान्परेन्सीकै अध्ययनका आधारमा नेपाल पनि न्यायपालिकामा हुने भ्रष्टाचारको सूचीमा अग्रस्थानमै छ । हाम्रा आफ्नै अध्ययन प्रतिवेदन, भोगाइ, अनुभूति र दैनिक अभ्यासका आधारमा पनि न्यायपालिकामा भ्रष्टाचारको अवस्था निकै चिन्ताजनक देखिन्छ । त्यसैले भ्रष्टाचार न्यूनीकरणका लागि न्यायपरिषद ऐन तत्काल संशोधन गरेर न्यायाधीशको सम्पत्ति समयसमयमा सार्वजनिक गर्ने व्यवस्था गरिनुपर्छ । तर त्यसरी सार्वजनिक र छानबिन गर्ने प्रयोजनका लागि कार्यकारी अंग होइन, स्वयम् न्यायपालिकाभित्रबाट पहिलो परीक्षण गर्न बहालवाला न्यायाधीश बाहेकको पूर्व प्रधानन्यायाधीशको अध्यक्षतामा कुनै संरचना बनाउनु उचित हुन्छ । न्यायाधीश कुनै अर्कै टापुका पदाधिकारी होइनन्, हरेक कसीमा उनीहरू उत्तीर्ण हुन तयार र सक्षम छन् भन्ने सन्देश दिन पनि यस्तो कानुनी प्रबन्ध आवश्यक छ । यस्तो व्यवस्थाले स्वयम् न्यायपालिका र त्यहाँ कार्यरत न्यायाधीशको नैतिक बल उँचो हुन्छ र न्यायालयप्रतिको जनविश्वास अझ बढ्दै जान्छ । त्यसैले सुधारको थालनी न्यायपालिका स्वयम्बाट हुनु आवश्यक देखिन्छ ।"
महत्त्वाकांक्षी लक्ष्यसहित ऊर्जाको श्वेतपत्र,राइट अफ वेमा पर्ने जग्गाको मुआब्जा दिने उपयुक्त मोडल निक्र्योल गर्न ऊर्जा मन्त्रालयका सहसचिव प्रवीणराज अर्यालको संयोजकत्वमा एक समितिसमेत गठन गरिएको छ ।
एक वर्षभित्र बूढीगण्डकीको टेन्डर,सरकारले आर्थिक वर्ष २०७३७४ मा आयोजना प्रभावितलाई मुआब्जा वितरण गर्न ५ अर्ब बजेट विनियोजन गरेको थियो । चालु आर्थिक वर्षमा आयोजना अघि बढाउन १० अर्ब रुपैयाँ विनियोजन गरिएको छ ।
बन्द चिनी उद्योग चलाउने सरकारको दाबी,"कारखानाले आफ्नो आम्दानीले बाराको सिमरामा ८ सय बिघा जग्गा खरिद गरेको थियो । केही जग्गा उखु खेतीको लागि दिए पनि अहिले खेती हुन छाडेको छ । वीरगन्ज बजारमा ५२ बिघा जग्गा छ । उद्योगको जग्गा लावारिस भएकाले सञ्चालन गर्न आवश्यक भएको जानकारहरू बताउँछन् । सरकारीले सञ्चालन गरे चिनीको मूल्यमा गिरावट आउने उपभोक्ता अधिकारकर्मीहरू बताउँछन । सरकारसँग चिनी कारखाना नहुँदा निजीले मनोमानी रूपमा मूल्य लिँदै आएका छन् । अन्र्तराष्ट्रिय बजारमा मूल्य घटे पनि उपभोक्ताले किलोको ८०८५ रुपैयाँ तिर्न बााध्य छन्, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, बजारभाउ हस्तक्षेप गर्न सरकारको उपस्थिति आवश्यक छ ।"
किसानसम्म पुगेन नार्क,"संविधानले अनुसन्धानमूलक निकायलाई केन्द्रमै राख्ने संवैधानिक व्यवस्था गरेअनुसार नार्क केन्द्रमै रहने भनिएको छ । हालै गठन गरिएको कार्यदलले नार्कलाई थप प्रभावकारी बनाउन प्रस्ताव गरेको छ । तर, अझै कुनै निर्णय भइसकेको छैन । यसबारे नार्क मात्रै होइन, प्रदेश तहका कृषि मन्त्रालय पनि अन्योलमै छन् ।"
साढे ४ अर्बको सेयर आउँदै,अनुमतिको पर्खाइमा रहेका सिटिजन्स बैंक इन्टरनेसनल र एनएबी बैंकले एफपीओ तथा एनएडीईपी लघुवित्त संस्थाले आईपीओ निष्कासनका लागि आवेदन दिएका हुन् । हाल नेपाल स्टक एक्स्चेन्ज (नेप्से) मा करिब साढे ३ अर्ब कित्ता सेयर सूचीकृत छन् । गत वर्षको सोही अवधिको तुलनामा यो वर्ष सूचीकृत सेयर करिब साढे २५ प्रतिशतले बढेको हो । राष्ट्र बैंक र बिमा समितिले पुँजी वृद्धिको निर्देशन दिएपछि पछिल्ला दुई वर्षमा सेयर बजारमा हकप्रद र बोनस सेयर सूचीकृत हुने क्रम ह्वात्तै बढेको छ ।
उकालो लाग्दै अण्डाको मूल्य,"अघिल्लो वर्ष त्यति पुगे पनि यो वर्ष अब सायदै मूल्य बढ्ला । गर्मी मौसममा अण्डालाई लामो समय राख्न गाह्रो हुन्छ । उत्पादन भएलगत्तै बिक्री गरी हाल्नुपर्ने भएका कारण अब मूल्य धेरै बढ्ने सम्भावना कम छ, बरालले भने । नेपाल अण्डा उत्पादक संघका केन्द्रीय अध्यक्ष त्रिलोचन कँडेलका अनुसार ३ सय ६५ बाट खस्कँदै गएको अण्डाको मूल्य केही महिनायता सुधार हुन थालेको हो । तीन महिनाअघि एक क्रेट अण्डाको मूल्य २ सय ४० रुपैयाँसम्म झरेको थियो । अहिले बिस्तारै सुधार हुँदै गएको छ । तर, किसानहरूलाई खासै फाइदा भएको छैन, अध्यक्ष कँडेलले भने । ठूलो अण्डाको मूल्य किसानले प्रतिगोटा ११ रुपैयाँ पाएका छन् । उत्पादन लागत पनि प्रतिगोटा ११ रुपैयाँको हाराहारी पर्न आउँछ । उपभोक्ताले एउटा अण्डाको १४ रुपैयाँ तिर्नुपर्ने भने पनि बढी तिरेको अवस्था छ ।"
अलिबाबाले किन्यो दराज अनलाइन,अलिबाबाको एसियाली बजारमा प्रवेशले भारतबाहेकका अन्य देशमा सञ्चालित साना लगानीका अनलाइन किनमेल सेवा दिने कम्पनीहरूलाई भने ठूलो धक्का पुग्नेछ । साथै उसको प्रवेशले अन्य ठूला अनलाइन किनमेल सेवा प्रदायकहरूलाई पनि यहाँको बजारमा प्रवेश गर्ने बाटो खुला हुनेछ ।
अदुवापछि चियामा अवरोध,"भारतीय अवरोधले नेपाली चियाको अन्तर्राष्ट्रिय बजारमा धक्का पुग्ने सम्भावना देखिएको छ, अधिकारी भन्छन्, बारम्बारको भारतीय अवरोधको स्थायी समाधान खोजिनुपर्छ । उनका अनुसार भारतले तेस्रो देश निकासी हुने चियामा पनि झमेला लगाउँदै आएको छ । चिया निकासी हुन नपाउँदा इलाम, झापा, पाँचथर, धनकुटालगायत जिल्लामा चिया किसान प्रभावित हुने पक्का छ ।"
एक्जिम बैंकको सहमति पर्खंदै रघुगंगा,"विद्युत् प्राधिकरणले राहुघाट जलविद्युत् आयोजनाको नामबाट २०६५ देखि सिभिल इन्जिनियरिङको काम सुरु गरेको हो । ऋणको सर्तअनुसार नै प्राधिकरणले २०६७ कात्तिकमा दुई वर्षमा निर्माण सम्पन्न गर्ने गरी भारतीय कम्पनी आईभीआरसीएल इन्फ्रास्ट्रक्चर प्रोजेक्टस इन्डिया लिमिटेडसँग ठेक्का सम्झौता गरेको थियो । प्राधिकरणले ०६८ साउनमा कन्सल्टेन्टका रूपमा भारतीय कम्पनी बापकोषलाई नियुक्त गरेको थियो । तर, समयमा काम गर्न नसकेपछि प्राधिकरणले २०७० मा ठेकेदार कम्पनी आईभीआरसीएलसँगको सम्झौता भंग गरेको थियो । रघुगंगा हाइड्रोको मोडल परिर्वतन गरेका छौं । अब यो आयोजनामा ३० प्रतिशत जनताको सेयर स्वामित्व रहनेछ, प्रबन्ध निर्देशक पाण्डेले भने, पुरानो ठेकेदारसँग लेनदेन विषयमा अदालतमा मुद्दा रहेको अवस्था छ । नयाँ ठेकेदार परिचालन भएकाले पुरानो ठेकदारले चर्चेको जमिन र निर्माण सामग्री हामीले लक गरी राखेका छौं । पहिलो लटको कामका ठेकेदार कार्यस्थलमा आइपुगेकाले एक्जिमको सहमति आउनासाथ इलेक्ट्रिोमेकानिकल प्याकेज लट टु पनि छिट्टै ग्लोबल टेन्डरको तयारीमा रहेको आयोजनाले जनाएको छ । ३२ मेगावाटमा डिजाइन गरिएको आयोजना पहिलो ठेकदारसँगको सम्झौता रद्द भएपछि वित्तीय तथा प्राविधिक सम्भाव्यता पुनरावलोकन तथा पुन: नक्सांकनपछि ८ मेगावाट वृद्धि गरी ४० मेगावाट बनाइएको हो ।"
वर्णसंकर मकै परीक्षण,"तीन दिनसम्म चल्ने मूल्यांकनका क्रममा उनीहरूले परीक्षण गरिएका मकैको अवस्था, उत्पादन, रोग किराको संक्रमण, घोगाको अवस्था, दाना कस्तो लागेको छ भनेर अध्ययन गर्ने भएका छन् ।"
तिलगंगालाई १० करोड अनुदान,मन्त्रालयका वाणिज्य सचिव चन्द्रकुमार घिमिरेले लेन्स उत्पादन गरी निर्यात गर्ने क्षमता अभिवृद्धिका लागि अनुदान सहयोग गरेको बताए । प्रतिष्ठानका प्रमुख रुइतले मन्त्रालयबाट प्राप्त सहयोगले प्रतिष्ठानको उत्पादन क्षमता अभिवृद्धि गरी निर्यात पनि बढाउने विश्वास गरे । अस्पतालले वार्षिक ४ लाख पिस आँखाको कृत्रिम लेन्स उत्पादन गर्दै आएको छ । जसमध्ये २ लाख पिस निर्यात गर्ने गरेको छ । गुणस्तरीय उत्पादनका कारण अन्तर्राष्ट्रिय बजारमा तिलगंगाले उत्पादन गर्ने लेन्सको माग उच्च रहेको अस्पतालले जनाएको छ ।
पुँजी बजार प्रदर्शनी आजदेखि,"धितोपत्रको कारोबार प्रक्रियालाई थप सहज, पारदर्शी, सरल, छिटोछरितो र लगानीकर्तामैत्री बनाउन तथा कारोबारसम्बन्धी अभिलेखलाई थप परिमार्जित र सुधार गर्दै जाने क्रममा इन्टरनेटमार्फत धितोपत्र खरिद बिक्रीका लागि आदेश दिन सक्ने व्यवस्था गरिएको विज्ञप्तिमा उल्लेख छ ।"
झन् बिग्रियो बीपी राजमार्ग,यही राजमार्गअन्तर्गत ऐतिहासिक सिन्धुलीगढी पनि पर्छ । गढी अवलोकन गर्न र राजमार्गको सुन्दरता हेर्नकै लागि विभिन्न स्थानबाट पर्यटक आउने गरेका छन् । उक्त सडक जापान सरकारको २२ अर्ब लगानीमा निर्माण सम्पन्न भएको हो । पछिल्लो समय सुनकोसीआसपास क्रसर उद्योग खुल्ने क्रमसँगै राजमार्गमा बाक्लै ट्रिपर गुड्ने गरेका छन् । सरकारले बीपी राजमार्गमा ठूला बस र ट्रकलाई अनुमति नदिए पनि ती ट्रिपर नियन्त्रण गर्न सकिएका छैनन् ।
वडाध्यक्ष बेपत्ता,"तर, बैठकमा नआएपछि अध्यक्ष शेरबहादुर सुनुवारलगायतले परिवारसँग सोधखोज गरेका थिए । जिल्ला प्रहरी कार्यालयका प्रहरी नायब उपरीक्षक अमरेन्द्रबहादुर सिंहका अनुसार खत्रीले प्रयोग गरेको मोटरसाइकल लिखु नदी किनारमा फेला परेको छ । उनले लगाएका कपडा र डायरीसमेत मोटरसाइकलछेउमै थिए । गाउँपालिका पदाधिकारी, स्थानीय बासिन्दा र इलाका प्रहरी कार्यालय च्यादलुको टोलीले खत्रीको खोजी तीव्र पारेका छन् ।"
सिरियामा रूसी हेलिकप्टर दुर्घटना,रूसले सिरियाली राष्ट्रपति बसर अलअसदको सरकारले गर्दै आएको विद्रोही लक्षित कारबाहीमा रूसी सेनाले सहयोग गर्दै आएको छ । हालै भएका आक्रमणका कारण सिरियाको मध्य क्षेत्रका होम्स र हमा सहरबाट सिरियाली विद्रोहीहरू अन्यत्र जाने क्रम जारी रहेको बीबीसीले जनाएको छ ।
किमले सीलाई फेरि भेटे,सन् १९५० देखि ५३ सम्म भएको भीषण युद्धबाट कोरिया विभाजित भएको हो । त्यति बेला उत्तर कोरियाका तर्फबाट युद्ध लडदा चिनियाँ नेता माओत्सेतुङका छोराले सहादत पाएका थिए । यसले पनि चीनको उत्तर कोरियासँग भावनात्मक सम्बन्ध रहँदै आएको मानिन्छ ।
मलेसियामा आज निर्वाचन,"नेपालीलाई सजक रहन दूतावासको आग्रहमलेसियास्थित नेपाली दूतावासले चुनावको दिन सजक रहन नेपालीहरूलाई अनुरोध गरेको छ । दूतावासले होस्टल र क्याम्पबाट बाहिर ननिस्कन तथा सर्तक रहन आग्रह गरेको हो । चुनावको दिन सार्वजनिक बिदा दिइएको छ । दूतावासले सोमबार सूचना जारी गर्दै मलेसियाको आमनिर्वाचनको दिन उच्च सुरक्षा परिचालित हुने, भीडभाड, दंगा तथा भिडन्तहरू हुन सक्ने गतिविधिलाई ध्यानमा राख्दै नेपालीहरूलाई आफू बस्ने होस्टल वा कम्पनीभित्रै बस्न र बाहिर ननिस्कन नेपालीलाई आग्रह गरेको हो ।"
ढाकामा आँखा,गायिका अमात्यको सामाजिक सञ्जाल पनि ढाकाकै पहिरनमा रंगिरहेको हुन्छ । फरक के भने उनी प्राय: ढाकामा आधुनिक डिजाइन भरेका पहिरन म पराउँछिन् ।
कुमार भन्छन् एरिना अझै तिखारिँदै छिन्,रंग र साहित्यको साइनो बलियो बनाउन यी स्रष्टाले आआफ्ना सिर्जना साटेका छन् । कुमारले एरिनालाई आफ्ना दुई कृति उपहार दिएका छन् भने यही गुन सम्झेर एरिनाले पनि चित्र उपहार दिइन् । कुमारले ग्यालरीमा चित्र नियाल्दै गर्दा एरिनाचाहिँ उनको प्रकाशन क्रममा रहेको उपन्यास ज्ञ पढ्न आतुर रहेको सुनाइरहेकी थिइन् ।
गुरुङ फिल्म मेदों बन्दै,"आनन्दमाया गुरुङ, पवि गुरुङ (पवित्रा), मुना गुरुङ, खडग गुरुङ (मिरु) निर्माता रहेको यो फिल्मलाई राजेश गुरुङले निर्देशन गर्दै छन् । कथा, पटकथा संवाद शंकर गुरुङले नै लेखेका छन् । खिमबहादुर गुरुङले छायांकन र सम्पादन गर्नेछन् । फिल्ममा शंकर, खेमराज घले, मञ्जु गुरुङ, किशोर गुरुङ, योगिता गुरुङ, टीकाराम घले, सोममाया गुरुङ, देउमाया गुरुङ र रोशन गुरुङ लगायतको अभिनय रहनेछ ।"
सन्तोषको नयाँ गीत,"बुद्ध धर्ममा तीन शक्तिशाली भगवान्का नाममा खाइने कसमलाई लिएर सन्तोषले कोन्ज्योसोममा शब्द भरेका छन् । उक्त गीतको भिडियो पनि बनेको छ, जसमा छोल्ठिम गुरुङ, विशाल लामा, कुमार मोक्तान, अनिता गोलेले खेलेका छन् । निर्देशन सुमन सिंग्दान लामाले गरेका हुन् ।"
दुर्गमकी चेलीलाई मुख्य भूमिका,"छोरीका निम्ति स्वर्णिम नेपाल बनाउने हाम्रो अभियानमा सारा नेपालीलाई सहभागी गराउन यो फिल्म बनाउन लागेको रेखाले बताइन् । यो फिल्म निर्माणको उद्देश्य ३ करोड नेपालीको सपनासँग जोडिएको छ त्यसैले सबैको साथ पाउने छौं, रेखाले भनिन् । रेखा फिल्मस्को ब्यानरमा निर्माण हुने उक्त फिल्म जाजरकोटका विभिन्न स्थान, बाँके, काठमाडौंलगायतका स्थानमा छायांकन हुनेछ । फिल्मको निर्देशन सम्झना उप्रेतीले गर्ने छिन् भने संगीत सुरेश अधिकारीले दिनेछन् । जाजरकोटमा उमेर नपुग्दै ६५ प्रतिशत बालबालिकाको बिहे हुने गरेको छ । बालविवाह दर उच्च रहेको जाजरकोट लगायतका कर्णालीका जिल्लाको जीवनशैली, त्यहाँ उत्पन्न समस्या समाधानका लागि महिलाले खेल्नुपर्ने सशक्त भूमिका र समस्याका कुरालाई फिल्मको विषयवस्तु बनाएको फिल्मका कार्यकारी निर्माता कार्कीले बताए ।"
जीवन झुसिलकीराको संघर्षजस्तै,यसपटक भने उनले गाउँका कथाहरू मात्रै भनेका छैनन् । सहरिया जनजीवनका पीडा पनि बोलेका छन् । तेस्रोलिंगीलगायतका पक्षमा पैरवीसमेत गर्न भ्याएका छन् ।
सुमनलाई लिब्जुभुम्जु,"लिब्जुभुम्जु वर्ष २४, अंक१ मा प्रकाशित आ: कावा (मेरो साथी) शीर्षक कविताका लागि सुमनको छनोट भएको हो । यस कविताले किराती वाम्बुले समाजको सामाजिक जनजीवन, परम्परागत मूल्यमान्यता, चालचलन, विकास निर्माणले समाजलाई पारेको प्रभाव, गाउँघरमा बिताएका बाल्य स्मृति, हितैषी र उनको मृत्यु, धामीझाँक्री परम्परा, पढाइलेखाइ चलनलाई कलात्मक र आलंकारिक ढंगले अभिव्यक्त गरिएको छ । यो पुरस्कार मातृभाषा संरक्षण अभियानमा जुटेका स्रष्टाहरूका निम्ति नेपाल टेलिभिजनमा कार्यरत पत्रकार तथा गीतकार पुष्पहरि क्याम्पाराईले लिब्जुभुम्जु पत्रिकाका नाममा २०५५ मा स्थापना गरेका हुन् ।"
पुस्तकमा लुङखिम राई,"पुस्तक लुङखिम राई समाजले छापेको हो । समाजका अध्यक्ष जंगबहादुर राई, आदिवासी जनजाति महासंघ नगर समन्वय समितिका अध्यक्ष सोनम हयोल्मो, किरात राई यायोक्खाका पूर्वअध्यक्ष वीरबहादुर राई, सुच्चा कल्याणकारी समाजका सदस्य कमलबहादुर राई लगायतले पुस्तकको प्रशंसा गरे ।"
अझै बन्द भएनन् अवैध क्रसर,"लिलामी गर्न राखिएका बालुवा जग्गा सम्याउन पर्यो भनेर स्थानीय आएकाले लिलामी गर्न लागिएको बताए । त्यसका लागि नगरपालिकाले बिक्री मूल्यसमेत तय गरेको छ । नगरले बालुवा खानी सञ्चालन र क्रसर सँचालन अनुमति भने नदिएको उनले बताए । विदुर नगरमा २ वटा क्रसर छन् । ती अवैध क्रसर भ्याट तिरेरको भन्दै सञ्चालनमा रहेका नगरपालिकाले जनाएको छ । बेलकोटगढी नगरपालिकामा बढी क्रसर र फिरफिरे उद्योग छन् । कानुन अभावमा ती उद्योग बन्द गर्न नसकिएको नगरपालिकाले जनाएको छ । नगरका मेयर राजेन्द्ररमण खनालले भने, कानुन बनाउने प्रक्रिया छ । पुरानो सामान क्रसर चलिराछ । उनले आगामी असार मसान्तपछि सम्पूर्ण अवैध क्रसरहरू नगरको मातहतमा आउने बताए ।"
मापदण्ड विपरीतका बन्द,"घरेलु औजारबाट नदीजन्य पदार्थ निकालिरहेका स्थानीयलाई क्रसर व्यवसायीले नदीक्षेत्रबाट लखेट्ने गर्छन् । नदीछेउमा घर भएका स्थानीयले समेत बालुवा निकाल्न पाउँदैनन् । अनुगमन टोलीलाई मापदण्डको लिस्ट दिएर पठाएका छांै, त्यहीअनुसारको काम भइरहेको छ, जिल्ला समन्वय समितिका प्रमुख कृष्णगोपाल तामाङले भने । इन्द्रावती भीमटारमा धेरै मापदण्ड बेगर भएकाले बन्द गरिएको र अन्य भेगमा भइरहेको चरम दोहन रोक्नलाई तत्कालै अनुगमन भइरहेको उनले जनाए ।"
बलात्कारपीडितलाई न्याय कहिले ?,"दोलखा प्रहरीले यस आर्थिक वर्षमा जबरजस्ती करणीका ८ मुद्दा दर्ता गरेको छ । बालविवाहका ५ र मानव बेचबिखनका २ मुद्दा दर्ता भएका छन् । अझै बालबालिकासम्बन्धी कतिपय आपराधिक घटनाहरू मिलोमतोमा टुंगने, गुपचुपमा रहने र मोलतोलमा परिणत भइरहेकाले मुद्दा कम देखिएको महिला अधिकारकर्मी सिर्जना कार्की बताउँछिन् । कतिपय घटनाहरू जात र धर्म मिले सामान्य ठानिने र नमिले अपराध हुनेजस्ता प्रवृत्ति पनि हाबी भएको उनले गुनासो गरिन् ।"
४ हजारभन्दा बढी घर बने,सरकारले यो गाँठो फुकाउने प्रयास गरेको भए पनि पनि प्रभावकारी हुन नसकेको जिल्ला समन्वय समितिका अध्यक्ष रघुनाथ खुलालले बताए ।
कान्तिपुरकर्मी सम्मानित,"दोलखा (कास) दोलखाको भीमेश्वर नगरपालिका१ सुस्पास्थित क्षेमावती माविले ७० औं स्थापना दिवसका अवसरमा कान्तिपुरकर्मी राजेन्द्र मानन्धर सम्मानित भएका छन् । शैक्षिक क्षेत्रमा उल्लेख्य योगदान पुर्याएको भन्दै विद्यालयले कान्तिपुर दैनिकका उपसम्पादक मानन्धरलाई ५ हजार नगदसहित सम्मान गरेको हो । कार्यक्रममा विद्यालयलाई योगदान गर्ने व्यवस्थापन समिति र अभिभावक तथा शिक्षकलाई समेत सम्मान गरिएको थियो । कार्यक्रममा प्रदेश ३ का उद्योग, पर्यटन, वन तथा वातावरण मन्त्री अरुण नेपालले २००५ मा विद्यालय स्थापना गरेर शिक्षाको ज्योति छर्न क्रान्ति गर्ने स्थानीय अगुवा अभिभावकलाई धन्यवाद दिए । विद्यालयमा ९५ प्रतिशत सीमान्तकृत थामी समुदायका विद्यार्थी अध्ययन छन् प्रअ रामप्रसाद ओलीका अनुसार विद्यालयमा ४ सय १४ विद्यार्थी छन् ।"
१२ करोडमा कोल्डस्टोर बन्दै,"हेटौंडा (कास) मकवानपुरको उत्तरी क्षेत्रमा पर्ने थाहा नगरपालिकामा शीतभण्डार (कोल्डस्टोर) निर्माण हुने भएको छ । सरकार, थाहा नगरपालिका र स्थानीय सहकारीको संयुक्त लगानीमा घर्तीखोलामा शीतभण्डार निर्माण हुन लागेको हो । बेमौसमी तरकारी बाली र आलु उत्पादनमा ख्याति कमाएको थाहा नगरपालिकामा करिब १२ करोडको लगानीमा शीतभण्डार निर्माण गर्न लागेको थाहा नपाका मेयर लवशेर विष्टले बताए । दुई वर्षभित्रमा शीतभण्डार निर्माण भइसक्छ, उनले भने । शीतभण्डार निर्माणका लागि कृषि भूमि व्यवस्था तथा सहकारी गरिबी निवारण मन्त्रालयले ५० लाख रुपैयाँ उपलब्ध गराइसकेको छ भने नपाले १० लाख रुपैयाँ रकम विनियोजित गरेको छ । ६० प्रतिशत रकम सरकारले अनुदान उपलब्ध गराउने र बाँकी रकम नपा र यहाँ रहेका सहकारीहरूले लगानी गर्नुपर्ने व्यवस्था रहेको शीतभण्डार निर्माण व्यवस्थापन समितिका अध्यक्ष विमल ढकालले बताए ।"
७६ वर्षे उमेरमा गाउँमै नागरिकता,शिविरमा अपांगता भएकी ४७ वर्षीया डोमा छिरिङ विश्वकर्माले नागरिकता पाएकी छन् । उनी आफन्तको साहारामा नागरिकता लिन शिविरमा आएकी थिइन् ।
ध्यान नपुगेको अमूर्त संस्कृति,"त्यति बेला डायरी लेख्ने चलन रहेछ, बज्राचार्य भन्छन्, डायरीमा म फलानो ठाउँमा बस्ने, फलानो काम गरें भनेर लेख्दा रहेछन् । त्यही डायरीको आधारमा काष्ठमण्डपको इतिहास पत्ता लागेको हो ।"
नयाँ बन्दै दरबार स्कुल,"चिनियाँ सरकारले भूकम्प प्रभावित ४ जिल्लाका ७ विद्यालय बनाइदिने प्राधिकरणसँग सहमति गरेको छ । जसमा दरबार हाई स्कुल, सिन्धुपाल्चोकका २ विद्यालय, रसुवाका २ विद्यालय र दोलखाका २ विद्यालय निर्माण गर्न सम्भाव्यता अध्ययन भइसकेको छ । दरबार स्कुलको महानगरपालिकाबाट नक्सापास हुने चरणमा रहेकोले निर्माण सुरु हुन बाँकी छ, आयोजना निर्देशक श्रेष्ठले भने । पुरातात्त्विक भवनका रूपमा रहेको दरबार स्कुलको नक्साबारे निर्णय भएलगत्तै निर्माण प्रक्रिया अघि बढ्ने जनाइएको छ ।"
कल बाइपास गर्ने पक्राउ,काठमाडौं (कास) प्रहरीले अवैध कल बाइपास गर्ने दुई जनालाई छुट्टाछुट्टै स्थानबाट सोमबार पक्राउ गरेको छ । पक्राउ पर्नेमा भारत मध्यप्रदेशका २४ वर्षीय विवेक शुक्ला र सिन्धुलीका २५ वर्षीय लालबहादुर मगराती छन् । केन्द्रीय अनुसन्धान ब्युरोको टोलीले अप्रेसन फक्स अन्तर्गत शुक्लालाई काठमाडौंको एक होटलबाट र मगरातीलाई कागेश्वरी मनोहरा नगरपालिकास्थित डेराबाट पक्राउ गरेको हो । कल बाइपासमा प्रयोग हुने उपकरणसहित उनीहरूलाई पक्राउ गरिएको र उनीहरूमाथि दूरसञ्चार ऐनअनुसार कारबाही हुने प्रहरीले जनाएको छ । मगरातीले २०७१ सालमा यही मुद्दामा डेढ वर्ष जेल सजाय भोगिसकेका हुन् भने शुक्लाले लामो समयदेखि काठमाडौंलाई आफ्नो कार्यक्षेत्र बनाउँदै आएको देखिएको छ ।
बलात्कारीलाई कैद,भक्तपुर (कास) भक्तपुर जिल्ला अदालतले बालिका बलात्कार गर्नेलाई ८ वर्ष कैद सजाय फैसला गरेको छ । दुधौली नगरपालिका ५ सिन्धुली घरभई चाँगुनारायण २ दुवाकोट बस्ने २१ वर्षीय विशाख सुन्च्यौरीलाई १४ वर्षीय बालिकालाई ज्यान मार्ने धम्की दिई बलात्कार गरेको आरोपमा ८ वर्ष कैद र पीडित बालिकालाई एक लाख रुपैयाँ क्षतिपूर्ति भराउने फैसला सुनाएको हो । अदालतका न्यायाधीश मातृकाप्रसाद मरासैनीको एकल इजलासले सोमबार उक्त फैसला गरेको स्रेस्तेदार कृतबहादुर बोहराले बताए । पीडित बालिकाले महिला बालबालिकाको कार्यालयमार्फत पाउने उनले बताए । बालिकालाई २०७४ साउन २ बलात्कृत भएकी थिइन् ।
रिटमाथि बहस सुरु,"काठमाडौं (कास) सर्वाेच्च अदालतले हनुमानढोका दरबार क्षेत्रको बफर जोन मा बनिरहेको भवन निर्माण रोक्न दिएको रिटमाथि बहस सुरु भएको छ । न्यायाधीश टंकबहादुर मोक्तानको एकल इजलासले गत साता दिएको अन्तरिम आदेशलाई निरन्तरता दिने कि नदिने भनेर सोमबार बहस सुरु गरेको हो । रिट निवेदकका तर्फबाट निवेदक वरिष्ठ अधिवक्ता प्रकाशमणि शर्मा, वरिष्ठ अधिवक्ता दिनेश त्रिपाठी, वरिष्ठ अधिवक्ता मुक्ति सिटौला लगायतले बहस गरेका थिए ।"
धारिलो हतियारले हत्या,काठमाडौं (कास) धारिलो हतियार प्रयोग गरी कान्तिपाखामा एक महिलाको हत्या भएको छ । टाउकोमा धारिलो हतियारको चोटसहित बर्दिया गोलाकी २७ वर्षीया रेशमा कटुवालको शव भेटिएको छ । मंगलबार उनी बस्ने डेरामा उनको शव भेटिएको हो । उनीसँगै बस्ने उनका पति ३३ वर्षीय द्रोणबहादुर कटुवाल फरार छन् । यस सम्बन्धमा थप अनुसन्धान भइरहेको प्रहरीले जनाएको छ ।
पुलिस फाइनलमा,खेलमा एक मात्र गोलकर्ता निरकुमार म्यान अफ द म्याच घोषित हुँदै ११ हजार रुपैयाँ प्राप्त गरे । बुधबार हुने सेमिफाइनलमा त्रिभुवन आर्मी क्लब र मनाङ मस्र्याङदी क्लबबीच प्रतिस्पर्धा हुनेछ । गोल्डकपको उपाधि विजेताले नगद १३ लाख ११ हजार तथा उपविजेताले ६ लाख ११ हजार रुपैयाँ प्राप्त गर्नेछ । उपाधि भिडन्त २८ गते शुक्रबार हुनेछ ।
किरणको लोकप्रियताको परीक्षा,"यसपटक एसएमएस भोटिङ, फेसबुक लाइक्स, आयोजक नेपाल खेलकुद पत्रकार मञ्चका सदस्यहरू र विभिन्न खेलका प्रशिक्षकहरूका मतको आधारमा विजेताको टुंगो लाग्नेछ, जसको घोषणा ३ जेठमा हुनेछ । विजेताले पल्सर मोटरसाइकल पाउनेछन् ।"
डीपीएलमा होम एन्ड अवे प्रयास,"खर्चतर्फ सबैभन्दा बढी खेलमैदान तयार गर्न र दर्शक बस्ने प्याराफिट निर्माण भएको देखिन्छ । खेलमैदानमा १९ लाख ७१ हजार ३९५ तथा प्याराफिटमा १० लाख ५० हजार खर्च भएको प्रेस विज्ञप्तिमा संलग्न आयव्ययमा उल्लेख छ । प्रतियोगिता आयोजनामा घाटा र नोक्सानभन्दा पनि भव्यताका सञ्चालन हुनु नै मुख्य उपलब्धिका रूपमा लिएका छौं, सञ्चारकर्मीहरूको जिज्ञासामा शाहीले भने, प्रतियोगिताले धनगढी संसारभरि चिनिन पुग्यो, हामीलाई योभन्दा पनि ठूला प्रतियोगिता आयोजना गर्ने आँट र अनुभव प्राप्त भयो ।"
नेपाल टिम रिकर्भ फाइनलमा,"२० राष्ट्रको सहभागिता रहेको प्रतियोगितामा नेपालका ९ आर्चरहरूले सहभागिता जनाएका छन् । नेपाल प्रतियोगिताको आमन्त्रित टोली हो । नेपालले टिम रिकर्भबाहेक कम्पाउन्ड पुरुष र कम्पाउन्ड महिला स्पर्धामा पनि भाग लिएको छ । कम्पाउन्ड पुरुषमा होमबहादुर थापामगर, रमेश भट्टचन र खुमबहादुर कुमाल छन् भने महिलामा रश्मी दर्लामी, प्रसादा आचार्य र मोनिका रानामगर रहेका छन् ।"
फुटबलर्स मिसन टुगेदर स्थापना,यसका लागि संघअन्तर्गत विभिन्न समिति पनि गठन भइसकेको छ । मंगलबार एक पत्रकार सम्मेलन गर्दै संस्थाको औपचारिक घोषणा भएको थियो । झन्डै ३ सय खेलाडीले नेपाललाई अन्तर्राष्ट्रिय स्तरमा प्रतिनिधित्व गरिसकेको र ती सबै खेलाडीको अभिलेख निकाल्ने योजना संस्थाले राखेको छ । यसबाहेक संस्थाले नेपाली राष्ट्रिय टोलीको कप्तानी सम्हालेका खेलाडीहरूको संस्मरण तयार पार्ने लक्ष्य लिएको अध्यक्ष श्रेष्ठले बताए ।
अन्तर्राष्ट्रिय कराते हुने,"काठमाडौं (कास) नेपाल वादोरियो कराते डो संघको आयोजनामा तेस्रो अन्तर्राष्ट्रिय कराते प्रतियोगिता हुने भएको छ । वैशाख ३० गतेदेखि हुने प्रतियोगितामा ९ राष्ट्रको सहभागिता निश्चित भइसकेको छ । बसुन्धारामा हुने दुईदिने प्रतियोगितामा ४ सय ९५ खेलाडीले विभिन्न ३७ स्पर्धामा प्रतिस्पर्धा गर्नेछन् । मंगलबारै संघले जापानमा भएको १२ औं सिजी निसिमुरा अन्तर्राष्ट्रिय करातेका स्वर्ण विजेता विकबहादुर थामी, रजत विजेता रिमला राई र कांस्य विजेता पुरुषोत्तम पोखरेललाई सम्मान गर्यो । त्यस्तै भारतको राजस्थानमा भएको इमास एसियाली खुला कुमुते प्रतियोगिताका पदक विजेता खेलाडी पनि सम्मनित भए ।"
मौवादेवी विजयी,"निजगढ (कास) बाराको कलैयामा मंगलबारदेखि सुरु भएको प्रथम मेयरकप फुटबल प्रतियोगितामा मौवादेवी युवा क्लब, बडहर्वाले विजयी सुरुआत गरेको छ । मौवादेवीले घरेलु टोली कलैया फुटबल क्लबलाई टाइबेकरमा ३२ ले पराजित गरेको हो । निर्धारित समय गोलरहित बराबरीमा टुंगिएपछि खेल टाइब्रेकरमा पुगेको थियो । दुवै टिमले नियमित समय रक्षात्मक रणनीति अपनाएका थिए । साक्षर सामुदायिक सिकाइ केन्द्रको आयोजनामा भएको प्रतियोगितामा जिल्लाभरिका ८ टोलीको सहभागिता रहेको छ ।"

शीर्षक,विवरण
६ वर्षमा गोरेका ५ पासपोर्ट !,"केन्द्रीय अनुसन्धान ब्युरो वा प्रहरीका अन्य इकाईले व्यक्तिको नाम र पासपोर्ट नम्बर टिपाएपछि मात्रै अध्यागमन अधिकारीले तिनीहरूलाई यात्रा प्रतिबन्ध लगाउन सक्छन् । साढे ३३ किलो सुन तस्करीपछि एउटै व्यक्ति बारम्बार विदेश जाँदा तिनलाई शंकाको घेरामा राख्न सकिने प्रणाली विकास नगरिएकाले उस्तै प्रवृत्ति पछिल्लो घटनामा समेत दोहोरिएको छ । अध्यागमनका एक अधिकारी भन्छन्, कमजोर सफ्टवेयर र प्रहरी र अध्यागमन अधिकारीको बलियो समन्वयको अभावमा शंकास्पद व्यक्तिहरू निगरानीभन्दा बाहिर हुने गरेका छन् ।"
तेस्रोपल्ट आउँदै मोदी,"दोस्रो दिन, वैशाख २९बिहान त्रिभुवन अन्तर्राष्ट्रिय विमानस्थलबाट मुक्तिनाथ प्रस्थान मुक्तिनाथमा पूजापछि जो मसोम प्रस्थानजोमसोमबाट फेरि काठमाडौंपशुपतिनाथ मन्दिरमा पूजाअर्चनाद्वारिकाज होटलमा राजनीतिक भेटघाटभारतीय राजदूतको दिवाभोजमा सहभागीभोजपछि राजनीतिक भेटघाटर ाष्ट्रिय सभागृहमा काठमाडौं महानगरका तर्फबाट नागरिक अभिनन्दनदिउँसो ४ बजे भारतीय सेनाको विशेष विमानबाट नयाँदिल्ली फिर्ती"
मेडिकल कलेजको मनोमानी: १२ लाखसम्म बढी असुल्दै,"स्नातकोत्तर तहमा भर्नाका लागि छनोट भएका सबै विद्यार्थीले शिक्षा मन्त्रालय, त्रिवि उपकुलपति कार्यालय, प्रधानमन्त्री कार्यालय, अख्तियार दुरुपयोग अनुसन्धान आयोग, संस्थान डिन कार्यालय, नेपाल मेडिकल काउन्सिललगायत निकायमा गएर लिखित रूपमै आफूहरूबाट सरकारी शुल्कभन्दा थप अतिरिक्त रकम मागिएको गुनासोसहितको उजुरी दर्ता गराएका छन् । फिरौती शैलीमा पैसा मागिएको छ, यो भ्रष्टाचार मात्र नभई कानुनी रूपमा दण्डनीय अपराध हो, डाक्टर्स सोसाइटी अफ नेपालकी महासचिव डातोशिमा कार्कीले भनिन् ।"
जेलभित्रै चल्छ शोषण र भ्रष्टाचारको सञ्जाल,"जेलभित्रको गेट नाइके, मूल नाइके, चेक नाइके, पानी नाइके, ड्युटी नाइके, टेलिफोन नाइकेजस्ता विभिन्न पदका बन्दीले जेलभित्रको व्यवस्थापन सम्हाल्छन् । एक कैदीका अनुसार जेलभित्र रहेका पसल, क्याफे, मासु पसल, लन्ड्री सपबाट मासिक ५ देखि ७ लाख रुपैयाँसम्म कमाइ हुन्छ । कमाइ भागबन्डा गर्न नाइके बन्दी र जेल प्रशासनबीच अघोषित सम्झौता हुन्छ । ती कैदीले भने, जेल बाहिरजस्तै यहाँ पनि कमाउ संसार छ ।"
ट्वीटरमा नाकाबन्दी ट्रेन्डिङ,"पार्टीद्वारा जारी विज्ञप्तिमा मोदीले नेपालीका मनमा पुर्याएको चोटपछि क्षमायाचना गर्नु जायज हुने उल्लेख गरिएको छ । पार्टीले बुधबार माइतीघर मण्डलामा प्लेकार्डसहित प्रदर्शन गरेको थियो । त्यसमा मोदीजी स्वागत छ, तर नाकाबन्दी बिर्सेका छैनौं जस्ता नारा लेखिएका थिए ।"
विशेष शिक्षा गुरुयोजना तयार,"यसैबीच शिक्षा मन्त्रालयले सहसचिव बैकुण्ठ अर्यालको संयोजकत्वमा विशेष आवश्यकता शिक्षासमावेशी शिक्षा गुरुयोजना कार्यदल गठन गरेको छ । कार्यदलमा त्रिभुवन विश्वविद्यालयको तर्फबाट शिक्षाविद् प्राध्यापक वासुदेव काफ्ले, प्राध्यापक अरबिन्दलाल भोमी र सहप्राध्यापक गोपालप्रसाद पाण्डे, मन्त्रालयका उपसचिव मुकुन्दमणि खनाल र शिक्षा विभागबाट उपनिर्देशक गणेशप्रसाद पौडेल छन् । त्यसैगरी परामर्शदाताका रूपमा त्रिवि शिक्षाशास्त्र संकायका डिन प्राध्यापक कृष्णप्रसाद गौतम, कोरियाको छाङओन नेसनल युनिभर्सिटीका प्राध्यापक दाय योङ जङ र अन्तर्राष्ट्रिय सहयोगका लागि अगुवा विश्वविद्यालय परियोजना (लुपिक) की संयोजक युजिन सिम छन् ।"
बढ्ला काठ उत्पादन ?,"वन प्राधिकरण बनाइनेकाठको मूल्यमा एकरूपता ल्याउन सरकारले वन प्राधिकरण बनाउने घोषणा गरेको छ । जिल्ला वन पैदावार आपूर्ति समिति, वन, टिम्बर कर्पोरेसन र सामुदायिक वनले फरकफरक मूल्यमा काठदाउरा बिक्री गर्ने गरेका छन् । वन पैदावारको उपलब्धतालाई सर्वसाधारणका लागि सरल तुल्याउन र राष्ट्रिय आयमा वृद्धिका लागि एकद्वार प्रणाली अवलम्बन गर्न प्राधिकरण बनाउन लागिएको हो । वन पैदावारको बिक्री र वन व्यवस्थापनको जिम्मेवारी एउटै निकायमा रहँदा व्यवस्थापनको काम प्रभावकारी हुने अपेक्षा छ ।"
दूतावास बनाउन जग्गा पाइएन,पछिल्लो समय नेपालले थाइल्यान्डमा भवनसहितको सम्पत्ति जोडेको छ भने अस्ट्रेलियामा जग्गा खरिद गरेको छ । अमेरिकामा पनि खरिद गरिने र अन्य जग्गा भएका मुलुकमा भवन बनाउने तयारी अघि बढाएको परराष्ट्र मन्त्रालयले जनाएको छ ।
बनारसका नेपाली सम्पदा अतिक्रमणमा,"पछिल्लो समय मन्दिरमै बस्दै आएका गुलाब यादवले ललिताघाटको केही हिस्सामा दाबी गर्दै स्थानीय अदालतमा मुद्दा दायर गरेका छन् । उनले सन् १९४७ मै बनारसबाट नेपाल फिर्ता भएका श्रीराम परशुराम वैद्यको मृत्यु सन् २००२ मा भएको र आफू उनको छोरा भएको दाबी गर्दै नगर निगममा आफ्नो नाम दर्ता गराएका छन् । त्यसैलाई आधार बनाएर उनले नगर निगमका कर्मचारीकै मिलेमतोमा ललिताघाटको केही हिस्सा आफ्ना नाममा पास गराएका छन् । मुद्दाको किनारा नलाग्दै घाटको हिस्सा कब्जा गरेर उनी बसिरहेका छन् । नेपालको पुरातत्त्व विभागले ट्रस्टलाई पठाएको पत्रमा भने श्रीराम परशुराम वैद्यको मृत्यु सन् १९४७ मै भएको उल्लेख छ । तर, ट्रस्टका महासचिव अधिकारी भारत सरकारले चाहेको खण्डमा स्थानीय अदालतमा रहेको मुद्दाको कुनै अर्थ नरहने र अतिक्रमित जग्गा पनि तत्काल फिर्ता हुने दाबी गर्छन् ।"
प्रहरी निगरानीमा भ्रमणविरोधी,"प्रहरी परिसर काठमाडौंका एक सुरक्षा अधिकारीले भारतीय प्रधानमन्त्रीको भ्रमणविरोधी तत्त्वमाथि निगरानी बढाइएको बताए । सामाजिक सञ्जालमा भ्रमणविरोधी गतिविधि गर्ने, अरूलाई उक्साउनेमाथि पनि निगरानी गरिएको उनले बताए । सामाजिक सञ्जालमा भारतीय प्रधानमन्त्रीको विरोध गर्नेलाई पक्राउसम्म गर्न सकिने संकेत सुरक्षा अधिकारीले दिएका छन् ।"
मोदीलाई चारघेरे सुरक्षा,"जनकपुरमा नेपाली सेना, नेपाल प्रहरी र सशस्त्र प्रहरीको एकीकृत कमान्ड केन्द्र रहनेछ । जहाँ बसेर उच्च सुरक्षा अधिकारीहरूले सुरक्षा प्रणालीको समन्वय र निर्देशन गर्नेछन् । नेपाली सेनाका प्रवक्ता सहायक रथी गोकुल भण्डारीका अनुसार एकीकृत रूपमा सुरक्षामा कुनै कमीकमजोरी नआउने गरी भीभीआईपीको सुरक्षा व्यवस्था मिलाइएको छ । जनकपुर, मुक्तिनाथ, काठमाडौंसहित तीनै ठाउँको सुरक्षालाई नेपाली सेनाको फरकफरक एकीकृत सुरक्षा सेलले समन्वय गर्नेछन् । उनले भने, सुरक्षामा कुनै सम्झौता गरिएको छैन ।"
भारतीय कूटनीतिज्ञको सुझाव: नेपाल र नेपालीलाई आश्वस्त पार्नुस्,"नेपालको नेतृत्वले पनि भारतसँगको सम्बन्धलाई दीर्घकालीन हिसाबले हेर्नुपर्ने सिंहको धारणा छ । नेपालको राजनीतिक नेतृत्वले स्टेटम्यानसिप देखाउने राम्रो अवसर पनि हो, त्यसो गरिएको खण्डमा नेपालभारत सम्बन्ध दीर्घकालसम्मका लागि सुमधुर बन्छ, उनले भने । कूटनीतिज्ञ तथा पूर्वराजदूत सुद पनि भ्रमणलाई अवसरका रूपमा लिन नेपाल पक्ष पनि गम्भीर हुनुपर्ने बताउँछन् ।"
मोदी भ्रमण: मुक्तिनाथमा तयारी पूरा,हिउँले छपक्कैमुक्तिनाथ क्षेत्रमा बुधबार र बिहीबार भारी हिमपात भएको छ । बुधबार केही कम परे पनि बिहीबार करिब एक फुट हिउँ परेको एक्याप मुक्तिनाथ चेकपोस्टका पर्यटन सहायक प्रेम बस्नेतले बताए । बाक्लो हिमपातले वृद्धवृद्धा तीर्थयात्रीले सास्ती खेप्नुपर्यो । बिहीबार बिहान केहीबेर सवारी आवागमन अवरुद्ध भयो । स्थानीय होटल व्यवसायी छिरिङ नोर्बुले बेमौसममा हिउँ परेको बताए । वैशाखको सुरुवातमा पर्ने गरे पनि जेठ सुरु हुने बेलामा हिउँ परेको पहिलोपल्ट थाहा पाएको उनले सुनाए ।
मोदी भ्रमण: जनकपुरमा कडा सुरक्षा,"भारतीय दूतावासले बिहीबार जनकपुरमा आयोजना गरेको प्रेस ब्रिफिङमा काउन्सिलर बीसी प्रधानले मोदीको नेपाल भ्रमण तालिका सार्वजनिक गरे । प्रधानमन्त्री मोदीको भ्रमणले नेपालभारतबीचको सबै सम्बन्धलाई मजबुत बनाउनेछ, प्रधानले भने, उहाँको भ्रमणपछि नेपालका लागि धेरै महत्त्वपूर्ण प्रोजेक्टहरू भारतले ल्याउनेछ ।"
मोदी भ्रमण: साँचो दिएर स्वागत,"भारतीय प्रधानमन्त्री मोदीको स्वागतका लागि अन्तर्राष्ट्रिय विमानस्थलदेखि विभिन्न ठाउँमा महानगरले १० वटा स्वागतद्वार निर्माण गरेको छ । सिनामंगल, बानेश्वर, चाबहिललगायत मुख्यमुख्य स्थलमा गेट बनाइएको हो । महानगरभित्र मोदी हिँड्ने सडकको मर्मतसमेत गरिएको प्रवक्ता कार्कीले बताए । मोदी बास बस्न पुग्ने होटललगायत उनले भ्रमण गर्ने रुटका खाल्डाखुल्डी सडक विभागको समन्वयमा पुरिएको महानगरले जनाएको छ । मोदी शुक्रबार जनकपुर हुँदै काठमाडौं आउनेछन् ।"
सांसदहरूको अनुचित जिद्दी,"सांसदको काम जनतालाई आफैं खुद्रे परियोजना र पैसा बाँड्दै हिँड्ने होइन । उनीहरूलाई नागरिकले व्यवस्थापकका रूपमा चुनेका पनि होइनन् । पक्कै पनि उनीहरूसँग जनताका अपेक्षा छन् । तर त्यसका लागि जनताको जिउधनको सुरक्षा, स्वतन्त्रताको रक्षा र गाँस, बास, कपासको प्रबन्धजस्ता विषयमा आवश्यक पर्ने नीति निर्माण गर्ने र त्यसतर्फ सरकारलाई घचघच्याउने दायित्व हो उनीहरूको । कार्यपालिकाजन्य कार्यका लागि देशमा तीन तहका सरकार र प्रशासकीय संरचनाहरू छन् । व्यवस्थापकीय कार्य गरेर आफूलाई कार्यपालिकाको नियमित अनुगमनभित्र पार्नु शक्ति पृथकीकरणका दृष्टिले पनि सुहाउँदो काम होइन । त्यसैले सांसदलाई विधायिकी भूमिकाबाट विचलित बनाउने यस्ता कार्यक्रमका लागि सरकारले यो वर्षको रकम निकासा रोक्ने मात्र होइन, अबको बजेटमा पनि यसलाई दोहोर्याउने गल्ती गर्न हुँदैन ।"
मोदीको छायामा,"सत्तामा लुछाचुँडी गर्न माहिर र त्यसैमा अधिकांश समय बिताएका नेतृत्व वर्गमा मुलुकको परराष्ट्र सम्बन्ध र नीति निर्माण पक्षमा सोच्नसमेत विरलै समय रह्यो । बीपी कोइराला बाहेकका हाम्रा सबै नेता दुई ढुंगा बीचको तरुलझैं आफैं चेपुवामा रहे । सानो मुलुकको विदेश नीति र त्यसको सम्भावित उपादेयताबारे घोत्लिने नेताहरूले कहिल्यै जाँगर चलाएनन् । त्यसैले हाम्रो मुलुकको कूटनीतिमा वैचारिक निर्दिष्टता, रणनीतिक सुझबुझ र संयमताको अभाव भएको छ । अहिले त नेपाली कूटनीति झन् उत्ताउलो भएको छ । रेलमा गुड्ने कनेक्टिभिटीको सपनामा रुमल्लिएको छ । फलस्वरूप अरूको निम्ति हाम्रो उपयोगिता बढेको छ । र हाम्रा प्राथमिकताहरू छायामा परेका छन् ।"
हवाईमार्गमा समस्या,"भारतीय पक्षले एयर मार्सलको विषयलाई लिएर पटकपटक नेपाली पक्षसँंग गुनासो राख्दै आएको छ । कतै यो विषय एयर मार्सलसंँगै गाँसिएको त छैन ? नेपालले गम्भीर ढंगले विश्लेषण गरी पर्याप्त आन्तरिक गृहकार्य सहित दुई पक्षबीच खुला बहस हुनु आवश्यक छ । नेपाल अहिलेसम्म अन्तर्राष्ट्रिय हवाई रुट सञ्जाल बाहिर छ । देशलाई अन्तर्राष्ट्रिय हवाई रुट सञ्जालभित्र ल्याई एउटा ट्रान्जिट हबका रूपमा प्रबद्र्धन गर्न पनि हामीलाई भारतको सहयोग र साथ जरुरी छ । गौत्तम बुद्ध र पोखरा अन्तर्राष्ट्रिय विमानस्थलको निर्माण कार्य जारी छ । बहुप्रतिक्षित सुविधा सम्पन्न निजगढ अन्तर्राष्ट्रिय विमानस्थल पनि अगाडि बढिरहेको संकेत देखिन्छ । उपयुक्त हवाइमार्ग अभाव भए यी परियोजनामा गरेको लगानीबाट सकारात्मक प्रतिफल पाउन गाह्रो हुन्छ । रेलमार्ग, जलमार्ग तथ अन्य ठूलठूला परियोजनाको सपना देख्नुभन्दा पनि देशको प्रगति र उन्नतिमा तत्काल बहुआयामिक प्रभाव पार्न सक्ने, केही रेखांकनको आधारमा तुरुन्त कार्यान्वयनामा ल्याउन सकिने हवाइमार्ग देशको तत्कालको प्राथमिकता हुनुपर्छ । तसर्थ राष्ट्रिय सरोकारको यस विषयलाई भारतीय प्रधानमन्त्रीको नेपाल भ्रमणका बेला प्राथमिकतासाथ प्रस्तुत गरी समाधानका लागि गम्भीर पहल गर्नुपर्छ ।"
जवाफ चाहियो सरकार,"क) कतिपय मन्त्रालयमा उपसचिवका लागि पनि एटेच बाथरुम उपलब्ध छ । अनि सार्वजनिक विद्यालयका बालबालिकाका लागि शौचालय हुनु नपर्ने हो ? अझ छुट्टै शौचालय नभएका कारण कक्षा ६ नपुग्दै विद्यालय छाड्ने छात्राको मर्का बुझ्नुभएको छ ?ख) दमदार मन्त्रालयमा उपसचिवका लागि समेत छुट्टै गाडीको प्रबन्ध छ । अझ विदेशी परियोजना सञ्चालन गर्ने मन्त्रालयका शाखा अधिकृतसम्मले निजी प्लेटको गाडी हुइंँक्याउँछन् । तर सार्वजनिक विद्यालयका विद्यार्थी भीर, पाखा र तुइन चढ्दै पढ्न जानुपर्ने बाध्यता कहिलेसम्म ? ग) मन्त्रालयमा हाकिमका कोठामा सजिएका फर्निचर कति लोभलाग्दा छन् । तर सार्वजनिक विद्यालयमा फर्निचरको अभावमा न शिक्षकको बस्ने फर्निचर, न प्रधानाध्यापकको उपयुक्त कोठा, न विद्यार्थीका राम्रा कोठा, न बस्ने प्रबन्ध । अझ कतिपय विद्यालयमा विद्यार्थी आफैं बोरा लिएर आउँछन् भन्दा अलिकति पनि लाज लाग्दैन ?घ) सुविधाजनक मन्त्रालयका कर्मचारीचाहिँं सुविधा छैन भनेर गाउँपालिका र नगरपालिकामा जान नमान्ने अनि मन्त्रालयले खोलेका छानो चुहिने, भाटाले बारेका, भूकम्पले ध्वस्त भई टिनका तात्ने छानामुनि चलेका, धुलाम्य, र पढौं भन्ने वातावरण नै नभएका विद्यालयमा विद्यार्थी भर्ना भएनन् भन्नुमा कुनै तुक छ ?ङ) केन्द्रमा बस्ने मन्त्री, सचिव, सहसचिव र सो सरहकाले थुप्रै समितिमा आफूलाई समावेश गरी तलबभन्दा दुईगुना बैठक भत्ता खान मिल्ने तर दिनभर तरर्र पसिना चुहाएर देशको कर्णधार उत्पादन गर्ने शिक्षकलाई निजामती कर्मचारीभन्दा पनि तल्लो स्तरको व्यवहार गर्न के तपार्इंको नैतिकताले दिन्छ ?च) देश संघीयतामा गैसकेपछि पनि देशको शिक्षाको प्रबन्ध गर्ने जिम्मा लिएको मन्त्रालयले सार्वजनिक शिक्षाको लागि छुट्याएको रकमको ५० प्रतिशतभन्दा पनि कममात्रै स्थानीय सरकारलाई पठाउने र बाँकी केन्द्रीय पदाधिकारीको सुविधामा खर्च गर्ने परिपाटी के ठिक छ ?छ) स्थानीय सरकार र प्रादेशिक सरकार कर्मचारी अभावमा छट्पटाइरहेको बेला जिल्ला शिक्षा कार्यालय खारेज गरेर संविधानको इज्जत जोगाए पनि त्यसका सबै कर्मचारी गृह मन्त्रालय अन्तर्गत रहनेगरी शिक्षा समन्वय इकाइ गठनको गाईजात्रा गर्ने काम के शोभनीय छ ?ज) मन्त्रालयले सार्वजनिक विद्यालयका विद्यार्थीको उपलब्धि ७ वर्षयता ओरालो लागेको अनुसन्धनात्मक नतिजा प्रकाशित गरेको गर्यै छ । तर त्यही मन्त्रालय सार्वजनिक शिक्षाको मामिलामा संवेदनशील छैन भने त्यस्तो मन्त्रालय किन चाहियो भनेर संसद्मा आवाज उठाउने आँट छ ?झ) शिक्षा बालबालिकाका लागि हो भने जनताले तिरेको करको उचित व्यवस्थापन गरौं । नत्र भावी पिंढीले माफी दिनेछैन भन्ने हेक्का त छ ? डा मनप्रसाद वाग्लेमीनभवन, काठमाडौं"
सुरक्षाको विश्वसनीयता,"देश भित्रको साधारण र विशेष परिस्थितिको सुरक्षा जिम्मा गृह मन्त्रालयको हो । सुरक्षा योजना अति गोप्य राखिनुपर्छ । त्यसमा पनि विदेशबाट आउने अति विशिष्ट व्यक्तिको सुरक्षा योजना त अति सम्वेदनशील हुन्छ । नेपालका सुरक्षा अङ्गहरूका हकमा भने अति नै लापरबाही तरिकाले योजना सञ्चालन गरेका दृष्टान्त छन् । हालको मात्र उदाहरण दिने हो भने पनि भारतीय प्रधानमन्त्री नरेन्द्र मोदीको भ्रमण बेलाको सुरक्षा योजना अन्तर्गत कति सुरक्षाकर्मी खटिने, कुनकुन अङ्ग खटिने, कति घेरामा सुरक्षा प्रदान गरिने, नेपाल आएका भारतीय सेनाप्रहरीको सुरक्षा योजना लगायतबारे नेपाल प्रहरीका डीआईजी, सेनाका प्रवक्ता, गृह प्रवक्ता, अनि प्रदेशका मन्त्री, नेताले बोलिरहेका खबर आएका छन् । यो अति नै गम्भीर कमजोरी हो । यस्तै कारणले अहिले भारतीय सेनाको झन्डै एक गुल्म फौज नेपाल प्रवेश गरेको हो । यसले भारतले नेपाली सुरक्षा अङ्गप्रति विश्वास नै नगरेको देखाउँछ । सुरक्षा योजनाबारे सस्ता प्रचार नहोस् । यसमा गृहमन्त्री सजग हुनुपर्छ । प्रेमसिंह बस्न्यात बाँसबारी, काठमाडौं"
असम्भव संगम,"पार्टी भनेको ब्यक्ति होइन, विचार हो । पुष्पकमल र केपी ओलीको एकता स्वार्थको धरातलमा सम्भव होला । तर ओली र दाहाल आफैंमा विचार होइनन् । चुनावी तालमेललाई मजबुत बनाउने अश्त्रका रूपमा पार्टी एकताका भाषणले मञ्चहरू गुञ्जायमान भए होलान् । तर जनताको बहुदलीय जनवाद र जनवादीकरण बीचको भिन्नतालाई कृत्रिम रूपमा जोडिएको ओली र दाहालको घाँटीले थेग्न सम्भव छ त ? ओलीको आतुरतालाई सपथ ग्रहणअघि नै प्रधानमन्त्री बन्ने उनको हर्कतले स्पष्ट पारेको छ । त्यसो त दाहाल एकीकृत विशाल कम्युनिष्ट पार्टीको अध्यक्ष बन्ने लालचमा मस्त रहँदै केवल व्यक्तिगत स्वार्थका लागि पार्टी एकताको रटान गरिरहेको सत्यता सबैसामु छर्लङ्ग छ । माओवादी केन्द्र र एमाले बीचको एकतालाई सम्भव देख्नेहरू कतै दिवास्वप्नमा मस्त त छैनन् ? उत्तम पुडासैनी जोरपाटी, काठमाडौं"
चेपुवामा भुटानी शरणार्थी,"अखण्ड भण्डारीको भुटानी शरणार्थी र भारत भन्ने लेख पढेपछि एकछिन घोत्लिएँ । मानव समाजमा मनावीयताको र राष्ट्र हराएका नागरिकको दु:खद परिचय अनुभूत गरेँ । साँच्चै विश्वको बदलिँदो परिस्थिति अनुसार मान्छे पहिचानविहीन बन्नु स्वाभाविक बन्दैछ । कथ्य अनुसार राम शाहका पालामा राम्रो बानी सिक्न भुटानी शासकले नेपाली मगाएर लगेका थिए र नेपालीबाट मिलनसारिता सिके । तर आज भारतीय खलनायिकी भूमिकाका कारण तिनै नेपालीभाषी गैरभुटानी भनिएर खेदिए र पहिचानविहीन अलपत्र बनाइए । शरणार्थीलाई स्वदेश फिर्तीको वातावरण बनाउनसके राष्ट्र हराएका नागरिकको राष्ट्र भेट्नेछन् । त्यसैले मोदी भ्रमणको एजेन्डा भुटानी शरणार्थी समस्या पनि बनोस् । ओमनाथ कडरिया हल्दिबारी १, झापा"
भारु सटहीको कुरा उठोस्,"भारतीय प्रधानमन्त्री नरेन्द्र मोदीको नेपाल भ्रमणको समयमा प्रतिबन्धित भारुको समस्या सुल्झाउनु नेपाल सरकारको महत्त्वपूर्ण दायित्व हो । भारतमा गई गरिब नेपालीले ज्याला मजदुरी गरी पसिना बगाएर कमाएको सम्पत्ति नेपालमा ल्याई आफ्ना परिवारलाई दिएका पुराना हजार र पाँच सयका भारु करिब २७ महिना कटिसक्दा पनि नसाटिनुले ती नेपाली जनताप्रति घोर अन्याय भएको छ । त्यो मार्मिक पक्षलाई सरकारले गम्भीरतापूर्वक लिई मोदीसँग हुने प्रधानमन्त्री स्तरीय बैठकमा नेपालले जोडदारसँग उठाएर भारुको सटही व्यवस्था गर्नुपर्छ । शिवलाल धिताललेकसाइड, पोखरा"
क्षमा अभ्यर्थना कि प्रवञ्चना,"मोदीले अब भाषणमा बुद्धको नाम लिएर मात्र पुग्दैन, ह्दयको सिंहासनमा बुद्धलाई बसाउन सक्नुपर्छ । नेपाल र नेपालीको मन जित्न धेरै केही गर्नु पर्दैन, नेपालको स्वतन्त्रता र सार्वभौसत्ताप्रति शंकारहित अर्चना प्रकट गरे पुग्छ । भारतले महात्मा गान्धीलाई नोटमा देखाएर मात्र हुँदैन, अहिंसात्मक जीवनधारालाई सर्वत्र आत्मसात गर्न सक्नुपर्छ । महात्मा गान्धीका अनुसार सत्याग्रहीले डरलाई सदाका लागि विदा गर्छन् र विरोधीसँग विश्वास गर्न पनि डराउँदैनन् । यदि बीसपटक विश्वासघात भएको छ भने पनि सत्याग्रही एक्काइसांैपटक पनि विरोधीमाथि विश्वास गर्न तयार रहन्छन्, किनकि सत्याग्रहीको आफ्नो नाउ विश्वासबाटै चल्छ । नेपाली जनता सत्याग्रही जस्तै छन् । भारतीय सत्ताले २० पटक धोका दिए पनि २१ औँ पटकसमेत विश्वास गर्न नेपाली तयार छन् । तर कहिले नेपालको सार्वभौमसत्तामा धावा बोल्नेगरी, कहिले नेपालको स्थिरतामा प्रहार गर्नेगरी भारतले प्रदर्शन गर्ने गरेको अशोभनीय आचरण अनि निरन्तर अस्थिरता सिर्जना गरेर आफू निर्णायक बन्न खोज्ने मानसिकता सदासदाका लागि अन्त्य हुनुपर्छ । आशा गरांै, नेपालीले २१ औंपटक पनि यही प्रवञ्चना दोहोरिएको दु:खद अनुभूति गर्नु नपरोस् । क्षमा अभ्यर्थनाबाट नयाँ सिँढी उक्लनसके मोदी भ्रमण सफल मानिनेछ ।"
मोदी मन्त्रणा,"नेताहरूले इतिहास भुल्न हुँदैन । २००९ अगस्टमा भारतीय जनता पार्टीका प्रभावशाली नेता एवं पूर्व विदेशमन्त्री जसवन्त सिंहद्वारा लिखित ६५८ पृष्ठको जिन्नाह : इन्डियापार्टिसनइन्डिपिन्डेन्स बायोग्राफी गुजरातमा जलाइएको घटना स्मरण हुन्छ । रूपा पब्लिकेसन्सले ल्याएको उक्त बायोग्राफी निकै चर्चामै रहँदा भाजपाले पुस्तकबारे आपत्ति व्यक्त गरी जलाउने कार्यमात्र गरेन, उनलाई दलबाट निस्कासन गरियो । मोहमद अली जिन्नाहलाई हिन्दुमुस्लिम एकताका अनुयायी भनिएकाले घटना भएको थियो । त्यतिबेला गुजरातको पार्टी र सरकारको नेतृत्वमा थिए, वर्तमान प्रधानमन्त्री मोदी । हिन्दु धार्मिक आस्थाबाट विचलित नदेखिएका मोदीको राजनीतिक धार परिवर्तन भएको छैन । सम्बन्ध जनकपुरबाट बिग्रेकाले जोड्ने सेतु पनि त्यही स्थानलाई बनाएका मोदीको चाह र भंगीबाट बढी उत्साहित हुनुभन्दा यथार्थ बुझ्न जरुरी छ ।ट्विटर :"
सम्बन्ध सुधारको अपेक्षा,"विकल्प के त भनेर सोच्ने हो भने भारत र नेपालको जनस्तरको सम्बन्ध सुधार्ने बाटो दुवै देशका लागि पहिलाभन्दा सहज देखिन्छ । आफ्नै देशले व्यवस्था गरेको विकास बजेट त त्यसको ठूलो हिस्सा खर्च गर्न नसकेर वर्षेनि फ्रिज गराइरहेको नेपाललाई अब भारतीय या अन्य राष्ट्रले दिने सहयोगको आश्वासनले त्यति महत्त्व राख्दैन । बरु दुई सरकारको उच्च नेतृत्वले कालापानी, सुस्ताजस्ता लामो समयदेखि सुल्झन नसकेका सीमाहरूमा अध्ययन भ्रमण केन्द्रित गरेर यथार्थ बुझ्न र जनताको माझमै बसेर ती समस्याको समाधान भएको घोषणा गर्न र तत्काल प्रक्रिया पुर्याएर सीमा सम्झौता गर्नसके, सीमा क्षेत्रमा देखिएका डुबानका समस्याबारे यथार्थ बुझेर हल गर्नसके, ७० वर्षदेखि पूरा नभएको हुलाकी मार्ग एक वर्षमा सम्पन्न गर्नसके, भूकम्प पीडितलाई दिने भनेको रकम तत्काल नगद हस्तान्तरण गर्नलागे र पुराना भारतीय नोटको सटही सुविधामा दिएको आश्वासनको कार्यान्वयन गर्नसके जनस्तरमा भारतबारे सकारात्मक सन्देशको सुरुवात हुने देखिन्छ ।प्याकुरेल काठमाडौं विश्वविद्यालयमा प्राध्यापन गर्छन् ।"
ऋण नतिर्ने बढे,पछिल्ला त्रैमासहरूमा खराब कर्जामा सुधार हुँदै गएको बैंकहरूले प्रकाशित गरेको वित्तीय विवरणमा देखिएको छ । चालु आर्थिक वर्षको तेस्रो त्रैमासमा सम्पत्ति तथा दायित्व व्यवस्थापनमा बैंकहरूको कमजोरी देखिए पनि खराब कर्जा घट्दै गएको देखिन्छ । गत चैतसम्म बैंकहरूको खराब कर्जा औसतमा १५२ प्रतिशत छ ।
चामलमा भन्सार बढाउन गृहकार्य,"मन्त्रालयका वरिष्ठ तथ्यांक अधिकृत रामकृष्ण रेग्मीका अनुसार एकजना नेपालीलाई वार्षिक १ सय ३८ किलोग्राम चामल आवश्यक पर्छ । नेपालीको आहारबिहारमा भात मात्रै खाने बानीका कारण आवश्यकभन्दा बढी चामल खपत हुने गरेको कृषिविज्ञ औंल्याउँछन् । हाम्रो मुलुक खाद्य असुरक्षित मुलुक होइन, खान नजानेर मात्रै हो, सचिव जीसीले भने । राष्ट्र बैंकका अनुसार गत वर्ष भारतबाट मात्रै २३ अर्ब ६० करोड रुपैयाँ बराबरको चामल आयात भएको थियो ।"
विद्युत्गृह भएकै गाउँ अँध्यारो,"विद्युत् अभावको प्रभाव स्वास्थ्य क्षेत्रमा पनि परेको छ । नौमूलेको एक मात्र प्राथमिक स्वास्थ्य केन्द्रमा विद्युत् नहुँदा उपकरण प्रयोगमा आएका छैनन् । डा यदुनाथ बरालले एक्सरे मेसिन, ल्याब मेसिन ल्याएको भए पनि त्यत्तिकै थन्काइएको बताए । बिरामीलाई अनुमानको भरमा चेकजाँच गरिरहेका छौं, उनले भने, मेसिन सञ्चालनमा नआउँदा ल्याब टेस्ट र एक्सरे हुँदैन । नौमूले गाउँपालिकाका ६ वटै वडामा विद्युत् छैन । गाउँपालिका अध्यक्ष भदे बुढा आयोजना र जिल्ला विद्युत् कार्यालयसँग विद्युत् उपयोगका लागि पहल भए पनि हालसम्म माग पूरा नभएको बताउँछन् । बरु यसका लागि गाउँपालिकाले ट्रान्सफर्मर मेसिन ल्याउने योजना बनाएको उनले बताए ।"
नेप्से घटयो कारोबार बढयो,"सेयर बजारको आकार (बजार पूँजीकरणमा भने घटेर १५ खर्ब ८२ अर्ब रुपैयाँमा सीमित छ । उक्त दिन नेप्सेको वर्गीकरणमा क वर्गमा रहेका कम्पनीहरूको कारोबार मापक सेन्सेटिभ परिसूचक ०५२ प्रतिशत र व्यापारमा रहेका सबै कम्पनीहरूको कारोबार मापक फ्लोट परिसूचक ०४९ प्रतिशतले घटे । बिहीबार व्यापार समूहको परिसूचक २८७ प्रतिशतले घटयो । यसैगरी जलविद्युत् समूहको परिसूचक १५१, होटलको १६, बिमाको ०९८, अन्य को ०८६ र लघुवित्तका ०८२ प्रतिशतले घटे । सोही दिन वित्त कम्पनी र विकास बैंक समूहको परिसूचक समान दर (०३६ प्रतिशत) र बैंकिङको ०२९ प्रतिशतले ऋणात्मक रहेको नेप्सेले जनाएको छ । करिब साढे ५ हजार कारोबारबाट १ सय ६१ कम्पनीका ७ लाख ७३ हजार २ सय १० कित्ता सेयर किनबेच भए । कारोबारमा आएकामध्ये ३७ कम्पनीको सेयर मूल्य बढयो, १ सय ३ कम्पनीको सेयर मूल्य घटयो र बाँकी २० कम्पनीको सेयर मूल्य स्थिर छ ।"
अरुण तेस्रोको शिलान्यास आज,"आयोजनाले नुम, पावाखोला, दिदिङ, पाथीभरा, मकालु र याफुका २ सय ६९ परिवारलाई १ अर्ब ३० करोड रुपैयाँ मुआब्जा वितरण गरिसकेको छ । अनुमानित १ खर्व १६ अर्ब रुपैयाँमा निर्माण हुने आयोजनाले गत २०७३ साल चैस महिनाबाट प्रारम्भिक निर्माण कार्य सुरु गरेको हो । आयोजनाबाट २५ वर्षमा नेपाललाई ३ खर्ब ४८ अर्ब रुपैयाँ प्राप्त हुनेछ । त्यस्तै १ खर्ब १६ अर्ब रुपैयाँ रोयल्टी, १ खर्ब ६६ अर्बको नि:शुल्क विद्युत् तथा ८० अर्ब आयकर नेपालले पाउने दाबी गरिएको छ ।"
"विपक्षीको आलोचना, सत्तापक्षको स्वागत","सांसद विमला राई पौडयालले पूर्वाधार, आर्थिक वृद्धि र सुशासनका कुरा समेटिए पनि बजेटको प्राथमिकतामा महिला, युवा, ज्येष्ठ नागरिक, अपांगता भएका व्यक्तिका विषय नसमेटिएको उल्लेख गरिन् । महिला श्रममैत्री वातावरण निर्माण तथा सबै सार्वजनिक भवनहरू अपांगमैत्री बनाइनुपर्ने विषयलाई आगामी बजेटमा प्राथमिकतामा राख्नुपर्ने बताइन् ।"
वालमार्टले किन्यो फ्लिपकार्ट,भारतमा इन्टरनेट र बैंकिङको पहुँच बढेसँगै अनलाइन कारोबारको परिणाम अझै ठूलो हुन सक्छ ।
प्राधिकरणले असन्तुलन घटाउन ब्याट्री स्टोरेज राख्ने,"ऊर्जा, जलस्रोत तथा सिँचाइमन्त्री वर्षमान पुनले मंगलबार जारी गरेको श्वेतपत्रमा पनि ग्रिड पुर्याउन सम्भव नभएका स्थानमा ब्याट्री स्टोरेज प्रणालीसहितको प्रयोग गरी विद्युत् पुर्याउने लक्ष्य राखिएको छ ।"
संघीयतामा स्रोत व्यवस्थापन चुनौतीपूर्ण,कार्यक्रममा ग्लोबल डेभलपमेन्ट नेटवर्कका अध्यक्ष पियरे ज्याक्वेटले विकासोन्मुख मुलुकहरूमा कर नीति र सुधारको प्रक्रियालाई प्राविधिक रूपमा मात्र हेर्न नहुने बताए ।
टाटाको टियागो डुअल टोन,"काठमाडौं (कास) टाटा मोटर्सले नयाँ टियागो डुअल टोन मोडल सार्वजनिक गरेको छ । फुल अप्सन मोडलको २६९५ लाख रुपैयाँमा पाइने यो गाडी स्पोर्टी रहेको जारी विज्ञप्तिमा छ । कम्पनीका अनुसार यो गाडी १२ लिटरको रिभोटोर्न इन्जिनसहित ८५ पीएस पावरयुक्त रहेको र प्रतिलिटर २३८४ किमि माइलेज दिन्छ । थप विशेषताहरूमा दुईवटा एसआरएस एअर ब्याग्स, अटोमेटिक ब्रेकिङ सिस्टम, रिभर्स पार्किङ सेन्सर, मल्टी ड्राइभ मोड, आठवटा स्पिकरसहित हर्मनको इन्फोटेनमेन्ट सिस्टम, २४ वटा युटिसलटी स्पेस र २४२ लिटरको बुट स्पेस पनि रहेको छ ।"
नेपाल टेलिकमका ग्राहक बढे,काठमाडौं (कास) नेपाल टेलिकमले प्रकाशित गरेको पछिल्लो (२०७४ फागुनको) एमआईएस रिपोर्टअनुसार कम्पनीको ग्राहक आधार १ करोड ९१ लाख १३ हजार ७ सय ८७ पुगेको छ । फागुन मसान्तसम्म कम्पनीको डाटा सेवाका प्रयोगकर्ता ९९ लाख ५४ हजार ७ सय २२ पुगेको जारी विज्ञप्तिमा उल्लेख छ । डाटा सेवाका लागि कम्पनीले हाल ५ एमबीपीएससम्म गतिको अनलिमिटेड एडीएसएल इन्टरनेट सेवा मासिक न्यूनतम ५ सय ८३ रुपैयाँसम्मको मूल्यमा उपलब्ध गराइरहेको जनाएको छ । कम्पनीका अनुसार चालु आर्थिक वर्षको फागुनसम्ममा कम्पनीको डाटा सेवाका ग्राहक आधार १८ दशमलव १४ प्रतिशतले वृद्धि भएको देखिएको छ ।
एलजी इनोफेस्ट सम्पन्न,"काठमाडौं (कास) एलजीले दक्षिण कोरियामा एलजी इनोफेस्ट २०१८ सम्पन्न गरेको छ । उक्त फेस्टमा कम्पनीले आफ्ना पछिल्ला प्रविधिहरू प्रदर्शन गरेको जारी विज्ञप्तिमा छ । कम्पनीका अनुसार यस वर्ष एलजीले आफ्नो टीभी, एसीलगायतका उत्पादनमा आर्टिफिसियल इन्टेलिजेन्स टेक्नोलजी, थिनक्युको प्रयोग गरेको छ । कम्पनीले आफ्नो ओलेड र सुपर यूएचडी टीभीमा एआई टिनक्युको प्रयोग गरेको र यसले टीभीलाई आफ्नो आवाज नियन्त्रण गर्न सहयोग गर्ने जनाएको छ ।"
ज्ञान चामल पिठो बजारमा,"काठमाडौं (कास) केएल दुगड समूहले नयाँ उत्पादन ज्ञान चामलको पिठो बजारमा ल्याएको छ । समूहले ज्ञान चामलको पिठो १ केजी र २५ केजी प्याकमा बजारमा ल्याएको जारी विज्ञप्तिमा उल्लेख छ । कम्पनीका अनुसार ज्ञान चामलको पिठो सेल रोटी, नेपाली पुवा, चटामरी, योमरी, अनरसा, माडारोटी, ढिक्री, भक्का, इड्लीलगायतका परिकार बनाउन प्रयोग गर्न सकिनेछ ।"
बजाजको सोरुम विस्तार,काठमाडौं (कास) एचएच बजाजले पूर्ण सुविधासहितको नयाँ सोरुम बर्दघाट ४ नवलपरासीमा सञ्चालनमा ल्याएको छ । नयाँ सोरुमले ग्राहकहरूलाई बाइकको स्पेयर पार्टस तथा एसेसरिज खरिदका लागि सहज बनाउने जारी विज्ञप्तिमा छ ।
बैंकहरूका शाखा थप,"त्यस्तै एनसीसी बैंकले मोरङको सुन्दरहरैचा नगरपालिकास्थित विराटचोकमा शाखा थपेको छ । यसैगरी मुक्तिनाथ विकास बैंकले विराटनगर महानगरपालिकाको मेनरोड जलजला चोकमा आफ्नो ७८ औं शाखा विस्तार गरेको छ । यस्तै गरिमा विकास बैंकले झापाको बिर्तामोड, बुधबारे र बनियानी, मोरङको विराटनगर, विराटचोक र टंकिसिनबारी तथा सुनसरीको इटहरी र धरानमा शाखा सञ्चालनमा ल्याएको छ ।"
सानिमा लाइफको शाखा थप,काठमाडौं (कास) सानिमा लाइफ इन्स्योरेन्सले ललितपुरको लगनखेलमा शाखा सञ्चालनमा ल्याएको छ । नेपालीहरूलाई जीवन बिमाको दायरामा ल्याई अत्याधुनिक स्तरको प्रविधियुक्त जीवन बिमा सेवा प्रदान गर्ने उद्देश्यले कम्पनीले शाखा विस्तार गरेको हो ।
शिखर पानी तान्ने पम्प बजारमा,काठमाडौं (कास) तुलसी मोटर पम्प इन्डस्ट्रिजले विराटनगरमा शिखर ब्रान्डका पानी तान्ने पम्पहरू उत्पादन थालेको छ । कम्पनीले सुरुवाती चरणमा घरायसी प्रयोजनका लागि १ र हाफ एचपीको शिखर सेल्फ प्राइमिङ सेन्ट्रिफयुगल मोनोब्लक पम्प उत्पादन गरिसकेको जनाएको छ । छिट्टै कृषि क्षेत्र र ओद्योगिक प्रायोजनमा निम्ति शिखर एग्रिकल्चर मोनोब्लक पम्प र शिखर इन्डक्सन मोटरको उत्पादन गर्ने लक्ष्य कम्पनीको रहेको जारी विज्ञप्तिमा उल्लेख छ ।
आईएमई र बी एन्ड बीबीच सम्झौता,काठमाडौं (कास) आईएमई जनरल इन्स्योरेन्स र बी एन्ड बी अस्पतालबीच आफ्ना ग्राहकहरूलाई नगदरहित हस्पिटलाईजेसन सेवा प्रदान गर्ने सम्झौता भएको छ । यस सम्झौतापश्चात आईएमई जनरल इन्स्योरेन्सबाट औषधोपचार बिमा सेवा खरिद गर्ने ग्राहकलाई बिमालेखको सीमासम्म बी एन्ड बीबाट नगदरहित यो सेवा प्राप्त हुने जारी विज्ञप्तिमा छ ।
एनएमबीले इसिमोडसँग सहकार्य गर्ने,"काठमाडौं (कास) एनएमबी बैंकले नेपालको पर्वतीय क्षेत्रको आर्थिक, सामाजिक सम्बन्धका लागि इन्टरनेसनल सेन्टर फर इन्टिग्रेटेड माउन्टेन डेभलपमेन्ट (इसिमोड) सँग सहकार्य गर्ने भएको छ । सम्झौताको मुख्य उद्देश्य दुवै संस्थाले नेपालभरि फैलिएको आफ्ना सञ्जालमार्फत प्राविधिक सीप तथा दक्षता प्रयोग गरी स्थानीय समुदायको सामाजिक आर्थिक विकासका लागि काम गर्ने रहेको जारी विज्ञप्तिमा उल्लेख छ ।"
सुन तस्करी र हत्या प्रकरण: थुनछेक बहस सुरु,"यही मौकामा आफन्तसँग अभियुक्तहरूले कुराकानी गर्न पाएका थिए । यही समयमा इजलास रहेको कोठाबाहिर कतिपय अभियुक्तले आफ्नातर्फबाट बहस गर्न नाम दर्ता गराएका कानुन व्यवसायीसित छलफलसमेत गरेका थिए । उक्त प्रकरणमा जिल्ला न्यायाधिवक्ताको कार्यालयले अघिल्लो बुधबार १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग दाबी गर्दै उनीहरूविरुद्ध जिल्ला अदालतमा आपराधिक समूह स्थापना र सञ्चालन गरी सुनको अवैध कारोबार गरेको, अपहरण तथा शरीर बन्धक र कर्तव्य ज्यान मुद्दा दर्ता गरेको थियो । मुद्दा दर्तापछि अदालतले पाँच दिन लगाएर प्रहरी नियन्त्रणका सबै अभियुक्तको बयान लिएको थियो । यस क्रममा कतिपयले प्रहरीमा दिएकै बयान दोहोर्याएका थिए भने कतिपयले बयान फेरेका थिए । यो मुद्दाका कुल ६३ अभियुक्तमध्ये मुख्य योजनाकार भनिएका चूडामणि उप्रेती (गोरे) सहित ३३ जना फरार छन् ।"
पेस्तोल तेस्र्याएर बयान लिए,अनुसन्धान टोलीले बरामद गरेको कागजातअनुरूप सुन तस्करले दुई वर्षका अवधिमा चालकदेखि डीआईजीसम्मलाई २ करोड २० लाख ७७ हजार रुपैयाँ दिएको प्रमाणित हुन्छ । एसएसपी खत्रीको निर्देशनमा सुन गाडीसम्म पुर्याएबापत तस्कर काफ्लेले दुईपटक १५ हजार रुपैयाँ दिएको समेत खड्काले बयानमा भनेका थिए । उनले अहिले आएर आफूले रकम नलिएको दाबी गरेका छन् ।
काशी तिवारी हत्या: कटहरियाका मेयर पक्राउ,घटनापछि फरार कुशवाहलाई २०७० पुस १ गते चितवनको भण्डाराबाट पक्राउ गरी जिल्ला अदालत पर्सामा पेस गरिएको थियो । त्यतिबेला हत्यामा कुशवाहको संलग्नता नरहेको भन्दै अदालतले सफाइ दिएको थियो । जिल्ला अदालतले गरेको सफाइको फैसला उल्टाइ उच्च अदालतले उनलाई जन्मकैदको फैसला गरेको हो ।
भ्रष्टाचारको जरो केन्द्र सरकारमा,"संघीय मामिला तथा सामान्य प्रशासन मन्त्रालयका उपसचिव हरि पौडेलले कसैले बदनाम गर्ने नियतले उजुरी गरेको भन्ने लागे त्यस्ता योजना नरोक्न आग्रह गरे । कार्यक्रममा सहभागी प्रशासकीय अधिकृतले भने स्थानीय तहका जनप्रतिनिधिले नै नियम र कानुनविपरीतका काम गर्न कर्मचारीहरूलाई दबाब दिने गरेको बताए । रामपुर नगरपालिकाका प्रशासकीय अधिकृत वासुदेव रेग्मीले भने, कर्मचारीलाई घेराबन्दीमा पारेर दबाब दिइन्छ ।"
सवारी अवरोध नगर,राजनीतिक दलहरूले सडक आयोजनाले द्रुतगतिमा काम नगरेको भन्दै बिहीबार आपत्ति जनाएका छन् । छहरेबराफेदी तथा बालाजुपीपलटार सडक आयोजना प्रमुख निरज शर्माले ४५६० प्रतिशत काम सम्पन्न भइसकेको बताए । अहिले रसुवागढी नाकासँग जोड्ने गल्छीत्रिशूलीमैलुङ ४६ किलोमिटर सडकमा पनि काम भइरहेको छ । यसैगरी बालाजुको मुड्खुदेखि पीपलटार ५८ किमि र गंगटेढिकुरेछहरेटोखा करिब ५३ किमि सडक (जुन ढिकुरेछहरे ८ किमि मध्यपहाडी मार्गमा पर्छ) मा पनि धमाधम निर्माण भइरहेको छ ।
ट्रम्पकिम वार्ता: जुन १२ मा सिंगापुरमा,अमेरिकी नागरिकको रिहाइले अमेरिका र उत्तर कोरियाबीच हुने शिखर वार्तामा सकारात्मक असर पार्ने दक्षिण कोरियाको राष्ट्रपति कार्यालय ब्लु हाउसले जनाएको छ । ब्लु हाउसले बन्दी बनाइएका आफ्ना नागरिकलाई पनि उत्तर कोरियाले रिहाइ गर्ने अपेक्षा व्यक्त गरे ।
मलेसियाको प्रधानमन्त्रीमा महाथिर,गुर्खाजप्रति उदारमहाथिर गुर्खाज समुदायप्रति तुलनात्मक रूपमा उदार मानिन्छन् । उनले आफ्नो प्रधानमन्त्री कालमा मलेसियाको रावाङमा रहेका गुर्खाज समुदायलाई ८२ घर निर्माण गर्न ११२ एकर जग्गाको व्यवस्था गर्नुका साथै प्रधानमन्त्री कोषबाट ५ लाख रिंगिट आर्थिक सहायता दिलाएका थिए । त्यस्तै उनकै पालादेखि मलेसियाले सुरक्षा गार्डमा नेपालीलाई मात्र लिने निर्णय गरिएको थियो ।
दोहोरो नागरिकताले १५ सांसदको पद गुम्यो,यसअघि पूर्व उपप्रधानमन्त्री बार्नबी जोयसले समेत यही विषयमा आफ्नो पद गुमाएका थिए तर उनले सो स्थानमा भएको पुन: निर्वाचनमार्फत आफ्नो पद सुरक्षित गरेका थिए । त्यसैगरी अर्का सांसद जोन अलेक्जेन्डरले समेत निर्वाचनबाटै आफ्नो पद सुरक्षित गरेका थिए । दोहोरो नागरिकता प्रकरणका कारण आफ्नो पद गुमाएकामध्ये सात जना प्रत्यक्ष निर्वाचनबाट निर्वाचित छन भने अन्य सबै सिनेटरहरू रहेका छन् ।
सर्ट मुभी विश्वविद्यालय हो,फिक्सन सेरिजमा पछिल्लो पटक नेपाली फिल्महरू प्रदर्शन गरिएका छन् ।
खप्तड महोत्सव,"महोत्सवमा सहभागी हुन काठमाडौंबाट युवराज नयाँघरे, जयदेव भट्टराई, गीता कार्की, अश्विनी कोइराला, बाबा बस्नेत, ठाकुर बेलबासे, सन्ध्या पहाडी लगायतका कविलेखक खप्तड पुगेका छन् । भारतबाट पनि प्रतिष्ठित साहित्यकार आउने प्रतिष्ठानले जनाएको छ ।"
डी सिने अवार्डको मनोनयन,"अभिनेत्री नीता ढुंगाना, बेनिशा हमाल, साम्राज्ञी राज्यलक्ष्मी शाह, शिल्पा पोखरेल र श्वेता खड्का सर्वोत्कृष्ट अभिनेत्री विधाको मनोनयमा परेका छन् । अभिनेतातर्फ सौगात मल्ल, विल्सन विक्रम राई, अनमोल केसी, प्रदीप खड्का र पुष्पल खड्कामध्ये एकले ट्रफी जित्नेछन् । उत्कृष्ट संवादतर्फ लिलीबिली बाट प्रदीप भारद्वाज, छक्का पञ्जा२ बाट दीपकराजकेदारजितुअभिमन्यु, घामपानी बाट दीपेन्द्र लामा, ऐश्वर्य बाट दिवाकर भट्टराई र संरक्षण बाट रमेश रञ्जनपूर्णेन्द्र झा मनोनयनमा परेका छन् । जेठ १० मा राष्ट्रिय सभागृहमा हुने अवार्ड वितरण समारोहमा उत्कृष्ट निर्देशक, कथा, पाश्र्व संगीत, सम्पादक, बाल कलाकार लगायत विधामा ट्रफी बाँडिनेछ ।"
लम्फु को च्यारिटी सो,"एउटा निम्न वर्गको परिवारमा जन्मेहुर्केको युवाले जीवनमा भोग्नुपरेका थुप्रै खालका चुनौती र समस्याहरूलाई चित्रण गर्न खोजिएको छ । उक्त फिल्ममा सलोन बस्नेत, मरिश्का पोखरेल, चाँदनी शर्मा, सञ्जित भण्डारी लगायतको भूमिका छ ।"
मनाङ देखाउने मनाङे नानी,"भीम गुरुङ र शान्ति गुरुङको मुख्य भूमिका रहेको उक्त फिल्ममा कुशल गुरुङ, रिया गुरुङ र जेनिशा गुरुङ लगायतको पनि अभिनय गरेका छन् । गुरुङ र नेपाली भाषाका गरी करिब एक दर्जन फिल्ममा खेलिसकेका भीमले यो फिल्मबाट आशावादी रहेको बताए ।"
पहिरनमा झल्किन्छ सोचाइ,"अभिनेत्री दीपिका पादुकोण सजिलो हुने फेसन फलो गर्न रुचाउँछिन् । रोमान्टिक, फेमिनी लुक्स र रमाइलो अनुभूति दिने लुगा दीपिकाको रोजाइमा पर्छ । त्यसैले प्राय: उनका कलेक्सनमा मेक्सी, कटन टप्स, अफ सोल्जर टप्स, बेल बटम जिन्स र फ्लोरा टप्सलगायत पर्छन् ।"
सात स्रष्टालाई लुनकरणदास गंगादेवी,कार्यक्रममा साहित्यकला मन्दिरका उपाध्यक्ष तथा वरिष्ठ अभिनेता हरिहर शर्माले कार्यक्रमबारे बोलेका थिए ।
दिइयो पारिजात,मन्त्री अधिकारीले आफू मन्त्री वा अतिथिका रूपमा नभई पारिजातको पाठकका रूपमा उपस्थित भएको बताए । केन्द्रका स्नेह सायमिले चाहिँ समाजका उदाहरणीय व्यक्तिलाई सम्मान गर्दा राम्रो संस्कार स्थापित हुने आशा व्यक्त गरे ।
बहुभाषिक कविता उत्सव,"नगरप्रमुख कैलाशकुमार आलेले भाषा, साहित्य, कला तथा संस्कृतिको आवश्यक प्रवद्र्धनमा स्थानीय सरकारका तर्फबाट सहयोग गर्ने बताए । कांग्रेस नेता उमेशजंग रायमाझी र प्रमुख जिल्ला अधिकारी हीरादेवी पौडेलले भोजपुरमा राष्ट्रिय स्तरको कार्यक्रम हुनु निकै प्रशंसनीय रहेको बताए । जिल्लास्थित नारी साहित्य प्रतिष्ठान, त्रिवेणी साहित्य प्रतिष्ठान, साहित्य कला प्रतिष्ठान र काठमाडौंस्थित रामप्रसाद राई स्मृति प्रतिष्ठान तथा अरुण गाउँपालिका सरोकार समाजसँगको सहकार्य रहेको कार्यक्रमको संयोजन कवि कविता राईले गरेकी थिइन् । कार्यक्रमपछि विभिन्न साहित्यिक संघ संस्थाले प्रतिष्ठानका कुलपति उप्रेतीलाई उभिनन्दन गरेको प्रतिष्ठानले जनाएको छ ।"
विवेकका कविता,"दमक (कास) कवि विवेक दुलाल क्षेत्री कविता संग्रहसहित आएका छन् । हिम आइमाईहरू यहाँ बुधबार समालोचक डा गोविन्दराज भट्टराई, दक्षराज शर्मा दहालसहितले गरे । दाहालले दुलालका कवितामा देशभक्ति, प्रवास भावनासहितको वैचारिक धारा समावेश भएको टिप्पणी गरे । प्रा धनञ्जय बाँस्कोटा र शिव प्रणतले पनि दुलालको कवित्वबारे बोलेका थिए । यूएईको आबुधाबीमा बस्दै आएका दुलालका यसअघि संयुक्त लेखनमा चार वटा कविता संग्रह निस्केका छन् । सगरमाथा साहित्यिक मञ्च, यूएईका संस्थापक अध्यक्षसमेत रहेका दुलालको यो संग्रहमा पाँच दर्जनजति कविता छन् ।"
डिप्लो र मोबीच सहकार्य,उक्त विश्वव्यापी ट्र्रयाकको मे ११ मा सार्वजनिक हुनेछ । यो वर्षको अन्त्यमा डिप्लो र मो तथा स्थानीय कलाकारहरूका साथ लाइभ कन्सर्ट गरी अभियान समापन गरिने विज्ञप्तिमा उल्लेख छ ।
गाउँपालिकामा अझै पुगेनन् बैंक,"जिल्लाको पूर्वमा पर्ने वाग्मती गाउँपालिकाको केन्द्र झुरझुरेमा भए पनि फापरबारीमा रहेको ज्योति बैंकबाट कारोबार भइरहेको प्रमुख प्रशासकीय अधिकृत टंक नेगीले बताए । उपभोक्ता समितिका काम फापरबारीबाट नै हुने भए पनि अन्य कारोबारका लागि हेटौंडामा रहेको नेपाल बैंकबाट गर्ने गरेको उनले बताए । असार महिनाभित्र उक्त गापामा सानिमा बैंक स्थापना हुने गाउँपालिकाले जनाएको छ । त्यसैगरी, भीमफेदी गाउँपालिकामा ३ वटा बैंकले सेवा दिइरहेका छन् । भीमफेदीमा एनआईसी एसिया, प्राइम बैंक र सेन्चुरी बैंकले सेवा दिएको गाउँपालिका अध्यक्ष हिदम लामाले बताए ।"
कर्मचारी नआएपछि मन्त्रीलाई गुनासो,प्रमुख सचिव पाण्डेले एकल अधिकारभित्र रहेका सूचीका अधिकारमध्ये पनि केन्द्रले कानुन बनाई प्रदेशलाई दिन सकिने कामको लागि पनि अधिकार प्रत्यायोजन नहुँदा नियमावलीलगायत अन्य कानुन बनाई लागू गर्न नसकिएको तर्क गरे ।
चरिकोटमा कुकुरको रजगज,चरिकोटमा भुस्याहा कुकुर व्यवस्थापनबारे तत्काल कदम चालिने भीमेश्वर नगरका मेयर भरत केसीले बताए । चरिकोटमा छाडा कुकुरको समस्या पुरानो भएको बताउँदै उनले छलफलपछि नियन्त्रणको उपाय चयन गरिने जानकारी दिए । रेविज रोग नियन्त्रणबारे आयोजित कार्यक्रममा दोलखामा कुकुरको व्यवस्थापन नभएकाले दुई वर्षमा ६ जनाले ज्यान गुमाएको चर्चा गरियो । जिल्ला स्वास्थ्य कार्यालयका निमित्त प्रमुख डम्बर थोकरले रेविजका कारण ६ जनाको ज्यान गएको र भुस्याहा कुकुरले मृत्यु निम्त्याएको जानकारी दिए ।
वडाध्यक्षको अन्त्येष्टि,रामेछाप (कास) लिखु नदीमा मृत भेटिएका उमाकुण्ड गाउँपालिका५ का वडाध्यक्ष कुबिरबहादुर खत्रीको बिहीबार साँझ तामाकोसी नदीमा अन्त्येष्टि गरिएको छ । खत्रीको शव बुधबार अपराह्न लिखु नदीमा ढुंगाको चेपमा फेला परेको थियो । मंगलबार गाउँकार्यपालिकाको बैठकमा जान घरबाट हिँडेका खत्री बेपत्ता भएका थिए । खोजी गर्दा उनले प्रयोग गरेको मोटरसाइकल र कपडा लगायतका सामग्री लिखु किनारमा फेला पारेकाले उनले नदीमा हामफालेर ज्यान गुमाएको आशंका गरिएको छ । जिल्ला प्रहरी कार्यालयका अनुसार खत्रीको शव मन्थली स्वास्थ्य केन्द्रमा पोस्टमार्टम गरी परिवारजनलाई बुझाइएको थियो ।
ट्रिपर खस्दा चालकको मृत्यु,धादिङ (कास) बेनीघाट पुल तरेर मध्यरातमा आरुघाटतर्फ जाँदै गरेको ट्रिपर गोरखाको गण्डकी८ चिउरीगौडाबाट बूढीगण्डकी नदीमा खस्दा चालकको मृत्यु भएको छ । दुर्घटनामा मृत्यु हुने नुवाकोटको बेलकोटगढी नगरपालिका५ का २७ वर्षीय सन्तोष सापकोटा भएको ट्राफिक प्रहरी कार्यालय गोरखाका प्रमुख दयाराम पौडेलले जनाए । बुधबार राति करिब १ बजे बा ४ ख ९५०६ नम्बरको ट्रिपर नदीमा खसेको हो । दुर्घटनामा परी गम्भीर घाइते सहचालक २१ वर्षीय रवीन्द्र नेपालको धादिङको गजुरीस्थित अस्पतालमा उपचार भइरहेको पौडेलले बताए । ट्रिपर बेनीघाटबाट दर्बुङतर्फ जाँदै गर्दा दुर्घटनामा परेको प्रहरीले बताएको छ ।
कांग्रेस सांसदलाई प्रशिक्षण,हेटौंडा (कास) कांग्रेसले जेठ १ गतेबाट सुरु हुने दोस्रो (बजेट) अधिवेशनलाई लक्षित गरी बुधवार आफ्ना प्रदेशसभा सदस्यलाई प्रशिक्षण दिएको छ । प्रदेश ३ संसदीय दलले बैठकमा प्रभावकारी रूपमा प्रस्तुत हुन अन्तरक्रियात्मक प्रशिक्षण दिएको हो । कांग्रेस सहमहामन्त्री प्रकाशशरण महत र केन्द्रीय सदस्य रमेश लेखकले संसदीय अभ्यासका बारेमा प्रशिक्षण दिएका छन् । प्रदेशसभाको आर्थिक प्रणालीमा केन्द्रित भएर प्रशिक्षण दिँदै महतले कांग्रेसको खुला अर्थनीतिको कारणले आर्थिक वृद्धिदर ६ दशमलब ५ प्रतिशत पुगेको दाबी गरे । महत र लेखकले संख्यामा केही कम भए पनि सशक्त रूपमा प्रतिपक्षको रूपमा प्रस्तुत भएर जनताको पक्षमा काम गर्न सकिने तर्क गरेका थिए ।
१००६ आँखा रोगीको उपचार,"सोमबारदेखि थालिएको शिविरमा डेन्टल सगरमाथा हेल्थ फाउन्डेसनको पहलमा चार जना दन्तचिकित्सकले ३ सय ३० को उपचार गरेका हुन् । शिविरमा दुर्गम बस्तीहरूबाट उपचारका लागि टाढाटाढाबाट बिरामी आएका थिए । नेत्रसम्बन्धी परामर्श,अप्रेसनसँगै दाँत निकाल्ने, भर्ने, सफा गर्ने सुविधा प्रदान गरिएको समाजका अध्यक्ष थापाले जानकारी दिए । शिविर सञ्चालनमा, अरनिको कलेज, शारदा माध्यमिक विद्यालय, जनप्रतिनिधिले सहयोग गरेका थिए ।"
प्रहरी प्रशासनकै संरक्षणमा अवैध खानी,"म नयाँ भएकाले खानी क्षेत्र र सञ्चालनबारे अध्ययन गर्दै छु, प्रमुख जिल्ला अधिकारी नारायणप्रसाद भट्टले भने, अवैध बालुवा तस्करी रोक्नुपर्नेमा म स्पष्ट छु । प्रहरी, प्रशासनको अटेरीपनलाई चिर्दै चाँगुनारायण नगरपालिका ४ वडाका वडाध्यक्ष बुद्धिलाल महर्जनको नेतृत्वमा बुधबार साँझ वडा सदस्यहरू, स्थानीय बासिन्दाले नारायणटारस्थित बालुवा खानीबाट १२ वटा मिनी ट्रक र २ वटा स्काइभेटर नियन्त्रणमा लिएका छन् ।"
अस्पतालमा थन्किए करोडौंका उपकरण,"करोडौंका उपकरण प्रयोग नहुनुमा अस्पतालको लापरवाही भएको स्वास्थ्य मन्त्रालयले जनाएको छ । मन्त्रालयमा महेन्द्र श्रेष्ठ भन्छन्, एउटा सानो नट फुस्किए पनि मन्त्रालयको मुख ताक्छन्, उपकरण थन्काएर राख्छन् ।"
सडक चौडा पारिँदै,"काठमाडौं (कास) साँखु चाबहिल सडक खण्डको चौडा पार्ने काम सुरु हुने भएको छ । उक्त सडकखण्डको कागेश्वरी मनोहरा नगरपालिकामा पर्ने क्षेत्रमा धेरैजसो घर भत्किसकेको र केही भत्किने क्रममा रहेकाले चाँडै काम थालिनेछ । चैत मध्यमा नगरपालिकाले सडक सीमाभित्र पर्ने घर भत्काउन १५ दिने अल्टिमेटम दिएको थियो । थली, डाँछी, मूलपानी, दक्षिणढोका क्षेत्रमा सडक सीमाभित्र पर्ने धेरैजसोले घर भत्काइसकेका छन् ।"
सुरक्षित गरियो काष्ठमण्डपका काठ,सातौ शताब्दीमा बनेको पुष्टि भएको काष्ठमण्डपमा अहिले तार बारले घेरेर भित्र पस्न नमिल्ने छ ।
प्रधानमन्त्री कप जेठमा,"सहभागी १० टोलीलाई दुई समूहमा विभाजन गरिएको छ । समूह ए मा आर्मी, नेपाल एपीएफ क्लब, प्रदेश १, प्रदेश २ र प्रदेश ४ छन् । समूह बी मा पुलिस, प्रदेश ३, प्रदेश ५, प्रदेश ६ र प्रदेश ७ छन् । दुवै समूहबाट शीर्ष दुई टोली सेमिफाइनल पुग्ने छन् । विजेताले २० लाख र उपविजेताले १० लाख रुपैयाँ पुरस्कार प्राप्त गर्नेछन् । म्यान अफ द सिरिजले १ लाख प्राप्त गर्दा उत्कृष्ट बलर र ब्याट्सम्यानले ५०५० हजार रुपैयाँ बुझ्नेछन् । यसबाहेक प्रत्येक खेलका म्यान अफ द म्याचलाई १० हजार रुपैयाँ प्रदान गरिनेछ ।"
कान्तिपुर समूह विजेता,"समूह एच बाट मिडिया हब विजेता र एएनएस क्रिएसन उपविजेता बन्दै अगाडि बढे । हबले नागरिकलाई २१, भोगलाई ४२ र एएनएसलाई १० ले पराजित गर्यो । एएनएस नागरिकसँग बराबरीमा रोकिए पनि भोगलाई १० ले पराजित गर्दै नकआउट चरणमा पुग्यो । अन्य समूहबाट अन्तिम १६ मा पुग्ने टोलीको छिनोफानो भइसकेको छ । शुक्रबार अन्तिम १६ को खेल हुनेछ ।"
डिस मिडियासाग अवार्डको सहकार्य,"वर्षका पुरुष र महिला खेलाडी, पिपल्स च्वाइस र उत्कृष्ट प्रशिक्षक हुनेले पल्सर मोटरसाइकल पाउनेछन् भने अन्य विधाका विजेताले ५० हजार रुपैयाँसहित गिफ्ट ह्याम्परहरू प्राप्त गर्नेछन् ।"
रत्नजित र विकास सेमिफाइनलमा,"गल्र्स यू१९ तर्फ झापाकी जेशिका गुरुङले विराट ब्याडमिन्टन क्लबकी रोज पाण्डे र आर्मीकी रशिलाले विराट क्लबकै सीमा राजवंशीसँग सेमिफाइनल प्रतिस्पर्धा गर्नेछन् । जेशिकाले मोरङकी शिशु पन्तलाई २१५, २१७ ले, रोजले कञ्चनपुरकी लिमिन बेलवासेलाई २१२, २१३ ले, सीमाले झापाकी अञ्जना राईलाई २११२, २१८ र रशिलाले सगरमाथाकी आयुष्मा राईलाई २१७, २११ ले हराए ।"
मनाङ र पुलिसको उपाधि आस,सेमिफाइनलमा पुलिसले एपीएफ र मनाङले त्रिभुवन आर्मीलाई पराजित गर्दै उपाधि दाबेदार बनेका हुन् । विजेताले १३ लाख ११ हजार र उपविजेताले ६ लाख ११ हजार रुपैयाँ पुरस्कार प्राप्त गर्नेछन् । दमक नगरपालिकाले आयोजना गरेको प्रतियोगिता १० टोली प्रतिस्पर्धी थिए ।
उदयपुर गोल्डकपमा ८ टिम,"करिब ५० लाख रुपैयाँ लाग्ने जिल्ला फुटबल संघ उदयपुरका अध्यक्ष रञ्जन कार्कीले बताए । त्यसमध्ये त्रियुगा नगरपालिकाले १० लाख उपलब्ध गराउने बताइएको छ । उदयपुरको त्रियुगामा उदयपुर गोल्डकप, कटारीमा कटारी गोल्डकप र चौदण्डीगढी नगरपालिकामा नारदमुनि गोल्डकप हुँदै आएको छ ।"
लिबाङमा सभामुख कप भलिबल,प्रतियोगिताको कुल लागत ५५ लाख रुपैयाँ रहेको छ । सभामुख कृष्णबहादुर महरा रोल्पा निकट भएकाले पहिलो संस्करण रोल्पामै गरिएको विष्टले बताए । प्रतियोगिता प्रत्येक वर्ष नयाँ ठाउँमा हुने जनाइएको छ ।
टोटेनहम च्याम्पियन्स लिगतिर,"आर्सेन वेंगरले आर्सनलको व्यवस्थापकका रूपमा दोस्रो अन्तिम खेलमा पराजय भोग्नुपर्यो । १० खेलाडीमा समेटिएको आर्सनललाई लेस्टरले ३१ ले हरायो । आर्सनलले घरेलु मैदान बाहिर खेलेका पछिल्ला सातै प्रिमियर लिग खेलमा पराजय भोगेको छ । केलेची इहेनाचो, जेमी भार्डी र रियाद माहरेजले गोल गरेका थिए ।"
लाङटाङ म्याराथन जेठमा हुने,दीर्घकालीन पर्यटनका लागि साहसिक खेलकुद नारा दिइएको म्याराथनमा यसपालि स्वदेशीविदेशी गरी कम्तीमा १ सय धावक सहभागी हुने अपेक्षा गरिएको टानका अध्यक्ष नवराज दाहालले बताए । उद्देश्य दुर्लभ रातो पाण्डा र पर्यावरण वातावरणको संरक्षणका लागि पनि म्याराथन गरिएको टानले जनाएको छ ।
सुपरस्टार रोहित,:
"दिल्लीमा लालीगुराँस, डाँफे, ढाका र कुटुम्ब","करिश्मा कपुरसँगै नेपाल पहिरन सजिएर एउटै र्याम्पमा हिँड्न पाएकोमा आफूलाई निकै खुसी लागेको मोडल कार्कीले बताइन् । उहाँ (राउत) को डिजाइन मलाई सधैं मन परेको हो, यसपटकचाहिँ उनले विशेष नेपाली लुक्स दिनुभएको थियो, यो विशेष लाग्यो, उनले बताइन्, दिल्लीमा नेपाली डिजाइन अनि ब्याकग्राउन्डमा नेपाली संगीत त्योभन्दा बढी खुसी हुने ठाउँ नै छैन ।"
अझै जिउँदै,"पछिल्लो समय कोलिन्स धेरै प्रकारको मानसिक दबाबबाट पनि गुज्रे । उनी आफ्नै श्रीमतीसँग छुट्टिए । यसरी श्रीमतीसँग डिभोर्सबाट गुज्रेको यो पहिलोपल्ट थिएन, तेस्रोपल्ट थियो । ड्रिङ्स को बानीले पनि उनलाई धेरै बिगारेको थियो । उनी आफैं भन्छन्, आफ्नो निजी जीवन कष्टकर हुनु पछाडि ड्रिङ्स प्रमुख कारण हो । त्यसो त कोलिन्स जत्तिको गायकलाई बारम्बार आफ्नो उपस्थिति जनाइरहनु पर्दैन । खालि उनका प्रशंसकलाई प्रतीक्षा रहनेछ, उनको टुरको । हिमेश"
स्मार्ट गुगल असिस्टेन्ट र एन्ड्रोइड पी,अहिले ११ स्मार्टफोनमा नयाँ अपरेटिङ सिस्टमको बेटा भर्सन उपलब्ध हुनेछ । यो अपरेटिङ सिस्टम यो वर्षको अन्त्यतिर सबै प्रयोगकर्ताका लागि खुला हुनेछ । एजेन्सीको सहयोगमा
ती दुई आँखा,"एउटा आँखा माओवादी बिरामीको रगतबाट र अर्को आँखा सेनाको रगतबाट बनाउने । दुवैको आँखा एकै ठाउँ राख्दा समायोजन हुन्थ्यो, शान्ति देखिन्थ्यो नि त, रिदम पनि आउने भयो, उनले सम्झिए, तर पेन्टिङ बनाउने नबनाउने भन्ने धेरै समयसम्म दोधार भयो । किनकि रगतले पेन्टिङ गर्नु राम्रो कुरा थिएन । तर पछि बनाए । उनले मानव रगतबाट ब्लड पेन्टिङ सिरिज नै बनाए । उनले एक पेन्टिङको शीर्षक समायोजन राखेका छन् । द्वन्द्व समाप्तपश्चात् नेपाल कला परिषद्मा बृहत् कला प्रदर्शनी थियो । रवीन्द्रले रगतको पेन्टिङ प्रदर्शनीमा राखे । निकै आकर्षण बनेको थियो ।"
मेघनाको उडान,"मेघनाले चार दर्जनजति फेसन शोहरूमा भाग लिएकी छन् । उनलाई फिल्ममा पनि रुचि छ । म्युजिक भिडियोको अवसर आए त्यो पनि कोसिस गर्न तयार छिन् । भारत गएर अभिनयको कक्षा लिने तरखरमा रहेकी उनी पछिल्लो समय मोडलिङभन्दा पनि व्यवसायकै दौडधुपमा छिन् । काम गरेर खान कठिन छ नि, उनी भन्छिन्, तर, गर्न नसकिने केही छैन । म तेस्रोलिंगी मात्र होइन युवा भएर पनि सोच्छु । हामी युवालाई प्रेरित गर्ने खालको वातावरण बन्नुपर्यो ।"
अजेय बार्सिलोना !,"लिगमा रियलको चुनौती धेरे हदसम्म कमजोर भएर पनि यस्तो भएको हो । बरु केही मोडमा एटलेटिको म्याड्रिडले बार्सिलोनालाई टक्कर दिएको थियो । यो पनि धेरैबेर चलेन । त्यसैले बार्सिलोनाको यसपल्टको लिग यात्रा सजिलो रह्यो । फेरि क्लबले यो सफलता त्यस्तो सिजन प्राप्त गरेको छ, जुन बेला टिम अपेक्षाअनुसार खासै बलियो देखिएन । अझ भनौं, यसअघिका सिजनमा बार्सिलोना जति सुदृढ देखिन्थ्यो, यसपल्ट यस्तो रहेन । त्यसैले हुन सक्छ, यसपल्ट बार्सिलोनाको च्याम्पियन्स लिग यात्रा क्वाटरफाइनलभन्दा अगाडि बढ्न सकेन । त्यसैले हुन सक्छ, अर्को सिजनका लागि बार्सिलोनाले केही नयाँ र राम्रा खेलाडीमा लगानी गर्नेछ । यसपल्ट अहिलेकै टिमले लिगमा कुनै खेल गुमाउँदैन भने त्यो पनि अद्वितीय प्रदर्शन नै रहनेछ ।"
